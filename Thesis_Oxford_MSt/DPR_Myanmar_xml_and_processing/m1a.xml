<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] majjhimanikāye </h>
  <ha>
    <han> mūlapaṇṇāsa-aṭṭhakathā </han>
    <h0>
      <h0n> (paṭhamo bhāgo) </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> ganthārambhakathā </h4n>
              <p>[21] karuṇāsītalahadayaṃ ^a^V1.0001^ea^ ^a^M1.0001^ea^ ^a^P1.0001^ea^,  paññāpajjotavihatamohatamaṃ. </p>
              <p>[22] sanarāmaralokagaruṃ, vande ^b^sugataṃ^eb^ gativimuttaṃ.. </p>
              <p>[21] buddhopi buddhabhāvaṃ, bhāvetvā ceva sacchikatvā ca. </p>
              <p>[22] yaṃ upagato gatamalaṃ, vande tamanuttaraṃ ^b^dhammaṃ^eb^.. </p>
              <p>[21] sugatassa orasānaṃ, puttānaṃ mārasenamathanānaṃ. </p>
              <p>[22] aṭṭhannampi samūhaṃ, sirasā vande ^b^ariyasaṅghaṃ^eb^.. </p>
              <p>[21] iti ^a^V1.0002^ea^ me pasannamatino, ratanattayavandanāmayaṃ puññaṃ. </p>
              <p>[22] yaṃ suvihatantarāyo, hutvā tassānubhāvena.. </p>
              <p>[21] majjhimapamāṇasuttaṅkitassa idha ^b^majjhimāgamavarassa^eb^. </p>
              <p>[22] buddhānubuddhasaṃvaṇṇitassa paravādamathanassa.. </p>
              <p>[21] atthappakāsanatthaṃ, ^b^aṭṭhakathā^eb^ ādito vasisatehi. </p>
              <p>[22] pañcahi yā saṅgītā, anusaṅgītā ca pacchāpi.. </p>
              <p>[21] sīhaḷadīpaṃ pana ābhatātha vasinā mahāmahindena. </p>
              <p>[22] ṭhapitā sīhaḷabhāsāya, dīpavāsīnamatthāya.. </p>
              <p>[21] apanetvāna tatohaṃ, sīhaḷabhāsaṃ manoramaṃ bhāsaṃ. </p>
              <p>[22] tantinayānucchavikaṃ, āropento vigatadosaṃ.. </p>
              <p>[21] samayaṃ ^a^M1.0002^ea^ avilomento, therānaṃ theravaṃsadīpānaṃ. </p>
              <p>[22] sunipuṇavinicchayānaṃ, mahāvihāre nivāsīnaṃ.. </p>
              <p>[21] hitvā punappunāgatamatthaṃ, atthaṃ pakāsayissāmi. </p>
              <p>[22] sujanassa ca tuṭṭhatthaṃ, ciraṭṭhitatthañca dhammassa.. </p>
              <p>[21] sīlakathā ^a^P1.0002^ea^ dhutadhammā, kammaṭṭhānāni ceva  sabbāni. </p>
              <p>[22] cariyāvidhānasahito, jhānasamāpattivitthāro.. </p>
              <p>[21] sabbā ca abhiññāyo, paññāsaṅkalananicchayo ceva. </p>
              <p>[22] khandhādhātāyatanindriyāni ariyāni ceva cattāri.. </p>
              <p>[21] saccāni ^a^V1.0003^ea^ paccayākāradesanā suparisuddhanipuṇanayā. </p>
              <p>[22] avimuttatantimaggā, vipassanābhāvanā ceva.. </p>
              <p>[21] iti pana sabbaṃ yasmā, ^b^visuddhimagge^eb^ mayā  suparisuddhaṃ. </p>
              <p>[22] vuttaṃ tasmā bhiyyo, na taṃ idha vicārayissāmi.. </p>
              <p>[21] ``majjhe ^b^visuddhimaggo,^eb^ esa catunnampi  āgamānañhi. </p>
              <p>[22] ṭhatvā pakāsayissati, tattha yathābhāsitamatthaṃ''.. </p>
              <p>[21] icceva kato tasmā, tampi gahetvāna saddhimetāya. </p>
              <p>[22] aṭṭhakathāya vijānatha, majjhimasaṅgītiyā atthanti.. </p>
            </h4>
            <h4>
              <h4n> nidānakathā </h4n>
              <p>[40] 1^b^.^eb^ tattha ^b^majjhimasaṅgīti^eb^ nāma paṇṇāsato  mūlapaṇṇāsā majjhimapaṇṇāsā uparipaṇṇāsāti paṇṇāsattayasaṅgahā.  vaggato ekekāya paṇṇāsāya pañca pañca vagge katvā  pannarasavaggasamāyogā. suttato diyaḍḍhasuttasataṃ dve ca suttantā.  padato tevīsuttarapañcasatādhikāni asītipadasahassāni. tenāhu  porāṇā -- </p>
              <p>[21] ``asītipadasahassāni, bhiyyo pañcasatāni ca. </p>
              <p>[22] puna tevīsati vuttā, padamevaṃ vavatthita''nti..</p>
              <p>[03] akkharato ^a^M1.0003^ea^ satta akkharasatasahassāni cattālīsañca sahassāni  tepaññāsañca akkharāni. bhāṇavārato asīti bhāṇavārā  tevīsapadādhiko ca upaḍḍhabhāṇavāro. anusandhito  pucchānusandhi-ajjhāsayānusandhi-yathānusandhivasena saṅkhepato tividho  anusandhi. vitthārato panettha tīṇi anusandhisahassāni nava ca  satāni honti. tenāhu porāṇā -- </p>
              <p>[21] ``tīṇi ^a^V1.0004^ea^ sandhisahassāni, tathā navasatāni ca. </p>
              <p>[22] anusandhinayā ete, majjhimassa pakāsitā''ti..</p>
              <p>[03] tattha paṇṇāsāsu ^b^mūlapaṇṇāsā^eb^ ādi, vaggesu  ^b^mūlapariyāyavaggo,^eb^ suttesu ^b^mūlapariyāyasuttaṃ^eb^. tassāpi  ``evaṃ me suta''ntiādikaṃ āyasmatā ānandena  paṭhamamahāsaṅgītikāle vuttaṃ nidānamādi. sā panesā  paṭhamamahāsaṅgīti sumaṅgalavilāsiniyā dīghanikāyaṭṭhakathāya ādimhi  vitthāritā. tasmā sā tattha vitthāritanayeneva veditabbā. </p>
            </h4>
          </h3>
        </h2>
        <h2>
          <h2n> 1. mūlapariyāyavaggo </h2n>
          <h3>
            <h3n> 1. mūlapariyāyasuttavaṇṇanā </h3n>
            <h4>
              <h4n> </h4n>
              <p>[03] 1^b^.^eb^ yaṃ ^a^V1.0005^ea^ ^a^M1.0004^ea^ ^a^P1.0003^ea^ panetaṃ ``evaṃ me  suta''ntiādikaṃ nidānaṃ. tattha ^b^eva^eb^nti nipātapadaṃ.  ^b^me^eb^tiādīni nāmapadāni. ^b^ukkaṭṭhāyaṃ viharatī^eb^ti ettha  ^b^vī^eb^ti upasaggapadaṃ, ^b^haratī^eb^ti ākhyātapadanti iminā tāva  nayena padavibhāgo veditabbo.</p>
              <p>[03] atthato pana ^b^evaṃ^eb^-saddo tāva  upamūpadesasampahaṃsanagarahaṇavacanasampaṭiggahākāranidassanāvadhāraṇādianekatthappabhedo.  tathāhesa -- ``evaṃ jātena maccena kattabbaṃ kusalaṃ bahu''nti  evamādīsu (dha0 pa0 53) upamāyaṃ āgato. ``evaṃ te  abhikkamitabbaṃ, evaṃ te paṭikkamitabba''ntiādīsu (a0 ni0   4.122) upadese. ``evametaṃ bhagavā, evametaṃ sugatā''tiādīsu  (a0 ni0  3.66) sampahaṃsane. ``evamevaṃ panāyaṃ vasalī yasmiṃ  vā tasmiṃ vā tassa muṇḍakassa samaṇakassa vaṇṇaṃ bhāsatī''tiādīsu  (saṃ0 ni0  1.187) garahaṇe. ``evaṃ bhanteti kho te bhikkhū  bhagavato paccassosu''ntiādīsu (ma0 ni0 1.1) vacanasampaṭiggahe.  ``evaṃ byākho ahaṃ, bhante, bhagavatā dhammaṃ desitaṃ  ājānāmī''tiādīsu (ma0 ni0 1.398) ākāre. ``ehi tvaṃ,  māṇavaka, yena samaṇo ānando tenupasaṅkama, upasaṅkamitvā mama  vacanena samaṇaṃ, ānandaṃ, appābādhaṃ appātaṅkaṃ lahuṭṭhānaṃ balaṃ  phāsuvihāraṃ puccha -- `subho māṇavo todeyyaputto, bhavantaṃ ānandaṃ,  appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchatī'ti, evañca  vadehi sādhu kira bhavaṃ ānando yena subhassa māṇavassa  todeyyaputtassa nivesanaṃ, tenupasaṅkamatu anukampaṃ upādāyā''tiādīsu  (dī0 ni0 1.445) nidassane. ``taṃ kiṃ maññatha, kālāmā,  ime dhammā kusalā vā akusalā ^a^V1.0006^ea^ vāti? akusalā, bhante. sāvajjā  vā anavajjā vāti? sāvajjā, bhante. viññugarahitā vā  viññuppasatthā vāti? viññugarahitā, bhante. samattā samādinnā  ahitāya dukkhāya saṃvattanti no vā, kathaṃ vo ettha hotīti?  samattā, bhante, samādinnā ahitāya dukkhāya saṃvattanti, evaṃ no  ettha hotī''tiādīsu (a0 ni0  3.66) avadhāraṇe. svāyamidha  ākāranidassanāvadhāraṇesu daṭṭhabbo.</p>
              <p>[03] tattha ^a^M1.0005^ea^ ākāraṭṭhena ^b^evaṃ^eb^saddena etamatthaṃ dīpeti --  nānānayanipuṇaṃ anekajjhāsayasamuṭṭhānaṃ atthabyañjanasampannaṃ  vividhapāṭihāriyaṃ dhammatthadesanāpaṭivedhagambhīraṃ sabbasattānaṃ  sakasakabhāsānurūpato sotapathamāgacchantaṃ ^a^P1.0004^ea^ tassa  bhagavato vacanaṃ sabbappakārena ko samattho viññātuṃ, sabbathāmena pana  sotukāmataṃ janetvāpi evaṃ me sutaṃ, mayāpi ekenākārena sutanti.</p>
              <p>[03] nidassanaṭṭhena ``nāhaṃ sayambhū, na mayā idaṃ sacchikata''nti  attānaṃ parimocento evaṃ me sutaṃ, mayāpi evaṃ sutanti idāni  vattabbaṃ sakalaṃ suttaṃ nidasseti.</p>
              <p>[03] avadhāraṇaṭṭhena ``etadaggaṃ, bhikkhave, mama sāvakānaṃ bhikkhūnaṃ  bahussutānaṃ yadidaṃ ānando, gatimantānaṃ, satimantānaṃ, dhitimantānaṃ,  upaṭṭhākānaṃ yadidaṃ ānando''ti (a0 ni0  1.219-223) evaṃ  bhagavatā, ``āyasmā ānando atthakusalo dhammakusalo  byañjanakusalo niruttikusalo pubbāparakusalo''ti (a0 ni0   5.169) evaṃ dhammasenāpatinā ca pasatthabhāvānurūpaṃ attano  dhāraṇabalaṃ dassento sattānaṃ sotukamyataṃ janeti ``evaṃ me sutaṃ,  tañca kho atthato vā byañjanato vā anūnamanadhikaṃ, evameva na  aññathā daṭṭhabba''nti.</p>
              <p>[03] ^b^me^eb^-saddo tīsu atthesu dissati. tathā hissa  ``gāthābhigītaṃ me abhojaneyya''ntiādīsu (su0 ni0 81) mayāti  attho. ``sādhu me, bhante bhagavā, saṃkhittena dhammaṃ desetū''tiādīsu  (saṃ0 ni0  4.88) mayhanti attho. ``dhammadāyādā me,  bhikkhave, bhavathā''tiādīsu ^a^V1.0007^ea^ (ma0 ni0 1.29) mamāti attho.  idha pana ``mayā suta''nti ca ``mama suta''nti ca atthadvaye yujjati.</p>
              <p>[03] ^b^suta^eb^nti ayaṃ suta-saddo saupasaggo ca anupasaggo ca  gamana-vissuta-kilinna-upacitānuyoga-sotaviññeyya-sotadvārānusāraviññātādianekatthappabhedo.  tathā hissa ``senāya pasuto''tiādīsu gacchantoti attho.  ``sutadhammassa passato''tiādīsu (udā0 11) vissutadhammassāti  attho, ``avassutā avassutassāti''ādīsu (pāci0 657)  kilinnā kilinnassāti attho. ``tumhehi puññaṃ pasutaṃ  anappaka''ntiādīsu (khu0 pā0 7.12) upacitanti ^a^M1.0006^ea^ attho. ``ye  jhānapasutā dhīrā''tiādīsu (dha0 pa0 181) jhānānuyuttāti attho.  ``diṭṭhaṃ sutaṃ muta''ntiādīsu (ma0 ni0 1.241)  sotaviññeyyanti attho. ``sutadharo sutasannicayo''tiādīsu (ma0  ni0 1.339) sotadvārānusāraviññātadharoti attho. idha panassa  sotadvārānusārena ``upadhārita''nti vā ``upadhāraṇa''nti vāti  ^a^P1.0005^ea^ attho. me-saddassa hi mayāti atthe sati ``evaṃ  mayā sutaṃ sotadvārānusārena upadhārita''nti yujjati. mamāti atthe  sati ``evaṃ mama sutaṃ sotadvārānusārena upadhāraṇa''nti yujjati.</p>
              <p>[03] evametesu tīsu padesu ^b^eva^eb^nti  sotaviññāṇādiviññāṇakiccanidassanaṃ. ^b^me^eb^ti  vuttaviññāṇasamaṅgipuggalanidassanaṃ. ^b^suta^eb^nti  assavanabhāvappaṭikkhepato anūnānadhikāviparītaggahaṇanidassanaṃ.  tathā ^b^eva^eb^nti tassā sotadvārānusārena pavattāya viññāṇavīthiyā  nānappakārena ārammaṇe pavattibhāvappakāsanaṃ. ^b^me^eb^ti  attappakāsanaṃ. ^b^suta^eb^nti dhammappakāsanaṃ. ayañhettha saṅkhepo  ``nānappakārena ārammaṇe pavattāya viññāṇavīthiyā mayā na aññaṃ  kataṃ, idaṃ pana kataṃ, ayaṃ dhammo suto''ti.</p>
              <p>[03] tathā ^b^eva^eb^nti niddisitabbappakāsanaṃ. ^b^me^eb^ti  puggalappakāsanaṃ. ^b^suta^eb^nti puggalakiccappakāsanaṃ. idaṃ vuttaṃ  hoti -- yaṃ suttaṃ niddisissāmi, taṃ mayā evaṃ sutanti.</p>
              <p>[03] tathā ^b^eva^eb^nti yassa cittasantānassa nānākārappavattiyā  nānatthabyañjanaggahaṇaṃ hoti, tassa ^a^V1.0008^ea^ nānākāraniddeso. ^b^eva^eb^nti  hi ayaṃ ākārapaññatti, ^b^me^eb^ti kattuniddeso, ^b^suta^eb^nti  visayaniddeso. ettāvatā nānākārappavattena cittasantānena  taṃsamaṅgino kattuvisaye gahaṇasanniṭṭhānaṃ kataṃ hoti.</p>
              <p>[03] atha vā ^b^eva^eb^nti puggalakiccaniddeso. ^b^suta^eb^nti  viññāṇakiccaniddeso. ^b^me^eb^ti ubhayakiccayuttapuggalaniddeso.  ayaṃ panettha saṅkhepo -- mayā savanakiccaviññāṇasamaṅginā puggalena  viññāṇavasena laddhasavanakiccavohārena sutanti.</p>
              <p>[03] tattha ^b^eva^eb^nti ca ^b^me^eb^ti ca saccikaṭṭhaparamatthavasena  avijjamānapaññatti. kiñhettha taṃ paramatthato atthi, yaṃ evanti vā  meti vā niddesaṃ labhetha? ^b^suta^eb^nti ^a^M1.0007^ea^ vijjamānapaññatti. yañhi  tamettha sotena upaladdhaṃ, taṃ paramatthato vijjamānanti.</p>
              <p>[03] tathā ^b^eva^eb^nti ca ^b^me^eb^ti ca taṃ taṃ upādāya vattabbato  upādāpaññatti. ^b^suta^eb^nti diṭṭhādīni upanidhāya vattabbato  upanidhāpaññatti. ettha ca ^b^eva^eb^nti vacanena asammohaṃ dīpeti.  na hi sammūḷho nānappakārapaṭivedhasamattho hoti. ^b^suta^eb^nti  vacanena sutassa asammosaṃ dīpeti. yassa hi sutaṃ sammuṭṭhaṃ hoti  ^a^P1.0006^ea^, na so kālantarena mayā sutanti paṭijānāti.  iccassa asammohena paññāsiddhi, asammosena pana satisiddhi. tattha  paññā pubbaṅgamāya satiyā byañjanāvadhāraṇasamatthatā, satipubbaṅgamāya  paññāya atthapaṭivedhasamatthatā, tadubhayasamatthatāyogena  atthabyañjanasampannassa dhammakosassa anupālanasamatthato  dhammabhaṇḍāgārikattasiddhi.</p>
              <p>[03] aparo nayo -- ^b^eva^eb^nti vacanena yoniso manasikāraṃ  dīpeti, ayoniso manasikaroto hi nānappakārapaṭivedhābhāvato.  ^b^suta^eb^nti vacanena avikkhepaṃ dīpeti, vikkhittacittassa  savanābhāvato. tathā hi vikkhittacitto puggalo sabbasampattiyā  vuccamānopi ``na mayā sutaṃ, puna bhaṇathā''ti bhaṇati. yoniso  manasikārena cettha attasammāpaṇidhiṃ pubbe ca katapuññataṃ sādheti,  sammā apaṇihitattassa pubbe akatapuññassa vā tadabhāvato.  avikkhepena ^a^V1.0009^ea^ pana saddhammassavanaṃ sappurisūpanissayañca sādheti. na  hi vikkhittacitto sotuṃ sakkoti, na ca sappurise anupassayamānassa  savanaṃ atthīti.</p>
              <p>[03] aparo nayo -- yasmā ^b^eva^eb^nti yassa cittasantānassa  nānākārappavattiyā nānatthabyañjanaggahaṇaṃ hoti, tassa  nānākāraniddesoti vuttaṃ. so ca evaṃ bhaddako ākāro na sammā  appaṇihitattano pubbe akatapuññassa vā hoti, tasmā ^b^eva^eb^nti  iminā bhaddakena ākārena pacchimacakkadvayasampattiṃ attano dīpeti,  ^b^suta^eb^nti savanayogena purimacakkadvayasampattiṃ. na hi  appatirūpadese vasato sappurisūpanissayavirahitassa vā savanaṃ atthi.  iccassa pacchimacakkadvayasiddhiyā āsayasuddhi siddhā hoti.  purimacakkadvayasiddhiyā payogasuddhi. tāya ca āsayasuddhiyā  adhigamabyattisiddhi, payogasuddhiyā āgamabyattisiddhi. iti  payogāsayasuddhassa ^a^M1.0008^ea^ āgamādhigamasampannassa vacanaṃ aruṇuggaṃ viya  sūriyassa udayato yonisomanasikāro viya ca kusalakammassa  arahati bhagavato vacanassa pubbaṅgamaṃ bhavitunti ṭhāne nidānaṃ ṭhapento  ^b^evaṃ me suta^eb^ntiādimāha.</p>
              <p>[03] aparo nayo -- ^b^eva^eb^nti iminā  nānappakārapaṭivedhadīpakena vacanena attano  atthapaṭibhānapaṭisambhidāsampattisabbhāvaṃ dīpeti. ^b^suta^eb^nti  iminā sotabbabhedapaṭivedhadīpakena  dhammaniruttipaṭisambhidāsampattisabbhāvaṃ ^a^P1.0007^ea^.  ^b^eva^eb^nti ca idaṃ yonisomanasikāradīpakaṃ vacanaṃ bhāsamāno --  ``ete mayā dhammā manasānupekkhitā diṭṭhiyā suppaṭividdhā''ti  dīpeti. ^b^suta^eb^nti idaṃ savanayogadīpakaṃ vacanaṃ bhāsamāno --  ``bahū mayā dhammā sutā dhātā vacasā paricitā''ti dīpeti.  tadubhayenapi atthabyañjanapāripūriṃ dīpento savane ādaraṃ janeti.  atthabyañjanaparipuṇṇañhi dhammaṃ ādarena assuṇanto mahatā hitā  paribāhiro hotīti ādaraṃ janetvā sakkaccaṃ dhammo sotabboti.</p>
              <p>[03] ``evaṃ me suta''nti iminā pana sakalena vacanena āyasmā  ānando tathāgatappaveditaṃ dhammaṃ attano adahanto asappurisabhūmiṃ  atikkamati, sāvakattaṃ paṭijānanto sappurisabhūmiṃ okkamati. tathā  asaddhammā cittaṃ vuṭṭhāpeti, saddhamme cittaṃ patiṭṭhāpeti. ``kevalaṃ  sutamevetaṃ mayā ^a^V1.0010^ea^ tasseva pana bhagavato vacana''nti dīpento attānaṃ  parimoceti, satthāraṃ apadisati, jinavacanaṃ appeti, dhammanettiṃ  patiṭṭhāpeti.</p>
              <p>[03] apica ``evaṃ me suta''nti attanā uppāditabhāvaṃ  appaṭijānanto purimavacanaṃ vivaranto ``sammukhā paṭiggahitamidaṃ  mayā tassa bhagavato catuvesārajjavisāradassa dasabaladharassa  āsabhaṭṭhānaṭṭhāyino sīhanādanādino sabbasattuttamassa dhammissarassa  dhammarājassa dhammādhipatino dhammadīpassa dhammasaraṇassa  saddhammavaracakkavattino sammāsambuddhassa vacanaṃ, na ettha atthe vā dhamme  vā pade vā byañjane vā kaṅkhā vā vimati vā kattabbā''ti  sabbadevamanussānaṃ imasmiṃ dhamme assaddhiyaṃ vināseti, saddhāsampadaṃ  uppādetīti. tenetaṃ vuccati -- </p>
              <p>[21] ``vināsayati ^a^M1.0009^ea^ assaddhaṃ, saddhaṃ vaḍḍheti sāsane. </p>
              <p>[22] evaṃ me sutamiccevaṃ, vadaṃ gotamasāvako''ti..</p>
              <p>[03] ^b^eka^eb^nti gaṇanaparicchedaniddeso. ^b^samaya^eb^nti  paricchinnaniddeso. ^b^ekaṃ samaya^eb^nti aniyamitaparidīpanaṃ.  tattha ^b^samaya^eb^saddo -- </p>
              <p>[21] samavāye khaṇe kāle, samūhe hetudiṭṭhisu. </p>
              <p>[22] paṭilābhe pahāne ca, paṭivedhe ca dissati..</p>
              <p>[03] tathā hissa ``appeva nāma svepi upasaṅkameyyāma kālañca  samayañca upādāyā''ti evamādīsu (dī0 ni0 1.447) samavāyo  ^a^P1.0008^ea^ attho. ``ekova kho, bhikkhave, khaṇo ca samayo  ca brahmacariyavāsāyā''tiādīsu (a0 ni0  8.29) khaṇo.  ``uṇhasamayo pariḷāhasamayo''tiādīsu (pāci0 358) kālo.  ``mahāsamayo pavanasmi''ntiādīsu samūho. ``samayopi kho te,  bhaddāli, appaṭividdho ahosi, bhagavā kho sāvatthiyaṃ viharati,  bhagavāpi maṃ jānissati, `bhaddāli, nāma bhikkhu satthusāsane  sikkhāya na paripūrakārī'ti, ayampi kho te, bhaddāli, samayo  appaṭividdho ahosī''tiādīsu (ma0 ni0 2.135) hetu ^a^V1.0011^ea^. ``tena  kho pana samayena uggāhamāno paribbājako samaṇamuṇḍikāputto  samayappavādake tindukācīre ekasālake mallikāya ārāme  paṭivasatī''tiādīsu (ma0 ni0 2.260) diṭṭhi. </p>
              <p>[21] ``diṭṭhe dhamme ca yo attho, yo cattho samparāyiko. </p>
              <p>[22] atthābhisamayā dhīro, paṇḍitoti pavuccatī''ti.. -- </p>
              <p>[25] ādīsu (saṃ0 ni0  1.129) paṭilābho.  ``sammā mānābhisamayā antamakāsi dukkhassā''tiādīsu (ma0  ni0 1.24) pahānaṃ. ``dukkhassa pīḷanaṭṭho saṅkhataṭṭho santāpaṭṭho  vipariṇāmaṭṭho abhisamayaṭṭho''tiādīsu (paṭi0 ma0 3.1) paṭivedho.  idha panassa kālo attho. tena  saṃvacchara-utu-māsaḍḍhamāsa-ratti-diva-pubbaṇha-majjhanhika-sāyanha-  paṭhamamajjhimapacchimayāma-muhuttādīsu kālappabhedabhūtesu samayesu ekaṃ  samayanti dīpeti.</p>
              <p>[03] tattha kiñcāpi etesu saṃvaccharādīsu samayesu yaṃ yaṃ suttaṃ  yamhi yamhi saṃvacchare utumhi māse pakkhe rattibhāge divasabhāge vā  vuttaṃ, sabbaṃ taṃ therassa ^a^M1.0010^ea^ suviditaṃ suvavatthāpitaṃ paññāya. yasmā pana  ``evaṃ me sutaṃ asukasaṃvacchare asukautumhi asukamāse asukapakkhe  asukarattibhāge asukadivasabhāge vā''ti evaṃ vutte na sakkā sukhena  dhāretuṃ vā uddisituṃ vā uddisāpetuṃ vā, bahu ca vattabbaṃ hoti, tasmā  ekeneva padena tamatthaṃ samodhānetvā ``ekaṃ samaya''nti āha.</p>
              <p>[03] ye vā ime gabbhokkantisamayo jātisamayo saṃvegasamayo  abhinikkhamanasamayo dukkarakārikasamayo māravijayasamayo  abhisambodhisamayo diṭṭhadhammasukhavihārasamayo desanāsamayo  parinibbānasamayoti evamādayo bhagavato devamanussesu ativiya  suppakāsā anekakālappabhedā eva samayā, tesu samayesu  desanāsamayasaṅkhātaṃ ^a^P1.0009^ea^ ekaṃ samayanti dīpeti. yo  cāyaṃ ñāṇakaruṇākiccasamayesu aruṇākiccasamayo,  attahitaparahitapaṭipattisamayesu parahitapaṭipattisamayo, sannipatitānaṃ  karaṇīyadvayasamayesu dhammikathāsamayo, desanāpaṭipattisamayesu  ^a^V1.0012^ea^ desanāsamayo, tesupi samayesu aññataraṃ sandhāya ``ekaṃ samaya''nti  āha.</p>
              <p>[03] kasmā panettha yathā abhidhamme ``yasmiṃ samaye  kāmāvacara''nti ca ito aññesu suttapadesu ``yasmiṃ samaye,  bhikkhave, bhikkhu vivicceva kāmehī''ti ca bhummavacanena niddeso  kato, vinaye ca ``tena samayena buddho bhagavā''ti karaṇavacanena,  tathā akatvā ``ekaṃ samaya''nti upayogavacananiddeso katoti.  tattha tathā idha ca aññathā atthasambhavato. tattha hi abhidhamme ito  aññesu suttapadesu ca adhikaraṇattho bhāvenabhāvalakkhaṇattho ca  sambhavati. adhikaraṇañhi kālattho ca samūhattho ca samayo, tattha  vuttānaṃ phassādidhammānaṃ khaṇasamavāyahetusaṅkhātassa ca samayassa  bhāvena tesaṃ bhāvo lakkhīyati, tasmā tadatthajotanatthaṃ tattha  bhummavacananiddeso kato.</p>
              <p>[03] vinaye ca hetuattho karaṇattho ca sambhavati. yo hi so  sikkhāpadapaññattisamayo sāriputtādīhipi dubbiññeyyo, tena samayena  hetubhūtena karaṇabhūtena ca sikkhāpadāni paññāpayanto  sikkhāpadapaññattihetuñca apekkhamāno bhagavā tattha tattha vihāsi,  tasmā tadatthajotanatthaṃ tattha karaṇavacanena niddeso kato.</p>
              <p>[03] idha ^a^M1.0011^ea^ pana aññasmiñca evaṃjātike accantasaṃyogattho sambhavati.  yañhi samayaṃ bhagavā imaṃ aññaṃ vā suttantaṃ desesi, accantameva taṃ  samayaṃ karuṇāvihārena vihāsi, tasmā tadatthajotanatthaṃ idha  upayogavacananiddeso katoti.</p>
              <p>[03] tenetaṃ vuccati -- </p>
              <p>[21] ``taṃ taṃ atthamapekkhitvā, bhummena karaṇena ca. </p>
              <p>[22] aññatra samayo vutto, upayogena so idhā''ti..</p>
              <p>[03] porāṇā ^a^P1.0010^ea^ pana vaṇṇayanti -- ``tasmiṃ  samaye''ti vā -- ``tena samayenā''ti vā -- ``ekaṃ samaya''nti  ^a^V1.0013^ea^ vā abhilāpamattabhedo esa, sabbattha bhummameva atthoti. tasmā  ``ekaṃ samaya''nti vuttepi ``ekasmiṃ samaye''ti attho veditabbo.</p>
              <p>[03] ^b^bhagavā^eb^ti garu. garuñhi loke ``bhagavā''ti vadanti.  ayañca sabbaguṇavisiṭṭhatāya sabbasattānaṃ garu, tasmā ``bhagavā''ti  veditabbo. porāṇehipi vuttaṃ -- </p>
              <p>[21] ``bhagavāti vacanaṃ seṭṭhaṃ, bhagavāti vacanamuttamaṃ. </p>
              <p>[22] garugāravayutto so, bhagavā tena vuccatī''ti..</p>
              <p>[03] apica -- </p>
              <p>[21] ``bhāgyavā bhaggavā yutto, bhagehi ca vibhattavā. </p>
              <p>[22] bhattavā vantagamano, bhavesu bhagavā tato''ti.. -- </p>
              <p>[25] imissā gāthāya vasenassa padassa vitthārato attho  veditabbo. so ca ^b^visuddhimagge^eb^ buddhānussatiniddese vuttoyeva.</p>
              <p>[03] ettāvatā cettha ^b^evaṃ me suta^eb^nti vacanena yathāsutaṃ dhammaṃ  dassento bhagavato dhammasarīraṃ paccakkhaṃ karoti. tena -- ``nayidaṃ  atikkantasatthukaṃ pāvacanaṃ, ayaṃ vo satthā''ti satthu adassanena  ukkaṇṭhitaṃ janaṃ samassāseti.</p>
              <p>[03] ^b^ekaṃ samayaṃ bhagavā^eb^ti vacanena tasmiṃ samaye bhagavato  avijjamānabhāvaṃ dassento rūpakāyaparinibbānaṃ sādheti. tena  ``evaṃvidhassa ^a^M1.0012^ea^ nāma ariyadhammassa desako dasabaladharo  vajirasaṅghātasamānakāyo, sopi bhagavā parinibbuto, kena aññena  jīvite āsā janetabbā''ti jīvitamadamattaṃ janaṃ saṃvejeti, saddhamme  cassa ussāhaṃ janeti.</p>
              <p>[03] ^b^eva^eb^nti ca bhaṇanto desanāsampattiṃ niddisati. ^b^me  suta^eb^nti sāvakasampattiṃ. ^b^ekaṃ samaya^eb^nti kālasampattiṃ.  ^b^bhagavā^eb^ti desakasampattiṃ.</p>
              <p>[03] ^b^ukkaṭṭhāyaṃ viharatī^eb^ti ettha ukkāti dīpikā, tañca nagaraṃ  ``maṅgaladivaso sukhaṇo sunakkhattaṃ ^a^V1.0014^ea^ mā atikkamī''ti rattimpi  ukkāsu ṭhitāsu māpitattā ukkaṭṭhāti vuccati. daṇḍadīpikāsu jāletvā  dhārīyamānāsu māpitattāti vuttaṃ hoti, tassaṃ ^b^ukkaṭṭhāyaṃ^eb^.  samīpatthe cetaṃ bhummavacanaṃ. ^b^viharatī^eb^ti avisesena  iriyāpathadibbabrahmāriyavihāresu ^a^P1.0011^ea^  aññataravihārasamaṅgiparidīpanametaṃ. idha pana  ṭhānagamananisinnasayanappabhedesu riyāpathesu  aññatarairiyāpathasamāyogaparidīpanaṃ. tena ṭhitopi gacchantopi  nisinnopi sayānopi bhagavā viharaticceva veditabbo. so hi  bhagavā ekaṃ iriyāpathabādhanaṃ aññena iriyāpathena vicchinditvā  aparipatantaṃ attabhāvaṃ harati pavatteti, tasmā viharatīti vuccati.</p>
              <p>[03] ^b^subhagavane^eb^ti ettha subhagattā ^b^subhagaṃ,^eb^ sundarasirikattā  sundarakāmattā cāti vuttaṃ hoti. tassa hi vanassa sirisampattiyā  manussā annapānādīni ādāya divasaṃ tattheva chaṇasamajjaussave  karontā bhogasukhaṃ anubhonti, sundarasundare cettha kāme patthenti  ``puttaṃ labhāma, dhītaraṃ labhāmā''ti, tesaṃ taṃ tatheva hoti, evaṃ taṃ  sundarasirikattā sundarakāmattā ca ^b^subhagaṃ^eb^. apica  bahujanakantatāyapi subhagaṃ. vanayatīti ^b^vanaṃ,^eb^ attasampadāya  sattānaṃ bhattiṃ kāreti, attani sinehaṃ uppādetīti attho. vanute  iti vā ^b^vanaṃ,^eb^  nānāvidhakusuma-gandhasammodamattakokilādivihaṅgamābhirutehi  mandamālutacalitarukkhasākhāviṭapapallavapalāsehi ca ``etha maṃ  paribhuñjathā''ti sabbapāṇino yācati viyāti attho. subhagañca taṃ  vanañcāti ^b^subhagavanaṃ^eb^. tasmiṃ ^b^subhagavane^eb^. vanañca nāma  ropimaṃ, sayaṃjātanti duvidhaṃ. tattha veḷuvanajetavanādīni ^a^M1.0013^ea^ ropimāni.  andhavanamahāvanāñjanavanādīni sayaṃ jātāni. idampi  sayaṃjātanti veditabbaṃ.</p>
              <p>[03] ^b^sālarājamūle^eb^ti ettha sālarukkhopi sāloti vuccati.  yathāha ``seyyathāpi, bhikkhave, gāmassa vā nigamassa vā avidūre  mahantaṃ sālavanaṃ, tañcassa eḷaṇḍehi sañchanna''nti (ma0 ni0  1.225) ``antarena yamakasālāna''nti ca (dī0 ni0 2.195)  vanappatijeṭṭhakarukkhopi. yathāha -- </p>
              <p>[21] ``taveva deva vijite, tavevuyyānabhūmiyā. </p>
              <p>[22] ujuvaṃsā mahāsālā, nīlobhāsā manoramā''ti..  (jā0 2.19.4).</p>
              <p>[03] yo ^a^V1.0015^ea^ koci rukkhopi. yathāha ``atha kho taṃ, bhikkhave,  māluvabījaṃ aññatarasmiṃ sālamūle nipateyyā''ti (ma0 ni0  1.469). idha ^a^P1.0012^ea^ pana vanappatijeṭṭhakarukkho  adhippeto. rājasaddo panassa tameva jeṭṭhakabhāvaṃ sādheti. yathāha  ``suppatiṭṭhitassa kho brāhmaṇa dhammika nigrodharājassā''ti (a0  ni0  6.54). tattha dvedhā samāso, sālānaṃ rājātipi  ^b^sālarājā,^eb^ sālo ca so jeṭṭhakaṭṭhena rājā ca itipi  ^b^sālarājā. mūla^eb^nti samīpaṃ. ayañhi mūlasaddo, ``mūlāni  uddhareyya, antamaso usiranāḷimattānipī''tiādīsu (a0 ni0   4.195) mūlamūle dissati. ``lobho akusalamūla''ntiādīsu  (dī0 ni0 3.305) asādhāraṇahetumhi. ``yāva majjhanhike kāle  chāyā pharati, nivāte paṇṇāni patanti, ettāvatā  rukkhamūla''ntiādīsu samīpe. idha pana samīpe adhippeto, tasmā  sālarājassa samīpeti evamettha attho daṭṭhabbo.</p>
              <p>[03] tattha siyā -- yadi tāva bhagavā ukkaṭṭhāyaṃ viharati,  ``subhagavane sālarājamūle''ti na vattabbaṃ, atha tattha viharati,  ``ukkaṭṭhāya''nti na vattabbaṃ, na hi sakkā ubhayattha ekaṃ samayaṃ  viharitunti. na kho panetaṃ evaṃ daṭṭhabbaṃ.</p>
              <p>[03] nanu avocumha ``samīpatthe cetaṃ bhummavacana''nti. tasmā  yathā gaṅgāyamunādīnaṃ samīpe goyūthāni carantāni ``gaṅgāya caranti,  yamunāya carantī''ti vuccanti, evamidhāpi yadidaṃ ukkaṭṭhāya samīpe  subhagavanaṃ sālarājamūlaṃ, tattha viharanto vuccati ``ukkaṭṭhāyaṃ viharati  subhagavane sālarājamūle''ti. gocaragāmanidassanatthañhissa ^a^M1.0014^ea^  ukkaṭṭhāvacanaṃ, pabbajitānurūpanivāsaṭṭhānanidassanatthaṃ sesavacanaṃ.</p>
              <p>[03] tattha ukkaṭṭhākittanena āyasmā ānando bhagavato  gahaṭṭhānuggahakaraṇaṃ dasseti, subhagavanādikittanena pabbajitānuggahakaraṇaṃ.  tathā purimena paccayaggahaṇato attakilamathānuyogavivajjanaṃ,  pacchimena vatthukāmappahānato kāmasukhallikānuyogavivajjanupāyadassanaṃ.  purimena ca dhammadesanābhiyogaṃ, pacchimena vivekādhimuttiṃ.  purimena karuṇāya upagamanaṃ, pacchimena paññāya apagamanaṃ. purimena  sattānaṃ hitasukhanipphādanādhimuttataṃ, pacchimena parahitasukhakaraṇe  nirupalepanaṃ. purimena dhammikasukhāpariccāganimittaṃ ^a^V1.0016^ea^ phāsuvihāraṃ,  pacchimena uttarimanussadhammānuyoganimittaṃ ^a^P1.0013^ea^.  purimena manussānaṃ upakārabahulataṃ, pacchimena devānaṃ. purimena loke  jātassa loke saṃvaḍḍhabhāvaṃ, pacchimena lokena anupalittataṃ. purimena  ``ekapuggalo, bhikkhave, loke uppajjamāno uppajjati bahujanahitāya  bahujanasukhāya lokānukampāya atthāya hitāya sukhāya devamanussānaṃ.  katamo ekapuggalo, tathāgato arahaṃ sammāsambuddho''ti (a0 ni0   1.170) vacanato yadatthaṃ bhagavā uppanno, tadatthaparinipphādanaṃ,  pacchimena yattha uppanno, tadanurūpavihāraṃ. bhagavā hi paṭhamaṃ  lumbinivane, dutiyaṃ bodhimaṇḍeti lokiyalokuttarāya uppattiyā  vaneyeva uppanno, tenassa vaneyeva vihāraṃ dassetīti evamādinā  nayenettha atthayojanā veditabbā.</p>
              <p>[03] ^b^tatrā^eb^ti desakālaparidīpanaṃ. tañhi yaṃ samayaṃ viharati,  tatra samaye. yasmiñca sālarājamūle viharati, tatra sālarājamūleti  dīpeti. bhāsitabbayutte vā desakāle dīpeti. na hi bhagavā ayutte  dese kāle vā dhammaṃ bhāsati. ``akālo kho tāva bāhiyā''ti  (udā0 10) ādicettha sādhakaṃ. ^b^kho^eb^ti padapūraṇamatte  avadhāraṇe ādikālatthe vā nipāto. ^b^bhagavā^eb^ti lokagarudīpanaṃ.  ^b^bhikkhū^eb^ti kathāsavanayuttapuggalavacanaṃ. apicettha,  ``bhikkhakoti bhikkhu, bhikkhācariyaṃ ajjhupagatoti  bhikkhū''tiādinā (pārā0 45) nayena vacanattho veditabbo.  ^b^āmantesī^eb^ti ālapi abhāsi sambodhesīti ayamettha attho.  aññatra ^a^M1.0015^ea^ pana ñāpanepi hoti. yathāha ``āmantayāmi vo, bhikkhave,  paṭivedayāmi vo, bhikkhave''ti. pakkosanepi. yathāha ``ehi tvaṃ  bhikkhu mama vacanena sāriputtaṃ āmantehī''ti (a0 ni0  9.11).</p>
              <p>[03] ^b^bhikkhavo^eb^ti āmantanākāradīpanaṃ. tañca  bhikkhanasīlatādiguṇayogasiddhattā vuttaṃ. bhikkhanasīlatāguṇayuttopi  hi ^b^bhikkhu^eb^ bhikkhanadhammatāguṇayuttopi. bhikkhane  sādhukāritāguṇayuttopīti saddavidū maññanti. tena ca nesaṃ  bhikkhanasīlatādiguṇayogasiddhena vacanena hīnādhikajanasevitaṃ vuttiṃ  pakāsento uddhatadīnabhāvaniggahaṃ ^a^P1.0014^ea^ karoti.  bhikkhavoti iminā ca karuṇāvipphārasommahadayanayananipātapubbaṅgamena  vacanena te attano mukhābhimukhe karoti. teneva ca  kathetukamyatādīpakena vacanena nesaṃ sotukamyataṃ janeti. teneva ca  sambodhanaṭṭhena ^a^V1.0017^ea^ sādhukaṃ savanamanasikārepi ne niyojeti.  sādhukasavanamanasikārāyattā hi sāsanasampatti.</p>
              <p>[03] aparesupi devamanussesu vijjamānesu kasmā bhikkhūyeva  āmantesīti ce. jeṭṭhaseṭṭhāsannasadāsannihitabhāvato.  sabbaparisasādhāraṇā hi bhagavato dhammadesanā. parisāya ca jeṭṭhā  bhikkhū, paṭhamuppannattā. seṭṭhā, anagāriyabhāvaṃ ādiṃ katvā  satthucariyānuvidhāyakattā sakalasāsanapaṭiggāhakattā ca. āsannā,  tattha nisinnesu satthusantikattā. sadāsannihitā,  satthusantikāvacarattāti. apica te dhammadesanāya bhājanaṃ, yathānusiṭṭhaṃ  paṭipattisabbhāvato. visesato ca ekacce bhikkhūyeva sandhāya ayaṃ  desanātipi te eva āmantesi.</p>
              <p>[03] tattha siyā -- kimatthaṃ pana bhagavā dhammaṃ desento paṭhamaṃ  bhikkhū āmantesi, na dhammameva desetīti. satijananatthaṃ. bhikkhū  hi aññaṃ cintentāpi vikkhittacittāpi dhammaṃ paccavekkhantāpi  kammaṭṭhānaṃ manasikarontāpi nisinnā honti, te anāmantetvā dhamme  desiyamāne -- ``ayaṃ desanā kinnidānā kiṃpaccayā katamāya  aṭṭhuppattiyā desitā''ti sallakkhetuṃ asakkontā duggahitaṃ vā gaṇheyyuṃ,  na vā gaṇheyyuṃ. tena nesaṃ satijananatthaṃ bhagavā paṭhamaṃ āmantetvā  pacchā dhammaṃ deseti.</p>
              <p>[03] ^b^bhadante^eb^ti ^a^M1.0016^ea^ gāravavacanametaṃ, satthuno paṭivacanadānaṃ vā,  apicettha bhikkhavoti vadamāno bhagavā te bhikkhū ālapati.  bhadanteti vadamānā te bhagavantaṃ paccālapanti. tathā bhikkhavoti  bhagavā ābhāsati. bhadanteti te paccābhāsanti. bhikkhavoti  paṭivacanaṃ dāpeti, bhadanteti paṭivacanaṃ denti. ^b^te bhikkhū^eb^ti ye  bhagavā āmantesi. ^b^bhagavato paccassosu^eb^nti bhagavato āmantanaṃ  paṭiassosuṃ, abhimukhā hutvā suṇiṃsu sampaṭicchiṃsu paṭiggahesunti  ^a^P1.0015^ea^ attho. ^b^bhagavā etadavocā^eb^ti bhagavā etaṃ  idāni vattabbaṃ sakalaṃ suttaṃ avoca.</p>
              <p>[03] ettāvatā ca yaṃ āyasmatā ānandena  kamalakuvalayujjalavimalasādurasasalilāya pokkharaṇiyā sukhāvataraṇatthaṃ  nimmalasilātalaracanavilāsasobhitaratanasopānaṃ  vippakiṇṇamuttātalasadisavālikākiṇṇapaṇḍarabhūmibhāgaṃ ^a^V1.0018^ea^ titthaṃ viya  suvibhattabhittivicitravedikāparikkhittassa nakkhattapathaṃ phusitukāmatāya  viya, vijambhitasamussayassa pāsādavarassa sukhārohaṇatthaṃ  dantamaya-saṇhamuduphalaka-kañcanalatāvinaddha-  maṇigaṇappabhāsamudayujjalasobhaṃ sopānaṃ viya,  suvaṇṇavalayānūpurādisaṅghaṭṭanasaddasammissitakathitahasitamadhurassaragehajanavicaritassa  uḷāraissariyavibhavasobhitassa mahāgharassa sukhappavesanatthaṃ  suvaṇṇarajatamaṇimuttāpavāḷādijutivissaravijjotita-suppatiṭṭhitavisāladvārabāhaṃ  mahādvāraṃ viya ca atthabyañjanasampannassa buddhānaṃ  desanāñāṇagambhīrabhāvasaṃsūcakassa imassa suttassa sukhāvagāhaṇatthaṃ  kāladesadesakavatthuparisāpadesapaṭimaṇḍitaṃ nidānaṃ bhāsitaṃ, tassa  atthavaṇṇanā samattā. </p>
            </h4>
            <h4>
              <h4n> suttanikkhepavaṇṇanā</h4n>
              <p>[03] idāni ``sabbadhammamūlapariyāyaṃ vo''tiādinā nayena bhagavatā  nikkhittassa suttassa vaṇṇanāya okāso anuppatto. sā panesā  suttavaṇṇanā yasmā suttanikkhepaṃ vicāretvā vuccamānā pākaṭā hoti,  tasmā suttanikkhepaṃ tāva vicārayissāma. cattāro hi suttanikkhepā  attajjhāsayo parajjhāsayo pucchāvasiko aṭṭhuppattikoti.</p>
              <p>[03] tattha ^a^M1.0017^ea^ yāni suttāni bhagavā parehi anajjhiṭṭho kevalaṃ attano  ajjhāsayeneva kathesi. seyyathidaṃ, ākaṅkheyyasuttaṃ, vatthasuttaṃ,  mahāsatipaṭṭhānasuttaṃ, mahāsaḷāyatanavibhaṅgasuttaṃ, ariyavaṃsasuttaṃ,  sammappadhānasuttantahārako,  iddhipādaindriyabalabojjhaṅgamaggaṅgasuttantahārakoti evamādīni. tesaṃ  attajjhāsayo nikkhepo.</p>
              <p>[03] yāni pana ``paripakkā kho rāhulassa vimuttiparipācanīyā  dhammā, yaṃnūnāhaṃ rāhulaṃ uttari āsavānaṃ khaye vineyya''nti (saṃ0  ni0  4.121) evaṃ paresaṃ ajjhāsayaṃ khantiṃ manaṃ abhinīhāraṃ  ^a^P1.0016^ea^ bujjhanabhāvañca avekkhitvā parajjhāsayavasena  kathitāni. seyyathidaṃ, cūḷarāhulovādasuttaṃ, mahārāhulovādasuttaṃ,  dhammacakkappavattanaṃ, dhātuvibhaṅgasuttanti evamādīni. tesaṃ parajjhāsayo  nikkhepo.</p>
              <p>[03] bhagavantaṃ ^a^V1.0019^ea^ pana upasaṅkamitvā catasso parisā cattāro vaṇṇā  nāgā supaṇṇā gandhabbā asurā yakkhā mahārājāno tāvatiṃsādayo  devā mahābrahmāti evamādayo ``bojjhaṅgā bojjhaṅgā''ti, bhante,  vuccanti. ``nīvaraṇā nīvaraṇā''ti, bhante, vuccanti. ime nu  kho, bhante, pañcupādānakkhandhā. ``kiṃ sūdha vittaṃ purisassa  seṭṭha''ntiādinā (su0 ni0 183) nayena pañhaṃ pucchanti. evaṃ  puṭṭhena bhagavatā yāni kathitāni bojjhaṅgasaṃyuttādīni. yāni vā  panaññānipi  devatāsaṃyutta-mārasaṃyutta-brahmasaṃyutta-sakkapañha-cūḷavedalla-mahāvedalla-sāmaññaphala-  āḷavaka-sūciloma-kharalomasuttādīni, tesaṃ pucchāvasiko nikkhepo.</p>
              <p>[03] yāni panetāni uppannaṃ kāraṇaṃ paṭicca kathitāni. seyyathidaṃ,  dhammadāyādaṃ cūḷasīhanādaṃ candūpamaṃ puttamaṃsūpamaṃ dārukkhandhūpamaṃ  aggikkhandhūpamaṃ pheṇapiṇḍūpamaṃ pāricchattakūpamanti evamādīni. tesaṃ  aṭṭhuppattiko nikkhepo.</p>
              <p>[03] evamimesu catūsu nikkhepesu imassa suttassa aṭṭhuppattiko  nikkhepo. aṭṭhuppattiyañhi idaṃ bhagavatā nikkhittaṃ. katarāya  aṭṭhuppattiyā? pariyattiṃ nissāya uppanne māne. pañcasatā kira  brāhmaṇā tiṇṇaṃ vedānaṃ pāragū aparabhāge bhagavato dhammadesanaṃ sutvā  kāmesu ādīnavaṃ nekkhamme ca ānisaṃsaṃ sampassamānā bhagavato  santike pabbajitvā nacirasseva sabbaṃ buddhavacanaṃ uggaṇhitvā pariyattiṃ  nissāya mānaṃ uppādesuṃ ``yaṃ yaṃ bhagavā katheti, taṃ taṃ mayaṃ  khippameva jānāma, bhagavā hi tīṇi liṅgāni ^a^M1.0018^ea^ cattāri padāni satta  vibhattiyo muñcitvā ^a^P1.0017^ea^ na kiñci katheti, evaṃ  kathite ca amhākaṃ gaṇṭhipadaṃ nāma natthī''ti. te bhagavati agāravā  hutvā tato paṭṭhāya bhagavato upaṭṭhānampi dhammassavanampi abhiṇhaṃ na  gacchanti. bhagavā tesaṃ taṃ cittacāraṃ ñatvā ``abhabbā ime imaṃ  mānakhilaṃ anupahacca maggaṃ vā phalaṃ vā sacchikātu''nti tesaṃ  sutapariyattiṃ nissāya uppannaṃ mānaṃ aṭṭhuppattiṃ katvā desanākusalo  bhagavā mānabhañjanatthaṃ ^b^sabbadhammamūlapariyāya^eb^nti desanaṃ ārabhi.</p>
              <p>[03] tattha ^b^sabbadhammamūlapariyāya^eb^nti sabbesaṃ dhammānaṃ  mūlapariyāyaṃ. sabbesanti anavasesānaṃ. anavasesavācako hi ayaṃ  ^b^sabba^eb^-saddo. so yena yena sambandhaṃ gacchati, tassa tassa  anavasesataṃ dīpeti. yathā, ``sabbaṃ rūpaṃ aniccaṃ sabbā vedanā  aniccā sabbasakkāyapariyāpannesu ^a^V1.0020^ea^ dhammesū''ti. ^b^dhamma^eb^-saddo  panāyaṃ  pariyatti-sacca-samādhi-paññā-pakati-sabhāvasuññatā-puññāpatti-ñeyyādīsu  dissati. ``idha bhikkhu dhammaṃ pariyāpuṇāti suttaṃ  geyya''ntiādīsu (a0 ni0  5.73) hi dhammasaddo pariyattiyaṃ  vattati. ``diṭṭhadhammo viditadhammo''tiādīsu (dī0 ni0  1.299) saccesu. ``evaṃ dhammā te bhagavanto''tiādīsu samādhimhi. </p>
              <p>[21] ``yassete caturo dhammā, vānarinda yathā tava. </p>
              <p>[22] saccaṃ dhammo dhiti cāgo, diṭṭhaṃ so ativattatī''ti.. -- </p>
              <p>[25] ādīsu (jā0 1.1.57) paññāya.</p>
              <p>[03] ``jātidhammā jarādhammā, atho maraṇadhammino''tiādīsu  pakatiyaṃ. ``kusalā dhammā''tiādīsu (dha0 sa0 1ṭikamātikā)  sabhāve. ``tasmiṃ kho pana samaye dhammā hontī''tiādīsu (dha0  sa0 121) suññatāyaṃ. ``dhammo suciṇṇo  sukhamāvahātī''tiādīsu (jā0 1.10.102) puññe. ``dve  aniyatā dhammā''tiādīsu (pārā0 443) āpattiyaṃ. ``sabbe  dhammā sabbākārena buddhassa bhagavato ñāṇamukhe āpāthaṃ  āgacchantī''tiādīsu ñeyye. idha panāyaṃ sabhāve vattati. tatrāyaṃ  vacanattho -- attano lakkhaṇaṃ dhārentīti ^b^dhammā. mūla^eb^-saddo  vitthārito eva. idha panāyaṃ asādhāraṇahetumhi daṭṭhabbo.</p>
              <p>[03] ^b^pariyāya^eb^saddo ^a^M1.0019^ea^ ^a^P1.0018^ea^  ``madhupiṇḍikapariyāyoti naṃ dhārehī''tiādīsu (ma0 ni0  1.205) desanāyaṃ vattati. ``atthi khvesa brāhmaṇa, pariyāyo,  yena maṃ pariyāyena sammā vadamāno vadeyya akiriyavādo samaṇo  gotamo''tiādīsu (pārā0 3) kāraṇe. ``kassa nu kho, ānanda,  ajja pariyāyo bhikkhuniyo ovaditu''ntiādīsu (ma0 ni0  3.398) vāre. idha pana kāraṇepi desanāyampi vattati. tasmā  ``sabbadhammamūlapariyāya''nti ettha sabbesaṃ dhammānaṃ  asādhāraṇahetusaññitaṃ kāraṇanti vā sabbesaṃ dhammānaṃ kāraṇadesananti  vā evaṃ attho daṭṭhabbo. neyyatthattā cassa suttassa, na catubhūmakāpi  sabhāvadhammā sabbadhammāti veditabbā. sakkāyapariyāpannā pana  tebhūmakā dhammāva anavasesato veditabbā, ayamettha adhippāyoti.</p>
              <p>[03] ^b^vo^eb^ti ^a^V1.0021^ea^ ayaṃ vo-saddo  paccattaupayogakaraṇasampadānasāmivacanapadapūraṇesu dissati. ``kacci  pana vo, anuruddhā, samaggā sammodamānā''tiādīsu (ma0 ni0  1.326) hi paccatte dissati. ``gacchatha, bhikkhave, paṇāmemi  vo''tiādīsu (ma0 ni0 2.157) upayoge. ``na vo mama  santike vatthabba''ntiādīsu (ma0 ni0 2.157) karaṇe.  ``vanapatthapariyāyaṃ vo, bhikkhave, desessāmī''tiādīsu (ma0 ni0  1.190) sampadāne. ``sabbesaṃ vo, sāriputta,  subhāsita''ntiādīsu (ma0 ni0 1.345) sāmivacane. ``ye hi  vo ariyā parisuddhakāyakammantā''tiādīsu (ma0 ni0 1.35)  padapūraṇamatte. idha panāyaṃ sampadāne daṭṭhabbo.</p>
              <p>[03] ^b^bhikkhave^eb^ti patissavena abhimukhībhūtānaṃ punālapanaṃ.  ^b^desessāmī^eb^ti desanāpaṭijānanaṃ. idaṃ vuttaṃ hoti, bhikkhave,  sabbadhammānaṃ mūlakāraṇaṃ tumhākaṃ desessāmi, dutiyena nayena  kāraṇadesanaṃ tumhākaṃ desessāmīti. ^b^taṃ suṇāthā^eb^ti tamatthaṃ taṃ  kāraṇaṃ taṃ desanaṃ mayā vuccamānaṃ suṇātha. ^b^sādhukaṃ manasi  karothā^eb^ti ettha pana sādhukaṃ sādhūti ekatthametaṃ. ayañca sādhu  saddo āyācanasampaṭicchanasampahaṃsanasundaradaḷhīkammādīsu dissati.  ``sādhu me bhante bhagavā, saṃkhittena dhammaṃ desetū''tiādīsu (saṃ0  ni0  4.95) hi āyācane dissati. ``sādhu, bhanteti kho  so ^a^M1.0020^ea^ bhikkhu bhagavato bhāsitaṃ ^a^P1.0019^ea^ abhinanditvā  anumoditvā''tiādīsu (ma0 ni0 3.86) sampaṭicchane. ``sādhu,  sādhu sāriputtā''tiādīsu (dī0 ni0 3.349) sampahaṃsane. </p>
              <p>[21] ``sādhu dhammarucī rājā, sādhu paññāṇavā naro. </p>
              <p>[22] sādhu mittānamaddubbho, pāpassākaraṇaṃ sukha''nti..</p>
              <p>[03] ādīsu (jā0 2.18.101) sundare. ``tena hi, brāhmaṇa,  sādhukaṃ suṇāhī''tiādīsu (a0 ni0  5.192) sādhukasaddoyeva  daḷhīkamme, āṇattiyantipi vuccati. idhāpi ayaṃ ettheva  daḷhīkamme ca āṇattiyañca attho veditabbo. sundaratthepi vattati.  daḷhīkaraṇatthena hi daḷhamimaṃ dhammaṃ suṇātha suggahitaṃ gaṇhantā.  āṇattiatthena mama āṇattiyā suṇātha. sundaratthena sundaramimaṃ  bhaddakaṃ dhammaṃ suṇāthāti evaṃ dīpitaṃ hoti.</p>
              <p>[03] ^b^manasi^eb^ ^a^V1.0022^ea^ ^b^karothā^eb^ti āvajjetha, samannāharathāti attho,  avikkhittacittā hutvā nisāmetha citte karothāti adhippāyo.  idānettha ^b^taṃ suṇāthā^eb^ti sotindriyavikkhepavāraṇametaṃ. sādhukaṃ  manasi karothāti manasikāre daḷhīkammaniyojanena  manindriyavikkhepavāraṇaṃ. purimañcettha byañjanavipallāsaggāhavāraṇaṃ,  pacchimaṃ atthavipallāsaggāhavāraṇaṃ. purimena ca dhammassavane  niyojeti, pacchimena sutānaṃ dhammānaṃ dhāraṇūpaparikkhādīsu.  purimena ca sabyañjano ayaṃ dhammo, tasmā savanīyoti dīpeti.  pacchimena sāttho, tasmā manasi kātabboti. sādhukapadaṃ vā  ubhayapadehi yojetvā yasmā ayaṃ dhammo dhammagambhīro desanāgambhīro  ca, tasmā suṇātha sādhukaṃ, yasmā atthagambhīro paṭivedhagambhīro ca,  tasmā sādhukaṃ manasi karothāti evaṃ yojanā veditabbā.</p>
              <p>[03] ^b^bhāsissāmī^eb^ti desessāmi. ``taṃ suṇāthā''ti ettha  paṭiññātaṃ desanaṃ na saṃkhittatova desessāmi, apica kho vitthāratopi  naṃ bhāsissāmīti vuttaṃ hoti, saṅkhepavitthāravācakāni hi etāni  padāni. yathāha vaṅgīsatthero -- </p>
              <p>[21] ``saṃkhittenapi ^a^P1.0020^ea^ deseti, vitthārenapi  bhāsati. </p>
              <p>[22] sāḷikāyiva nigghoso, paṭibhānaṃ udīrayī''ti..  (saṃ0 ni0  1.214).</p>
              <p>[03] evaṃ ^a^M1.0021^ea^ vutte ussāhajātā hutvā ^b^evaṃ bhanteti kho te bhikkhū  bhagavato paccassosuṃ^eb^ satthu vacanaṃ sampaṭicchiṃsu, paṭiggahesunti vuttaṃ  hoti. atha nesaṃ ^b^bhagavā etadavoca^eb^ etaṃ idāni vattabbaṃ  ^b^idha bhikkhavo^eb^tiādikaṃ sakalaṃ suttaṃ avoca. tattha  ^b^idhā^eb^ti desāpadese nipāto. svāyaṃ katthaci lokaṃ upādāya  vuccati. yathāha -- ``idha tathāgato loke uppajjatī''ti (dī0  ni0 1.190). katthaci sāsanaṃ. yathāha -- ``idheva, bhikkhave,  samaṇo, idha dutiyo samaṇo''ti (a0 ni0  4.241).  katthaci okāsaṃ. yathāha -- </p>
              <p>[21] ``idheva tiṭṭhamānassa, devabhūtassa me sato. </p>
              <p>[22] punarāyu ca me laddho, evaṃ jānāhi mārisā''ti..  (dī0 ni0 2.369).</p>
              <p>[03] katthaci ^a^V1.0023^ea^ padapūraṇamattameva. yathāha ``idhāhaṃ -- bhikkhave,  bhuttāvī assaṃ pavārito''ti (ma0 ni0 1.30). idha pana lokaṃ  upādāya vuttoti veditabbo. </p>
              <p>[03] 2^b^.^eb^ ^b^bhikkhave^eb^ti yathāpaṭiññātaṃ desanaṃ desetuṃ  puna bhikkhū ālapati. ubhayenāpi, bhikkhave, imasmiṃ loketi vuttaṃ  hoti. ^b^assutavā puthujjano^eb^ti ettha pana āgamādhigamābhāvā  ñeyyo assutavā iti. yassa hi  khandhadhātuāyatanasaccapaccayākārasatipaṭṭhānādīsu  uggahaparipucchāvinicchayarahitattā maññanāpaṭisedhako neva āgamo,  paṭipattiyā adhigantabbassa anadhigatattā neva adhigamo atthi. so  āgamādhigamābhāvā ñeyyo assutavā iti. svāyaṃ -- </p>
              <p>[21] puthūnaṃ jananādīhi, kāraṇehi puthujjano. </p>
              <p>[22] puthujjanantogadhattā, puthuvāyaṃ jano iti..</p>
              <p>[03] so hi puthūnaṃ nānappakārānaṃ kilesādīnaṃ jananādīhi kāraṇehi  ^b^puthujjano^eb^. yathāha -- puthu kilese janentīti puthujjanā, puthu  avihatasakkāyadiṭṭhikāti puthujjanā, puthu satthārānaṃ mukhamullokikāti  puthujjanā, puthu sabbagatīhi avuṭṭhitāti puthujjanā, puthu  nānābhisaṅkhāre abhisaṅkharontīti puthujjanā, puthu nānāoghehi  vuyhantīti puthujjanā, puthu nānāsantāpehi santappantīti puthujjanā,  puthu nānāpariḷāhehi paridayhantīti puthujjanā, puthu pañcasu kāmaguṇesu  rattā giddhā gadhitā ^a^M1.0022^ea^ mucchitā ajjhosannā laggā lagitā palibuddhāti  puthujjanā, puthu pañcahi nīvaraṇehi āvuṭā nivutā ^a^P1.0021^ea^  ovutā pihitā paṭicchannā paṭikujjitāti puthujjanāti (mahāni0  51). puthūnaṃ vā gaṇanapathamatītānaṃ ariyadhammaparammukhānaṃ  nīcadhammasamācārānaṃ janānaṃ antogadhattāpi puthujjanā. puthu vā ayaṃ,  visuṃyeva saṅkhaṃ gato, visaṃsaṭṭho sīlasutādiguṇayuttehi ariyehi  janotipi puthujjano. evametehi ``assutavā puthujjano''ti dvīhipi  padehi yete -- </p>
              <p>[21] duve puthujjanā vuttā, buddhenādiccabandhunā. </p>
              <p>[22] andho puthujjano eko, kalyāṇeko puthujjanoti.. --</p>
              <p>[03] dve ^a^V1.0024^ea^ puthujjanā vuttā. tesu andhaputhujjano vutto hotīti  veditabbo. ^b^ariyānaṃ adassāvī^eb^tiādīsu ^b^ariyā^eb^ti  ārakattā kilesehi, anaye nairiyanato, aye iriyanato, sadevakena  ca lokena araṇīyato buddhā ca paccekabuddhā ca buddhasāvakā ca  vuccanti, buddhā eva vā idha ariyā. yathāha ``sadevake, bhikkhave,  loke...pe0... tathāgato ariyoti vuccatī''ti (saṃ0 ni0   5.1098). ^b^sappurisā^eb^ti ettha pana paccekabuddhā  tathāgatasāvakā ca ``sappurisā''ti veditabbā. te hi  lokuttaraguṇayogena sobhanā purisāti ^b^sappurisā^eb^. sabbeva vā  ete dvedhāpi vuttā. buddhāpi hi ariyā ca sappurisā ca, paccekabuddhā  buddhasāvakāpi. yathāha -- </p>
              <p>[21] ``yo ve kataññū katavedi dhīro, </p>
              <p>[27] kalyāṇamitto daḷhabhatti ca hoti. </p>
              <p>[26] dukhitassa sakkacca karoti kiccaṃ, </p>
              <p>[22] tathāvidhaṃ sappurisaṃ vadantī''ti.. (jā0  2.17.78).</p>
              <p>[03] kalyāṇamitto daḷhabhatti ca hotīti ettāvatā hi buddhasāvako  vutto, kataññutādīhi paccekabuddhā buddhāti. idāni yo tesaṃ  ariyānaṃ adassanasīlo, na ca dassane sādhukārī, so ^b^ariyānaṃ  adassāvī^eb^ti veditabbo. so ca cakkhunā adassāvī ñāṇena  adassāvīti duvidho, tesu ñāṇena adassāvī idha adhippeto.  maṃsacakkhunā hi dibbacakkhunā vā ariyā ^a^M1.0023^ea^ diṭṭhāpi adiṭṭhāva honti.  tesaṃ cakkhūnaṃ vaṇṇamattaggahaṇato, na ariyabhāvagocarato.  soṇasiṅgālādayopi ca cakkhunā ariye passanti. na ca te  ariyānaṃ dassāvino.</p>
              <p>[03] tatridaṃ ^a^P1.0022^ea^ vatthu -- cittalapabbatavāsino kira  khīṇāsavattherassa upaṭṭhāko vuḍḍhapabbajito ekadivasaṃ therena saddhiṃ  piṇḍāya caritvā therassa pattacīvaraṃ gahetvā piṭṭhito āgacchanto theraṃ  pucchi ``ariyā nāma, bhante, kīdisā''ti. thero āha  ``idhekacco mahallako ariyānaṃ pattacīvaraṃ gahetvā vattapaṭipattiṃ katvā  sahacarantopi neva ariye jānāti, evaṃ dujjānā, āvuso,  ariyā''ti. evaṃ vuttepi so neva aññāsi. tasmā na cakkhunā  dassanaṃ dassanaṃ, ñāṇena dassanameva dassanaṃ. yathāha ``kiṃ te,  vakkali, iminā pūtikāyena diṭṭhena, yo kho, vakkali ^a^V1.0025^ea^, dhammaṃ passati,  so maṃ passatī''ti (saṃ0 ni0  3.87). tasmā cakkhunā  passantopi ñāṇena ariyehi diṭṭhaṃ aniccādilakkhaṇaṃ apassanto  ariyādhigatañca dhammaṃ anadhigacchanto ariyakaradhammānaṃ ariyabhāvassa  ca adiṭṭhattā ``ariyānaṃ adassāvī''ti veditabbo.</p>
              <p>[03] ^b^ariyadhammassa akovido^eb^ti satipaṭṭhānādibhede ariyadhamme  akusalo. ^b^ariyadhamme avinīto^eb^ti ettha pana -- </p>
              <p>[21] duvidho vinayo nāma, ekamekettha pañcadhā. </p>
              <p>[22] abhāvato tassa ayaṃ, ``avinīto''ti vuccati..</p>
              <p>[03] ayañhi saṃvaravinayo pahānavinayoti duvidho vinayo. ettha  ca duvidhepi vinaye ekameko vinayo pañcadhā bhijjati.  ^b^saṃvaravinayo^eb^pi hi sīlasaṃvaro satisaṃvaro ñāṇasaṃvaro  khantisaṃvaro vīriyasaṃvaroti pañcavidho. ^b^pahānavinayo^eb^pi  tadaṅgapahānaṃ vikkhambhanapahānaṃ samucchedapahānaṃ paṭippassaddhipahānaṃ  nissaraṇapahānanti pañcavidho.</p>
              <p>[03] tattha ``iminā pātimokkhasaṃvarena upeto hoti samupeto''ti  (vibha0 511) ayaṃ ^b^sīlasaṃvaro^eb^. ``rakkhati cakkhundriyaṃ  cakkhundriye saṃvaraṃ āpajjatī''ti (dī0 ni0 1.213; ma0 ni0  1.295; saṃ0 ni0  4.239; a0 ni0  3.16) ayaṃ  ^b^satisaṃvaro^eb^. </p>
              <p>[21] ``yāni ^a^M1.0024^ea^ sotāni lokasmiṃ, (ajitāti bhagavā) </p>
              <p>[27] sati tesaṃ nivāraṇaṃ. </p>
              <p>[26] sotānaṃ saṃvaraṃ brūmi, </p>
              <p>[22] paññāyete pidhīyare''ti.. (su0 ni0 1041).</p>
              <p>[03] ayaṃ ^a^P1.0023^ea^ ^b^ñāṇasaṃvaro^eb^. ``khamo hoti  sītassa uṇhassā''ti (ma0 ni0 1.23; a0 ni0  4.114;   6.58) ayaṃ ^b^khantisaṃvaro^eb^. ``uppannaṃ kāmavitakkaṃ  nādhivāsetī''ti (ma0 ni0 1.26; a0 ni0  4.114;   6.58) ayaṃ ^a^V1.0026^ea^ ^b^vīriyasaṃvaro^eb^. sabbopi cāyaṃ saṃvaro yathāsakaṃ  saṃvaritabbānaṃ vinetabbānañca kāyaduccaritādīnaṃ saṃvaraṇato  ``saṃvaro'', vinayanato ``vinayo''ti vuccati. evaṃ tāva  saṃvaravinayo pañcadhā bhijjatīti veditabbo.</p>
              <p>[03] tathā yaṃ nāmarūpaparicchedādīsu vipassanāñāṇesu  paṭipakkhabhāvato dīpālokeneva tamassa, tena tena vipassanāñāṇena  tassa tassa anatthassa pahānaṃ. seyyathidaṃ, nāmarūpavavatthānena  sakkāyadiṭṭhiyā, paccayapariggahena ahetuvisamahetudiṭṭhīnaṃ, tasseva  aparabhāgena kaṅkhāvitaraṇena kathaṃkathībhāvassa, kalāpasammasanena  ``ahaṃ mamā''ti gāhassa, maggāmaggavavatthānena amagge maggasaññāya,  udayadassanena ucchedadiṭṭhiyā, vayadassanena sassatadiṭṭhiyā,  bhayadassanena sabhaye abhayasaññāya, ādīnavadassanena assādasaññāya,  nibbidānupassanāya abhiratisaññāya, muccitukamyatāñāṇena  amuccitukamyatāya, upekkhāñāṇena anupekkhāya, anulomena  dhammaṭṭhitiyaṃ nibbāne ca paṭilomabhāvassa, gotrabhunā  saṅkhāranimittaggāhassa pahānaṃ, etaṃ ^b^tadaṅgapahānaṃ^eb^nāma.</p>
              <p>[03] yaṃ pana upacārappanābhedena samādhinā pavattibhāvanivāraṇato  ghaṭappahāreneva udakapiṭṭhe sevālassa tesaṃ tesaṃ nīvaraṇādidhammānaṃ  pahānaṃ, etaṃ ^b^vikkhambhanapahānaṃ^eb^ nāma.</p>
              <p>[03] yaṃ catunnaṃ ariyamaggānaṃ bhāvitattā taṃtaṃmaggavato attano attano  santāne ``diṭṭhigatānaṃ pahānāyā''tiādinā (dha0 sa0 277)  nayena vuttassa samudayapakkhikassa kilesagaṇassa accantaṃ  appavattibhāvena pahānaṃ, idaṃ ^b^samucchedapahānaṃ^eb^ nāma. yaṃ pana  phalakkhaṇe paṭippassaddhattaṃ kilesānaṃ, etaṃ ^b^paṭippassaddhipahānaṃ^eb^  ^a^M1.0025^ea^ nāma. yaṃ sabbasaṅkhatanissaṭattā pahīnasabbasaṅkhataṃ nibbānaṃ etaṃ  ^b^nissaraṇapahānaṃ^eb^ nāma. sabbampi cetaṃ pahānaṃ yasmā cāgaṭṭhena  pahānaṃ, vinayanaṭṭhena vinayo, tasmā ``pahānavinayo''ti vuccati.  taṃtaṃpahānavato vā tassa tassa vinayassa sambhavatopetaṃ ^a^P1.0024^ea^  ``pahānavinayo''ti vuccati. evaṃ pahānavinayopi pañcadhā  bhijjatīti veditabbo.</p>
              <p>[03] evamayaṃ saṅkhepato duvidho, bhedato ca dasavidho vinayo  bhinnasaṃvarattā pahātabbassa ca appahīnattā ^a^V1.0027^ea^ yasmā etassa assutavato  puthujjanassa natthi, tasmā abhāvato tassa ayaṃ avinītoti vuccatīti.  esa nayo ^b^sappurisānaṃ adassāvī sappurisadhammassa akovido  sappurisadhamme avinīto^eb^ti etthapi. ninnānākaraṇañhi etaṃ  atthato. yathāha ``yeva te ariyā, teva te sappurisā. yeva te  sappurisā, teva te ariyā. yo eva so ariyānaṃ dhammo, so eva  so sappurisānaṃ dhammo. yo eva so sappurisānaṃ dhammo, so eva  so ariyānaṃ dhammo. yeva te ariyavinayā, teva te sappurisavinayā.  yeva te sappurisavinayā, teva te ariyavinayā. ariyeti vā  sappuriseti vā, ariyadhammeti vā sappurisadhammeti vā,  ariyavinayeti vā sappurisavinayeti vā esese eke ekatthe same  samabhāge tajjāte taññevā''ti.</p>
              <p>[03] ``kasmā pana bhagavā sabbadhammamūlapariyāyaṃ vo, bhikkhave,  desessāmī''ti vatvā taṃ adesetvāva ``idha, bhikkhave, assutavā  puthujjano ariyānaṃ adassāvī''ti evaṃ puthujjanaṃ niddisīti?  puggalādhiṭṭhānāya dhammadesanāya tamatthaṃ āvikātuṃ. bhagavato hi  dhammādhiṭṭhānā dhammadesanā, dhammādhiṭṭhānā puggaladesanā, puggalādhiṭṭhānā  puggaladesanā, puggalādhiṭṭhānā dhammadesanāti dhammapuggalavaseneva tāva  catubbidhā desanā.</p>
              <p>[03] tattha, ``tisso imā, bhikkhave, vedanā. katamā tisso?  sukhā vedanā dukkhā vedanā adukkhamasukhā vedanā. imā kho,  bhikkhave, tisso vedanā''ti (saṃ0 ni0  4.250) evarūpī  dhammādhiṭṭhānā dhammadesanā veditabbā. ``cha dhātuyo ayaṃ putiso cha  phassāyatano aṭṭhārasa manopavicāro caturādhiṭṭhāno''ti (ma0 ni0  3.343) evarūpī dhammādhiṭṭhānā puggaladesanā. ``tayome,  bhikkhave, puggalā santo saṃvijjamānā ^a^M1.0026^ea^ lokasmiṃ. katame tayo?  andho ekacakkhu dvicakkhu. katamo ca, bhikkhave, puggalo  andho''ti? (a0 ni0  3.29) evarūpī puggalādhiṭṭhānā  puggaladesanā. ``katamañca, bhikkhave, duggatibhayaṃ? idha,  bhikkhave, ekacco iti paṭisañcikkhati, kāyaduccaritassa kho  pāpako vipāko abhisamparāyaṃ...pe0... suddhamattānaṃ pariharati. idaṃ  vuccati, bhikkhave, duggatibhaya''nti (a0 ni0  4.121) evarūpī  ^a^P1.0025^ea^ puggalādhiṭṭhānā dhammadesanā.</p>
              <p>[03] svāyaṃ ^a^V1.0028^ea^ idha yasmā puthujjano apariññātavatthuko,  apariññāmūlikā ca idhādhippetānaṃ sabbadhammānaṃ mūlabhūtā maññanā  hoti, tasmā puthujjanaṃ dassetvā puggalādhiṭṭhānāya desanāya tamatthaṃ  āvikātuṃ, ``idha, bhikkhave, assutavā puthujjano ariyānaṃ  adassāvī''ti evaṃ puthujjanaṃ niddisīti veditabbo. </p>
              <p>[06] suttanikkhepavaṇṇanā niṭṭhitā. </p>
            </h4>
            <h4>
              <h4n> pathavīvāravaṇṇanā</h4n>
              <p>[03] evaṃ puthujjanaṃ niddisitvā idāni tassa pathavīādīsu vatthūsu  sabbasakkāyadhammajanitaṃ maññanaṃ dassento, ^b^pathaviṃ  pathavito^eb^tiādimāha. tattha lakkhaṇapathavī sasambhārapathavī  ārammaṇapathavī sammutipathavīti catubbidhā pathavī. tāsu ``katamā  ca, āvuso, ajjhattikā pathavīdhātu? yaṃ ajjhattaṃ paccattaṃ kakkhaḷaṃ  kharigata''ntiādīsu (vibha0 173) vuttā ^b^lakkhaṇapathavī.^eb^  ``pathaviṃ khaṇeyya vā khaṇāpeyya vā''tiādīsu (pāci0 85) vuttā  ^b^sasambhārapathavī.^eb^ ye ca kesādayo vīsati koṭṭhāsā,  ayolohādayo ca bāhirā. sā hi vaṇṇādīhi sambhārehi saddhiṃ  pathavīti sasambhārapathavī. ``pathavīkasiṇameko  sañjānātī''tiādīsu (dī0 ni0 3.360) āgatā pana  ^b^ārammaṇapathavī,^eb^ nimittapathavītipi vuccati.  pathavīkasiṇajjhānalābhī devaloke nibbatto āgamanavasena  pathavīdevatāti nāmaṃ labhati. ayaṃ ^b^sammutipathavī^eb^ti veditabbā.  sā sabbāpi idha labbhati. tāsu yaṃkañci pathaviṃ ayaṃ puthujjano  pathavito sañjānāti, pathavīti sañjānāti, pathavībhāgena sañjānāti,  lokavohāraṃ gahetvā saññāvipallāsena sañjānāti pathavīti. evaṃ  pathavībhāgaṃ amuñcantoyeva vā etaṃ ``sattoti vā sattassā''ti vā  ādinā nayena sañjānāti. kasmā evaṃ sañjānātīti na ^a^M1.0027^ea^ vattabbaṃ.  ummattako viya hi puthujjano. so yaṃkiñci yena kenaci ākārena  gaṇhāti. ariyānaṃ adassāvitādibhedameva vā ettha kāraṇaṃ. yaṃ vā  parato ``apariññātaṃ tassā''ti vadantena bhagavatāva vuttaṃ.</p>
              <p>[03] ^b^pathaviṃ pathavito saññatvā^eb^ti so taṃ pathaviṃ evaṃ  viparītasaññāya sañjānitvā, ``saññānidānā ^a^V1.0029^ea^ hi papañcasaṅkhā''ti  (su0 ni0 880) vacanato aparabhāge thāmapattehi  taṇhāmānadiṭṭhipapañcehi idha maññanānāmena vuttehi maññati kappeti  vikappeti, nānappakārato aññathā gaṇhāti. tena vuttaṃ ``pathaviṃ  maññatī''ti. evaṃ ^a^P1.0026^ea^ maññato cassa tā maññanā  oḷārikanayena dassetuṃ ``yā ayaṃ kesā lomā''tiādinā nayena  vīsatibhedā ajjhattikā pathavī vuttā. yā cāyaṃ vibhaṅge ``tattha  katamā bāhirā pathavīdhātu? yaṃ bāhiraṃ kakkhaḷaṃ kharigataṃ kakkhaḷattaṃ  kakkhaḷabhāvo bahiddhā anupādinnaṃ. seyyathidaṃ, ayo lohaṃ tipu  sīsaṃ sajjhaṃ muttā maṇi veḷuriyaṃ saṅkho silā pavāḷaṃ rajataṃ  jātarūpaṃ lohitaṅko masāragallaṃ tiṇaṃ kaṭṭhaṃ sakkharā kaṭhalaṃ bhūmi  pāsāṇo pabbato''ti (vibha0 173) evaṃ bāhirā pathavī vuttā. yā  ca ajjhattārammaṇattike nimittapathavī, taṃ gahetvā ayamatthayojanā  vuccati.</p>
              <p>[03] ^b^pathaviṃ maññatī^eb^ti tīhi maññanāhi ahaṃ pathavīti  maññati, mama pathavīti maññati, paro pathavīti maññati, parassa  pathavīti maññati, atha vā ajjhattikaṃ pathaviṃ taṇhāmaññanāya  maññati, mānamaññanāya maññati, diṭṭhimaññanāya maññati. kathaṃ?  ayañhi kesādīsu chandarāgaṃ janeti kese assādeti abhinandati  abhivadati ajjhosāya tiṭṭhati. lome, nakhe, dante, tacaṃ, aññataraṃ  vā pana rajjanīyavatthuṃ. evaṃ ajjhattikaṃ pathaviṃ taṇhāmaññanāya  maññati. iti me kesā siyuṃ anāgatamaddhānaṃ. iti  lomātiādinā vā pana nayena tattha nandiṃ samannāneti.  ``imināhaṃ sīlena vā...pe0... brahmacariyena vā evaṃ  siniddhamudusukhumanīlakeso bhavissāmī''tiādinā vā pana nayena  appaṭiladdhānaṃ paṭilābhāya cittaṃ paṇidahati. evampi ajjhattikaṃ  pathaviṃ taṇhāmaññanāya maññati.</p>
              <p>[03] tathā attano kesādīnaṃ sampattiṃ vā vipattiṃ vā nissāya mānaṃ  janeti, ``seyyohamasmīti vā sadisohamasmīti vā hīnohamasmīti  vā''ti. evaṃ ajjhattikaṃ ^a^M1.0028^ea^ pathaviṃ mānamaññanāya maññati. ``taṃ  jīvaṃ taṃ sarīra''nti (ma0 ni0 2.187) āgatanayena pana kesaṃ  ``jīvo''ti abhinivisati. esa nayo lomādīsu. evaṃ  ajjhattikaṃ pathaviṃ diṭṭhimaññanāya maññati.</p>
              <p>[03] atha vā ``yā ceva kho panāvuso, ajjhattikā pathavīdhātu,  yā ca bāhirā pathavīdhātu, pathavīdhāturevesā ^a^V1.0030^ea^, taṃ netaṃ mamā''ti (ma0  ni0 1.302) imissā pavattiyā ^a^P1.0027^ea^ paccanīkanayena  kesādibhedaṃ pathaviṃ etaṃ mama esohamasmi eso me attāti  abhinivisati. evampi ajjhattikaṃ pathaviṃ diṭṭhimaññanāya maññati.  evaṃ tāva ajjhattikaṃ pathaviṃ tīhi maññanāhi maññati.</p>
              <p>[03] yathā ca ajjhattikaṃ evaṃ bāhirampi. kathaṃ? ``ayañhi  ayalohādīsu chandarāgaṃ janeti. ayalohādīni assādeti  abhinandati abhivadati ajjhosāya tiṭṭhati. mama ayo mama  lohantiādinā nayena ayādīni mamāyati rakkhati gopayati, evaṃ  bāhiraṃ pathaviṃ taṇhāmaññanāya maññati. iti me ayalohādayo siyuṃ  anāgatamaddhānanti vā panettha nandiṃ samannāneti, imināhaṃ sīlena vā  vatena vā tapena vā brahmacariyena vā evaṃ sampannāyalohādiupakaraṇo  bhavissāmī''ti appaṭiladdhassa paṭilābhāya cittaṃ paṇidahati.  evampi bāhiraṃ pathaviṃ taṇhāmaññanāya maññati.</p>
              <p>[03] tathā attano ayalohādīnaṃ sampattiṃ vā vipattiṃ vā nissāya  mānaṃ janeti ``imināhaṃ seyyosmīti vā, sadisosmīti vā  hīnosmīti vā''ti (vibha0 832) evaṃ bāhiraṃ pathaviṃ mānamaññanāya  maññati. aye jīvasaññī hutvā pana ayaṃ ``jīvo''ti  abhinivisati. esa nayo lohādīsu. evaṃ bāhiraṃ pathaviṃ  diṭṭhimaññanāya maññati.</p>
              <p>[03] atha vā ``idhekacco pathavīkasiṇaṃ attato samanupassati. yaṃ  pathavīkasiṇaṃ, so ahaṃ. yo ahaṃ, taṃ pathavīkasiṇanti  pathavīkasiṇañca attañca advayaṃ samanupassatī''ti (paṭi0 ma0  1.131) paṭisambhidāyaṃ vuttanayeneva nimittapathaviṃ ``attā''ti  abhinivisati. evaṃ bāhiraṃ pathaviṃ diṭṭhimaññanāya maññati.  evampi bāhiraṃ pathaviṃ tīhi maññanāhi maññati. evaṃ tāva  ``pathaviṃ maññatī''ti ettha tissopi maññanā veditabbā. ito paraṃ  saṅkhepeneva kathayissāma.</p>
              <p>[03] ^b^pathaviyā^eb^ ^a^M1.0029^ea^ ^b^maññatī^eb^ti ettha ^b^pathaviyā^eb^ti  bhummavacanametaṃ. tasmā ahaṃ pathaviyāti maññati, mayhaṃ ^a^V1.0031^ea^ kiñcanaṃ  palibodho pathaviyāti maññati, paro pathaviyāti maññati, parassa  kiñcanaṃ palibodho pathaviyāti maññatīti ayamettha attho.</p>
              <p>[03] atha vā yvāyaṃ ``kathaṃ rūpasmiṃ attānaṃ samanupassati?  idhekacco vedanaṃ... saññaṃ... saṅkhāre... viññāṇaṃ attato  samanupassati, tassa evaṃ hoti, ayaṃ kho me attā, so kho pana me  attā imasmiṃ rūpeti evaṃ rūpasmiṃ vā attānaṃ ^a^P1.0028^ea^  samanupassatī''ti (paṭi0 ma0 1.131) etassa atthanayo vutto,  eteneva nayena vedanādidhamme attato gahetvā tato ajjhattikabāhirāsu  pathavīsu yaṃkiñci pathaviṃ tassokāsabhāvena parikappetvā so kho pana  me ayaṃ attā imissā pathaviyāti maññanto pathaviyā maññati,  ayamassa diṭṭhimaññanā. tasmiṃyeva panassa attani sinehaṃ  tabbatthukañca mānaṃ uppādayato taṇhāmānamaññanāpi veditabbā. yadā  pana teneva nayena so kho panassa attā pathaviyāti maññati, tadā  diṭṭhimaññanā eva yujjati. itarāyopi pana icchanti.</p>
              <p>[03] ^b^pathavito maññatī^eb^ti ettha pana ^b^pathavito^eb^ti  nissakkavacanaṃ. tasmā saupakaraṇassa attano vā parassa vā  yathāvuttappabhedato pathavito uppattiṃ vā niggamanaṃ vā pathavito vā  añño attāti maññamāno pathavito maññatīti veditabbo, ayamassa  diṭṭhimaññanā. tasmiṃyeva panassa diṭṭhimaññanāya maññite vatthusmiṃ  sinehaṃ mānañca uppādayato taṇhāmānamaññanāpi veditabbā. apare  āhu pathavīkasiṇaṃ parittaṃ bhāvetvā tato aññaṃ appamāṇaṃ attānaṃ  gahetvā pathavito bahiddhāpi me attāti maññamāno pathavito  maññatīti.</p>
              <p>[03] ^b^pathaviṃ meti maññatī^eb^ti ettha pana kevalañhi mahāpathaviṃ  taṇhāvasena mamāyatīti iminā nayena pavattā ekā taṇhāmaññanā eva  labbhatīti veditabbā. sā cāyaṃ mama kesā, mama lomā, mama ayo,  mama lohanti evaṃ yathāvuttappabhedāya sabbāyapi ajjhattikabāhirāya  pathaviyā yojetabbāti.</p>
              <p>[03] ^b^pathaviṃ^eb^ ^a^M1.0030^ea^ ^b^abhinandatī^eb^ti vuttappakārameva pathaviṃ taṇhādīhi  abhinandati, assādeti, parāmasati ^a^V1.0032^ea^ cāti vuttaṃ hoti. ``pathaviṃ  maññatī''ti eteneva etasmiṃ atthe siddhe kasmā etaṃ vuttanti ce.  avicāritametaṃ porāṇehi. ayaṃ pana attano mati, desanāvilāsato  vā ādīnavadassanato vā. yassā hi dhammadhātuyā suppaṭividdhattā  nānānayavicitradesanāvilāsasampanno, ayaṃ sā bhagavatā suppaṭividdhā.  tasmā pubbe maññanāvasena kilesuppattiṃ dassetvā idāni  abhinandanāvasena dassento desanāvilāsato vā idamāha ^a^P1.0029^ea^.  yo vā pathaviṃ maññati, pathaviyā maññati, pathavito  maññati, pathaviṃ meti maññati, so yasmā na sakkoti pathavīnissitaṃ  taṇhaṃ vā diṭṭhiṃ vā pahātuṃ, tasmā pathaviṃ abhinandatiyeva. yo ca  pathaviṃ abhinandati, dukkhaṃ so abhinandati, dukkhañca ādīnavoti  ādīnavadassanatopi idamāha. vuttañcetaṃ bhagavatā ``yo, bhikkhave,  pathavīdhātuṃ abhinandati, dukkhaṃ so abhinandati, yo dukkhaṃ  abhinandati, aparimutto so dukkhasmāti vadāmī''ti.</p>
              <p>[03] evaṃ pathavīvatthukaṃ maññanaṃ abhinandanañca vatvā idāni yena  kāraṇena so maññati, abhinandati ca, taṃ kāraṇaṃ āvikaronto āha  ^b^taṃ kissa hetu, apariññātaṃ tassāti vadāmī^eb^ti. tassattho,  so puthujjano taṃ pathaviṃ kissa hetu maññati, kena kāraṇena maññati,  abhinandatīti ce. apariññātaṃ tassāti vadāmīti, yasmā taṃ vatthu  tassa apariññātaṃ, tasmāti vuttaṃ hoti. yo hi pathaviṃ  parijānāti, so tīhi pariññāhi parijānāti ñātapariññāya  tīraṇapariññāya pahānapariññāyāti.</p>
              <p>[03] tattha katamā ñātapariññā. pathavīdhātuṃ parijānāti, ayaṃ  pathavīdhātu ajjhattikā, ayaṃ bāhirā, idamassā lakkhaṇaṃ, imāni  rasapaccupaṭṭhānapadaṭṭhānānīti, ayaṃ ^b^ñātapariññā.^eb^ katamā  tīraṇapariññā? evaṃ ñātaṃ katvā pathavīdhātuṃ tīreti aniccato  dukkhato rogatoti dvācattālīsāya ākārehi, ayaṃ ^b^tīraṇapariññā. ^eb^ katamā pahānapariññā? evaṃ tīrayitvā aggamaggena pathavīdhātuyā  chandarāgaṃ pajahati, ayaṃ ^b^pahānapariññā.^eb^</p>
              <p>[03] nāmarūpavavatthānaṃ ^a^M1.0031^ea^ vā ñātapariññā.  kalāpasammasanādianulomapariyosānā tīraṇapariññā. ariyamagge  ñāṇaṃ pahānapariññāti. yo pathaviṃ parijānāti, so imāhi tīhi  pariññāhi parijānāti, assa ca puthujjanassa tā pariññāyo natthi,  tasmā apariññātattā ^a^V1.0033^ea^ pathaviṃ maññati ca abhinandati cāti. tenāha  bhagavā -- idha, bhikkhave, assutavā puthujjano...pe0... pathaviṃ  maññati, pathaviyā maññati, pathavito maññati, pathaviṃ meti maññati,  pathaviṃ abhinandati. taṃ kissa hetu? apariññātaṃ tassāti  vadāmī''ti. </p>
              <p>[06] pathavīvāravaṇṇanā niṭṭhitā. </p>
            </h4>
            <h4>
              <h4n> āpovārādivaṇṇanā</h4n>
              <p>[03] ^b^āpaṃ^eb^ ^a^P1.0030^ea^ ^b^āpato^eb^ti etthāpi  lakkhaṇasasambhārārammaṇasammutivasena catubbidho āpo. tesu  ``tattha, katamā ajjhattikā āpodhātu. yaṃ ajjhattaṃ paccattaṃ āpo  āpogataṃ, sineho sinehagataṃ bandhanattaṃ rūpassa ajjhattaṃ  upādinna''ntiādīsu (vibha0 174) vutto ^b^lakkhaṇāapo.^eb^  ``āpokasiṇaṃ uggaṇhanto āpasmiṃ nimittaṃ gaṇhātī''tiādīsu  vutto ^b^sasambhārāpo.^eb^ sesaṃ sabbaṃ pathaviyaṃ vuttasadisameva.  kevalaṃ yojanānaye pana ``pittaṃ semha''ntiādinā nayena vuttā  dvādasabhedā ajjhattikā āpodhātu, ``tattha, katamā bāhirā āpodhātu?  yaṃ bāhiraṃ āpo āpogataṃ, sineho sinehagataṃ bandhanattaṃ rūpassa  bahiddhā anupādinnaṃ. seyyathidaṃ, mūlaraso khandharaso tacaraso  pattaraso puppharaso phalaraso khīraṃ dadhi sappi navanītaṃ telaṃ madhu  phāṇitaṃ bhummāni vā udakāni antalikkhāni vā''ti (vibha0  174) evaṃ vuttā ca bāhirā āpodhātu veditabbā, yo ca  ajjhattārammaṇattike nimittāapo.</p>
              <p>[03] ^b^tejaṃ tejato^eb^ti imasmiṃ tejovārepi vuttanayeneva vitthāro  veditabbo. yojanānaye panettha ``yena ca santappati, yena ca  jīrīyati, yena ca pariḍayhati, yena ca asitapītakhāyitasāyitaṃ  sammā pariṇāmaṃ gacchatī''ti (vibha0 175) evaṃ vuttā catuppabhedā  ajjhattikā tejodhātu. ``tattha katamā ^a^M1.0032^ea^ bāhirā tejodhātu? yaṃ  bāhiraṃ tejo tejogataṃ usmā usmāgataṃ usumaṃ usumagataṃ bahiddhā  anupādinnaṃ. seyyathidaṃ, kaṭṭhaggi palālaggi tiṇaggi gomayaggi  thusaggi saṅkāraggi indaggi aggisantāpo sūriyasantāpo  kaṭṭhasannicayasantāpo ^a^V1.0034^ea^ tiṇasannicayasantāpo dhaññasannicayasantāpo  bhaṇḍasannicayasantāpo''ti (vibha0 175) evaṃ vuttā ca bāhirā  tejodhātu veditabbā.</p>
              <p>[03] ^b^vāyaṃ vāyato^eb^ti imassa vāyavārassāpi yojanānaye pana  ``uddhaṅgamā vātā adhogamā vātā kucchisayā vātā koṭṭhāsayā vātā  aṅgamaṅgānusārino vātā satthakavātā khurakavātā uppalakavātā  assāso passāso''ti evaṃ vuttā ajjhattikā vāyodhātu. ``tattha  katamā bāhirā vāyodhātu? yaṃ bāhiraṃ vāyo vāyogataṃ thambhitattaṃ  rūpassa bahiddhā anupādinnaṃ. seyyathidaṃ, puratthimā vātā pacchimā  vātā uttarā vātā dakkhiṇā vātā sarajā vātā arajā vātā sītā  vātā uṇhā vātā parittā vātā adhimattā vātā kāḷavātā verambhavātā  ^a^P1.0031^ea^ pakkhavātā supaṇṇavātā tālavaṇṭavātā  vidhūpanavātā''ti (vibha0 176) evaṃ vuttā ca bāhirā vāyodhātu  veditabbā. sesaṃ vuttanayamevāti. ettāvatā ca yvāyaṃ -- </p>
              <p>[21] ``vuttamhi ekadhamme, ye dhammā ekalakkhaṇā tena. </p>
              <p>[22] vuttā bhavanti sabbe, iti vutto lakkhaṇo hāro''ti..  -- </p>
              <p>[25] evaṃ nettiyaṃ ^b^lakkhaṇo^eb^ nāma hāro vutto, tassa  vasena yasmā catūsu bhūtesu gahitesu upādārūpampi gahitameva bhavati,  rūpalakkhaṇaṃ anatītattā. yañca bhūtopādārūpaṃ so rūpakkhandho.  tasmā ``assutavā puthujjano pathaviṃ āpaṃ tejaṃ vāyaṃ maññatī''ti  vadantena atthato rūpaṃ attato samanupassatītipi vuttaṃ hoti.  ``pathaviyā āpasmiṃ tejasmiṃ vāyasmiṃ maññatī''ti vadantena rūpasmiṃ  vā attānaṃ samanupassatīti vuttampi hoti. ``pathavito āpato  tejato vāyato maññatī''ti vadantena rūpato añño attāti siddhattā  rūpavantaṃ vā attānaṃ attani vā rūpaṃ samanupassatītipi vuttaṃ hoti.  evametā catasso rūpavatthukā sakkāyadiṭṭhimaññanā ^a^M1.0033^ea^ veditabbā. tattha  ekā ucchedadiṭṭhi, tisso sassatadiṭṭhiyoti dveva diṭṭhiyo hontīti  ayampi atthaviseso veditabbo. </p>
              <p>[06] āpovārādivaṇṇanā niṭṭhitā. </p>
            </h4>
            <h4>
              <h4n> bhūtavārādivaṇṇanā </h4n>
              <p>[03] 3^b^.^eb^ evaṃ ^a^V1.0035^ea^ rūpamukhena saṅkhāravatthukaṃ maññanaṃ vatvā  idāni ye saṅkhāre upādāya sattā paññapīyanti, tesu saṅkhāresu  sattesupi yasmā puthujjano maññanaṃ karoti, tasmā te satte niddisanto  ^b^bhūte bhūtato sañjānātī^eb^tiādimāha. tatthāyaṃ ^b^bhūta^eb^saddo  pañcakkhandhāmanussadhātuvijjamānakhīṇāsavasattarukkhādīsu dissati.  ``bhūtamidanti, bhikkhave, samanupassathā''tiādīsu (ma0 ni0  1.401) hi ayaṃ pañcakkhandhesu dissati. ``yānīdha bhūtāni  samāgatānī''ti (su0 ni0 224) ettha amanussesu. ``cattāro  kho, bhikkhu, mahābhūtā hetū''ti (ma0 ni0 3.86) ettha dhātūsu.  ``bhūtasmiṃ pācittiya''ntiādīsu (pāci0 69) vijjamāne. ``yo  ca kālaghaso bhūto''ti (jā0 1.10.190) ettha khīṇāsave.  ``sabbeva nikkhipissanti bhūtā loke samussaya''nti (dī0 ni0  2.220) ettha sattesu. ``bhūtagāmapātabyatāyā''ti ^a^P1.0032^ea^  (pāci0 90) ettha rukkhādīsu. idha panāyaṃ sattesu  vattati, no ca kho avisesena. cātumahārājikānaṃ hi heṭṭhā sattā  idha bhūtāti adhippetā.</p>
              <p>[03] tattha ^b^bhūte bhūtato sañjānātī^eb^tiādi vuttanayameva.  ^b^bhūte maññatī^eb^tiādīsu pana tissopi maññanā yojetabbā.  kathaṃ? ayañhi ``so passati gahapatiṃ vā gahapatiputtaṃ vā pañcahi  kāmaguṇehi samappitaṃ samaṅgibhūta''nti (a0 ni0  7.50)  vuttanayena bhūte subhā sukhitāti gahetvā rajjati, disvāpi ne rajjati,  sutvāpi, ghāyitvāpi, sāyitvāpi, phusitvāpi, ñatvāpi. evaṃ bhūte  taṇhāmaññanāya maññati. ``aho vatāhaṃ khattiyamahāsālānaṃ vā  sahabyataṃ upapajjeyya''ntiādinā (dī0 ni0 3.337) vā pana  nayena appaṭiladdhassa paṭilābhāya cittaṃ paṇidahati, evampi bhūte  taṇhāmaññanāya maññati. attano pana bhūtānañca sampattivipattiṃ  nissāya attānaṃ vā seyyaṃ dahati. bhūtesu ca yaṃkiñci bhūtaṃ hīnaṃ  attānaṃ vā hīnaṃ, yaṃkiñci bhūtaṃ seyyaṃ ^a^M1.0034^ea^. attānaṃ vā bhūtena, bhūtaṃ vā  attanā sadisaṃ dahati. yathāha ``idhekacco jātiyā vā...pe0...  aññataraññatarena vatthunā pubbakālaṃ parehi sadisaṃ attānaṃ dahati.  aparakālaṃ attānaṃ seyyaṃ dahati. pare hīne dahati, yo evarūpo  māno ^a^V1.0036^ea^ ...pe0... ayaṃ vuccati mānātimāno''ti (vibha0 876-880).  evaṃ bhūte mānamaññanāya maññati.</p>
              <p>[03] bhūte pana ``niccā dhuvā sassatā avipariṇāmadhammā''ti vā  ``sabbe sattā sabbe pāṇā sabbe bhūtā sabbe jīvā avasā abalā  avīriyā niyatisaṅgatibhāvapariṇatā chasvevābhijātīsu sukhadukkhaṃ  paṭisaṃvedentī''ti (dī0 ni0 1.168) vā maññamāno diṭṭhimaññanāya  maññati. evaṃ bhūte tīhi maññanāhi maññati.</p>
              <p>[03] kathaṃ ^b^bhūtesu maññati?^eb^ tesu tesu bhūtesu attano upapattiṃ  vā sukhuppattiṃ vā ākaṅkhati. evaṃ tāva taṇhāmaññanāya bhūtesu  maññati. bhūtesu vā upapattiṃ ākaṅkhamāno dānaṃ deti, sīlaṃ  samādiyati, uposathakammaṃ karoti. evampi bhūtesu taṇhāmaññanāya  maññati. bhūte pana samūhaggāhena gahetvā tattha ekacce bhūte seyyato  dahati, ekacce sadisato vā hīnato vāti. evaṃ bhūtesu  mānamaññanāya ^a^P1.0033^ea^ maññati. tathā ekacce bhūte niccā  dhuvāti maññati. ekacce aniccā adhuvāti, ahampi bhūtesu  aññatarosmīti vā maññati. evaṃ bhūtesu diṭṭhimaññanāya maññati.</p>
              <p>[03] ^b^bhūtato maññatī^eb^ti ettha pana saupakaraṇassa attano vā  parassa vā yato kutoci bhūtato uppattiṃ maññamāno bhūtato maññatīti  veditabbo, ayamassa diṭṭhimaññanā. tasmiṃyeva panassa diṭṭhimaññanāya  maññite vatthusmiṃ sinehaṃ mānañca uppādayato taṇhāmānamaññanāpi  veditabbā. ^b^bhūte meti maññatī^eb^ti ettha pana ekā  taṇhāmaññanāva labbhati. sā cāyaṃ ``mama puttā, mama dhītā, mama  ajeḷakā, kukkuṭasūkarā, hatthigavassavaḷavā''ti evamādinā nayena  mamāyato pavattatīti veditabbā. ^b^bhūte abhinandatī^eb^ti etaṃ  vuttanayameva. ^b^apariññātaṃ tassā^eb^ti ettha pana ye saṅkhāre  upādāya bhūtānaṃ paññatti, tesaṃ apariññātattā bhūtā apariññātā  hontīti veditabbā. yojanā pana vuttanayeneva kātabbā.</p>
              <p>[03] evaṃ ^a^M1.0035^ea^ saṅkhepato saṅkhāravasena ca sattavasena ca maññanāvatthuṃ  dassetvā idāni bhūmivisesādinā bhedena vitthāratopi taṃ dassento  ^b^deve devato^eb^tiādimāha. tattha dibbanti pañcahi ^a^V1.0037^ea^ kāmaguṇehi  attano vā iddhiyāti ^b^devā,^eb^ kīḷanti jotenti cāti attho.  te tividhā sammutidevā upapattidevā visuddhidevāti.  ^b^sammutidevā^eb^ nāma rājāno deviyo rājakumārā.  ^b^upapattidevā^eb^ nāma cātumahārājike deve upādāya tatuttaridevā.  ^b^visuddhidevā^eb^ nāma arahanto khīṇāsavā. idha pana upapattidevā  daṭṭhabbā, no ca kho avisesena. paranimmitavasavattidevaloke māraṃ  saparisaṃ ṭhapetvā sesā cha kāmāvacarā idha devāti adhippetā. tattha  sabbā atthavaṇṇanā bhūtavāre vuttanayeneva veditabbā.</p>
              <p>[03] ^b^pajāpati^eb^nti ettha pana māro pajāpatīti veditabbo.  keci pana ``tesaṃ tesaṃ devānaṃ adhipatīnaṃ mahārājādīnametaṃ  adhivacana''nti vadanti. taṃ devaggahaṇeneva tesaṃ gahitattā ayuttanti  ^b^mahāaṭṭhakathāyaṃ^eb^ paṭikkhittaṃ, māroyeva pana sattasaṅkhātāya pajāya  adhipatibhāvena idha pajāpatīti adhippeto. so kuhiṃ vasati?  paranimmitavasavattidevaloke ^a^P1.0034^ea^. tatra hi  ^b^vasavattirājā^eb^ rajjaṃ kāreti. ^b^māro^eb^ ekasmiṃ padese  attano parisāya issariyaṃ pavattento rajjapaccante dāmarikarājaputto  viya vasatīti vadanti. māraggahaṇeneva cettha māraparisāyapi gahaṇaṃ  veditabbaṃ. yojanānayo cettha pajāpatiṃ vaṇṇavantaṃ dīghāyukaṃ  sukhabahulaṃ disvā vā sutvā vā rajjanto taṇhāmaññanāya maññati.  ``aho vatāhaṃ pajāpatino sahabyataṃ upapajjeyya''ntiādinā vā pana  nayena appaṭiladdhassa paṭilābhāya cittaṃ paṇidahantopi pajāpatiṃ  taṇhāmaññanāya maññati. pajāpatibhāvaṃ pana patto samāno ahamasmi  pajānamissaro adhipatīti mānaṃ janento pajāpatiṃ mānamaññanāya  maññati. ``pajāpati nicco dhuvo''ti vā ``ucchijjissati  vinassissatī''ti vā ``avaso abalo avīriyo  niyatisaṅgatibhāvapariṇato chasvevābhijātīsu sukhadukkhaṃ  paṭisaṃvedetī''ti vā maññamāno pana pajāpatiṃ diṭṭhimaññanāya  maññatīti veditabbo.</p>
              <p>[03] ^b^pajāpatismi^eb^nti ettha pana ekā diṭṭhimaññanāva yujjati.  tassā evaṃ pavatti veditabbā. idhekacco ``pajāpatismiṃ ye ca  dhammā saṃvijjanti, sabbe te niccā dhuvā ^a^M1.0036^ea^ sassatā  avipariṇāmadhammā''ti maññati. atha vā ``pajāpatismiṃ natthi  pāpaṃ, na tasmiṃ pāpakāni kammāni upalabbhantī''ti maññati.</p>
              <p>[03] ^b^pajāpatito^eb^ti ^a^V1.0038^ea^ ettha tissopi maññanā labbhanti. kathaṃ?  idhekacco saupakaraṇassa attano vā parassa vā pajāpatito uppattiṃ  vā niggamanaṃ vā maññati, ayamassa diṭṭhimaññanā. tasmiṃyeva  panassa diṭṭhimaññanāya maññite vatthusmiṃ sinehaṃ mānañca uppādayato  taṇhāmānamaññanāpi veditabbā. ^b^pajāpatiṃ me^eb^ti ettha pana ekā  taṇhāmaññanāva labbhati. sā cāyaṃ ``pajāpati mama satthā mama  sāmī''tiādinā nayena mamāyato pavattatīti veditabbā. sesaṃ  vuttanayameva.</p>
              <p>[03] ^b^brahmaṃ brahmato^eb^ti ettha brūhito tehi tehi guṇavisesehīti  ^b^brahmā.^eb^ apica brahmāti mahābrahmāpi vuccati, tathāgatopi  brāhmaṇopi mātāpitaropi seṭṭhampi. ``sahasso brahmā dvisahasso  brahmā''tiādīsu (ma0 ni0 3.165-166) hi mahābrahmā brahmāti  vuccati. ``brahmāti kho, bhikkhave ^a^P1.0035^ea^, tathāgatassetaṃ  adhivacana''nti ettha tathāgato. </p>
              <p>[21] ``tamonudo buddho samantacakkhu, </p>
              <p>[27] lokantagū sabbabhavātivatto. </p>
              <p>[26] anāsavo sabbadukkhappahīno, </p>
              <p>[22] saccavhayo brahme upāsito me''ti.. (cūḷani0 104) -- </p>
              <p>[25] ettha brāhmaṇo. </p>
              <p>[22] ``brahmāti mātāpitaro, pubbācariyāti vuccare''ti..  (itivu0 106; jā0 2.20.181) -- </p>
              <p>[25] ettha mātāpitaro. ``brahmacakkaṃ pavattetī''ti (ma0  ni0 1.148; a0 ni0  5.11) ettha seṭṭhaṃ. idha pana  paṭhamābhinibbatto kappāyuko brahmā adhippeto. taggahaṇeneva ca  brahmapurohitabrahmapārisajjāpi gahitāti veditabbā. atthavaṇṇanā  panettha pajāpativāre vuttanayeneva veditabbā.</p>
              <p>[03] ābhassaravāre ^a^V1.0039^ea^ daṇḍadīpikāya acci viya etesaṃ sarīrato ābhā  chijjitvā chijjitvā patantī viya sarati visaratīti ^b^ābhassarā. ^eb^ tesaṃ gahaṇena ^a^M1.0037^ea^ sabbāpi dutiyajjhānabhūmi gahitā, ekatalavāsino  eva cete sabbepi parittābhā appamāṇābhā ābhassarāti veditabbā.</p>
              <p>[03] subhakiṇhavāre subhena okiṇṇā vikiṇṇā subhena  sarīrappabhāvaṇṇena ekagghanā suvaṇṇamañjūsāya  ṭhapitasampajjalitakañcanapiṇḍasassirikāti ^b^subhakiṇhā.^eb^ tesaṃ  gahaṇena sabbāpi tatiyajjhānabhūmi gahitā. ekatalavāsino eva cete  sabbepi parittasubhā appamāṇasubhā subhakiṇhāti veditabbā.</p>
              <p>[03] vehapphalavāre, vipulā phalāti ^b^vehapphalā.^eb^  catutthajjhānabhūmi brahmāno vuccanti. atthanayayojanā pana imesu  tīsupi vāresu bhūtavāre vuttanayeneva veditabbā.</p>
              <p>[03] abhibhūvāre abhibhavīti ^b^abhibhū.^eb^ kiṃ abhibhavi?  cattāro khandhe arūpino. asaññabhavassetaṃ adhivacanaṃ. asaññasattā  devā vehapphalehi saddhiṃ ekatalāyeva ekasmiṃ okāse yena iriyāpathena  nibbattā, teneva yāvatāyukaṃ tiṭṭhanti cittakammarūpasadisā hutvā. te  idha sabbepi abhibhūvacanena gahitā. keci ^b^abhibhū^eb^ nāma  sahasso brahmāti evamādinā nayena tattha tattha adhipatibrahmānaṃ  vaṇṇayanti. brahmaggahaṇeneva pana tassa gahitattā ^a^P1.0036^ea^  ayuttametanti veditabbaṃ. yojanānayo cettha abhibhū vaṇṇavā  dīghāyukoti sutvā tattha chandarāgaṃ uppādento abhibhuṃ taṇhāmaññanāya  maññati. ``aho vatāhaṃ abhibhuno sahabyataṃ upapajjeyya''ntiādinā  pana nayena appaṭiladdhassa paṭilābhāya cittaṃ paṇidahantopi abhibhuṃ  taṇhāmaññanāya maññati. attānaṃ hīnato abhibhuṃ seyyato dahanto  pana abhibhuṃ mānamaññanāya maññati. ``abhibhū nicco  dhuvo''tiādinā nayena parāmasanto abhibhuṃ diṭṭhimaññanāya maññatīti  veditabbo. sesaṃ pajāpativāre vuttanayameva. </p>
              <p>[06] bhūtavārādivaṇṇanā niṭṭhitā. </p>
            </h4>
            <h4>
              <h4n> ākāsānañcāyatanavārādivaṇṇanā </h4n>
              <p>[03] 4^b^.^eb^ evaṃ ^a^V1.0040^ea^ bhagavā paṭipāṭiyā devaloke dassentopi  abhibhūvacanena asaññabhavaṃ dassetvā idāni yasmā ayaṃ vaṭṭakathā,  suddhāvāsā ca vivaṭṭapakkhe ṭhitā, anāgāmikhīṇāsavā eva hi te  devā. yasmā vā katipayakappasahassāyukā ^a^M1.0038^ea^ te devā, buddhuppādakāleyeva  honti. buddhā pana asaṅkheyepi kappe na uppajjanti, tadā suññāpi  sā bhūmi hoti. rañño khandhāvāraṭṭhānaṃ viya hi buddhānaṃ  suddhāvāsabhavo. te teneva ca kāraṇena viññāṇaṭṭhitisattāvāsavasenapi  na gahitā, sabbakālikā pana imā maññanā. tasmā tāsaṃ  sadāvijjamānabhūmiṃ dassento suddhāvāse atikkamitvā,  ^b^ākāsānañcāyatana^eb^ntiādimāha. tattha  ^b^ākāsānañcāyatana^eb^nti tabbhūmikā cattāro kusalavipākakiriyā  khandhā. te ca tatrūpapannāyeva daṭṭhabbā bhavaparicchedakathā ayanti katvā.  esa nayo ^b^viññāṇañcāyatanā^eb^dīsu. atthayojanā pana  catūsupi etesu vāresu abhibhūvāre vuttanayeneva veditabbā.  mānamaññanā cettha pajāpativāre vuttanayenāpi yujjati. </p>
              <p>[06] ākāsānañcāyatanavārādivaṇṇanā niṭṭhitā. </p>
            </h4>
            <h4>
              <h4n> diṭṭhasutavārādivaṇṇanā </h4n>
              <p>[03] 5^b^.^eb^ evaṃ bhūmivisesādinā bhedena vitthāratopi  maññanāvatthuṃ dassetvā idāni sabbamaññanāvatthubhūtaṃ sakkāyapariyāpannaṃ  tebhūmakadhammabhedaṃ diṭṭhādīhi catūhi saṅgaṇhitvā dassento, ^b^diṭṭhaṃ  diṭṭhato^eb^tiādimāha.</p>
              <p>[03] tattha ^b^diṭṭha^eb^nti maṃsacakkhunāpi diṭṭhaṃ, dibbacakkhunāpi  diṭṭhaṃ. rūpāyatanassetaṃ adhivacanaṃ. tattha ^b^diṭṭhaṃ maññatī^eb^ti  diṭṭhaṃ tīhi maññanāhi maññati. kathaṃ? rūpāyatanaṃ subhasaññāya  sukhasaññāya ca passanto tattha chandarāgaṃ janeti, taṃ assādeti  abhinandati. vuttampi hetaṃ ^a^P1.0037^ea^ bhagavatā ``itthirūpe,  bhikkhave, sattā rattā giddhā gadhitā mucchitā ajjhosannā, te  dīgharattaṃ socanti itthirūpavasānugā''ti (a0 ni0  5.55).  evaṃ diṭṭhaṃ taṇhāmaññanāya maññati. ``iti ^a^V1.0041^ea^ me rūpaṃ siyā  anāgatamaddhānanti vā panettha nandiṃ samannāneti, rūpasampadaṃ vā pana  ākaṅkhamāno dānaṃ detī''ti vitthāro. evampi diṭṭhaṃ  taṇhāmaññanāya maññati. attano pana parassa ca rūpasampattiṃ vipattiṃ  nissāya mānaṃ janeti. ``imināhaṃ seyyosmī''ti vā  ``sadisosmī''ti vā ``hīnosmī''ti vāti evaṃ diṭṭhaṃ  mānamaññanāya maññati. rūpāyatanaṃ pana niccaṃ dhuvaṃ sassatanti  maññati, attānaṃ attaniyanti maññati, maṅgalaṃ amaṅgalanti maññati,  evaṃ diṭṭhaṃ diṭṭhimaññanāya maññati. evaṃ diṭṭhaṃ tīhi maññanāhi  maññati. kathaṃ diṭṭhasmiṃ maññati? rūpasmiṃ attānaṃ  ^a^M1.0039^ea^ samanupassananayena maññanto diṭṭhasmiṃ maññati. yathā vā dhane dhaññe.  evaṃ rūpasmiṃ rāgādayoti maññantopi diṭṭhasmiṃ maññati.  ayamassa diṭṭhimaññanā. tasmiññeva panassa diṭṭhimaññanāya maññite  vatthusmiṃ sinehaṃ mānañca uppādayato taṇhāmānamaññanāpi veditabbā.  evaṃ diṭṭhasmiṃ maññati. sesaṃ pathavīvāre vuttanayeneva veditabbaṃ.</p>
              <p>[03] ^b^suta^eb^nti maṃsasotenapi sutaṃ, dibbasotenapi sutaṃ,  saddāyatanassetaṃ adhivacanaṃ.</p>
              <p>[03] ^b^muta^eb^nti mutvā munitvā ca gahitaṃ, āhacca upagantvāti  attho, indriyānaṃ ārammaṇānañca aññamaññasaṃsilese viññātanti vuttaṃ  hoti, gandharasaphoṭṭhabbāyatanānametaṃ adhivacanaṃ.</p>
              <p>[03] ^b^viññāta^eb^nti manasā viññātaṃ, sesānaṃ sattannaṃ  āyatanānametaṃ adhivacanaṃ dhammārammaṇassa vā. idha pana  sakkāyapariyāpannameva labbhati. vitthāro panettha diṭṭhavāre vuttanayeneva  veditabbo. </p>
              <p>[06] diṭṭhasuttavārādivaṇṇanā niṭṭhitā. </p>
            </h4>
            <h4>
              <h4n> ekattavārādivaṇṇanā </h4n>
              <p>[03] 6^b^.^eb^ evaṃ sabbaṃ sakkāyabhedaṃ diṭṭhādīhi catūhi  dassetvā idāni tameva samāpannakavārena ca asamāpannakavārena ca  dvidhā dassento ^b^ekattaṃ nānatta^eb^ntiādimāha.</p>
              <p>[03] ^b^ekatta^eb^nti iminā hi samāpannakavāraṃ dasseti.  ^b^nānatta^eb^nti iminā asamāpannakavāraṃ. tesaṃ ^a^V1.0042^ea^ ayaṃ vacanattho  ekabhāvo ^b^ekattaṃ.^eb^ nānābhāvo ^b^nānatta^eb^nti. yojanā  panettha samāpannakavāraṃ ^a^P1.0038^ea^ catūhi khandhehi,  asamāpannakavārañca pañcahi khandhehi bhinditvā ``rūpaṃ attato  samanupassatī''tiādinā sāsananayena pathavīvārādīsu vuttena ca  aṭṭhakathānayena yathānurūpaṃ vīmaṃsitvā veditabbā. keci pana  ekattanti ekattanayaṃ vadanti nānattanti nānattanayaṃ. apare  ``ekattasaññī attā hoti arogo paraṃ maraṇā, nānattasaññī attā  hotī''ti evaṃ diṭṭhābhinivesaṃ. taṃ sabbaṃ idha nādhippetattā ayuttameva  hoti.</p>
              <p>[03] evaṃ ^a^M1.0040^ea^ sabbaṃ sakkāyaṃ dvidhā dassetvā idāni tameva ekadhā  sampiṇḍetvā dassento ^b^sabbaṃ sabbato^eb^tiādimāha. yojanānayo  panettha sabbaṃ assādento sabbaṃ taṇhāmaññanāya maññati. ``mayā  ete sattā nimmitā''tiādinā nayena attanā nimmitaṃ maññanto  sabbaṃ mānamaññanāya maññati. ``sabbaṃ pubbekatakammahetu, sabbaṃ  issaranimmānahetu, sabbaṃ ahetuapaccayā, sabbaṃ atthi, sabbaṃ  natthī''tiādinā nayena maññanto sabbaṃ diṭṭhimaññanāya maññatīti  veditabbo. kathaṃ sabbasmiṃ maññati? idhekacco evaṃdiṭṭhiko hoti  ``mahā me attā''ti. so sabbalokasannivāsaṃ tassokāsabhāvena  parikappetvā so kho pana me ayaṃ attā sabbasminti maññati,  ayamassa diṭṭhimaññanā. tasmiṃyeva panassa attani sinehaṃ  tabbatthukañca mānaṃ uppādayato taṇhāmānamaññanāpi veditabbā. sesaṃ  pathavīvāre vuttanayeneva veditabbaṃ.</p>
              <p>[03] evaṃ sabbaṃ sakkāyaṃ ekadhā dassetvā idāni aparenapi nayena taṃ  ekadhā dassento ^b^nibbānaṃ nibbānato^eb^ti āha. tattha  ^b^nibbāna^eb^nti ``yato kho, bho, ayaṃ attā pañcahi kāmaguṇehi  samappito samaṅgibhūto paricāreti. ettāvatā kho, bho, ayaṃ attā  paramadiṭṭhadhammanibbānaṃ patto hotī''tiādinā nayena pañcadhā āgataṃ  paramadiṭṭhadhammanibbānaṃ veditabbaṃ. tattha nibbānaṃ assādento  taṇhāmaññanāya maññati. tena nibbānena ``ahamasmi nibbānaṃ  patto''ti mānaṃ janento mānamaññanāya maññati. anibbānaṃyeva  samānaṃ taṃ nibbānato niccādito ca gaṇhanto diṭṭhimaññanāya  maññatīti veditabbo.</p>
              <p>[03] nibbānato pana aññaṃ attānaṃ gahetvā so kho pana me ayaṃ  attā imasmiṃ nibbāneti ^a^V1.0043^ea^ maññanto nibbānasmiṃ maññati, ayamassa  diṭṭhimaññanā. tasmiṃyeva ^a^P1.0039^ea^ panassa attani sinehaṃ  tabbatthukañca mānaṃ uppādayato taṇhāmānamaññanāpi veditabbā. esa  nayo nibbānato maññanāyapi. tatrapi hi nibbānato aññaṃ attānaṃ  gahetvā ``idaṃ nibbānaṃ, ayaṃ attā, so kho pana me ayaṃ attā ito  nibbānato añño''ti maññanto nibbānato maññati, ayamassa  diṭṭhimaññanā. tasmiṃyeva panassa attani sinehaṃ tabbatthukañca mānaṃ  uppādayato taṇhāmānamaññanāpi veditabbā. ``aho sukhaṃ mama  nibbāna''nti maññanto pana nibbānaṃ meti maññatīti veditabbo.  sesaṃ vuttanayameva. ayaṃ panettha anugīti -- </p>
              <p>[21] yādiso ^a^M1.0041^ea^ esa sakkāyo, tathā naṃ avijānato. </p>
              <p>[22] puthujjanassa sakkāye, jāyanti sabbamaññanā.. </p>
              <p>[21] jeguccho bhiduro cāyaṃ, dukkho apariṇāyako. </p>
              <p>[22] taṃ paccanīkato bālo, gaṇhaṃ gaṇhāti maññanaṃ.. </p>
              <p>[21] subhato sukhato ceva, sakkāyaṃ anupassato. </p>
              <p>[22] salabhasseva aggimhi, hoti taṇhāya maññanā.. </p>
              <p>[21] niccasaññaṃ adhiṭṭhāya, sampattiṃ tassa passato. </p>
              <p>[22] gūthādī viya gūthasmiṃ, hoti mānena maññanā.. </p>
              <p>[21] attā attaniyo meti, passato naṃ abuddhino. </p>
              <p>[22] ādāse viya bondhissa, diṭṭhiyā hoti maññanā.. </p>
              <p>[21] maññanāti ca nāmetaṃ, sukhumaṃ mārabandhanaṃ. </p>
              <p>[22] sithilaṃ duppamuñcañca, yena baddho puthujjano.. </p>
              <p>[21] bahuṃ ^a^V1.0044^ea^ vipphandamānopi, sakkāyaṃ nātivattati. </p>
              <p>[22] samussitaṃ daḷhatthambhaṃ, sāva gaddulabandhano.. </p>
              <p>[21] sa'so sakkāyamalīno, jātiyā ca jarāya ca. </p>
              <p>[22] rogādīhi ca dukkhehi, niccaṃ haññati bāḷhaso.. </p>
              <p>[21] taṃ vo vadāmi bhaddante, sakkāyaṃ anupassatha. </p>
              <p>[22] asātato asubhato, bhedato ca anattato.. </p>
              <p>[21] eso sabhāvo hetassa, passaṃ evamimaṃ budho. </p>
              <p>[22] pahāya maññanā sabbā, sabbadukkhā pamuccatīti.. </p>
              <p>[06] ekattavārādivaṇṇanā niṭṭhitā. </p>
              <p>[06] puthujjanavasena ^a^P1.0040^ea^ catuvīsatipabbā paṭhamanayakathā niṭṭhitā. </p>
            </h4>
            <h4>
              <h4n> sekkhavāradutiyanayavaṇṇanā </h4n>
              <p>[03] 7^b^.^eb^ evaṃ ^a^M1.0042^ea^ bhagavā pathavīādīsu vatthūsu  sabbasakkāyadhammamūlabhūtaṃ puthujjanassa pavattiṃ dassetvā idāni tesveva  vatthūsu sekkhassa pavattiṃ dassento ^b^yopi so, bhikkhave, bhikkhu  sekkho^eb^tiādimāha. tattha ^b^yo^eb^ti uddesavacanaṃ. ^b^so^eb^ti  niddesavacanaṃ. ^b^pi^eb^kāro sampiṇḍanattho ayampi dhammo  aniyatotiādīsu viya. tena ca ārammaṇasabhāgena puggalaṃ  sampiṇḍeti, no puggalasabhāgena, heṭṭhato hi puggalā diṭṭhivipannā, idha  diṭṭhisampannā, na tesaṃ sabhāgatā atthi. ārammaṇaṃ pana heṭṭhā  puggalānampi tadeva, imesampi tadevāti. tena vuttaṃ  ``ārammaṇasabhāgena puggalaṃ sampiṇḍeti no puggalasabhāgenā''ti.  ^b^yopi so^eb^ti iminā pana sakalena vacanena idāni vattabbaṃ  sekkhaṃ dassetīti veditabbo. ^b^bhikkhave, bhikkhū^eb^ti idaṃ  vuttanayameva.</p>
              <p>[03] ^b^sekkho^eb^ti ^a^V1.0045^ea^ kenaṭṭhena sekkho? sekkhadhammappaṭilābhato  ^b^sekkho.^eb^ vuttañhetaṃ ``kittāvatā nu kho, bhante, sekkho  hotīti? idha, bhikkhave, bhikkhu sekkhāya sammādiṭṭhiyā  samannāgato hoti...pe0... sekkhena sammāsamādhinā samannāgato hoti.  ettāvatā kho bhikkhu, sekkho hotī''ti (saṃ0 ni0  5.13).  apica sikkhatītipi sekkho. vuttañhetaṃ ``sikkhatīti kho  bhikkhu tasmā sekkhoti vuccati. kiñca sikkhati? adhisīlampi  sikkhati, adhicittampi sikkhati, adhipaññampi sikkhati,  sikkhatīti kho bhikkhu tasmā sekkhoti vuccatī''ti (a0 ni0   3.86).</p>
              <p>[03] yopi kalyāṇaputhujjano anulomapaṭipadāya paripūrakārī  sīlasampanno indriyesu guttadvāro bhojane mattaññū  jāgariyānuyogamanuyutto pubbarattāpararattaṃ bodhipakkhiyānaṃ dhammānaṃ  bhāvanānuyogamanuyutto viharati -- ``ajja vā sve vā aññataraṃ  sāmaññaphalaṃ adhigamissāmī''ti, sopi vuccati sikkhatīti  sekkhoti. imasmiṃ panatthe paṭivedhappattova sekkho adhippeto, no  puthujjano.</p>
              <p>[03] appattaṃ mānasaṃ etenāti ^b^appattamānaso. mānasa^eb^nti  rāgopi cittampi arahattampi. ``antalikkhacaro pāso, yvāyaṃ  ^a^P1.0041^ea^ carati mānaso''ti (mahāva0 33; saṃ0 ni0   1.151) ettha hi rāgo ^a^M1.0043^ea^ mānasaṃ. ``cittaṃ mano mānasa''nti  (dha0 sa0 65) ettha cittaṃ. ``appattamānaso sekkho, kālaṃ  kayirā janesutā''ti (saṃ0 ni0  1.159) ettha arahattaṃ. idhāpi  arahattameva adhippetaṃ. tena appattārahattoti vuttaṃ hoti.</p>
              <p>[03] ^b^anuttara^eb^nti seṭṭhaṃ, asadisanti attho. catūhi yogehi  khemaṃ ananuyuttanti ^b^yogakkhemaṃ,^eb^ arahattameva adhippetaṃ.  ^b^patthayamāno^eb^ti dve patthanā taṇhāpatthanā ca, chandapatthanā ca.  ``patthayamānassa hi pajappitāni, pavedhitaṃ vāpi pakappitesū''ti  (su0 ni0 908) ettha taṇhāpatthanā. </p>
              <p>[21] ``chinnaṃ pāpimato sotaṃ, viddhastaṃ vinaḷīkataṃ. </p>
              <p>[22] pāmojjabahulā hotha, khemaṃ pattattha bhikkhavo''ti..  (ma0 ni0 1.352) -- </p>
              <p>[25] ettha ^a^V1.0046^ea^ kattukamyatā kusalacchandapatthanā. ayameva  idhādhippetā. tena ^b^patthayamāno^eb^ti taṃ yogakkhemaṃ pattukāmo  adhigantukāmo tanninno tappoṇo tappabbhāroti veditabbo.  ^b^viharatī^eb^ti aññaṃ iriyāpathadukkhaṃ aññena iriyāpathena  vicchinditvā aparipatantaṃ kāyaṃ harati. atha vā ``sabbe  saṅkhārā aniccāti adhimuccanto saddhāya viharatī''tiādināpi  niddesanayenettha attho daṭṭhabbo. ^b^pathaviṃ pathavito  abhijānātī^eb^ti pathaviṃ pathavībhāvena abhijānāti, na puthujjano viya  sabbākāraviparītāya saññāya sañjānāti. apica kho abhivisiṭṭhena  ñāṇena jānāti, evaṃ pathavīti etaṃ pathavībhāvaṃ adhimuccanto eva naṃ  aniccātipi dukkhātipi anattātipi evaṃ abhijānātīti vuttaṃ hoti.  evañca naṃ abhiññatvā pathaviṃ mā maññīti vuttaṃ hoti.  maññatīti ^b^maññi.^eb^ ayaṃ pana maññī ca na maññī ca na  vattabboti. etasmiñhi atthe idaṃ padaṃ nipātetvā vuttanti veditabbaṃ.  ko panettha adhippāyoti. vuccate, puthujjano ^a^P1.0042^ea^  tāva sabbamaññanānaṃ appahīnattā maññatīti vutto. khīṇāsavo  pahīnattā na maññatīti. sekkhassa pana diṭṭhimaññanā pahīnā, itarā  pana tanubhāvaṃ gatā, tena so maññatītipi na vattabbo puthujjano viya,  na maññatītipi na vattabbo khīṇāsavo viyāti.</p>
              <p>[03] ^b^pariññeyyaṃ tassā^eb^ti tassa sekkhassa taṃ maññanāvatthu  okkantaniyāmattā sambodhiparāyaṇattā ca tīhi pariññāhi pariññeyyaṃ,  apariññeyyañca apariññātañca ^a^M1.0044^ea^ na hoti puthujjanassa viya, nopi  pariññātaṃ khīṇāsavassa viya. sesaṃ sabbattha vuttanayameva. </p>
              <p>[06] sekkhavasena dutiyanayakathā niṭṭhitā. </p>
            </h4>
            <h4>
              <h4n> khīṇāsavavāratatiyādinayavaṇṇanā </h4n>
              <p>[03] 8^b^.^eb^ evaṃ pathavīādīsu vatthūsu sekkhassa pavattiṃ  dassetvā idāni khīṇāsavassa pavattiṃ dassento ^b^yopi so,  bhikkhave, bhikkhu araha^eb^ntiādimāha. tattha ^b^yopī^eb^ti pi-saddo  sampiṇḍanattho. tena idha ubhayasabhāgatāpi labbhatīti dasseti.  sekkho hi khīṇāsavena ariyapuggalattā sabhāgo, tena puggalasabhāgatā  labbhati, ārammaṇasabhāgatā pana vuttanayā eva. ^b^araha^eb^nti  ārakakileso, dūrakileso pahīnakilesoti attho. vuttañcetaṃ  bhagavatā ``kathañca ^a^V1.0047^ea^, bhikkhave, bhikkhu arahaṃ hoti? ārakāssa  honti pāpakā akusalā dhammā saṃkilesikā ponobbhavikā sadarā  dukkhavipākā āyatiṃ jātijarāmaraṇiyā. evaṃ kho, bhikkhave,  bhikkhu arahaṃ hotī''ti. (ma0 ni0 1.434) ^b^khīṇāsavo^eb^ti  cattāro āsavā kāmāsavo...pe0... avijjāsavo, ime cattāro  āsavā arahato khīṇā pahīnā samucchinnā paṭippassaddhā,  abhabbuppattikā ñāṇagginā daḍḍhā, tena vuccati khīṇāsavoti.</p>
              <p>[03] ^b^vusitavā^eb^ti garusaṃvāsepi ariyamaggasaṃvāsepi dasasu  ariyavāsesupi vasi parivasi vuttho parivuttho, so vutthavāso  ciṇṇacaraṇoti ^b^vusitavā katakaraṇīyo^eb^ti puthujjanakalyāṇakaṃ  upādāya satta sekkhā catūhi maggehi karaṇīyaṃ karonti nāma,  khīṇāsavassa sabbakaraṇīyāni katāni pariyositāni, natthi tassa  uttari karaṇīyaṃ dukkhakkhayādhigamāyāti katakaraṇīyo. vuttampi hetaṃ  -- </p>
              <p>[21] ``tassa ^a^P1.0043^ea^ sammā vimuttassa,  santacittassa bhikkhuno. </p>
              <p>[22] katassa paṭicayo natthi, karaṇīyaṃ na vijjatī''ti..  (theragā0 642).</p>
              <p>[03] ^b^ohitabhāro^eb^ti tayo bhārā khandhabhāro kilesabhāro  abhisaṅkhārabhāroti, tassime tayo bhārā ohitā oropitā  nikkhittā ^a^M1.0045^ea^ pātitā, tena vuccati ^b^ohitabhāro^eb^ti.  ^b^anuppattasadattho^eb^ti anuppatto sadatthaṃ, sakatthanti vuttaṃ hoti.  kakārassāyaṃ dakāro kato, sadatthoti ca arahattaṃ veditabbaṃ. tañhi  attupanibandhanaṭṭhena attānaṃ avijahanaṭṭhena attano paramatthaṭṭhena ca attano  attho sakatthoti vuccati.</p>
              <p>[03] ^b^parikkhīṇabhavasaṃyojano^eb^ti ^b^bhavasaṃyojanānī^eb^ti dasa  saṃyojanāni kāmarāgasaṃyojanaṃ  paṭighamānadiṭṭhivicikicchāsīlabbataparāmāsabhavarāgaissāmacchariyasaṃyojanaṃ  avijjāsaṃyojanaṃ. imāni hi satte bhavesu saṃyojenti upanibandhanti,  bhavaṃ vā bhavena saṃyojenti, tasmā ``bhavasaṃyojanānī''ti vuccanti.  imāni bhavasaṃyojanāni arahato parikkhīṇāni pahīnāni ñāṇagginā  daḍḍhāni, tena vuccati ``parikkhīṇabhavasaṃyojano''ti.  ^b^sammadaññā vimutto^eb^ti ettha ^b^sammadaññā^eb^ti sammā aññāya.  kiṃ vuttaṃ hoti -- khandhānaṃ khandhaṭṭhaṃ, āyatanānaṃ āyatanaṭṭhaṃ, dhātūnaṃ  ^a^V1.0048^ea^ dhātuṭṭhaṃ, dukkhassa pīḷanaṭṭhaṃ, samudayassa pabhavaṭṭhaṃ, nirodhassa santaṭṭhaṃ,  maggassa dassanaṭṭhaṃ, sabbe saṅkhārā aniccāti evamādiṃ vā bhedaṃ  sammā yathābhūtaṃ aññāya jānitvā tīrayitvā tulayitvā vibhāvetvā  vibhūtaṃ katvāti.</p>
              <p>[03] ^b^vimutto^eb^ti dve vimuttiyo cittassa ca vimutti nibbānañca.  arahā sabbakilesehi vimuttacittattā cittavimuttiyāpi vimutto.  nibbānaṃ adhimuttattā nibbānepi vimutto. tena vuccati  ``sammadaññā vimutto''ti. ^b^pariññātaṃ tassā^eb^ti tassa arahato  taṃ maññanāvatthu tīhi pariññāhi pariññātaṃ. tasmā so taṃ vatthuṃ na  maññati, taṃ vā maññanaṃ na maññatīti vuttaṃ hoti, sesaṃ vuttanayameva.</p>
              <p>[03] nibbānavāre ^a^P1.0044^ea^ pana ^b^khayā  rāgassā^eb^tiādayo tayo vārā vuttā. te pathavīvārādīsupi  vitthāretabbā. ayañca pariññātavāro nibbānavārepi vitthāretabbo.  vitthārentena ca pariññātaṃ tassāti sabbapadehi yojetvā puna khayā  rāgassa vītarāgattāti yojetabbaṃ. esa nayo itaresu. desanā pana  ekattha vuttaṃ sabbattha vuttameva hotīti saṃkhittā.</p>
              <p>[03] ^b^khayā rāgassa vītarāgattā^eb^ti ettha ca yasmā bāhirako  kāmesu vītarāgo, na khayā rāgassa vītarāgo. arahā pana khayā  yeva, tasmā vuttaṃ ^a^M1.0046^ea^ ``khayā rāgassa vītarāgattā''ti. esa nayo  dosamohesupi. yathā ca ``pariññātaṃ tassāti vadāmī''ti vuttepi  pariññātattā so taṃ vatthuṃ taṃ vā maññanaṃ na maññatīti attho hoti,  evamidhāpi vītarāgattā so taṃ vatthuṃ taṃ vā maññanaṃ na maññatīti  daṭṭhabbo.</p>
              <p>[03] ettha ca pariññātaṃ tassāti ayaṃ vāro  maggabhāvanāpāripūridassanatthaṃ vutto. itare pana  phalasacchikiriyāpāripūridassanatthanti veditabbā. dvīhi vā  kāraṇehi arahā na maññati vatthussa ca pariññātattā  akusalamūlānañca samucchinnattā. tenassa pariññātavārena vatthuno  vatthupariññaṃ dīpeti, itarehi akusalamūlasamucchedanti. tattha  pacchimesu tīsu vāresu ayaṃ viseso veditabbo, tīsu hi vāresu rāge  ādīnavaṃ disvā dukkhānupassī viharanto appaṇihitavimokkhena  vimutto khayā rāgassa vītarāgo hoti. dose ādīnavaṃ disvā  aniccānupassī ^a^V1.0049^ea^ viharanto animittavimokkhena vimutto khayā  dosassa vītadoso hoti. mohe ādīnavaṃ disvā anattānupassī  viharanto suññatavimokkhena vimutto khayā mohassa vītamoho  hotīti.</p>
              <p>[03] evaṃ sante na eko tīhi vimokkhehi vimuccatīti dve vārā na  vattabbā siyunti ce, taṃ na. kasmā? aniyamitattā. aniyamena  hi vuttaṃ ``yopi so, bhikkhave, bhikkhu araha''nti. na pana vuttaṃ  appaṇihitavimokkhena vā vimutto, itarena vāti, tasmā yaṃ arahato  yujjati, taṃ sabbaṃ vattabbamevāti.</p>
              <p>[03] avisesena vā yo koci arahā samānepi rāgādikkhaye  vipariṇāmadukkhassa pariññātattā khayā rāgassa vītarāgoti vuccati,  dukkhadukkhassa pariññātattā khayā dosassa vītadosoti.  saṅkhāradukkhassa pariññātattā khayā mohassa vītamohoti.  iṭṭhārammaṇassa vā pariññātattā khayā rāgassa vītarāgo.  aniṭṭhārammaṇassa pariññātattā khayā dosassa vītadoso.  majjhattārammaṇassa pariññātattā ^a^P1.0045^ea^ khayā mohassa  vītamoho. sukhāya vā vedanāya rāgānusayassa samucchinnattā khayā  rāgassa vītarāgo, itarāsu paṭighamohānusayānaṃ samucchinnattā  ^a^M1.0047^ea^ vītadoso vītamoho cāti. tasmā taṃ visesaṃ dassento āha  ``khayā rāgassa vītarāgattā...pe0... vītamohattā''ti. </p>
              <p>[06] khīṇāsavavasena tatiyacatutthapañcamachaṭṭhanayakathā niṭṭhitā. </p>
            </h4>
            <h4>
              <h4n> tathāgatavārasattamanayavaṇṇanā </h4n>
              <p>[03] 12^b^.^eb^ evaṃ pathavīādīsu vatthūsu khīṇāsavassa pavattiṃ  dassetvā idāni attano pavattiṃ dassento ^b^tathāgatopi,  bhikkhave^eb^tiādimāha. tattha ^b^tathāgato^eb^ti aṭṭhahi kāraṇehi  bhagavā tathāgatoti vuccati -- tathā āgatoti tathāgato, tathā gatoti  tathāgato, tathalakkhaṇaṃ āgatoti tathāgato, tathadhamme yāthāvato  abhisambuddhoti tathāgato, tathadassitāya tathāgato, tathāvāditāya  tathāgato, tathākāritāya tathāgato, abhibhavanaṭṭhena tathāgatoti.</p>
              <p>[03] kathaṃ ^a^V1.0050^ea^ bhagavā tathā āgatoti tathāgato? yathā sabbalokahitāya  ussukkamāpannā purimakā sammāsambuddhā āgatā, yathā vipassī bhagavā  āgato, yathā sikhī bhagavā, yathā vessabhū bhagavā, yathā kakusandho  bhagavā, yathā koṇāgamano bhagavā, yathā kassapo bhagavā āgatoti.  kiṃ vuttaṃ hoti? yena abhinīhārena ete bhagavanto āgatā, teneva  amhākampi bhagavā āgato.</p>
              <p>[03] atha vā yathā vipassī bhagavā...pe0... yathā kassapo bhagavā  dānapāramiṃ pūretvā,  sīlanekkhammapaññāvīriyakhantisaccādhiṭṭhānamettāupekkhāpāramiṃ pūretvā,  imā dasa pāramiyo, dasa upapāramiyo, dasa paramatthapāramiyoti,  samatiṃsa pāramiyo pūretvā, aṅgapariccāgaṃ  nayanadhanarajjaputtadārapariccāganti ime pañca mahāpariccāge pariccajitvā  pubbayogapubbacariyadhammakkhānañātatthacariyādayo pūretvā, buddhicariyāya  koṭiṃ patvā āgato, tathā amhākampi bhagavā āgato.</p>
              <p>[03] yathā ca vipassī bhagavā...pe0... yathā kassapo bhagavā  cattāro satipaṭṭhāne sammappadhāne iddhipāde pañcindriyāni pañca balāni  satta bojjhaṅge ariyaṃ aṭṭhaṅgikaṃ maggaṃ bhāvetvā brūhetvā āgato, tathā  amhākaṃ ^a^P1.0046^ea^ bhagavāpi āgatoti tathāgato. </p>
              <p>[21] yatheva ^a^M1.0048^ea^ lokamhi vipassiādayo, </p>
              <p>[27] sabbaññubhāvaṃ munayo idhāgatā. </p>
              <p>[26] tathā ayaṃ sakyamunīpi āgato, </p>
              <p>[22] tathāgato vuccati tena cakkhumāti..</p>
              <p>[03] evaṃ tathā āgatoti tathāgato.</p>
              <p>[03] kathaṃ tathā gatoti tathāgato. yathā sampatijāto vipassī  bhagavā gato...pe0... kassapo bhagavā gato. kathañca so gatoti,  so hi sampatijātova samehi pādehi pathaviyaṃ patiṭṭhāya uttarābhimukho  sattapadavītihārena gato. yathāha -- sampatijāto, ānanda,  bodhisatto samehi ^a^V1.0051^ea^ pādehi pathaviyaṃ patiṭṭhahitvā uttarābhimukho  sattapadavītihārena gacchati setamhi chatte anudhārīyamāne, sabbā ca  disā anuviloketi, āsabhiñca vācaṃ bhāsati ``aggohamasmi  lokassa, jeṭṭhohamasmi lokassa, seṭṭhohamasmi lokassa, ayamantimā  jāti, natthi dāni punabbhavo''ti (ma0 ni0 3.207).</p>
              <p>[03] tañcassa gamanaṃ tathaṃ ahosi avitathaṃ anekesaṃ visesādhigamānaṃ  pubbanimittabhāvena. yañhi so sampatijātova samehi pādehi  patiṭṭhahi, idamassa caturiddhipādapaṭilābhassa pubbanimittaṃ.  uttarābhimukhabhāvo pana sabbalokuttarabhāvassa pubbanimittaṃ.  sattapadavītihāro sattabojjhaṅgaratanapaṭilābhassa. ``suvaṇṇadaṇḍā  vītipatanti cāmarā''ti (su0 ni0 693) ettha vutto cāmarukkhepo  sabbatitthiyanimmathanassa. setacchattadhāraṇaṃ  arahattavimuttivaravimalasetacchattapaṭilābhassa. sabbadisānuvilokanaṃ  sabbaññutānāvaraṇañāṇapaṭilābhassa. āsabhīvācābhāsanaṃ  appaṭivattiyavaradhammacakkappavattanassa pubbanimittaṃ. tathā ayaṃ  bhagavāpi gato. tañcassa gamanaṃ tathaṃ ahosi avitathaṃ tesaññeva  visesādhigamānaṃ pubbanimittabhāvena. tenāhu porāṇā -- </p>
              <p>[21] ``muhuttajātova gavampatī yathā, </p>
              <p>[27] samehi pādehi phusī vasundharaṃ. </p>
              <p>[26] so vikkamī satta padāni gotamo, </p>
              <p>[22] setañca chattaṃ anudhārayuṃ marū.. </p>
              <p>[21] gantvāna ^a^M1.0049^ea^ ^a^P1.0047^ea^ so satta padāni gotamo, </p>
              <p>[27] disā vilokesi samā samantato. </p>
              <p>[26] aṭṭhaṅgupetaṃ giramabbhudīrayī, </p>
              <p>[22] sīho yathā pabbatamuddhaniṭṭhito''ti.. -- </p>
              <p>[25] evaṃ tathā gatoti tathāgato.</p>
              <p>[03] atha ^a^V1.0052^ea^ vā yathā vipassī bhagavā...pe0... yathā kassapo bhagavā,  ayampi bhagavā tatheva nekkhammena kāmacchandaṃ pahāya gato.  abyāpādena byāpādaṃ, ālokasaññāya thinamiddhaṃ, avikkhepena  uddhaccakukkuccaṃ, dhammavavatthānena vicikicchaṃ pahāya, ñāṇena avijjaṃ  padāletvā, pāmojjena aratiṃ vinodetvā, paṭhamajjhānena nīvaraṇakavāṭaṃ  ugghāṭetvā, dutiyajjhānena vitakkavicāradhūmaṃ vūpasametvā, tatiyajjhānena  pītiṃ virājetvā, catutthajjhānena sukhadukkhaṃ pahāya,  ākāsānañcāyatanasamāpattiyā rūpasaññāpaṭighasaññānānattasaññāyo  samatikkamitvā, viññāṇañcāyatanasamāpattiyā ākāsānañcāyatanasaññaṃ,  ākiñcaññāyatanasamāpattiyā viññāṇañcāyatanasaññaṃ,  nevasaññānāsaññāyatanasamāpattiyā ākiñcaññāyatanasaññaṃ  samatikkamitvā gato.</p>
              <p>[03] aniccānupassanāya niccasaññaṃ pahāya, dukkhānupassanāya  sukhasaññaṃ, anattānupassanāya attasaññaṃ, nibbidānupassanāya nandiṃ,  virāgānupassanāya rāgaṃ, nirodhānupassanāya samudayaṃ,  paṭinissaggānupassanāya ādānaṃ, khayānupassanāya ghanasaññaṃ,  vayānupassanāya āyūhanaṃ, vipariṇāmānupassanāya dhuvasaññaṃ,  animittānupassanāya nimittaṃ, appaṇihitānupassanāya paṇidhiṃ,  suññatānupassanāya abhinivesaṃ, adhipaññādhammavipassanāya  sārādānābhinivesaṃ, yathābhūtañāṇadassanena sammohābhinivesaṃ,  ādīnavānupassanāya ālayābhinivesaṃ, paṭisaṅkhānupassanāya  appaṭisaṅkhaṃ, vivaṭṭānupassanāya saṃyogābhinivesaṃ, sotāpattimaggena  diṭṭhekaṭṭhe kilese bhañjitvā, sakadāgāmimaggena oḷārike kilese  pahāya, anāgāmimaggena aṇusahagate kilese samugghāṭetvā,  arahattamaggena sabbakilese samucchinditvā gato. evampi tathā  gatoti tathāgato.</p>
              <p>[03] kathaṃ ^a^M1.0050^ea^ tathalakkhaṇaṃ āgatoti tathāgato. pathavīdhātuyā  kakkhaḷattalakkhaṇaṃ tathaṃ avitathaṃ. āpodhātuyā paggharaṇalakkhaṇaṃ.  tejodhātuyā uṇhattalakkhaṇaṃ. vāyodhātuyā vitthambhanalakkhaṇaṃ.  ākāsadhātuyā asamphuṭṭhalakkhaṇaṃ ^a^P1.0048^ea^. viññāṇadhātuyā  vijānanalakkhaṇaṃ.</p>
              <p>[03] rūpassa ruppanalakkhaṇaṃ. vedanāya vedayitalakkhaṇaṃ. saññāya  sañjānanalakkhaṇaṃ. saṅkhārānaṃ abhisaṅkharaṇalakkhaṇaṃ.  viññāṇassa vijānanalakkhaṇaṃ.</p>
              <p>[03] vitakkassa ^a^V1.0053^ea^ abhiniropanalakkhaṇaṃ. vicārassa  anumajjanalakkhaṇaṃ. pītiyā pharaṇalakkhaṇaṃ. sukhassa sātalakkhaṇaṃ.  cittekaggatāya avikkhepalakkhaṇaṃ. phassassa phusanalakkhaṇaṃ.</p>
              <p>[03] saddhindriyassa adhimokkhalakkhaṇaṃ. vīriyindriyassa  paggahaṇalakkhaṇaṃ. satindriyassa upaṭṭhānalakkhaṇaṃ. samādhindriyassa  avikkhepalakkhaṇaṃ. paññindriyassa pajānanalakkhaṇaṃ.</p>
              <p>[03] saddhābalassa assaddhiye akampiyalakkhaṇaṃ. vīriyabalassa  kosajje. satibalassa muṭṭhasacce. samādhibalassa uddhacce.  paññābalassa avijjāya akampiyalakkhaṇaṃ.</p>
              <p>[03] satisambojjhaṅgassa upaṭṭhānalakkhaṇaṃ.  dhammavicayasambojjhaṅgassa pavicayalakkhaṇaṃ. vīriyasambojjhaṅgassa  paggahaṇalakkhaṇaṃ. pītisambojjhaṅgassa pharaṇalakkhaṇaṃ.  passaddhisambojjhaṅgassa upasamalakkhaṇaṃ. samādhisambojjhaṅgassa  avikkhepalakkhaṇaṃ. upekkhāsambojjhaṅgassa paṭisaṅkhānalakkhaṇaṃ.</p>
              <p>[03] sammādiṭṭhiyā dassanalakkhaṇaṃ. sammāsaṅkappassa  abhiniropanalakkhaṇaṃ. sammāvācāya pariggāhalakkhaṇaṃ.  sammākammantassa samuṭṭhānalakkhaṇaṃ. sammāājīvassa vodānalakkhaṇaṃ.  sammāvāyāmassa paggahaṇalakkhaṇaṃ. sammāsatiyā upaṭṭhānalakkhaṇaṃ.  sammāsamādhissa avikkhepalakkhaṇaṃ.</p>
              <p>[03] avijjāya aññāṇalakkhaṇaṃ. saṅkhārānaṃ cetanālakkhaṇaṃ.  viññāṇassa vijānanalakkhaṇaṃ. nāmassa namanalakkhaṇaṃ. rūpassa  ruppanalakkhaṇaṃ. saḷāyatanassa āyatanalakkhaṇaṃ. phassassa  phusanalakkhaṇaṃ. vedanāya vedayitalakkhaṇaṃ. taṇhāya hetulakkhaṇaṃ.  upādānassa gahaṇalakkhaṇaṃ. bhavassa āyūhanalakkhaṇaṃ. jātiyā  nibbattilakkhaṇaṃ. jarāya jīraṇalakkhaṇaṃ. maraṇassa cutilakkhaṇaṃ.</p>
              <p>[03] dhātūnaṃ ^a^M1.0051^ea^ suññatālakkhaṇaṃ. āyatanānaṃ āyatanalakkhaṇaṃ.  satipaṭṭhānānaṃ upaṭṭhānalakkhaṇaṃ. sammappadhānānaṃ padahanalakkhaṇaṃ.  iddhipādānaṃ ijjhanalakkhaṇaṃ. indriyānaṃ adhipatilakkhaṇaṃ. balānaṃ  akampiyalakkhaṇaṃ. bojjhaṅgānaṃ niyyānalakkhaṇaṃ. maggassa  hetulakkhaṇaṃ.</p>
              <p>[03] saccānaṃ ^a^V1.0054^ea^ tathalakkhaṇaṃ. samathassa avikkhepalakkhaṇaṃ.  vipassanāya anupassanālakkhaṇaṃ. samathavipassanānaṃ ekarasalakkhaṇaṃ.  yuganandhānaṃ ^a^P1.0049^ea^ anativattanalakkhaṇaṃ.</p>
              <p>[03] sīlavisuddhiyā saṃvaralakkhaṇaṃ. cittavisuddhiyā  avikkhepalakkhaṇaṃ. diṭṭhivisuddhiyā dassanalakkhaṇaṃ.</p>
              <p>[03] khayeñāṇassa samucchedalakkhaṇaṃ. anuppāde ñāṇassa  passaddhilakkhaṇaṃ. chandassa mūlalakkhaṇaṃ. manasikārassa  samuṭṭhānalakkhaṇaṃ. phassassa samodhānalakkhaṇaṃ. vedanāya  samosaraṇalakkhaṇaṃ. samādhissa pamukhalakkhaṇaṃ. satiyā  ādhipateyyalakkhaṇaṃ. paññāya tatuttarilakkhaṇaṃ. vimuttiyā  sāralakkhaṇaṃ. amatogadhassa nibbānassa pariyosānalakkhaṇaṃ tathaṃ  avitathaṃ. evaṃ tathalakkhaṇaṃ ñāṇagatiyā āgato avirajjhitvā patto  anuppattoti tathāgato, evaṃ tathalakkhaṇaṃ āgatoti tathāgato.</p>
              <p>[03] kathaṃ tathadhamme yāthāvato abhisambuddhoti tathāgato? tathadhammā  nāma cattāri ariyasaccāni. yathāha ``cattārimāni, bhikkhave,  tathāni avitathāni anaññathāni. katamāni cattāri, idaṃ  dukkhanti, bhikkhave, tathametaṃ avitathametaṃ anaññathameta''nti (saṃ0  ni0  5.1050) vitthāro. tāni ca bhagavā abhisambuddho, tasmā  tathānaṃ abhisambuddhattā tathāgatoti vuccati. abhisambuddhattho hi ettha  gatasaddo. apica jarāmaraṇassa jātipaccayasambhūtasamudāgataṭṭho tatho  avitatho anaññatho...pe0... saṅkhārānaṃ  avijjāpaccayasambhūtasamudāgataṭṭho tatho avitatho anaññatho. tathā  avijjāya saṅkhārānaṃ paccayaṭṭho. saṅkhārānaṃ viññāṇassa  paccayaṭṭho...pe0... jātiyā jarāmaraṇassa paccayaṭṭho tatho avitatho  anaññatho. taṃ sabbaṃ bhagavā abhisambuddho, tasmāpi tathānaṃ dhammānaṃ  abhisambuddhattā tathāgatoti ^a^M1.0052^ea^ vuccati. evaṃ tathadhamme yāthāvato  abhisambuddhoti tathāgato.</p>
              <p>[03] kathaṃ tathadassitāya tathāgato? bhagavā yaṃ sadevake  loke...pe0... sadevamanussāya aparimāṇāsu lokadhātūsu aparimāṇānaṃ  sattānaṃ cakkhudvāre āpāthaṃ āgacchantaṃ rūpārammaṇaṃ nāma atthi. taṃ  sabbākārato jānāti, passati. evaṃ jānatā passatā ca tena taṃ  iṭṭhāniṭṭhādivasena ^a^V1.0055^ea^ vā diṭṭhasutamutaviññātesu labbhamānakapadavasena vā  ``katamaṃ taṃ rūpaṃ rūpāyatanaṃ, yaṃ rūpaṃ catunnaṃ mahābhūtānaṃ ^a^P1.0050^ea^  upādāya vaṇṇanibhā sanidassanaṃ sappaṭighaṃ nīlaṃ pītaka''nti  (dha0 sa0 616) ādinā nayena anekehi nāmehi terasahi vārehi  dvepaññāsāya nayehi vibhajjamānaṃ tathameva hoti, vitathaṃ natthi. esa  nayo sotadvārādīsupi āpāthamāgacchantesu saddādīsu. vuttañcetaṃ  bhagavatā ``yaṃ, bhikkhave, sadevakassa lokassa...pe0...  sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ  manasā, tamahaṃ jānāmi, ..ṭamahaṃ abhiññāsiṃ, taṃ tathāgatassa  viditaṃ, taṃ tathāgato na upaṭṭhāsī''ti (a0 ni0  4.24). evaṃ  tathadassitāya tathāgato. tattha tathadassīatthe tathāgatoti padasambhavo  veditabbo.</p>
              <p>[03] kathaṃ tathāvāditāya tathāgato? yaṃ rattiṃ bhagavā bodhimaṇḍe  aparājitapallaṅke nisinno tiṇṇaṃ mārānaṃ matthakaṃ madditvā anuttaraṃ  sammāsambodhiṃ abhisambuddho, yañca rattiṃ yamakasālānamantare  anupādisesāya nibbānadhātuyā parinibbāyi, etthantare  pañcacattālīsavassaparimāṇe kāle paṭhamabodhiyāpi majjhimabodhiyāpi  pacchimabodhiyāpi yaṃ bhagavatā bhāsitaṃ suttaṃ geyyaṃ...pe0... vedallaṃ, taṃ  sabbaṃ atthato ca byañjanato ca anupavajjaṃ anūnamanadhikaṃ  sabbākāraparipuṇṇaṃ rāgamadanimmadanaṃ dosamohamadanimmadanaṃ, natthi  tattha vālaggamattampi pakkhalitaṃ, sabbaṃ taṃ ekamuddikāya lañchitaṃ  viya, ekanāḷiyā mitaṃ viya, ekatulāya tulitaṃ viya ca tathameva  hoti avitathaṃ. tenāha -- ``yañca, cunda, rattiṃ tathāgato anuttaraṃ  sammāsambodhiṃ abhisambujjhati, yañca rattiṃ anupādisesāya  nibbānadhātuyā parinibbāyati, yaṃ etasmiṃ antare bhāsati lapati  niddisati, sabbaṃ taṃ tatheva hoti no aññathā. tasmā tathāgatoti  vuccatī''ti (a0 ni0  4.23). gadāttho ^a^M1.0053^ea^ hi ettha gatasaddo.  evaṃ tathāvāditāya tathāgato. apica āgadanaṃ āgado, vacananti  attho. tatho aviparīto āgado assāti dakārassa takāraṃ katvā  tathāgatoti evametasmiṃ atthe padasiddhi veditabbā.</p>
              <p>[03] kathaṃ ^a^P1.0051^ea^ tathākāritāya tathāgato? bhagavato hi  vācāya kāyo anulometi, kāyassapi vācā. tasmā yathāvādī  tathākārī, yathākārī tathāvādī ca hoti. evaṃbhūtassa cassa yathā  vācā ^a^V1.0056^ea^, kāyopi tathāgato pavattoti attho. yathā ca kāyo, vācāpi  tathā gatā pavattāti tathāgato. tenāha ``yathāvādī, bhikkhave,  tathāgato tathākārī, yathākārī tathāvādī. iti yathāvādī  tathākārī, yathākārī tathāvādī, tasmā tathāgatoti vuccatī''ti (a0  ni0  4.23). evaṃ tathākāritāya tathāgato.</p>
              <p>[03] kathaṃ abhibhavanaṭṭhena tathāgato? upari bhavaggaṃ heṭṭhā aviciṃ  pariyantaṃ katvā tiriyaṃ aparimāṇāsu lokadhātūsu sabbasatte  abhibhavati, sīlenapi samādhināpi paññāyapi vimuttiyāpi  vimuttiñāṇadassanenapi, na tassa tulā vā pamāṇaṃ vā atthi, atulo  appameyyo anuttaro rājarājo devadevo sakkānaṃ atisakko brahmānaṃ  atibrahmā. tenāha ``sadevake, bhikkhave, loke...pe0...  sadevamanussāya tathāgato abhibhū anabhibhūto aññadatthu daso vasavattī.  tasmā tathāgatoti vuccatī''ti.</p>
              <p>[03] tatrevaṃ padasiddhi veditabbā, agado viya agado. ko panesa?  desanāvilāsamayo ceva puññussayo ca. tena hesa mahānubhāvo  bhisakko dibbāgadena sappe viya sabbaparappavādino sadevakañca lokaṃ  abhibhavati, iti sabbalokābhibhavane tatho aviparīto  desanāvilāsamayo ceva puññassayo ca agado assāti dakārassa  takāraṃ katvā tathāgatoti veditabbo. evaṃ abhibhavanaṭṭhena tathāgato.</p>
              <p>[03] apica tathāya gatotipi tathāgato, tathaṃ gatotipi tathāgato.  ^b^gato^eb^ti avagato, atīto, patto, paṭipannoti attho. tattha  ^a^M1.0054^ea^ sakalaṃ lokaṃ tīraṇapariññāya tathāya gato avagatoti tathāgato.  lokasamudayaṃ pahānapariññāya tathāya gato atītoti tathāgato.  lokanirodhaṃ sacchikiriyāya tathāya gato pattoti tathāgato.  lokanirodhagāminiṃ paṭipadaṃ tathaṃ gato paṭipannoti tathāgato. tena  yaṃ vuttaṃ bhagavatā ``loko, bhikkhave, tathāgatena abhisambuddho,  lokasmā tathāgato visaṃyutto. lokasamudayo, bhikkhave, tathāgatena  abhisambuddho, lokasamudayo tathāgatassa ^a^P1.0052^ea^ pahīno.  lokanirodho, bhikkhave, tathāgatena abhisambuddho, lokanirodho  tathāgatassa sacchikato. lokanirodhagāminī paṭipadā, bhikkhave,  tathāgatena abhisambuddhā, lokanirodhagāminī paṭipadā tathāgatassa  bhāvitā. yaṃ, bhikkhave, sadevakassa ^a^V1.0057^ea^ lokassa...pe0... sabbaṃ taṃ  tathāgatena abhisambuddhaṃ, tasmā tathāgatoti vuccatī''ti (a0 ni0   4.23). tassa evampi attho veditabbo. idampi ca  tathāgatassa tathāgatabhāvadīpane mukhamattameva. sabbākārena pana  tathāgatova tathāgatassa tathāgatabhāvaṃ vaṇṇeyya.</p>
              <p>[03] ^b^arahaṃ sammāsambuddho^eb^ti padadvaye pana ārakattā arīnaṃ,  arānañca hatattā, paccayādīnaṃ arahattā, pāpakaraṇe rahābhāvāti imehi  tāva kāraṇehi ^b^araha^eb^nti veditabbo.</p>
              <p>[03] sammā sāmañca sabbadhammānaṃ buddhattā pana ^b^sammāsambuddho^eb^ti.  ayamettha saṅkhepo. vitthārato panetaṃ padadvayaṃ ^b^visuddhimagge^eb^  buddhānussativaṇṇanāyaṃ pakāsitaṃ.</p>
              <p>[03] ^b^pariññātantaṃ tathāgatassā^eb^ti ettha pana taṃ maññanāvatthu  pariññātaṃ tathāgatassātipi attho veditabbo. pariññātantaṃ nāma  pariññātapāraṃ pariññātāvasānaṃ anavasesato pariññātanti vuttaṃ hoti.  buddhānañhi sāvakehi saddhiṃ kiñcāpi tena tena maggena  kilesappahāne viseso natthi, pariññāya pana atthi. sāvakā hi  catunnaṃ dhātūnaṃ ekadesameva sammasitvā nibbānaṃ pāpuṇanti. buddhānaṃ  pana aṇuppamāṇampi saṅkhāragataṃ ñāṇena  adiṭṭhamatulitamatīritamasacchikataṃ natthi. </p>
              <p>[06] tathāgatavārasattamanayavaṇṇanā niṭṭhitā. </p>
            </h4>
            <h4>
              <h4n> tathāgatavārāṭṭhamanayavaṇṇanā </h4n>
              <p>[03] 13^b^.^eb^ ^b^nandī^eb^ ^a^M1.0055^ea^ ^b^dukkhassa mūla^eb^ntiādīsu ca  ^b^nandī^eb^ti purimataṇhā. ^b^dukkha^eb^nti pañcakkhandhā.  ^b^mūla^eb^ntiādi. ^b^iti^eb^ ^b^viditvā^eb^ti taṃ purimabhavanandiṃ  ``imassa dukkhassa mūla''nti evaṃ jānitvā. ^b^bhavā^eb^ti  kammabhavato. ^b^jātī^eb^ti vipākakkhandhā. te hi yasmā  jāyanti, tasmā ``jātī''ti vuttā. jātisīsena vā ayaṃ desanā.  etampi ``iti viditvā''ti iminā yojetabbaṃ. ayañhi ettha  attho ``kammabhavato upapattibhavo hotīti evañca jānitvā''ti.  ^b^bhūtassā^eb^ti ^a^V1.0058^ea^ sattassa. ^b^jarāmaraṇa^eb^nti jarā ca ^a^P1.0053^ea^  maraṇañca. idaṃ vuttaṃ hoti -- tena upapattibhavena bhūtassa  sattassa khandhānaṃ jarāmaraṇaṃ hotīti evañca jānitvāti.</p>
              <p>[03] ettāvatā yaṃ bodhirukkhamūle aparājitapallaṅke nisinno  sammasitvā sabbaññutaṃ patto, tassa paṭiccasamuppādassa paṭivedhā  maññanānaṃ abhāvakāraṇaṃ dassento catusaṅkhepaṃ tisandhiṃ tiyaddhaṃ  vīsatākāraṃ tameva paṭiccasamuppādaṃ dasseti.</p>
              <p>[03] kathaṃ pana ettāvatā esa sabbo dassito hotīti. ettha hi  nandīti ayaṃ eko saṅkhepo. dukkhassāti vacanato dukkhaṃ  dutiyo, bhavā jātīti vacanato bhavo tatiyo, jātijarāmaraṇaṃ  catuttho. evaṃ tāva cattāro saṅkhepā veditabbā, koṭṭhāsāti attho.  taṇhādukkhānaṃ pana antaraṃ eko sandhi, dukkhassa ca bhavassa ca  antaraṃ dutiyo, bhavassa ca jātiyā ca antaraṃ tatiyo. evaṃ catunnaṃ  aṅgulīnaṃ antarasadisā catusaṅkhepantarā tayo sandhī veditabbā.</p>
              <p>[03] tattha nandīti atīto addhā, jātijarāmaraṇaṃ anāgato,  dukkhañca bhavo ca paccuppannoti evaṃ tayo addhā veditabbā. atīte  pana pañcasu ākāresu nandīvacanena taṇhā ekā āgatā, tāya  anāgatāpi avijjāsaṅkhāraupādānabhavā paccayalakkhaṇena gahitāva  honti. jātijarāmaraṇavacanena pana yesaṃ khandhānaṃ tajjātijarāmaraṇaṃ,  te vuttā yevāti katvā āyatiṃ viññāṇanāmarūpasaḷāyatanaphassavedanā  gahitāva honti.</p>
              <p>[03] evamete ``purimakammabhavasmiṃ moho avijjā, āyūhanā  saṅkhārā, nikanti taṇhā, upagamanaṃ upādānaṃ, cetanā bhavo iti ime  pañca dhammā purimakammabhavasmiṃ ^a^M1.0056^ea^ idha paṭisandhiyā paccayā. idha  paṭisandhi viññāṇaṃ, okkanti nāmarūpaṃ, pasādo āyatanaṃ, phuṭṭho  phasso, vedayitaṃ vedanā iti ime pañca dhammā idhūpapattibhavasmiṃ  purekatassa kammassa paccayā. idha paripakkattā āyatanānaṃ moho  avijjā, āyūhanā saṅkhārā, nikanti taṇhā, upagamanamupādānaṃ,  cetanā bhavo iti ime pañca dhammā idha kammabhavasmiṃ āyatiṃ  paṭisandhiyā paccayā. āyatiṃ paṭisandhi viññāṇaṃ, okkanti  nāmarūpaṃ, pasādo āyatanaṃ, phuṭṭho phasso ^a^V1.0059^ea^, vedayitaṃ vedanā iti ime  pañca dhammā āyatiṃ upapattibhavasmiṃ idha ^a^P1.0054^ea^ katassa  kammassa paccayā''ti evaṃ niddiṭṭhalakkhaṇā vīsati ākārā idha  veditabbā. evaṃ ``nandī dukkhassa mūlanti iti viditvā bhavā  jāti, bhūtassa jarāmaraṇa''nti ettāvatā esa sabbopi catusaṅkhepo  tisandhi tiyaddho vīsatākāro paṭiccasamuppādo dassito hotīti  veditabbo.</p>
              <p>[03]  idāni ^b^tasmā tiha, bhikkhave...pe0... abhisambuddhoti  vadāmī^eb^ti ettha apubbapadavaṇṇanaṃ katvā padayojanāya atthanigamanaṃ  karissāma. ^b^tasmā tihā^eb^ti tasmā icceva vuttaṃ hoti.  tikārahakārā hi nipātā. ^b^sabbaso^eb^ti anavasesavacanametaṃ.  ^b^taṇhāna^eb^nti nandīti evaṃ vuttānaṃ sabbataṇhānaṃ. ^b^khayā^eb^ti  lokuttaramaggena accantakkhayā. ^b^virāgā^eb^dīni khayavevacanāneva.  yā hi taṇhā khīṇā, virattāpi tā bhavanti niruddhāpi cattāpi  paṭinissaṭṭhāpi. ^b^khayā^eb^ti vā catumaggakiccasādhāraṇametaṃ. tato  paṭhamamaggena ^b^virāgā,^eb^ dutiyena ^b^nirodhā,^eb^ tatiyena  ^b^cāgā,^eb^ catutthena ^b^paṭinissaggā^eb^ti yojetabbaṃ. yāhi vā  taṇhāhi pathaviṃ pathavito sañjāneyya, tāsaṃ khayā. yāhi pathaviṃ  maññeyya, tāsaṃ virāgā. yāhi pathaviyā maññeyya, tāsaṃ nirodhā.  yāhi pathavito maññeyya, tāsaṃ cāgā. yāhi pathaviṃ meti maññeyya,  tāsaṃ paṭinissaggā. yāhi vā pathaviṃ maññeyya, tāsaṃ  khayā...pe0... yāhi pathaviṃ abhinandeyya, tāsaṃ paṭinissaggāti  evamettha yojanā kātabbā, na kiñci virujjhati.</p>
              <p>[03] ^b^anuttara^eb^nti uttaravirahitaṃ sabbaseṭṭhaṃ.  ^b^sammāsambodhi^eb^nti sammā sāmañca bodhiṃ. atha vā pasatthaṃ  sundarañca bodhiṃ. ^b^bodhī^eb^ti rukkhopi maggopi  sabbaññutañāṇampi nibbānampi. ``bodhirukkhamūle  paṭhamābhisambuddho''ti (mahāva0 1; udā0 1) ca ``antarā ^a^M1.0057^ea^  ca bodhiṃ antarā ca gaya''nti (mahāva0 11; ma0 ni0 1.285) ca  āgataṭṭhānehi rukkho bodhīti vuccati. ``catūsu maggesu ñāṇa''nti  (cūḷani0 121) āgataṭṭhāne maggo. ``pappoti bodhiṃ  varabhūrimedhaso''ti (dī0 ni0 3.217) āgataṭṭhāne sabbaññutañāṇaṃ.  ``patvāna bodhiṃ amataṃ asaṅkhata''nti āgataṭṭhāne nibbānaṃ. idha  pana bhagavato arahattamaggañāṇaṃ adhippetaṃ. apare sabbaññutañāṇantipi  vadanti.</p>
              <p>[03] ^b^sāvakānaṃ^eb^ ^a^V1.0060^ea^ ^a^P1.0055^ea^ arahattamaggo anuttarā bodhi  hoti na hotīti. na hoti. kasmā? asabbaguṇadāyakattā.  tesañhi kassaci arahattamaggo arahattaphalameva deti, kassaci tisso  vijjā, kassaci cha abhiññā, kassaci catasso paṭisambhidā,  kassaci sāvakapāramīñāṇaṃ. ^b^paccekabuddhānampi^eb^  paccekabodhiñāṇameva deti. ^b^buddhānaṃ^eb^ pana sabbaguṇasampattiṃ deti  abhiseko viya rañño sabbalokissariyabhāvaṃ. tasmā aññassa  kassacipi anuttarā bodhi na hotīti.</p>
              <p>[03] ^b^abhisambuddho^eb^ti abhiññāsi paṭivijjhi, patto  adhigatoti vuttaṃ hoti. ^b^iti vadāmī^eb^ti iti vadāmi  ācikkhāmi desemi paññapemi, paṭṭhapemi vivarāmi vibhajāmi  uttānīkaromīti. tatrāyaṃ yojanā -- tathāgatopi, bhikkhave...pe0...  pathaviṃ na maññati...pe0... pathaviṃ nābhinandati. taṃ kissa hetu,  nandī dukkhassa mūlaṃ, bhavā jāti, bhūtassa jarāmaraṇanti iti  viditvāti. tattha ^b^iti viditvā^eb^ti ^b^iti^eb^kāro kāraṇattho.  tena imassa paṭiccasamuppādassa viditattā paṭividdhattāti vuttaṃ hoti.  kiñca bhiyyo -- yasmā ca evamimaṃ paṭiccasamuppādaṃ viditvā  tathāgatassa yā nandīti vuttataṇhā sabbappakārā, sā pahīnā, tāsañca  tathāgato sabbaso taṇhānaṃ khayā...pe0... anuttaraṃ sammāsambodhiṃ  abhisambuddho. tasmā pathaviṃ na maññati...pe0... pathaviṃ  nābhinandatīti vadāmīti evaṃ abhisambuddhattā na maññati  nābhinandatīti vadāmīti vuttaṃ hoti.</p>
              <p>[03] atha vā yasmā ``nandī dukkhassa mūla''ntiādinā nayena  paṭiccasamuppādaṃ viditvā sabbaso taṇhā khayaṃ gatā, tasmā tiha,  bhikkhave, tathāgato sabbaso taṇhānaṃ khayā...pe0... abhisambuddhoti  vadāmi. so evaṃ abhisambuddhattā ^a^M1.0058^ea^ pathaviṃ na maññati...pe0...  nābhinandatīti. yattha yattha hi yasmāti avatvā tasmāti vuccati,  tattha tattha yasmāti ānetvā yojetabbaṃ, ayaṃ sāsanayutti. esa  nayo sabbattha.</p>
              <p>[03] ^b^idamavoca bhagavā^eb^ti idaṃ nidānāvasānato pabhuti yāva  abhisambuddhoti vadāmīti sakalasuttantaṃ bhagavā paresaṃ paññāya  alabbhaṇeyyapatiṭṭhaṃ paramagambhīraṃ sabbaññutañāṇaṃ dassento ekena  puthujjanavārena ekena ^a^P1.0056^ea^ sekkhavārena catūhi  khīṇāsavavārehi dvīhi tathāgatavārehīti aṭṭhahi ^a^V1.0061^ea^ mahāvārehi  ekamekasmiñca vāre pathavīādīhi catuvīsatiyā antaravārehi  paṭimaṇḍetvā dvebhāṇavāraparimāṇāya tantiyā avoca.</p>
              <p>[03] evaṃ vicitranayadesanāvilāsayuttaṃ panetaṃ suttaṃ karavikarudamañjunā  kaṇṇasukhena paṇḍitajanahadayānaṃ amatābhisekasadisena brahmassarena  bhāsamānassāpi. ^b^na te bhikkhū bhagavato bhāsitaṃ abhinandu^eb^nti  te pañcasatā bhikkhū idaṃ bhagavato vacanaṃ nānumodiṃsu. kasmā?  aññāṇakena. te kira imassa suttassa atthaṃ na jāniṃsu, tasmā  nābhinandiṃsu. tesañhi tasmiṃ samaye evaṃ  vicitranayadesanāvilāsayuttampi etaṃ suttaṃ ghanaputhulena dussapaṭṭena mukhe  bandhaṃ katvā purato ṭhapitamanuññabhojanaṃ viya ahosi. nanu ca  bhagavā attanā desitaṃ dhammaṃ pare ñāpetuṃ kappasatasahassādhikāni  cattāri asaṅkhyeyyāni pāramiyo pūretvā sabbaññutaṃ patto. so  kasmā yathā te na jānanti, tathā desesīti. vuttamidaṃ imassa  suttassa nikkhepavicāraṇāyaṃ eva ``mānabhañjanatthaṃ  sabbadhammamūlapariyāyanti desanaṃ ārabhī''ti, tasmā na yidha puna  vattabbamatthi, evaṃ mānabhañjanatthaṃ desitañca panetaṃ suttaṃ sutvā te  bhikkhū taṃyeva kira pathaviṃ diṭṭhigatikopi sañjānāti, sekkhopi  arahāpi tathāgatopi sañjānāti. kinnāmidaṃ kathaṃ nāmidanti  cintentā pubbe mayaṃ bhagavatā kathitaṃ yaṃkiñci khippameva jānāma,  idāni panimassa mūlapariyāyassa antaṃ vā koṭiṃ vā na jānāma na  passāma, aho buddhā nāma appameyyā atulāti uddhaṭadāṭhā viya sappā  nimmadā hutvā buddhupaṭṭhānañca dhammassavanañca sakkaccaṃ āgamaṃsu.</p>
              <p>[03] tena ^a^M1.0059^ea^ kho pana samayena bhikkhū dhammasabhāyaṃ sannisinnā imaṃ  kathaṃ samuṭṭhāpesuṃ ``aho buddhānaṃ ānubhāvo, te nāma brāhmaṇapabbajitā  tathā mānamadamattā bhagavatā mūlapariyāyadesanāya nihatamānā katā''ti,  ayañcarahi tesaṃ bhikkhūnaṃ antarākathā vippakatā. atha ^a^P1.0057^ea^  bhagavā gandhakuṭiyā nikkhamitvā taṅkhaṇānurūpena  pāṭihāriyena dhammasabhāyaṃ paññattavarabuddhāsane nisīditvā te bhikkhū  āha -- ``kāya nuttha, bhikkhave, etarahi kathāya sannisinnā''ti.  te tamatthaṃ bhagavato ārocesuṃ. bhagavā etadavoca -- ``na,  bhikkhave, idāneva, pubbepi ahaṃ ime evaṃ mānapaggahitasire vicarante  nihatamāne akāsi''nti. tato imissā aṭṭhuppattiyā idaṃ atītaṃ  ānesi --</p>
              <p>[03] bhūtapubbaṃ ^a^V1.0062^ea^, bhikkhave, aññataro disāpāmokkho brāhmaṇo  bārāṇasiyaṃ paṭivasati tiṇṇaṃ vedānaṃ pāragū sanighaṇṭukeṭubhānaṃ  sākkharappabhedānaṃ itihāsapañcamānaṃ padako veyyākaraṇo  lokāyatamahāpurisalakkhaṇesu anavayo, so pañcamattāni  māṇavakasatāni mante vāceti. paṇḍitā māṇavakā bahuñca gaṇhanti  lahuñca, suṭṭhu ca upadhārenti, gahitañca tesaṃ na vinassati. sopi  brāhmaṇo ācariyamuṭṭhiṃ akatvā ghaṭe udakaṃ āsiñcanto viya sabbampi  sippaṃ uggaṇhāpetvā te māṇavake etadavoca ``ettakamidaṃ sippaṃ  diṭṭhadhammasamparāyahita''nti. te māṇavakā -- ``yaṃ amhākaṃ  ācariyo jānāti, mayampi taṃ jānāma, mayampi dāni ācariyā  evā''ti mānaṃ uppādetvā tato pabhuti ācariye agāravā  nikkhittavattā vihariṃsu. ācariyo ñatvā ``karissāmi nesaṃ  mānaniggaha''nti cintesi. so ekadivasaṃ upaṭṭhānaṃ āgantvā  vanditvā nisinne te māṇavake āha ``tātā pañhaṃ pucchissāmi,  kaccittha samatthā kathetu''nti. te ``pucchatha ācariya, pucchatha  ācariyā''ti sahasāva āhaṃsu, yathā taṃ sutamadamattā. ācariyo  āha -- </p>
              <p>[21] ``kālo ghasati bhūtāni, sabbāneva sahattanā. </p>
              <p>[22] yo ca kālaghaso bhūto, sa bhūtapacaniṃ pacī''ti..  (jā0 1.10.190) -- </p>
              <p>[25] vissajjetha tātā imaṃ pañhanti.</p>
              <p>[03] te ^a^M1.0060^ea^ cintetvā ajānamānā tuṇhī ahesuṃ. ācariyo āha  ``alaṃ tātā gacchathajja, sve katheyyāthā''ti uyyojesi. te dasapi  vīsatipi sampiṇḍitā hutvā na tassa pañhassa ādiṃ, na antamaddasaṃsu.  āgantvā ācariyassa ārocesuṃ ``na imassa pañhassa atthaṃ  ājānāmā''ti. ācariyo tesaṃ niggahatthāya imaṃ gāthamabhāsi -- </p>
              <p>[21] ``bahūni ^a^P1.0058^ea^ narasīsāni, lomasāni  brahāni ca. </p>
              <p>[22] gīvāsu paṭimukkāni, kocidevettha kaṇṇavā''ti..  (jā0 1.10.191) -- </p>
              <p>[25] ^b^gāthāyattho^eb^ -- bahūni narānaṃ sīsāni dissanti,  sabbāni ca tāni lomasāni sabbāni ca mahantāni ^a^V1.0063^ea^ gīvāyameva ca  ṭhapitāni, na tālaphalaṃ viya hatthena gahitāni, natthi tesaṃ imehi  dhammehi nānākaraṇaṃ. ettha pana kocideva kaṇṇavāti attānaṃ  sandhāyāha. ^b^kaṇṇavā^eb^ti paññavā. kaṇṇacchiddaṃ pana na  kassaci natthi, taṃ sutvā te māṇavakā maṅkubhūtā pattakkhandhā  adhomukhā aṅguliyā bhūmiṃ vilikhantā tuṇhī ahesuṃ.</p>
              <p>[03] atha nesaṃ ahirikabhāvaṃ passitvā ācariyo ``uggaṇhatha tātā  pañha''nti pañhaṃ vissajjesi. ^b^kālo^eb^ti purebhattakālopi  pacchābhattakālopīti evamādi. ^b^bhūtānī^eb^ti sattādhivacanametaṃ.  kālo hi bhūtānaṃ na cammamaṃsādīni khādati, apica kho nesaṃ  āyuvaṇṇabalāni khepento yobbaññaṃ maddanto ārogyaṃ vināsento  ^b^ghasati^eb^ khādatīti vuccati. ^b^sabbāneva sahattanā^eb^ti evaṃ  ghasanto ca na kiñci vajjeti, sabbāneva ghasati. na kevalañca  bhūtāniyeva, apica kho sahattanā attānampi ghasati. purebhattakālo  hi pacchābhattakālaṃ na pāpuṇāti. esa nayo pacchābhattakālādīsu.  ^b^yo ca kālaghaso bhūto^eb^ti khīṇāsavassetaṃ adhivacanaṃ. so hi  āyatiṃ paṭisandhikālaṃ khepetvā khāditvā ṭhitattā ``kālaghaso''ti  vuccati. ^b^sa bhūtapacaniṃ pacī^eb^ti so yāyaṃ taṇhā apāyesu bhūte  pacati, taṃ ñāṇagginā paci dayhi bhasmamakāsi, tena ``bhūtapacaniṃ  pacī''ti vuccati. ``pajani''ntipi pāṭho. janikaṃ nibbattikanti  attho.</p>
              <p>[03] atha te māṇavakā dīpasahassālokena viya rattiṃ samavisamaṃ  ācariyassa vissajjanena pañhassa atthaṃ pākaṭaṃ disvā ``idāni mayaṃ  yāvajīvaṃ guruvāsaṃ ^a^M1.0061^ea^ vasissāma, mahantā ete ācariyā nāma, mayañhi  bahussutamānaṃ uppādetvā catuppadikagāthāyapi atthaṃ na jānāmā''ti  nihatamānā pubbasadisameva ācariyassa vattappaṭipattiṃ katvā  saggaparāyaṇā ahesuṃ.</p>
              <p>[03] ahaṃ kho, bhikkhave, tena samayena tesaṃ ācariyo ahosiṃ, ime  bhikkhū māṇavakā. evaṃ pubbepāhaṃ ime evaṃ mānapaggahitasire ^a^P1.0059^ea^  vicarante nihatamāne akāsinti.</p>
              <p>[03] imañca jātakaṃ sutvā te bhikkhū pubbepi mayaṃ māneneva  upahatāti bhiyyosomattāya nihatamānā hutvā attano  upakārakakammaṭṭhānaparāyaṇā ahesuṃ.</p>
              <p>[03] tato ^a^V1.0064^ea^ bhagavā ekaṃ samayaṃ janapadacārikaṃ caranto vesāliṃ patvā  gotamake cetiye viharanto imesaṃ pañcasatānaṃ bhikkhūnaṃ ñāṇaparipākaṃ  viditvā imaṃ gotamakasuttaṃ kathesi --</p>
              <p>[03] ``abhiññāyāhaṃ, bhikkhave, dhammaṃ desemi no anabhiññāya,  sanidānāhaṃ...pe0... sappāṭihāriyāhaṃ, bhikkhave, dhammaṃ desemi no  appāṭihāriyaṃ. tassa mayhaṃ, bhikkhave, abhiññāya dhammaṃ  desayato...pe0... no appāṭihāriyaṃ. karaṇīyo ovādo, karaṇīyā  anusāsanī. alañca pana vo, bhikkhave, tuṭṭhiyā alaṃ attamanatāya  alaṃ somanassāya. sammāsambuddho bhagavā, svākkhāto dhammo,  suppaṭipanno saṅghoti. idamavoca bhagavā, imasmiñca pana  veyyākaraṇasmiṃ bhaññamāne dasasahassilokadhātu akampitthā''ti (a0  ni0  3.126).</p>
              <p>[03] idañca suttaṃ sutvā te pañcasatā bhikkhū tasmiṃyevāsane saha  paṭisambhidāhi arahattaṃ pāpuṇiṃsu, evāyaṃ desanā etasmiṃ ṭhāne  niṭṭhamagamāsīti. </p>
              <p>[06] tathāgatavārāṭṭhamanayavaṇṇanā niṭṭhitā. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mūlapariyāyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. sabbāsavasuttavaṇṇanā </h3n>
            <h4>
              <h4n> </h4n>
              <p>[03] 14^b^.^eb^ ^b^evaṃ^eb^ ^a^V1.0065^ea^ ^a^M1.0062^ea^ ^b^me sutaṃ...pe0... sāvatthiya^eb^nti  sabbāsavasuttaṃ. tatrāyaṃ apubbapadavaṇṇanā -- ^b^sāvatthī^eb^ti  savatthassa isino nivāsaṭṭhānabhūtā nagarī, yathā kākandī mākandī  kosambīti evaṃ tāva akkharacintakā. aṭṭhakathācariyā pana bhaṇanti  ``yaṃkiñci manussānaṃ upabhogaparibhogaṃ sabbamettha atthīti sāvatthī.  satthasamāyoge ca kiṃ bhaṇḍamatthīti pucchite sabbamatthī''ti  vacanamupādāya sāvatthī. </p>
              <p>[21] ``sabbadā sabbūpakaraṇaṃ, sāvatthiyaṃ samohitaṃ. </p>
              <p>[22] tasmā sabbamupādāya, sāvatthīti pavuccati.. </p>
              <p>[21] kosalānaṃ ^a^P1.0060^ea^ puraṃ rammaṃ, dassaneyyaṃ  manoramaṃ. </p>
              <p>[22] dasahi saddehi avivittaṃ, annapānasamāyutaṃ.. </p>
              <p>[21] vuddhiṃ vepullataṃ pattaṃ, iddhaṃ phītaṃ manoramaṃ. </p>
              <p>[22] aḷakamandāva devānaṃ, sāvatthipuramuttama''nti..</p>
              <p>[03] tassaṃ ^b^sāvatthiyaṃ. jetavane^eb^ti ettha attano  paccatthikajanaṃ jinātīti jeto, raññā vā attano paccatthikajane jite  jātoti jeto, maṅgalakamyatāya vā tassa evaṃnāmameva katanti jeto,  jetassa vanaṃ jetavanaṃ. tañhi jetena rājakumārena ropitaṃ saṃvaddhitaṃ  paripālitaṃ, so ca tassa sāmī ahosi. tasmā jetavananti  vuccati, tasmiṃ ^b^jetavane. anāthapiṇḍikassa ārāme^eb^ti ettha  sudatto nāma so gahapati mātāpitūhi katanāmavasena.  sabbakāmasamiddhitāya pana vigatamalamaccheratāya  karuṇādiguṇasamaṅgitāya ca niccakālaṃ anāthānaṃ piṇḍamadāsi, tena  anāthapiṇḍikoti saṅkhaṃ gato. āramanti ettha pāṇino visesena  vā pabbajitāti ārāmo, tassa pupphaphalādisobhāya  nātidūranaccāsannatādipañcavidhasenāsanaṅgasampattiyā ca tato tato  āgamma ^a^V1.0066^ea^ ramanti abhiramanti anukkaṇṭhitā hutvā nivasantīti attho.  vuttappakārāya vā sampattiyā tattha tattha gatepi attano  abbhantaraṃyeva ānetvā rametīti ārāmo. so hi anāthapiṇḍikena  gahapatinā jetassa rājakumārassa hatthato aṭṭhārasahi hiraññakoṭīhi  koṭisantharena kīṇitvā aṭṭhārasahi hiraññakoṭīhi senāsanāni  kārāpetvā aṭṭhārasahi hiraññakoṭīhi vihāramahaṃ niṭṭhāpetvā  ^a^M1.0063^ea^ evaṃ catupaññāsahiraññakoṭipariccāgena buddhappamukhassa saṅghassa niyyādito.  tasmā ``anāthapiṇḍikassa ārāmo''ti vuccati. tasmiṃ  ^b^anāthapiṇḍikassa ārāme^eb^.</p>
              <p>[03] ettha ca ``jetavane''ti vacanaṃ purimasāmiparikittanaṃ.  ``anāthapiṇḍikassa ārāme''ti pacchimasāmiparikittanaṃ. kimetesaṃ  parikittane payojananti. puññakāmānaṃ diṭṭhānugatiāpajjanaṃ. tatra  hi dvārakoṭṭhakapāsādamāpane bhūmivikkayaladdhā aṭṭhārasa hiraññakoṭiyo  anekakoṭiagghanakā rukkhā ca jetassa pariccāgo, catupaññāsa  ^a^P1.0061^ea^ koṭiyo anāthapiṇḍikassa. iti tesaṃ  parikittanena evaṃ puññakāmā puññāni karontīti dassento āyasmā  ānando aññepi puññakāme tesaṃ diṭṭhānugatiāpajjane niyojeti.</p>
              <p>[03] ^b^sabbāsavasaṃvarapariyāyaṃ vo, bhikkhave^eb^ti kasmā idaṃ  suttamabhāsi? tesaṃ bhikkhūnaṃ upakkilesavisodhanaṃ ādiṃ katvā  āsavakkhayāya paṭipattidassanatthaṃ. tattha  ^b^sabbāsavasaṃvarapariyāya^eb^nti sabbesaṃ āsavānaṃ saṃvarakāraṇaṃ  saṃvarabhūtaṃ kāraṇaṃ, yena kāraṇena te saṃvaritā pidahitā hutvā  anuppādanirodhasaṅkhātaṃ khayaṃ gacchanti pahīyanti nappavattanti, taṃ  kāraṇanti attho. tattha āsavantīti ^b^āsavā,^eb^  cakkhutopi...pe0... manatopi sandanti pavattantīti vuttaṃ hoti.  dhammato yāva gotrabhuṃ okāsato yāva bhavaggaṃ savantīti vā āsavā,  ete dhamme etañca okāsaṃ anto karitvā pavattantīti attho.  antokaraṇattho hi ayaṃ ākāro. cirapārivāsiyaṭṭhena madirādayo  āsavā, āsavā viyātipi āsavā. lokasmiñhi cirapārivāsikā  madirādayo āsavāti vuccanti. yadi ca cirapārivāsiyaṭṭhena  āsavā, eteyeva bhavitumarahanti. vuttañhetaṃ ``purimā, bhikkhave,  koṭi na paññāyati avijjāya, ito pubbe avijjā nāhosī''tiādi  (a0 ni0  10.61). āyataṃ vā saṃsāradukkhaṃ savanti  pasavantītipi āsavā. purimāni cettha nibbacanāni yattha kilesā  āsavāti ^a^V1.0067^ea^ āgacchanti, tattha yujjanti, pacchimaṃ kammepi. na  kevalañca kammakilesāyeva āsavā, apica kho nānappakārakā  uppaddavāpi. suttesu hi ``nāhaṃ, cunda, diṭṭhadhammikānaṃyeva āsavānaṃ  saṃvarāya dhammaṃ desemī''ti (dī0 ni0 3.182) ettha vivādamūlabhūtā  kilesā āsavāti āgatā. </p>
              <p>[21] ``yena ^a^M1.0064^ea^ devūpapatyassa, gandhabbo vā vihaṅgamo. </p>
              <p>[27] yakkhattaṃ yena gaccheyyaṃ, manussattañca abbaje. </p>
              <p>[22] te mayhaṃ āsavā khīṇā, viddhastā vinaḷīkatā''ti..  (a0 ni0  4.36). -- </p>
              <p>[25] ettha tebhūmakañca kammaṃ avasesā ca akusalā dhammā.  ``diṭṭhadhammikānaṃ āsavānaṃ saṃvarāya samparāyikānaṃ āsavānaṃ  paṭighātāyā''ti (pārā0 39) ettha parūpavādavippaṭisāravadhabandhādayo  ^a^P1.0062^ea^ ceva apāyadukkhabhūtā ca nānappakārā upaddavā. te  panete āsavā yattha yathā āgatā, tattha tathā veditabbā.</p>
              <p>[03] ete hi vinaye tāva ``diṭṭhadhammikānaṃ āsavānaṃ saṃvarāya,  samparāyikānaṃ āsavānaṃ paṭighātāyā''ti dvedhā āgatā. saḷāyatane  ``tayome āvuso āsavā, kāmāsavo bhavāsavo avijjāsavo''ti  (a0 ni0  6.63) tidhā āgatā. aññesu ca suttantesu  abhidhamme ca teyeva diṭṭhāsavena saha catudhā āgatā.  nibbedhikapariyāye -- ``atthi, bhikkhave, āsavā nirayagāminiyā,  atthi āsavā tiracchānayonigāminiyā, atthi āsavā  pettivisayagāminiyā, atthi āsavā manussalokagāminiyā, atthi  āsavā devalokagāminiyā''ti (a0 ni0  6.63) pañcadhā  āgatā. chakkanipāte -- ``atthi, bhikkhave, āsavā saṃvarā  pahātabbā''tiādinā nayena chadhā āgatā. imasmiṃ pana sutte teyeva  dassanāpahātabbehi saddhiṃ sattadhā āgatāti. ayaṃ tāva āsavapade  vacanattho ceva pabhedo ca.</p>
              <p>[03] saṃvarapade pana saṃvarayatīti ^b^saṃvaro,^eb^ pidahati nivāreti  pavattituṃ na detīti attho. tathā ^a^V1.0068^ea^ hi ``anujānāmi, bhikkhave,  divā paṭisallīyantena dvāraṃ saṃvaritvā paṭisallīyitu''nti (pārā0  77), ``sotānaṃ saṃvaraṃbraūmi, paññāyete pidhīyare''ti (su0 ni0  1041) ca ādīsu pidhānaṭṭhena saṃvaramāha. svāyaṃ saṃvaro pañcavidho  hoti sīlasaṃvaro satiñāṇa khanti vīriyasaṃvaroti. tattha  ``iminā pātimokkhasaṃvarena upeto''ti (vibha0 511) ayaṃ  sīlasaṃvaro. pātimokkhasīlañhi ^a^M1.0065^ea^ ettha saṃvaroti vuttaṃ.  ``cakkhundriye saṃvaramāpajjatī''tiādīsu (dī0 ni0 1.213)  satisaṃvaro. sati hettha saṃvaroti vuttā. ``sotānaṃ saṃvaraṃ brūmi,  paññāyete pidhīyare''ti ayaṃ ñāṇasaṃvaro. ñāṇañhettha pidhīyareti  iminā pidhānaṭṭhena saṃvaroti vuttaṃ. ``khamo hoti  sītassa...pe0..., uppannaṃ kāmavitakkaṃ nādhivāsetī''tiādinā (ma0  ni0 1.24-26) pana nayena idheva khantivīriyasaṃvarā āgatā.  tesañca ``sabbāsavasaṃvarapariyāya''nti iminā uddesena saṅgahitattā  saṃvarabhāvo veditabbo.</p>
              <p>[03] apica pañcavidhopi ^a^P1.0063^ea^ ayaṃ saṃvaro idha  āgatoyeva, tattha khantivīriyasaṃvarā tāva vuttāyeva. ``so tañca  anāsanaṃ tañca agocara''nti (ma0 ni0 1.25) ayaṃ panettha  sīlasaṃvaro. ``paṭisaṅkhā yoniso cakkhundriyasaṃvarasaṃvuto''ti  (ma0 ni0 1.22) ayaṃ satisaṃvaro. sabbattha paṭisaṅkhā  ñāṇasaṃvaro. aggahitaggahaṇena pana dassanaṃ paṭisevanā bhāvanā ca  ñāṇasaṃvaro. pariyāyanti etena dhammāti pariyāyo, uppattiṃ nirodhaṃ  vā gacchantīti vuttaṃ hoti. ettāvatā ``sabbāsavasaṃvarapariyāya''nti  ettha yaṃ vattabbaṃ, taṃ vuttaṃ hoti. </p>
              <p>[03] 15^b^.^eb^ idāni ^b^jānato aha^eb^ntiādīsu  ^b^jānato^eb^ti jānantassa. ^b^passato^eb^ti passantassa. dvepi  padāni ekatthāni, byañjanameva nānaṃ. evaṃ santepi jānatoti  ñāṇalakkhaṇaṃ upādāya puggalaṃ niddisati, jānanalakkhaṇañhi ñāṇaṃ.  passatoti ñāṇappabhāvaṃ upādāya, passanappabhāvañhi ñāṇaṃ.  ñāṇasamaṅgī puggalo cakkhumā viya cakkhunā rūpāni ñāṇena vivaṭe  dhamme passati. apica yonisomanasikāraṃ uppādetuṃ jānato,  ayonisomanasikāro yathā na uppajjati, evaṃ passatoti ayamettha  sāro. keci panācariyā bahū papañce bhaṇanti, te imasmiṃ atthe na  yujjanti.</p>
              <p>[03] ^b^āsavānaṃ^eb^ ^a^V1.0069^ea^ ^b^khaya^eb^nti āsavappahānaṃ āsavānaṃ  accantakkhayasamuppādaṃ khīṇākāraṃ natthibhāvanti ayameva hi  imasmiñca sutte, ``āsavānaṃ khayā anāsavaṃ cetovimutti''ntiādīsu  (ma0 ni0 1.438) ca āsavakkhayattho. aññattha pana  maggaphalanibbānānipi āsavakkhayoti vuccanti. tathā hi -- </p>
              <p>[21] ``sekhassa ^a^M1.0066^ea^ sikkhamānassa, ujumaggānusārino. </p>
              <p>[22] khayasmiṃ paṭhamaṃ ñāṇaṃ, tato aññā anantarā''ti..  (itivu0 62) -- </p>
              <p>[25] ādīsu maggo āsavakkhayoti vutto,</p>
              <p>[03] ``āsavānaṃ khayā samaṇo hotī''tiādīsu (ma0 ni0  1.438) phalaṃ. </p>
              <p>[21] ``paravajjānupassissa, niccaṃ ujjhānasaññino. </p>
              <p>[22] āsavā tassa vaḍḍhanti, ārā so āsavakkhayā''ti..  (dha0 pa0 253) -- </p>
              <p>[25] ādīsu nibbānaṃ ``āsavakkhayo''ti vuttaṃ.</p>
              <p>[03] ^b^no ajānato no apassato^eb^ti yo pana na jānāti na  passati, tassa no vadāmīti attho. etena ye ajānato  apassatopi saṃvarādīhiyeva ^a^P1.0064^ea^ suddhiṃ vadanti, te  paṭikkhittā honti. purimena vā padadvayena upāyo vutto, iminā  anupāyapaṭisedho. saṅkhepena cettha ñāṇaṃ āsavasaṃvarapariyāyoti  dassitaṃ hoti.</p>
              <p>[03] idāni yaṃ jānato āsavānaṃ khayo hoti, taṃ dassetukāmo  ^b^kiñca, bhikkhave, jānato^eb^ti pucchaṃ ārabhi, tattha jānanā  bahuvidhā. dabbajātiko eva hi koci bhikkhu chattaṃ kātuṃ jānāti,  koci cīvarādīnaṃ aññataraṃ, tassa īdisāni kammāni vattasīse  ṭhatvā karontassa sā jānanā maggaphalānaṃ padaṭṭhānaṃ na hotīti na  vattabbā. yo pana sāsane pabbajitvā vejjakammādīni kātuṃ jānāti,  tassevaṃ jānato āsavā vaḍḍhantiyeva, tasmā yaṃ jānato ^a^V1.0070^ea^ passato ca  āsavānaṃ khayo hoti, tadeva dassento āha ^b^yoniso ca  manasikāraṃ ayoniso ca manasikāra^eb^nti.</p>
              <p>[03] tattha ^b^yoniso manasikāro^eb^ nāma upāyamanasikāro  pathamanasikāro, aniccādīsu aniccanti ādinā eva nayena  saccānulomikena vā cittassa āvaṭṭanā anvāvaṭṭanā ābhogo  samannāhāro manasikāro, ayaṃ vuccati yoniso manasikāroti.</p>
              <p>[03] ^b^ayoniso manasikāro^eb^ti anupāyamanasikāro  uppathamanasikāro. anicce niccanti dukkhe sukhanti anattani  attāti asubhe subhanti ayoniso manasikāro uppathamanasikāro.  saccappaṭikulena vā cittassa āvaṭṭanā anvāvaṭṭanā ābhogo  ^a^M1.0067^ea^ samannāhāro manasikāro, ayaṃ vuccati ayoniso manasikāroti.  evaṃ yoniso manasikāraṃ uppādetuṃ jānato, ayoniso manasikāro  ca yathā na uppajjati, evaṃ passato āsavānaṃ khayo hoti.</p>
              <p>[03] idāni imassevatthassa yuttiṃ dassento āha ^b^ayoniso,  bhikkhave...pe0... pahīyantī^eb^ti. tena kiṃ vuttaṃ hoti, yasmā  ayoniso manasikaroto āsavā uppajjanti, yoniso manasikaroto  pahīyanti, tasmā jānitabbaṃ yoniso manasikāraṃ uppādetuṃ jānato,  ayoniso manasikāro ca yathā na uppajjati, evaṃ passato āsavānaṃ  khayo hotīti, ayaṃ tāvettha saṅkhepavaṇṇanā.</p>
              <p>[03] ayaṃ pana vitthāro -- tattha ``yoniso ayoniso''ti imehi  tāva dvīhi padehi ābaddhaṃ hoti upari sakalasuttaṃ. vaṭṭavivaṭṭavasena  ^a^P1.0065^ea^ hi upari sakalasuttaṃ vuttaṃ. ayoniso  manasikāramūlakañca vaṭṭaṃ, yoniso manasikāramūlakañca vivaṭṭaṃ. kathaṃ?  ayoniso manasikāro hi vaḍḍhamāno dve dhamme paripūreti  avijjañca bhavataṇhañca. avijjāya ca sati ``avijjāpaccayā  saṅkhārā...pe0... dukkhakkhandhassa samudayo hoti. taṇhāya sati  taṇhāpaccayā upādānaṃ...pe0... samudayo hotī''ti. evaṃ ayaṃ  ayoniso manasikārabahulo puggalo vātavegābhighātena vippanaṭṭhanāvā  viya gaṅgāvaṭṭe patitagokulaṃ viya cakkayante yuttabalibaddo ^a^V1.0071^ea^ viya ca  punappunaṃ bhavayonigativiññāṇaṭṭhitisattāvāsesu āvaṭṭaparivaṭṭaṃ karoti,  evaṃ tāva ayoniso manasikāramūlakaṃ vaṭṭaṃ.</p>
              <p>[03] yoniso manasikāro pana vaḍḍhamāno -- ``yoniso  manasikārasampannassetaṃ, bhikkhave, bhikkhuno pāṭikaṅkhaṃ, ariyaṃ  aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ  bahulīkarissatī''ti (saṃ0 ni0  5.55) vacanato  sammādiṭṭhipamukhaṃ aṭṭhaṅgikaṃ maggaṃ paripūreti. yā ca sammādiṭṭhi, sā  vijjāti tassa vijjuppādā avijjānirodho, ``avijjānirodhā  saṅkhāranirodho...pe0... evaṃ etassa kevalassa dukkhakkhandhassa  nirodho hotī''ti (mahāva0 1) evaṃ yoniso manasikāramūlakaṃ  vivaṭṭaṃ veditabbaṃ. evaṃ imehi dvīhi padehi ābaddhaṃ hoti upari  sakalasuttaṃ.</p>
              <p>[03] evaṃ ābaddhe ^a^M1.0068^ea^ cettha yasmā pubbe āsavappahānaṃ dassetvā pacchā  uppatti vuccamānā na yujjati. na hi pahīnā puna uppajjanti.  uppannānaṃ pana pahānaṃ yujjati, tasmā uddesapaṭilomatopi  ``ayoniso, bhikkhave, manasikaroto''tiādimāha.</p>
              <p>[03] tattha ^b^ayoniso manasikaroto^eb^ti vuttappakāraṃ ayoniso  manasikāraṃ uppādayato. ^b^anuppannā ceva āsavā uppajjantī^eb^ti  ettha ye pubbe appaṭiladdhapubbaṃ cīvarādiṃ vā paccayaṃ  upaṭṭhākasaddhivihārikāntevāsikānaṃ vā aññataraṃ manuññaṃ vatthuṃ  paṭilabhitvā, taṃ subhaṃ sukhanti ayoniso manasikaroto,  aññataraññataraṃ vā pana ananubhūtapubbaṃ ārammaṇaṃ yathā vā tathā vā  ayoniso manasikaroto āsavā uppajjanti, te anuppannā  uppajjantīti veditabbā, aññathā hi anamatagge saṃsāre anuppannā  nāma āsavā na santi. anubhūtapubbepi ca vatthumhi ārammaṇe vā  yassa pakatisuddhiyā vā  uddesaparipucchāpariyattinavakammayonisomanasikārānaṃ ^a^P1.0066^ea^  vā aññataravasena pubbe anuppajjitvā pacchā tādisena paccayena sahasā  uppajjanti, imepi anuppannā uppajjantīti veditabbā. tesuyeva pana  vatthārammaṇesu punappunaṃ uppajjamānā uppannā pavaḍḍhantīti vuccanti.  ito aññathā hi paṭhamuppannānaṃ vaḍḍhi nāma natthi.</p>
              <p>[03] ^b^yoniso^eb^ ^a^V1.0072^ea^ ^b^ca kho, bhikkhave^eb^ti ettha pana yassa  pakatisuddhiyā vā seyyathāpi āyasmato mahākassapassa bhaddāya ca  kāpilāniyā, uddesaparipucchādīhi vā kāraṇehi āsavā nuppajjanti,  so ca jānāti ``na kho me āsavā maggena samugghātaṃ gatā, handa  nesaṃ samugghātāya paṭipajjāmī''ti. tato maggabhāvanāya sabbe  samugghāteti. tassa te āsavā anuppannā na uppajjantīti vuccanti.  yassa pana kārakasseva sato satisammosena sahasā āsavā  uppajjanti, tato saṃvegamāpajjitvā yoniso padahanto te āsave  samucchindati, tassa uppannā pahīyantīti vuccanti  maṇḍalārāmavāsīmahātissabhūtattherassa viya. so kira tasmiṃyeva  vihāre uddesaṃ gaṇhāti, athassa gāme piṇḍāya carato visabhāgārammaṇe  kileso uppajji, so taṃ vipassanāya vikkhambhetvā vihāraṃ agamāsi.  tassa supinantepi taṃ ārammaṇaṃ na upaṭṭhāsi. so ``ayaṃ  kileso vaḍḍhitvā apāyasaṃvattaniko hotī''ti saṃvegaṃ janetvā  ācariyaṃ āpucchitvā vihārā nikkhamma mahāsaṅgharakkhitattherassa  santike ^a^M1.0069^ea^ rāgapaṭipakkhaṃ asubhakammaṭṭhānaṃ gahetvā gumbantaraṃ pavisitvā  paṃsukūlacīvaraṃ santharitvā nisajja anāgāmimaggena  pañcakāmaguṇikarāgaṃ chinditvā uṭṭhāya ācariyaṃ vanditvā punadivase  uddesamaggaṃ pāpuṇi. ye pana vattamānuppannā, tesaṃ paṭipattiyā pahānaṃ  nāma natthi. </p>
              <p>[03] 16^b^.^eb^ idāni ``uppannā ca āsavā pahīyantī''ti  idameva padaṃ gahetvā ye te āsavā pahīyanti, tesaṃ nānappakārato  aññampi pahānakāraṇaṃ āvikātuṃ desanaṃ vitthārento ^b^atthi,  bhikkhave, āsavā dassanā pahātabbā^eb^tiādimāha yathā taṃ  desanāpabhedakusalo dhammarājā. tattha ^b^dassanā pahātabbā^eb^ti  dassanena pahātabbā. esa nayo sabbattha. </p>
            </h4>
            <h4>
              <h4n> dassanāpahātabbāasavavaṇṇanā </h4n>
              <p>[03] 17^b^.^eb^ idāni ^a^P1.0067^ea^ tāni padāni  anupubbato byākātukāmo ``katame ca, bhikkhave, āsavā dassanā  pahātabbā''ti pucchaṃ katvā mūlapariyāyavaṇṇanāyaṃ vuttanayeneva ``idha,  bhikkhave, assutavā puthujjano''ti puggalādhiṭṭhānaṃ desanaṃ ārabhi.  tattha ^b^manasikaraṇīye dhamme nappajānātī^eb^ti āvajjitabbe  samannāharitabbe dhamme na pajānāti. ^b^amanasikaraṇīye^eb^ti  tabbiparīte. esa nayo sesapadesupi. yasmā pana ime dhammā  manasikaraṇīyā, ime amanasikaraṇīyāti ^a^V1.0073^ea^ dhammato niyamo natthi,  ākārato pana atthi. yenā ākārena manasikariyamānā  akusaluppattipadaṭṭhānā honti, tenākārena na manasikātabbā. yena  kusaluppattipadaṭṭhānā honti, tenākārena manasikātabbā. tasmā  ``ya'ssa, bhikkhave, dhamme manasikaroto anuppanno vā  kāmāsavo''tiādimāha.</p>
              <p>[03] tattha ^b^ya'ssā^eb^ti ye assa assutavato puthujjanassa.  ^b^manasikaroto^eb^ti āvajjayato samannāharantassa. ^b^anuppanno  vā kāmāsavo^eb^ti ettha samuccayattho vāsaddo, na vikappattho.  tasmā yathā ``yāvatā, bhikkhave, sattā apadā vā dvipadā  vā...pe0... tathāgato tesaṃ ^a^M1.0070^ea^ aggamakkhāyatī''ti (itivu0 90) vutte  apadā ca dvipadā cāti attho, yathā ca ``bhūtānaṃ vā sattānaṃ  ṭhitiyā sambhavesīnaṃ vā anuggahāyā''ti (ma0 ni0 1.402) vutte  bhūtānañca sambhavesīnañcāti attho, yathā ca ``aggito vā udakato  vā mithubhedato vā''ti (udā0 76) vutte aggito ca udakato ca  mithubhedato cāti attho, evamidhāpi anuppanno ca kāmāsavo  uppajjati, uppanno ca kāmāsavo pavaḍḍhatīti attho daṭṭhabbo. evaṃ  sesesu.</p>
              <p>[03] ettha ca ^b^kāmāsavo^eb^ti pañcakāmaguṇiko rāgo.  ^b^bhavāsavo^eb^ti rupārūpabhave chandarāgo, jhānanikanti ca  sassatucchedadiṭṭhisahagatā. evaṃ diṭṭhāsavopi bhavāsave eva samodhānaṃ  gacchati. ^b^avijjāsavo^eb^ti catūsu saccesu aññāṇaṃ. tattha  kāmaguṇe assādato manasikaroto anuppanno ca kāmāsavo uppajjati,  uppanno ca pavaḍḍhati. mahaggatadhamme assādato manasikaroto  anuppanno ca bhavāsavo uppajjati, uppanno ca pavaḍḍhati. tīsu  bhūmīsu dhamme catuvipallāsapadaṭṭhānabhāvena manasikaroto anuppanno ca  avijjāsavo uppajjati, uppanno ca pavaḍḍhatīti veditabbo.  vuttanayapaccanīkato sukkapakkho vitthāretabbo.</p>
              <p>[03] kasmā ^a^P1.0068^ea^ pana tayo eva āsavā idha vuttāti.  vimokkhapaṭipakkhato. appaṇihitavimokkhapaṭipakkho hi  kāmāsavo,. animittasuññatavimokkhapaṭipakkhā itare. tasmā ime  tayo āsave uppādentā tiṇṇaṃ vimokkhānaṃ abhāgino honti,  anuppādentā bhāginoti etamatthaṃ dassentena tayo eva vuttāti  veditabbā. diṭṭhāsavopi vā ettha vutto yevāti vaṇṇitametaṃ.</p>
              <p>[03] ^b^tassa^eb^ ^a^V1.0074^ea^ ^b^amanasikaraṇīyānaṃ dhammānaṃ manasikārā^eb^ti  manasikārahetu, yasmā te dhamme manasi karoti, tasmāti vuttaṃ hoti.  esa nayo dutiyapadepi. ``anuppannā ceva āsavā uppajjanti,  uppannā ca āsavā pavaḍḍhantī''ti heṭṭhā vuttāasavānaṃyeva abhedato  nigamanametaṃ. </p>
              <p>[03] 18^b^.^eb^ ettāvatā yo ayaṃ puggalādhiṭṭhānāya desanāya  dassanā pahātabbe āsave niddisituṃ assutavā puthujjano vutto, so  yasmā ``ayoniso, bhikkhave, manasikaroto anuppannā ceva āsavā  uppajjantī''ti evaṃ sāmaññato vuttānaṃ ayoniso manasikārapaccayānaṃ  kāmāsavādīnampi ^a^M1.0071^ea^ adhiṭṭhānaṃ, tasmā tepi āsave teneva puggalena  dassetvā idāni dassanā pahātabbe āsave dassento ^b^so evaṃ  ayoniso manasi karoti, ahosiṃ nu kho aha^eb^ntiādimāha.  vicikicchāsīsena cettha diṭṭhāsavampi dassetuṃ imaṃ desanaṃ ārabhi.</p>
              <p>[03] tassattho, yassa te iminā vuttanayena āsavā uppajjanti, so  puthujjano, yo cāyaṃ ``assutavā''tiādinā nayena vutto, so  puthujjano evaṃ ayoniso anupāyena uppathena manasi karoti. kathaṃ?  ahosiṃ nu kho...pe0...so kuhiṃ gāmī bhavissatīti. kiṃ vuttaṃ  hoti, so evaṃ ayoniso manasi karoti, yathāssa ``ahaṃ ahosiṃ  nu kho''tiādinā nayena vuttā soḷasavidhāpi vicikicchā  uppajjatīti.</p>
              <p>[03] tattha ^b^ahosiṃ nu kho nanu kho^eb^ti sassatākārañca  adhiccasamuppattiākārañca nissāya atīte attano vijjamānataṃ  avijjamānatañca kaṅkhati. kiṃ kāraṇanti na vattabbaṃ. ummattako  viya hi bālaputhujjano yathā vā tathā vā pavattati. apica  ayoniso manasikāroyevettha kāraṇaṃ. evaṃ ayoniso  manasikārassa pana kiṃ kāraṇanti. sveva puthujjanabhāvo ariyānaṃ  adassanādīni vā. nanu ca puthujjanopi yoniso manasi karotīti.  ko vā evamāha na manasi karotīti. na pana tattha  puthujjanabhāvo kāraṇaṃ ^a^P1.0069^ea^,  saddhammassavanakalyāṇamittādīni tattha kāraṇāni. na hi  macchamaṃsādīni attano attano pakatiyā sugandhāni,  abhisaṅkhārapaccayā pana sugandhānipi honti.</p>
              <p>[03] ^b^kiṃ^eb^ ^a^V1.0075^ea^ ^b^nu kho ahosi^eb^nti jātiliṅgūpapattiyo nissāya  khattiyo nu kho ahosiṃ, brāhmaṇavessasuddagahaṭṭhapabbajitadevamanussānaṃ  aññataroti kaṅkhati.</p>
              <p>[03] ^b^kathaṃ nu kho^eb^ti saṇṭhānākāraṃ nissāya dīgho nu kho  ahosiṃ, rassaodātakaṇhappamāṇikāppamāṇikādīnaṃ aññataroti  kaṅkhati. keci pana issaranimmānādiṃ nissāya kena nu kho  kāraṇena ahosinti hetuto kaṅkhatīti vadanti.</p>
              <p>[03] ^b^kiṃ hutvā kiṃ ahosi^eb^nti jātiādīni nissāya  khattiyo hutvā nu kho brāhmaṇo ahosiṃ...pe0... devo hutvā  manussoti attano paramparaṃ kaṅkhati. sabbattheva pana  ^b^addhāna^eb^nti kālādhivacanametaṃ.</p>
              <p>[03] ^b^bhavissāmi^eb^ ^a^M1.0072^ea^ ^b^nu kho nanu kho^eb^ti sassatākārañca  ucchedākārañca nissāya anāgate attano vijjamānataṃ avijjamānatañca  kaṅkhati. sesamettha vuttanayameva.</p>
              <p>[03] ^b^etarahi vā paccuppannamaddhāna^eb^nti idāni vā paṭisandhiṃ  ādiṃ katvā cutipariyantaṃ sabbampi vattamānakālaṃ gahetvā.  ^b^ajjhattaṃ kathaṃkathī hotī^eb^ti attano khandhesu vicikiccho hoti.  ^b^ahaṃ nu khosmī^eb^ti attano atthibhāvaṃ kaṅkhati. yuttaṃ  panetanti? yuttaṃ ayuttanti kā ettha cintā. apicettha idaṃ  vatthumpi udāharanti. cūḷamātāya kira putto muṇḍo, mahāmātāya  putto amuṇḍo, taṃ puttaṃ muṇḍesuṃ. so uṭṭhāya ahaṃ nu kho cūḷamātāya  puttoti cintesi. evaṃ ahaṃ nu khosmīti kaṅkhā hoti.</p>
              <p>[03] ^b^no nu khosmī^eb^ti attano natthibhāvaṃ kaṅkhati. tatrāpi  idaṃ vatthu -- eko kira macche gaṇhanto udake ciraṭṭhānena sītibhūtaṃ  attano ūruṃ macchoti cintetvā pahari. aparo susānapasse khettaṃ  rakkhanto bhīto saṅkuṭito sayi. so paṭibujjhitvā attano  jaṇṇukāni dve yakkhāti cintetvā pahari. evaṃ no nu khosmīti  kaṅkhati.</p>
              <p>[03] ^b^kiṃ nu khosmī^eb^ti khattiyova samāno attano  khattiyabhāvaṃ kaṅkhati. esa nayo sesesu. devo ^a^V1.0076^ea^ pana samāno  devabhāvaṃ ajānanto nāma natthi. sopi pana ``ahaṃ rūpī nu kho  arūpī nu kho''tiādinā nayena kaṅkhati. khattiyādayo kasmā na  jānantīti ce. apaccakkhā tesaṃ tattha tattha kule ^a^P1.0070^ea^  uppatti. gahaṭṭhāpi ca potthalikādayo pabbajitasaññino.  pabbajitāpi ``kuppaṃ nu kho me kamma''ntiādinā nayena  gahaṭṭhasaññino. manussāpi ca rājāno viya attani devasaññino  honti.</p>
              <p>[03] ^b^kathaṃ nu khosmī^eb^ti vuttanayameva. kevalañcettha abbhantare  jīvo nāma atthīti gahetvā tassa saṇṭhānākāraṃ nissāya dīgho nu  khosmi, rassacaturaṃsachaḷaṃsāṭṭhaṃsasoḷasaṃsādīnaṃ aññatarappakāroti  kaṅkhanto kathaṃ nu khosmīti kaṅkhatīti veditabbo. sarīrasaṇṭhānaṃ  pana paccuppannaṃ ajānanto nāma natthi.</p>
              <p>[03] ^b^kuto^eb^ ^a^M1.0073^ea^ ^b^āgato, so kuhiṃ gāmī bhavissatī^eb^ti attabhāvassa  āgatigatiṭṭhānaṃ kaṅkhati. </p>
              <p>[03] 19^b^.^eb^ evaṃ soḷasappabhedaṃ vicikicchaṃ dassetvā idāni  yaṃ iminā vicikicchāsīsena diṭṭhāsavaṃ dassetuṃ ayaṃ desanā āraddhā.  taṃ dassento ^b^tassa evaṃ ayoniso manasikaroto channaṃ  diṭṭhīna^eb^ntiādimāha. tattha tassa puggalassa yathā ayaṃ  vicikicchā uppajjati, evaṃ ayoniso manasikaroto tasseva  savicikicchassa ayoniso manasikārassa thāmagatattā channaṃ diṭṭhīnaṃ  aññatarā diṭṭhi uppajjatīti vuttaṃ hoti. tattha sabbapadesu vāsaddo  vikappattho, evaṃ vā evaṃ vā diṭṭhi uppajjatīti vuttaṃ hoti.  ^b^atthi me attā^eb^ti cettha sassatadiṭṭhi sabbakālesu attano  atthitaṃ gaṇhāti. ^b^saccato thetato^eb^ti bhūtato ca thirato ca,  ``idaṃ sacca''nti bhūtato suṭṭhu daḷhabhāvenāti vuttaṃ hoti. ^b^natthi  me attā^eb^ti ayaṃ pana ucchedadiṭṭhi, sato sattassa tattha tattha  vibhavaggahaṇato. atha vā purimāpi tīsu kālesu atthīti gahaṇato  sassatadiṭṭhi, paccuppannameva atthīti gaṇhanto ucchedadiṭṭhi.  pacchimāpi atītānāgatesu natthīti gahaṇato bhasmantāhutiyoti  gahitadiṭṭhikānaṃ viya, ucchedadiṭṭhi. atīte eva natthīti gaṇhanto  adhiccasamuppattikasseva sassatadiṭṭhi.</p>
              <p>[03] ^b^attanāva attānaṃ sañjānāmī^eb^ti saññākkhandhasīsena khandhe  attāti gahetvā saññāya avasesakkhandhe ^a^V1.0077^ea^ sañjānato iminā attanā imaṃ  attānaṃ sañjānāmīti hoti. ^b^attanāva anattāna^eb^nti  saññākkhandhaṃyeva attāti gahetvā, itare cattāropi anattāti gahetvā  saññāya tesaṃ jānato evaṃ hoti ^a^P1.0071^ea^. ^b^anattanāva  attāna^eb^nti saññākkhandhaṃ anattāti. itare cattāro attāti gahetvā  saññāya tesaṃ jānato evaṃ hoti, sabbāpi sassatucchedadiṭṭhiyova.</p>
              <p>[03] ^b^vado vedeyyo^eb^tiādayo pana sassatadiṭṭhiyā eva  abhinivesākārā. tattha vadatīti ^b^vado,^eb^ vacīkammassa  kārakoti vuttaṃ hoti. vedayatīti ^b^vedeyyo,^eb^ jānāti anubhavati  cāti vuttaṃ hoti. kiṃ vedetīti, tatra tatra kalyāṇapāpakānaṃ kammānaṃ  vipākaṃ ^a^M1.0074^ea^ paṭisaṃvedeti. ^b^tatra tatrā^eb^ti tesu tesu  yonigatiṭṭhitinivāsanikāyesu ārammaṇesu vā. ^b^nicco^eb^ti  uppādavayarahito. ^b^dhuvo^eb^ti thiro sārabhūto. ^b^sassato^eb^ti  sabbakāliko. ^b^avipariṇāmadhammo^eb^ti attano pakatibhāvaṃ  avijahanadhammo, kakaṇṭako viya nānappakārataṃ nāpajjati.  ^b^sassatisama^eb^nti candasūriyasamuddamahāpathavīpabbatā lokavohārena  sassatiyoti vuccanti. sassatīhi samaṃ ^b^sassatisamaṃ^eb^. yāva  sassatiyo tiṭṭhanti, tāva tatheva ṭhassatīti gaṇhato evaṃdiṭṭhi hoti.</p>
              <p>[03] ^b^idaṃ vuccati, bhikkhave, diṭṭhigata^eb^ntiādīsu.  ^b^ida^eb^nti idāni vattabbassa paccakkhanidassanaṃ.  diṭṭhigatasambandhena ca idanti vuttaṃ, na diṭṭhisambandhena. ettha ca  diṭṭhiyeva ^b^diṭṭhigataṃ,^eb^ gūthagataṃ viya. diṭṭhīsu vā gatamidaṃ dassanaṃ  dvāsaṭṭhidiṭṭhiantogadhattātipi diṭṭhigataṃ. diṭṭhiyā vā gataṃ diṭṭhigataṃ.  idañhi atthi me attātiādi diṭṭhiyā gamanamattameva, natthettha attā  vā nicco vā kocīti vuttaṃ hoti. sā cāyaṃ diṭṭhi dunniggamanaṭṭhena  ^b^gahanaṃ^eb^. duratikkamaṭṭhena sappaṭibhayaṭṭhena ca ^b^kantāro,^eb^  dubbhikkhakantāravāḷakantārādayo viya. sammādiṭṭhiyā  vinivijjhanaṭṭhena vilomanaṭṭhena vā ^b^visūkaṃ^eb^. kadāci  sassatassa, kadāci ucchedassa gahaṇato virūpaṃ phanditanti  ^b^vipphanditaṃ^eb^. bandhanaṭṭhena ^b^saṃyojanaṃ^eb^. tenāha  ``diṭṭhigahanaṃ...pe0... diṭṭhisaṃyojana''nti. idānissa tameva  bandhanatthaṃ dassento ^b^diṭṭhisaṃyojanasaṃyutto^eb^tiādimāha. tassāyaṃ  saṅkhepattho. iminā diṭṭhisaṃyojanena saṃyutto puthujjano etehi  jātiādīhi na parimuccatīti. kiṃ vā bahunā, sakalavaṭṭadukkhatopi  na muccatīti. </p>
              <p>[03] 20^b^.^eb^ evaṃ ^a^V1.0078^ea^ ^a^P1.0072^ea^ chappabhedaṃ diṭṭhāsavaṃ  dassetvā yasmā sīlabbataparāmāso kāmāsavādivacaneneva dassito  hoti. kāmasukhatthañhi bhavasukhabhavavisuddhiatthañca avijjāya  abhibhūtā ito bahiddhā samaṇabrāhmaṇā sīlabbatāni parāmasanti, tasmā  taṃ adassetvā diṭṭhiggahaṇena vā tassa gahitattāpi taṃ adassetvāva  idāni yo puggalo dassanā pahātabbe āsave pajahati, taṃ dassetvā  tesaṃ āsavānaṃ pahānaṃ dassetuṃ ^a^M1.0075^ea^ pubbe vā ayoniso manasikaroto  puthujjanassa tesaṃ uppattiṃ dassetvā idāni tabbiparītassa pahānaṃ  dassetuṃ ^b^sutavā ca kho, bhikkhave^eb^tiādimāha.</p>
              <p>[03] tassattho, yāva ``so idaṃ dukkha''nti āgacchati, tāva heṭṭhā  vuttanayena ca vuttapaccanīkato ca veditabbo. paccanīkato ca  sabbākārena ariyadhammassa akovidāvinītapaccanīkato ayaṃ ``sutavā  ariyasāvako ariyadhammassa kovido ariyadhamme suvinīto''ti  veditabbo. apica kho sikhāpattavipassanato pabhuti yāva gotrabhu,  tāva tadanurūpena atthena ayaṃ ariyasāvakoti veditabbo. </p>
              <p>[03] 21^b^.^eb^ ``so idaṃ dukkhanti yoniso manasi  karotī''tiādīsu pana ayaṃ atthavibhāvanā, so catusaccakammaṭṭhāniko  ariyasāvako taṇhāvajjā tebhūmakā khandhā ^b^dukkhaṃ,^eb^ taṇhā  ^b^dukkhasamudayo,^eb^ ubhinnaṃ appavatti ^b^nirodho,^eb^  nirodhasampāpako ^b^maggo^eb^ti evaṃ pubbeva ācariyasantike  uggahitacatusaccakammaṭṭhāno aparena samayena vipassanāmaggaṃ samāruḷho  samāno te tebhūmake khandhe ^b^idaṃ dukkhanti yoniso manasi  karoti,^eb^ upāyena pathena samannāharati ceva vipassati ca. ettha hi  yāva sotāpattimaggo, tāva manasikārasīseneva vipassanā vuttā.  yā panāyaṃ tasseva dukkhassa samuṭṭhāpikā pabhāvikā taṇhā, ^b^ayaṃ  samudayoti yoniso manasi karoti^eb^. yasmā pana dukkhañca  samudayo ca idaṃ ṭhānaṃ patvā nirujjhanti nappavattanti, tasmā yadidaṃ  ^b^nibbānaṃ^eb^ nāma, ^b^ayaṃ dukkhanirodhoti yoniso manasi  karoti^eb^. nirodhasampāpakaṃ aṭṭhaṅgikaṃ maggaṃ ^b^ayaṃ  dukkhanirodhagāminī paṭipadāti yoniso manasi karoti,^eb^ upāyena  pathena samannāharati ceva vipassati ca.</p>
              <p>[03] tatrāyaṃ ^a^P1.0073^ea^ upāyo, abhiniveso nāma vaṭṭe  hoti, vivaṭṭe natthi. tasmā ``ayaṃ atthi imasmiṃ ^a^V1.0079^ea^ kāye  pathavīdhātu, āpodhātū''tiādinā nayena sakasantatiyaṃ cattāri bhūtāni  tadanusārena upādārūpāni ca pariggahetvā ayaṃ rūpakkhandhoti  vavatthapeti. taṃ vavatthāpayato uppanne tadārammaṇe cittacetasike dhamme  ime cattāro arūpakkhandhāti vavatthapeti. tato ime pañcakkhandhā  dukkhanti vavatthapeti. te pana saṅkhepato ^a^M1.0076^ea^ nāmañca rūpañcāti dve  bhāgāyeva honti. idañca nāmarūpaṃ sahetu sappaccayaṃ uppajjati.  tassa ayaṃ hetu ayaṃ paccayoti avijjābhavataṇhākammāhārādike  hetupaccaye vavatthapeti. tato tesaṃ paccayānañca paccayuppannadhammānañca  yāthāvasarasalakkhaṇaṃ vavatthapetvā ime dhammā ahutvā hontīti  aniccalakkhaṇaṃ āropeti, udayabbayapīḷitattā dukkhāti  dukkhalakkhaṇaṃ āropeti. avasavattanato anattāti anattalakkhaṇaṃ  āropeti. evaṃ tīṇi lakkhaṇāni āropetvā paṭipāṭiyā vipassanaṃ  pavattento sotāpattimaggaṃ pāpuṇāti.</p>
              <p>[03] tasmiṃ khaṇe cattāri saccāni ekapaṭivedheneva paṭivijjhati,  ekābhisamayena abhisameti. dukkhaṃ pariññāpaṭivedhena paṭivijjhati,  samudayaṃ pahānapaṭivedhena, nirodhaṃ sacchikiriyāpaṭivedhena, maggaṃ  bhāvanāpaṭivedhena. dukkhañca pariññābhisamayena abhisameti...pe0...  maggaṃ bhāvanābhisamayena abhisameti, no ca kho aññamaññena ñāṇena.  ekañāṇeneva hi esa nirodhaṃ ārammaṇato, sesāni kiccato  paṭivijjhati ceva abhisameti ca. na hissa tasmiṃ samaye evaṃ  hoti -- ``ahaṃ dukkhaṃ parijānāmī''ti vā...pe0... ``maggaṃ  bhāvemī''ti vā. apica khvassa ārammaṇaṃ katvā paṭivedhavasena  nirodhaṃ sacchikaroto evaṃ taṃ ñāṇaṃ dukkhapariññākiccampi  samudayapahānakiccampi maggabhāvanākiccampi karotiyeva. tassevaṃ  upāyena yoniso manasikaroto tīṇi saṃyojanāni pahīyanti,  vīsativatthukā sakkāyadiṭṭhi, aṭṭhavatthukā vicikicchā, ``sīlena  suddhi vatena suddhī''ti sīlabbatānaṃ parāmasanato sīlabbataparāmāsoti.  tattha catūsu āsavesu sakkāyadiṭṭhisīlabbataparāmāsā diṭṭhāsavena  saṅgahitattā āsavā ceva saṃyojanā ca. vicikicchā saṃyojanameva,  na āsavo ^a^P1.0074^ea^. ``dassanā pahātabbā āsavā''ti  ettha pariyāpannattā pana āsavāti.</p>
              <p>[03] ``ime vuccanti...pe0... pahātabbā''ti ime sakkāyadiṭṭhiādayo  dassanā pahātabbā nāma ^a^V1.0080^ea^ āsavāti dassento āha. atha vā yā ayaṃ  channaṃ diṭṭhīnaṃ aññatarā diṭṭhi uppajjatīti evaṃ sarūpeneva sakkāyadiṭṭhi  vibhattā. taṃ sandhāyāha ``ime vuccanti, bhikkhave''ti. sā ca  yasmā sahajātapahānekaṭṭhehi saddhiṃ pahīyati. diṭṭhāsave hi pahīyamāne  taṃsahajāto catūsu diṭṭhisampayuttacittesu kāmāsavopi avijjāsavopi  pahīyati ^a^M1.0077^ea^. pahānekaṭṭho pana catūsu diṭṭhivippayuttesu  nāgasupaṇṇādisamiddhipatthanāvasena uppajjamāno bhavāsavo. teneva  sampayutto avijjāsavopi, dvīsu domanassacittesu  pāṇātipātādinibbattako avijjāsavopi, tathā  vicikicchācittasampayutto avijjāsavopīti evaṃ sabbathāpi avasesā  tayopi āsavā pahīyanti. tasmā bahuvacananiddeso katoti evamettha  attho veditabbo. esa porāṇānaṃ adhippāyo.</p>
              <p>[03] ^b^dassanā pahātabbā^eb^ti ^b^dassanaṃ^eb^ nāma sotāpattimaggo,  tena pahātabbāti attho. kasmā sotāpattimaggo dassanaṃ? paṭhamaṃ  nibbānadassanato. nanu gotrabhu paṭhamataraṃ passatīti? no na  passati. disvā kattabbakiccaṃ pana na karoti saṃyojanānaṃ  appahānato. tasmā passatīti na vattabbo. yattha katthaci rājānaṃ  disvāpi paṇṇākāraṃ datvā kiccanipphattiyā adiṭṭhattā ``ajjāpi  rājānaṃ na passāmī''ti vadanto gāmavāsī puriso cettha nidassanaṃ. </p>
              <p>[06] dassanāpahātabbāasavavaṇṇanā niṭṭhitā. </p>
            </h4>
            <h4>
              <h4n> saṃvarāpahātabbāasavavaṇṇanā </h4n>
              <p>[03] 22^b^.^eb^ evaṃ dassanena pahātabbe āsave dassetvā idāni  tadanantaruddiṭṭhe saṃvarā pahātabbe dassetuṃ, ^b^katame ca, bhikkhave,  āsavā saṃvarā pahātabbā^eb^ti āha. evaṃ sabbattha sambandho  veditabbo. ito parañhi atthamattameva vaṇṇayissāma.</p>
              <p>[03] nanu ca dassanena bhāvanāyāti imehi dvīhi appahātabbo  āsavo nāma natthi, atha kasmā visuṃ saṃvarādīhi pahātabbe  dassetīti. saṃvarādīhi pubbabhāge vikkhambhitā āsavā catūhi  maggehi samugghātaṃ gacchanti, tasmā tesaṃ maggānaṃ pubbabhāge imehi  pañcahākārehi vikkhambhanappahānaṃ ^a^V1.0081^ea^ ^a^P1.0075^ea^ dassento evamāha.  tasmā yo cāyaṃ vutto paṭhamo dassanamaggoyeva, idāni  bhāvanānāmena vuccissanti tayo maggā, tesaṃ sabbesampi ayaṃ  pubbabhāgapaṭipadāti veditabbā.</p>
              <p>[03] tattha ^a^M1.0078^ea^ ^b^idhā^eb^ti imasmiṃ sāsane. ^b^paṭisaṅkhā^eb^ti  paṭisaṅkhāya. tatthāyaṃ saṅkhāsaddo ñāṇakoṭṭhāsapaññattigaṇanāsu  dissati. ``saṅkhāyekaṃ paṭisevatī''tiādīsu (ma0 ni0  2.168) hi ñāṇe dissati. ``papañcasaññāsaṅkhā  samudācarantī''tiādīsu (ma0 ni0 1.201) koṭṭhāse. ``tesaṃ  tesaṃ dhammānaṃ saṅkhā samaññā''tiādīsu (dha0 sa0 1313)  paññattiyaṃ. ``na sukaraṃ saṅkhātu''ntiādīsu (saṃ0 ni0   2.128) gaṇanāyaṃ. idha pana ñāṇe daṭṭhabbo.</p>
              <p>[03] ^b^paṭisaṅkhā yoniso^eb^ti hi upāyena pathena paṭisaṅkhāya  ñatvā paccavekkhitvāti attho. ettha ca asaṃvare ādīnavapaṭisaṅkhā  yoniso paṭisaṅkhāti veditabbā. sā cāyaṃ ``varaṃ, bhikkhave,  tattāya ayosalākāya ādittāya sampajjalitāya sajotibhūtāya  cakkhundriyaṃ sampalimaṭṭhaṃ, na tveva cakkhuviññeyyesu rūpesu  anubyañjanaso nimittaggāho''tiādinā (saṃ0 ni0  4.235)  ādittapariyāyanayena veditabbā. ^b^cakkhundriyasaṃvarasaṃvuto  viharatī^eb^ti ettha cakkhumeva indriyaṃ cakkhundriyaṃ, saṃvaraṇato saṃvaro,  pidahanato thakanatoti vuttaṃ hoti. satiyā etaṃ adhivacanaṃ.  cakkhundriye saṃvaro cakkhundriyasaṃvaro. titthakāko āvāṭakacchapo  vanamahiṃsotiādayo viya.</p>
              <p>[03] tattha kiñcāpi cakkhundriye saṃvaro vā asaṃvaro vā natthi.  na hi cakkhupasādaṃ nissāya sati vā muṭṭhasaccaṃ vā uppajjati.  apica yadā rūpārammaṇaṃ cakkhussa āpāthaṃ āgacchati, tadā bhavaṅge  dvikkhattuṃ uppajjitvā niruddhe kiriyamanodhātu āvajjanakiccaṃ  sādhayamānā uppajjitvā nirujjhati, tato cakkhuviññāṇaṃ  dassanakiccaṃ, tato vipākamanodhātu sampaṭicchanakiccaṃ, tato  vipākāhetukamanoviññāṇadhātu santīraṇakiccaṃ, tato  kiriyāhetukamanoviññāṇadhātu voṭṭhabbanakiccaṃ sādhayamānā uppajjitvā  nirujjhati. tadanantaraṃ javanaṃ javati.</p>
              <p>[03] tatthapi ^a^V1.0082^ea^ neva bhavaṅgasamaye, na āvajjanādīnaṃ aññatarasamaye  saṃvaro vā asaṃvaro vā atthi. javanakkhaṇe pana sace dussīlyaṃ  ^a^P1.0076^ea^ vā muṭṭhasaccaṃ vā aññāṇaṃ vā akkhanti vā kosajjaṃ  vā uppajjati, ayaṃ asaṃvaro hoti. evaṃ hontopi so cakkhundriye  asaṃvaroti vuccati. kasmā? tasmiñhi sati dvārampi aguttaṃ  hoti, bhavaṅgampi āvajjanādīni vīthicittānipi. yathā kiṃ   ^a^M1.0079^ea^, yathā nagare catūsu dvāresu asaṃvutesu kiñcāpi anto gharakoṭṭhakagabbhādayo  susaṃvutā, tathāpi antonagare sabbaṃ bhaṇḍaṃ arakkhitaṃ agopitameva  hoti. nagaradvārena hi pavisitvā corā yadicchanti, taṃ kareyyuṃ,  evameva javane dussīlyādīsu uppannesu, tasmiṃ asaṃvare sati dvārampi  aguttaṃ hoti, bhavaṅgampi āvajjanādīni vīthicittānipīti.</p>
              <p>[03] tasmiṃ pana sīlādīsu uppannesu dvārampi guttaṃ hoti, bhavaṅgampi  āvajjanādīni vīthicittānipi. yathā kiṃ? yathā nagaradvāresu  susaṃvutesu kiñcāpi anto gharādayo asaṃvutā, tathāpi antonagare  sabbaṃ bhaṇḍaṃ surakkhitaṃ sugopitameva hoti. nagaradvāresu hi pihitesu  corānaṃ paveso natthi, evameva javane sīlādīsu uppannesu dvārampi  suguttaṃ hoti, bhavaṅgampi āvajjanādīni vīthicittānipi. tasmā  javanakkhaṇe uppajjamānopi cakkhundriye saṃvaroti vutto. idha cāyaṃ  satisaṃvaro adhippetoti veditabbo. cakkhundriyasaṃvarena saṃvuto  ^b^cakkhundriyasaṃvarasaṃvuto,^eb^ upetoti vuttaṃ hoti. tathā hi,  pātimokkhasaṃvarasaṃvutoti imassa vibhaṅge ``iminā  pātimokkhasaṃvarena upeto hoti...pe0... samannāgato''ti (vibha0  511) vuttaṃ. taṃ ekajjhaṃ katvā cakkhundriyasaṃvarena saṃvutoti  evamattho veditabbo.</p>
              <p>[03] atha vā saṃvarīti saṃvuto, thakesi pidahīti vuttaṃ hoti.  cakkhundriye saṃvarasaṃvuto cakkhundriyasaṃvarasaṃvuto,  cakkhundriyasaṃvarasaññitaṃ satikavāṭaṃ cakkhudvāre, gharadvāre kavāṭaṃ viya  saṃvari thakesi pidahīti vuttaṃ hoti. ayameva cettha attho  sundarataro. tathā hi ``cakkhundriyasaṃvaraṃ asaṃvutassa viharato  saṃvutassa viharato''ti etesu padesu ayameva attho dissati.</p>
              <p>[03] ^b^viharatī^eb^ti evaṃ cakkhundriyasaṃvarasaṃvuto yena kenaci  iriyāpathavihārena viharati. ^b^yañhissā^eb^tiādimhi ^a^V1.0083^ea^ ^a^P1.0077^ea^  yaṃ cakkhundriyasaṃvaraṃ assa bhikkhuno asaṃvutassa athaketvā  apidahitvā viharantassāti evamattho veditabbo. atha vā,  ye-kārassa ^b^ya^eb^nti ādeso. ^b^hi^eb^kāro ca padapūraṇo, ye  assāti attho.</p>
              <p>[03] ^b^uppajjeyyu^eb^nti ^a^M1.0080^ea^ nibbatteyyuṃ. ^b^āsavā  vighātapariḷāhā^eb^ti cattāro āsavā ca aññe ca vighātakarā  kilesapariḷāhā vipākapariḷāhā ca. cakkhudvāre hi iṭṭhārammaṇaṃ  āpāthagataṃ kāmassādavasena assādayato abhinandato kāmāsavo  uppajjati, īdisaṃ aññasmimpi sugatibhave labhissāmīti bhavapatthanāya  assādayato bhavāsavo uppajjati, sattoti vā sattassāti vā  gaṇhantassa diṭṭhāsavo uppajjati, sabbeheva sahajātaṃ aññāṇaṃ  avijjāsavoti cattāro āsavā uppajjanti. tehi sampayuttā apare  kilesā vighātapariḷāhā, āyatiṃ vā tesaṃ vipākā. tepi hi  asaṃvutasseva viharato uppajjeyyunti vuccanti.</p>
              <p>[03] ^b^evaṃsa te^eb^ti evaṃ assa te. evaṃ etena upāyena na  honti, no aññathāti vuttaṃ hoti. esa nayo ^b^paṭisaṅkhā  yoniso sotindriyasaṃvarasaṃvuto^eb^tiādīsu.</p>
              <p>[03] ^b^ime vuccanti, bhikkhave, āsavā saṃvarā pahātabbā^eb^ti ime  chasu dvāresu cattāro cattāro katvā catuvīsati āsavā saṃvarena  pahātabbāti vuccanti. sabbattheva cettha satisaṃvaro eva saṃvaroti  veditabbo. </p>
              <p>[06] saṃvarāpahātabbāasavavaṇṇanā niṭṭhitā. </p>
            </h4>
            <h4>
              <h4n> paṭisevanāpahātabbāasavavaṇṇanā </h4n>
              <p>[03] 23^b^.^eb^ ^b^paṭisaṅkhā yoniso cīvara^eb^ntiādīsu yaṃ  vattabbaṃ, taṃ sabbaṃ visuddhimagge sīlakathāyaṃ vuttameva.  ^b^yañhissā^eb^ti yaṃ cīvarapiṇḍapātādīsu vā aññataraṃ assa.  ^b^appaṭisevato^eb^ti evaṃ yoniso appaṭisevantassa. sesaṃ  vuttanayameva. kevalaṃ panidha aladdhaṃ cīvarādiṃ patthayato laddhaṃ vā   ^a^V1.0084^ea^ assādayato kāmāsavassa uppatti veditabbā. īdisaṃ aññasmimpi  sampattibhave sugatibhave labhissāmīti bhavapatthanāya assādayato  bhavāsavassa, ahaṃ labhāmi na labhāmīti vā mayhaṃ vā idanti  attasaññaṃ adhiṭṭhahato diṭṭhāsavassa uppatti veditabbā. sabbeheva pana  sahajāto avijjāsavoti evaṃ catunnaṃ āsavānaṃ uppatti  vipākapariḷāhā ca navavedanuppādanatopi veditabbā.</p>
              <p>[03] ^b^ime^eb^ ^a^M1.0081^ea^ ^b^vuccanti, bhikkhave, āsavā paṭisevanā pahātabbā^eb^ti  ime ekamekasmiṃ paccaye ^a^P1.0078^ea^ cattāro cattāro katvā  soḷasa āsavā iminā ñāṇasaṃvarasaṅkhātena paccavekkhaṇapaṭisevanena  pahātabbāti vuccanti. </p>
              <p>[06] paṭisevanāpahātabbāasavavaṇṇanā niṭṭhitā. </p>
            </h4>
            <h4>
              <h4n> adhivāsanāpahātabbāasavavaṇṇanā </h4n>
              <p>[03] 24^b^.^eb^ ^b^paṭisaṅkhā yoniso khamo hoti  sītassā^eb^ti upāyena pathena paccavekkhitvā khamo hoti sītassa  sītaṃ khamati sahati, na avīrapuriso viya appamattakenapi sītena  calati kampati kammaṭṭhānaṃ vijahati. apica kho lomasanāgatthero  viya anappakenāpi sītena phuṭṭho na calati na kampati, kammaṭṭhānameva  manasi karoti. thero kira cetiyapabbate piyaṅguguhāyaṃ padhānaghare  viharanto antaraṭṭhake himapātasamaye lokantarikaniraye paccavekkhitvā  kammaṭṭhānaṃ avijahantova abbhokāse vītināmesi. evaṃ  ^b^uṇhādīsupi^eb^ atthayojanā veditabbā.</p>
              <p>[03] kevalañhi yo bhikkhu adhimattampi uṇhaṃ sahati sveva thero  viya, ayaṃ ``khamo uṇhassā''ti veditabbo. thero kira  gimhasamaye pacchābhattaṃ bahicaṅkame nisīdi. kammaṭṭhānaṃ  manasikaronto sedāpissa kacchehi muccanti. atha naṃ antevāsiko  āha ``idha, bhante, nisīdatha, sītalo okāso''ti. thero  ``uṇhabhayenevamhi āvuso idha nisinno''ti avīcimahānirayaṃ  paccavekkhitvā nisīdiyeva. ^b^uṇha^eb^nti cettha aggisantāpova  veditabbo. sūriyasantāpavasena panetaṃ vatthu vuttaṃ.</p>
              <p>[03] yo ^a^V1.0085^ea^ ca dve tayo vāre bhattaṃ vā pānīyaṃ vā alabhamānopi  anamatagge saṃsāre attano pettivisayūpapattiṃ paccavekkhitvā avedhento  kammaṭṭhānaṃ na vijahatiyeva. adhimattehi ḍaṃsamakasavātātapasamphassehi  phuṭṭho cāpi tiracchānūpapattiṃ paccavekkhitvā avedhento kammaṭṭhānaṃ na  vijahatiyeva. sarīsapasamphassena phuṭṭho cāpi anamatagge saṃsāre  sīhabyagghādimukhesu anekavāraṃ parivattitapubbabhāvaṃ paccavekkhitvā  avedhento kammaṭṭhānaṃ na vijahatiyeva padhāniyatthero viya. ayaṃ  ``khamo jighacchāya...pe0... sarīsapasamphassāna''nti veditabbo.</p>
              <p>[03] theraṃ ^a^M1.0082^ea^ kira khaṇḍacelavihāre kaṇikārapadhāniyaghare ariyavaṃsaṃ  suṇantaṃ ghoraviso sappo ḍaṃsi. thero jānitvāpi pasannacitto  nisinno dhammaṃyeva suṇāti. visavego thaddho ahosi. thero  upasampadamaṇḍalaṃ ādiṃ katvā sīlaṃ paccavekkhitvā  parisuddhasīlohamasmīti pītiṃ uppādesi. saha pītuppādā visaṃ  nivattitvā pathaviṃ pāvisi. thero ^a^P1.0079^ea^ tattheva  cittekaggataṃ labhitvā vipassanaṃ vaḍḍhetvā arahattaṃ pāpuṇi.</p>
              <p>[03] yo pana akkosavasena durutte duruttattāyeva ca durāgate api  antimavatthusaññite vacanapathe sutvā khantiguṇaṃyeva paccavekkhitvā na  vedhati dīghabhāṇakābhayatthero viya. ayaṃ ``khamo duruttānaṃ  durāgatānaṃ vacanapathāna''nti veditabbo.</p>
              <p>[03] thero kira paccayasantosabhāvanārāmatāya mahāariyavaṃsappaṭipadaṃ  kathesi, sabbo mahāgāmo āgacchati. therassa mahāsakkāro uppajjati.  taṃ aññataro mahāthero adhivāsetuṃ asakkonto dīghabhāṇako  ariyavaṃsaṃ kathemīti sabbarattiṃ kolāhalaṃ karosītiādīhi akkosi.  ubhopi ca attano attano vihāraṃ gacchantā gāvutamattaṃ ekapathena  agamaṃsu. sakalagāvutampi so taṃ akkosiyeva. tato yattha dvinnaṃ  vihārānaṃ maggo bhijjati, tattha ṭhatvā dīghabhāṇakatthero taṃ vanditvā  ``esa, bhante, tumhākaṃ maggo''ti āha. so asuṇanto viya  agamāsi. theropi vihāraṃ gantvā pāde pakkhāletvā nisīdi.  tamenaṃ antevāsiko ``kiṃ, bhante, sakalagāvutaṃ paribhāsantaṃ na  kiñci avocutthā''ti āha. thero ``khantiyeva, āvuso, mayhaṃ  bhāro, na akkhanti. ekapaduddhārepi kammaṭṭhānaviyogaṃ na  passāmī''ti āha. ettha ca vacanameva ^b^vacanapatho^eb^ti veditabbo.</p>
              <p>[03] yo ^a^V1.0086^ea^ pana uppannā sārīrikā vedanā dukkhamanaṭṭhena ^b^dukkhā,^eb^  bahalaṭṭhena ^b^tibbā,^eb^ pharusaṭṭhena ^b^kharā,^eb^ tikhiṇaṭṭhena  ^b^kaṭukā,^eb^ assādavirahato ^b^asātā,^eb^ manaṃ avaḍḍhanato  ^b^amanāpā,^eb^ pāṇaharaṇasamatthatāya ^b^pāṇaharā^eb^ adhivāsetiyeva,  na vedhati. evaṃ sabhāvo hoti cittalapabbate padhāniyatthero viya.  ayaṃ ``uppannānaṃ...pe0... adhivāsanajātiko''ti veditabbo.</p>
              <p>[03] therassa ^a^M1.0083^ea^ kira rattiṃ padhānena vītināmetvā ṭhitassa udaravāto  uppajji. so taṃ adhivāsetuṃ asakkonto āvattati parivattati.  tamenaṃ caṅkamapasse ṭhito piṇḍapātiyatthero āha ``āvuso, pabbajito  nāma adhivāsanasīlo hotī''ti. so ``sādhu, bhante''ti  adhivāsetvā niccalo sayi. vāto nābhito yāva hadayaṃ phāleti.  thero vedanaṃ vikkhambhetvā ^a^P1.0080^ea^ vipassanto muhuttena  anāgāmī hutvā parinibbāyīti.</p>
              <p>[03] ^b^yañhissā^eb^ti sītādīsu yaṃkiñci ekadhammampi assa.  ^b^anadhivāsayato^eb^ti anadhivāsentassa akkhamantassa. sesaṃ  vuttanayameva. āsavuppatti panettha evaṃ veditabbā. sītena phuṭṭhassa  uṇhaṃ patthayantassa kāmāsavo uppajjati, evaṃ sabbattha. natthi no  sampattibhave sugatibhave sītaṃ vā uṇhaṃ vāti bhavaṃ patthayantassa  bhavāsavo. mayhaṃ sītaṃ uṇhanti gāho diṭṭhāsavo. sabbeheva  sampayutto avijjāsavoti.</p>
              <p>[03] ^b^``ime vuccanti...pe0... adhivāsanā pahātabbā''^eb^ti ime  sītādīsu ekamekassa vasena cattāro cattāro katvā aneke āsavā  imāya khantisaṃvarasaṅkhātāya adhivāsanāya pahātabbāti vuccantīti  attho. ettha ca yasmā ayaṃ khanti sītādidhamme adhivāseti,  attano upari āropetvā vāsetiyeva. na asahamānā hutvā  nirassati, tasmā ``adhivāsanā''ti vuccatīti veditabbā. </p>
              <p>[06] adhivāsanāpahātabbāasavavaṇṇanā niṭṭhitā. </p>
            </h4>
            <h4>
              <h4n> parivajjanāpahātabbāasavavaṇṇanā </h4n>
              <p>[03] 25^b^.^eb^ ^b^paṭisaṅkhā^eb^ ^a^V1.0087^ea^ ^b^yoniso caṇḍaṃ hatthiṃ  parivajjetī^eb^ti ahaṃ samaṇoti caṇḍassa hatthissa āsanne na ṭhātabbaṃ.  tatonidānañhi maraṇampi siyā maraṇamattampi dukkhanti evaṃ  upāyena pathena paccayena paccavekkhitvā caṇḍaṃ hatthiṃ parivajjeti  paṭikkamati. esa nayo sabbattha. ^b^caṇḍa^eb^nti ca duṭṭhaṃ, vāḷanti  vuttaṃ hoti. ^b^khāṇu^eb^nti khadirakhāṇuādiṃ.  ^b^kaṇṭakaṭṭhāna^eb^nti kaṇṭakānaṃ ṭhānaṃ, yattha kaṇṭakā vijjanti, taṃ  okāsanti vuttaṃ hoti. ^b^sobbha^eb^nti sabbato paricchinnataṭaṃ.  ^b^papāta^eb^nti ekato chinnataṭaṃ. ^b^candanika^eb^nti  ucchiṭṭhodakagabbhamalādīnaṃ chaḍḍanaṭṭhānaṃ. ^b^oḷigalla^eb^nti tesaṃyeva  ^a^M1.0084^ea^ sakaddamādīnaṃ sandanokāsaṃ. taṃ jaṇṇumattampi asucibharitaṃ hoti,  dvepi cetāni ṭhānāni amanussaduṭṭhāni honti. tasmā tāni  vajjetabbāni. ^b^anāsane^eb^ti ettha pana ayuttaṃ āsanaṃ  ^b^anāsanaṃ,^eb^ taṃ atthato aniyatavatthukaṃ rahopaṭicchannāsananti  veditabbaṃ. ^b^agocare^eb^ti etthapi ca ayutto gocaro  ^b^agocaro,^eb^ so vesiyādibhedato pañcavidho. ^b^pāpake  mitte^eb^ti lāmake dussīle mittapatirūpake, amitte vā.  ^b^bhajanta^eb^nti sevamānaṃ. ^b^viññū sabrahmacārī^eb^ti paṇḍitā  buddhisampannā sabrahmacārayo, bhikkhūnametaṃ adhivacanaṃ. te hi ekakammaṃ  ekuddeso ^a^P1.0081^ea^ samasikkhatāti imaṃ brahmaṃ samānaṃ caranti,  tasmā ^b^sabrahmacārī^eb^ti vuccanti. ^b^pāpakesu ṭhānesū^eb^ti  lāmakesu ṭhānesu. ^b^okappeyyu^eb^nti saddaheyyuṃ, adhimucceyyuṃ  ``addhā ayamāyasmā akāsi vā karissati vā''ti.</p>
              <p>[03] ^b^yañhissā^eb^ti hatthiādīsu yaṃkiñci ekampi assa.  sesaṃ vuttanayameva. āsavuppatti panettha evaṃ veditabbā.  hatthiādinidānena dukkhena phuṭṭhassa sukhaṃ patthayato kāmāsavo  uppajjati. natthi no sampattibhave sugatibhave īdisaṃ dukkhanti bhavaṃ  patthentassa bhavāsavo. maṃ hatthī maddati, maṃ assoti gāho  diṭṭhāsavo. sabbeheva sampayutto avijjāsavoti.</p>
              <p>[03] ^b^ime vuccanti...pe0... parivajjanā pahātabbā^eb^ti ime  hatthiādīsu ekekassa vasena cattāro cattāro katvā aneke āsavā  iminā sīlasaṃvarasaṅkhātena parivajjanena pahātabbāti vuccantīti  veditabbā. </p>
              <p>[06] parivajjanāpahātabbāasavavaṇṇanā niṭṭhitā. </p>
            </h4>
            <h4>
              <h4n> vinodanāpahātabbāasavavaṇṇanā </h4n>
              <p>[03] 26^b^.^eb^ ^b^paṭisaṅkhā^eb^ ^a^V1.0088^ea^ ^b^yoniso uppannaṃ kāmavitakkaṃ  nādhivāsetī^eb^ti ``iti pāyaṃ vitakko akusalo, itipi sāvajjo,  itipi dukkhavipāko, so ca kho attabyābādhāya  saṃvattatī''tiādinā nayena yoniso kāmavitakke ādīnavaṃ  paccavekkhitvā tasmiṃ tasmiṃ ārammaṇe uppannaṃ jātamabhinibbattaṃ  kāmavitakkaṃ nādhivāseti, cittaṃ āropetvā na vāseti, abbhantare vā  na vāsetītipi attho.</p>
              <p>[03] anadhivāsento kiṃ karotīti? ^b^pajahati^eb^ chaḍḍeti.</p>
              <p>[03] kiṃ kacavaraṃ viya piṭakenāti? na hi, apica kho naṃ  ^b^vinodeti^eb^ tudati vijjhati nīharati.</p>
              <p>[03] kiṃ ^a^M1.0085^ea^ balibaddaṃ viya patodenāti? na hi, atha kho naṃ  ^b^byantīkaroti^eb^ vigatantaṃ karoti. yathāssa antopi  nāvasissati antamaso bhaṅgamattampi, tathā naṃ karoti.</p>
              <p>[03] kathaṃ pana naṃ tathā karotīti? ^b^anabhāvaṃ gametī^eb^ti anu  anu abhāvaṃ gameti, vikkhambhanappahānena yathā suvikkhambhito hoti,  tathā karotīti vuttaṃ hoti. esa nayo ^b^byāpādavihiṃsāvitakkesu^eb^.</p>
              <p>[03] ettha ca ^b^kāmavitakko^eb^ti ``yo kāmapaṭisaṃyutto takko  vitakko micchāsaṅkappo''ti vibhaṅge (vibha0 910) vutto. esa  nayo itaresu. ^b^uppannuppanne^eb^ti uppanne uppanne, uppannamatteyevāti  vuttaṃ hoti. sakiṃ vā uppanne vinodetvā dutiyavāre ^a^P1.0082^ea^  ajjhupekkhitā na hoti, satakkhattumpi uppanne uppanne  vinodetiyeva. ^b^pāpake akusale^eb^ti lāmakaṭṭhena pāpake,  akosallatāya akusale. ^b^dhamme^eb^ti teyeva kāmavitakkādayo  sabbepi vā nava mahāvitakke. tattha tayo vuttā eva. avasesā  ``ñātivitakko janapadavitakko amaravitakko parānuddayatāpaṭisaṃyutto  ^a^V1.0089^ea^ vitakko lābhasakkārasilokapaṭisaṃyutto vitakko anavaññattipaṭisaṃyutto  vitakko''ti (mahāni0 207) ime cha.</p>
              <p>[03] ^b^yañhissā^eb^ti etesu vitakkesu yaṃkiñci assa, sesaṃ  vuttanayameva. kāmavitakko panettha kāmāsavo eva. tabbiseso  bhavāsavo. taṃsampayutto diṭṭhāsavo. sabbavitakkesu avijjāsavoti  evaṃ āsavuppattipi veditabbā.</p>
              <p>[03] ^b^ime vuccanti...pe0... vinodanā pahātabbā^eb^ti ime  kāmavitakkādivasena vuttappakārā āsavā iminā tasmiṃ tasmiṃ vitakke  ādīnavapaccavekkhaṇasahitena vīriyasaṃvarasaṅkhātena vinodanena  pahātabbāti vuccantīti veditabbā. </p>
              <p>[06] vinodanāpahātabbāasavavaṇṇanā niṭṭhitā. </p>
            </h4>
            <h4>
              <h4n> bhāvanāpahātabbāasavavaṇṇanā </h4n>
              <p>[03] 27^b^.^eb^ ^b^paṭisaṅkhā yoniso satisambojjhaṅgaṃ  bhāvetī^eb^ti abhāvanāya ādīnavaṃ, bhāvanāya ca ānisaṃsaṃ upāyena  pathena paccavekkhitvā satisambojjhaṅgaṃ ^a^M1.0086^ea^ bhāveti, esa nayo sabbattha.  ettha ca kiñcāpi ime uparimaggattayasamayasambhūtā lokuttarabojjhaṅgā  eva adhippetā, tathāpi ādikammikānaṃ bojjhaṅgesu asammohatthaṃ  lokiyalokuttaramissakena nesaṃ nayena atthavaṇṇanaṃ karissāmi. idha  pana lokiyanayaṃ pahāya lokuttaranayo eva gahetabbo. tattha  satisambojjhaṅgantiādinā nayena vuttānaṃ sattannaṃ ādipadānaṃyeva tāva  -- </p>
              <p>[21] atthato lakkhaṇādīhi, kamato ca vinicchayo. </p>
              <p>[22] anūnādhikato ceva, viññātabbo vibhāvinā..</p>
              <p>[03] tattha satisambojjhaṅge tāva saraṇaṭṭhena ^b^sati^eb^. sā panesā  upaṭṭhānalakkhaṇā, apilāpanalakkhaṇā vā. vuttampi hetaṃ ``yathā,  mahārāja, rañño bhaṇḍāgāriko rañño sāpateyyaṃ ^a^V1.0090^ea^ apilāpeti, ettakaṃ,  mahārāja, hiraññaṃ, ettakaṃ suvaṇṇaṃ, ettakaṃ sāpateyyanti, evameva kho,  mahārāja ^a^P1.0083^ea^, sati uppajjamānā  kusalākusalasāvajjānavajjahīnapaṇītakaṇhasukkasappaṭibhāge dhamme  apilāpeti. ime cattāro satipaṭṭhānā''ti (mi0 pa0 2.1.13)  vitthāro. apilāpanarasā. kiccavaseneva hissa etaṃ lakkhaṇaṃ  therena vuttaṃ. asammosarasā vā. gocarābhimukhabhāvapaccupaṭṭhānā.  sati eva sambojjhaṅgo ^b^satisambojjhaṅgo^eb^. tattha bodhiyā  bodhissa vā aṅgoti bojjhaṅgo.</p>
              <p>[03] kiṃ vuttaṃ hoti? yā hi ayaṃ dhammasāmaggī, yāya  lokiyalokuttaramaggakkhaṇe uppajjamānāya  līnuddhaccapatiṭṭhānāyūhana-kāmasukhattakilamathānuyoga-ucchedasassatābhinivesādīnaṃ  anekesaṃ upaddavānaṃ paṭipakkhabhūtāya  satidhammavicayavīriyapītipassaddhisamādhiupekkhāsaṅkhātāya  dhammasāmaggiyā ariyasāvako bujjhatīti katvā ``bodhī''ti vuccati.  ^b^bujjhatī^eb^ti kilesasantānaniddāya uṭṭhahati, cattāri vā  ariyasaccāni paṭivijjhati, nibbānameva vā sacchikarotīti vuttaṃ  hoti. yathāha ``satta bojjhaṅge bhāvetvā anuttaraṃ sammāsambodhiṃ  abhisambuddho''ti. tassā dhammasāmaggisaṅkhātāya bodhiyā  aṅgotipi bojjhaṅgo, jhānaṅgamaggaṅgādayo viya.</p>
              <p>[03] yopesa ^a^M1.0087^ea^ yathāvuttappakārāya etāya dhammasāmaggiyā bujjhatīti  katvā ariyasāvako ``bodhī''ti vuccati, tassa bodhissa aṅgotipi  bojjhaṅgo, senaṅgarathaṅgādayo viya. tenāhu aṭṭhakathācariyā  ``bujjhanakassa puggalassa aṅgāti vā bojjhaṅgā''ti. apica  ``bojjhaṅgāti kenaṭṭhena bojjhaṅgā? bodhāya saṃvattantīti bojjhaṅgā,  bujjhantīti bojjhaṅgā, anubujjhantīti bojjhaṅgā, paṭibujjhantīti  bojjhaṅgā, sambujjhantīti bojjhaṅgā''tiādinā (paṭi0 ma0 3.17)  paṭisambhidānayenāpi attho veditabbo. pasattho sundaro vā  bojjhaṅgoti sambojjhaṅgo. evaṃ sati eva sambojjhaṅgo  satisambojjhaṅgo. taṃ ^b^satisambojjhaṅgaṃ^eb^. evaṃ tāva ekassa  ādipadassa atthato lakkhaṇādīhi ca vinicchayo viññātabbo.</p>
              <p>[03] dutiyādīsu pana catusaccadhamme vicinātīti ^b^dhammavicayo^eb^.  so pana vicayalakkhaṇo, obhāsanaraso, asammohapaccupaṭṭhāno.  vīrabhāvato vidhinā īrayitabbato ca ^b^vīriyaṃ^eb^. taṃ  paggahalakkhaṇaṃ ^a^V1.0091^ea^, upatthambhanarasaṃ, anosīdanapaccupaṭṭhānaṃ ^a^P1.0084^ea^.  pīṇayatīti ^b^pīti^eb^. sā pharaṇalakkhaṇā, tuṭṭhilakkhaṇā vā,  kāyacittānaṃ pīṇanarasā, tesaṃyeva odagyapaccupaṭṭhānā.  kāyacittadarathapassambhanato ^b^passaddhi^eb^. sā upasamalakkhaṇā,  kāyacittadarathanimmaddanarasā, āyacittānaṃ  aparipphandanabhūtasītibhāvapaccupaṭṭhānā. samādhānato ^b^samādhi^eb^.  so avikkhepalakkhaṇo, avisāralakkhaṇo vā, cittacetasikānaṃ  sampiṇḍanaraso, cittaṭṭhitipaccupaṭṭhāno. ajjhupekkhanato ^b^upekkhā^eb^.  sā paṭisaṅkhānalakkhaṇā, samavāhitalakkhaṇā vā,  ūnādhikatānivāraṇarasā, pakkhapātupacchedarasā vā,  majjhattabhāvapaccupaṭṭhānā. sesaṃ vuttanayameva. evaṃ sesapadānampi  atthato lakkhaṇādīhi ca vinicchayo viññātabbo.</p>
              <p>[03] ^b^kamato^eb^ti ettha ca ``satiñca khvāhaṃ, bhikkhave,  sabbatthikaṃ vadāmī''ti (saṃ0 ni0  5.234) vacanato sabbesaṃ  sesabojjhaṅgānaṃ upakārakattā satisambojjhaṅgova paṭhamaṃ vutto. tato  paraṃ ``so tathā sato viharanto taṃ dhammaṃ paññāya  pavicinatī''tiādinā (vibha0 469) nayena sesabojjhaṅgānaṃ  pubbāpariyavacane payojanaṃ sutteyeva vuttaṃ. evamettha kamatopi  vinicchayo viññātabbo.</p>
              <p>[03] ^b^anūnādhikato^eb^ti kasmā pana bhagavatā satteva bojjhaṅgā  vuttā anūnā anadhikāti. līnuddhaccapaṭipakkhato sabbatthikato ca.  ettha hi tayo ^a^M1.0088^ea^ bojjhaṅgā līnassa paṭipakkhā. yathāha --  ``yasmiñca kho, bhikkhave, samaye līnaṃ cittaṃ hoti, kālo tasmiṃ  samaye dhammavicayasambojjhaṅgassa bhāvanāya, kālo  vīriyasambojjhaṅgassa bhāvanāya, kālo pītisambojjhaṅgassa  bhāvanāyā''ti (saṃ0 ni0  5.234). tayo uddhaccassa paṭipakkhā.  yathāha -- ``yasmiñca kho, bhikkhave, samaye uddhataṃ cittaṃ hoti,  kālo tasmiṃ samaye passaddhisambojjhaṅgassa bhāvanāya, kālo  samādhisambojjhaṅgassa bhāvanāya, kālo upekkhāsambojjhaṅgassa  bhāvanāyā''ti (saṃ0 ni0  5.234). eko panettha sabbatthiko.  yathāha -- ``satiñca khvāhaṃ, bhikkhave, sabbatthikaṃ vadāmī''ti.  ``sabbatthaka''ntipi pāṭho, dvinnampi sabbattha icchitabbanti attho.  evaṃ līnuddhaccapaṭipakkhato sabbatthikato ^a^P1.0085^ea^ ca satteva  bojjhaṅgā vuttā anūnā anadhikāti, evamettha anūnādhikatopi  vinicchayo viññātabbo.</p>
              <p>[03] evaṃ ^a^V1.0092^ea^ tāva ``satisambojjhaṅga''ntiādinā nayena vuttānaṃ  sattannaṃ ādipadānaṃyeva atthavaṇṇanaṃ ñatvā idāni ^b^bhāveti  vivekanissita^eb^ntiādīsu evaṃ ñātabbā. ^b^bhāvetī^eb^ti vaḍḍheti,  attano cittasantāne punappunaṃ janeti abhinibbattetīti attho.  ^b^vivekanissita^eb^nti viveke nissitaṃ. ^b^viveko^eb^ti  vivittatā. svāyaṃ tadaṅgaviveko vikkhambhanasamucchedapaṭippassaddhi  nissaraṇavivekoti pañcavidho. tassa nānattaṃ ``ariyadhamme  avinīto''ti ettha vuttanayeneva veditabbaṃ. ayameva hi tattha  vinayoti vutto. evaṃ etasmiṃ pañcavidhe viveke. </p>
              <p>[01] ^b^vivekanissita^eb^nti tadaṅgavivekanissitaṃ  samucchedavivekanissitaṃ nissaraṇavivekanissitañca satisambojjhaṅgaṃ  bhāvetīti ayamattho veditabbo. tathā hi ayaṃ bojjhaṅgabhāvanānuyutto  yogī vipassanākkhaṇe kiccato tadaṅgavivekanissitaṃ, ajjhāsayato  nissaraṇavivekanissitaṃ, maggakāle pana kiccato  samucchedavivekanissitaṃ, ārammaṇato nissaraṇavivekanissitaṃ  satisambojjhaṅgaṃ bhāveti. pañcavidhavivekanissitantipi eke, te hi  na kevalaṃ balavavipassanāmaggaphalakkhaṇesu eva bojjhaṅge uddharanti,  vipassanāpādakakasiṇajjhānāanāpānāsubhabrahmavihārajjhānesupi  uddharanti. na ca paṭisiddhā aṭṭhakathācariyehi. tasmā tesaṃ matena  etesaṃ jhānānaṃ pavattikkhaṇe kiccato eva vikkhambhanavivekanissitaṃ.  yathā ^a^M1.0089^ea^ ca ``vipassanākkhaṇe ajjhāsayato  nissaraṇavivekanissita''nti vuttaṃ, evaṃ  paṭippassaddhivivekanissitampi bhāvetīti vattuṃ vaṭṭati. esa nayo  ^b^virāganissitā^eb^dīsu. vivekaṭṭhā eva hi virāgādayo.</p>
              <p>[03] kevalañhettha ^b^vossaggo^eb^ duvidho pariccāgavossaggo ca  pakkhandanavossaggo cāti. tattha ^b^pariccāgavossaggo^eb^ti  vipassanākkhaṇe ca tadaṅgavasena, maggakkhaṇe ca samucchedavasena  kilesappahānaṃ. ^b^pakkhandanavossaggo^eb^ti vipassanākkhaṇe  tanninnabhāvena, maggakkhaṇe pana ārammaṇakaraṇena nibbānapakkhandanaṃ.  tadubhayampi imasmiṃ lokiyalokuttaramissake atthavaṇṇanānaye vaṭṭati.  tathā hi ayaṃ satisambojjhaṅgo yathāvuttena pakārena kilese  pariccajati, nibbānañca pakkhandati. ^b^vossaggapariṇāmi^eb^nti  ^a^P1.0086^ea^ iminā pana sakalena vacanena vossaggattaṃ  pariṇamantaṃ pariṇatañca paripaccantaṃ paripakkañcāti. idaṃ vuttaṃ hoti  ``ayañhi bojjhaṅgabhāvanānuyutto bhikkhu yathā satisambojjhaṅgo  kilesapariccāgavossaggattaṃ nibbānapakkhandanavossaggattañca ^a^V1.0093^ea^ paripaccati,  yathā ca paripakko hoti, tathā naṃ bhāvetī''ti. esa nayo  sesabojjhaṅgesu.</p>
              <p>[03] idha pana nibbānaṃyeva sabbasaṅkhatehi vivittattā ^b^viveko,^eb^  sabbesaṃ virāgabhāvato ^b^virāgo,^eb^ nirodhabhāvato ^b^nirodho^eb^ti  vuttaṃ. maggo eva ca vossaggapariṇāmī, tasmā satisambojjhaṅgaṃ  bhāveti vivekaṃ ārammaṇaṃ katvā pavattiyā vivekanissitaṃ. tathā  ^b^virāganissitaṃ nirodhanissitaṃ^eb^. tañca kho  ariyamaggakkhaṇuppattiyā kilesānaṃ samucchedato pariccāgabhāvena ca  nibbānapakkhandanabhāvena ca pariṇataṃ paripakkanti ayameva attho  daṭṭhabbo. esa nayo sesabojjhaṅgesu.</p>
              <p>[03] ^b^yañhissā^eb^ti etesu bojjhaṅgesu yaṃkiñci assa. sesaṃ  vuttanayameva. āsavuppattiyaṃ panettha imesaṃ uparimaggattayasampayuttānaṃ  bojjhaṅgānaṃ abhāvitattā ye uppajjeyyuṃ kāmāsavo bhavāsavo  avijjāsavoti tayo āsavā, bhāvayato evaṃsa te āsavā na hontīti  ayaṃ nayo veditabbo.</p>
              <p>[03] ^b^ime vuccanti...pe0... bhāvanā pahātabbā^eb^ti ime tayo  āsavā imāya maggattayasampayuttāya bojjhaṅgabhāvanāya pahātabbāti  vuccantīti veditabbā. </p>
              <p>[03] 28^b^.^eb^ idāni ^a^M1.0090^ea^ imehi sattahākārehi pahīnāsavaṃ bhikkhuṃ  thomento āsavappahāne cassa ānisaṃsaṃ dassento eteheva ca kāraṇehi  āsavappahāne sattānaṃ ussukkaṃ janento ^b^yato kho,  bhikkhave...pe0... antamakāsi dukkhassā^eb^ti āha. tattha ^b^yato  kho^eb^ti sāmivacane tokāro, yassa khoti vuttaṃ hoti. porāṇā  pana yasmiṃ kāleti vaṇṇayanti. ^b^ye āsavā dassanā  pahātabbā^eb^ti ye āsavā dassanena pahātabbā, te dassaneneva pahīnā  honti, na appahīnesuyeva pahīnasaññī hoti. evaṃ sabbattha vitthāro.</p>
              <p>[03] ^b^sabbāsavasaṃvarasaṃvuto^eb^ti sabbehi āsavapidhānehi pihito,  sabbesaṃ vā āsavānaṃ pidhānehi pihito. ^b^acchecchi^eb^ ^a^P1.0087^ea^  ^b^taṇha^eb^nti sabbampi taṇhaṃ chindi, saṃchindi samucchindi.  vivattayi ^a^V1.0094^ea^ ^b^saṃyojana^eb^nti dasavidhampi saṃyojanaṃ  parivattayi nimmalamakāsi. ^b^sammā^eb^ti hetunā kāraṇena.  ^b^mānābhisamayā^eb^ti mānassa dassanābhisamayā pahānābhisamayā ca.  arahattamaggo hi kiccavasena mānaṃ passati, ayamassa  dassanābhisamayo. tena diṭṭho pana so tāvadeva pahīyati diṭṭhavisena  diṭṭhasattānaṃ jīvitaṃ viya. ayamassa pahānābhisamayo.</p>
              <p>[03] ^b^antamakāsi dukkhassā^eb^ti evaṃ arahattamaggena sammā  mānassa diṭṭhattā pahīnattā ca ye ime ``kāyabandhanassa anto jīrati  (cūḷava0 278). haritantaṃ vā''ti (ma0 ni0 1.304) evaṃ  vuttāntimamariyādanto ca, ``antamidaṃ, bhikkhave, jīvikāna''nti  (itivu0 91; saṃ0 ni0  3.80) evaṃ vuttalāmakanto ca,  ``sakkāyo eko anto''ti (a0 ni0  6.61) evaṃ  vuttakoṭṭhāsanto ca, ``esevanto dukkhassa sabbapaccayasaṅkhayā''ti  (saṃ0 ni0  2.51) evaṃ vuttakoṭanto cāti evaṃ cattāro antā,  tesu sabbasseva vaṭṭadukkhassa antaṃ catutthakoṭisaṅkhātaṃ  antimakoṭisaṅkhātaṃ antamakāsi paricchedaṃ parivaṭumaṃ akāsi.  antimasamussayamattāvasesaṃ dukkhaṃ akāsīti vuttaṃ hoti.</p>
              <p>[03] ^b^attamanā te bhikkhū^eb^ti sakamanā tuṭṭhamanā,  pītisomanassehi vā sampayuttamanā hutvā. ^b^bhagavato bhāsitaṃ  abhinandu^eb^nti idaṃ dukkhassa antakiriyāpariyosānaṃ ^a^M1.0091^ea^ bhagavato  bhāsitaṃ sukathitaṃ sulapitaṃ, evametaṃ bhagavā evametaṃ sugatāti matthakena  sampaṭicchantā abbhanumodiṃsūti.</p>
              <p>[03] sesamettha yaṃ na vuttaṃ, taṃ pubbe vuttattā ca suviññeyyattā ca na  vuttaṃ. tasmā sabbaṃ vuttānusārena anupadaso paccavekkhitabbaṃ. </p>
              <p>[06] bhāvanāpahātabbāasavavaṇṇanā niṭṭhitā. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sabbāsavasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. dhammadāyādasuttavaṇṇanā </h3n>
            <h4>
              <h4n> </h4n>
              <p>[03] 29^b^.^eb^ ^b^evaṃ^eb^ ^a^V1.0095^ea^ ^b^me suta^eb^nti dhammadāyādasuttaṃ. yasmā  panassa aṭṭhuppattiko nikkhepo, tasmā taṃ dassetvā vassa  apubbapadavaṇṇanaṃ karissāma. katarāya ca panidaṃ aṭṭhuppattiyā  nikkhittanti. lābhasakkāre. bhagavato kira mahālābhasakkāro  uppajji. yathā taṃ cattāro asaṅkhyeyye pūritadānapāramīsañcayassa.  sabbadisāsu yamakamahāmegho ^a^P1.0088^ea^ vuṭṭhahitvā mahoghaṃ  viya sabbapāramiyo ekasmiṃ attabhāve vipākaṃ dassāmāti sampiṇḍitā  viya lābhasakkāramahoghaṃ nibbattayiṃsu. tato tato  annapānayānavatthamālāgandhavilepanādihatthā khattiyabrāhmaṇādayo  āgantvā -- ``kahaṃ buddho, kahaṃ bhagavā, kahaṃ devadevo, narāsabho,  purisasīho''ti bhagavantaṃ pariyesanti. sakaṭasatehipi paccaye  āharitvā okāsaṃ alabhamānā samantā gāvutappamāṇampi sakaṭadhurena  sakaṭadhuramāhaccatiṭṭhanti ceva anubandhanti ca.  andhakavindabrāhmaṇādayo viya. sabbaṃ khandhake tesu tesu suttesu ca  āgatanayeneva veditabbaṃ. yathā ca bhagavato, evaṃ bhikkhusaṅghassāpi. </p>
              <p>[02] vuttampi cetaṃ -- ``tena kho pana samayena bhagavā sakkato  hoti garukato mānito pūjito apacito lābhī  cīvarapiṇḍapātasenāsanagilānapaccayabhesajjaparikkhārānaṃ,  bhikkhusaṅghopi kho sakkato hoti...pe0... parikkhārāna''nti  (udā0 14). tathā -- ``yāvatā ^a^M1.0092^ea^ kho, cunda, etarahi saṅgho vā  gaṇo vā loke uppanno, nāhaṃ, cunda, aññaṃ ekasaṅghampi  samanupassāmi, evaṃ lābhaggayasaggapattaṃ, yathariva, cunda,  bhikkhusaṅgho''ti (dī0 ni0 3.176).</p>
              <p>[03] svāyaṃ bhagavato ca bhikkhusaṅghassa ca uppanno lābhasakkāro  ekato hutvā dvinnaṃ mahānadīnaṃ udakamiva appameyyo ahosi. kamena  bhikkhū paccayagarukā paccayabāhulikā ahesuṃ. pacchābhattampi  telamadhuphāṇitādīsu āhaṭesu gaṇḍiṃyeva paharitvā ``amhākaṃ  ācariyassa detha, upajjhāyassa dethā''ti uccāsaddamahāsaddaṃ karonti.  sā ca nesaṃ pavatti bhagavatopi ^a^V1.0096^ea^ pākaṭā ahosi. tato bhagavā  ananucchavikanti dhammasaṃvegaṃ uppādetvā cintesi --</p>
              <p>[03] ``paccayā akappiyāti na sakkā sikkhāpadaṃ paññapetuṃ.  paccayapaṭibaddhā hi kulaputtānaṃ samaṇadhammavutti. handāhaṃ  dhammadāyādapaṭipadaṃ desemi. sā sikkhākāmānaṃ kulaputtānaṃ  sikkhāpadapaññatti viya bhavissati nagaradvāre  ṭhapitasabbakāyikāadāso viya ca, yathā hi nagaradvāre ṭhapite  sabbakāyike ādāse cattāro vaṇṇā attano chāyaṃ disvā vajjaṃ pahāya  niddosā honti, evameva sikkhākāmā kulaputtā payogamaṇḍanena  attānaṃ maṇḍetukāmā imaṃ sabbakāyikādāsūpamaṃ ^a^P1.0089^ea^ desanaṃ  āvajjitvā āmisadāyādapaṭipadaṃ vajjetvā dhammadāyādapaṭipadaṃ pūrentā  khippameva jātijarāmaraṇassa antaṃ karissantī''ti. imissā  aṭṭhuppattiyā idaṃ suttaṃ abhāsi.</p>
              <p>[03] tattha ^b^dhammadāyādā me, bhikkhave, bhavatha, mā  āmisadāyādā^eb^ti dhammassa me dāyādā, bhikkhave, bhavatha, mā  āmisassa. yo mayhaṃ dhammo, tassa paṭiggāhakā bhavatha, yañca kho  mayhaṃ āmisaṃ, tassa mā paṭiggāhakā bhavathāti vuttaṃ hoti. tattha  dhammopi duvidho -- nippariyāyadhammo, pariyāyadhammoti.  āmisampi duvidhaṃ -- nippariyāyāmisaṃ, pariyāyāmisanti. kathaṃ?  maggaphalanibbānabhedo hi navavidhopi lokuttaradhammo  ^b^nippariyāyadhammo^eb^ nibbattitadhammo, na yena kenaci pariyāyena  kāraṇena vā lesena vā dhammo. yaṃ panidaṃ vivaṭṭūpanissitaṃ kusalaṃ,  seyyathidaṃ, idhekacco ^a^M1.0093^ea^ vivaṭṭaṃ patthento dānaṃ deti, sīlaṃ samādiyati,  uposathakammaṃ karoti, gandhamālādīhi vatthupūjaṃ karoti, dhammaṃ suṇāti  deseti jhānasamāpattiyo nibbatteti, evaṃ karonto anupubbena  nippariyāyadhammaṃ amataṃ nibbānaṃ paṭilabhati, ayaṃ ^b^pariyāyadhammo^eb^.  tathā cīvarādayo cattāro paccayā ^b^nippariyāyāmisameva,^eb^ na  aññena pariyāyena kāraṇena vā lesena vā āmisaṃ. yaṃ panidaṃ  vaṭṭagāmikusalaṃ, seyyathidaṃ, idhekacco vaṭṭaṃ patthento sampattibhavaṃ  icchamāno dānaṃ deti...pe0... samāpattiyo nibbatteti, evaṃ karonto  anupubbena devamanussasampattiṃ paṭilabhati, idaṃ ^b^pariyāyāmisaṃ ^eb^nāma.</p>
              <p>[03] tattha nippariyāyadhammopi bhagavatoyeva santako. bhagavatā hi  kathitattā bhikkhū ^a^V1.0097^ea^ maggaphalanibbānāni adhigacchanti. vuttampi cetaṃ  ``so hi brāhmaṇa bhagavā anuppannassa maggassa uppādetā, asañjātassa  maggassa sañjanetā, anakkhātassa maggassa akkhātā, maggaññū  maggavidū maggakovido. maggānugā ca pana etarahi sāvakā  viharanti pacchā samannāgatā''ti (ma0 ni0 3.79) ca -- ``so hāvuso, bhagavā jānaṃ jānāti, passaṃ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato''ti (ma0 ni0 1.203) ca.  pariyāyadhammopi bhagavatoyeva santako. bhagavatā ^a^P1.0090^ea^  hi kathitattā evaṃ jānanti ``vivaṭṭaṃ patthetvā dānaṃ  dento...pe0... samāpattiyo nibbattento anukkamena amataṃ nibbānaṃ  paṭilabhatī''ti. nippariyāyāmisampi ca bhagavatoyeva santakaṃ.  bhagavatā hi anuññātattāyeva bhikkhūhi jīvakavatthuṃ ādiṃ katvā  paṇītacīvaraṃ laddhaṃ. yathāha ``anujānāmi, bhikkhave, gahapaticīvaraṃ.  yo icchati, paṃsukūliko hotu, yo icchati, gahapaticīvaraṃ  sādiyatu. itarītarenapāhaṃ, bhikkhave, santuṭṭhiṃyeva vaṇṇemī''ti  (mahāva0 337).</p>
              <p>[03] pubbe ca bhikkhū paṇītapiṇḍapātaṃ nālatthuṃ.  sapadānapiṇḍiyālopabhojanā evāhesuṃ. tehi rājagahe viharantena  bhagavatā -- ``anujānāmi, bhikkhave, saṅghabhattaṃ uddesabhattaṃ nimantanaṃ  salākabhattaṃ pakkhikaṃ ^a^M1.0094^ea^ uposathikaṃ pāṭipadika''nti (cūḷava0 325)  evaṃ anuññātattāyeva paṇītabhojanaṃ laddhaṃ. tathā senāsanaṃ. pubbe hi  akatapabbhārarukkhamūlādisenāsanāyeva bhikkhū ahesuṃ. te  ``anujānāmi, bhikkhave, pañca leṇānī''ti (cūḷava0 294) evaṃ  bhagavatā anuññātattāyeva vihāro aḍḍhayogo pāsādo hammiyaṃ guhāti  imāni senāsanāni labhiṃsu. pubbe ca muttaharītakeneva bhesajjaṃ akaṃsu.  te bhagavatāyeva -- ``anujānāmi, bhikkhave, pañca bhesajjāni,  seyyathidaṃ, sappi, navanītaṃ, telaṃ, madhu, phāṇita''nti (mahāva0  260) evamādinā nayena anuññātattā nānābhesajjāni labhiṃsu.</p>
              <p>[03] pariyāyāmisampi bhagavatoyeva santakaṃ. bhagavatā hi kathitattā  yeva jānanti -- ``sampattibhavaṃ patthento dānaṃ datvā sīlaṃ...pe0...  samāpattiyo nibbattetvā anukkamena pariyāyāmisaṃ dibbasampattiṃ  manussasampattiṃ paṭilabhatī''ti. tadeva, yasmā nippariyāyadhammopi  pariyāyadhammopi ^a^V1.0098^ea^ nippariyāyāmisampi pariyāyāmisampi bhagavatoyeva  santakaṃ, tasmā tattha attano sāmibhāvaṃ dassento āha --  ``dhammadāyādā me, bhikkhave, bhavatha mā āmisadāyādā''ti.</p>
              <p>[03] yo mayhaṃ santako duvidhopi dhammo, tassa dāyādā bhavatha.  yañca kho etaṃ mayhameva santakaṃ āmisaṃ, tassa ^a^P1.0091^ea^  dāyādā mā bhavatha. dhammakoṭṭhāsasseva sāmino bhavatha, mā  āmisakoṭṭhāsassa. yo hi jinasāsane pabbajitvā paccayaparamo  viharati catūsu taṇhuppādesu sandissamāno nikkhittadhuro  dhammānudhammappaṭipattiyaṃ, ayaṃ ^b^āmisadāyādo^eb^ nāma. tādisā  mā bhavatha. yo pana anuññātapaccayesu appicchatādīni nissāya  paṭisaṅkhā sevamāno paṭipattiparamo viharati catūsu ariyavaṃsesu  sandissamāno, ayaṃ ^b^dhammadāyādo^eb^ nāma. tādisā bhavathāti  vuttaṃ hoti.</p>
              <p>[03] idāni yesaṃ tattha etadahosi, bhavissati vā anāgatamaddhānaṃ  ``kiṃ nu kho bhagavā sāvakānaṃ alābhatthiko evamāhā''ti, tesaṃ  atipaṇītalābhatthiko ahaṃ evaṃ vadāmīti dassetumāha ^b^atthi me  tumhesu...pe0... no āmisadāyādā^eb^ti.</p>
              <p>[03] tassāyamattho ^a^M1.0095^ea^ -- atthi me tumhesu anukampā anuddayā  hitesitā, kena nu kho kāraṇena kena upāyena sāvakā dhammadāyādā  assu dhammakoṭṭhāsasāmino, no āmisadāyādāti. ayaṃ pana  adhippāyo, passati kira bhagavā āmisagarukānaṃ āmise  upakkhalitānaṃ atītakāle tāva kapilassa bhikkhuno, ``saṅghāṭipi  ādittā hotī''tiādinā (pārā0 230; saṃ0 ni0  2.218)  nayena āgatapāpabhikkhubhikkhunīsikkhamānādīnañca anekasatānaṃ  apāyaparipūraṇattaṃ attano sāsane pabbajitānañca devadattādīnaṃ.  dhammagarukānaṃ pana sāriputtamoggallānamahākassapādīnaṃ  abhiññāpaṭisambhidādiguṇappaṭilābhaṃ. tasmā tesaṃ apāyā parimuttiṃ  sabbaguṇasampattiñca icchanto āha -- ``atthi me tumhesu anukampā  kinti me sāvakā dhammadāyādā bhaveyyuṃ, no āmisadāyādā''ti.  paccayagaruko ca catuparisantare kūṭakahāpaṇo viya nibbutaṅgāro viya  ca nittejo nippabho hoti. tato vivattitacitto dhammagaruko   ^a^V1.0099^ea^ tejavā sīhova abhibhuyyacārī, tasmāpi evamāha -- ``atthi me...pe0...  no āmisadāyādā''ti.</p>
              <p>[03] evaṃ ``dhammadāyādā me, bhikkhave, bhavatha, mā  āmisadāyādā''ti idaṃ anukampāya paṇītataraṃ lābhaṃ icchantena vuttaṃ,  no alābhatthikenāti sāvetvā idāni imassa ovādassa akaraṇe  ādīnavaṃ dassento āha ``tumhe ca me, bhikkhave...pe0... no  dhammadāyādā''ti. tattha ^b^tumhepi tena^eb^ ^a^P1.0092^ea^^b^  ādiyā bhaveyyāthā^eb^ti tumhepi tena āmisadāyādabhāvena no  dhammadāyādabhāvena ādiyā bhaveyyātha. apadisitabbā visuṃ kātabbā  vavatthapetabbā, viññūhi gārayhā bhaveyyāthāti vuttaṃ hoti. kinti?  āmisadāyādā satthusāvakā viharanti, no dhammadāyādāti.</p>
              <p>[03] ^b^ahampi tena ādiyo bhaveyya^eb^nti ahampi tena tumhākaṃ  āmisadāyādabhāvena no dhammadāyādabhāvena gārayho bhaveyyaṃ. kinti?  āmisa...pe0... dāyādāti. idaṃ bhagavā tesaṃ atīva  mudukaraṇatthamāha. ayañhi ettha adhippāyo -- sace, bhikkhave, tumhe  āmisalolā carissatha, tattha viññū maṃ garahissanti ``kathañhi  nāma sabbaññū samāno attano sāvake ^a^M1.0096^ea^ dhammadāyāde no āmisadāyāde  kātuṃ na sakkotī''ti. seyyathāpi nāma anākappasampanne bhikkhū  disvā ācariyupajjhāye garahanti ``kassime saddhivihārikā,  kassantevāsikā''ti; seyyathā vā pana kulakumārake vā  kulakumārikāyo vā dussīle pāpadhamme disvā mātāpitaro garahanti  ``kassime puttā, kassa dhītaro''ti; evameva maṃ viññū garahissanti  ``kathañhi nāma sabbaññū samāno attano sāvake dhammadāyāde no  āmisadāyāde kātuṃ na sakkotī''ti.</p>
              <p>[03] evaṃ imassa ovādassa akaraṇe ādīnavaṃ dassetvā karaṇe  ānisaṃsaṃ dassento ^b^tumhe ca me^eb^tiādimāha. tattha ^b^ahampi  tena na ādiyo bhaveyya^eb^nti seyyathāpi nāma vattaparipūrake  daharabhikkhū uddesaparipucchāsampanne vassasatikatthere viya ākappasampanne  disvā, kassa saddhivihārikā, kassantevāsikāti, asukassāti,  ``patirūpaṃ therassa, paṭibalo vata ovadituṃ anusāsitu''nti  ācariyupajjhāyā na ādiyā na gārayhā bhavanti, evameva ahampi  tena tumhākaṃ dhammadāyādabhāvena no āmisadāyādabhāvena kassa sāvakā  nālakapaṭipadaṃ ^a^V1.0100^ea^ tuvaṭṭakapaṭipadaṃ candūpamapaṭipadaṃ rathavinītapaṭipadaṃ  mahāgosiṅgasālapaṭipadaṃ mahāsuññatapaṭipadaṃ paṭipannā  catupaccayasantosabhāvanārāmāriyavaṃsesu sakkhibhūtā paccayagedhato  vivattamānasā abbhā muttacandasamā viharantīti; ``samaṇassa  ^a^P1.0093^ea^ gotamassā''ti vutte ``sabbaññū vata bhagavā,  asakkhi vata sāvake āmisadāyādapaṭipadaṃ chaḍḍāpetvā  dhammadāyādapaṭipattipūrake kātu''nti viññūnaṃ na ādiyo na gārayho  bhaveyyanti. evamimasmiṃ pade adhippāyaṃ ñatvā sesaṃ kaṇhapakkhe  vuttanayapaccanīkena veditabbaṃ. evaṃ imassa ovādassa karaṇe  ānisaṃsaṃ dassetvā idāni taṃ ovādaṃ niyyātento āha -- ``tasmā  tiha me, bhikkhave...pe0... no āmisadāyādā''ti. </p>
              <p>[03] 30^b^.^eb^ evamimaṃ ovādaṃ niyyātetvā idāni tassā  dhammadāyādapaṭipattiyā paripūrakāriṃ thometuṃ ^b^idhāhaṃ,  bhikkhave^eb^tiādimāha. bhagavato hi thomanaṃ sutvāpi hontiyeva  tadatthāya paṭipajjitāro.</p>
              <p>[03] tattha ^a^M1.0097^ea^ ^b^idhā^eb^ti nipātapadametaṃ. ^b^bhuttāvī^eb^ti bhuttavā,  katabhattakiccoti vuttaṃ hoti. ^b^pavārito^eb^ti yāvadatthapavāraṇāya  pavārito, yāvadatthaṃ bhuñjitvā paṭikkhittabhojano tittovāti vuttaṃ  hoti. catubbidhā hi pavāraṇā vassaṃvuṭṭhapavāraṇā paccayapavāraṇā  anatirittapavāraṇā yāvadatthapavāraṇāti. tattha, ``anujānāmi  bhikkhave, vassaṃvuṭṭhānaṃ bhikkhūnaṃ tīhi ṭhānehi pavāretu''nti (mahāva0  209) ayaṃ ^b^vassaṃvuṭṭhapavāraṇā^eb^. ``icchāmahaṃ, bhante, saṅghaṃ  catumāsaṃ bhesajjena pavāretu''nti (pāci0 303) ca ``aññatra  punapavāraṇāya aññatra niccapavāraṇāyā''ti (pāci0 307) ca ayaṃ  ^b^paccayapavāraṇā^eb^. ``pavārito nāma asanaṃ paññāyati, bhojanaṃ  paññāyati, hatthapāse ṭhito abhiharati, paṭikkhepo paññāyati, eso  pavārito nāmā''ti (pāci0 239) ayaṃ ^b^anatirittapavāraṇā^eb^.  ``paṇītena khādanīyena bhojanīyena sahatthā santappesi  sampavāresī''ti (dī0 ni0 1.297, 358) ayaṃ  ^b^yāvadatthapavāraṇā^eb^. ayamidha adhippetā. tena vuttaṃ  ``pavāritoti yāvadatthapavāraṇāya pavārito''ti.</p>
              <p>[03] ^b^paripuṇṇo^eb^ti bhojanena paripuṇṇo. ^b^pariyosito^eb^ti  pariyositabhojano, uttarapadalopo daṭṭhabbo ^a^V1.0101^ea^. yāvatakaṃ bhuñjitabbaṃ,  tāvatakaṃ bhuttaṃ hoti, avasitā me bhojanakiriyāti attho.  ^b^suhito^eb^ti dhāto, jighacchādukkhābhāvena vā sukhitoti vuttaṃ  hoti. ^b^yāvadattho^eb^ti yāvatako ^a^P1.0094^ea^ me bhojanena  attho, so sabbo pattoti. ettha ca purimānaṃ tiṇṇaṃ pacchimāni  sādhakāni. yo hi pariyosito, so bhuttāvī hoti. yo ca  suhito, so yāvadatthapavāraṇāya pavārito. yo yāvadattho, so  paripuṇṇoti. purimāni vā pacchimānaṃ. yasmā hi bhuttāvī, tasmā  pariyosito. yasmā pavārito, tasmā suhito. yasmā paripuṇṇo,  tasmā yāvadatthoti. sabbañcetaṃ parikappetvā vuttanti veditabbaṃ.</p>
              <p>[03] ^b^siyā^eb^ti ekaṃse ca vikappane ca. ``pathavīdhātu siyā  ajjhattikā, siyā bāhirā''ti (ma0 ni0 3.349) ekaṃse.  ``siyā aññatarassa bhikkhuno āpatti vītikkamo''ti (ma0 ni0  3.39) vikappane. idha ubhayampi vaṭṭati. atirekova  ^b^atirekadhammo^eb^. tathā ^b^chaḍḍanīya dhammo^eb^. adhiko ca  chaḍḍetabbo ca, na aññaṃ kiñci kātabboti ^a^M1.0098^ea^ attho. ^b^athā^eb^ti  tamhi kāle. ^b^jighacchādubbalyaparetā^eb^ti jighacchāya ca  dubbalyena ca paretā phuṭṭhā anugatā ca aṭṭhapi dasapi divasāni.  tattha keci jighacchitāpi na dubbalā honti, sakkonti jighacchaṃ  sahituṃ. ime pana na tādisāti dassetuṃ ubhayamāha. ^b^tyāha^eb^nti  te ahaṃ. ^b^sace ākaṅkhathā^eb^ti yadi icchatha.</p>
              <p>[03] ^b^appaharite^eb^ti apparuḷhaharite, yasmiṃ ṭhāne  piṇḍapātajjhottharaṇena vinassanadhammāni tiṇāni natthi, tasminti  attho. tena nittiṇañca mahātiṇagahanaṃ ca, yattha sakaṭenapi chaḍḍite  piṇḍapāte tiṇāni na vinassanti, tañca ṭhānaṃ pariggahitaṃ hoti.  bhūtagāmasikkhāpadassa hi avikopanatthametaṃ vuttaṃ.</p>
              <p>[03] ^b^appāṇake^eb^ti nippāṇake piṇḍapātajjhottharaṇena  maritabbapāṇakarahite vā mahāudakakkhandhe. parittodake eva hi  bhattapakkhepena āḷulite sukhumapāṇakā maranti, na mahātaḷākādīsūti.  pāṇakānurakkhaṇatthañhi etaṃ vuttaṃ. ^b^opilāpessāmī^eb^ti  nimujjāpessāmi.</p>
              <p>[03] ^b^tatrekassā^eb^ti tesu dvīsu ekassa. yo imaṃ dhammadesanaṃ  suṭṭhu sutavā punappunaṃ āvajjeti ca ^a^V1.0102^ea^, taṃ sandhāyāha ^b^vuttaṃ kho  paneta^eb^nti. ayaṃ ^b^vutta^eb^-saddo kesohāraṇepi dissati  ``kāpaṭiko māṇavo daharo vuttasiro''tiādīsu (ma0 ni0  2.426). ropitepi ``yathā sāradikaṃ bījaṃ, khette vuttaṃ  virūhatī''tiādīsu ^a^P1.0095^ea^ (jā0 1.3.31). kathitepi  ``vuttamidaṃ bhagavatā, vuttamidaṃ arahatā''tiādīsu. idha pana kathite  daṭṭhabbo. kathitaṃ kho panetanti ayañhissa attho.  ^b^āmisaññatara^eb^nti catunnaṃ paccayāmisānaṃ aññataraṃ, ekanti attho.  ^b^yadida^eb^nti nipāto, sabbaliṅgavibhattivacanesu tādisova tattha  tattha atthato pariṇāmetabbo. idha panāssa yo esoti attho.  yo eso piṇḍapāto nāma. idaṃ āmisaññataranti vuttaṃ hoti.  ^b^yaṃnūnāha^eb^nti sādhu vatāhaṃ. ^b^eva^eb^nti yathā idāni imaṃ  khaṇaṃ vītināmemi, evameva rattindivaṃ. ^b^vītināmeyya^eb^nti  khepeyyaṃ ativattāpeyyaṃ.</p>
              <p>[03] ^b^so taṃ piṇḍapāta^eb^nti so taṃ sadevakena lokena sirasā  sampaṭicchitabbarūpaṃ sugatātirittampi piṇḍapātaṃ abhuñjitvā  dhammadāyādabhāvaṃ ākaṅkhamāno ^a^M1.0099^ea^ ādittasīsūpamaṃ paccavekkhitvā teneva  jighacchādubbalyena evaṃ taṃ rattindivaṃ vītināmeyya.</p>
              <p>[03] ^b^atha dutiyassā^eb^ti imasmiṃ pana vāre esa saṅkhepo, sace  so bhikkhu, yaṃnūnāhaṃ...pe0... vītināmeyyanti cintento evampi  cinteyya, pabbajitena kho vāḷamigākule araññe bhesajjaṃ viya  pañcakāmaguṇavāḷākule gāme piṇḍapātopi dukkhaṃ pariyesituṃ. ayaṃ  pana piṇḍapāto iti pariyesanādīnavavimutto ca sugatātiritto cāti  ubhato sujātakhattiyakumāro viya hoti, yehi ca pañcahi kāraṇehi  piṇḍapāto na paribhuñjitabbo hoti. seyyathidaṃ, puggalaṃ garahitvā na  paribhuñjitabbo hoti ``alajjipuggalassa santako''ti.  aparisuddhauppattitāya na paribhuñjitabbo hoti  ``bhikkhuniparipācanāsantasambhāvanuppanno''ti. sāmikānukampāya  na paribhuñjitabbo hoti ``piṇḍapātasāmiko bhikkhu jighacchito''ti.  so dhāto tasseva antevāsikādīsu anukampāya na paribhuñjitabbo  hoti ``antevāsikā aññe vā tappaṭibaddhā jighacchitā''ti, tepi  dhātā suhitā, apica kho assaddhatāya na paribhuñjitabbo hoti  ``piṇḍapātasāmiko bhikkhu assaddho''ti. tehi ca kāraṇehi ayaṃ  vimutto. bhagavā hi lajjīnaṃ aggo, parisuddhuppattiko piṇḍapāto,  bhagavā ca dhāto suhito, paccāsīsakopi añño puggalo natthi, ye  loke saddhā, bhagavā tesaṃ aggoti evaṃ cintetvā ^a^V1.0103^ea^ ca so taṃ piṇḍapātaṃ  bhuñjitvā...pe0... vītināmeyya. ettāvatā ^a^P1.0096^ea^ yopi  abhuñjitvā samaṇadhammaṃ karoti, sopi bhuñjitabbakameva piṇḍapātaṃ na  bhutto hoti. yopi bhuñjitvā samaṇadhammaṃ karoti, sopi  bhuñjitabbakameva bhutto hoti. natthi piṇḍapāte viseso. puggale  pana atthi viseso. tasmā taṃ dassento ^b^kiñcāpi  so^eb^tiādimāha.</p>
              <p>[03] tattha ^b^kiñcāpī^eb^ti anujānanappasaṃsanatthe nipāto. kiṃ  anujānāti? tassa bhikkhuno taṃ anavajjaparibhogaṃ. kiṃ pasaṃsati?  bhutvā samaṇadhammakaraṇaṃ. idaṃ vuttaṃ hoti yadipi so bhikkhu evaṃ  bhuñjitabbameva bhuñjitvā kātabbameva kareyya. ^b^atha kho asuyeva  me purimo bhikkhū^eb^ti yo purimo bhikkhu tampi piṇḍapātaṃ  paṭikkhipitvā samaṇadhammaṃ karoti, soyeva mama dvīsu sūresu sūrataro  viya dvīsu paṇḍitesu paṇḍitataro viya ca pujjataro ^a^M1.0100^ea^ ca pāsaṃsataro ca,  dutiyabhikkhuto atirekena pūjanīyo ca pasaṃsanīyo cāti vuttaṃ hoti.</p>
              <p>[03] idāni tamatthaṃ kāraṇena sādhento ^b^taṃ kissa  hetū^eb^tiādimāha. tassattho, tattha siyā tumhākaṃ, kasmā so  bhikkhu bhagavato pujjataro ca pāsaṃsataro cāti? ^b^tañhi  tassā^eb^ti yasmā taṃ piṇḍapātapaṭikkhipanaṃ tassa bhikkhuno dīgharattaṃ  appicchatāya...pe0... vīriyārambhāya saṃvattissati. kathaṃ? tassa  hi sace aparena samayena paccayesu atricchatā vā pāpicchatā vā  mahicchatā vā uppajjissati. tato naṃ iminā  piṇḍapātapaṭikkhepaṅkusena nivāressati ``are tvaṃ sugatātirittampi  piṇḍapātaṃ paṭikkhipitvā īdisaṃ icchaṃ uppādesī''ti evaṃ  paccavekkhamāno. esa nayo asantuṭṭhiyā asaṃlekhassa cuppannassa  nivāraṇe. evaṃ tāvassa appicchatāya santuṭṭhiyā saṃlekhāya  saṃvattissati.</p>
              <p>[03] ^b^subharatāyā^eb^ti ettha ayaṃ saṃvaṇṇanā -- idhekacco  attanopi upaṭṭhākānampi dubbharo hoti dupposo. ekacco attanopi  upaṭṭhākānampi subharo hoti suposo. kathaṃ? yo hi ambilādīni  laddhā anambilādīni pariyesati, aññassa ghare laddhaṃ aññassa ghare  chaḍḍento sabbaṃ gāmaṃ vicaritvā rittapattova vihāraṃ pavisitvā  nipajjati, ayaṃ attano dubbharo. yo pana sālimaṃsodanādīnaṃ patte  pūretvā dinnepi dummukhabhāvaṃ anattamanabhāvameva ca dasseti, tesaṃ vā  sammukhāva taṃ piṇḍapātaṃ ``kiṃ tumhehi dinna''nti apasādento  ^a^P1.0097^ea^ sāmaṇeragahaṭṭhādīnampi deti ^a^V1.0104^ea^, ayaṃ upaṭṭhākānaṃ dubbharo.  etaṃ disvā manussā dūrato parivajjanti dubbharo bhikkhu na sakkā  positunti. yo pana yaṃkiñci lūkhaṃ vā paṇītaṃ vā laddhā  tuṭṭhacittova bhuñjitvā vihāraṃ gantvā attano kammaṃ karoti, ayaṃ  attano subharo. yo ca paresampi appaṃ vā bahuṃ vā lūkhaṃ vā paṇītaṃ  vā dānaṃ ahīḷetvā attamano vippasannamukho hutvā tesaṃ sammukhāva  paribhuñjitvā yāti, ayaṃ upaṭṭhākānaṃ subharo. etaṃ disvā manussā  ativiya vissatthā honti -- ``amhākaṃ bhadanto subharo thokenapi  tussati, mayameva naṃ posissāmā''ti paṭiññaṃ katvā posenti.</p>
              <p>[03] tattha sace aparena samayena assa attano vā upaṭṭhākānaṃ vā  dubbharatānayena cittaṃ uppajjissati. tato naṃ iminā  piṇḍapātapaṭikkhepaṅkusena nivāressati -- ``are tvaṃ sugatātirittampi  piṇḍapātaṃ paṭikkhipitvā īdisaṃ ^a^M1.0101^ea^ cittaṃ uppādesī''ti evaṃ  paccavekkhamāno, evamassa subharatāya saṃvattissati. sace panassa  kosajjaṃ uppajjissati, tampi etenevaṅkusena nivāressati -- ``are  tvaṃ nāma tadā sugatātirittampi piṇḍapātaṃ paṭikkhipitvā tathā  jighacchādubbalyaparetopi samaṇadhammaṃ katvā ajja  kosajjamanuyuñjasī''ti evaṃ paccavekkhamāno, evamassa vīriyārambhāya  saṃvattissati. evamassa idaṃ piṇḍapātapaṭikkhipanaṃ dīgharattaṃ  appicchatāya...pe0... vīriyārambhāya saṃvattissati. evamassime  pañca guṇā paripūrā dasa kathāvatthūni paripūressanti.</p>
              <p>[03] kathaṃ? atra hi pāḷiyaṃyeva  appicchatāsantuṭṭhitāvīriyārambhavasena tīṇi āgatāni, sesāni  sallekhena saṅgahitāni. idañhi sabbakathāvatthūnaṃ nāmameva, yadidaṃ  sallekho. yathāha -- ``yā ca kho ayaṃ, ānanda, kathā  abhisallekhikā cetovinīvaraṇasappāyā ekantanibbidāya virāgāya  nirodhāya upasamāya abhiññāya sambodhāya nibbānāya saṃvattati.  seyyathidaṃ, appicchakathā''ti (ma0 ni0 3.189, 192) vitthāro.  evaṃ ime pañca guṇā paripūrā dasa kathāvatthūni paripūressanti. dasa  kathāvatthūni paripūrāni tisso sikkhā paripūressanti.</p>
              <p>[03] kathaṃ? etesu hi appicchakathā santosakathā asaṃsaggakathā  sīlakathāti imā catasso kathā adhisīlasikkhāsaṅgahitāyeva  ^a^P1.0098^ea^. pavivekakathā vīriyārambhakathā samādhikathāti  imā tisso adhicittasikkhasaṅgahitā ^a^V1.0105^ea^. paññākathā vimuttikathā  vimuttiñāṇadassanakathāti imā tisso adhipaññāsikkhāsaṅgahitāti.  evaṃ dasa kathāvatthūni paripūrāni tisso sikkhā paripūressanti.  tisso sikkhā paripūrā pañca asekkhadhammakkhandhe paripūressanti.</p>
              <p>[03] kathaṃ? paripūrā hi adhisīlasikkhā asekkho  sīlakkhandhoyeva hoti, adhicittasikkhā asekkho samādhikkhandho,  adhipaññāsikkhā asekkhā paññā-vimutti-vimuttiñāṇadassanakkhandhā  evāti evaṃ tisso sikkhā paripūrā pañca asekkhadhammakkhandhe  paripūressanti. pañca dhammakkhandhā paripūrā amataṃ nibbānaṃ  paripūressanti. seyyathāpi uparipabbate pāvussako mahāmegho  abhivuṭṭho ^a^M1.0102^ea^ pabbatakandarasarasākhā paripūreti. tā paripūrā kusobbhe,  kusobbhā mahāsobbhe, mahāsobbhā kunnadiyo, kunnadiyo mahānadiyo,  mahānadiyo mahāsamuddasāgaraṃ paripūrenti; evameva tassa bhikkhuno ime  pañca guṇā paripūrā dasa kathāvatthuni ādiṃ katvā yāva amataṃ  nibbānaṃ paripūressanti. evamayaṃ bhikkhu dhammadāyādapaṭipadaṃ  paṭipanno paramadhammadāyādaṃ labhatīti etamatthaṃ sampassamāno bhagavā  ``taṃ kissa hetu tañhi tassa, bhikkhave, bhikkhuno''tiādimāha.</p>
              <p>[03] evaṃ tassa bhikkhuno pujjatarapāsaṃsatarabhāvaṃ kāraṇena sādhetvā  idāni te bhikkhū tathattāya sanniyojento ^b^tasmā tiha me  bhikkhave^eb^tiādimāha. kiṃ vuttaṃ hoti, yasmā yo taṃ piṇḍapātaṃ  bhuñjitvā samaṇadhammaṃ kareyya, so imehi pañcahi mūlaguṇehi  paribāhiro. yo pana abhuñjitvā kareyya, so imesaṃ bhāgī hoti --  ``tasmā tiha me, bhikkhave...pe0... no āmisadāyādā''ti.</p>
              <p>[03] ^b^idamavoca bhagavā^eb^ti idaṃ nidānapariyosānato pabhuti yāva  no āmisadāyādāti suttappadesaṃ bhagavā avoca. ^b^idaṃ vatvāna  sugato^eb^ti idañca suttappadesaṃ vatvāva sobhanāya paṭipadāya gatattā  ^b^sugato^eb^ti saṅkhaṃ pattoyeva bhagavā. ^b^uṭṭhāyāsanā vihāraṃ  pāvisī^eb^ paññattavarabuddhāsanato uṭṭhahitvā vihāraṃ attano mahāgandhakuṭiṃ  pāvisi asambhinnāya eva parisāya. kasmā ^a^P1.0099^ea^  dhammathomanatthaṃ.</p>
              <p>[03] buddhā ^a^V1.0106^ea^ kira apariniṭṭhitāya desanāya vihāraṃ pavisantā dvīhi  kāraṇehi pavisanti puggalathomanatthaṃ vā dhammathomanatthaṃ vā.  puggalathomanatthaṃ pavisanto evaṃ cintesi -- ``imaṃ mayā saṃkhittena  uddesaṃ uddiṭṭhaṃ, vitthārena avibhattaṃ, dhammapaṭiggāhakā bhikkhū uggahetvā  ānandaṃ vā kaccānaṃ vā upasaṅkamitvā pucchissanti, te mayhaṃ ñāṇena  saṃsandetvā kathessanti, tato dhammapaṭiggāhakā puna maṃ pucchissanti,  tesaṃ ahaṃ sukathitaṃ, bhikkhave, ānandena sukathitaṃ kaccānena, maṃ cepi  tumhe etamatthaṃ puccheyyātha, ahampi naṃ evameva byākareyyanti evaṃ te  puggale thomessāmi, tato tesu gāravaṃ janetvā bhikkhū  upasaṅkamissanti, tepi bhikkhū atthe ca dhamme ca ^a^M1.0103^ea^ niyojessanti, te  tehi niyojitā tisso sikkhā paripūrentā dukkhassantaṃ  karissantī''ti.</p>
              <p>[03] dhammathomanatthaṃ pavisanto evaṃ cintesi, yathā idheva cintesi  -- ``mayi vihāraṃ paviṭṭhe tameva āmisadāyādaṃ garahanto  dhammadāyādañca thomento imissaṃyeva parisati nisinno sāriputto  dhammaṃ desessati, evaṃ dvinnampi amhākaṃ ekajjhāsayāya matiyā  desitā ayaṃ desanā aggā ca garukā ca bhavissati  pāsāṇacchattasadisā. caturoghanittharaṇaṭṭhena titthe ṭhapitā nāvā viya  maggagamanaṭṭhena catuyuttāajaññaratho viya ca bhavissati. yathā ca  `evaṃ karontassa ayaṃ daṇḍo'ti parisati āṇaṃ ṭhapetvā uṭṭhāyāsanā  pāsādaṃ āruḷhe rājini tattheva nisinno senāpati taṃ raññā ṭhapitaṃ  āṇaṃ pavatteti; evampi mayā ṭhapitaṃ desanaṃ imissaṃyeva parisati  nisinno sāriputto thometvā desessati, evaṃ dvinnampi amhākaṃ  matiyā desitā ayaṃ desanā balavatarā majjhanhikasūriyo viya  pajjalissatī''ti. evamidha dhammathomanatthaṃ uṭṭhāyāsanā vihāraṃ  pāvisi.</p>
              <p>[03] īdisesu ca ṭhānesu bhagavā nisinnāsaneyeva antarahito  cittagatiyā vihāraṃ pavisatīti veditabbo. yadi hi kāyagatiyā  gaccheyya, sabbā parisā bhagavantaṃ parivāretvā gaccheyya, sā ekavāraṃ  bhinnā puna dussannipātā bhaveyyāti bhagavā cittagatiyā eva pāvisi. </p>
              <p>[03] 31^b^.^eb^ evaṃ ^a^P1.0100^ea^ paviṭṭhe pana bhagavati  bhagavato adhippāyānurūpaṃ taṃ dhammaṃ thometukāmo ^b^tatra kho^eb^ ^a^V1.0107^ea^  ^b^āyasmā  sāriputto...pe0...etadavoca^eb^. tattha ^b^āyasmā^eb^ti piyavacanametaṃ.  ^b^sāriputto^eb^ti tassa therassa nāmaṃ, tañca kho mātito, na  pitito. rūpasāriyā hi brāhmaṇiyā so putto, tasmā sāriputtoti  vuccati. ^b^acirapakkantassā^eb^ti pakkantassa sato nacirena.  ^b^āvuso, bhikkhave^eb^ti ettha pana buddhā bhagavanto sāvake  ālapantā bhikkhaveti ālapanti. sāvakā pana buddhehi sadisā mā  homāti āvusoti paṭhamaṃ vatvā pacchā bhikkhaveti bhaṇanti. buddhehi  ca ālapito bhikkhusaṅgho bhadanteti paṭivacanaṃ deti, sāvakehi  āvusoti.</p>
              <p>[03] ^b^kittāvatā^eb^ ^a^M1.0104^ea^ ^b^nu kho, āvuso^eb^ti ettha ^b^kittāvatā^eb^ti  paricchedavacanaṃ, kittakenāti vuttaṃ hoti. ^b^nu^eb^kāro pucchāyaṃ.  ^b^kho^eb^kāro nipātamattaṃ. ^b^satthu pavivittassa viharato^eb^ti,  tīhi vivekehi kāyacittaupadhivivekehi satthuno viharantassa.  ^b^vivekaṃ nānusikkhantī^eb^ti tiṇṇaṃ vivekānaṃ aññatarampi  nānusikkhanti, āmisadāyādāva hontīti imamatthaṃ āyasmā  sāriputto bhikkhū pucchi. esa nayo sukkapakkhepi.</p>
              <p>[03] evaṃ vutte tamatthaṃ sotukāmā bhikkhū ^b^dūratopi  kho^eb^tiādimāhaṃsu. tattha ^b^dūratopī^eb^ti tiroraṭṭhatopi  tirojanapadatopi anekayojanagaṇanatopīti vuttaṃ hoti.  ^b^santike^eb^ti samīpe. ^b^aññātu^eb^nti jānituṃ bujjhituṃ.  ^b^āyasmantaṃyeva sāriputtaṃ paṭibhātū^eb^ti āyasmatoyeva sāriputtassa  bhāgo hotu, āyasmā pana sāriputto attano bhāgaṃ katvā vibhajatūti  vuttaṃ hoti. āyasmato hi bhāgo yadidaṃ atthakkhānaṃ, amhākaṃ pana  savanaṃ bhāgoti ayamettha adhippāyo, evaṃ saddalakkhaṇena sameti.  keci pana bhaṇanti ``paṭibhātūti dissatū''ti. apare  ``upaṭṭhātū''ti. ^b^dhāressantī^eb^ti uggahessanti pariyāpuṇissanti.  tato nesaṃ kathetukāmo thero ^b^tena hī^eb^tiādimāha. tattha  ^b^tenā^eb^ti kāraṇavacanaṃ. ^b^hi^eb^kāro nipāto. yasmā  sotukāmāttha, yasmā ca mayhaṃ bhāraṃ āropayittha, tasmā suṇāthāti  vuttaṃ hoti. tepi bhikkhū therassa vacanaṃ sampaṭicchiṃsu, tenāha  ``evamāvusoti...pe0...paccassosu''nti.</p>
              <p>[03] atha nesaṃ, āmisadāyādaṃ garahantena bhagavatā ``tumhepi tena  ādiyā bhaveyyāthā''ti ekenevākārena ^a^P1.0101^ea^ vuttamatthaṃ  tīhi ākārehi dassento āyasmā sāriputto etadavoca --  ``idhāvuso ^a^V1.0108^ea^, satthu pavivittassa viharato...pe0... ettāvatā kho,  āvuso, satthu pavivittassa viharato sāvakā vivekaṃ  nānusikkhantī''ti.</p>
              <p>[03] ettāvatā yañca bhagavā āmisadāyādapaṭipadaṃ garahanto  ``tumhepi tena ādiyā bhaveyyāthā''ti āha, yañca attanā pucchaṃ  pucchi ``kittāvatā nu kho...pe0... nānusikkhantī''ti, tassa  vitthārato attho suvibhatto hoti. so ca kho bhagavato ādiyabhāvaṃ  anāmasitvāva. bhagavatoyeva hi yuttaṃ sāvake anuggaṇhantassa  ``ahampi ^a^M1.0105^ea^ tena ādiyo bhavissāmī''ti vattuṃ, na sāvakānaṃ. esa  nayo sukkapakkhepi, ayaṃ tāvettha anusandhikkamayojanā.</p>
              <p>[03] ayaṃ panatthavaṇṇanā ^b^idhā^eb^ti imasmiṃ sāsane, ^b^satthu  pavivittassā^eb^ti satthuno tīhi vivekehi accantapavivittassa.  ^b^vivekaṃ nānusikkhantī^eb^ti kāyavivekaṃ nānusikkhanti, na  paripūrentīti vuttaṃ hoti. yadi pana tividhaṃ vivekaṃ sandhāya  vadeyya, pucchāya aviseso siyā. byākaraṇapakkho hi ayaṃ.  tasmā iminā padena kāyavivekaṃ, ``yesañca dhammāna''ntiādinā  cittavivekaṃ, ``bāhulikā''tiādinā upadhivivekañca dassetīti  evamettha saṅkhepato attho veditabbo.</p>
              <p>[03] ^b^yesañca dhammāna^eb^nti lobhādayo sandhāyāha, ye parato  ``tatrāvuso lobho ca pāpako''tiādinā nayena vakkhati.  ^b^nappajahantī^eb^ti na pariccajanti, cittavivekaṃ na paripūrentīti  vuttaṃ hoti. ^b^bāhulikā^eb^ti cīvarādibāhullāya paṭipannā.  sāsanaṃ sithilaṃ gaṇhantīti ^b^sāthalikā. okkamane pubbaṅgamā^eb^ti  ettha ^b^okkamanaṃ^eb^ vuccanti avagamanaṭṭhena pañca nīvaraṇāni, tena  pañcanīvaraṇapubbaṅgamāti vuttaṃ hoti. ^b^paviveke^eb^ti upadhiviveke  nibbāne. ^b^nikkhittadhurā^eb^ti oropitadhurā, tadadhigamāya  ārambhampi akurumānāti, ettāvatā upadhivivekaṃ na paripūrentīti vuttaṃ  hoti.</p>
              <p>[03] ettāvatā aniyameneva vatvā idāni desanaṃ niyamento  ``tatrāvuso''tiādimāha. kasmā? sāvakā ``tīhi ṭhānehī''ti  evañhi aniyametvāva vuccamāne ``kampi maññe bhaṇati ^a^V1.0109^ea^, na amhe''ti  udāsināpi honti. ``therā navā majjhimā''ti evaṃ pana  niyametvā vuccamāne amhe bhaṇatīti ādaraṃ karonti ^a^P1.0102^ea^.  yathā raññā ``amaccehi nagaravīthiyo sodhetabbā''ti  vuttepi ``kena nu kho sodhetabbā''ti maññamānā na sodhenti,  attano attano gharadvāraṃ sodhetabbanti pana bheriyā nikkhantāya sabbe  muhuttena sodhenti ca alaṅkaronti ca, evaṃsampadamidaṃ veditabbaṃ.</p>
              <p>[03] tattha ^b^tatrā^eb^ti tesu sāvakesu. ^b^therā^eb^ti dasavasse  upādāya vuccanti. ^b^tīhi ṭhānehī^eb^ti tīhi kāraṇehi. ayañhi  ṭhānasaddo issariyaṭṭhitikhaṇakāraṇesu dissati. ``kiṃ panāyasmā  devānamindo kammaṃ katvā ^a^M1.0106^ea^ imaṃ ṭhānaṃ patto''tiādīsu hi issariye  dissati. ``ṭhānakusalo hoti akkhaṇavedhī''tiādīsu ṭhitiyaṃ.  ``ṭhānasovetaṃ tathāgataṃ paṭibhātī''tiādīsu (ma0 ni0 2.87)  khaṇe. ``ṭhānañca ṭhānato aṭṭhānañca aṭṭhānato''tiādīsu (vibha0  809; ma0 ni0 1.148) kāraṇe. idha pana kāraṇeyeva.  kāraṇañhi yasmā tattha phalaṃ tiṭṭhati tadāyattavuttibhāvena, tasmā  ṭhānanti vuccati.</p>
              <p>[03] ^b^iminā paṭhamena ṭhānena therā bhikkhū gārayhā^eb^ti ettha  ^b^gārayhā^eb^ti garahitabbā. ^b^therā^eb^ nāma samānā  araññavanapatthāni pantāni senāsanāni na upenti, gāmantasenāsanaṃ  na muñcanti, saṅgaṇikārāmataṃ vaḍḍhentā viharanti, kāyavivekampi na  paripūrenti, navamajjhimakāle kīdisā ahesunti evaṃ ninditabbā  honti, imaṃ nindaṃ āvuso labhantīti dasseti. ^b^dutiyena  ṭhānenā^eb^ti etthāpi ime nāma āvuso therāpi samānā yesaṃ dhammānaṃ  satthā pahānamāha, te lobhādidhamme na jahanti, accharāsaṅghātamattampi  ekamantaṃ nisīditvā cittekaggataṃ na labhanti, navamajjhimakāle  kīdisā ahesunti evaṃ ninditabbā honti, imaṃ nindaṃ āvuso  labhantīti dassetīti evaṃ yojanā kātabbā. ^b^tatiyena  ṭhānenā^eb^ti etthāpi ime nāmāvuso, therāpi samānā itarītarena na  yāpenti, cīvarapattasenāsanapūtikāyamaṇḍanānuyogamanuyuttā viharanti  upadhivivekaṃ apūrayamānā, navamajjhimakāle kīdisā ahesunti evaṃ  ninditabbā honti, imaṃ nindaṃ, āvuso, labhantīti dassetīti evaṃ  yojanā veditabbā. esa nayo majjhimanavavāresu.</p>
              <p>[03] ayaṃ pana viseso. ^b^majjhimā^eb^ti pañcavasse upādāya  yāva nava vassā vuccanti. ^b^navā^eb^ti ^a^V1.0110^ea^ ūnapañcavassā vuccanti.  yathā ca tattha navamajjhimakāle kīdisā ahesunti vuttaṃ, evamidha  ^a^P1.0103^ea^ navakāle kīdisā ahesuṃ, therakāle kīdisā  bhavissanti, majjhimatherakāle kīdisā bhavissantīti vatvā yojetabbaṃ. </p>
              <p>[03] 32^b^.^eb^ imasmiñca kaṇhapakkhe vuttapaccanīkanayena  sukkapakkhe attho veditabbo. ayaṃ panettha saṅkhepo. ime vata  therāpi samānā yojanaparamparāya araññavanapatthāni pantāni  senāsanāni sevanti, gāmantasenāsanaṃ upagantuṃ yuttakālepi na  upagacchanti, evaṃ jiṇṇasarīrāpi āraddhavīriyā ^a^M1.0107^ea^ paccayadāyakānaṃ pasādaṃ  janenti, navamajjhimakāle kīdisā ahesunti iminā paṭhamena ṭhānena  therā pāsaṃsā bhavanti, pasaṃsaṃ labhanti. lobhādayo pahāya cittavivekaṃ  pūrenti, ayampi mahāthero saddhivihārikāntevāsikaparivārito hutvā  nisīdituṃ yuttakālepi īdisepi vaye vattamāne bhattakiccaṃ katvā paviṭṭho  sāyaṃ nikkhamati, sāyaṃ paviṭṭho pāto nikkhamati, kasiṇaparikammaṃ  karoti, samāpattiyo nibbatteti, maggaphalāni adhigacchati,  sabbathāpi cittavivekaṃ pūretīti iminā dutiyena ṭhānena therā bhikkhū  pāsaṃsā bhavanti, pasaṃsaṃ labhanti. yasmiṃ kāle therassa  paṭṭadukūlakoseyyādīni sukhasamphassāni lahucīvarādīni yuttāni,  tasmimpi nāma kāle ayaṃ mahāthero paṃsukūlāni dhāreti, asithilaṃ  sāsanaṃ gahetvā vigatanīvaraṇo phalasamāpattiṃ appetvā upadhivivekaṃ  paripūrayamāno viharati, navamajjhimakāle kīdiso ahosīti iminā  tatiyena ṭhānena therā pāsaṃsā bhavanti, pasaṃsaṃ labhantīti. esa nayo  majjhimanavavāresu.</p>
              <p>[03]  </p>
              <p>[03] 33^b^.^eb^ ^b^tatrāvuso^eb^ti ko anusandhi, evaṃ  navahākārehi āmisadāyādapaṭipadaṃ garahanto, navahi dhammadāyādapaṭipadaṃ  thomento, aṭṭhārasahākārehi desanaṃ niṭṭhāpetvā, ye te ``yesañca  dhammānaṃ satthā pahānamāha, te ca dhamme na pajahantī''ti evaṃ  pahātabbadhammā vuttā. te sarūpato ``ime te''ti dassetumidaṃ  ``tatrāvuso, lobho cā''tiādimāha, ayaṃ anusandhi.</p>
              <p>[03] apica heṭṭhā pariyāyeneva dhammo kathito. āmisaṃ pana  pariyāyenapi nippariyāyenapi kathitaṃ. idāni nippariyāyadhammaṃ  lokuttaramaggaṃ kathetumidamāha. ayaṃ pettha anusandhi.</p>
              <p>[03] tattha ^a^V1.0111^ea^ ^b^tatrā^eb^ti atītadesanānidassanaṃ, ``satthu  pavivittassa viharato sāvakā vivekaṃ nānusikkhantī''tiādinā  nayena vuttadesanāyanti vuttaṃ hoti. ^b^lobho ca pāpako, doso ca  pāpako^eb^ti ime dve dhammā pāpakā lāmakā, ime pahātabbāti ^a^P1.0104^ea^  dasseti. tattha lubbhanalakkhaṇo ^b^lobho^eb^.  dussanalakkhaṇo ^b^doso^eb^. tesu lobho āmisadāyādassa  paccayānaṃ lābhe hoti, doso alābhe. lobhena ^a^M1.0108^ea^ aladdhaṃ pattheti,  dosena alabhanto vighātavā hoti. lobho ca deyyadhamme hoti,  doso adāyake vā amanuññadāyake vā. lobhena navataṇhāmūlake  dhamme paripūreti, dosena pañca macchariyāni.</p>
              <p>[03] idāni tesaṃ pahānūpāyaṃ dassento ^b^lobhassa ca  pahānāyā^eb^tiādimāha. tassattho, tassa pana pāpakassa lobhassa ca  dosassa ca pahānāya. ^b^atthi majjhimā paṭipadā^eb^ti maggaṃ  sandhāya idaṃ vuttaṃ. maggo hi lobho eko anto, doso eko  antoti ete dve ante na upeti, na upagacchati, vimutto etehi  antehi, tasmā ``majjhimā paṭipadā''ti vuccati. etesaṃ majjhe  bhavattā ^b^``majjhimā,^eb^ paṭipajjitabbato ca ^b^paṭipadā^eb^ti.  tathā kāmasukhallikānuyogo eko anto, attakilamathānuyogo eko  anto, sassataṃ eko anto, ucchedo eko antoti purimanayeneva  vitthāretabbaṃ.</p>
              <p>[03] ^b^cakkhukaraṇī^eb^tiādīhi pana tameva paṭipadaṃ thometi. sā  hi saccānaṃ dassanāya saṃvattati dassanapariṇāyakaṭṭhenāti  ^b^cakkhukaraṇī^eb^. saccānaṃ ñāṇāya saṃvattati viditakaraṇaṭṭhenāti  ^b^ñāṇakaraṇī^eb^. rāgādīnañca vūpasamanato ^b^upasamāya  saṃvattati^eb^. catunnampi saccānaṃ abhiññeyyabhāvadassanato  ^b^abhiññāya saṃvattati. sambodho^eb^ti maggo, tassatthāya  saṃvattanato ^b^sambodhāya saṃvattati^eb^. maggoyeva hi maggatthāya  saṃvattati maggena kātabbakiccakaraṇato. ^b^nibbānaṃ^eb^ nāma  appaccayaṃ tassa pana sacchikiriyāya paccakkhakammāya saṃvattanato  ^b^nibbānāya saṃvattatī^eb^ti vuccati. ayamettha sāro. ito  aññathā vaṇṇanā papañcā.</p>
              <p>[03] idāni taṃ majjhimaṃ paṭipadaṃ sarūpato dassetukāmo ``katamā  ca sā''ti pucchitvā ``ayamevā''tiādinā nayena vissajjeti.</p>
              <p>[03] tattha ^a^V1.0112^ea^ ^b^ayamevā^eb^ti avadhāraṇavacanaṃ, aññamaggappaṭisedhanatthaṃ,  buddhapaccekabuddhabuddhasāvakānaṃ sādhāraṇabhāvadassanatthañca. vuttañcetaṃ  ``eseva ^a^P1.0105^ea^ maggo natthañño dassanassa  visuddhiyā''ti (dha0 pa0 274). svāyaṃ kilesānaṃ ārakattāpi  ^b^ariyo^eb^. aripahānāya saṃvattatītipi ariyena desitotipi  ariyabhāvappaṭilābhāya saṃvattatītipi ariyo. aṭṭhahi aṅgehi upetattā  ^a^M1.0109^ea^ ^b^aṭṭhaṅgiko,^eb^ na ca aṅgavinimutto pañcaṅgikatūriyādīni viya.  kilese mārento gacchati, maggati vā nibbānaṃ, maggīyati vā  nibbānatthikehi, gammati vā tehi paṭipajjīyatīti ^b^maggo.  seyyathida^eb^nti nipāto, tassa katamo so iti ceti attho,  katamāni vā tāni aṭṭhaṅgānīti. ekamekañhi aṅgaṃ maggoyeva.  yathāha ``sammādiṭṭhi maggo ceva hetu cā''ti (dha0 sa0 1039).  porāṇāpi bhaṇanti -- ``dassanamaggo sammādiṭṭhi, abhiniropanamaggo  sammāsaṅkappo...pe0... avikkhepamaggo sammāsamādhī''ti.</p>
              <p>[03] sammādiṭṭhādīsu cetesu sammā dassanalakkhaṇā ^b^sammādiṭṭhi^eb^.  sammā abhiniropanalakkhaṇo ^b^sammāsaṅkappo^eb^. sammā  pariggahalakkhaṇā ^b^sammāvācā^eb^. sammā samuṭṭhānalakkhaṇo  ^b^sammākammanto^eb^. sammā vodānalakkhaṇo ^b^sammāājīvo^eb^.  sammā paggahalakkhaṇo ^b^sammāvāyāmo^eb^. sammā upaṭṭhānalakkhaṇā  ^b^sammāsati^eb^. sammā samādhānalakkhaṇo ^b^sammāsamādhi^eb^.  nibbacanampi nesaṃ sammā passatīti ^b^sammādiṭṭhī^eb^ti eteneva  nayena veditabbaṃ.</p>
              <p>[03] tattha sammādiṭṭhi uppajjamānā micchādiṭṭhiṃ tappaccanīyakilese  ca avijjañca pajahati, nibbānañca ārammaṇaṃ karoti, sampayuttadhamme  ca passati, te ca kho asammohato, no ārammaṇato, tasmā  ``sammādiṭṭhī''ti vuccati.</p>
              <p>[03] sammāsaṅkappo micchāsaṅkappaṃ tappaccanīyakilese ca pajahati,  nibbānañca ārammaṇaṃ karoti, sampayuttadhamme ca sammā abhiniropeti,  tasmā ``sammāsaṅkappo''ti vuccati.</p>
              <p>[03] sammāvācā micchāvācaṃ tappaccanīyakilese ca pajahati,  nibbānañca ārammaṇaṃ karoti, sampayuttadhamme ca sammā pariggaṇhāti,  tasmā ``sammāvācā''ti vuccati.</p>
              <p>[03] sammākammanto ^a^V1.0113^ea^ micchākammantaṃ tappaccanīyakilese ca pajahati,  nibbānañca ārammaṇaṃ karoti, sampayuttadhamme ca sammā ^a^P1.0106^ea^  samuṭṭhāpeti, tasmā ``sammākammanto''ti vuccati.</p>
              <p>[03] sammāājīvo ^a^M1.0110^ea^ micchāājīvaṃ tappaccanīyakilese ca pajahati,  nibbānañca ārammaṇaṃ karoti, sampayuttadhamme ca sammā vodāpeti,  tasmā ``sammāājīvo''ti vuccati.</p>
              <p>[03] sammāvāyāmo micchāvāyāmaṃ tappaccanīyakilese ca kosajjañca  pajahati, nibbānañca ārammaṇaṃ karoti, sampayuttadhamme ca sammā  paggaṇhāti, tasmā ``sammāvāyāmo''ti vuccati.</p>
              <p>[03] sammāsati micchāsatiṃ tappaccanīyakilese ca pajahati,  nibbānañca ārammaṇaṃ karoti, sampayuttadhamme ca sammā upaṭṭhāpeti,  tasmā ``sammāsatī''ti vuccati.</p>
              <p>[03] sammāsamādhi micchāsamādhiṃ tappaccanīyakilese ca uddhaccañca  pajahati, nibbānañca ārammaṇaṃ karoti, sampayuttadhamme ca sammā  samādhiyati, tasmā ``sammāsamādhī''ti vuccati.</p>
              <p>[03] idāni ^b^ayaṃ kho sā, āvuso^eb^ti tameva paṭipadaṃ  nigamento āha. tassattho, yvāyaṃ cattāropi lokuttaramagge ekato  katvā kathito ``aṭṭhaṅgiko maggo'', ayaṃ kho sā, āvuso...pe0...  nibbānāya saṃvattatīti.</p>
              <p>[03] evaṃ pahātabbadhammesu lobhadose tappahānupāyañca dassetvā idāni  aññepi pahātabbadhamme tesaṃ pahānupāyañca dassento ^b^tatrāvuso,  kodho cā^eb^tiādimāha. tattha kujjhanalakkhaṇo ^b^kodho,^eb^  caṇḍikkalakkhaṇo vā, āghātakaraṇaraso, dussanapaccupaṭṭhāno.  upanandhanalakkhaṇo ^b^upanāho,^eb^ vera appaṭinissajjanaraso,  kodhānupabandhabhāvapaccupaṭṭhāno. vuttañcetaṃ -- ``pubbakāle kodho,  aparakāle upanāho''tiādi (vibha0 891).</p>
              <p>[03] paraguṇamakkhanalakkhaṇo ^b^makkho,^eb^ tesaṃ vināsanaraso,  tadavacchādanapaccupaṭṭhāno. yugaggāhalakkhaṇo ^a^V1.0114^ea^ ^b^paḷāso,^eb^ paraguṇehi  attano guṇānaṃ samīkaraṇaraso, paresaṃ guṇappamāṇena upaṭṭhānapaccupaṭṭhāno.</p>
              <p>[03] parasampattikhīyanalakkhaṇā ^b^issā,^eb^ tassā  akkhamanalakkhaṇā vā, tattha anabhiratirasā, tato  vimukhabhāvapaccupaṭṭhānā. attano sampattinigūhanalakkhaṇaṃ ^a^M1.0111^ea^ ^b^maccheraṃ,^eb^  attano sampattiyā parehi sādhāraṇabhāvāsukhāyanarasaṃ,  saṅkocanapaccupaṭṭhānaṃ.</p>
              <p>[03] katapāpapaṭicchādanalakkhaṇā ^b^māyā,^eb^ tassa nigūhanarasā,  tadāvaraṇapaccupaṭṭhānā. attano avijjamānaguṇapakāsanalakkhaṇaṃ  ^b^sāṭheyyaṃ,^eb^ tesaṃ samudāharaṇarasaṃ, sarīrākārehipi tesaṃ  vibhūtakaraṇapaccupaṭṭhānaṃ.</p>
              <p>[03] cittassa uddhumātabhāvalakkhaṇo ^a^P1.0107^ea^  ^b^thambho,^eb^ appatissayavuttiraso, amaddavatāpaccupaṭṭhāno.  karaṇuttariyalakkhaṇo ^b^sārambho,^eb^ vipaccanīkatāraso,  agāravapaccupaṭṭhāno.</p>
              <p>[03] uṇṇatilakkhaṇo ^b^māno,^eb^ ahaṃkāraraso,  uddhumātabhāvapaccupaṭṭhāno. abbhuṇṇatilakkhaṇo ^b^atimāno,^eb^  ativiya ahaṅkāraraso. accuddhumātabhāvapaccupaṭṭhāno.</p>
              <p>[03] mattabhāvalakkhaṇo ^b^mado,^eb^ madaggāhaṇaraso,  ummādapaccupaṭṭhāno. pañcasu kāmaguṇesu cittavossaggalakkhaṇo  ^b^pamādo,^eb^ vossaggānuppadānaraso, sativippavāsapaccupaṭṭhānoti evaṃ  imesaṃ dhammānaṃ lakkhaṇādīni veditabbāni. ayamettha saṅkhepo,  vitthāro pana ``tattha katamo kodho''tiādinā ^b^vibhaṅge^eb^  (vibha0 891) vuttanayeneva veditabbo.</p>
              <p>[03] visesato cettha āmisadāyādo attanā alabhanto aññassa  lābhino kujjhati, tassa sakiṃ uppanno kodho ^b^kodho^eb^yeva,  tatuttari ^b^upanāho^eb^. so evaṃ kuddho upanayhanto ca santepi  aññassa lābhino guṇe makkheti, ahampi tādisoti ca yugaggāhaṃ  gaṇhāti, ayamassa makkho ca paḷāso ca, evaṃ makkhī paḷāsī tassa  lābhasakkārādīsu kiṃ imassa imināti issati padussati, ayamassa  ^b^issā^eb^. sace panassa kāci sampatti hoti, tassā tena  sādhāraṇabhāvaṃ ^a^V1.0115^ea^ na sahati, idamassa ^b^maccheraṃ^eb^. lābhahetu kho pana  attano santepi dose paṭicchādeti, ayamassa ^b^māyā^eb^. asantepi  guṇe pakāseti. idamassa ^b^sāṭheyyaṃ^eb^. so evaṃ paṭipanno sace  yathādhippāyaṃ lābhaṃ labhati, tena thaddho hoti amuducitto, nayidaṃ evaṃ  kātabbanti ovadituṃ asakkuṇeyyo, ayamassa ^b^thambho^eb^. sace pana  naṃ koci kiñci vadati ``nayidaṃ evaṃ kātabba''nti, tena  sāraddhacitto hoti bhākuṭikamukho ``ko me ^a^M1.0112^ea^ tva''nti pasayha bhāṇī,  ayamassa ^b^sārambho^eb^. tato thambhena ``ahameva seyyo''ti  attānaṃ maññanto mānī hoti. sārambhena ``ke ime''ti pare  atimaññanto atimānī, ayamassa ^b^māno^eb^ ca ^b^atimāno^eb^ ca.  so tehi mānātimānehi jātimadādianekarūpaṃ madaṃ janeti.  matto samāno kāmaguṇādibhedesu vatthūsu pamajjati, ayamassa  ^b^mado^eb^ ca ^b^pamādo^eb^ cāti.</p>
              <p>[03] evaṃ āmisadāyādo aparimutto hoti imehi pāpakehi dhammehi  aññehi ca evarūpehi. evaṃ tāvettha pahātabbadhammā veditabbā.  pahānupāyo ^a^P1.0108^ea^ pāṭhato ca atthato ca sabbattha  nibbisesoyeva.</p>
              <p>[03] ñāṇaparicayapāṭavatthaṃ panettha ayaṃ bhedo ca kamo ca bhāvanānayo  ca veditabbo. tattha ^b^bhedo^eb^ tāva, ayañhi majjhimā paṭipadā  kadāci ariyo aṭṭhaṅgiko maggo hoti, kadāci sattaṅgiko.  ayañhi lokuttarapaṭhamajjhānavasena uppajjamāno aṭṭhaṅgiko maggo hoti,  avasesajjhānavasena sattaṅgiko. ukkaṭṭhaniddesato panidha aṭṭhaṅgikoti  vutto. ito parañhi maggaṅgaṃ natthi. evaṃ tāvettha bhedo veditabbo.</p>
              <p>[03] yasmā pana sabbakusalānaṃ sammādiṭṭhi seṭṭhā, yathāha ``paññā  hi seṭṭhā kusalā vadantī''ti (jā0 2.17.81). kusalavāre ca  pubbaṅgamā, yathāha ``kathañca, bhikkhave, sammādiṭṭhi pubbaṅgamā hoti,  sammādiṭṭhiṃ sammādiṭṭhīti pajānāti, micchādiṭṭhiṃ micchādiṭṭhīti  pajānātī''ti (ma0 ni0 3.136) vitthāro. yathā cāha ``vijjā  ca kho, bhikkhave, pubbaṅgamā kusalānaṃ dhammānaṃ samāpattiyā''ti.  tappabhavābhinibbattāni sesaṅgāni, yathāha ``sammādiṭṭhissa  sammāsaṅkappo pahoti...pe0... sammāsatissa sammāsamādhi  pahotī''ti (ma0 ni0 3.141). tasmā ^a^V1.0116^ea^ iminā kamena etāni  aṅgāni vuttānīti evamettha ^b^kamo^eb^ veditabbo.</p>
              <p>[03] ^b^bhāvanānayo^eb^ti koci samathapubbaṅgamaṃ vipassanaṃ bhāveti,  koci vipassanāpubbaṅgamaṃ samathaṃ. kathaṃ? idhekacco paṭhamaṃ  upacārasamādhiṃ vā appanāsamādhiṃ vā uppādeti, ayaṃ samatho; so  tañca taṃsampayutte ca dhamme aniccādīhi vipassati, ayaṃ vipassanā.  iti paṭhamaṃ samatho, pacchā vipassanā. tena vuccati  ``samathapubbaṅgamaṃ vipassanaṃ bhāvetī''ti. tassa samathapubbaṅgamaṃ  vipassanaṃ bhāvayato maggo sañjāyati, so taṃ maggaṃ āsevati ^a^M1.0113^ea^ bhāveti  bahulīkaroti, tassa taṃ maggaṃ āsevato bhāvayato bahulīkaroto  saṃyojanāni pahīyanti, anusayā byantīhonti, evaṃ samathapubbaṅgamaṃ  vipassanaṃ bhāveti.</p>
              <p>[03] idha panekacco vuttappakāraṃ samathaṃ anuppādetvāva  pañcupādānakkhandhe aniccādīhi vipassati, ayaṃ ^a^P1.0109^ea^  vipassanā. tassa vipassanāpāripūriyā tattha jātānaṃ dhammānaṃ  vossaggārammaṇato uppajjati cittassa ekaggatā, ayaṃ samatho. iti  paṭhamaṃ vipassanā pacchā samatho. tena vuccati ``vipassanāpubbaṅgamaṃ  samathaṃ bhāvetī''ti. tassa vipassanāpubbaṅgamaṃ samathaṃ bhāvayato maggo  sañjāyati, so taṃ maggaṃ āsevati...pe0... bahulīkaroti, tassa taṃ  maggaṃ āsevato...pe0... anusayā byantīhonti (a0 ni0   4.170; paṭi0 ma0 2.1), evaṃ vipassanāpubbaṅgamaṃ samathaṃ  bhāveti.</p>
              <p>[03] samathapubbaṅgamaṃ pana vipassanaṃ bhāvayatopi vipassanāpubbaṅgamaṃ  samathaṃ bhāvayatopi lokuttaramaggakkhaṇe samathavipassanā yuganaddhāva  honti. evamettha bhāvanānayo veditabboti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] dhammadāyādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. bhayabheravasuttavaṇṇanā </h3n>
            <h4>
              <h4n> </h4n>
              <p>[03] 34^b^.^eb^ ^b^evaṃ^eb^ ^a^V1.0117^ea^ ^b^me suta^eb^nti bhayabheravasuttaṃ. tatrāyaṃ  apubbapadavaṇṇanā -- ^b^athā^eb^ti avicchedanatthe nipāto.  ^b^kho^eb^ti avadhāraṇatthe, bhagavato sāvatthiyaṃ vihāre  avicchinneyevāti vuttaṃ hoti. ^b^jāṇussoṇī^eb^ti netaṃ tassa  mātāpitūhi katanāmaṃ, apica kho ṭhānantarapaṭilābhaladdhaṃ.  jāṇussoṇiṭṭhānaṃ kira nāmetaṃ purohitaṭṭhānaṃ, taṃ tassa raññā dinnaṃ,  tasmā ``jānussoṇī''ti vuccati. brahmaṃ aṇatīti ^b^brāhmaṇo,^eb^  mante sajjhāyatīti attho. idameva hi jātibrāhmaṇānaṃ niruttivacanaṃ.  ariyā pana bāhitapāpattā ^b^brāhmaṇā^eb^ti vuccanti.</p>
              <p>[03] ^b^yena^eb^ ^a^M1.0114^ea^ ^b^bhagavā tenupasaṅkamī^eb^ti ^b^yenā^eb^ti bhummatthe  karaṇavacanaṃ, tasmā yattha bhagavā, tattha upasaṅkamīti evamettha attho  daṭṭhabbo. yena vā kāraṇena bhagavā devamanussehi upasaṅkamitabbo,  tena kāraṇena upasaṅkamīti evamettha attho daṭṭhabbo. kena ca  kāraṇena bhagavā upasaṅkamitabbo?  nānappakāraguṇavisesādhigamādhippāyena, sāduphalūpabhogādhippāyena  ^a^P1.0110^ea^ dijagaṇehi niccaphalitamahārukkho viya.</p>
              <p>[03] ^b^upasaṅkamī^eb^ti ca gatoti vuttaṃ hoti.  ^b^upasaṅkamitvā^eb^ti upasaṅkamanapariyosānadīpanaṃ. atha vā evaṃ  gato tato āsannataraṃ ṭhānaṃ bhagavato samīpasaṅkhātaṃ gantvātipi vuttaṃ  hoti. ^b^bhagavatā saddhiṃ sammodī^eb^ti yathā khamanīyādīni  pucchanto bhagavā tena, evaṃ sopi bhagavatā saddhiṃ samappavattamodo  ahosi, sītodakaṃ viya uṇhodakena sammoditaṃ ekībhāvaṃ agamāsi.  yāya ca ``kacci te, bho gotama, khamanīyaṃ, kacci yāpanīyaṃ, kacci  bhoto gotamassa gotamasāvakānañca appābādhaṃ appātaṅkaṃ lahuṭṭhānaṃ balaṃ  phāsuvihāro''tiādikāya kathāya sammodi, taṃ  pītipāmojjasaṅkhātasammodajananato sammodituṃ yuttabhāvato ca  ^b^sammodanīyaṃ,^eb^ atthabyañjanamadhuratāya sucirampi kālaṃ sāretuṃ  nirantaraṃ pavattetuṃ araharūpato saritabbabhāvato ca ^b^sārāṇīyaṃ^eb^.  suyyamānasukhato ca sammodanīyaṃ, anussariyamānasukhato ca sāraṇīyaṃ.  tathā byañjanaparisuddhatāya sammodanīyaṃ, atthaparisuddhatāya  sāraṇīyanti evaṃ anekehi pariyāyehi sammodanīyaṃ ^a^V1.0118^ea^ kathaṃ sāraṇīyaṃ  vītisāretvā pariyosāpetvā niṭṭhāpetvā yenatthena āgato, taṃ  pucchitukāmo ekamantaṃ nisīdi.</p>
              <p>[03] ^b^ekamanta^eb^nti bhāvanapuṃsakaniddeso, ``visamaṃ  candimasūriyā parivattantī''tiādīsu (a0 ni0  4.70) viya.  tasmā yathā nisinno ekamantaṃ nisinno hoti, tathā nisīdīti  evamettha attho daṭṭhabbo. bhummatthe vā etaṃ upayogavacanaṃ.  ^b^nisīdī^eb^ti upāvisi. paṇḍitā hi purisā garuṭṭhāniyaṃ  upasaṅkamitvā āsanakusalatāya ekamantaṃ nisīdanti, ayañca nesaṃ  aññataro, tasmā ekamantaṃ nisīdi.</p>
              <p>[03] kathaṃ nisinno pana ekamantaṃ nisinno hotīti. cha  nisajjadose vajjetvā. seyyathidaṃ, atidūraṃ accāsannaṃ uparivātaṃ  unnatapadesaṃ atisammukhaṃ atipacchāti. atidūre nisinno hi sace  kathetukāmo hoti, uccāsaddena ^a^M1.0115^ea^ kathetabbaṃ hoti. accāsanne nisinno  saṅghaṭṭanaṃ karoti. uparivāte nisinno sarīragandhena bādhati.  unnatappadese nisinno agāravaṃ pakāseti. atisammukhā nisinno  sace daṭṭhukāmo ^a^P1.0111^ea^ hoti, cakkhunā cakkhuṃ āhacca  daṭṭhabbaṃ hoti. atipacchā nisinno sace daṭṭhukāmo hoti, gīvaṃ  pasāretvā daṭṭhabbaṃ hoti. tasmā ayampi ete cha nisajjadose  vajjetvā nisīdi, tena vuttaṃ ``ekamantaṃ nisīdī''ti.</p>
              <p>[03] ^b^yeme^eb^ti ye ime. ^b^kulaputtā^eb^ti duvidhā kulaputtā  jātikulaputtā ācārakulaputtā. tattha ``tena kho pana samayena  raṭṭhapālo nāma kulaputto tasmiṃyeva thullakoṭṭhike aggakulassa putto''ti  (ma0 ni0 2.294) evaṃ āgatā uccākulappasutā  ^b^jātikulaputtā^eb^ nāma. ``ye te kulaputtā saddhā agārasmā  anagāriyaṃ pabbajitā''ti (ma0 ni0 3.78) evaṃ āgatā pana yattha  katthaci kule pasutāpi ācārasampannā ^b^ācārakulaputtā^eb^ nāma.  idha pana dvīhipi kāraṇehi kulaputtāyeva.</p>
              <p>[03] ^b^saddhā^eb^ti saddhāya. ^b^agārasmā^eb^ti agārato.  ^b^anagāriya^eb^nti pabbajjaṃ bhikkhubhāvañca. pabbajjāpi hi natthettha  agāriyanti ^b^anagāriyā,^eb^ agārassa hitaṃ  kasigorakkhādikammamettha natthīti attho. bhikkhupi natthetassa  agāranti anagāro, anagārassa bhāvo anagāriyaṃ.  ^b^pabbajitā^eb^ti ^a^V1.0119^ea^ upagatā, evaṃ sabbathāpi anagāriyasaṅkhātaṃ pabbajjaṃ  bhikkhubhāvaṃ vā upagatāti vuttaṃ hoti. ^b^pubbaṅgamo^eb^ti purato  gāmī nāyako. ^b^bahukāro^eb^ti hitakiriyāya bahūpakāro.  ^b^bhavaṃ tesaṃ gotamo samādapetā^eb^ti te kulaputte bhavaṃ gotamo  adhisīlādīni gāhetā sikkhāpetā. ^b^sā janatā^eb^ti so  janasamūho. ^b^diṭṭhānugatiṃ āpajjatī^eb^ti dassanānugatiṃ paṭipajjati,  yandiṭṭhiko bhavaṃ gotamo yaṃkhantiko yaṃruciko, tepi tandiṭṭhikā  honti taṃkhantikā taṃrucikāti attho.</p>
              <p>[03] kasmā panāyaṃ evamāhāti? esa kira pubbe aneke kulaputte  agāramajjhe vasante devaputte viya pañcahi kāmaguṇehi paricāriyamāne  anto ca bahi ca susaṃvihitārakkhe disvā, te aparena samayena  bhagavato madhurarasaṃ dhammadesanaṃ sutvā saddhāya gharā nikkhamma  pabbajitvā ghāsacchādanaparamatāya ^a^M1.0116^ea^ santuṭṭhe āraññakesu senāsanesu  kenaci arakkhiyamānepi anussaṅkitāparisaṅkite haṭṭhapahaṭṭhe ^a^P1.0112^ea^  udaggudagge addasa, disvā ca imesaṃ kulaputtānaṃ ``ayaṃ  phāsuvihāro kaṃ nissāya uppanno''ti cintento ``samaṇaṃ  gotama''nti bhagavati pasādaṃ alattha. so taṃ pasādaṃ nivedetuṃ  bhagavato santikaṃ āgato, tasmā evamāha.</p>
              <p>[03] athassa bhagavā taṃ vacanaṃ sampaṭicchanto abbhanumodanto ca  ^b^evametaṃ brāhmaṇā^eb^tiādimāha. vacanasampaṭicchanānumodanatthoyeva  hi ettha ayaṃ ^b^eva^eb^nti nipāto. ^b^mamaṃ uddissā^eb^ti maṃ  uddissa. ^b^saddhā^eb^ti saddhāyeva. na iṇaṭṭhā na bhayaṭṭātiādīni  sandhāyāha. īdisānaṃyeva hi bhagavā pubbaṅgamo, na itaresaṃ.  ^b^durabhisambhavāni hī^eb^ti sambhavituṃ dukkhāni dussahāni, na sakkā  appesakkhehi ajjhogāhitunti vuttaṃ hoti.  ^b^araññavanapatthānī^eb^ti araññāni ca vanapatthāni ca. tattha  kiñcāpi abhidhamme nippariyāyena, ``nikkhamitvā bahi indakhilā  sabbametaṃ arañña''nti vuttaṃ, tathāpi yantaṃ ``pañcadhanusatikaṃ  pacchima''nti āraññikaṅganipphādakaṃ senāsanaṃ vuttaṃ, tadeva  adhippetanti veditabbaṃ.</p>
              <p>[03] ^b^vanapattha^eb^nti gāmantaṃ atikkamitvā manussānaṃ  anupacāraṭṭhānaṃ, yattha na kasīyati na vapīyati. vuttampi cetaṃ  ``vanapatthanti dūrānametaṃ senāsanānaṃ adhivacanaṃ, vanapatthanti  vanasaṇḍānametaṃ senāsanānaṃ, vanapatthanti bhiṃsanakānametaṃ, vanapatthanti  salomahaṃsānametaṃ, vanapatthanti ^a^V1.0120^ea^ pariyantānametaṃ, vanapatthanti na  manussūpacārānametaṃ senāsanānaṃ adhivacana''nti. ettha ca  ^b^pariyantāna^eb^nti imamekaṃ pariyāyaṃ ṭhapetvā sesapariyāyehi  vanapatthāni veditabbānī. ^b^pantānī^eb^ti pariyantāni atidūrāni.  ^b^dukkaraṃ paviveka^eb^nti kāyavivekaṃ dukkaraṃ. ^b^durabhirama^eb^nti  abhiramituṃ na sukhaṃ. ^b^ekatte^eb^ti ekībhāve. kiṃ dasseti?  kāyaviveke katepi tattha cittaṃ abhiramāpetuṃ dukkaraṃ. dvayaṃdvayārāmo hi  ayaṃ lokoti. haranti ^a^P1.0113^ea^ ^b^maññe^eb^ti haranti  viya ghasanti viya. ^b^mano^eb^ti manaṃ. ^b^samādhiṃ  alabhamānassā^eb^ti upacārasamādhiṃ vā appanāsamādhiṃ vā alabhantassa.  kiṃ dasseti? īdisassa bhikkhuno tiṇapaṇṇamigādisaddehi  vividhehi ca bhiṃsanakehi vanāni cittaṃ vikkhipanti maññeti, sabbaṃ  brāhmaṇo saddhāpabbajitānaṃ kulaputtānaṃ araññavāse (vibha0 529)  vimhito āha. </p>
            </h4>
            <h4>
              <h4n> kāyakammantavārakathā </h4n>
              <p>[03] 35^b^.^eb^ athassa ^a^M1.0117^ea^ bhagavā purimanayeneva ``evametaṃ  brāhmaṇā''tiādīhi taṃ taṃ vacanaṃ sampaṭicchitvā abbhanumoditvā ca  yasmā soḷasasu ṭhānesu ārammaṇapariggaharahitānaṃyeva tādisāni  senāsanāni durabhisambhavāni, na tesu ārammaṇapariggāhayuttānaṃ,  attanā ca bodhisatto samāno tādiso ahosi, tasmā attano  tādisānaṃ senāsanānaṃ durabhisambhavataṃ dassetuṃ, ^b^mayhampi  kho^eb^tiādimāha.</p>
              <p>[03] tattha ^b^pubbeva sambodhā^eb^ti sambodhato pubbeva,  ariyamaggappattito aparabhāgeyevāti vuttaṃ hoti.  ^b^anabhisambuddhassā^eb^ti appaṭividdhacatusaccassa. ^b^bodhisattasseva  sato^eb^ti bujjhanakasattasseva sammāsambodhiṃ adhigantuṃ arahasattasseva  sato, bodhiyā vā sattasseva laggasseva sato. dīpaṅkarassa hi  bhagavato pādamūle aṭṭhadhammasamodhānena abhinīhārasamiddhito pabhuti  tathāgato bodhiyā satto laggo ``pattabbā mayā esā''ti  tadadhigamāya parakkamaṃ amuñcantoyeva āgato, tasmā ^b^bodhisatto^eb^ti  vuccati. ^b^tassa mayha^eb^nti tassa evaṃ bodhisattasseva sato mayhaṃ.  ^b^ye kho keci samaṇā vā brāhmaṇā vā^eb^ti ye keci  pabbajjūpagatā vā bhovādino vā.</p>
              <p>[03] ^b^aparisuddhakāyakammantā^eb^ti aparisuddhena pāṇātipātādinā  kāyakammantena samannāgatā. ^b^aparisuddhakāyakammantasandosahetū^eb^ti  ^a^V1.0121^ea^ aparisuddhassa kāyakammantasaṅkhātassa attano dosassa hetu,  aparisuddhakāyakammantakāraṇāti vuttaṃ hoti. ^b^have^eb^ti ekaṃsavacane  nipāto. ^b^akusala^eb^nti sāvajjaṃ akkhemañca.  ^b^bhayabherava^eb^nti bhayañca bheravañca. cittutrāsassa ca  bhayānakārammaṇassa cetaṃ adhivacanaṃ. tatra ^a^P1.0114^ea^  ^b^bhayaṃ^eb^ sāvajjaṭṭhena akusalaṃ, ^b^bheravaṃ^eb^ akkhemaṭṭhenāti veditabbaṃ.  ^b^avhāyantī^eb^ti pakkosanti. kathaṃ? te hi pāṇātipātādīni  katvā ``mayaṃ ayuttamakamhā, sace no te jāneyyuṃ, yesaṃ aparajjhimhā,  idāni anubandhitvā anayabyasanaṃ āpādeyyu''nti araññaṃ pavisitvā  gacchantare vā gumbantare vā nisīdanti. te ``appamattakampi  tiṇasaddaṃ vā paṇṇasaddaṃ vā sutvā, idānimhā naṭṭhā''ti tasanti  vittasanti, āgantvā parehi parivāritā viya baddhā vadhitā viya ca  honti. evaṃ taṃ bhayabheravaṃ attani samāropanaṭṭhena avhāyanti  pakkosanti.</p>
              <p>[03] ^b^na^eb^ ^a^M1.0118^ea^ ^b^kho panāhaṃ...pe0... paṭisevāmī^eb^ti ahaṃ kho pana  aparisuddhakāyakammanto hutvā araññavanapatthāni pantāni senāsanāni  na paṭisevāmi. ^b^ye hi vo^eb^ti ettha ^b^vo^eb^ti nipātamattaṃ.  ^b^ariyā^eb^ vuccanti buddhā ca buddhasāvakā ca.  ^b^parisuddhakāyakammantā^eb^ti īdisā hutvā. ^b^tesamahaṃ  aññataro^eb^ti tesaṃ ahampi eko aññataro. bodhisatto hi gahaṭṭhopi  pabbajitopi parisuddhakāyakammantova hoti. ^b^bhiyyo^eb^ti  atirekatthe nipāto. ^b^palloma^eb^nti pannalomataṃ, khemaṃ  sotthibhāvanti attho. ^b^āpādi^eb^nti āpajjiṃ, atirekaṃ  sotthibhāvaṃ atirekena vā sotthibhāvamāpajjinti vuttaṃ hoti.  ^b^araññe vihārāyā^eb^ti araññe vihāratthāya. </p>
              <p>[06] kāyakammantavārakathā niṭṭhitā. </p>
            </h4>
            <h4>
              <h4n> vacīkammantavārādivaṇṇanā </h4n>
              <p>[03] 36^b^.^eb^ esa nayo sabbattha. ayaṃ pana viseso,  vacīkammantavāre tāva ^b^aparisuddhavacīkammantā^eb^ti aparisuddhena  musāvādādinā vacīkammantena samannāgatā. te kathaṃ bhayabheravaṃ  avhāyanti? te musāvādena parassa atthaṃ bhañjitvā, pisuṇavācāya  mittabhedaṃ katvā pharusavācāya paresaṃ parisamajjhe mammāni tuditvā  niratthakavācāya parasattānaṃ kammante nāsetvā ^a^V1.0122^ea^ ``mayaṃ ayuttamakamhā,  sace no te jāneyyuṃ, yesaṃ aparajjhimhā, idāni anubandhitvā  anayabyasanaṃ pāpeyyu''nti araññaṃ pavisitvā gacchantare vā gumbantare  vā nisīdanti. te ``appamattakampi tiṇasaddaṃ vā paṇṇasaddaṃ vā  sutvā idānimhā naṭṭhā''ti tasanti vittasanti āgantvā parehi  parivāritā viya baddhā vadhitā viya ca honti. evaṃ taṃ bhayabheravaṃ  ^a^P1.0115^ea^ attani samāropanaṭṭhena avhāyanti, pakkosanti.</p>
              <p>[03] manokammantavāre ^b^aparisuddhamanokammantā^eb^ti aparisuddhena  abhijjhādinā manokammantena samannāgatā. te kathaṃ bhayabheravaṃ  avhāyanti? te paresaṃ rakkhitagopitesu bhaṇḍesu abhijjhāvisamalobhaṃ  uppādetvā parassa kujjhitvā parasatte micchādassanaṃ gāhāpetvā mayaṃ  ayuttamakamhā...pe0... attani samāropanaṭṭhena avhāyanti pakkosanti.</p>
              <p>[03] ājīvavāre ^a^M1.0119^ea^ ^b^aparisuddhājīvā^eb^ti aparisuddhena  vejjakammadūtakammavaḍḍhipayogādinā ekavīsatianesanabhedena ājīvena  samannāgatā. te kathaṃ bhayabheravaṃ avhāyanti? te evaṃ jīvikaṃ  kappetvā suṇanti -- ``sāsanasodhakā kira tepiṭakā bhikkhū sāsanaṃ  sodhetuṃ nikkhantā, ajja vā sve vā idhāgamissantī''ti araññaṃ  pavisitvā gacchantare vā...pe0... tasanti vittasanti. te hi  āgantvā parivāretvā gahitā viya odātavatthanivāsitā viya ca  hontīti. sesaṃ tādisameva. </p>
              <p>[03] 37^b^.^eb^ ito paraṃ ^b^abhijjhālū^eb^tiādīsu kiñcāpi  abhijjhābyāpādā manokammantena saṅgahitā tathāpi nīvaraṇavasena puna  vuttāti veditabbā. tattha ^b^abhijjhālū^eb^ti  parabhaṇḍādiabhijjhāyanasīlā. ^b^kāmesu tibbasārāgā^eb^ti  vatthukāmesu bahalakilesarāgā, te kathaṃ bhayabheravaṃ avhāyanti? te  avavatthitārammaṇā honti, tesaṃ avavatthitārammaṇānaṃ araññe  viharantānaṃ divā diṭṭhaṃ rattiṃ bhayabheravaṃ hutvā upaṭṭhāti -- ``te  ākulacittā appamattakenapi tasanti vittasanti, rajjuṃ vā lataṃ vā  disvā sappasaññino honti, khāṇuṃ disvā yakkhasaññino, thalaṃ vā  pabbataṃ vā disvā hatthisaññino sappādīhi anayabyasanaṃ āpāditā  viya hontī''ti. sesaṃ tādisameva. </p>
              <p>[03] 38^b^.^eb^ ^b^byāpannacittā^eb^ti ^a^V1.0123^ea^ pakatibhāvavijahanena  vipannacittā. kilesānugatañhi cittaṃ pakatibhāvaṃ vijahati,  purāṇabhattabyañjanaṃ viya pūtikaṃ hoti. ^b^paduṭṭhamanasaṅkappā^eb^ti  paduṭṭhacittasaṅkappā, abhadrakena paresaṃ anatthajanakena cittasaṅkappena  samannāgatāti vuttaṃ hoti. te kathaṃ bhayabheravaṃ avhāyanti?  bhayabheravāvhāyanaṃ ^a^P1.0116^ea^ ito pabhuti abhijjhāluvāre  vuttanayeneva veditabbaṃ. yattha pana viseso bhavissati, tattha vakkhāma.  ^b^na kho panāhaṃ byāpannacitto^eb^ti ettha pana mettacitto ahaṃ  hitacittoti dasseti, īdisā hi bodhisattā honti. evaṃ sabbattha  vuttadosapaṭipakkhavasena bodhisattassa guṇā vaṇṇetabbā. </p>
              <p>[03] 39^b^.^eb^ ^b^thinamiddhapariyuṭṭhitā^eb^ti cittagelaññabhūtena  thinena sesanāmakāyagelaññabhūtena middhena ca pariyuṭṭhitā, abhibhūtā  gahitāti vuttaṃ hoti. te niddābahulā honti. </p>
              <p>[03] 40^b^.^eb^ ^b^uddhatā^eb^ti ^a^M1.0120^ea^ uddhaccapakatikā  vipphandamānacittā, uddhaccena hi ekārammaṇe cittaṃ vipphandati  dhajayaṭṭhiyaṃ vātena paṭākā viya. ^b^avūpasantacittā^eb^ti  anibbutacittā, idha kukkuccaṃ gahetuṃ vaṭṭati. </p>
              <p>[03] 41^b^.^eb^ ^b^kaṅkhī vicikicchī^eb^ti ettha ekamevidaṃ  pañcamaṃ nīvaraṇaṃ. kiṃ nu kho idanti ārammaṇaṃ kaṅkhanato  kaṅkhā, idamevidanti nicchetuṃ asamatthabhāvato vicikicchāti  vuccati, tena samannāgatā samaṇabrāhmaṇā ``kaṅkhī vicikicchī''ti  vuttā. </p>
              <p>[03] 42^b^.^eb^ ^b^attukkaṃsanakā paravambhī^eb^ti ye attānaṃ  ukkaṃsenti ukkhipanti, ucce ṭhāne ṭhapenti, parañca vambhenti garahanti  nindanti, nīce ṭhāne ṭhapenti, tesametaṃ adhivacanaṃ. te kathaṃ  bhayabheravaṃ avhāyanti? te parehi ``asuko ca kira asuko ca  attānaṃ ukkaṃsenti, amhe garahanti, dāse viya karonti, gaṇhatha  ne''ti anubaddhā palāyitvā araññaṃ pavisitvā gacchantare vā gumbantare  vāti kāyakammantasadisaṃ vitthāretabbaṃ. </p>
              <p>[03] 43^b^.^eb^ ^b^chambhī^eb^ti kāyathambhanalomahaṃsanakarena  thambhena samannāgatā. ^b^bhīrukajātikā^eb^ti bhīrukapakatikā,  gāmadārakā viya bhayabahulā asūrā kātarāti vuttaṃ hoti. </p>
              <p>[03] 44^b^.^eb^ ^b^lābhasakkārasiloka^eb^nti ^a^V1.0124^ea^ ettha labbhatīti  ^b^lābho,^eb^ catunnaṃ paccayānametaṃ adhivacanaṃ. ^b^sakkāro^eb^ti  sundarakāro, paccayā eva hi paṇītapaṇītā sundarasundarā ca  abhisaṅkharitvā katā sakkārāti vuccanti. yā ca parehi attano  gāravakiriyā pupphādīhi vā pūjā. ^b^siloko^eb^ti vaṇṇabhaṇanaṃ  etaṃ ^a^P1.0117^ea^, lābhañca sakkārañca silokañca  ^b^lābhasakkārasilokaṃ. nikāmayamānā^eb^ti patthayamānā.  bhayabheravāvhāyanaṃ abhijjhāluvārasadisameva. tadatthadīpakaṃ panettha  piyagāmikavatthuṃ kathenti --</p>
              <p>[03] eko kira piyagāmiko nāma bhikkhu samādinnadhutaṅgānaṃ  bhikkhūnaṃ lābhaṃ disvā ``ahampi dhutaṅgaṃ samādiyitvā lābhaṃ  uppādemī''ti cintetvā sosānikaṅgaṃ samādāya susāne vasati.  athekadivasaṃ eko kammamutto jaraggavo divā gocare caritvā rattiṃ  tasmiṃ susāne pupphagumbe sīsaṃ katvā romanthayamāno aṭṭhāsi.  piyagāmiko rattiṃ caṅkamanā nikkhanto ^a^M1.0121^ea^ tassa hanusaddaṃ sutvā cintesi  ``addhā maṃ lābhagiddho esa susāne vasatīti ñatvā devarājā viheṭhetuṃ  āgato''ti, so jaraggavassa purato añjaliṃ paggahetvā ``sappurisa  devarāja ajja me ekarattiṃ khama, sve paṭṭhāya na evaṃ karissāmī''ti  namassamāno sabbarattiṃ yācanto aṭṭhāsi. tato sūriye uṭṭhite taṃ  disvā kattarayaṭṭhiyā paharitvā palāpesi ``sabbarattiṃ maṃ  bhiṃsāpesī''ti. </p>
              <p>[03] 45^b^.^eb^ ^b^kusītā^eb^ti kosajjānugatā.  ^b^hīnavīriyā^eb^ti hīnā vīriyena virahitā viyuttā, nibbīriyāti  vuttaṃ hoti. tattha kusītā kāyikavīriyārambhavirahitā honti,  hīnavīriyā cetasikavīriyārambhavirahitā. te  ārammaṇavavatthānamattampi kātuṃ na sakkonti. tesaṃ  avavatthitārammaṇānanti sabbaṃ pubbasadisameva. </p>
              <p>[03] 46^b^.^eb^ ^b^muṭṭhassatī^eb^ti naṭṭhassatī.  ^b^asampajānā^eb^ti paññārahitā, imassa ca paṭipakkhe  ``upaṭṭhitassatīhamasmī''ti vacanato satibhājaniyamevetaṃ. paññā  panettha satidubbalyadīpanatthaṃ vuttā. duvidhā hi sati paññāsampayuttā  paññāvippayuttā ca. tattha paññāsampayuttā balavatī, vippayuttā  dubbalā, tasmā yadāpi tesaṃ sati hoti, tadāpi asampajānantā  muṭṭhassatīyeva te, dubbalāya satiyā satikiccābhāvatoti etamatthaṃ  dīpetuṃ ``asampajānā''ti vuttaṃ. te evaṃ ^a^V1.0125^ea^ muṭṭhassatī asampajānā  ārammaṇavavatthānamattampi kātuṃ na sakkontīti sabbaṃ pubbasadisameva. </p>
              <p>[03] 47^b^.^eb^ ^b^asamāhitā^eb^ti  upacārappanāsamādhivirahitā. ^b^vibbhantacittā^eb^ti ubbhantacittā.  samādhivirahena laddhokāsena uddhaccena tesaṃ samādhivirahānaṃ cittaṃ  nānārammaṇesu ^a^P1.0118^ea^ paribbhamati, vanamakkaṭo viya  vanasākhāsu uddhaccena ekārammaṇe vipphandati. pubbe vuttanayenena te  evaṃ asamāhitā vibbhantacittā ārammaṇavavatthānamattampi kātuṃ na  sakkontīti sabbaṃ pubbasadisameva. </p>
              <p>[03] 48^b^.^eb^ ^b^duppaññā^eb^ti nippaññānametaṃ adhivacanaṃ.  paññā pana duṭṭhā nāma natthi. ^b^eḷamūgā^eb^ti elamukhā,  kha-kārassa ga-kāro kato. lālamukhāti vuttaṃ hoti.  duppaññānañhi kathentānaṃ lālā mukhato galati, lālā ca elāti  ^a^M1.0122^ea^ vuccati. yathāha ``passelamūgaṃ uragaṃ dujjivha''nti. tasmā te  ``eḷamūgā''ti vuccanti. ``elamukhā''tipi pāṭho.  ``elamugā''ti keci paṭhanti, apare ``elamukā''tipi, sabbattha  ``elamukhā''ti attho. te kathaṃ bhayabheravaṃ avhāyanti? te  duppaññā eḷamūgā ārammaṇavavatthānamattampi kātuṃ na sakkonti. tesaṃ  avavatthitārammaṇānaṃ araññe viharantānaṃ divā diṭṭhaṃ rattiṃ bhayabheravaṃ  hutvā upaṭṭhāti ``te ākulacittā appamattakenapi tasanti vittasanti,  rajjuṃ vā lataṃ vā disvā sappasaññino honti, khāṇuṃ disvā  yakkhasaññino, thalaṃ vā pabbataṃ vā disvā hatthisaññino sappādīhi  anayavyasanaṃ āpāditā viya hontī''ti. evaṃ taṃ bhayabheravaṃ attani  samāropanaṭṭhena avhāyanti pakkosanti. ^b^paññāsampannohamasmī^eb^ti  ettha ^b^paññāsampanno^eb^ti paññāya sampanno samannāgato, no ca kho  vipassanāpaññāya, na maggapaññāya, apica kho pana imesu soḷasasu  ṭhānesu ārammaṇavavatthānapaññāyāti attho. sesaṃ sabbattha  vuttanayamevāti. </p>
              <p>[06] vacīkammantavārādivaṇṇanā niṭṭhitā. </p>
              <p>[06] soḷasaṭṭhānārammaṇapariggaho niṭṭhito. </p>
            </h4>
            <h4>
              <h4n> bhayabheravasenāsanādivaṇṇanā </h4n>
              <p>[03] 49^b^.^eb^ ^b^tassa^eb^ ^a^V1.0126^ea^ ^b^mayha^eb^nti ko anusandhi?  bodhisatto kira imāni soḷasārammaṇāni pariggaṇhanto ca bhayabheravaṃ  adisvā bhayabheravaṃ nāma evarūpāsu rattīsu evarūpe senāsane ca  paññāyati, handa naṃ tatthāpi gavesissāmīti bhayabheravagavesanamakāsi,  etamatthaṃ bhagavā idāni brāhmaṇassa dassento ^b^tassa  mayha^eb^ntiādimāha.</p>
              <p>[03] tattha ^b^yā tā^eb^ti ubhayametaṃ rattīnaṃyeva uddesaniddesavacanaṃ.  ^b^abhiññātā^eb^ti ^a^P1.0119^ea^ ettha ^b^abhī^eb^ti lakkhaṇatthe  upasaggo. tasmā abhiññātāti candapāripūriyā candaparikkhayenāti  evamādīhi lakkhaṇehi ñātāti veditabbā. ^b^abhilakkhitā^eb^ti  ettha upasaggamattameva, tasmā abhilakkhitāti lakkhaṇīyā icceva  attho, uposathasamādānadhammassavanapūjāsakkārādikaraṇatthaṃ lakkhetabbā  sallakkhetabbā upalakkhetabbāti vuttaṃ hoti.</p>
              <p>[03] ^b^cātuddasī^eb^ti ^a^M1.0123^ea^ pakkhassa paṭhamadivasato pabhuti catuddasannaṃ  pūraṇī ekā ratti. evaṃ ^b^pañcadasī aṭṭhamī^eb^ ca.  ^b^pakkhassā^eb^ti sukkapakkhassa kaṇhapakkhassa ca. etā tisso  tisso katvā cha rattiyo, tasmā sabbattha pakkhavacanaṃ yojetabbaṃ  ``pakkhassa cātuddasī pakkhassa pañcadasī pakkhassa aṭṭhamī''ti.  atha pañcamī kasmā na gahitāti? asabbakālikattā. buddhe kira  bhagavati anuppannepi uppajjitvā aparinibbutepi pañcamī  anabhilakkhitāyeva, parinibbute pana dhammasaṅgāhakattherā cintesuṃ  ``dhammassavanaṃ cirena hotī''ti. tato sammannitvā pañcamīti  dhammassavanadivasaṃ ṭhapesuṃ, tato pabhuti sā abhilakkhitā jātā, evaṃ  asabbakālikattā ettha na gahitāti.</p>
              <p>[03] ^b^tathārūpāsū^eb^ti tathāvidhāsu. ^b^ārāmacetiyānī^eb^ti  pupphārāmaphalārāmādayo ārāmā eva ārāmacetiyāni. cittīkataṭṭhena  hi ^b^cetiyānī^eb^ti vuccanti, pūjanīyaṭṭhenāti vuttaṃ hoti.  ^b^vanacetiyānī^eb^ti baliharaṇavanasaṇḍasubhagavanadevasālavanādīni  vanāniyeva vanacetiyāni. ^b^rukkhacetiyānī^eb^ti  gāmanigamādidvāresu pūjanīyarukkhāyeva rukkhacetiyāni. lokiyā  hi dibbādhivatthāti vā maññamānā tesuyeva vā dibbasaññino hutvā  ārāmavanarukkhe cittīkaronti ^a^V1.0127^ea^, pūjenti, tena te sabbepi  ^b^cetiyānī^eb^ti vuccanti. ^b^bhiṃsanakānī^eb^ti bhayajanakāni,  passatopi suṇatopi bhayaṃ janenti. ^b^salomahaṃsānī^eb^ti saheva  lomahaṃsena vattanti, pavisamānasseva lomahaṃsajananato. ^b^appeva  nāma passeyya^eb^nti api nāma taṃ bhayabheravaṃ passeyyameva. ^b^aparena  samayenā^eb^ti, ``etadahosi yaṃnūnāha''nti evaṃ cintitakālato paṭṭhāya  aññena kālena.</p>
              <p>[03] ^b^tattha ca me brāhmaṇa viharato^eb^ti ^a^P1.0120^ea^  tathārūpesu senāsanesu yaṃ yaṃ manussānaṃ āyācanaupahārakaraṇārahaṃ  yakkhaṭṭhānaṃ pupphadhūpamaṃsaruhiravasāmedapihakapapphāsasurāmerayādīhi  okiṇṇakilinnadharaṇitalaṃ ekanipātaṃ viya yakkharakkhasapisācānaṃ,  yaṃ divāpi passantānaṃ hadayaṃ maññe phalati, taṃ ṭhānaṃ sandhāyāha  ``tattha ca me, brāhmaṇa, viharato''ti. ^b^mago vā āgacchatī^eb^ti  siṅgāni vā khurāni vā koṭṭento gokaṇṇakhaggadīpivarāhādibhedo  mago vā āgacchati, sabbacatuppadānañhi idha ^b^mago^eb^ti nāmaṃ.  katthaci pana kāḷasiṅgālopi vuccati. yathāha -- </p>
              <p>[21] ``usabhasseva ^a^M1.0124^ea^ te khandho, sīhasseva vijambhitaṃ. </p>
              <p>[22] magarāja namo tyatthu, api kiñci labhāmase''ti..  (jā0 1.3.133).</p>
              <p>[03] ^b^moro vā kaṭṭhaṃ pātetī^eb^ti moro vā sukkhakaṭṭhaṃ rukkhato  cāletvā pāteti. moraggahaṇena ca idha sabbapakkhiggahaṇaṃ adhippetaṃ,  tena yo koci pakkhīti vuttaṃ hoti. atha vā moro vāti vā  saddena añño vā koci pakkhīti. esa nayo purime magaggahaṇepi.  ^b^vāto vā paṇṇakasaṭaṃ eretī^eb^ti vāto vā paṇṇakacavaraṃ ghaṭṭeti.  ^b^etaṃ nūna taṃ bhayabheravaṃ āgacchatī^eb^ti yametaṃ āgacchati, taṃ  bhayabheravaṃ nūnāti. ito pabhuti ca ārammaṇameva bhayabheravanti  veditabbaṃ. parittassa ca adhimattassa ca bhayassa ārammaṇattā  sukhārammaṇaṃ rūpaṃ sukhamiva. ^b^kiṃ nu kho ahaṃ aññadatthu  bhayapaṭikaṅkhī viharāmī^eb^ti ahaṃ kho kiṃ kāraṇaṃ ekaṃseneva bhayaṃ  ākaṅkhamāno icchamāno hutvā viharāmi.</p>
              <p>[03] ^b^yathābhūtaṃ yathābhūtassā^eb^ti yena yena iriyāpathena bhūtassa  bhavitassa sato vattamānassa samaṅgībhūtassa ^a^V1.0128^ea^ vā. ^b^me^eb^ti mama  santike. ^b^tathābhūtaṃ tathābhūto vā^eb^ti tena teneva iriyāpathena  bhūto bhavito santo vattamāno samaṅgībhūto vāti attho. ^b^so  kho ahaṃ...pe0... paṭivinemī^eb^ti bodhisattassa kira caṅkamantassa  tasmiṃ magasiṅgakhurasaddādibhede bhayabheravārammaṇe āgate neva mahāsatto  tiṭṭhati, na ^a^P1.0121^ea^ nisīdati na sayati, atha kho  caṅkamantova parivīmaṃsanto parivicinanto bhayabheravaṃ na passati,  magasiṅgakhurasaddādimattameva cetaṃ hoti, so taṃ ñatvā idaṃ nāmetaṃ, na  bhayabheravanti tato tiṭṭhati vā nisīdati vā sayati vā. etamatthaṃ  dassento ``so kho aha''ntiādimāha. esa nayo sabbapeyyālesu.  ito parañca iriyāpathapaṭipāṭiyā avatvā āsannapaṭipāṭiyā  iriyāpathā vuttāti veditabbā, caṅkamantassa hi bhayabherave āgate na  ṭhito na nisinno na nipanno ṭhitassāpi āgate na caṅkamīti evaṃ  tassa āsannapaṭipāṭiyā vuttāti. </p>
              <p>[06] bhayabheravasenāsanādivaṇṇanā niṭṭhitā. </p>
            </h4>
            <h4>
              <h4n> asammohavihāravaṇṇanā </h4n>
              <p>[03] 50^b^.^eb^ evaṃ ^a^M1.0125^ea^ bhiṃsanakesupi ṭhānesu attano bhayabheravābhāvaṃ  dassetvā idāni jhāyīnaṃ sammohaṭṭhānesu attano asammohavihāraṃ  dassetuṃ ^b^santi kho pana, brāhmaṇā^eb^tiādimāha.</p>
              <p>[03] tattha ^b^santī^eb^ti atthi saṃvijjanti upalabbhanti.  ^b^rattiṃyeva samāna^eb^nti rattiṃyeva santaṃ, ^b^divāti sañjānantī^eb^ti  ``divaso aya''nti sañjānanti. ^b^divāyeva samāna^eb^nti  divasaṃyeva santaṃ. ^b^rattīti sañjānantī^eb^ti ``ratti aya''nti  sañjānanti. kasmā panete evaṃsaññino hontīti.  vuṭṭhānakosallābhāvato vā sakuṇarutato vā. kathaṃ? idhekacco  odātakasiṇalābhī divā parikammaṃ katvā divā samāpanno divāyeva  vuṭṭhahāmīti manasikāraṃ uppādeti, no ca kho addhānaparicchede kusalo  hoti. so divasaṃ atikkamitvā rattibhāge vuṭṭhāti.  odātakasiṇapharaṇavasena cassa visadaṃ hoti vibhūtaṃ suvibhūtaṃ. so,  divā vuṭṭhahāmīti uppāditamanasikāratāya  odātakasiṇapharaṇavisadavibhūtatāya ca rattiṃyeva samānaṃ divāti  sañjānāti. idha panekacco nīlakasiṇalābhī rattiṃ parikammaṃ katvā  rattiṃ samāpanno rattiṃyeva vuṭṭhahāmīti ^a^V1.0129^ea^ manasikāraṃ uppādeti, no ca  kho addhānaparicchede kusalo hoti. so rattiṃ atikkamitvā  divasabhāge vuṭṭhāti. nīlakasiṇapharaṇavasena cassa avisadaṃ hoti  avibhūtaṃ. so rattiṃ vuṭṭhahāmīti uppāditamanasikāratāya  nīlakasiṇapharaṇāvisadāvibhūtatāya ca divāyeva samānaṃ rattīti  sañjānāti. evaṃ tāva vuṭṭhānakosallābhāvato evaṃsaññino honti.</p>
              <p>[03] sakuṇarutato pana idhekacco antosenāsane nisinno hoti.  atha divā ravanakasakuṇā kākādayo candālokena divāti ^a^P1.0122^ea^  maññamānā rattiṃ ravanti, aññehi vā kāraṇehi. so tesaṃ  saddaṃ sutvā rattiṃyeva samānaṃ divāti sañjānāti. idha panekacco  pabbatantare gambhīrāya ghanavanappaṭicchannāya giriguhāya  sattāhavaddalikāya vattamānāya antarahitasūriyāloke kāle nisinno  hoti. atha rattiṃ ravanakasakuṇā ulūkādayo majjhanhikasamayepi  tattha tattha samandhakāre nilīnā rattisaññāya vā aññehi vā  kāraṇehi ravanti. so tesaṃ saddaṃ sutvā divāyeva samānaṃ rattīti  sañjānāti. evaṃ sakuṇarutato evaṃsaññino hontīti.  ^b^idamaha^eb^nti idaṃ ahaṃ evaṃ sañjānanaṃ ^a^M1.0126^ea^. ^b^sammohavihārasmiṃ  vadāmī^eb^ti sammohavihārapariyāpannaṃ antogadhaṃ, sammohavihārānaṃ  aññataraṃ vadāmīti vuttaṃ hoti.</p>
              <p>[03] ^b^ahaṃ kho pana brāhmaṇa...pe0... sañjānāmī^eb^ti pākaṭo  bodhisattassa rattindivaparicchedo sattāhavaddalepi candimasūriyesu  adissamānesupi jānātiyeva ``ettakaṃ purebhattakālo gato, ettakaṃ  pacchābhattakālo, ettakaṃ paṭhamayāmo, ettakaṃ majjhimayāmo, ettakaṃ  pacchimayāmo''ti, tasmā evamāha. anacchariyañcetaṃ yaṃ pūritapāramī  bodhisatto evaṃ jānāti. padesañāṇe ṭhitānaṃ sāvakānampi hi  rattindivaparicchedo pākaṭo hoti.</p>
              <p>[03] kalyāṇiyamahāvihāre kira godattatthero dvaṅgulakāle bhattaṃ  gahetvā aṅgulakāle bhuñjati. sūriye adissamānepi pātoyeva  senāsanaṃ pavisitvā tāya velāya nikkhamati. ekadivasaṃ  ārāmikā ``sve therassa nikkhamanakāle passāmā''ti bhattaṃ  sampādetvā kālatthambhamūle nisīdiṃsu. thero dvaṅgulakāleyeva  nikkhamati. tato pabhuti kira sūriye adissamānepi therassa  nikkhamanasaññāya eva bheriṃ ākoṭenti.</p>
              <p>[03] ajagaravihārepi ^a^V1.0130^ea^ kāḷadevatthero antovasse yāmagaṇḍikaṃ paharati,  āciṇṇametaṃ therassa. na ca yāmayantanāḷikaṃ payojeti, aññe  bhikkhū payojenti. atha nikkhante paṭhame yāme there muggaraṃ gahetvā  ṭhitamatteyeva ekaṃ dve vāre paharanteyeva vā yāmayantaṃ patati, evaṃ tīsu  yāmesu samaṇadhammaṃ katvā thero pātoyeva gāmaṃ pavisitvā piṇḍapātaṃ  ādāya vihāraṃ āgantvā bhojanavelāya ^a^P1.0123^ea^ pattaṃ  gahetvā divā vihāraṭṭhānaṃ gantvā samaṇadhammaṃ karoti. bhikkhū  kālatthambhaṃ disvā therassa adisvā āgamanatthāya pesenti. so  bhikkhu theraṃ divā vihāraṭṭhānā nikkhamantameva vā antarāmagge vā  passati. evaṃ padesañāṇe ṭhitānaṃ sāvakānampi rattindivaparicchedo  pākaṭo hoti, kimaṅgaṃ pana bodhisattānanti.</p>
              <p>[03] ^b^yaṃ kho taṃ brāhmaṇa...pe0... vadeyyā^eb^ti ettha pana ``yaṃ  kho taṃ, brāhmaṇa, asammohadhammo satto loke uppanno...pe0...  sukhāya devamanussāna''nti vacanaṃ ^a^M1.0127^ea^ vadamāno koci sammā vadeyya,  sammā vadamāno siyā, na vitathavādī assa. mameva taṃ vacanaṃ  vadamāno sammā vadeyya, sammā vadamāno siyā, na vitathavādī  assāti evaṃ padasambandho veditabbo.</p>
              <p>[03] tattha ^b^asammohadhammo^eb^ti asammohasabhāvo. ^b^loke^eb^ti  manussaloke. ^b^bahujanahitāyā^eb^ti bahujanassa hitatthāya,  paññāsampattiyā diṭṭhadhammikasamparāyikahitūpadesakoti.  ^b^bahujanasukhāyā^eb^ti bahujanassa sukhatthāya, cāgasampattiyā  upakaraṇasukhassa dāyakoti. ^b^lokānukampāyā^eb^ti lokassa  anukampatthāya, mettākaruṇāsampattiyā mātāpitaro viya lokassa  rakkhitā gopayitāti. ^b^atthāya hitāya sukhāya  devamanussāna^eb^nti idha devamanussaggahaṇena ca bhabbapuggalaveneyyasatteyeva  gahetvā tesaṃ nibbānamaggaphalādhigamāya attano uppattiṃ dassetīti  veditabbo. ^b^atthāyā^eb^ti hi vutte paramatthatthāya nibbānāyāti  vuttaṃ hoti. ^b^hitāyā^eb^ti vutte taṃ sampāpakamaggatthāyāti vuttaṃ  hoti, nibbānasampāpakamaggato hi uttari hitaṃ nāma natthi.  ^b^sukhāyā^eb^ti vutte phalasamāpattisukhatthāyāti vuttaṃ hoti, tato  uttari sukhābhāvato. vuttañcetaṃ ``ayaṃ samādhi paccuppannasukho ceva  āyatiñca sukhavipāko''ti (dī0 ni0 3.355; a0 ni0   5.27; vibha0 804). </p>
              <p>[06] asammohavihāravaṇṇanā niṭṭhitā. </p>
            </h4>
            <h4>
              <h4n> pubbabhāgapaṭipadādivaṇṇanā </h4n>
              <p>[03] 51^b^.^eb^ evaṃ ^a^V1.0131^ea^ bhagavā buddhaguṇapaṭilābhāvasānaṃ attano  asammohavihāraṃ brāhmaṇassa dassetvā idāni yāya paṭipadāya taṃ  koṭippattaṃ asammohavihāraṃ adhigato, taṃ pubbabhāgato pabhuti dassetuṃ  ^b^āraddhaṃ kho pana me brāhmaṇā^eb^tiādimāha.</p>
              <p>[03] keci panāhu ``imaṃ asammohavihāraṃ sutvā brāhmaṇassa cittamevaṃ  uppannaṃ `kāya nu kho paṭipadāya imaṃ patto'ti, tassa cittamaññāya  imāyāhaṃ paṭipadāya imaṃ uttamaṃ asammohavihāraṃ pattoti dassento  evamāhā''ti.</p>
              <p>[03] tattha ^a^M1.0128^ea^ ^a^P1.0124^ea^ ^b^āraddhaṃ kho pana me, brāhmaṇa,  vīriyaṃ ahosī^eb^ti, brāhmaṇa, na mayā ayaṃ uttamo asammohavihāro  kusītena muṭṭhassatinā sāraddhakāyena vikkhittacittena vā adhigato,  apica kho tadadhigamāya āraddhaṃ kho pana me vīriyaṃ ahosi,  bodhimaṇḍe nisinnena mayā caturaṅgavīriyaṃ āraddhaṃ ahosi, paggahitaṃ  asithilappavattitanti vuttaṃ hoti. āraddhattāyeva ca metaṃ  ^b^asallīnaṃ^eb^ ahosi.</p>
              <p>[03] ^b^upaṭṭhitā sati asammuṭṭhā^eb^ti na kevalañca vīriyameva,  satipi me ārammaṇābhimukhībhāvena upaṭṭhitā ahosi. upaṭṭhitattāyeva  ca asammuṭṭhā. ^b^passaddho kāyo^eb^ti kāyacittappassaddhisambhavena  kāyopi me passaddho ahosi. tattha yasmā nāmakāye passaddhe  rūpakāyopi passaddhoyeva hoti, tasmā nāmakāyo rūpakāyoti  avisesetvāva passaddho kāyoti vuttaṃ. ^b^asāraddho^eb^ti so ca  kho passaddhattāyeva asāraddho, vigatadarathoti vuttaṃ hoti.  ^b^samāhitaṃ cittaṃ ekagga^eb^nti cittampi me sammā āhitaṃ suṭṭhu  ṭhapitaṃ appitaṃ viya ahosi. samāhitattā eva ca ekaggaṃ acalaṃ  nipphandananti, ettāvatā jhānassa pubbabhāgapaṭipadā kathitā hoti.</p>
              <p>[03] idāni imāya paṭipadāya adhigataṃ paṭhamajjhānaṃ ādiṃ katvā  vijjāttayapariyosānaṃ visesaṃ dassento ^b^so kho aha^eb^ntiādimāha.  tattha ^b^vivicceva kāmehi...pe0... catutthajjhānaṃ   upasampajja^eb^ ^a^V1.0132^ea^ ^b^vihāsi^eb^nti ettha tāva yaṃ vattabbaṃ siyā, taṃ sabbaṃ   visuddhimagge pathavīkasiṇakathāyaṃ vuttaṃ. kevalañhi tattha ``upasampajja  viharatī''ti āgataṃ, idha ``vihāsi''nti, ayameva viseso. kiṃ  katvā pana bhagavā imāni jhānāni upasampajja vihāsīti, kammaṭṭhānaṃ  bhāvetvā. kataraṃ? ānāpānassatikammaṭṭhānaṃ.</p>
              <p>[03] imāni ca pana cattāri jhānāni kesañci cittekaggatatthāni  honti, kesañci vipassanāpādakāni, kesañci abhiññāpādakāni,  kesañci nirodhapādakāni, kesañci bhavokkamanatthāni. tattha  khīṇāsavānaṃ cittekaggatatthāni honti. te hi samāpajjitvā  ^a^P1.0125^ea^ ekaggacittā sukhaṃ divasaṃ viharissāmāti iccevaṃ  kasiṇaparikammaṃ katvā aṭṭha samāpattiyo nibbattenti.  sekkhaputhujjanānaṃ samāpattito vuṭṭhāya samāhitena cittena  vipassissāmāti nibbattentānaṃ vipassanāpādakāni honti. ye pana  aṭṭha samāpattiyo nibbattetvā abhiññāpādakajjhānaṃ samāpajjitvā  samāpattito vuṭṭhāya ``ekopi ^a^M1.0129^ea^ hutvā bahudhā hotī''ti (dī0 ni0  1.238; paṭi0 ma0 1.102) vuttanayā abhiññāyo patthentā  nibbattenti, tesaṃ abhiññāpādakāni honti. ye pana aṭṭha  samāpattiyo nibbattetvā nirodhasamāpattiṃ samāpajjitvā sattāhaṃ acittā  hutvā diṭṭheva dhamme nirodhaṃ nibbānaṃ patvā sukhaṃ viharissāmāti  nibbattenti, tesaṃ nirodhapādakāni honti. ye pana aṭṭha samāpattiyo  nibbattetvā aparihīnajjhānā brahmaloke uppajjissāmāti nibbattenti,  tesaṃ bhavokkamanatthāni honti.</p>
              <p>[03] bhagavatā panidaṃ catutthajjhānaṃ bodhirukkhamūle nibbattitaṃ, taṃ  tassa vipassanāpādakañceva ahosi abhiññāpādakañca  sabbakiccasādhakañca, sabbalokiyalokuttaraguṇadāyakanti veditabbaṃ. </p>
              <p>[06] pubbabhāgapaṭipadādivaṇṇanā niṭṭhitā. </p>
            </h4>
            <h4>
              <h4n> pubbenivāsakathāvaṇṇanā </h4n>
              <p>[03] 52^b^.^eb^ yesañca ^a^V1.0133^ea^ guṇānaṃ dāyakaṃ ahosi, tesaṃ ekadesaṃ  dassento ^b^so evaṃ samāhite citte^eb^tiādimāha. tattha dvinnaṃ  vijjānaṃ anupadavaṇṇanā ceva bhāvanānayo ca visuddhimagge vitthārito.  kevalañhi tattha ``so evaṃ samāhite citte...pe0...  abhininnāmetī''ti vuttaṃ, idha ``abhininnāmesi''nti. ^b^ayaṃ kho  me brāhmaṇā^eb^ti ayañca appanāvāro tattha anāgatoti ayameva  viseso. tattha ^b^so^eb^ti so ahaṃ. ^b^abhininnāmesi^eb^nti  abhinīhariṃ. abhininnāmesinti ca vacanato ^b^so^eb^ti ettha so  ahanti evamattho veditabbo.</p>
              <p>[03] yasmā cidaṃ bhagavato vasena pubbenivāsānussatiñāṇaṃ āgataṃ,  tasmā ``so tato cuto idhūpapanno''ti ettha evaṃ yojanā veditabbā.  ettha hi ^b^so tato cuto^eb^ti paṭinivattantassa paccavekkhaṇaṃ.  tasmā ^b^idhūpapanno^eb^ti imissā idhūpapattiyā anantaraṃ. ^b^amutra  udapādi^eb^nti tusitabhavanaṃ sandhāyāhāti veditabbo. ^b^tatrāpāsiṃ  evaṃnāmo^eb^ti tatrāpi tusitabhavane setaketu nāma devaputto ahosiṃ.  ^b^evaṃgotto^eb^ti tāhi devatāhi saddhiṃ ekagotto.  ^b^evaṃvaṇṇo^eb^ti suvaṇṇavaṇṇo. ^b^evamāhāro^eb^ti dibbasudhāhāro.  ^b^evaṃsukhadukkhappaṭisaṃvedī^eb^ti evaṃ dibbasukhapaṭisaṃvedī. dukkhaṃ  pana saṅkhāradukkhamattameva ^a^P1.0126^ea^.  ^b^evamāyupariyanto^eb^ti evaṃ  sattapaññāsavassakoṭisaṭṭhivassasatasahassāyupariyanto. ^b^so^eb^   ^a^M1.0130^ea^ ^b^tato cuto^eb^ti so ahaṃ tato tusitabhavanato cuto.   ^b^idhūpapanno^eb^ti idha mahāmāyāya deviyā kucchimhi nibbatto.</p>
              <p>[03] ^b^ayaṃ kho me brāhmaṇā^eb^tiādīsu ^b^me^eb^ti mayā.  ^b^vijjā^eb^ti viditakaraṇaṭṭhena vijjā. kiṃ viditaṃ karoti?  pubbenivāsaṃ. ^b^avijjā^eb^ti tasseva pubbenivāsassa  aviditakaraṇaṭṭhena tappaṭicchādako moho vuccati. ^b^tamo^eb^ti sveva  moho paṭicchādakaṭṭhena ``tamo''ti vuccati. ^b^āloko^eb^ti sāyeva  vijjā obhāsakaraṇaṭṭhena ``āloko''ti vuccati. ettha ca vijjā  adhigatāti ayaṃ attho, sesaṃ pasaṃsāvacanaṃ. yojanā panettha ayaṃ  kho me vijjā adhigatā, tassa me adhigatavijjassa avijjā vihatā,  vinaṭṭhāti attho. kasmā? yasmā vijjā uppannā. esa nayo  itarasmimpi padadvaye.</p>
              <p>[03] ^b^yathā^eb^ ^a^V1.0134^ea^ ^b^ta^eb^nti ettha ^b^yathā^eb^ti opamme. ^b^ta^eb^nti  nipāto. satiyā avippavāsena ^b^appamattassa^eb^. vīriyātāpena  ^b^ātāpino^eb^. kāye ca jīvite ca anapekkhatāya  ^b^pahitattassa,^eb^ pesitattassāti attho. idaṃ vuttaṃ hoti ``yathā  appamattassa ātāpino pahitattassa viharato avijjā vihaññeyya,  vijjā uppajjeyya. tamo vihaññeyya, āloko uppajjeyya. evameva  mama avijjā vihatā, vijjā uppannā. tamo vihato, āloko  uppanno. etassa me padhānānuyogassa anurūpameva phalaṃ laddha''nti. </p>
              <p>[06] pubbenivāsakathāvaṇṇanā niṭṭhitā. </p>
            </h4>
            <h4>
              <h4n> dibbacakkhuñāṇakathāvaṇṇanā </h4n>
              <p>[03] 53^b^.^eb^ cutūpapātakathāyaṃ yasmā idha bhagavato vasena  pāḷi āgatā, tasmā ``passāmi pajānāmī''ti vuttaṃ, ayaṃ viseso.  sesaṃ visuddhimagge vuttasadisameva.</p>
              <p>[03] ettha pana ^b^vijjā^eb^ti dibbacakkhuñāṇavijjā.  ^b^avijjā^eb^ti sattānaṃ cutipaṭisandhipaṭicchādikā avijjā. sesaṃ  vuttanayamevāti. yasmā ca pūritapāramīnaṃ mahāsattānaṃ parikammakiccaṃ  nāma natthi. te hi citte abhininnāmitamatteyeva anekavihitaṃ  ^a^M1.0131^ea^ pubbenivāsaṃ anussaranti, dibbena cakkhunā satte passanti. tasmā  yo tattha parikammaṃ ādiṃ katvā bhāvanānayo vutto, na tena idha  atthoti. </p>
              <p>[06] dibbacakkhuñāṇakathāvaṇṇanā niṭṭhitā. </p>
            </h4>
            <h4>
              <h4n> āsavakkhayañāṇakathāvaṇṇanā </h4n>
              <p>[03] 54^b^.^eb^ tatiyavijjāya ^b^so evaṃ samāhite citte^eb^ti  vipassanāpādakaṃ catutthajjhānacittaṃ veditabbaṃ. ^b^āsavānaṃ  khayañāṇāyā^eb^ti ^a^P1.0127^ea^ arahattamaggañāṇatthāya.  arahattamaggo hi āsavavināsanato āsavānaṃ khayoti vuccati, tatra  cetaṃ ñāṇaṃ, tappariyāpannattāti. ^b^cittaṃ abhininnāmesi^eb^nti   ^a^V1.0135^ea^ vipassanācittaṃ abhinīhariṃ. ^b^so idaṃ dukkha^eb^nti evamādīsu  ``ettakaṃ dukkhaṃ, na ito bhiyyo''ti sabbampi dukkhasaccaṃ  sarasalakkhaṇapaṭivedhena yathābhūtaṃ abbhaññāsiṃ jāniṃ paṭivijjhiṃ.  tassa ca dukkhassa nibbattikaṃ taṇhaṃ ^b^ayaṃ dukkhasamudayo^eb^ti.  tadubhayampi yaṃ ṭhānaṃ patvā nirujjhati, taṃ tesaṃ appavattiṃ nibbānaṃ  ^b^ayaṃ dukkhanirodho^eb^ti. tassa sampāpakaṃ ariyamaggaṃ ^b^ayaṃ  dukkhanirodhagāminī paṭipadā^eb^ti sarasalakkhaṇapaṭivedhena yathābhūtaṃ  abbhaññāsiṃ jāniṃ paṭivijjhinti evamattho veditabbo.</p>
              <p>[03] evaṃ sarūpato saccāni dassetvā idāni kilesavasena  pariyāyato dassento ^b^ime āsavā^eb^tiādimāha. ^b^tassa me  evaṃ jānato evaṃ passato^eb^ti tassa mayhaṃ evaṃ jānantassa evaṃ  passantassa. saha vipassanāya koṭippattaṃ maggaṃ katheti.  ^b^kāmāsavā^eb^ti kāmāsavato. ^b^vimuccitthā^eb^ti iminā  phalakkhaṇaṃ dasseti, maggakkhaṇe hi cittaṃ vimuccati, phalakkhaṇe  vimuttaṃ hoti. ^b^vimuttasmiṃ vimuttamiti ñāṇa^eb^nti iminā  paccavekkhaṇañāṇaṃ dasseti. ^b^khīṇā jātī^eb^tiādīhi tassa bhūmiṃ,  tena hi ñāṇena bhagavā paccavekkhanto ``khīṇā jātī''tiādīni  abbhaññāsi. katamā pana bhagavato jāti khīṇā, kathañca naṃ  abbhaññāsīti? na tāvassa atītā jāti khīṇā, pubbeva khīṇattā,  na anāgatā, anāgate vāyāmābhāvato, na paccuppannā, vijjamānattā.  yā pana maggassa abhāvitattā uppajjeyya ekacatupañcavokārabhavesu  ekacatupañcakkhandhabhedā jāti, sā maggassa bhāvitattā anuppādadhammataṃ  āpajjanena khīṇā, taṃ so maggabhāvanāya pahīnakilese paccavekkhitvā  ``kilesābhāve vijjamānampi kammaṃ āyatiṃ appaṭisandhikaṃ hotī''ti  jānanto abbhaññāsi.</p>
              <p>[03] ^b^vusita^eb^nti ^a^M1.0132^ea^ vutthaṃ parivutthaṃ, kataṃ caritaṃ niṭṭhitanti attho.  ^b^brahmacariya^eb^nti maggabrahmacariyaṃ, puthujjanakalyāṇakena hi saddhiṃ  sattasekkhā brahmacariyavāsaṃ vasanti nāma, khīṇāsavo vutthavāso.  tasmā bhagavā attano brahmacariyavāsaṃ paccavekkhanto ``vusitaṃ  brahmacariya''nti abbhaññāsi. ^b^kataṃ karaṇīya^eb^nti catūsu  ^a^P1.0128^ea^ saccesu catūhi maggehi  pariññāpahānasacchikiriyābhāvanāvasena soḷasavidhampi kiccaṃ  niṭṭhāpitanti attho. puthujjanakalyāṇakādayo hi taṃ kiccaṃ karonti,  khīṇāsavo katakaraṇīyo. tasmā bhagavā attano karaṇīyaṃ  paccavekkhanto ``kataṃ karaṇīya''nti abbhaññāsi.</p>
              <p>[03] ^b^nāparaṃ^eb^ ^a^V1.0136^ea^ ^b^itthattāyā^eb^ti idāni puna itthabhāvāya  evaṃsoḷasakiccabhāvāya, kilesakkhayāya vā maggabhāvanākiccaṃ me  natthīti abbhaññāsi. atha vā ^b^itthattāyā^eb^ti itthabhāvato  imasmā evaṃpakārā idāni vattamānakkhandhasantānā aparaṃ khandhasantānaṃ  mayhaṃ natthi. ime pana pañcakkhandhā pariññātā tiṭṭhanti chinnamūlakā  rukkhā viya. te carimakaviññāṇanirodhena anupādāno viya  jātavedo nibbāyissantīti abbhaññāsi.</p>
              <p>[03] idāni evaṃ paccavekkhaṇañāṇapariggahitaṃ āsavānaṃ  khayañāṇādhigamaṃ brāhmaṇassa dassento, ^b^ayaṃ kho me  brāhmaṇā^eb^tiādimāha. tattha ^b^vijjā^eb^ti arahattamaggañāṇavijjā.  ^b^avijjā^eb^ti catusaccapaṭicchādikā avijjā. sesaṃ vuttanayameva.  ettāvatā ca pubbenivāsañāṇena atītaṃsañāṇaṃ, dibbacakkhunā  paccuppannānāgataṃsañāṇaṃ, āsavakkhayena sakalalokiyalokuttaraguṇanti  evaṃ tīhi vijjāhi sabbepi sabbaññuguṇe saṅgahetvā pakāsento attano  asammohavihāraṃ brāhmaṇassa dassesi. </p>
              <p>[06] āsavakkhayañāṇakathāvaṇṇanā niṭṭhitā. </p>
            </h4>
            <h4>
              <h4n> araññavāsakāraṇavaṇṇanā </h4n>
              <p>[03] 55^b^.^eb^ evaṃ vutte kira brāhmaṇo cintesi --  ``samaṇo gotamo sabbaññutaṃ paṭijānāti, ajjāpi ca araññavāsaṃ na  vijahati, atthi nu khvassa aññampi kiñci karaṇīya''nti.  athassa bhagavā ajjhāsayaṃ viditvā iminā ajjhāsayānusandhinā,  ^b^siyā kho pana te^eb^tiādimāha. tattha ^b^siyā kho pana te,  brāhmaṇa, evamassā^eb^ti, brāhmaṇa, kadāci tuyhaṃ evaṃ bhaveyya. ^b^na  kho panetaṃ brāhmaṇa evaṃ daṭṭhabba^eb^nti etaṃ kho pana, brāhmaṇa, tayā  mayhaṃ pantasenāsanapaṭisevanaṃ ^a^M1.0133^ea^ avītarāgāditāyāti evaṃ na daṭṭhabbaṃ.  evaṃ pantasenāsanapaṭisevane akāraṇaṃ paṭikkhipitvā kāraṇaṃ dassento  ^b^dve kho aha^eb^ntiādimāha. tattha atthoyeva atthavaso. tasmā  ^b^dve kho ahaṃ, brāhmaṇa, atthavase^eb^ti ahaṃ kho, brāhmaṇa, dve atthe dve  kāraṇāni sampassamānoti vuttaṃ hoti. ^b^attano ca  diṭṭhadhammasukhavihāra^eb^nti ettha ^b^diṭṭhadhammo^eb^ nāma ayaṃ paccakkho  attabhāvo. ^b^sukhavihāro^eb^ nāma catunnampi iriyāpathavihārānaṃ  phāsutā, ekakassa hi ^a^V1.0137^ea^ ^a^P1.0129^ea^ araññe antamaso  uccārapassāvakiccaṃ upādāya sabbeva iriyāpathā phāsukā honti, tasmā  diṭṭhadhammassa sukhavihāranti ayamattho veditabbo. ^b^pacchimañca  janataṃ anukampamāno^eb^ti kathaṃ araññavāsena pacchimā janatā  anukampitā hoti? saddhāpabbajitā hi kulaputtā bhagavato araññavāsaṃ  disvā bhagavāpi nāma araññasenāsanāni na muñcati, yassa nevatthi  pariññātabbaṃ na pahātabbaṃ na bhāvetabbaṃ na sacchikātabbaṃ, kimaṅgaṃ pana  mayanti cintetvā tattha vasitabbameva maññissanti. evaṃ khippameva  dukkhassantakarā bhavissanti. evaṃ pacchimā janatā anukampitā  hoti. etamatthaṃ dassento āha ``pacchimañca janataṃ  anukampamāno''ti. </p>
              <p>[06] araññavāsakāraṇavaṇṇanā niṭṭhitā. </p>
            </h4>
            <h4>
              <h4n> desanānumodanāvaṇṇanā </h4n>
              <p>[03] 56^b^.^eb^ taṃ sutvā attamano brāhmaṇo  ^b^anukampitarūpā^eb^tiādimāha. tattha ^b^anukampitarūpā^eb^ti  anukampitajātikā anukampitasabhāvā. ^b^janatā^eb^ti janasamūho.  ^b^yathā taṃ arahatā sammāsambuddhenā^eb^ti yathā arahaṃ sammāsambuddho  anukampeyya, tatheva anukampitarūpāti.</p>
              <p>[03] evañca pana vatvā puna taṃ bhagavato dhammadesanaṃ abbhanumodamāno  bhagavantaṃ etadavoca ^b^abhikkantaṃ, bho gotama, abhikkantaṃ, bho  gotamā^eb^ti. tatthāyaṃ abhikkantasaddo khayasundarābhirūpābbhanumodanesu  dissati. ``abhikkantā, bhante, ratti, nikkhanto paṭhamo yāmo,  ciranisinno bhikkhusaṅgho''tiādīsu (cūḷava0 383; a0 ni0   8.20) hi khaye dissati. ``ayaṃ imesaṃ catunnaṃ puggalānaṃ  abhikkantataro ca paṇītataro cā''tiādīsu (a0 ni0  4.100)  sundare. </p>
              <p>[21] ``ko ^a^M1.0134^ea^ me vandati pādāni, iddhiyā yasasā jalaṃ. </p>
              <p>[22] abhikkantena vaṇṇena, sabbā obhāsayaṃ disā''ti..  -- </p>
              <p>[25] ādīsu (vi0 va0 857) abhirūpe. ``abhikkantaṃ,  bhante''tiādīsu (dī0 ni0 1.250; pārā0 15) abbhanumodane   ^a^V1.0138^ea^. idhāpi abbhanumodaneyeva. yasmā ca abbhanumodane, tasmā sādhu   sādhu bho, gotamāti vuttaṃ hotīti veditabbaṃ. </p>
              <p>[21] ``bhaye kodhe pasaṃsāyaṃ, turite kotūhalacchare. </p>
              <p>[22] hāse soke pasāde ca, kare āmeḍitaṃ budho''ti.. -- </p>
              <p>[25] iminā ca lakkhaṇena idha pasādavasena pasaṃsāvasena  cāyaṃ dvikkhattuṃ vuttoti veditabbo. atha ^a^P1.0130^ea^ vā  ^b^abhikkanta^eb^nti abhikantaṃ. atīṭṭhaṃ atimanāpaṃ, atisundaranti  vuttaṃ hoti.</p>
              <p>[03] tattha ekena abhikkantasaddena desanaṃ thometi, ekena attano  pasādaṃ. ayañhettha adhippāyo -- abhikkantaṃ, bho gotama, yadidaṃ  bhoto gotamassa dhammadesanā, abhikkantaṃ yadidaṃ bhoto gotamassa  dhammadesanaṃ āgamma mama pasādoti. bhagavatoyeva vā vacanaṃ dve dve  atthe sandhāya thometi -- bhoto gotamassa vacanaṃ abhikkantaṃ  dosanāsanato, abhikkantaṃ guṇādhigamanato, tathā saddhājananato,  paññājananato, sātthato, sabyañjanato, uttānapadato, gambhīratthato,  kaṇṇasukhato, hadayaṅgamato, anattukkaṃsanato, aparavambhanato,  karuṇāsītalato, paññāvadātato, āpātharamaṇīyato, vimaddakkhamato,  suyyamānasukhato, vīmaṃsīyamānahitatoti evamādīhi yojetabbaṃ.</p>
              <p>[03] tato parampi catūhi upamāhi desanaṃyeva thometi. tattha  ^b^nikkujjita^eb^nti adhomukhaṭhapitaṃ, heṭṭhāmukhajātaṃ vā.  ^b^ukkujjeyyā^eb^ti upari mukhaṃ kareyya. ^b^paṭicchanna^eb^nti  tiṇapaṇṇādicchāditaṃ. ^b^vivareyyā^eb^ti ugghāṭeyya.  ^b^mūḷhassā^eb^ti disāmūḷhassa. ^b^maggaṃ ācikkheyyā^eb^ti hatthe  gahetvā ``esa maggo''ti vadeyya. ^b^andhakāre^eb^ti  kāḷapakkhacātuddasīaḍḍharattaghanavanasaṇḍameghapaṭalehi caturaṅge tame, ayaṃ  tāva anuttānapadattho.</p>
              <p>[03] ayaṃ pana adhippāyayojanā -- yathā koci nikkujjitaṃ  ukkujjeyya, evaṃ saddhammavimukhaṃ asaddhamme patitaṃ maṃ asaddhammā  vuṭṭhāpentena, yathā paṭicchannaṃ vivareyya ^a^M1.0135^ea^. evaṃ kassapassa bhagavato  sāsanantaradhānato pabhuti micchādiṭṭhigahanapaṭicchannaṃ sāsanaṃ  vivarantena, yathā ^a^V1.0139^ea^ mūḷhassa maggaṃ ācikkheyya, evaṃ  kummaggamicchāmaggappaṭipannassa me saggamokkhamaggaṃ ācikkhantena,  yathā andhakāre telapajjotaṃ dhāreyya, evaṃ mohandhakāre nimuggassa me  buddhādiratanarūpāni apassato  tappaṭicchādakamohandhakāraviddhaṃsakadesanāpajjotadhāraṇena mayhaṃ bhotā  gotamena etehi pariyāyehi pakāsitattā anekapariyāyena dhammo  pakāsitoti. </p>
              <p>[06] desanānumodanāvaṇṇanā niṭṭhitā. </p>
            </h4>
            <h4>
              <h4n> pasannākāravaṇṇanā</h4n>
              <p>[03] evaṃ desanaṃ thometvā imāya desanāya ratanattayapasannacitto  pasannākāraṃ karonto ^b^esāha^eb^ntiādimāha. tattha ^b^esāha^eb^nti  eso ahaṃ. ^b^bhavantaṃ gotamaṃ saraṇaṃ gacchāmī^eb^ti bhavaṃ me gotamo  saraṇaṃ parāyaṇaṃ, aghassa tātā ^a^P1.0131^ea^, hitassa ca  vidhātāti iminā adhippāyena bhavantaṃ gotamaṃ gacchāmi, bhajāmi,  sevāmi, payirupāsāmi, evaṃ vā jānāmi, bujjhāmīti. yesañhi  dhātūnaṃ gatiattho, buddhipi tesaṃ attho. tasmā gacchāmīti imassa  jānāmi, bujjhāmīti ayamattho vutto. ^b^dhammañca  bhikkhusaṅghañcā^eb^ti ettha pana adhigatamagge sacchikatanirodhe  yathānusiṭṭhaṃ paṭipajjamāne ca apāyesu apatamāne dhāretīti  ^b^dhammo,^eb^ so atthato ariyamaggo ceva nibbānañca. vuttañhetaṃ  -- ``yāvatā, bhikkhave, dhammā saṅkhatā, ariyo aṭṭhaṅgiko maggo  tesaṃ aggamakkhāyatī''ti (a0 ni0  4.34) vitthāro. na  kevalañca ariyamaggo ceva nibbānañca, apica kho ariyaphalehi  saddhiṃ pariyattidhammopi. vuttañhetaṃ chattamāṇavakavimāne -- </p>
              <p>[21] ``rāgavirāgamanejamasokaṃ, dhammamasaṅkhatamappaṭikūlaṃ. </p>
              <p>[22] madhuramimaṃ paguṇaṃ suvibhattaṃ, dhammamimaṃ  saraṇatthamupehī''ti.. (vi0 va0 887).</p>
              <p>[03] ettha ^b^rāgavirāgo^eb^ti maggo kathito.  ^b^anejamasoka^eb^nti phalaṃ. ^b^dhammamasaṅkhata^eb^nti nibbānaṃ.  ^b^appaṭikūlaṃ madhuramimaṃ paguṇaṃ suvibhatta^eb^nti piṭakattayena vibhattā  sabbadhammakkhandhāti. diṭṭhisīlasaṅghātena ^a^V1.0140^ea^ saṃhatoti ^b^saṅgho,^eb^  so atthato aṭṭha ariyapuggalasamūho. vuttañhetaṃ tasmiṃyeva vimāne. </p>
              <p>[21] ``yattha ^a^M1.0136^ea^ ca dinnamahapphalamāhu, catūsu sucīsu  purisayugesu. </p>
              <p>[22] aṭṭha ca puggala dhammadasā te, saṅghamimaṃ  saraṇatthamupehī''ti.. (vi0 va0 888).</p>
              <p>[03] bhikkhūnaṃ saṅgho ^b^bhikkhusaṅgho^eb^. ettāvatā brāhmaṇo  tīṇi saraṇagamanāni paṭivedesi. </p>
              <p>[06] pasannākāravaṇṇanā niṭṭhitā. </p>
            </h4>
            <h4>
              <h4n> saraṇagamanakathāvaṇṇanā</h4n>
              <p>[03] idāni tesu saraṇagamanesu kosallatthaṃ saraṇaṃ, saraṇagamanaṃ. yo  ca saraṇaṃ gacchati, saraṇagamanappabhedo ^a^P1.0132^ea^,  saraṇagamanassa phalaṃ, saṃkileso, bhedoti ayaṃ vidhi veditabbo.  seyyathidaṃ -- padatthato tāva hiṃsatīti ^b^saraṇaṃ,^eb^ saraṇagatānaṃ  teneva saraṇagamanena bhayaṃ santāsaṃ dukkhaṃ duggatiparikilesaṃ hanati  vināsetīti attho, ratanattayassevetaṃ adhivacanaṃ.</p>
              <p>[03] atha vā hite pavattanena ahitā ca nivattanena sattānaṃ bhayaṃ  hiṃsati buddho. bhavakantārā uttāraṇena assāsadānena ca dhammo.  appakānampi kārānaṃ vipulaphalapaṭilābhakaraṇena saṅgho. tasmā  imināpi pariyāyena ratanattayaṃ saraṇaṃ. tappasādataggarutāhi  vihatakileso tapparāyaṇatākārappavatto cittuppādo saraṇagamanaṃ.  taṃsamaṅgisatto saraṇaṃ gacchati, vuttappakārena cittuppādena etāni me  tīṇi saraṇāni saraṇaṃ, etāni parāyaṇanti evaṃ upetīti attho.  evaṃ tāva ^b^saraṇaṃ saraṇagamanaṃ yo ca saraṇaṃ gacchatī^eb^ti idaṃ tayaṃ  veditabbaṃ.</p>
              <p>[03] ^b^saraṇagamanappabhede^eb^ pana duvidhaṃ saraṇagamanaṃ lokuttaraṃ  lokiyañca. tattha lokuttaraṃ diṭṭhasaccānaṃ ^a^V1.0141^ea^ maggakkhaṇe  saraṇagamanupakkilesasamucchedena ārammaṇato nibbānārammaṇaṃ hutvā  kiccato sakalepi ratanattaye ijjhati. lokiyaṃ puthujjanānaṃ  saraṇagamanupakkilesavikkhambhanena ārammaṇato buddhādiguṇārammaṇaṃ hutvā  ijjhati, taṃ atthato buddhādīsu vatthūsu saddhāpaṭilābho, saddhāmūlikā  ca sammādiṭṭhi dasasu puññakiriyavatthūsu diṭṭhijukammanti vuccati.</p>
              <p>[03] tayidaṃ catudhā pavattati attasanniyyātanena tapparāyaṇatāya  sissabhāvūpagamanena paṇipātenāti. tattha ^b^attasanniyyātanaṃ^eb^ nāma  ``ajja ^a^M1.0137^ea^ ādiṃ katvā ahaṃ attānaṃ buddhassa niyyātemi, dhammassa,  saṅghassā''ti evaṃ buddhādīnaṃ attapariccajanaṃ. ^b^tapparāyaṇatā^eb^  nāma ``ajja ādiṃ katvā ahaṃ buddhaparāyaṇo, dhammaparāyaṇo,  saṅghaparāyaṇo iti maṃ dhārethā''ti evaṃ tapparāyaṇabhāvo.  ^b^sissabhāvūpagamanaṃ^eb^ nāma ``ajja ādiṃ katvā ahaṃ buddhassa  antevāsiko, dhammassa, saṅghassāti maṃ dhārethā''ti evaṃ  sissabhāvūpagamo. ^b^paṇipāto^eb^ nāma ``ajja ādiṃ katvā ahaṃ  abhivādanapaccuṭṭhānāñjalikammasāmīcikammaṃ buddhādīnaṃyeva tiṇṇaṃ vatthūnaṃ  karomi, iti maṃ dhārethā''ti evaṃ buddhādīsu ^a^P1.0133^ea^  paramanipaccakāro. imesañhi catunnaṃ ākārānaṃ aññatarampi karontena  gahitaṃyeva hoti saraṇagamanaṃ.</p>
              <p>[03] apica bhagavato attānaṃ pariccajāmi, dhammassa, saṅghassa  attānaṃ pariccajāmi. jīvitaṃ pariccajāmi, pariccattoyeva me attā,  pariccattaṃyeva me jīvitaṃ, jīvitapariyantikaṃ buddhaṃ saraṇaṃ gacchāmi,  buddho me saraṇaṃ leṇaṃ tāṇanti evampi attasanniyyātanaṃ veditabbaṃ.  ``satthārañca vatāhaṃ passeyyaṃ bhagavantameva passeyyaṃ, sugatañca vatāhaṃ  passeyyaṃ bhagavantameva passeyyaṃ, sammāsambuddhañca vatāhaṃ passeyyaṃ  bhagavantameva passeyya''nti (saṃ0 ni0  2.154) evampi  mahākassapassa saraṇagamanaṃ viya sissabhāvūpagamanaṃ daṭṭhabbaṃ. </p>
              <p>[21] ``so ahaṃ vicarissāmi, gāmā gāmaṃ purā puraṃ. </p>
              <p>[22] namassamāno sambuddhaṃ, dhammassa ca sudhammata''nti..  (su0 ni0 194; saṃ0 ni0  1.246) -- </p>
              <p>[25] evampi āḷavakādīnaṃ saraṇagamanaṃ viya tapparāyaṇatā  veditabbā. ``atha kho brahmāyu brāhmaṇo ^a^V1.0142^ea^ uṭṭhāyāsanā ekaṃsaṃ  uttarāsaṅgaṃ karitvā bhagavato pādesu sirasā nipatitvā bhagavato  pādāni mukhena ca paricumbati, pāṇīhi ca parisambāhati, nāmañca  sāveti brahmāyu ahaṃ, bho gotama, brāhmaṇo, brahmāyu ahaṃ, bho gotama,  brāhmaṇo''ti (ma0 ni0 2.394) evampi paṇipāto daṭṭhabbo.</p>
              <p>[03] so panesa ñātibhayācariyadakkhiṇeyyavasena catubbidho hoti.  tattha dakkhiṇeyyapaṇipātena saraṇagamanaṃ hoti, na itarehi.  seṭṭhavaseneva hi saraṇaṃ gayhati, seṭṭhavasena bhijjati, tasmā yo  sākiyo ^a^M1.0138^ea^ vā koliyo vā ``buddho amhākaṃ ñātako''ti vandati,  aggahitameva hoti saraṇaṃ. yo vā ``samaṇo gotamo rājapūjito  mahānubhāvo, avandiyamāno anatthampi kareyyā''ti bhayena vandati,  aggahitameva hoti saraṇaṃ. yo vā bodhisattakāle bhagavato santike  kiñci uggahitaṃ saramāno buddhakāle vā -- </p>
              <p>[21] ``ekena bhoge bhuñjeyya, dvīhi kammaṃ payojaye. </p>
              <p>[22] catutthañca nidhāpeyya, āpadāsu bhavissatī''ti..  (dī0 ni0 3.265) -- </p>
              <p>[25] evarūpaṃ anusāsaniṃ uggahetvā ``ācariyo me''ti  vandati, aggahitameva ^a^P1.0134^ea^ hoti saraṇaṃ. yo pana  ``ayaṃ loke aggadakkhiṇeyyo''ti vandati, teneva gahitaṃ hoti  saraṇaṃ.</p>
              <p>[03] evaṃ gahitasaraṇassa ca upāsakassa vā upāsikāya vā  aññatitthiyesu pabbajitampi ñātiṃ ``ñātako me aya''nti vandato  saraṇagamanaṃ na bhijjati, pageva apabbajitaṃ. tathā rājānaṃ bhayavasena  vandato, so hi raṭṭhapūjitattā avandiyamāno anatthampi kareyyāti.  tathā yaṃkiñci sippaṃ sikkhāpakaṃ titthiyaṃ ``ācariyo me aya''nti  vandatopi na bhijjatīti evaṃ saraṇagamanappabhedo veditabbo.</p>
              <p>[03] ettha ca lokuttarassa saraṇagamanassa cattāri sāmaññaphalāni  vipākaphalaṃ, sabbadukkhakkhayo ānisaṃsaphalaṃ. vuttañhetaṃ -- </p>
              <p>[21] ``yo ^a^V1.0143^ea^ ca buddhañca dhammañca, saṅghañca saraṇaṃ gato. </p>
              <p>[22] cattāri ariyasaccāni, sammappaññāya passati.. </p>
              <p>[21] dukkhaṃ dukkhasamuppādaṃ, dukkhassa ca atikkamaṃ. </p>
              <p>[22] ariyañcaṭṭhaṅgikaṃ maggaṃ, dukkhūpasamagāminaṃ.. </p>
              <p>[21] etaṃ kho saraṇaṃ khemaṃ, etaṃ saraṇamuttamaṃ. </p>
              <p>[22] etaṃ saraṇamāgamma, sabbadukkhā pamuccatī''ti.. (dha0  pa0 190-192).</p>
              <p>[03] apica niccato anupagamanādivasena petassa ānisaṃsaphalaṃ  veditabbaṃ. vuttañhetaṃ, ``aṭṭhānametaṃ, bhikkhave, anavakāso, yaṃ  diṭṭhisampanno puggalo kañci saṅkhāraṃ niccato upagaccheyya, sukhato  upagaccheyya, kañci dhammaṃ attato upagaccheyya, mātaraṃ jīvitā  voropeyya, pitaraṃ arahantaṃ ^a^M1.0139^ea^ jīvitā voropeyya, duṭṭhacitto tathāgatassa  lohitaṃ uppādeyya, saṅghaṃ bhindeyya, aññaṃ satthāraṃ uddiseyya, netaṃ  ṭhānaṃ vijjatī''ti (ma0 ni0 3.128; a0 ni0  1.268-276).</p>
              <p>[03] lokiyassa pana saraṇagamanassa bhavasampadāpi bhogasampadāpi  phalameva. vuttañhetaṃ -- </p>
              <p>[21] ``yekeci buddhaṃ saraṇaṃ gatāse, </p>
              <p>[27] na te gamissanti apāyabhūmiṃ. </p>
              <p>[26] pahāya mānusaṃ dehaṃ, </p>
              <p>[22] devakāyaṃ paripūressantī''ti.. (saṃ0 ni0  1.37).</p>
              <p>[03] aparampi ^a^P1.0135^ea^ vuttaṃ ``atha kho sakko  devānamindo asītiyā devatāsahassehi saddhiṃ yenāyasmā  mahāmoggallāno, tenupasaṅkami...pe0... ekamantaṃ ṭhitaṃ kho sakkaṃ  devānamindaṃ āyasmā mahāmoggallāno etadavoca `sādhu kho  devānaminda buddhaṃ saraṇagamanaṃ hoti, buddhaṃ saraṇagamanahetu kho  devānaminda evamidhekacce sattā kāyassa bhedā paraṃ maraṇā sugatiṃ  saggaṃ lokaṃ ^a^V1.0144^ea^ upapajjantī'ti. te aññe deve dasahi ṭhānehi  adhigaṇhanti dibbena āyunā dibbena vaṇṇena sukhena yasena  ādhipateyyena dibbehi rūpehi saddehi gandhehi rasehi phoṭṭhabbehī''ti  (saṃ0 ni0  4.341). esa nayo dhamme saṅghe ca. apica  velāmasuttādivasenāpi (a0 ni0  9.20) saraṇagamanassa  phalaviseso veditabbo. evaṃ saraṇagamanaphalaṃ veditabbaṃ.</p>
              <p>[03] tattha lokiyasaraṇagamanaṃ tīsu vatthūsu  aññāṇasaṃsayamicchāñāṇādīhi saṃkilissati, na mahājutikaṃ hoti,  na mahāvipphāraṃ. lokuttarassa natthi saṃkileso. lokiyassa ca  saraṇagamanassa duvidho bhedo sāvajjo anavajjo ca. tattha sāvajjo  aññasatthārādīsu attasanniyyātanādīhi hoti, so aniṭṭhaphalo.  anavajjo kālaṃ kiriyāya, so avipākattā aphalo. lokuttarassa  pana nevatthi bhedo. bhavantarepi hi ariyasāvako aññasatthāraṃ na  uddisatīti evaṃ saraṇagamanassa saṃkileso ca bhedo ca veditabboti.  ^b^upāsakaṃ maṃ bhavaṃ gotamo dhāretū^eb^ti maṃ bhavaṃ gotamo ``upāsako  aya''nti evaṃ dhāretu, jānātūti attho. </p>
              <p>[06] saraṇagamanakathāvaṇṇanā niṭṭhitā. </p>
            </h4>
            <h4>
              <h4n> upāsakavidhikathāvaṇṇanā</h4n>
              <p>[03] upāsakavidhikosallatthaṃ ^a^M1.0140^ea^ panettha ko upāsako, kasmā  upāsakoti vuccati, kimassa sīlaṃ, ko ājīvo, kā vipatti, kā  sampattīti idaṃ pakiṇṇakaṃ veditabbaṃ.</p>
              <p>[03] tattha ^b^ko upāsako^eb^ti yo koci tisaraṇagato gahaṭṭho.  vuttañhetaṃ -- ``yato kho mahānāma upāsako buddhaṃ saraṇaṃ gato hoti,  dhammaṃ saraṇaṃ gato hoti, saṅghaṃ saraṇaṃ gato hoti. ettāvatā kho  mahānāma upāsako hotī''ti (saṃ0 ni0  5.1033).</p>
              <p>[03] ^b^kasmā upāsako^eb^ti ratanattayassa upāsanato. so hi  buddhaṃ upāsatīti upāsako. dhammaṃ, saṅghaṃ upāsatīti upāsako.</p>
              <p>[03] ^b^kimassa^eb^ ^a^V1.0145^ea^ ^b^sīla^eb^nti pañca veramaṇiyo. yathāha ``yato  kho mahānāma upāsako pāṇātipātā paṭivirato hoti adinnādānā  ^a^P1.0136^ea^, kāmesu micchācārā, musāvādā,  surāmerayamajjapamādaṭṭhānā paṭivirato hoti. ettāvatā kho mahānāma  upāsako sīlavā hotī''ti (saṃ0 ni0  5.1033).</p>
              <p>[03] ^b^ko ājīvo^eb^ti pañca micchāvaṇijjā pahāya dhammena  samena jīvitakappanaṃ. vuttañhetaṃ ``pañcimā, bhikkhave, vaṇijjā  upāsakena akaraṇīyā. katamā pañca? satthavaṇijjā, sattavaṇijjā,  maṃsavaṇijjā, majjavaṇijjā, visavaṇijjā. imā kho, bhikkhave,  pañca vaṇijjā upāsakena akaraṇīyā''ti (a0 ni0  5.177).</p>
              <p>[03] ^b^kā vipattī^eb^ti yā tasseva sīlassa ca ājīvassa ca  vipatti, ayamassa vipatti. apica yāya esa caṇḍālo ceva hoti  malañca patikuṭṭho ca. sāpissa vipattīti veditabbā. te ca  atthato assaddhiyādayo pañca dhammā honti. yathāha ``pañcahi,  bhikkhave, dhammehi samannāgato upāsako upāsakacaṇḍālo ca hoti  upāsakamalañca upāsakapatikuṭṭho ca. katamehi pañcahi? assaddho  hoti, dussīlo hoti, kotūhalamaṅgaliko hoti, maṅgalaṃ pacceti no  kammaṃ, ito ca bahiddhā dakkhiṇeyyaṃ pariyesati tattha ca pubbakāraṃ  karotī''ti (a0 ni0  5.175).</p>
              <p>[03] ^b^kā^eb^ ^a^M1.0141^ea^ ^b^sampattī^eb^ti yā cassa sīlasampadā ca ājīvasampadā  ca, sā sampatti. ye cassa ratanabhāvādikarā saddhādayo pañca dhammā.  yathāha ``pañcahi, bhikkhave, dhammehi samannāgato upāsako  upāsakaratanañca hoti upāsakapadumañca upāsakapuṇḍarīkañca.  katamehi pañcahi? saddho hoti, sīlavā hoti, na  kotūhalamaṅgaliko hoti, kammaṃ pacceti no maṅgalaṃ, na ito bahiddhā  dakkhiṇeyyaṃ gavesati, idha ca pubbakāraṃ karotī''ti (a0 ni0   5.175).</p>
              <p>[03] ^b^ajjatagge^eb^ti ettha ayaṃ ^b^agga^eb^saddo  ādikoṭikoṭṭhāsaseṭṭhesu dissati. ``ajjatagge, samma dovārika,  āvarāmi dvāraṃ nigaṇṭhānaṃ nigaṇṭhīna''ntiādīsu (ma0 ni0 2.70)  hi ādimhi ^a^V1.0146^ea^ dissati. ``teneva aṅgulaggena taṃ aṅgulaggaṃ  parāmaseyya, (kathā0 441) ucchaggaṃ veḷagga''ntiādīsu koṭiyaṃ.  ``ambilaggaṃ vā madhuraggaṃ vā tittakaggaṃ vā (saṃ0 ni0   5.374), anujānāmi, bhikkhave, vihāraggena vā pariveṇaggena  vā bhājetu''ntiādīsu (cūḷava0 318) koṭṭhāse. ``yāvatā,  bhikkhave, sattā apadā vā...pe0... tathāgato tesaṃ  aggamakkhāyatī''tiādīsu (a0 ni0  4.34) seṭṭhe. idha panāyaṃ  ^a^P1.0137^ea^ ādimhi daṭṭhabbo. tasmā ^b^ajjatagge^eb^ti  ajjataṃ ādiṃ katvā, evamettha attho veditabbo. ^b^ajjata^eb^nti  ajjabhāvaṃ. ajjadaggeti vā pāṭho, da-kāro padasandhikaro, ajja  aggaṃ katvāti attho.</p>
              <p>[03] ^b^pāṇupeta^eb^nti pāṇehi upetaṃ, yāva me jīvitaṃ pavattati,  tāva upetaṃ. anaññasatthukaṃ tīhi saraṇagamanehi saraṇaṃ gataṃ upāsakaṃ  kappiyakārakaṃ maṃ bhavaṃ gotamo dhāretu jānātu. ahañhi sacepi me  tikhiṇena asinā sīsaṃ chindeyya, neva buddhaṃ ``na buddho''ti vā  dhammaṃ ``na dhammo''ti vā, saṅghaṃ ``na saṅgho''ti vā vadeyyanti.  evaṃ attasanniyyātanena saraṇaṃ gantvā catūhi ca paccayehi pavāretvā  uṭṭhāyāsanā bhagavantaṃ abhivādetvā tikkhattuṃ padakkhiṇaṃ katvā  pakkāmīti. </p>
              <p>[06] upāsakavidhikathāvaṇṇanā niṭṭhitā. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bhayabheravasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. anaṅgaṇasuttavaṇṇanā </h3n>
            <h4>
              <h4n> </h4n>
              <p>[03] 57^b^.^eb^ ^b^evaṃ^eb^ ^a^M1.0142^ea^ ^a^V1.0147^ea^ ^b^me sutaṃ...pe0...   āyasmā sāriputto^eb^ti anaṅgaṇasuttaṃ. tatrāyaṃ anuttānapadavaṇṇanā -- yathā  cettha, evaṃ sabbasuttesu. tasmā ito paraṃ ettakampi avatvā  apubbapadavaṇṇanaṃyeva karissāma.</p>
              <p>[03] ^b^cattāro^eb^ti gaṇanaparicchedo. ^b^puggalā^eb^ti sattā narā  posā. ettāvatā ca puggalavādī mahātheroti na gahetabbaṃ, ayañhi  āyasmā buddhaputtānaṃ seṭṭho, so buddhassa bhagavato desanaṃ  avilomentoyeva deseti. </p>
            </h4>
            <h4>
              <h4n> sammutiparamatthadesanākathāvaṇṇanā</h4n>
              <p>[03] buddhassa bhagavato duvidhā desanā sammutidesanā, paramatthadesanā  cāti. tattha puggalo satto itthī puriso khattiyo brāhmaṇo devo  māroti evarūpā ^b^sammutidesanā^eb^. aniccaṃ dukkhaṃ anattā,  khandhā dhātū āyatanāni satipaṭṭhānāti evarūpā ^b^paramatthadesanā^eb^.</p>
              <p>[03] tattha bhagavā ye sammutivasena desanaṃ sutvā atthaṃ  paṭivijjhitvā mohaṃ pahāya visesaṃ adhigantuṃ samatthā, tesaṃ  sammutidesanaṃ deseti. ye pana paramatthavasena desanaṃ sutvā atthaṃ  paṭivijjhitvā mohaṃ pahāya visesamadhigantuṃ samatthā, tesaṃ  paramatthadesanaṃ deseti. tatthāyaṃ upamā, yathā hi desabhāsākusalo  tiṇṇaṃ vedānaṃ atthasaṃvaṇṇanako ācariyo ye damiḷabhāsāya vutte  ^a^P1.0138^ea^ atthaṃ jānanti, tesaṃ damiḷabhāsāya ācikkhati.  ye andhakabhāsādīsu aññatarāya, tesaṃ tāya tāya bhāsāya. evaṃ te  māṇavakā chekaṃ byattaṃ ācariyamāgamma khippameva sippaṃ uggaṇhanti.  tattha ācariyo viya buddho bhagavā. tayo vedā viya kathetabbabhāvena  ṭhitāni tīṇi piṭakāni. desabhāsākosallamiva  sammutiparamatthakosallaṃ. nānādesabhāsā māṇavakā viya  sammutiparamatthadesanāpaṭivijjhanasamatthā veneyyasattā. ācariyassa  ^a^V1.0148^ea^ damiḷabhāsādiācikkhanaṃ viya bhagavato sammutiparamatthavasena desanā  veditabbā. āha cettha -- </p>
              <p>[21] ``duve saccāni akkhāsi, sambuddho vadataṃ varo. </p>
              <p>[22] sammutiṃ paramatthañca, tatiyaṃ nūpalabbhati.. </p>
              <p>[21] saṅketavacanaṃ ^a^M1.0143^ea^ saccaṃ, lokasammutikāraṇā. </p>
              <p>[22] paramatthavacanaṃ saccaṃ, dhammānaṃ bhūtakāraṇā.. </p>
              <p>[21] tasmā vohārakusalassa, lokanāthassa satthuno. </p>
              <p>[22] sammutiṃ voharantassa, musāvādo na jāyatī''ti..</p>
              <p>[03] apica aṭṭhahi kāraṇehi bhagavā puggalakathaṃ katheti --  hirottappadīpanatthaṃ, kammassakatādīpanatthaṃ, paccattapurisakāradīpanatthaṃ,  ānantariyadīpanatthaṃ, brahmavihāradīpanatthaṃ, pubbenivāsadīpanatthaṃ,  dakkhiṇāvisuddhidīpanatthaṃ, lokasammutiyā appahānatthañcāti.  ``khandhadhātuāyatanāni hirīyanti ottappantī''ti hi vutte mahājano  na jānāti, sammohamāpajjati, paṭisattu hoti ``kimidaṃ  khandhadhātuāyatanāni hirīyanti ottappanti nāmā''ti. ``itthī  hirīyati ottappati puriso khattiyo brāhmaṇo devo māro''ti vutte  pana jānāti, na sammohamāpajjati, na paṭisattu hoti. tasmā  bhagavā ^b^hirottappadīpanatthaṃ^eb^ puggalakathaṃ katheti.</p>
              <p>[03] ``khandhā kammassakā dhātuyo āyatanānī''ti vuttepi eseva  nayo. tasmā bhagavā ^b^kammassakatādīpanatthaṃ^eb^ puggalakathaṃ katheti.</p>
              <p>[03] ``veḷuvanādayo mahāvihārā khandhehi kārāpitā dhātūhi  āyatanehī''ti vuttepi eseva nayo. tasmā bhagavā  ^b^paccattapurisakāradīpanatthaṃ^eb^ puggalakathaṃ katheti.</p>
              <p>[03] ``khandhā ^a^V1.0149^ea^ mātaraṃ jīvitā voropenti pitaraṃ arahantaṃ  ruhiruppādakammaṃ ^a^P1.0139^ea^ karonti, saṅghabhedakammaṃ karonti,  dhātuyo āyatanānī''ti vuttepi eseva nayo. tasmā bhagavā  ^b^ānantariyadīpanatthaṃ^eb^ puggalakathaṃ katheti. ``khandhā mettāyanti  dhātuyo āyatanānī''ti vuttepi eseva nayo. tasmā bhagavā  ^b^brahmavihāradīpanatthaṃ^eb^ puggalakathaṃ katheti.</p>
              <p>[03] ``khandhā pubbenivāsamanussaranti dhātuyo āyatanānī''ti  vuttepi eseva nayo. tasmā bhagavā ^b^pubbenivāsadīpanatthaṃ^eb^  puggalakathaṃ katheti. ``khandhā dānaṃ paṭiggaṇhanti dhātuyo  āyatanānī''ti vuttepi mahājano na jānāti, sammohamāpajjati,  paṭisattu hoti ``kimidaṃ khandhadhātuāyatanāni paṭiggaṇhanti  nāmā''ti. ``puggalā paṭiggaṇhanti sīlavanto kalyāṇadhammā''ti  vutte pana jānāti, na sammohamāpajjati, na paṭisattu hoti. tasmā  bhagavā ^b^dakkhiṇāvisuddhidīpanatthaṃ^eb^ puggalakathaṃ katheti.</p>
              <p>[03] lokasammutiñca ^a^M1.0144^ea^ buddhā bhagavanto nappajahanti, lokasamaññāya  lokaniruttiyaṃ lokābhilāpe ṭhitāyeva dhammaṃ desenti. tasmā bhagavā  ^b^lokasammutiyā appahānatthampi^eb^ puggalakathaṃ katheti. tasmā  ayampi āyasmā lokavohārakusalatāya buddhassa bhagavato desanaṃ  avilomento lokasammutiyaṃ ṭhatvāva ^b^cattārome, āvuso,  puggalā^eb^ti āha. tasmā ettha paramatthavasena aggahetvā  sammutivaseneva puggalo veditabbo.</p>
              <p>[03] ^b^santo saṃvijjamānā^eb^ti lokasaṅketavasena atthi  upalabbhamānā. ^b^lokasmi^eb^nti sattaloke. ^b^sāṅgaṇova  samāno^eb^tiādīsu pana ^b^aṅgaṇa^eb^nti katthaci kilesā vuccanti.  yathāha ``tattha katamāni tīṇi aṅgaṇāni? rāgo aṅgaṇaṃ, doso  aṅgaṇaṃ, moho aṅgaṇa''nti (vibha0 924). katthaci yaṃkiñci malaṃ  vā paṅko vā, yathāha ``tasseva rajassa vā aṅgaṇassa vā pahānāya  vāyamatī''ti. katthaci tathārūpo bhūmibhāgo, so bodhiyaṅgaṇaṃ  cetiyaṅgaṇantiādīnaṃ vasena veditabbo. idha pana nānappakārā  tibbakilesā ``aṅgaṇa''nti adhippetā. tathā hi vakkhati  ``pāpakānaṃ kho etaṃ, āvuso, akusalānaṃ icchāvacarānaṃ adhivacanaṃ,  yadidaṃ aṅgaṇa''nti (ma0 ni0 1.60). saha aṅgaṇena  ^b^sāṅgaṇo^eb^.</p>
              <p>[03] ^b^sāṅgaṇova^eb^ ^a^V1.0150^ea^ ^b^samāno^eb^ti sakilesoyeva santo ^a^P1.0140^ea^.  ^b^atthi me ajjhattaṃ aṅgaṇanti yathābhūtaṃ  nappajānātī^eb^ti mayhaṃ attano cittasantāne kileso atthītipi na  jānāti. ``ime kilesā nāma kakkhaḷā vāḷā jahitabbā na  gahitabbā visaduṭṭhasallasadisā''ti evaṃ yāthāvasarasatopi na jānāti.  yo atthīti ca jānāti, evañca jānāti. so ``atthi me  ajjhattaṃ aṅgaṇanti yathābhūtaṃ pajānātī''ti vuccati. yassa pana na  ca maggena samūhatā kilesā, na ca uppajjanti yena vā tena vā  vāritattā, ayamidha anaṅgaṇoti adhippeto. ^b^natthi me ajjhattaṃ  aṅgaṇanti yathābhūtaṃ nappajānātī^eb^ti ``mayhaṃ kilesā yena vā tena  vā vāritattā natthi, na maggena samūhatattā''ti na jānāti, ``te  uppajjamānā mahāanatthaṃ karissanti kakkhaḷā vāḷā  visaduṭṭhasallasadisā''ti evaṃ yāthāvasarasatopi na jānāti. yo pana  ``iminā kāraṇena natthī''ti ca jānāti, evañca jānāti, so  ``natthi me ajjhattaṃ aṅgaṇanti yathābhūtaṃ pajānātī''ti vuccati   ^a^M1.0145^ea^. ^b^tatrā^eb^ti tesu catūsu puggalesu, tesu vā dvīsu sāṅgaṇesu,  ^b^yvāya^eb^nti yo ayaṃ, yāyantipi pāṭho. </p>
              <p>[03] 58^b^.^eb^ ^b^ko nu kho, āvuso, sāriputta, hetu ko  paccayo^eb^ti ubhayenāpi kāraṇameva pucchati. ^b^yenimesa^eb^nti yena  hetunā yena paccayena imesaṃ dvinnaṃ eko seṭṭhapuriso eko hīnapurisoti  akkhāyati, so ko hetu ko paccayoti evamettha sambandho veditabbo.  tattha kiñcāpi ``nappajānāti pajānātī''ti evaṃ vuttaṃ, pajānanā  nappajānanāti idameva ubhayaṃ hetu ceva paccayo ca. </p>
              <p>[03] 59^b^.^eb^ thero pana attano vicitrapaṭibhānatāya taṃ  pākaṭataraṃ katvā dassetuṃ puna ^b^tatrāvuso^eb^tiādimāha. tattha  ^b^tassetaṃ pāṭikaṅkha^eb^nti tassa puggalassa etaṃ pāṭikaṅkhitabbaṃ.  idameva esa pāpuṇissati, na aññanti icchitabbaṃ, avassaṃ bhāvīti  vuttaṃ hoti. ``na chandaṃ janessatī''tiādinā nayena vuttaṃ  achandajananādiṃ sandhāyāha. </p>
              <p>[01] tattha ca ^b^na chandaṃ janessatī^eb^ti appajānanto  tassa aṅgaṇassa pahānatthaṃ kattukamyatāchandaṃ na janessati. ^b^na  vāyamissatī^eb^ti tato balavataraṃ vāyāmaṃ na karissati, ^b^na  vīriyaṃ ārabhissatī^eb^ti thāmagatavīriyaṃ pana neva ārabhissati, na  pavattessatīti vuttaṃ hoti. ^b^sāṅgaṇo^eb^ti imehi rāgādīhi  aṅgaṇehi ^a^V1.0151^ea^ sāṅgaṇo. ^b^saṃkiliṭṭhacitto^eb^ti tehiyeva suṭṭhutaraṃ  ^a^P1.0141^ea^ kiliṭṭhacitto malīnacitto vibādhitacitto  upatāpitacitto ca hutvā. ^b^kālaṃ karissatī^eb^ti marissati.</p>
              <p>[03] ^b^seyyathāpī^eb^ti yathā nāma. ^b^kaṃsapātī^eb^ti  kaṃsalohabhājanaṃ. ^b^ābhatā^eb^ti ānītā. ^b^āpaṇā vā  kammārakulā vā^eb^ti āpaṇato vā kaṃsapātikārakānaṃ kammārānaṃ gharato  vā. ^b^rajenā^eb^ti āgantukarajena paṃsuādinā. ^b^malenā^eb^ti  tattheva uṭṭhitena lohamalena. ^b^pariyonaddhā^eb^ti sañchannā. ^b^na  ceva paribhuñjeyyu^eb^nti udakakhādanīyapakkhipanādīhi paribhogaṃ na  kareyyuṃ. ^b^na ca pariyodapeyyu^eb^nti dhovanaghaṃsanādīhi na parisuddhaṃ  kārāpeyyuṃ. ^b^rajāpathe^eb^ti rajapathe. ayameva vā pāṭho, rajassa  āgamanaṭṭhāne vā vuṭṭhānuṭṭhāne vā heṭṭhāmañce vā thusakoṭṭhake vā  bhājanantare vā, yattha rajena okirīyatīti attho.  ^b^saṃkiliṭṭhatarā assa malaggahitā^eb^ti ettha rajāpathe nikkhipanena  saṃkiliṭṭhatarā, aparibhogāpariyodapanehi ^a^M1.0146^ea^ malaggahitatarāti vuttaṃ hoti,  paṭipucchāvacanañcetaṃ. tenassa evamattho veditabbo, āvuso, sā  kaṃsapāti evaṃ karīyamānā aparena kālena saṃkiliṭṭhatarā ca  malaggahitatarā ca mattikapātīti vā kaṃsapātīti vā itipi dujjānā  bhaveyya nu kho noti, thero taṃ paṭijānanto āha ``evamāvuso''ti.  puna dhammasenāpati opammaṃ sampaṭipādento, ^b^evameva  kho^eb^tiādimāha. tatthevaṃ opammasaṃsandanā veditabbā --  kiliṭṭhakaṃsapātisadiso sāṅgaṇo puggalo. saṃkiliṭṭhakaṃsapātiyā  naparibhuñjanamādiṃ katvā rajāpathanikkhepo viya tassa puggalassa  pabbajjaṃ labhamānassa vejjakammādīsu pasutapuggalasantike  pabbajjāpaṭilābho. saṃkiliṭṭhakaṃsapātiyā puna saṃkiliṭṭhatarabhāvo viya  tassa puggalassa anukkamena ācariyupajjhāyānaṃ anusikkhato  vejjakammādikaraṇaṃ, ettha ṭhitassa sāṅgaṇakālakiriyā. atha vā  anukkamena dukkaṭadubbhāsitavītikkamanaṃ, ettha ṭhitassa  sāṅgaṇakālakiriyā. atha vā anukkamena  pācittiyathullaccayavītikkamanaṃ, saṅghādisesavītikkamanaṃ,  pārājikavītikkamanaṃ, mātughātādiānantariyakaraṇaṃ, ettha ṭhitassa  sāṅgaṇakālakiriyāti.</p>
              <p>[03] ^b^saṃkiliṭṭhacitto kālaṃ karissatī^eb^ti ettha ca  akusalacittena kālaṃ karissatīti na evamattho daṭṭhabbo. sabbasattā  hi pakaticittena bhavaṅgacitteneva kālaṃ karonti. ayaṃ ^a^P1.0142^ea^  pana avisodhetvā cittasantānaṃ kālaṃ karissatīti etamatthaṃ  sandhāya evaṃ vuttoti veditabbo.</p>
              <p>[03] dutiyavāre ^a^V1.0152^ea^ ^b^pariyodapeyyu^eb^nti  dhovanaghaṃsanasaṇhachārikāparimajjanādīhi parisuddhaṃ ādāsamaṇḍalasadisaṃ  kareyyuṃ. ^b^na ca naṃ rajāpathe^eb^ti pubbe vuttappakāre ṭhāne  anikkhipitvā karaṇḍamañjūsādīsu vā ṭhapeyyuṃ, paliveṭhetvā vā  nāgadante lageyyuṃ. sesaṃ vuttanayānusāreneva gahetabbaṃ.</p>
              <p>[03] upamāsaṃsandanā cettha evaṃ veditabbā --  kiliṭṭhakaṃsapātisadiso sāṅgaṇo bhabbapuggalo. kiliṭṭhakaṃsapātiyā  paribhuñjanamādiṃ katvā suddhaṭṭhāne ṭhapanaṃ viya tassa puggalassa pabbajjaṃ  labhamānassa pesalabhikkhūnaṃ santike pabbajjāpaṭilābho. ye ovadanti  anusāsanti appamattakampi pamādaṃ disvā daṇḍakammaṃ katvā punappunaṃ  sikkhāpenti, saṃkiliṭṭhakaṃsapātiyā aparakāle ^a^M1.0147^ea^ parisuddhapariyodātabhāvo  viya tassa puggalassa ācariyupajjhāyānaṃ anusikkhato anukkamena  sammāvattapaṭipatti, ettha ṭhitassa anaṅgaṇakālakiriyā. atha vā  anukkamena parisuddhe sīle patiṭṭhāya attano anurūpaṃ buddhavacanaṃ  uggaṇhitvā dhutaṅgāni samādāya attano anukūlakammaṭṭhānaṃ gahetvā  gāmantasenāsanavāsaṃ muñcitvā pantasenāsanavāso, ettha ṭhitassa  anaṅgaṇakālakiriyā. atha vā anukkamena kasiṇaparikammaṃ katvā  aṭṭhasamāpattinibbattanena kilesavikkhambhanaṃ, vipassanāpādakajjhānā  vuṭṭhāya vipassanāya kilesānaṃ tadaṅganivāraṇaṃ,  sotāpattiphalādhigamo...pe0... arahattasacchikiriyāti ettha ṭhitassa  accantaṃ anaṅgaṇakālakiriyā eva.</p>
              <p>[03] tatiyavāre ^b^subhanimitta^eb^nti rāgaṭṭhāniyaṃ iṭṭhārammaṇaṃ.  ^b^manasi karissatī^eb^ti tasmiṃ vipannassati taṃ nimittaṃ  āvajjissati. ^b^tassa subhanimittassa manasikārā^eb^ti tassa  puggalassa subhanimittamanasikārakāraṇā. ^b^anuddhaṃsessatī^eb^ti  hiṃsissati adhibhavissati. rāgo hi uppajjanto kusalavāraṃ  pacchinditvā sayameva akusalajavanaṃ hutvā tiṭṭhanto kusalacittaṃ  anuddhaṃsetīti veditabbo. sesaṃ vuttanayānusāreneva gahetabbaṃ.</p>
              <p>[03] opammasaṃsandanā panettha evaṃ veditabbā --  parisuddhakaṃsapātisadiso pakatiyā ^a^P1.0143^ea^ appakileso  anaṅgaṇapuggalo. parisuddhakaṃsapātiyā naparibhuñjanaṃ ādiṃ katvā  rajāpathe nikkhepo viya tassa puggalassa pabbajjaṃ labhamānassāti ito  paraṃ sabbaṃ paṭhamavārasadisameva.</p>
              <p>[03] catutthavāre ^a^V1.0153^ea^ ^b^subhanimittaṃ na manasi karissatī^eb^ti tasmiṃ  sativirahābhāvato taṃ nimittaṃ nāvajjissati, sesaṃ dutiyavārānusārena  veditabbaṃ. ``ayaṃ kho, āvuso''tiādi ``ko nu kho,  āvuso''tiādimhi vuttanayameva. </p>
              <p>[03] 60^b^.^eb^ idāni taṃ aṅgaṇaṃ nānappakārato pākaṭaṃ  kārāpetukāmenāyasmatā mahāmoggallānena ``aṅgaṇaṃ aṅgaṇa''ntiādinā  nayena puṭṭho taṃ byākaronto ^b^pāpakānaṃ kho etaṃ,  āvuso^eb^tiādimāha. tattha ^b^icchāvacarāna^eb^nti icchāya  avacarānaṃ, icchāvasena otiṇṇānaṃ pavattānaṃ nānappakārānaṃ  kopāppaccayānanti attho. ^b^yaṃ idhekaccassā^eb^ti yena idhekaccassa  evaṃ icchā uppajjeyya, taṃ ṭhānaṃ taṃ kāraṇaṃ vijjati atthi,  upalabbhatīti ^a^M1.0148^ea^ vuttaṃ hoti. ^b^āpanno assa^eb^nti āpanno bhaveyyaṃ.  ^b^na ca maṃ bhikkhū jāneyyu^eb^nti bhikkhū ca maṃ na jāneyyuṃ. kiṃ  panettha ṭhānaṃ, lābhatthikatā. lābhatthiko hi bhikkhu pakatiyāpi ca  katapuñño manussehi sakkato garukato evaṃ cinteti ``āpattiṃ āpannaṃ  bhikkhuṃ therā ñatvā majjhimānaṃ ārocenti, te navakānaṃ, navakā  vihāre vighāsādādīnaṃ, te ovādaṃ āgatānaṃ bhikkhunīnaṃ, evaṃ kamena  catasso parisā jānanti. evamassa lābhantarāyo hoti. aho  vatāhaṃ āpattiñca vata āpanno assaṃ, na ca maṃ bhikkhū jāneyyu''nti. </p>
              <p>[01] ^b^yaṃ taṃ bhikkhuṃ bhikkhū jāneyyu^eb^nti yena kāraṇena  taṃ bhikkhuṃ aññe bhikkhū jāneyyuṃ, taṃ kāraṇaṃ vijjati kho pana  atthiyeva, no natthi. therā hi ñatvā majjhimānaṃ ārocenti.  evaṃ so pubbe vuttanayena catūsu parisāsu pākaṭo hoti. evaṃ pākaṭo  ca ayasābhibhūto gāmasatampi pavisitvā ummārasatesu ṭhānesu  uñchitvā yathādhotena pattena nikkhamati. tato ^b^jānanti maṃ  bhikkhū āpattiṃ āpanno^eb^ti tehi camhi evaṃ nāsitoti cintetvā,  ^b^iti so kupito hoti appatīto^eb^ so iminā kāraṇena kupito  ceva hoti kodhābhibhūto appatīto ca domanassābhibhūto.</p>
              <p>[03] yo ceva kho ^a^P1.0144^ea^, ^b^āvuso, kopo yo ca  appaccayo ubhayametaṃ aṅgaṇa^eb^nti, āvuso, yo cāyaṃ  saṅkhārakkhandhasaṅgahito kopo, yo ca vedanākkhandhasaṅgahito  appaccayo, etaṃ ubhayaṃ aṅgaṇanti evamettha attho daṭṭhabbo. idañca  tādisānaṃ puggalānaṃ vasena vuttaṃ. lobho pana imassa aṅgaṇassa  pubbabhāgavasena, moho sampayogavasenāpi gahitoyeva hoti.</p>
              <p>[03] ^b^anuraho^eb^ ^a^V1.0154^ea^ ^b^ma^eb^nti purimasadisameva bhikkhuṃ gahetvā  vihārapaccante senāsanaṃ pavesetvā dvāraṃ thaketvā codente icchati.  ^b^ṭhānaṃ kho paneta^eb^nti etaṃ kāraṇaṃ vijjati, yaṃ taṃ bhikkhuṃ  catuparisamajjhe ānetvā byattā vinītā ``tayā asukamhi nāma ṭhāne  vejjakammaṃ kata''ntiādinā nayena codeyyuṃ. so catūsu parisāsu  pākaṭo hoti. evaṃ pākaṭo ca ayasābhibhūtoti sabbaṃ  purimasadisameva.</p>
              <p>[03] ^b^sappaṭipuggalo^eb^ti ^a^M1.0149^ea^ samāno puggalo. ^b^samāno^eb^ti  sāpattiko. ^b^paṭipuggalo^eb^ti codako. ayaṃ sāpattikeneva  codanaṃ icchati, tvampi imañcimañca āpattiṃ āpanno, taṃ tāva  paṭikarohi pacchā maṃ codessasīti vattuṃ sakkāti maññamāno. apica  jātiādīhipi samāno puggalo sappaṭipuggalo. ayañhi attano  jātiyā kulena bāhusaccena byattatāya dhutaṅgenāti evamādīhipi  samāneneva codanaṃ icchati, tādisena vuttaṃ nātidukkhaṃ hotīti  maññamāno. ^b^appaṭipuggalo^eb^ti ettha ayutto paṭipuggalo  appaṭipuggalo. imehi āpattādīhi asadisattā paṭisattu paṭisallo  codako bhavituṃ ayuttoti vuttaṃ hoti. ^b^iti so kupito^eb^ti  iti so imāya appaṭipuggalacodanāya evaṃ kupito hoti.</p>
              <p>[03] catutthavāre ^b^aho vatā^eb^ti ``aho vata re amhākaṃ  paṇḍitakā, aho vata re amhākaṃ bahussutakā tevijjakā''ti (dī0  ni0 1.291) garahāyaṃ dissati. ``aho vata maṃ daharaṃyeva samānaṃ  rajje abhisiñceyyu''nti (mahāva0 57) patthanāyaṃ. idha  patthanāyameva. ^b^paṭipucchitvā paṭipucchitvā^eb^ti punappunaṃ pucchitvā.  ayaṃ bhikkhu lābhatthiko bhagavato attānaṃ paṭipucchitabbaṃ icchati,  tañca kho anumatipucchāya, no maggaṃ vā phalaṃ vā vipassanaṃ vā  antaraṃ katvā. ayañhi passati bhagavantaṃ sāriputtādayo mahāthere  ``taṃ kiṃ maññasi, sāriputta, moggallāna, kassapa ^a^P1.0145^ea^,  rāhula cakkhuṃ niccaṃ vā aniccaṃ vā''ti evaṃ parisamajjhe  paṭipucchitvā paṭipucchitvā dhammaṃ desentaṃ, manusse ca ``tesa paṇḍitā  therā satthu cittaṃ ārādhentī''ti vaṇṇaṃ bhaṇante, lābhasakkārañca  upaharante. tasmā taṃ lābhasakkāraṃ icchanto evaṃ cintetvā nikhaṇitvā  ṭhapitakhāṇu viya bhagavato puratova hoti.</p>
              <p>[03] ^b^iti so kupito^eb^ti atha bhagavā taṃ amanasikaritvāva  aññaṃ theraṃ paṭipucchitvā dhammaṃ deseti ^a^V1.0155^ea^, tena so kupito hoti  bhagavato ca therassa ca. kathaṃ bhagavato kuppati? ``ahaṃ  pabbajitakālato pabhuti gandhakuṭipariveṇato bahinikkhamanaṃ na  jānāmi, sabbakālaṃ chāyāva na vijahāmi, maṃ nāma pucchitvā  dhammadesanāmattampi natthi. taṃmuhuttaṃ diṭṭhamattakameva theraṃ pucchitvā  dhammaṃ desetī''ti evaṃ bhagavato kuppati. kathaṃ therassa kuppati?  ``ayaṃ mahallakatthero bhagavato purato khāṇu ^a^M1.0150^ea^ viya nisīdati, kadā nu  kho imaṃ dhammakammikā abhabbaṭṭhānaṃ pāpetvā nīharissanti, ayañhi  yadi imasmiṃ vihāre na bhaveyya, avassaṃ bhagavā mayā saddhiṃ  sallapeyyā''ti evaṃ therassa kuppati.</p>
              <p>[03] ^b^purakkhatvā purakkhatvā^eb^ti purato purato katvā,  samparivāretvāti vuttaṃ hoti. ayampi lābhatthikoyeva, ayañhi  passati bahussute bhikkhū mahāparivārena gāmaṃ pavisante, cetiyaṃ  vandante, tesañca taṃ sampattiṃ disvā upāsake pasanne pasannākāraṃ  karonte. tasmā evaṃ icchati. ^b^kupito^eb^ti ayampi dvīsu  ṭhānesu kuppati bhikkhūnaṃ therassa ca. kathaṃ bhikkhūnaṃ? ``ime  yadeva mayhaṃ uppajjati cīvaraṃ vā piṇḍapāto vā, taṃ gahetvā  paribhuñjanti, mayhaṃ pana pattacīvaraṃ gahetvā piṭṭhito āgacchantopi  natthī''ti evaṃ bhikkhūnaṃ kuppati. kathaṃ therassa? ``eso  mahallakatthero tesu tesu ṭhānesu sayameva paññāyati, kudāssu nāma naṃ  dhammakammikā nikkaḍḍhissanti, imasmiṃ asati avassaṃ maṃyeva  parivāressantī''ti.</p>
              <p>[03] ^b^bhattagge^eb^ti bhojanaṭṭhāne. ^b^aggāsana^eb^nti  saṅghattherāsanaṃ. ^b^aggodaka^eb^nti dakkhiṇodakaṃ.  ^b^aggapiṇḍa^eb^nti saṅghattherapiṇḍaṃ. sabbattha vā ^b^agga^eb^nti  paṇītādhivacanametaṃ. tattha ^b^ahameva labheyya^eb^nti icchā  nātimahāsāvajjā. ^b^na añño bhikkhu labheyyā^eb^ti pana  atimahāsāvajjā ^a^P1.0146^ea^. ayampi lābhatthiko  pāsādiko hoti cīvaradhāraṇādīhi, kadāci pabbajati, kadāci  vibbhamati. tena so pubbe laddhapubbaṃ āsanādiṃ pacchā alabhanto evaṃ  cintesi. ^b^na so bhikkhu labheyyā^eb^ti na so bhikkhu therānaṃ  aggāsanādīsu tadanusārena majjhimānaṃ aññesañca navānaṃ kadāci yaṃ  vā taṃ vā sabbanihīnaṃ āsanādiṃ labhati. ^b^kupito^eb^ti ayampi  dvīsu ṭhānesu kuppati manussānañca therānañca. kathaṃ manussānaṃ?  ``ime maṅgalādīsu maṃ nissāya bhikkhū labhanti, ete, `bhante,  ettake bhikkhū gahetvā amhākaṃ anukampaṃ karothā'ti vadanti, idāni  taṃmuhuttaṃ diṭṭhamattakaṃ mahallakattheraṃ gahetvā gatā, hotu idāni, nesaṃ  kicce uppanne jānissāmī''ti evaṃ ^a^V1.0156^ea^ manussānaṃ kuppati. kathaṃ therānaṃ?  ``ime nāma yadi na bhaveyyuṃ, maṃyeva manussā nimanteyyu''nti evaṃ  therānaṃ kuppati. </p>
              <p>[01] ^b^anumodeyya^eb^nti ^a^M1.0151^ea^ anumodanaṃ kareyyaṃ. ayampi  lābhatthiko yaṃ vā taṃ vā khaṇḍānumodanaṃ jānāti, ``so  anumodanaṭṭhāne bahū mātugāmā āgacchanti, tā maṃ sañjānitvā tato  pabhuti thālakabhikkhaṃ dassantī''ti patthento evaṃ cintesi.  ^b^ṭhāna^eb^nti bahussutānaṃ anumodanā bhāro, tena bahussuto  anumodeyyāti vuttaṃ hoti. ^b^kupito^eb^ti ayampi tīsu ṭhānesu  kuppati manussānaṃ therassa dhammakathikassa ca. kathaṃ manussānaṃ?  ``ime pubbe maṃyeva upasaṅkamitvā yācanti `amhākaṃ nāgatthero  amhākaṃ sumanatthero anumodatū'ti, ajja pana nāvocu''nti evaṃ  manussānaṃ kuppati. kathaṃ therassa? ``ayaṃ saṅghatthero `tumhākaṃ  kulupakaṃ nāgattheraṃ sumanattheraṃ upasaṅkamatha, ayaṃ anumodissatī'ti na  bhaṇatī''ti evaṃ therassa kuppati. kathaṃ dhammakathikassa? ``therena  vuttamatteyeva pahāraṃ laddhakukkuṭo viya turitaturitaṃ vassati, imaṃ nāma  nikkaḍḍhantā natthi, imasmiñhi asati ahameva anumodeyya''nti evaṃ  dhammakathikassa kuppati.</p>
              <p>[03] ^b^ārāmagatāna^eb^nti vihāre sannipatitānaṃ. ayampi  lābhatthiko yaṃ vā taṃ vā khaṇḍadhammakathaṃ jānāti, so passati  tādisesu ṭhānesu dviyojanatiyojanato sannipatitvā bhikkhū  sabbarattikāni dhammassavanāni suṇante, tuṭṭhacitte ^a^P1.0147^ea^  ca dahare vā sāmaṇere vā sādhu sādhūti mahāsaddena sādhukāraṃ dente,  tato dutiyadivase antogāmagate bhikkhū upāsakā pucchanti ``ke,  bhante, dhammaṃ kathesu''nti. te bhaṇanti ``asuko ca asuko cā''ti.  taṃ sutvā pasannā manussā dhammakathikānaṃ mahāsakkāraṃ karonti.  so taṃ icchamāno evaṃ cintesi. ^b^ṭhāna^eb^nti bahussutānaṃ  vinicchayakusalānaṃ dhammadesanā bhāro, tena bahussuto deseyyāti vuttaṃ  hoti. ^b^kupito^eb^ti catuppadikaṃ gāthampi vattuṃ okāsaṃ  alabhamāno kupito hoti attano mandabhāvassa ``ahañhi mando  duppañño kuto labhissāmi desetu''nti.</p>
              <p>[03] ^b^bhikkhunīna^eb^nti ovādatthaṃ vā uddesatthaṃ vā paripucchatthaṃ  vā pūjākaraṇatthaṃ vā ārāmaṃ āgantvā sannipatitabhikkhunīnaṃ.  ayampi lābhatthiko, tassevaṃ hoti imā mahākulā pabbajitā  bhikkhuniyo, tāsu kulesu pavisetvā nisinnāsu manussā  pucchissanti ``kassa santike ^a^V1.0157^ea^ ovādaṃ vā uddesaṃ vā paripucchaṃ vā  gaṇhathā''ti. tato vakkhanti ``asuko nāma ayyo ^a^M1.0152^ea^ bahussuto,  tassa detha karothā''ti, tenassa evaṃ icchā uppajjati.  ^b^ṭhāna^eb^nti ovādādayo nāma bahussutānaṃ bhāro, tena bahussuto  deseyyāti vuttaṃ hoti. ^b^kupito^eb^ti ayampi dvīsu ṭhānesu  kuppati, tāsañca bhikkhunīnaṃ ``imā pubbe maṃ nissāya  uposathappavāraṇādīni labhanti, tā idāni taṃmuhuttaṃ  diṭṭhamattakamahallakattherassa santikaṃ gatā''ti. dhammakathikassa ca  ``esa imāsaṃ sahasā ovādaṃ adāsiyevā''ti.</p>
              <p>[03] ^b^upāsakāna^eb^nti, ārāmagatānaṃ upāsakānaṃ.  nissaṭṭhakammantā nāma mahāupāsakā honti, te puttabhātukānaṃ kammaṃ  niyyātetvā dhammaṃ suṇantā vicaranti, ayaṃ tesaṃ desetuṃ icchati, kiṃ  kāraṇā? ime pasīditvā upāsikānampi ārocessanti, tato saddhiṃ  upāsikāhi mayhameva lābhasakkāraṃ upaharissantīti. ṭhānaṃ  bahussuteneva yojetabbaṃ. ^b^kupito^eb^ti ayampi dvīsu ṭhānesu  kuppati, upāsakānañca ``ime aññattha suṇanti, amhākaṃ kulupakassa  santike suṇāmāti nāgacchanti, hotu idāni, tesaṃ uppanne kicce  jānissāmī''ti dhammakathikassa ca, ``ayametesaṃ desetī''ti.</p>
              <p>[03] ^b^upāsikāna^eb^nti ^a^P1.0148^ea^ ārāmagatānaṃ.  ^b^upāsikā^eb^ nāma āsanapūjādikaraṇatthaṃ vā uposathadivase vā  dhammassavanatthaṃ sannipatitā. sesaṃ upāsakavāre vuttanayameva.</p>
              <p>[03] ^b^sakkareyyu^eb^nti sakkaccañca kareyyuṃ, sundarañca kareyyuṃ.  iminā attani kāraṃ karīyamānaṃ sakkaccaṃ katañca sundarañca pattheti.  ^b^garuṃ kareyyu^eb^nti bhāriyaṃ kareyyuṃ. iminā bhikkhūhi attānaṃ  garuṭṭhāne ṭhapīyamānaṃ pattheti. ^b^māneyyu^eb^nti piyāyeyyuṃ.  ^b^pūjeyyu^eb^nti evaṃ sakkarontā garuṃ karontā mānentā paccayehi  pūjeyyunti paccayapūjaṃ pattheti. ^b^ṭhāna^eb^nti ``piyo garu  bhāvaniyo''ti vuttappakāro bahussuto ca sīlavā ca etaṃ vidhiṃ  arahati tena bhikkhū evarūpaṃ evaṃ kareyyunti vuttaṃ hoti.  ^b^kupito^eb^ti ayampi dvīsu ṭhānesu kuppati bhikkhūnañca ``ime  etaṃ sakkarontī''ti therassa ca ``imasmiṃ asati maṃyeva  sakkareyyu''nti. esa nayo ito paresu tīsu vāresu.</p>
              <p>[03] ^b^paṇītānaṃ^eb^ ^a^M1.0153^ea^ ^a^V1.0158^ea^ ^b^cīvarāna^eb^nti paṭṭadukūlapaṭṭuṇṇakoseyyādīnaṃ  mahagghasukhumasukhasamphassānaṃ cīvarānaṃ. idhāpi ^b^ahameva lābhī  assa^eb^nti icchā nātimahāsāvajjā. ^b^na añño bhikkhu lābhī  assā^eb^ti pana mahāsāvajjā.</p>
              <p>[03] ^b^paṇītānaṃ piṇḍapātāna^eb^nti sappitelamadhusakkarādipūritānaṃ  seṭṭhapiṇḍapātānaṃ. ^b^paṇītānaṃ senāsanāna^eb^nti  anekasatasahassagghanakānaṃ mañcapīṭhādīnaṃ paṇītānaṃ.  ^b^gilānappaccayabhesajjaparikkhārāna^eb^nti sappitelamadhuphāṇitādīnaṃ  uttamabhesajjānaṃ. sabbatthāpi ṭhānaṃ bahussutehi puññavantehi ca  yojetabbaṃ. ^b^kupito^eb^ti sabbatthāpi dvīsu ṭhānesu kuppati,  manussānañca ``imesaṃ nāma paricitabhāvopi natthi, dīgharattaṃ ekato  vasantassa paṃsukūlatthāya vā piṇḍapātatthāya vā sappitelādikāraṇā vā  gharapaṭipāṭiyā carantassāpi me ekadivasampi kiñci paṇītaṃ paccayaṃ  na denti. āgantukaṃ mahallakaṃ pana disvāva yaṃ icchati, taṃ  dentī''ti, therassa ca ``ayampi mahallako imesaṃ attānaṃ dassentoyeva  carati, kudāssu nāma naṃ dhammakammikā nikkaḍḍheyyuṃ, evaṃ imasmiṃ  asati ahameva lābhī assa''nti.</p>
              <p>[03] ^b^imesaṃ kho, etaṃ āvuso^eb^ti imesaṃ heṭṭhā  ekūnavīsativārehi vuttānaṃ icchāvacarānaṃ. </p>
              <p>[03] 61^b^.^eb^ ^b^dissanti ceva sūyanti cā^eb^ti ^a^P1.0149^ea^ na icchāvacarā cakkhunā dissanti, na sotena sūyanti,  manoviññāṇavisayattā. appahīnaicchāvacarassa pana puggalassa  icchāvacaravasena pavattakāyakammaṃ disvā diṭṭhā viya vacīkammaṃ sutvā  sutā viya ca honti, tena vuttaṃ ``dissanti ceva sūyanti cā''ti.  paccakkhakāle dissanti, ``asuko kira bhikkhu īdiso''ti  tirokkhakāle sūyanti. ^b^kiñcāpī^eb^ti anuggahagarahavacanaṃ. tena  āraññikattaṃ anuggaṇhāti, icchāvacarānaṃ appahānaṃ garahati.</p>
              <p>[03] tatrāyaṃ yojanā, kiñcāpi so bhikkhu gāmantasenāsanaṃ  paṭikkhipitvā āraññiko hoti, ante pantasenāsane vasati, ime  cassa ettakā icchāvacarā appahīnā. kiñcāpi so atirekalābhaṃ  paṭikkhipitvā piṇḍapātiko ^a^M1.0154^ea^ hoti. kiñcāpi so loluppacāraṃ  vajjetvā sapadānacārī hoti. kiñcāpi so gahapaticīvaraṃ  paṭikkhipitvā paṃsukūliko hoti.</p>
              <p>[03] ^b^lūkhacīvaradharo^eb^ti ^a^V1.0159^ea^ ettha pana ^b^lūkha^eb^nti satthalūkhaṃ  suttalūkhaṃ rajanalūkhanti tīhi kāraṇehi lūkhaṃ veditabbaṃ. tattha  satthena khaṇḍākhaṇḍikaṃ chinnaṃ ^b^satthalūkhaṃ^eb^ nāma, taṃ agghena  parihāyati, thūladīghasuttakena sibbitaṃ ^b^suttalūkhaṃ^eb^ nāma, taṃ  phassena parihāyati kharasamphassaṃ hoti. rajanena rattaṃ  ^b^rajanalūkhaṃ^eb^ nāma, taṃ vaṇṇena parihāyati dubbaṇṇaṃ hoti.  kiñcāpi so bhikkhu evaṃ satthalūkhasuttalūkharajanalūkhacīvaradharo  hoti, ime cassa ettakā icchāvacarā appahīnā dissanti ceva  sūyanti ca, atha kho naṃ viññū sabrahmacārī neva sakkaronti...pe0...  na pūjentīti. ^b^taṃ kissa hetū^eb^ti ettha ^b^ta^eb^nti nipātamattaṃ,  ^b^kissa hetū^eb^ti kiṃ kāraṇā. ^b^te hi tassa...pe0...  sūyanti^eb^ ca yasmā tassa te pāpakā sūyanti cāti vuttaṃ hoti.  imesaṃ icchāvacarānaṃ appahīnattāti ayamettha adhippāyo.</p>
              <p>[03]  idāni tamatthaṃ upamāya pākaṭaṃ karonto  ^b^seyyathāpī^eb^tiādimāha. tattha ^b^kuṇapa^eb^nti matakaḷevaraṃ.  ahissa kuṇapaṃ ^b^ahikuṇapaṃ^eb^. evaṃ itarāni.  atipaṭikūlajigucchanīyabhāvato cettha imāneva tīṇi vuttānīti  veditabbāni. aññesañhi sasasūkarādīnaṃ kuṇapaṃ manussā  kaṭukabhaṇḍādīhi abhisaṅkharitvā paribhuñjantipi. imesaṃ pana kuṇapaṃ  abhinavampi jigucchantiyeva, ko pana vādo kālātikkamena pūtibhūte.  ^b^racayitvā^eb^ti vaḍḍhetvā, paripūretvāti attho, kuṇapaṃ gahetvā  kaṃsapātiyaṃ pakkhipitvāti vuttaṃ hoti. ^b^aññissā^eb^ti aparāya.  ^b^paṭikujjitvā^eb^ti pidahitvā ^a^P1.0150^ea^.  ^b^antarāpaṇa^eb^nti āpaṇānamantare mahājanasaṃkiṇṇaṃ racchāmukhaṃ.  ^b^paṭipajjeyyu^eb^nti gaccheyyuṃ. ^b^jaññajaññaṃ viyā^eb^ti  cokkhacokkhaṃ viya manāpamanāpaṃ viya. apica vadhukāpaṇṇākāraṃ  viyāti vuttaṃ hoti. ^b^vadhukā^eb^ti janetti vuccati, tassā  nīyamānaṃ paṇṇākāraṃ jaññaṃ, ubhayatthāpi ādaravasena vā pasaṃsāvasena  vā punaruttaṃ. ``jaññajaññaṃ byā''tipi pāṭho.</p>
              <p>[03] ^b^apāpuritvā^eb^ti vivaritvā. ^b^tassa saha dassanena  amanāpatā ca saṇṭhaheyyā^eb^ti tassa kuṇapassa dassanena saheva tassa  janassa amanāpatā ^a^M1.0155^ea^ tiṭṭheyya. ^b^amanāpatā^eb^ti ca  ``amanāpamida''nti uppannacittacetasikānametaṃ adhivacanaṃ. esa  nayo ^b^paṭikulyajegucchatāsu. jighacchitānampī^eb^ti chātānampi.  ^b^na bhottukamyatā assā^eb^ti bhuñjitukāmatā na bhaveyya. ^b^pageva  suhitāna^eb^nti dhātānaṃ pana paṭhamatarameva bhuñjitukāmatā na bhaveyyāti  vuttaṃ hoti.</p>
              <p>[03] tatrāyaṃ ^a^V1.0160^ea^ upamāsaṃsandanā -- parisuddhakaṃsapātisadisaṃ imassa  pabbajjāliṅgaṃ, kuṇaparacanaṃ viya icchāvacarānaṃ appahānaṃ,  aparakaṃsapātiyā paṭikujjhanaṃ viya āraññikaṅgādīhi  icchāvacarappaṭicchādanaṃ, kaṃsapātiṃ vivaritvā kuṇapadassanena janassa  amanāpatā viya āraññikaṅgādīni anādiyitvā icchāvacaradassanena  sabrahmacārīnaṃ asakkārakaraṇāditāti. </p>
              <p>[03] 62^b^.^eb^ sukkapakkhe pana, ^b^kiñcāpī^eb^ti  anuggahapasaṃsāvacanaṃ, tena āraññikattaṃ anuggaṇhāti, icchāvacarappahānaṃ  pasaṃsati. ^b^nemantaniko^eb^ti nimantanapaṭiggāhako.  ^b^vicitakāḷaka^eb^nti vicinitvā apanītakāḷakaṃ. ^b^anekasūpaṃ  anekabyañjana^eb^nti ettha ^b^sūpo^eb^ nāma hatthahāriyo vuccati.  ^b^byañjana^eb^nti uttaribhaṅgaṃ, tena macchamaṃsamuggasūpādīhi anekasūpaṃ,  nānappakāramaṃsādibyañjanehi anekabyañjananti vuttaṃ hoti. sesaṃ  vuttanayeneva veditabbaṃ.</p>
              <p>[03] upamāsaṃsandane ca sālivarabhattaracanaṃ viya icchāvacarappahānaṃ,  aparakaṃsapātiyā paṭikujjhanaṃ viya appicchatāsamuṭṭhānehi  gāmantavihārādīhi icchāvacarappahānappaṭicchādakaṃ, kaṃsapātiṃ vivaritvā  sālivarabhattadassanena janassa manāpatā ^a^P1.0151^ea^ viya  gāmantavihārādīni anādiyitvā icchāvacarappahānadassanena  sabrahmacārīnaṃ sakkārakaraṇāditā veditabbā. </p>
              <p>[03] 63^b^.^eb^ ^b^upamā maṃ, āvuso sāriputta, paṭibhātī^eb^ti  mayhaṃ, āvuso sāriputta, upamā upaṭṭhāti. ekaṃ upamaṃ vattukāmo  ahanti adhippāyo. ^b^paṭibhātu ta^eb^nti tuyhaṃ paṭibhātu upaṭṭhātu,  vada tvanti adhippāyo. ^b^ekamidāha^eb^nti ettha ^b^idā^eb^ti  nipātamattaṃ, ekasmiṃ samaye ahanti vuttaṃ hoti, bhummatthe upayogavacanaṃ.  ^b^rājagahe viharāmi giribbaje^eb^ti, ^b^rājagaha^eb^nti tassa  nagarassa nāmaṃ. samantato pana giriparikkhepena vajo viya  saṇṭhitattā ^b^giribbaja^eb^nti vuccati. tasmiṃ nagare viharāmi, taṃ  nissāya ahaṃ ^a^M1.0156^ea^ viharāmīti vuttaṃ hoti. ^b^atha khvāha^eb^nti atha  kho ahaṃ. ettha ca ^b^athā^eb^ti aññādhikāravacanārambhe nipāto.  ^b^kho^eb^ti padapūraṇamatte. ^b^pubbaṇhasamaya^eb^nti divasassa  pubbabhāgasamayaṃ. pubbaṇhasamayeti attho, pubbaṇhe vā samayaṃ  pubbaṇhasamayaṃ, pubbaṇhe ekaṃ khaṇanti vuttaṃ hoti, evaṃ accantasaṃyoge  upayogavacanaṃ labbhati. ^b^nivāsetvā^eb^ti paridahitvā,  vihāranivāsanaparivattanavasenetaṃ veditabbaṃ. gāmappavesanatthāya vā  saṇṭhapetvā nivāsanavasena, na hi so tato pubbe anivattho ahosi.</p>
              <p>[03] ^b^pattacīvaramādāyā^eb^ti ^a^V1.0161^ea^ pattaṃ hatthena cīvaraṃ kāyena  ādiyitvā. ^b^piṇḍāyā^eb^ti piṇḍapātatthāya. ^b^samītī^eb^ti  tassa nāmaṃ. ^b^yānakāraputto^eb^ti rathakāraputto. ^b^paṇḍuputto^eb^ti  paṇḍussa putto. ^b^ājīvako^eb^ti naggasamaṇako.  ^b^purāṇayānakāraputto^eb^ti porāṇayānakārakulassa putto.  ^b^paccupaṭṭhito^eb^ti upagantvā ṭhito. ^b^vaṅkaṃ^eb^ nāma ekato kuṭilaṃ.  ^b^jimhaṃ^eb^ nāma sappagatamaggasadisaṃ. ^b^dosa^eb^nti  phegguvisamagaṇṭhikādi. ^b^yathā yathā^eb^ti kālatthe nipāto, yadā  yadā yasmiṃ tasmiṃ kāleti vuttaṃ hoti. ^b^tathā tathā^eb^ti ayampi  kālatthoyeva, tasmiṃ tasmiṃ kāleti vuttaṃ hoti. so attano  suttānulomena cintesi, itaro tena cintitakkhaṇe cintitaṭṭhānameva  tacchati. ^b^attamano^eb^ti sakamano tuṭṭhamano pītisomanassehi  gahitamano. ^b^attamanavācaṃ nicchāresī^eb^ti attamanatāya vācaṃ  ^a^P1.0152^ea^, attamanabhāvassa vā yuttaṃ vācaṃ nicchāresi  udīrayi, pabyāharīti vuttaṃ hoti. ^b^hadayā hadayaṃ maññe  aññāyā^eb^ti cittena cittaṃ jānitvā viya. </p>
              <p>[01] ^b^assaddhā^eb^ti buddhadhammasaṅghesu saddhāvirahitā.  ^b^jīvikatthā^eb^ti iṇabhayādīhi pīḷitā bahi jīvituṃ asakkontā  idha jīvikatthikā hutvā. ^b^na saddhā^eb^ti na saddhāya. ^b^saṭhā  māyāvino^eb^ti māyāsāṭheyyehi yuttā. ^b^ketabino^eb^ti  sikkhitakerāṭikā, nipphannathāmagatasāṭheyyāti vuttaṃ hoti.  sāṭheyyañhi abhūtaguṇadassanato abhūtabhaṇḍaguṇadassanasamaṃ katvā  ``kerāṭiya''nti vuccati. ^b^unnaḷā^eb^ti uggatanaḷā,  uṭṭhitatucchamānāti vuttaṃ hoti ^a^M1.0157^ea^. ^b^capalā^eb^ti pattacīvaramaṇḍanādinā  cāpallena yuttā. ^b^mukharā^eb^ti mukhakharā, kharavacanāti vuttaṃ hoti,  ^b^vikiṇṇavācā^eb^ti asaṃyatavacanā, divasampi  niratthakavacanappalāpino. ^b^indriyesu aguttadvārā^eb^ti chasu  indriyesu asaṃvutakammadvārā. ^b^bhojane amattaññuno^eb^ti bhojane yā  mattā jānitabbā pariyesanapaṭiggahaṇaparibhogesu yuttatā, tassā  ajānanakā. ^b^jāgariyaṃ ananuyuttā^eb^ti jāgare ananuyuttā.  ^b^sāmaññe anapekkhavanto^eb^ti samaṇadhamme nirapekkhā,  dhammānudhammappaṭipattirahitāti attho. ^b^sikkhāya na  tibbagāravā^eb^ti sikkhāpadesu bahulagāravā na honti,  āpattivītikkamabahulā vā. ^b^bāhulikā^eb^tiādi dhammadāyāde vuttaṃ,  ^b^kusītā^eb^tiādi bhayabherave. ^b^dhammapariyāyenā^eb^ti  dhammadesanāya. </p>
              <p>[01] ^b^saddhā agārasmā^eb^ti pakatiyāpi saddhā, pabbajitāpi  saddhāya agārasmā anagāriyaṃ pabbajitā. ^b^pivanti maññe ghasanti  maññe^eb^ti pivanti viya ghasanti viya. attamanavācaṃ nicchārentā  vacasā pivanti viya, abbhanumodantā manasā ghasanti viya.  ^b^sādhu vatā^eb^ti sundaraṃ vata ^a^V1.0162^ea^. ^b^sabrahmacārī^eb^ti rassampi vaṭṭati  dīghampi. rasse sati sāriputtassa upari hoti, dīghe sati  sabrahmacārīnaṃ. yadā sāriputtassa upari hoti, tadā sabrahmacārī  sāriputto amhe akusalā vuṭṭhāpetvāti attho. yadā sabrahmacārīnaṃ,  tadā sabrahmacārayo akusalā vuṭṭhāpetvāti attho. ^b^daharo^eb^ti  taruṇo. ^b^yuvā^eb^ti yobbanabhāve ṭhito.  ^b^maṇḍanakajātiko^eb^ti ^a^P1.0153^ea^ alaṅkārakasabhāvo.  tattha koci taruṇopi yuvā na hoti yathā atitaruṇo, koci yuvāpi  maṇḍanakajātiko na hoti yathā upasantasabhāvo,  ālasiyabyasanādīhi vā abhibhūto, idha pana daharo ceva yuvā ca  maṇḍanakajātiko ca adhippeto, tasmā evamāha. ^b^uppalā^eb^dīni  lokasammatattā vuttāni. ^b^itiha te^eb^ti evaṃ te. ^b^ubho  mahānāgā^eb^ti dvepi mahānāgā, dvepi hi ete aggasāvakā  ``mahānāgā''ti vuccanti. tatrāyaṃ vacanattho, chandādīhi na  gacchantīti ^b^nāgā,^eb^ tena tena maggena pahīne kilese na  āgacchantīti ^b^nāgā,^eb^ nānappakārakaṃ āguṃ na karontīti  ^b^nāgā,^eb^ ayamettha saṅkhepo. vitthāro pana mahāniddese  (mahāni0 80) vuttanayeneva veditabbo. apica -- </p>
              <p>[21] ``āguṃ ^a^M1.0158^ea^ na karoti kiñci loke, </p>
              <p>[27] sabbasaṃyoge visajja bandhanāni. </p>
              <p>[26] sabbattha na sajjatī vimutto, </p>
              <p>[22] nāgo tādi pavuccate tathattā''ti.. (su0 ni0  527; mahāni0 80).</p>
              <p>[03] evamettha attho veditabbo. mahantā nāgā ^b^mahānāgā,^eb^  aññehi khīṇāsavanāgehi pujjatarā ca pāsaṃsatarā cāti attho.  ^b^aññamaññassā^eb^ti añño aññassa. ^b^samanumodiṃsū^eb^ti samaṃ  anumodiṃsu. tattha imāya upamāya mahāmoggallāno anumodi,  paṭibhātu taṃ āvusoti dhammasenāpati. tena vuttaṃ ``aññamaññassa  subhāsitaṃ samanumodiṃsū''ti. </p>
              <p>[06] sammutiparamatthadesanākathāvaṇṇanā niṭṭhitā. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] anaṅgaṇasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. ākaṅkheyyasuttavaṇṇanā </h3n>
            <h4>
              <h4n> </h4n>
              <p>[03] 64^b^.^eb^ ^b^evaṃ^eb^ ^a^V1.0163^ea^ ^b^me suta^eb^nti ākaṅkheyyasuttaṃ. tattha  ^b^sampannasīlā^eb^ti tividhaṃ sampannaṃ paripuṇṇasamaṅgimadhuravasena.  tattha -- </p>
              <p>[21] ``sampannaṃ sālikedāraṃ, suvā bhuñjanti kosiya. </p>
              <p>[22] paṭivedemi te brahme, na naṃ vāretumussahe''ti.. (jā0  1.14.1).</p>
              <p>[03] idaṃ ^b^paripuṇṇasampannaṃ^eb^ nāma. ``iminā  pātimokkhasaṃvarena upeto hoti samupeto upāgato samupāgato upapanno  sampanno samannāgato''ti (vibha0 511) idaṃ ^b^samaṅgisampannaṃ^eb^  ^a^P1.0154^ea^ nāma. ``imissā, bhante, mahāpathaviyā  heṭṭhimatalaṃ sampannaṃ, seyyathāpi khuddamadhuṃ aneḷakaṃ, evamassāda''nti  (pārā0 17) idaṃ ^b^madhurasampannaṃ^eb^ nāma. idha pana  paripuṇṇasampannampi samaṅgisampannampi vaṭṭati. tasmā sampannasīlāti  paripuṇṇasīlā hutvātipi sīlasamaṅgino hutvātipi evamettha attho  vedibbo. ^b^sīla^eb^nti kenaṭṭhena sīlaṃ? sīlanaṭṭhena ^b^sīlaṃ^eb^.  tassa vitthārakathā ^b^visuddhimagge^eb^ vuttā.</p>
              <p>[03] tattha ^a^M1.0159^ea^ ``paripuṇṇasīlā''ti iminā atthena khettadosavigamena  khettapāripūrī viya sīladosavigamena sīlapāripūrī vuttā hoti.  yathā hi khettaṃ bījakhaṇḍaṃ vappakhaṇḍaṃ udakakhaṇḍaṃ ūsakhaṇḍanti  catudosasamannāgataṃ aparipūraṃ hoti.</p>
              <p>[03] tattha ^b^bījakhaṇḍaṃ^eb^ nāma yattha antarantarā bījāni  khaṇḍāni vā pūtīni vā honti, tāni yattha vapanti, tattha sassaṃ na  uṭṭheti, khettaṃ khaṇḍaṃ hoti. ^b^vappakhaṇḍaṃ^eb^ nāma yattha akusalo  bījāni vapanto antarantarā nipāteti. evañhi sabbattha sassaṃ na  uṭṭheti, khettaṃ khaṇḍaṃ hoti. ^b^udakakhaṇḍaṃ^eb^ nāma yattha katthaci  udakaṃ atibahu vā na vā hoti, tatrāpi hi sassāni na uṭṭhenti,  khettaṃ khaṇḍaṃ hoti. ^b^ūsakhaṇḍaṃ^eb^ nāma yattha kassako kismiñci  padese naṅgalena ^a^V1.0164^ea^ bhūmiṃ cattāro pañca vāre kasanto atigambhīraṃ karoti,  tato ūsaṃ uppajjati, tatrāpi hi sassaṃ na uṭṭheti, khettaṃ khaṇḍaṃ hoti,  tādisañca khettaṃ na mahapphalaṃ hoti na mahānisaṃsaṃ, tatrāpi hi  bahumpi vapitvā appaṃ labhati. imesaṃ pana catunnaṃ dosānaṃ vigamā  khettaṃ paripuṇṇaṃ hoti. tādisañca khettaṃ mahapphalaṃ hoti mahānisaṃsaṃ.  evameva khaṇḍaṃ chiddaṃ sabalaṃ kammāsanti catudosasamannāgataṃ sīlaṃ  aparipūraṃ hoti. tādisañca sīlaṃ na mahapphalaṃ hoti, na  mahānisaṃsaṃ. imesaṃ pana catunnaṃ dosānaṃ vigamā sīlakhettaṃ paripuṇṇaṃ  hoti, tādisañca sīlaṃ mahapphalaṃ hoti mahānisaṃsaṃ.</p>
              <p>[03] ``sīlasamaṅgino''ti iminā panatthena sīlena samaṅgibhūtā  samodhānaṃ gatā samannāgatā hutvā viharathāti idameva vuttaṃ hoti.  tattha dvīhi kāraṇehi sampannasīlatā hoti sīlavipattiyā ca  ādīnavadassanena sīlasampattiyā ^a^P1.0155^ea^ ca  ānisaṃsadassanena. tadubhayampi ^b^visuddhimagge^eb^ vitthāritaṃ.</p>
              <p>[03] tattha ``sampannasīlā''ti ettāvatā kira bhagavā  catupārisuddhisīlaṃ uddisitvā ``pātimokkhasaṃvarasaṃvutā''ti iminā  tattha jeṭṭhakasīlaṃ vitthāretvā dassesīti dīpavihāravāsī sumanatthero  āha. antevāsiko panassa ^b^tepiṭakacūḷanāgatthero^eb^ āha --  ubhayatthāpi pātimokkhasaṃvaro bhagavatā vutto, pātimokkhasaṃvaroyeva hi  sīlaṃ. itarāni pana tīṇi sīlanti vuttaṭṭhānaṃ nāma atthīti  ananujānanto vatvā āha ^a^M1.0160^ea^ -- ``indriyasaṃvaro nāma  chadvārarakkhāmattakameva, ājīvapārisuddhi dhammena samena  paccayuppattimattakaṃ, paccayanissitaṃ paṭiladdhapaccaye idamatthanti  paccavekkhitvā paribhuñjanamattakaṃ. nippariyāyena pātimokkhasaṃvarova  sīlaṃ. yassa so bhinno, ayaṃ chinnasīso viya puriso hatthapāde  sesāni rakkhissatīti na vattabbo. yassa pana so arogo, ayaṃ  acchinnasīso viya puriso jīvitaṃ sesāni puna pākatikāni katvā  rakkhituṃ sakkoti. tasmā `sampannasīlā'ti iminā pātimokkhasaṃvaraṃ  uddisitvā `sampannapātimokkhā'ti tasseva vevacanaṃ vatvā taṃ  vitthāretvā dassento `pātimokkhasaṃvarasaṃvutā'tiādimāhā''ti.</p>
              <p>[03] tattha ^b^pātimokkhasaṃvarasaṃvutā^eb^ti pātimokkhasaṃvarena  samannāgatā. ^b^ācāragocarasampannā^eb^ti ācārena ^a^V1.0165^ea^ ca gocarena ca  sampannā. ^b^aṇumattesū^eb^ti appamattakesu. ^b^vajjesū^eb^ti  akusaladhammesu. ^b^bhayadassāvī^eb^ti bhayadassino.  ^b^samādāyā^eb^ti sammā ādiyitvā. ^b^sikkhatha  sikkhāpadesū^eb^ti sikkhāpadesu taṃ taṃ sikkhāpadaṃ samādiyitvā  sikkhatha. apica ^b^samādāya sikkhatha sikkhāpadesū^eb^ti  yaṃkiñci sikkhākoṭṭhāsesu sikkhitabbaṃ kāyikaṃ vācasikañca, taṃ  sabbaṃ samādāya sikkhathāti ayamettha saṅkhepo, vitthārato pana  sabbānetāni pātimokkhasaṃvarādīni padāni ^b^visuddhimagge^eb^  vuttāni. </p>
              <p>[03] 65^b^.^eb^ ^b^ākaṅkheyya ce^eb^ti idaṃ kasmā āraddhaṃ?  sīlānisaṃsadassanatthaṃ. sacepi acirapabbajitānaṃ vā duppaññānaṃ  ^a^P1.0156^ea^ vā evamassa ``bhagavā sīlaṃ pūrethāti vadati,  ko nu kho sīlapūraṇe ānisaṃso, ko viseso, kā vaḍḍhī''ti?  tesaṃ sattarasa ānisaṃse dassetuṃ evamāha. appeva nāma etaṃ  sabrahmacārīnaṃ piyamanāpatādiāsavakkhayapariyosānaṃ ānisaṃsaṃ sutvāpi  sīlaṃ paripūreyyunti. visakaṇṭakavāṇijo viya.  ^b^visakaṇṭakavāṇijo^eb^ nāma guḷavāṇijo vuccati.</p>
              <p>[03] so kira guḷaphāṇitakhaṇḍasakkharādīni sakaṭenādāya  paccantagāmaṃ gantvā ``visakaṇṭakaṃ gaṇhatha, visakaṇṭakaṃ gaṇhathā''ti  ugghosesi. taṃ sutvā gāmikā ``visaṃ nāma kakkhaḷaṃ, yo naṃ  khādati, so marati, kaṇṭakampi vijjhitvā māreti, ubhopete  kakkhaḷā, ko ettha ānisaṃso''ti gehadvārāni thakesuṃ, dārake ca  palāpesuṃ. taṃ disvā vāṇijo ^a^M1.0161^ea^ ``avohārakusalā ime gāmikā, handa  ne upāyena gaṇhāpemī''ti ``atimadhuraṃ gaṇhatha, atisāduṃ gaṇhatha,  guḷaṃ phāṇitaṃ sakkharaṃ samagghaṃ labbhati, kūṭamāsakakūṭakahāpaṇādīhipi  labbhatī''ti ugghosesi. taṃ sutvā gāmikā haṭṭhatuṭṭhā āgantvā  bahumpi mūlaṃ datvā gahesuṃ. tattha vāṇijassa ``visakaṇṭakaṃ  gaṇhathā''ti ugghosanaṃ viya bhagavato ``sampannasīlā, bhikkhave,  viharatha...pe0... samādāya sikkhatha sikkhāpadesū''ti vacanaṃ.  ``ubhopete kakkhaḷā, ko ettha ānisaṃso''ti gāmikānaṃ cintanaṃ  viya bhagavā ``sampannasīlā viharathā''ti āha, ``sīlañca nāmetaṃ  kakkhaḷaṃ pharusaṃ khiḍḍādipaccanīkaṃ, ko nu kho sampannasīlānaṃ  ānisaṃso''ti bhikkhūnaṃ cintanaṃ. atha tassa vāṇijassa  ``atimadhuraṃ gaṇhathā''tiādivacanaṃ viya ^a^V1.0166^ea^ bhagavato  piyamanāpatādiāsavakkhayapariyosānaṃ sattarasāanisaṃsappakāsanatthaṃ  ``ākaṅkheyya ce''tiādivacanaṃ veditabbaṃ.</p>
              <p>[03] tattha ^b^ākaṅkheyya ce^eb^ti yadi ākaṅkheyya yadi iccheyya.  ^b^piyo ca assa^eb^nti piyacakkhūhi sampassitabbo,  sinehuppattiyā padaṭṭhānabhūto bhaveyyanti vuttaṃ hoti. ^b^manāpo^eb^ti  tesaṃ manavaḍḍhanako, tesaṃ vā manena pattabbo, mettacittena pharitabboti  vuttaṃ hoti. ^b^garū^eb^ti tesaṃ garuṭṭhāniyo pāsāṇacchattasadiso.  ^b^bhāvanīyo^eb^ti ``addhā ayamāyasmā jānaṃ jānāti passaṃ  passatī''ti evaṃ sambhāvanīyo. ^b^sīlesvevassa paripūrakārī^eb^ti  catupārisuddhisīlesuyeva paripūrakārī assa, anūnena paripūritākārena  samannāgato ^a^P1.0157^ea^ bhaveyyāti vuttaṃ hoti. ^b^ajjhattaṃ  cetosamathamanuyutto^eb^ti attano cittasamathe yutto, ettha hi  ajjhattanti vā attanoti vā etaṃ ekatthaṃ, byañjanameva nānaṃ.  bhummatthe panetaṃ samathanti upayogavacanaṃ. anūti iminā upasaggena  yoge siddhaṃ. ^b^anirākatajjhāno^eb^ti bahi anīhaṭajjhāno,  avināsitajjhāno vā, nīharaṇavināsatthañhi idaṃ nirākaraṇaṃ nāma.  thambhaṃ niraṃkatvā nivātavuttītiādīsu cassa payogo daṭṭhabbo.</p>
              <p>[03] ^b^vipassanāya samannāgato^eb^ti sattavidhāya anupassanāya  yutto, sattavidhā ^b^anupassanā^eb^ nāma aniccānupassanā  dukkhānupassanā anattānupassanā nibbidānupassanā virāgānupassanā  nirodhānupassanā paṭinissaggānupassanāti. tā ^b^visuddhimagge^eb^  vitthāritā. ^b^brūhetā suññāgārāna^eb^nti vaḍḍhetā ^a^M1.0162^ea^ suññāgārānaṃ,  ettha ca samathavipassanāvasena kammaṭṭhānaṃ gahetvā rattindivaṃ suññāgāraṃ  pavisitvā nisīdamāno bhikkhu ``brūhetā suññāgārāna''nti  veditabbo. ekabhūmakādipāsāde kurumānopi pana neva suññāgārānaṃ  brūhetāti daṭṭhabboti.</p>
              <p>[03] ettāvatā ca yathā taṇhāvicaritadesanā paṭhamaṃ taṇhāvasena  āraddhāpi taṇhāpadaṭṭhānattā mānadiṭṭhīnaṃ mānadiṭṭhiyo osaritvā kamena  papañcattayadesanā jātā, evamayaṃ desanā paṭhamaṃ adhisīlasikkhāvasena  āraddhāpi sīlapadaṭṭhānattā samathavipassanānaṃ samathavipassanāyo  osaritvā kamena sikkhattayadesanā jātāti veditabbā.</p>
              <p>[03] ettha ^a^V1.0167^ea^ hi ``sīlesvevassa paripūrakārī''ti ettāvatā  adhisīlasikkhā vuttā. ``ajjhattaṃ cetosamathamanuyutto  anirākatajjhāno''ti ettāvatā adhicittasikkhā, ``vipassanāya  samannāgato''ti ettāvatā adhipaññāsikkhā, ``brūhetā  suññāgārāna''nti iminā pana samathavasena suññāgāravaḍḍhane  adhicittasikkhā, vipassanāvasena adhipaññāsikkhāti evaṃ dvepi  sikkhā saṅgahetvā vuttā. ettha ca ``ajjhattaṃ cetosamathamanuyutto  anirākatajjhāno''ti imehi padehi sīlānurakkhikā eva cittekaggatā  kathitā. ``vipassanāyā''ti iminā padena sīlānurakkhiko  saṅkhārapariggaho.</p>
              <p>[03] kathaṃ ^a^P1.0158^ea^ cittekaggatā sīlamanurakkhati?  yassa hi cittekaggatā natthi, so byādhimhi uppanne vihaññati, so  byādhivihato vikkhittacitto sīlaṃ vināsetvāpi byādhivūpasamaṃ kattā  hoti. yassa pana cittekaggatā atthi, so taṃ byādhidukkhaṃ  vikkhambhetvā samāpattiṃ samāpajjati, samāpannakkhaṇe dukkhaṃ dūrāpakataṃ  hoti, balavatarasukhamuppajjati. evaṃ cittekaggatā sīlaṃ anurakkhati.</p>
              <p>[03] kathaṃ saṅkhārapariggaho sīlamanurakkhati? yassa hi  saṅkhārapariggaho natthi, tassa ``mama rūpaṃ mama viññāṇa''nti  attabhāve balavamamattaṃ hoti, so tathārūpesu dubbhikkhabyādhibhayādīsu  sampattesu sīlaṃ vināsetvāpi attabhāvaṃ posetā hoti. yassa pana  saṅkhārapariggaho atthi, tassa attabhāve balavamamattaṃ vā sineho vā  na hoti, so tathārūpesu dubbhikkhabyādhibhayādīsu sampattesu  sacepissa antāni bahi nikkhamanti, sacepi ^a^M1.0163^ea^ ussussati visussati,  khaṇḍākhaṇḍiko vā hoti satadhāpi sahassadhāpi, neva sīlaṃ  vināsetvā attabhāvaṃ posetā hoti. evaṃ saṅkhārapariggaho  sīlamanurakkhati. ``brūhetā suññāgārāna''nti iminā pana tasseva  ubhayassa brūhanā vaḍḍhanā sātaccakiriyā dassitā.</p>
              <p>[03] evaṃ bhagavā yasmā ``sabrahmacārīnaṃ piyo cassaṃ manāpo ca  garu ca bhāvanīyo cā''ti ime cattāro dhamme ākaṅkhantena natthaññaṃ  kiñci kātabbaṃ, aññadatthu sīlādiguṇasamannāgatena bhavitabbaṃ, idiso  hi sabrahmacārīnaṃ piyo hoti manāpo garu bhāvanīyo. vuttampi hetaṃ  -- </p>
              <p>[21] ``sīladassanasampannaṃ ^a^V1.0168^ea^, dhammaṭṭhaṃ saccavādinaṃ. </p>
              <p>[22] attano kamma kubbānaṃ, taṃ jano kurute piya''nti..  (dha0 pa0 217).</p>
              <p>[03] tasmā ``ākaṅkheyya ce, bhikkhave, bhikkhu sabrahmacārīnaṃ  piyo cassaṃ manāpo ca garu ca bhāvanīyo cāti sīlesvevassa  paripūrakārī...pe0... suññāgārāna''nti vatvā idāni yasmā  paccayalābhādiṃ patthayantenāpi idameva karaṇīyaṃ, na aññaṃ kiñci,  tasmā ``ākaṅkheyya ce, bhikkhave, bhikkhu lābhī  assa''ntiādimāha. na cettha bhagavā lābhanimittaṃ sīlādiparipūraṇaṃ  kathetīti veditabbo. bhagavā hi ghāsesanaṃ ^a^P1.0159^ea^  chinnakatho na vācaṃ payuttaṃ bhaṇeti, evaṃ sāvake ovadati, so kathaṃ  lābhanimittaṃ sīlādiparipūraṇaṃ kathessati, puggalajjhāsayavasena panetaṃ  vuttaṃ. yesañhi evaṃ ajjhāsayo bhaveyya ``sace mayaṃ catūhi paccayehi  na kilameyyāma, sīlādiṃ pūretuṃ sakkuṇeyyāmā''ti, tesaṃ  ajjhāsayavasena bhagavā evamāha. apica rasānisaṃso esa sīlassa,  yadidaṃ cattāro paccayā nāma. tathā hi paṇḍitamanussā koṭṭhādīsu  ṭhapitaṃ nīharitvā puttādīnampi adatvā attanāpi aparibhuñjitvā  sīlavantānaṃ dentīti sīlassa sarasānisaṃsadassanatthaṃ petaṃ vuttaṃ.</p>
              <p>[03] tatiyavāre ^b^yesāha^eb^nti yesaṃ ahaṃ. ^b^tesaṃ te kārā^eb^ti  tesaṃ devānaṃ vā manussānaṃ vā te mayi katā paccayadānakārā.  devāpi hi sīlādiguṇayuttānaṃ paccaye denti, na kevalaṃ manussāyeva,  sakko viya āyasmato mahākassapassa. ^b^mahapphalā  mahānisaṃsā^eb^ti ubhayametaṃ atthato ekaṃ, byañjanameva nānaṃ. mahantaṃ  vā lokiyasukhaṃ phalantīti ^b^mahapphalā^eb^ ^a^M1.0164^ea^. mahato  lokuttarasukhassa ca paccayā hontīti ^b^mahānisaṃsā^eb^.  sīlādiguṇayuttassa hi kaṭacchubhikkhāpi pañcaratanamattāya bhūmiyā  paṇṇasālāpi katvā dinnā anekāni kappasahassāni  duggativinipātato rakkhati, pariyosāne ca amatāya  parinibbānadhātuyāpaccayo hoti. ``khīrodanaṃ  ahamadāsi''ntiādīni (vi0 va0 413) cettha vatthūni, sakalameva  vā ^b^petavatthu vimānavatthu^eb^ ca sādhakaṃ. tasmā paccayadāyakehi  attani katānaṃ kārānaṃ mahapphalataṃ icchantenāpi sīlādiguṇayutteneva  bhavitabbanti dasseti.</p>
              <p>[03] catutthavāre ^b^ñātī^eb^ti sassusasurapakkhikā.  ^b^sālohitā^eb^ti ekalohitasambaddhā pītipitāmahādayo ^a^V1.0169^ea^.  ^b^petā^eb^ti peccabhāvaṃ gatā. ^b^kālaṅkatā^eb^ti matā. ^b^tesaṃ  ta^eb^nti tesaṃ taṃ mayi pasannacittataṃ vā pasannena cittena anussaraṇaṃ vā.  yassa hi bhikkhuno kālaṅkato pitā vā mātā vā ``amhākaṃ  ñātako thero sīlavā kalyāṇadhammo''ti pasannacitto hutvā taṃ bhikkhuṃ  anussarati, tassa so cittappasādopi taṃ anussaraṇamattampi mahapphalaṃ  mahānisaṃsameva hoti, anekāni kappasatasahassāni ^a^P1.0160^ea^  duggatito vāretuṃ ante ca amataṃ pāpetuṃ samatthameva hoti. vuttañhetaṃ  bhagavatā ``ye te, bhikkhave, bhikkhū sīlasampannā samādhisampannā  paññā, vimutti, vimuttiñāṇadassanasampannā, dassanaṃpāhaṃ, bhikkhave,  tesaṃ bhikkhūnaṃ bahukāraṃ vadāmi. savanaṃ, anussatiṃ, anupabbajjaṃ,  upasaṅkamanaṃ, payirupāsanaṃpāhaṃ, bhikkhave, tesaṃ bhikkhūnaṃ bahukāraṃ  vadāmī''ti (itivu0 104). tasmā ñātisālohitānaṃ attani  cittappasādassa anussatiyā ca mahapphalataṃ icchantenāpi  sīlādiguṇayutteneva, bhavitabbanti dasseti. </p>
              <p>[03] 66^b^.^eb^ pañcamavāre ^b^aratiratisaho assa^eb^nti  aratiyā ratiyā ca saho abhibhavitā ajjhottharitā bhaveyyaṃ. ettha  ca ^b^aratī^eb^ti adhikusalesu dhammesu pantasenāsanesu ca ukkaṇṭhā.  ^b^ratī^eb^ti pañcakāmaguṇarati. ^b^na ca maṃ arati saheyyā^eb^ti  mañca arati na abhibhaveyya na maddeyya na ajjhotthareyya.  ^b^uppanna^eb^nti jātaṃ nibbattaṃ. sīlādiguṇayutto hi aratiñca  ratiñca sahati ajjhottharati madditvā tiṭṭhati. tasmā īdisaṃ attānaṃ  icchantenāpi sīlādiguṇayutteneva bhavitabbanti dasseti.</p>
              <p>[03] chaṭṭhavāre ^a^M1.0165^ea^ ^b^bhayaṃ^eb^ cittutrāsopi ārammaṇampi. ^b^bheravaṃ^eb^  ārammaṇameva. sesaṃ pañcamavāre vuttanayameva. sīlādiguṇayutto hi  bhayabheravaṃ sahati ajjhottharati madditvā tiṭṭhati  ariyakoṭiyavāsīmahādattatthero viya.</p>
              <p>[03] thero kira maggaṃ paṭipanno aññataraṃ pāsādikaṃ araññaṃ disvā  ``idhevajja samaṇadhammaṃ katvā gamissāmī''ti maggā okkamma  aññatarasmiṃ rukkhamūle saṅghāṭiṃ paññapetvā pallaṅkaṃ ābhujitvā  nisīdi. rukkhadevatāya dārakā therassa sīlatejena sakabhāvena  saṇṭhātuṃ asakkontā vissaramakaṃsu. devatāpi rukkhaṃ cālesi. thero  acalova nisīdi. sā devatā dhūmāyi, pajjali, neva sakkhi theraṃ  cāletuṃ, tato upāsakavaṇṇenāgantvā vanditvā aṭṭhāsi. ``ko  ^a^V1.0170^ea^ eso''ti vuttā ``ahaṃ, bhante, etasmiṃ rukkhe adhivatthā devatā''ti  avoca. tvaṃ ete vikāre akāsīti. āma bhanteti. kasmāti ca  vuttā āha -- ``tumhākaṃ, bhante ^a^P1.0161^ea^, sīlatejena  dārakā sakabhāvena saṇṭhātuṃ asakkontā vissaramakaṃsu, sāhaṃ tumhe  palāpetuṃ evamakāsi''nti. thero āha -- ``atha kasmā idha, bhante,  mā vasatha, mayhaṃ aphāsūti paṭikacceva nāvacāsi. idāni pana mā  kiñci avaca, ariyakoṭiyamahādatto amanussabhayena gatoti vacanato  lajjāmi, tenāhaṃ idheva vasissaṃ, tvaṃ pana ajjekadivasaṃ yattha katthaci  vasāhī''ti. evaṃ sīlādiguṇayutto bhayabheravasaho hoti. tasmā  īdisamattānaṃ icchantenāpi sīlādiguṇayutteneva bhavitabbanti dasseti.</p>
              <p>[03] sattamavāre ^b^ābhicetasikāna^eb^nti ^b^abhiceto^eb^ti  abhikkantaṃ visuddhacittaṃ vuccati, adhicittaṃ vā, abhicetasi jātāni  ābhicetasikāni, abhiceto sannissitānīti vā ābhicetasikāni.  ^b^diṭṭhadhammasukhavihārāna^eb^nti diṭṭhadhamme sukhavihārānaṃ.  ^b^diṭṭhadhammo^eb^ti paccakkho attabhāvo vuccati, tattha  sukhavihārabhūtānanti attho, rūpāvacarajjhānānametaṃ adhivacanaṃ.  tāni hi appetvā nisinnā jhāyino imasmiṃyeva attabhāve  asaṃkiliṭṭhaṃ nekkhammasukhaṃ vindanti, tasmā  ``diṭṭhadhammasukhavihārānī''ti vuccanti. ^b^nikāmalābhī^eb^ti  nikāmena lābhī attano icchāvasena lābhī, icchiticchitakkhaṇe  ^a^M1.0166^ea^ samāpajjituṃ samatthoti vuttaṃ hoti. ^b^akicchalābhī^eb^ti sukheneva  paccanīkadhamme vikkhambhetvā samāpajjituṃ samatthoti vuttaṃ hoti.  ^b^akasiralābhī^eb^ti akasirānaṃ vipulānaṃ lābhī, yathāparicchedeyeva  vuṭṭhātuṃ samatthoti vuttaṃ hoti. ekacco hi lābhīyeva hoti, na pana  sakkoti icchiticchitakkhaṇe samāpajjituṃ. ekacco sakkoti tathā  samāpajjituṃ, pāribandhike pana kicchena vikkhambheti. ekacco tathā  samāpajjati, pāribandhike ca akiccheneva vikkhambheti, na sakkoti  nāḷikāyantaṃ viya yathāparicchedeyeva ca vuṭṭhātuṃ. yo pana imaṃ  tividhampi sampadaṃ icchati, sopi sīlesvevassa paripūrakārīti.</p>
              <p>[03] evaṃ abhiññāpādake jhāne vutte kiñcāpi abhiññānaṃ vāro  āgato, atha kho naṃ bhagavā aggahetvāva yasmā na kevalaṃ  abhiññāpādakajjhānāni ca abhiññāyoyeva ca sīlānaṃ ^a^V1.0171^ea^ ānisaṃso,  apica kho cattāri āruppajhānānipi ^a^P1.0162^ea^ tayo ca  heṭṭhimā ariyamaggā, tasmā taṃ sabbaṃ pariyādiyitvā dassetuṃ  ^b^ākaṅkheyya ce...pe0... ye te santā^eb^ti evamādimāha.</p>
              <p>[03] tattha ^b^santā^eb^ti aṅgasantatāya ceva ārammaṇasantatāya ca.  ^b^vimokkhā^eb^ti paccanīkadhammehi vimuttattā ārammaṇe ca  adhimuttattā. ^b^atikkamma rūpe^eb^ti rūpāvacarajjhāne atikkamitvā,  ye te vimokkhā atikkamma rūpe santāti padasambandho, itarathā hi  atikkamma rūpe kiṃ karotīti na paññāyeyyuṃ. ^b^āruppā^eb^ti  ārammaṇato ca vipākato ca rūpavirahitā. ^b^kāyena  phusitvā^eb^ti nāmakāyena phusitvā pāpuṇitvā, adhigantvāti vuttaṃ  hoti. sesaṃ vuttānameva. idaṃ vuttaṃ hoti ``yopi bhikkhu ime  vimokkhe phusitvā viharitukāmo, sopi sīlesvevassa  paripūrakārī''ti. </p>
              <p>[03] 67^b^.^eb^ navamavāre ^b^tiṇṇaṃ saṃyojanāna^eb^nti  sakkāyadiṭṭhivicikicchāsīlabbataparāmāsasaṅkhātānaṃ tiṇṇaṃ bandhanānaṃ.  tāni hi saṃyojenti khandhagatibhavādīhi khandhagatibhavādayo, kammaṃ  vā phalena, tasmā ^b^saṃyojanānī^eb^ti vuccanti, bandhanānīti attho.  ^b^parikkhayā^eb^ti parikkhayena. ^b^sotāpanno^eb^ti sotaṃ  ^a^M1.0167^ea^ āpanno. sototi ca maggassetaṃ adhivacanaṃ. ^b^sotāpanno^eb^ti  taṃsamaṅgipuggalassa. yathāha ``soto sototi hidaṃ, sāriputta,  vuccati. katamo nu kho, sāriputta, sototi? ayameva hi, bhante,  ariyo aṭṭhaṅgiko maggo. seyyathidaṃ, sammādiṭṭhi...pe0...  sammāsamādhīti. sotāpanno sotāpannoti hidaṃ, sāriputta, vuccati.  katamo nu kho, sāriputta, sotāpannoti? yo hi, bhante, iminā  aṭṭhaṅgikena maggena samannāgato, ayaṃ vuccati sotāpanno, yoyaṃ  āyasmā evaṃnāmo evaṃgotto''ti. idha pana maggena phalassa nāmaṃ  dinnaṃ, tasmā phalaṭṭho ``sotāpanno''ti veditabbo.  ^b^avinipātadhammo^eb^ti vinipātetīti vinipāto, nāssa vinipāto  dhammoti avinipātadhammo, na attānaṃ apāye vinipātasabhāvoti vuttaṃ  hoti. kasmā? ye dhammā apāyagamaniyā, tesaṃ pahīnattā.  sambodhi paraṃ ayanaṃ gati assāti ^b^sambodhiparāyaṇo,^eb^  uparimaggattayaṃ avassaṃ sampāpakoti ^a^P1.0163^ea^ attho.  kasmā? paṭiladdhapaṭhamamaggattā. ^b^sīlesvevā^eb^ti īdiso  hotukāmopi sīlesvevassa paripūraṇārīti.</p>
              <p>[03] dasamavāre ^a^V1.0172^ea^ paṭhamamaggena parikkhīṇānipi tīṇi saṃyojanāni  sakadāgāmimaggassa vaṇṇabhaṇanatthaṃ vuttāni. ^b^rāgadosamohānaṃ  tanuttā^eb^ti etesaṃ tanubhāvena, tanuttakaraṇenāti vuttaṃ hoti. tattha  dvīhi kāraṇehi tanuttaṃ veditabbaṃ adhiccuppattiyā ca pariyuṭṭhānamandatāya  ca. sakadāgāmissa hi vaṭṭānusārimahājanasseva kilesā abhiṇhaṃ na  uppajjanti, kadāci karahaci uppajjanti viraḷākārā hutvā,  viraḷavāpite khette aṅkurā viya. uppajjamānāpi ca  vaṭṭānusārimahājanasseva maddantā pharantā chādentā andhakāraṃ karontā  na uppajjanti, mandamandā uppajjanti tanukākārā hutvā,  abbhapaṭalamiva makkhikāpattamiva ca.</p>
              <p>[03] tattha keci therā bhaṇanti ``sakadāgāmissa kilesā kiñcāpi  cirena uppajjanti, bahalāva uppajjanti, tathā hissa puttā ca dhītaro  ca dissantī''ti, etaṃ pana appamāṇaṃ. puttadhītaro hi  aṅgapaccaṅgaparāmasanamattenapi hontīti. dvīhiyeva kāraṇehissa  kilesānaṃ tanuttaṃ veditabbaṃ adhiccuppattiyā ca pariyuṭṭhānamandatāya  cāti.</p>
              <p>[03] ^b^sakadāgāmī^eb^ti ^a^M1.0168^ea^ sakiṃ āgamanadhammo. ^b^sakideva imaṃ  lokaṃ āgantvā^eb^ti ekavāraṃyeva imaṃ manussalokaṃ paṭisandhivasena  āgantvā. yopi hi idha sakadāgāmimaggaṃ bhāvetvā idheva  parinibbāti, sopi idha na gahito. yopi idha maggaṃ bhāvetvā  devesu upapajjitvā tattheva parinibbāti. yopi devaloke maggaṃ  bhāvetvā tattheva parinibbāti. yopi devaloke maggaṃ bhāvetvā idheva  manussaloke nibbattitvā parinibbāti. yo pana idha maggaṃ bhāvetvā  devaloke nibbatto, tattha yāvatāyukaṃ ṭhatvā puna idheva upapajjitvā  parinibbāti, ayamidha gahitoti veditabbo. ^b^dukkhassantaṃ  kareyya^eb^nti vaṭṭadukkhassa paricchedaṃ kareyyaṃ. ^b^sīlesvevā^eb^ti  īdiso hotukāmopi sīlesvevassa paripūrakārīti.</p>
              <p>[03] ekādasamavāre ^b^pañcanna^eb^nti gaṇanaparicchedo.  ^b^orambhāgiyāna^eb^nti oraṃ vuccati heṭṭhā, heṭṭhābhāgiyānanti attho,  kāmāvacaraloke uppattipaccayānanti adhippāyo. ^b^saṃyojanāna^eb^nti  bandhanānaṃ, tāni kāmarāgabyāpādasaṃyojanehi ^a^P1.0164^ea^ saddhiṃ  pubbe vuttasaṃyojanāneva veditabbāni. yassa hi etāni appahīnāni,  so kiñcāpi bhavagge uppanno hoti, atha kho āyuparikkhayā  kāmāvacare nibbattatiyeva, gilitabalisamacchūpamo svāyaṃ puggalo  dīghasuttakena pāde ^a^V1.0173^ea^ baddhavihaṅgūpamo cāti veditabbo. pubbe vuttānampi  cettha vacanaṃ vaṇṇabhaṇanatthamevāti veditabbaṃ. ^b^opapātiko^eb^ti  sesayonipaṭikkhepavacanametaṃ. ^b^tatthaparinibbāyī^eb^ti tattheva  brahmaloke parinibbāyī. ^b^anāvattidhammo tasmā lokā^eb^ti tato  brahmalokā paṭisandhivasena puna anāvattisabhāvo. ^b^sīlesvevā^eb^ti  īdiso hotukāmopi sīlesvevassa paripūrakārīti. </p>
              <p>[03] 68^b^.^eb^ evaṃ anāgāmimagge vutte kiñcāpi  catutthamaggassa vāro āgato, atha kho naṃ bhagavā aggahetvāva yasmā  na kevalā āsavakkhayābhiññā eva sīlānaṃ ānisaṃso, apica kho  lokiyapañcābhiññāyopi, tasmā tāpi dassetuṃ, yasmā ca āsavakkhaye  kathite desanā niṭṭhitā hoti, evañca sati imesaṃ guṇānaṃ akathitattā  ayaṃ kathā muṇḍābhiññākathā nāma bhaveyya, tasmā ca abhiññāpāripūriṃ  katvā dassetumpi, yasmā ca anāgāmimagge ṭhitassa sukhena  iddhivikuppanā ^a^M1.0169^ea^ ijjhati, samādhiparibandhānaṃ kāmarāgabyāpādānaṃ  samūhatattā, anāgāmī hi sīlesu ca samādhimhi ca paripūrakārī,  tasmā yuttaṭṭhāneyeva lokiyābhiññāyo dassetumpi ``ākaṅkheyya  ce...pe0... anekavihita''nti evamādimāhāti ayamanusandhi.</p>
              <p>[03] tattha ``anekavihitaṃ iddhividha''ntiādinā nayena āgatānaṃ  pañcannampi lokiyābhiññānaṃ pāḷivaṇṇanā saddhiṃ bhāvanānayena  ^b^visuddhimagge^eb^ vuttā. </p>
              <p>[03] 69^b^.^eb^ chaṭṭhābhiññāya ^b^āsavānaṃ khayā^eb^ti  arahattamaggena sabbakilesānaṃ khayā. ^b^anāsava^eb^nti  āsavavirahitaṃ. ^b^cetovimuttiṃ paññāvimutti^eb^nti ettha  cetovacanena arahattaphalasampayuttova samādhi, paññāvacanena taṃsampayuttā  paññāva vuttā. tattha ca samādhi rāgato vimuttattā  ^b^cetovimutti,^eb^ paññā avijjāya vimuttattā ^b^paññāvimuttī^eb^ti  veditabbā. vuttañcetaṃ bhagavatā ``yo hissa, bhikkhave, samādhi,  tadassa samādhindriyaṃ. yā hissa, bhikkhave, paññā, tadassa  paññindriyaṃ. iti kho, bhikkhave ^a^P1.0165^ea^, rāgavirāgā  cetovimutti, avijjāvirāgā paññāvimuttī''ti, apicettha samathaphalaṃ  ^b^cetovimutti,^eb^ vipassanāphalaṃ ^b^paññāvimuttī^eb^ti veditabbā.</p>
              <p>[03] ^b^diṭṭheva dhamme^eb^ti imasmiṃyeva attabhāve. ^b^sayaṃ abhiññā  sacchikatvā^eb^ti attanoyeva paññāya paccakkhaṃ ^a^V1.0174^ea^ katvā, aparapaccayena  ñatvāti attho. ^b^upasampajja vihareyya^eb^nti pāpuṇitvā sampādetvā  vihareyyaṃ. ^b^sīlesvevā^eb^ti evaṃ sabbāsave niddhunitvā  cetovimuttiṃ paññāvimuttiṃ adhigantukāmopi sīlesvevassa  paripūrakārīti.</p>
              <p>[03] evaṃ bhagavā sīlānisaṃsakathaṃ yāva arahattā kathetvā idāni  sabbampi taṃ sīlānisaṃsaṃ sampiṇḍetvā dassento nigamanaṃ āha  ``sampannasīlā, bhikkhave...pe0... idametaṃ paṭicca vutta''nti.  tassāyaṃ saṅkhepattho, ``sampannasīlā, bhikkhave, viharatha...pe0...  samādāya sikkhatha sikkhāpadesū''ti iti yaṃ taṃ mayā pubbe evaṃ  vuttaṃ, idaṃ sabbampi sampannasīlo bhikkhu sabrahmacārīnaṃ piyo hoti  manāpo, garu bhāvanīyo paccayānaṃ lābhī, paccayadāyakānaṃ mahapphalakaro,  pubbañātīnaṃ anussaraṇacetanāya phalamahattakaro, aratiratisaho,  bhayabheravasaho, rūpāvacarajjhānānaṃ arūpāvacarajjhānānañca lābhī,  heṭṭhimāni tīṇi sāmaññaphalāni pañca lokiyābhiññā  āsavakkhayañāṇanti ca ime ca guṇe sayaṃ abhiññā sacchikattā  ^a^M1.0170^ea^ hoti, etaṃ paṭicca idaṃ sandhāya vuttanti. idamavoca bhagavā, attamanā   te bhikkhu bhagavato bhāsitaṃ abhinandunti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] ākaṅkheyyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. vatthasuttavaṇṇanā </h3n>
            <h4>
              <h4n> </h4n>
              <p>[03] 70^b^.^eb^ ^b^evaṃ^eb^ ^a^V1.0175^ea^ ^b^me suta^eb^nti vatthasuttaṃ. tattha  ^b^seyyathāpi, bhikkhave, vattha^eb^nti upamāvacanamevetaṃ. upamaṃ  karonto ca bhagavā katthaci paṭhamaṃyeva upamaṃ dassetvā pacchā atthaṃ  dasseti, katthaci ^a^P1.0166^ea^ paṭhamamatthaṃ dassetvā pacchā  upamaṃ, katthaci upamāya atthaṃ parivāretvā dasseti, katthaci atthena  upamaṃ.</p>
              <p>[03] tathā hesa -- ``seyyathāpissu, bhikkhave, dve agārā sadvārā,  tattha cakkhumā puriso majjhe ṭhito passeyyā''ti (ma0 ni0  3.261) sakalampi devadūtasuttaṃ upamaṃ paṭhamaṃ dassetvā pacchā atthaṃ  dassento āha. ``tirokuṭṭaṃ tiropākāraṃ tiropabbataṃ asajjamāno  gacchati, seyyathāpi ākāse''tiādinā (dī0 ni0 1.238; paṭi0  ma0 1.102) pana nayena sakalampi iddhividhamatthaṃ paṭhamaṃ dassetvā  pacchā upamaṃ dassento āha. ``seyyathāpi brāhmaṇapuriso sāratthiko  sāragavesī''tiādināva (ma0 ni0 1.318) nayena sakalampi  cūḷasāropamasuttaṃ upamāya atthaṃ parivāretvā dassento āha. ``idha  pana, bhikkhave, ekacce kulaputtā dhammaṃ pariyāpuṇanti suttaṃ...pe0...  seyyathāpi, bhikkhave, puriso alagaddatthiko''tiādinā (ma0 ni0  1.238) nayena sakalampi alagaddasuttaṃ mahāsāropamasuttanti  evamādīni suttāni atthena upamaṃ parivāretvā dassento āha.</p>
              <p>[03] svāyaṃ idha paṭhamaṃ upamaṃ dassetvā pacchā atthaṃ dasseti.  kasmā panevaṃ bhagavā dassetīti? puggalajjhāsayena vā  desanāvilāsena vā. ye hi puggalā paṭhamaṃ upamaṃ dassetvā  vuccamānamatthaṃ sukhena paṭivijjhanti, tesaṃ ^a^M1.0171^ea^ paṭhamaṃ upamaṃ dasseti. esa  nayo sabbattha. yassā ca dhammadhātuyā suppaṭividdhattā desanāvilāsaṃ  patto hoti, tassā suppaṭividdhā. tasmā esa desanāvilāsampatto  dhammissaro dhammarājā, so yathā yathā icchati, tathā tathā dhammaṃ  desetīti evaṃ iminā puggalajjhāsayena vā desanāvilāsena vā evaṃ  dassetīti veditabbo.</p>
              <p>[03] tattha ^a^V1.0176^ea^ ^b^vattha^eb^nti pakatiparisuddhaṃ vatthaṃ. ^b^saṃkiliṭṭhaṃ  malaggahita^eb^nti āgantukena paṃsurajādinā saṃkilesena saṃkiliṭṭhaṃ,  sedajallikādinā malena gahitattā malaggahitaṃ. ^b^raṅgajāte^eb^ti  ettha raṅgameva raṅgajātaṃ. ^b^upasaṃhareyyā^eb^ti upanāmeyya. ^b^yadi  nīlakāyā^eb^ti nīlakāya vā, nīlakatthāya vāti vuttaṃ hoti. evaṃ  sabbattha. rajako hi nīlakatthāya upasaṃharanto  kaṃsanīlapalāsanīlādike nīlaraṅge upasaṃharati. pītakatthāya  upasaṃharanto kaṇikārapupphasadise pītakaraṅge. lohitakatthāya  upasaṃharanto bandhujīvakapupphasadise ^a^P1.0167^ea^ lohitakaraṅge.  mañjiṭṭhakatthāya upasaṃharanto kaṇavīrapupphasadise mandarattaraṅge. tena  vuttaṃ ``yadi nīlakāya...pe0... yadi mañjiṭṭhakāyā''ti.</p>
              <p>[03] ^b^durattavaṇṇamevassā^eb^ti duṭṭhu rañjitavaṇṇameva assa.  ^b^aparisuddhavaṇṇamevassā^eb^ti nīlavaṇṇopissa parisuddho na bhaveyya,  sesavaṇṇopi. tādisañhi vatthaṃ nīlakumbhiyā pakkhittampi sunīlaṃ  na hoti, sesakumbhīsu pakkhittampi pītakādivaṇṇaṃ na hoti,  milātanīla kuraṇḍa-kaṇikāra-bandhujīvaka-kaṇavīrapupphavaṇṇameva hoti.  ^b^taṃ kissa hetū^eb^ti taṃ vatthaṃ kissa hetu kiṃ kāraṇā īdisaṃ  hoti, tasmiṃ vā vatthe raṅgajātaṃ kissa hetu īdisaṃ durattavaṇṇaṃ  aparisuddhavaṇṇaṃ hotīti? yasmā panassa vatthassa  saṃkiliṭṭhabhāvoyevettha kāraṇaṃ, na aññaṃ kiñci, tasmā  ``aparisuddhattā, bhikkhave, vatthassā''ti āha.</p>
              <p>[03] ^b^evameva kho^eb^ti upamāsampaṭipādanaṃ. ^b^citte  saṃkiliṭṭhe^eb^ti cittamhi saṃkiliṭṭhamhi. kasmā pana bhagavā  saṃkiliṭṭhavatthena opammaṃ akāsīti ce, vāyāmamahapphaladassanatthaṃ.  yathā hi āgantukehi malehi saṃkiliṭṭhaṃ vatthaṃ pakatiyā paṇḍarattā puna  dhovīyamānaṃ paṇḍaraṃ hoti, na tattha jātikāḷake viya eḷakalome  vāyāmo nipphalo hoti, evaṃ cittampi āgantukehi kilesehi  saṃkiliṭṭhaṃ. pakatiyā pana taṃ sakalepi paṭisandhibhavaṅgavāre paṇḍarameva.  yathāha -- ``pabhassaramidaṃ, bhikkhave, cittaṃ, tañca  ^a^M1.0172^ea^ kho āgantukehi upakkilesehi upakkiliṭṭha''nti (a0 ni0  1.51).  taṃ visodhīyamānaṃ sakkā pabhassarataraṃ kātuṃ, na tattha vāyāmo  nipphaloti evaṃ vāyāmamahapphaladassanatthaṃ saṃkiliṭṭhavatthena opammaṃ  akāsīti veditabbo.</p>
              <p>[03] ^b^duggati pāṭikaṅkhā^eb^ti īdise citte duggati  pāṭikaṅkhitabbā, duggatiṃ eva esa pāpuṇissati ^a^V1.0177^ea^, nāññanti evaṃ  duggati icchitabbā, avassaṃ bhāvīti vuttaṃ hoti. sā cāyaṃ duggati  nāma paṭipattiduggati, gatiduggatīti duvidhā hoti.  paṭipattiduggatipi agāriyapaṭipattiduggati,  anagāriyapaṭipattiduggatīti duvidhā hoti.</p>
              <p>[03] agāriyo hi saṃkiliṭṭhacitto pāṇampi ^a^P1.0168^ea^  hanati, adinnampi ādiyati, sakalepi dasa akusalakammapathe pūreti,  ayamassa ^b^agāriyapaṭipattiduggati^eb^. so tattha ṭhito kāyassa  bhedā nirayampi gacchati, tiracchānayonimpi, pettivisayampi gacchati,  ayamassa ^b^gatiduggati^eb^.</p>
              <p>[03] anagāriyopi imasmiṃ sāsane pabbajito saṃkiliṭṭhacitto  dūteyyapahiṇagamanaṃ gacchati, vejjakammaṃ karoti, saṅghabhedāya  cetiyabhedāya parakkamati, veḷudānādīhi jīvikaṃ kappeti, sakalampi  anācāraṃ agocarañca paripūreti, ayamassa  ^b^anagāriyapaṭipattiduggati.^eb^so tattha ṭhito kāyassa bhedā  nirayampi gacchati, tiracchānayonimpi, pettivisayampi gacchati  samaṇayakkho nāma hoti samaṇapeto, ādittehi saṅghāṭiādīhi  sampajjalitakāyo aṭṭassaraṃ karonto vicarati, ayamassa  ^b^gatiduggati^eb^.</p>
              <p>[03] ^b^seyyathāpī^eb^ti sukkapakkhaṃ dassetumāraddho, tassattho  kaṇhapakkhe vuttapaccanīkeneva veditabbo. etthāpi ca sugati nāma  paṭipattisugati gatisugatīti duvidhā hoti. paṭipattisugatipi  agāriyapaṭipattisugati anagāriyapaṭipattisugatīti duvidhā hoti.  agāriyo hi parisuddhacitto pāṇātipātāpi viramati, adinnādānāpi,  sakalepi dasa kusalakammapathe paripūreti, ayamassa  ^b^agāriyapaṭipattisugati^eb^. so tattha ṭhito kāyassa bhedā  manussamahantatampi devamahantatampi upapajjati, ayamassa  ^b^gatisugati^eb^.</p>
              <p>[03] anagāriyopi ^a^M1.0173^ea^ imasmiṃ sāsane pabbajitvā parisuddhacitto  catupārisuddhisīlaṃ sodheti, terasa dhutaṅgāni samādiyati,  aṭṭhatiṃsārammaṇesu attano anukūlakammaṭṭhānaṃ gahetvā pantasenāsane  paṭisevamāno kasiṇaparikammaṃ katvā jhānasamāpattiyo nibbatteti,  sotāpattimaggaṃ bhāveti...pe0... anāgāmimaggaṃ bhāveti, ayamassa  ^b^anagāriyapaṭipattisugati^eb^. so tattha ṭhito kāyassa bhedā  manussaloke vā tīsu mahākulesu, chasu vā kāmāvacaradevesu, dasasu  vā brahmabhavanesu ^a^V1.0178^ea^, pañcasu vā suddhāvāsesu, catūsu vā āruppesu  upapajjati, ayamassa ^b^gatisugatī^eb^ti. </p>
              <p>[03] 71^b^.^eb^ evaṃ saṃkiliṭṭhe citte duggati pāṭikaṅkhā,  asaṃkiliṭṭhe ca sugatīti vatvā idāni yehi upakkilesehi cittaṃ  saṃkiliṭṭhaṃ hoti, te dassento ^b^katame ca, bhikkhave, cittassa  upakkilesā^eb^ ^a^P1.0169^ea^? ^b^abhijjhā  visamalobho^eb^tiādimāha.</p>
              <p>[03] tattha sakabhaṇḍe chandarāgo ^b^abhijjhā,^eb^ parabhaṇḍe  ^b^visamalobho^eb^. atha vā sakabhaṇḍe vā parabhaṇḍe vā hotu,  yuttapattaṭṭhāne chandarāgo abhijjhā, ayuttāpattaṭṭhāne visamalobho. thero  panāha ``kissa vinibbhogaṃ karotha, yutte vā ayutte vā hotu,  `rāgo visamaṃ doso visamaṃ moho visama'nti (vibha0 924)  vacanato na koci lobho avisamo nāma, tasmā lobhoyeva  abhijjhāyanaṭṭhena abhijjhā, visamaṭṭhena visamaṃ, ekatthametaṃ byañjanameva  nāna''nti. so panesa abhijjhāvisamalobho uppajjitvā cittaṃ  dūseti, obhāsituṃ na deti. tasmā ``cittassa upakkileso''ti  vuccati.</p>
              <p>[03] yathā cesa, evaṃ navavidhāaghātavatthusambhavo ^b^byāpādo^eb^.  dasavidhāaghātavatthusambhavo ^b^kodho^eb^. punappunaṃ cittapariyonandhano  ^b^upanāho^eb^. agāriyassa vā anagāriyassa vā  sukatakaraṇavināsano ^b^makkho^eb^. agāriyopi hi kenaci  anukampakena daliddo samāno ucce ṭhāne ṭhapito, aparena samayena  ``kiṃ tayā mayhaṃ kata''nti tassa sukatakaraṇaṃ vināseti.  anagāriyopi sāmaṇerakālato pabhuti ^a^M1.0174^ea^ ācariyena vā upajjhāyena vā  catūhi paccayehi uddesaparipucchāhi ca anuggahetvā  dhammakathānayapakaraṇakosallādīni sikkhāpito, aparena samayena  rājarājamahāmattādīhi sakkato garukato ācariyupajjhāyesu  acittīkato caramāno ``ayaṃ amhehi daharakāle evaṃ anuggahito  saṃvaḍḍhito ca, atha panidāni nissineho jāto''ti vuccamāno  ``kiṃ mayhaṃ tumhehi kata''nti tesaṃ sukatakaraṇaṃ vināseti, tassa so  sukatakaraṇavināsano makkho uppajjitvā cittaṃ dūseti, obhāsituṃ na  deti. tasmā ``cittassa upakkileso''ti vuccati.</p>
              <p>[03] yathā ^a^V1.0179^ea^ cāyaṃ, evaṃ bahussutepi puggale ajjhottharitvā  ``īdisassa ceva bahussutassa aniyatā gati, tava vā mama vā ko  viseso''tiādinā nayena uppajjamāno yugaggāhagāhī ^b^paḷāso^eb^.  paresaṃ sakkārādīni khīyanā ^b^issā^eb^. attano sampattiyā parehi  sādhāraṇabhāvaṃ asahamānaṃ ^b^macchariyaṃ^eb^. vañcanikacariyabhūtā  ^b^māyā^eb^. kerāṭikabhāvena uppajjamānaṃ ^b^sāṭheyyaṃ^eb^. kerāṭiko  hi āyatanamaccho viya hoti. ^b^āyatanamaccho^eb^ nāma kira  macchānaṃ naṅguṭṭhaṃ dasseti sappānaṃ sīsaṃ ^a^P1.0170^ea^, ``tumhehi  sadiso aha''nti jānāpetuṃ. evameva kerāṭiko puggalo yaṃ yaṃ  suttantikaṃ vā ābhidhammikaṃ vā upasaṅkamati, taṃ taṃ evaṃ vadati  ``ahaṃ tumhākaṃ baddhacaro, tumhe mayhaṃ anukampakā, nāhaṃ tumhe  muñcāmī''ti ``evamete `sagāravo ayaṃ amhesu sappatisso'ti  maññissantī''ti. tassetaṃ kerāṭikabhāvena uppajjamānaṃ sāṭheyyaṃ  uppajjitvā cittaṃ dūseti, obhāsituṃ na deti. tasmā ``cittassa  upakkileso''ti vuccati.</p>
              <p>[03] yathā cetaṃ, evaṃ  vātabharitabhastasadisathaddhabhāvapaggahitasirānivātavuttikārakaraṇo  ^b^thambho^eb^. taduttarikaraṇo ^b^sārambho^eb^. so duvidhena labbhati  akusalavasena ceva kusalavasena ca. tattha agāriyassa parena kataṃ  alaṅkārādiṃ disvā taddiguṇakaraṇena uppajjamāno, anagāriyassa ca  yattakaṃ yattakaṃ paro pariyāpuṇāti vā katheti vā, mānavasena  taddiguṇataddiguṇakaraṇena uppajjamāno akusalo. agāriyassa pana paraṃ  ekaṃ salākabhattaṃ dentaṃ disvā attanā dve vā tīṇi vā dātukāmatāya  uppajjamāno, anagāriyassa ca parena ekanikāye ^a^M1.0175^ea^ gahite mānaṃ  anissāya kevalaṃ taṃ disvā attanā ālasiyaṃ abhibhuyya dve nikāye  gahetukāmatāya uppajjamāno kusalo. idha pana akusalo adhippeto.  ayañhi uppajjitvā cittaṃ dūseti, obhāsituṃ na deti. tasmā  ``cittassa upakkileso''ti vuccati.</p>
              <p>[03] yathā cāyaṃ, evaṃ jātiādīni nissāya cittassa uṇṇativasena  pavattamāno ^b^māno,^eb^ accuṇṇativasena ^b^atimāno,^eb^  madaggahaṇākāro ^b^mado,^eb^ kāmaguṇesu cittavossaggavasena  uppajjamāno ^b^pamādo^eb^ uppajjitvā cittaṃ dūseti, obhāsituṃ na  deti. tasmā ``cittassa upakkileso''ti vuccati.</p>
              <p>[03] kasmā ^a^V1.0180^ea^ pana bhagavā upakkilesaṃ dassento lobhamādiṃ katvā  dassetīti? tassa paṭhamuppattito. sabbasattānañhi yattha katthaci  upapannānaṃ antamaso suddhāvāsabhūmiyampi sabbapaṭhamaṃ bhavanikantivasena  lobho uppajjati, tato attano attano anurūpapaccayaṃ paṭicca  yathāsambhavaṃ itare, na ca ete soḷaseva cittassa upakkilesā, etena  pana nayena sabbepi kilesā gahitāyeva hontīti veditabbā. </p>
              <p>[03] 72^b^.^eb^ ettāvatā ^a^P1.0171^ea^ saṃkilesaṃ  dassetvā idāni vodānaṃ dassento ^b^sa kho so,  bhikkhave^eb^tiādimāha. tattha ^b^iti viditvā^eb^ti evaṃ jānitvā.  ^b^pajahatī^eb^ti samucchedappahānavasena ariyamaggena pajahati.  tattha kilesapaṭipāṭiyā maggapaṭipāṭiyāti dvidhā pahānaṃ veditabbaṃ.  kilesapaṭipāṭiyā tāva abhijjhāvisamalobho thambho sārambho māno  atimāno madoti ime cha kilesā arahattamaggena pahīyanti.  byāpādo kodho upanāho pamādoti ime cattāro kilesā  anāgāmimaggena pahīyanti. makkho paḷāso issā macchariyaṃ māyā  sāṭheyyanti ime cha sotāpattimaggena pahīyantīti. maggapaṭipāṭiyā  pana, sotāpattimaggena makkho paḷāso issā macchariyaṃ māyā  sāṭheyyanti ime cha pahīyanti. anāgāmimaggena byāpādo kodho  upanāho pamādoti ime cattāro. arahattamaggena abhijjhāvisamalobho  thambho sārambho māno atimāno madoti ime cha pahīyantīti.</p>
              <p>[03] imasmiṃ ^a^M1.0176^ea^ pana ṭhāne ime kilesā sotāpattimaggavajjhā vā  hontu, sesamaggavajjhā vā, atha kho anāgāmimaggeneva pahānaṃ sandhāya  ``abhijjhāvisamalobhaṃ cittassa upakkilesaṃ pajahatī''tiādimāhāti  veditabbā. ayamettha paveṇimaggāgato sambhavo, so ca upari  catutthamaggasseva niddiṭṭhattā yujjati, tatiyamaggena pahīnāvasesānañhi  visamalobhādīnaṃ tena pahānaṃ hoti, sesānaṃ imināva. yepi hi  sotāpattimaggena pahīyanti, tepi taṃsamuṭṭhāpakacittānaṃ appahīnattā  anāgāmimaggeneva suppahīnā hontīti. keci pana paṭhamamaggena cettha  pahānaṃ vaṇṇayanti, taṃ pubbāparena na sandhiyati. keci  vikkhambhanappahānampi, taṃ tesaṃ icchāmattameva. </p>
              <p>[03] 73^b^.^eb^ ^b^yato^eb^ ^a^V1.0181^ea^ ^b^kho, bhikkhave^eb^ti ettha  ^b^yato^eb^ti yamhi kāle. ^b^pahīno hotī^eb^ti  anāgāmimaggakkhaṇe pahānaṃ sandhāyevāha. </p>
              <p>[03] 74^b^.^eb^ ^b^so buddhe aveccappasādenā^eb^ti etaṃ ``yato  kho, bhikkhave, abhijjhāvisamalobho pahīno hoti, so buddhe  aveccappasādena samannāgato hotī''ti evaṃ ekamekena padena yojetabbaṃ.  imassa hi bhikkhuno anāgāmimaggena lokuttarappasādo āgato,  athassa aparena samayena buddhaguṇe dhammaguṇe saṅghaguṇe ca anussarato  lokiyo uppajjati, tamassa sabbampi lokiyalokuttaramissakaṃ  ^a^P1.0172^ea^ pasādaṃ dassento bhagavā ``buddhe  aveccappasādenā''tiādimāha.</p>
              <p>[03] tattha ^b^aveccappasādenā^eb^ti buddhadhammasaṅghaguṇānaṃ yāthāvato  ñātattā acalena accutena pasādena. idāni yathā tassa bhikkhuno  anussarato so aveccappasādo uppanno, taṃ vidhiṃ dassento ``itipi  so bhagavā''tiādinā nayena tīṇi anussatiṭṭhānāni vitthāresi.  tesaṃ atthavaṇṇanā sabbākārena ^b^visuddhimagge^eb^ anussatikathāyaṃ  vuttā. </p>
              <p>[03] 75^b^.^eb^ evamassa lokiyalokuttaramissakaṃ pasādaṃ  dassetvā idāni kilesappahānaṃ aveccappasādasamannāgatañca paccavekkhato  uppajjamānaṃ somanassādiānisaṃsaṃ ^a^M1.0177^ea^ dassento ^b^yathodhi kho  panassā^eb^tiādimāha. anāgāmissa hi paccante vuṭṭhitaṃ corupaddavaṃ  vūpasametvā taṃ paccavekkhato mahānagare vasantassa rañño viya ime  cime ca mama kilesā pahīnāti attano kilesappahānaṃ paccavekkhato  balavasomanassaṃ uppajjati. taṃ dassento bhagavā ``yathodhi kho  panassā''tiādimāha.</p>
              <p>[03] tassattho -- yvāyaṃ anāgāmī bhikkhu evaṃ ``buddhe  aveccappasādena samannāgato hoti...pe0... dhamme...pe0...  saṅghe...pe0... anuttaraṃ puññakkhettaṃ lokassā''ti, tassa yathodhi kho  cattaṃ hoti paṭinissaṭṭhaṃ, sakasakaodhivasena cattameva hoti, taṃ taṃ  kilesajātaṃ vantaṃ muttaṃ pahīnaṃ paṭinissaṭṭhaṃ.  ^b^sakasakaodhivasenā^eb^ti dve odhī kilesodhi ca maggodhi ca.  tattha kilesodhivasenāpi ye kilesā yaṃ maggavajjhā, te  aññamaggavajjhehi amissā hutvā sakeneva odhinā pahīnā.  maggodhivasenāpi ye kilesā yena maggena pahātabbā, tena teyeva  pahīnā ^a^V1.0182^ea^ honti. evaṃ sakasakaodhivasena taṃ taṃ kilesajātaṃ cattameva  hoti paṭinissaṭṭhaṃ, taṃ paccavekkhitvā ca laddhasomanasso tatuttaripi  so ``buddhe aveccappasādena samannāgatomhī''ti labhati atthavedanti  sambandho.</p>
              <p>[03] yatodhi ^a^P1.0173^ea^ ^b^khoti^eb^pi pāṭho. tassa  vasena ayamattho, assa bhikkhuno yatodhi kho pana cattaṃ hoti  paṭinissaṭṭhaṃ. tattha ^b^yato^eb^ti kāraṇavacanaṃ, yasmāti vuttaṃ hoti.  ^b^odhī^eb^ti heṭṭhā tayo maggā vuccanti. kasmā? te hi odhiṃ  katvā koṭṭhāsaṃ katvā uparimaggena pahātabbakilese ṭhapetvā pajahanti,  tasmā ^b^odhī^eb^ti vuccanti. arahattamaggo pana kiñci kilesaṃ  anavasesetvā pajahati, tasmā ^b^anodhī^eb^ti vuccati. imassa ca  bhikkhuno heṭṭhāmaggattayena cattaṃ. tena vuttaṃ ``yatodhi kho panassa  cattaṃ hotī''ti. tattha ^b^kho panā^eb^ti nipātamattaṃ. ayaṃ pana  piṇḍattho. yasmā assa odhi cattaṃ hoti paṭinissaṭṭhaṃ, tasmā taṃ  paccavekkhitvā ca laddhasomanasso tatuttaripi so ``buddhe  aveccappasādena samannāgatomhī''ti labhati atthavedanti yathāpāḷi  netabbaṃ.</p>
              <p>[03] tattha ^b^catta^eb^nti idaṃ sakabhāvapariccajanavasena vuttaṃ.  ^b^vanta^eb^nti idaṃ pana anādiyanabhāvadassanavasena. ^b^mutta^eb^nti  idaṃ santatito vinimocanavasena. ^b^pahīna^eb^nti idaṃ muttassapi  kvaci anavaṭṭhānadassanavasena. ^b^paṭinissaṭṭha^eb^nti idaṃ pubbe  ādinnapubbassa ^a^M1.0178^ea^ paṭinissaggadassanavasena paṭimukhaṃ vā  nissaṭṭhabhāvadassanavasena bhāvanābalena abhibhuyya  nissaṭṭhabhāvadassanavasenāti vuttaṃ hoti. ^b^labhati atthavedaṃ labhati  dhammaveda^eb^nti ettha buddhādīsu aveccappasādoyeva araṇīyato  ^b^attho,^eb^ upagantabbatoti vuttaṃ hoti. dhāraṇato ^b^dhammo,^eb^  vinipatituṃ appadānatoti vuttaṃ hoti. ^b^vedo^eb^ti ganthopi  ñāṇampi somanassampi. ``tiṇṇaṃ vedānaṃ pāragū''tiādīsu (dī0  ni0 1.256) hi gantho ``vedo''ti vuccati. ``yaṃ brāhmaṇaṃ  vedagumābhijaññā, akiñcanaṃ kāmabhāve asatta''ntiādīsu (su0 ni0  1065) ñāṇaṃ. ``ye vedajātā vicaranti loke''tiādīsu  somanassaṃ. idha pana somanassañca somanassasampayuttañāṇañca  adhippetaṃ, tasmā ``labhati atthavedaṃ labhati dhammavedanti  aveccappasādārammaṇasomanassañca somanassamayañāṇañca labhatī''ti  evamettha attho veditabbo.</p>
              <p>[03] atha ^a^V1.0183^ea^ vā ^b^atthaveda^eb^nti aveccappasādaṃ paccavekkhato uppannaṃ  vuttappakārameva vedaṃ. ^b^dhammaveda^eb^nti ^a^P1.0174^ea^  aveccappasādassa hetuṃ odhiso kilesappahānaṃ paccavekkhato uppannaṃ  vuttappakārameva vedanti evampi ettha attho veditabbo. vuttañhetaṃ  ``hetumhi ñāṇaṃ dhammapaṭisambhidā, hetuphale ñāṇaṃ atthapaṭisambhidā''ti  (vibha0 718-719). ^b^dhammūpasaṃhitaṃ pāmojja^eb^nti tameva  atthañca dhammañca atthadhammānisaṃsabhūtaṃ vedañca paccavekkhato uppannaṃ  pāmojjaṃ. tañhi anavajjalakkhaṇena paccavekkhaṇākārappavattena dhammena  ^b^upasañhita^eb^nti vuccati. ^b^pamuditassa pīti jāyatī^eb^ti  iminā pāmojjena pamuditassa nirāmisā pīti jāyati.  ^b^pītimanassā^eb^ti tāya pītiyā pīṇitamanassa. ^b^kāyo  passambhatī^eb^ti kāyopi passaddho hoti vūpasantadaratho.  ^b^passaddhakāyo sukha^eb^nti evaṃ vūpasantakāyadaratho cetasikaṃ sukhaṃ  paṭisaṃvedeti. ^b^cittaṃ samādhiyatī^eb^ti cittaṃ sammā ādhiyati  appitaṃ viya acalaṃ tiṭṭhati. </p>
              <p>[03] 76^b^.^eb^ evamassa kilesappahānaṃ aveccappasādasamannāgataṃ  paccavekkhato uppajjamānaṃ somanassādiānisaṃsaṃ dassetvā idāni  ``yathodhi kho pana me''ti vārena tassa paccavekkhaṇāya pavattākāraṃ  pakāsetvā tasseva ^a^M1.0179^ea^ anāgāmimaggānubhāvasūcakaṃ phalaṃ dassento ^b^sa  kho so, bhikkhave^eb^tiādimāha.</p>
              <p>[03] tattha ^b^evaṃsīlo^eb^ti tassa anāgāmimaggasampayuttaṃ  sīlakkhandhaṃ dasseti. ^b^evaṃdhammo evaṃpañño^eb^ti taṃsampayuttameva  samādhikkhandhaṃ paññākkhandhañca dasseti. ^b^sālīna^eb^nti  lohitasāligandhasāliādīnaṃ anekarūpānaṃ. ^b^piṇḍapāta^eb^nti  odanaṃ. ^b^vicitakāḷaka^eb^nti apanītakāḷakaṃ. ^b^nevassa taṃ  hoti antarāyāyā^eb^ti tassa evaṃvidhassa bhikkhuno taṃ  vuttappakārapiṇḍapātabhojanaṃ maggassa vā phalassa vā neva antarāyāya  hoti, paṭiladdhaguṇassa hi taṃ kimantarāyaṃ karissati? yopissa  appaṭiladdho catutthamaggo ca phalaṃ ca tappaṭilābhāya vipassanaṃ  ārabhatopi nevassa taṃ hoti antarāyāya, antarāyaṃ kātuṃ asamatthameva  hoti. kasmā? vuttappakārasīladhammapaññāsaṅgahena maggena  visuddhacittattā.</p>
              <p>[03] yasmā ^a^P1.0175^ea^ cettha etadeva kāraṇaṃ, tasmā  tadanurūpaṃ upamaṃ dassento ^b^seyyathāpī^eb^tiādimāha.</p>
              <p>[03] tattha ^a^V1.0184^ea^ ^b^accha^eb^nti vippasannaṃ. ^b^parisuddhaṃ^eb^ malavigamena.  ^b^pariyodātaṃ^eb^ pabhassaratāya. ^b^ukkāmukha^eb^nti suvaṇṇakārānaṃ  mūsāmukhaṃ. suvaṇṇakārānaṃ mūsā hi idha ^b^ukkā,^eb^ aññattha pana  dīpikādayopi vuccanti. ``ukkāsu dhārīyamānāsū''ti (dī0 ni0  1.159) hi āgataṭṭhāne dīpikā ``ukkā''ti vuccati. ``ukkaṃ  bandheyya, ukkaṃ bandhitvā ukkāmukhaṃ ālimpeyyā''ti (ma0 ni0  3.360) āgataṭṭhāne aṅgārakapallaṃ. ``kammārānaṃ yathā ukkā, anto  jhāyati no bahī''ti (jā0 2.22.649) āgataṭṭhāne kammāruddhanaṃ.  ``evaṃvipāko ukkāpāto bhavissatī''ti (dī0 ni0 1.24)  āgataṭṭhāne vātavego ``ukkā''ti vuccati. imasmiṃ pana ṭhāne aññesu  ca evarūpesu ``saṇḍāsena jātarūpaṃ gahetvā ukkāmukhe pakkhipatī''ti  āgataṭṭhānesu suvaṇṇakārānaṃ mūsā ``ukkā''ti veditabbā.</p>
              <p>[03] tatrāyaṃ upamāsaṃsandanā -- saṃkiliṭṭhavatthaṃ viya hi  saṃkiliṭṭhajātarūpaṃ viya ca imassa bhikkhuno puthujjanakāle  kāmarāgādimalānugataṃ cittaṃ daṭṭhabbaṃ. acchodakaṃ viya ukkāmukhaṃ viya  ca anāgāmimaggo. taṃ udakaṃ ukkāmukhañca ^a^M1.0180^ea^ āgamma vatthasuvaṇṇānaṃ  parisuddhatā viya tassa bhikkhuno vuttappakārasīladhammapaññāsaṅgahaṃ  anāgāmimaggaṃ āgamma visuddhacittatāti. </p>
              <p>[03] 77^b^.^eb^ ^b^so mettāsahagatena cetasā^eb^ti  yathānusandhivasena desanā āgatā. tayo hi anusandhī pucchānusandhi  ajjhāsayānusandhi yathānusandhīti. tattha ``evaṃ vutte aññataro  bhikkhu bhagavantaṃ etadavoca `siyā nu kho, bhante, bahiddhā asati  paritassanā'ti? `siyā bhikkhū'ti bhagavā avocā''ti (ma0 ni0  1.242). evaṃ pucchantānaṃ vissajjitasuttavasena ^b^pucchānusandhi^eb^  veditabbo. ``siyā kho pana te brāhmaṇa evamassa, ajjāpi nūna  samaṇo gotamo avītarāgo''ti (ma0 ni0 1.55) evaṃ paresaṃ  ajjhāsayaṃ viditvā vuttassa suttassa vasena ^b^ajjhāsayānusandhi^eb^  veditabbo. yena pana dhammena ādimhi desanā uṭṭhitā, tassa  dhammassa anurūpadhammavasena vā paṭipakkhavasena vā yesu suttesu upari  desanā āgacchati, tesaṃ vasena ^b^yathānusandhi^eb^ veditabbo ^a^P1.0176^ea^.  seyyathidaṃ, ākaṅkheyyasutte heṭṭhā sīlena desanā uṭṭhitā,  upari cha abhiññā āgatā. kakacūpame heṭṭhā akkhantiyā uṭṭhitā,  upari kakacūpamovādo āgato. alagadde heṭṭhā diṭṭhiparidīpanena  uṭṭhitā, upari tiparivaṭṭasuññatāpakāsanā āgatā, cūḷāssapure heṭṭhā  kilesaparidīpanena uṭṭhitā, upari brahmavihārā ^a^V1.0185^ea^ āgatā.  kosambiyasutte heṭṭhā bhaṇḍanena uṭṭhitā, upari sāraṇīyadhammā āgatā.  imasmimpi vatthasutte heṭṭhā kilesaparidīpanena uṭṭhitā, upari  brahmavihārā āgatā. tena vuttaṃ ``yathānusandhivasena desanā  āgatā''ti. brahmavihāresu pana anupadavaṇṇanā ca bhāvanānayo ca  sabbo sabbākārena visuddhimagge vutto. </p>
              <p>[03] 78^b^.^eb^ evaṃ bhagavā abhijjhādīnaṃ upakkilesānaṃ  paṭipakkhabhūtaṃ sabbaso ca kāmarāgabyāpādappahānena vihatapaccatthikattā  laddhapadaṭṭhānaṃ tassa anāgāmino brahmavihārabhāvanaṃ dassetvā idānissa  arahattāya vipassanaṃ dassetvā arahattappattiṃ dassetuṃ ^b^so atthi  ida^eb^ntiādimāha.</p>
              <p>[03] tassattho -- so anāgāmī evaṃ bhāvitabrahmavihāro etesaṃ  brahmavihārānaṃ yato kutoci vuṭṭhāya te eva brahmavihāradhamme nāmavasena  ^a^M1.0181^ea^ tesaṃ nissayaṃ hadayavatthuṃ vatthunissayāni bhūtānīti iminā nayena  bhūtupādāyadhamme rūpavasena ca vavatthapetvā ^b^atthi ida^eb^nti  pajānāti, ettāvatānena dukkhasaccavavatthānaṃ kataṃ hoti. tato tassa  dukkhassa samudayaṃ paṭivijjhanto ^b^atthi hīna^eb^nti pajānāti,  ettāvatānena samudayasaccavavatthānaṃ kataṃ hoti. tato tassa pahānupāyaṃ  vicinanto ^b^atthi paṇīta^eb^nti pajānāti, ettāvatānena  maggasaccavavatthānaṃ kataṃ hoti. tato tena maggena adhigantabbaṭṭhānaṃ  vicinanto ^b^atthi uttari imassa saññāgatassa nissaraṇa^eb^nti  pajānāti, imassa mayā adhigatassa brahmavihārasaññāgatassa uttari  nissaraṇaṃ nibbānaṃ atthīti evaṃ pajānātīti adhippāyo,  ettāvatānena nirodhasaccavavatthānaṃ kataṃ hoti. ^b^tassa evaṃ jānato  evaṃ passato^eb^ti tassa vipassanāpaññāya evaṃ catūhi ^a^P1.0177^ea^  ākārehi cattāri saccāni jānato, maggapaññāya evaṃ  passato, bhayabherave vuttanayeneva kāmāsavāpi cittaṃ vimuccati...pe0...  itthattāyāti pajānātīti.</p>
              <p>[03] evaṃ yāva arahattā desanaṃ pāpetvā idāni yasmā tassaṃ  parisati nhānasuddhiko brāhmaṇo nisinno, so evaṃ nhānasuddhiyā  vaṇṇaṃ vuccamānaṃ sutvā pabbajitvā arahattaṃ pāpuṇissatīti bhagavatā  vidito, tasmā tassa codanatthāya ``ayaṃ vuccati, bhikkhave, bhikkhu  ^a^V1.0186^ea^ sināto antarena sinānenā''ti imaṃ pāṭiyekkaṃ anusandhimāha. tattha  ^b^antarena sinānenā^eb^ti abbhantarena kilesavuṭṭhānasinānena. </p>
              <p>[03] 79^b^.^eb^ ^b^sundarikabhāradvājo^eb^ti ^b^bhāradvājo^eb^  nāma so brāhmaṇo attano gottavasena, sundarikāya pana nadiyā  sinātassa pāpappahānaṃ hotīti ayamassa diṭṭhi, tasmā  ``sundarikabhāradvājo''ti vuccati. so taṃ bhagavato vacanaṃ sutvā  cintesi ``mayaṃ sinānasuddhiṃ vaṇṇema, samaṇopi gotamo tatheva  vaṇṇeti, samānacchando dāni esa amhehī''ti. atha bhagavantaṃ  bāhukaṃ nadiṃ gantvā taṃ tattha pāpaṃ pavāhetvā āgataṃ viya maññamāno  āha ``gacchati pana bhavaṃ gotamo bāhukaṃ nadiṃ sināyitu''nti?  bhagavā tassa gacchāmīti vā na gacchāmīti vā avatvāyeva brāhmaṇassa  diṭṭhisamugghātaṃ kattukāmo ``kiṃ brāhmaṇa bāhukāya nadiyā  ^a^M1.0182^ea^, kiṃ bāhukā nadī karissatī''ti āha. tassattho kiṃ payojanaṃ bāhukāya,  kiṃ sā karissati? asamatthā sā kassaci atthāya, kiṃ tattha  gamissāmīti?</p>
              <p>[03] atha brāhmaṇo taṃ pasaṃsanto ^b^lokkhasammatā^eb^tiādimāha.  tattha ^b^lokkhasammatā^eb^ti lūkhabhāvasammatā, ^b^lūkhabhāva^eb^nti  cokkhabhāvaṃ, visuddhibhāvaṃ detīti evaṃ sammatāti vuttaṃ hoti.  ^b^lokyasammatā^eb^tipi pāṭho. tassattho, seṭṭhaṃ lokaṃ gamayatīti  evaṃ sammatāti. ^b^puññasammatā^eb^ti puññanti sammatā.  ^b^pavāhetī^eb^ti gamayati visodheti. ^b^gāthāhi ajjhabhāsī^eb^ti  gāthāhi abhāsi. gāthā ca vuccamānā tadatthadīpanatthameva vā  gāthārucikānaṃ vuccati, visesatthadīpanatthaṃ vā. idha panetā  ubhayatthadīpanatthaṃ vuttāti ^a^P1.0178^ea^ veditabbā.</p>
              <p>[03] ^b^bāhuka^eb^nti idameva hi ettha vacanaṃ tadatthadīpakaṃ, sesāni  visesatthadīpakāni. yatheva hi bāhukaṃ, evaṃ adhikakkādīnipi loko  gacchati nhānena pāpaṃ pavāhetuṃ. tattha ye tesaṃ ṭhānānaṃ āsannā  honti, te divasassa tikkhattuṃ nhāyanti. ye dūrā, te yathākkamaṃ  dvikkhattuṃ sakiṃ ekadivasantaraṃ, evaṃ yāva saṃvaccharantaraṃ nhāyanti.  ye pana sabbathāpi gantuṃ na sakkonti, te ghaṭehipi tato udakaṃ  āharāpetvā nhāyanti. sabbañcetaṃ niratthakaṃ, tasmā imaṃ visesatthaṃ  dīpetuṃ ^b^adhikakkādīnipī^eb^ti āha.</p>
              <p>[03] tattha ^a^V1.0187^ea^ ^b^adhikakka^eb^nti nhānasambhāravasena laddhavohāraṃ ekaṃ  titthaṃ vuccati. ^b^gayā^eb^tipi maṇḍalavāpisaṇṭhānaṃ titthameva vuccati.  ^b^payāgā^eb^ti etampi gaṅgāya ekaṃ titthameva mahāpanādassa rañño  gaṅgāyaṃ nimuggapāsādassa sopānasammukhaṭṭhānaṃ, bāhukā sundarikā  sarassatī bāhumatīti imā pana catasso nadiyo. ^b^bālo^eb^ti  duppañño. ^b^pakkhando^eb^ti pavisanto. ^b^na sujjhatī^eb^ti  kilesasuddhiṃ na pāpuṇāti, kevalaṃ rajojallameva pavāheti.</p>
              <p>[03] ^b^kiṃ sundarikā karissatī^eb^ti sundarikā kilesavisodhane  kiṃ karissati? na kiñci kātuṃ samatthāti adhippāyo. esa  nayo ^b^payāgabāhukā^eb^su. imehi ca tīhi padehi vuttehi  itarānipi cattāri lakkhaṇāhāranayena vuttāneva honti, tasmā yatheva  sundarikā payāgā ^a^M1.0183^ea^ bāhukā na kiñci karonti, tathā  adhikakkādayopīti veditabbā.</p>
              <p>[03] ^b^veri^eb^nti pāṇātipātādipañcaverasamannāgataṃ.  ^b^katakibbisa^eb^nti kataluddakammaṃ. ^b^na hi naṃ sodhaye^eb^ti  sundarikā vā payāgā vā bāhukā vā na sodhaye, na sodhetīti vuttaṃ  hoti. ^b^pāpakammina^eb^nti pāpakehi verakibbisakammehi yuttaṃ,  lāmakakamme yuttaṃ vā verakibbisabhāvaṃ appattehi khuddakehipi pāpehi  yuttanti vuttaṃ hoti.</p>
              <p>[03] ^b^suddhassā^eb^ti ^a^P1.0179^ea^ nikkilesassa. ^b^sadā  phaggū^eb^ti niccampi phaggunīnakkhattameva. phaggunamāse kira  ``uttaraphaggunadivase yo nhāyati, so saṃvaccharaṃ katapāpaṃ sodhetī''ti  evaṃ diṭṭhiko so brāhmaṇo, tenassa bhagavā taṃ diṭṭhiṃ paṭihananto āha  ``suddhassa ve sadā phaggū''ti. nikkilesassa niccaṃ  phaggunīnakkhattaṃ, itaro kiṃ sujjhatīti? ^b^uposatho sadā^eb^ti  suddhassa ca cātuddasapannarasādīsu uposathaṅgāni asamādiyatopi  niccameva uposatho. ^b^suddhassa sucikammassā^eb^ti nikkilesatāya  suddhassa sucīhi ca kāyakammādīhi samannāgatassa. ^b^sadā  sampajjate vata^eb^nti īdisassa ca kusalūpasañhitaṃ vatasamādānampi  niccaṃ sampannameva hotīti. ^b^idheva sināhī^eb^ti imasmiṃyeva mama  sāsane sināhi. kiṃ vuttaṃ hoti? ``sace  ajjhattikakilesamalappavāhanaṃ icchasi, idheva mama sāsane  aṭṭhaṅgikamaggasalilena sināhi, aññatra hi idaṃ natthī''ti.</p>
              <p>[03] idānissa ^a^V1.0188^ea^ sappāyadesanāvasena tīsupi dvāresu suddhiṃ dassento  ^b^sabbabhūtesu karohi khemata^eb^ntiādimāha. tattha ^b^khemata^eb^nti  abhayaṃ hitabhāvaṃ, mettanti vuttaṃ hoti. etenassa manodvārasuddhi  dassitā hoti.</p>
              <p>[03] ^b^sace musā na bhaṇasī^eb^ti etenassa vacīdvārasuddhi.  ^b^sace pāṇaṃ na hiṃsasi sace adinnaṃ nādiyasī^eb^ti etehi  kāyadvārasuddhi. ^b^saddahāno amaccharī^eb^ti etehi pana naṃ evaṃ  parisuddhadvāraṃ saddhāsampadāya cāgasampadāya ca niyojesi. ^b^kiṃ  kāhasi gayaṃ gantvā, udapānopi te gayā^eb^ti ayaṃ pana upaḍḍhagāthā,  sace sabbabhūtesu khemataṃ karissasi, musā na bhaṇissasi, pāṇaṃ na  hanissasi, adinnaṃ nādiyissasi, saddhahāno amaccharī bhavissasi,  kiṃ kāhasi gayaṃ gantvā udapānopi te gayā ^a^M1.0184^ea^, gayāyapi hi te  nhāyantassa udapānepi imāya eva paṭipattiyā kilesasuddhi,  sarīramalasuddhi pana ubhayattha samāti evaṃ yojetabbaṃ. yasmā ca  loke gayā sammatatarā, tasmā tassa bhagavā ``gacchati pana bhavaṃ  gotamo bāhuka''nti puṭṭhopi ``kiṃ kāhasi bāhukaṃ gantvā''ti avatvā  ``kiṃ kāhasi gayaṃ gantvā''ti āhāti veditabbo. </p>
              <p>[03] 80^b^.^eb^ ^b^evaṃ vutte^eb^ti evamādi bhayabherave vuttattā  pākaṭameva. ^b^eko vūpakaṭṭho^eb^tiādīsu pana ^b^eko^eb^  kāyavivekena ^a^P1.0180^ea^. ^b^vūpakaṭṭho^eb^ cittavivekena.  ^b^appamatto^eb^ kammaṭṭhāne sati avijahanena. ^b^ātāpī^eb^  kāyikacetasikavīriyasaṅkhātena ātāpena. ^b^pahitatto^eb^ kāye ca  jīvite ca anapekkhatāya. ^b^viharanto^eb^ aññatarairiyāpathavihārena.  ^b^nacirassevā^eb^ti pabbajjaṃ upādāya vuccati. ^b^kulaputtā^eb^ti  duvidhā kulaputtā jātikulaputtā ca ācārakulaputtā ca, ayaṃ pana  ubhayathāpi kulaputto. ^b^agārasmā^eb^ti gharā. agārassa hitaṃ  ^b^agāriyaṃ,^eb^ kasigorakkhādikuṭumbaposanakammaṃ vuccati, natthi ettha  agāriyanti ^b^anagāriyaṃ,^eb^ pabbajjāyetaṃ adhivacanaṃ.  ^b^pabbajantī^eb^ti upagacchanti upasaṅkamanti. ^b^tadanuttara^eb^nti taṃ  anuttaraṃ. ^b^brahmacariyapariyosāna^eb^nti maggabrahmacariyassa  pariyosānaṃ, arahattaphalanti vuttaṃ hoti. tassa hi atthāya kulaputtā  pabbajanti. ^b^diṭṭheva dhamme^eb^ti tasmiṃyeva attabhāve. ^b^sayaṃ  abhiññā sacchikatvā^eb^ti attanāyeva paññāya paccakkhaṃ katvā,  aparappaccayaṃ katvāti attho. ^b^upasampajja vihāsī^eb^ti pāpuṇitvā  sampādetvā vihāsīti, evaṃ viharanto ca khīṇā jāti...pe0...  abbhaññāsi. etenassa paccavekkhaṇabhūmiṃ dasseti.</p>
              <p>[03] katamā ^a^V1.0189^ea^ panassa jāti khīṇā? kathañca naṃ abbhaññāsīti?  vuccate, kāmañcetaṃ bhayabheravepi vuttaṃ, tathāpi naṃ idha paṭhamapurisavasena  yojanānayassa dassanatthaṃ puna saṅkhepato bhaṇāma. na tāvassa  atītā jāti khīṇā, pubbeva khīṇattā. na anāgatā, tattha  vāyāmābhāvato. na paccuppannā, vijjamānattā. maggassa pana  abhāvitattā yā uppajjeyya ekacatupañcavokārabhavesu  ekacatupañcakkhandhappabhedā jāti, sā maggassa bhāvitattā  anuppādadhammataṃ āpajjanena khīṇā, taṃ so maggabhāvanāya pahīnakilese  paccavekkhitvā kilesābhāve vijjamānampi kammaṃ āyatiṃ appaṭisandhikaṃ  hotīti jānanto jānāti.</p>
              <p>[03] ^b^vusita^eb^nti ^a^M1.0185^ea^ vutthaṃ parivutthaṃ, kataṃ caritaṃ niṭṭhāpitanti  attho. ^b^brahmacariya^eb^nti maggabrahmacariyaṃ. ^b^kataṃ  karaṇīya^eb^nti catūsu saccesu catūhi maggehi  pariññāpahānasacchikiriyabhāvanāvasena soḷasavidhampi kiccaṃ  niṭṭhāpitanti attho. ^b^nāparaṃ itthattāyā^eb^ti idāni  punaitthabhāvāya ^a^P1.0181^ea^ evaṃsoḷasakiccabhāvāya,  kilesakkhayāya vā maggabhāvanā natthīti. atha vā,  ^b^itthattāyā^eb^ti itthabhāvato imasmā evaṃpakārā idāni  vattamānakkhandhasantānā aparaṃ khandhasantānaṃ natthi. ime pana  pañcakkhandhā pariññātā tiṭṭhanti, chinnamūlako rukkho viyāti  abbhaññāsi. ^b^aññataro^eb^ti eko. ^b^arahata^eb^nti  arahantānaṃ, bhagavato sāvakānaṃ arahataṃ abbhantaro ahosīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] vatthasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. sallekhasuttavaṇṇanā </h3n>
            <h4>
              <h4n> </h4n>
              <p>[03] 81^b^.^eb^ ^b^evaṃ^eb^ ^a^V1.0190^ea^ ^b^me suta^eb^nti sallekhasuttaṃ. tattha  ^b^mahācundo^eb^ti tassa therassa nāmaṃ. ^b^sāyanhasamaya^eb^nti  sāyanhakāle. ^b^paṭisallānā vuṭṭhito^eb^ti ettha ^b^paṭisallāna^eb^nti  tehi tehi sattasaṅkhārehi paṭinivattitvā sallānaṃ nilīyanaṃ,  ekībhāvo pavivekoti vuttaṃ hoti. yo tato vuṭṭhito, so  paṭisallānā vuṭṭhito nāma hoti. ayaṃ pana yasmā paṭisallānānaṃ  uttamato phalasamāpattito vuṭṭhāsi, tasmā ``paṭisallānā vuṭṭhito''ti  vutto. ^b^bhagavantaṃ abhivādetvā^eb^ti samadasanakhujjalavibhūsitena  sirasā bhagavantaṃ sakkaccaṃ vanditvā, abhivādāpetvā vā ``sukhī bhava,  cundā''ti evaṃ vacībhedaṃ kārāpetvā, bhagavā pana kira vandito  samāno suvaṇṇadundubhisadisaṃ gīvaṃ paggayha kaṇṇasukhaṃ pemaniyaṃ  amatābhisekasadisaṃ brahmaghosaṃ nicchārento ``sukhī hohī''ti tassa  tassa nāmaṃ gahetvā vadati, etaṃ āciṇṇaṃ tathāgatānaṃ. tatridaṃ  sādhakasuttaṃ, ``sakko, bhante, devānamindo sāmacco saparijano  bhagavato pāde sirasā vandatīti, sukhī hotu pañcasikha sakko  devānamindo sāmacco saparijano, sukhakāmā hi devā manussā asurā  nāgā gandhabbā, ye caññe ^a^M1.0186^ea^ santi puthukāyā''ti. evañca pana  tathāgatā evarūpe mahesakkhe yakkhe abhivadantīti.</p>
              <p>[03] ^b^yā imā^eb^ti idāni vattabbābhimukhaṃ karonto viya āha.  ^b^anekavihitā^eb^ti nānappakārā. ^b^diṭṭhiyo^eb^ti micchādiṭṭhiyo  ^a^P1.0182^ea^. ^b^loke uppajjantī^eb^ti sattesu pātubhavanti.  ^b^attavādappaṭisaṃyuttā^eb^ti ``rūpaṃ attato  samanupassatī''tiādinayappavattena attavādena paṭisaṃyuttā, tā vīsati  bhavanti. ^b^lokavādappaṭisaṃyuttā^eb^ti ``sassato attā ca loko  cā''tiādinayappavattena lokavādena paṭisaṃyuttā, tā aṭṭha honti  sassato, asassato, sassato ca asassato ca, neva sassato  nāsassato, antavā, anantavā, antavā ca anantavā ca, nevantavā  nānantavā attā ca loko cāti evaṃ pavattattā.</p>
              <p>[03] ^b^ādimevā^eb^tiādīsu ayamattho kiṃ nu kho bhante ādimeva  manasikarontassa appatvāpi sotāpattimaggaṃ ^a^V1.0191^ea^  vipassanāmissakapaṭhamamanasikārameva manasikarontassa bhikkhuno  evametāsaṃ ettakeneva upāyena etāsaṃ diṭṭhīnaṃ pahānañca paṭinissaggo  ca hotīti. idañca thero attanā anadhimānikopi samāno  adhimānikānaṃ adhimānappahānatthaṃ adhimāniko viya hutvā pucchatīti  veditabbo. apare panāhu ``therassa antevāsikā ādimanasikāreneva  diṭṭhīnaṃ samucchedappahānaṃ hotīti evaṃsaññinopi, samāpattivihārā  sallekhavihārāti evaṃsaññinopi atthi. so tesaṃ atthāya bhagavantaṃ  pucchatī''ti. </p>
              <p>[03] 82^b^.^eb^ athassa bhagavā tāsaṃ diṭṭhīnaṃ pahānūpāyaṃ  dassento ^b^yā imā^eb^tiādimāha. tattha yattha cetā diṭṭhiyo  uppajjantītiādi pañcakkhandhe sandhāya vuttaṃ. etesu hi etā  diṭṭhiyo uppajjanti. yathāha ``rūpe kho, bhikkhave, sati rūpaṃ  abhinivissa evaṃ diṭṭhi uppajjati, so attā so loko so pecca  bhavissāmi nicco dhuvo sassato avipariṇāmadhammo''ti (saṃ0 ni0   3.152) vitthāro. ārammaṇavasena pana ekavacanaṃ katvā  ^b^yattha cā^eb^ti āha, yasmiṃ ārammaṇe uppajjantīti vuttaṃ hoti.  ettha ca ^b^uppajjanti anusenti samudācarantī^eb^ti imesaṃ evaṃ  nānākaraṇaṃ veditabbaṃ. jātivasena hi ajātā jāyamānā  ^b^uppajjantī^eb^ti vuccanti. punappunaṃ āsevitā thāmagatā  ^a^M1.0187^ea^ appaṭivinītā ^b^anusentī^eb^ti. kāyavacīdvāraṃ sampattā  ^b^samudācarantī^eb^ti, idametesaṃ nānākaraṇaṃ. ^b^taṃ netaṃ  mamā^eb^tiādīsu taṃ pañcakkhandhappabhedaṃ ārammaṇametaṃ mayhaṃ na hoti,  ahampi eso na ^a^P1.0183^ea^ asmi, eso me attāpi na  hotīti evametaṃ yathābhūtaṃ sammappaññāya passatoti evaṃ tāva padattho  veditabbo.</p>
              <p>[03] yasmā pana ettha etaṃ mamāti taṇhāgāho, tañca gaṇhanto  aṭṭhasatataṇhāvicaritappabhedaṃ taṇhāpapañcaṃ gaṇhāti. esohamasmīti  mānagāho, tañca gaṇhanto navappabhedaṃ mānapapañcaṃ gaṇhāti. eso me  attāti diṭṭhigāho, tañca gaṇhanto dvāsaṭṭhidiṭṭhigatappabhedaṃ diṭṭhipapañcaṃ  gaṇhāti. tasmā ^b^netaṃ mamā^eb^ti vadanto bhagavā yathāvuttappabhedaṃ  taṇhāpapañcaṃ paṭikkhipati. ^b^nesohamasmī^eb^ti mānapapañcaṃ.  ^b^na meso attā^eb^ti diṭṭhipapañcaṃ. diṭṭhekaṭṭhāyeva cettha taṇhāmānā  veditabbā. ^b^evameta^eb^nti evaṃ ``netaṃ mamā''tiādinā ākārena  etaṃ khandhapañcakaṃ. ^b^yathābhūta^eb^nti yathā sabhāvaṃ, yathā atthīti  vuttaṃ hoti. khandhapañcakañhi eteneva ākārena atthi.  mamantiādinā pana gayhamānampi tenākārena nevatthīti adhippāyo.  ^b^sammappaññāya passato^eb^ti sotāpattimaggapaññāpariyosānāya  ^a^V1.0192^ea^ vipassanāpaññāya suṭṭhu passantassa. ^b^evametāsa^eb^nti etena  upāyena etāsaṃ. ^b^pahānaṃ paṭinissaggo^eb^ti ubhayampetaṃ  samucchedappahānassevādhivacanaṃ.</p>
              <p>[03] evaṃ bhagavā ādimanasikāreneva diṭṭhīnaṃ pahānaṃ hoti nu kho  noti āyasmatā mahācundena adhimānikānaṃ vasena pañhaṃ puṭṭho  sotāpattimaggena diṭṭhippahānaṃ dassetvā idāni sayameva adhimānikānaṃ  jhānaṃ vibhajanto ^b^ṭhānaṃ kho paneta^eb^ntiādimāha. tattha  ^b^adhimānikā^eb^ nāma yesaṃ appatte pattasaññāya adhimāno  uppajjati, svāyaṃ uppajjamāno neva lokavaṭṭānusārīnaṃ bālaputhujjanānaṃ  uppajjati, na ariyasāvakānaṃ. na hi sotāpannassa ``sakadāgāmī  aha''nti adhimāno uppajjati, na sakadāgāmissa ``anāgāmī  aha''nti, na anāgāmino ``arahā aha''nti, kārakasseva pana  samathavasena vā vipassanāvasena vā vikkhambhitakilesassa niccaṃ  yuttapayuttassa āraddhavipassakassa uppajjati. tassa hi  samathavikkhambhitānaṃ vā vipassanāvikkhambhitānaṃ vā kilesānaṃ  samudācāraṃ apassato ``sotāpanno ^a^P1.0184^ea^ ahanti vā,  sakadāgāmī, anāgāmī ^a^M1.0188^ea^, arahā aha''nti vā adhimāno uppajjati,  talaṅgaratissapabbatavāsidhammadinnattherena ovādiyamānattherānaṃ viya.</p>
              <p>[03] therassa kira acirūpasampannasseva ovāde ṭhatvā bahū bhikkhū  visesaṃ adhigacchiṃsu. taṃ pavattiṃ sutvā tissamahāvihāravāsī  bhikkhusaṅgho ``na aṭṭhānaniyojako theroti theraṃ ānethā''ti  sambahule bhikkhū pāhesi. te gantvā, ``āvuso, dhammadinna  bhikkhusaṅgho taṃ pakkosāpetī''ti āhaṃsu. so āha ``kiṃ pana  tumhe, bhante, attānaṃ gavesatha para''nti? attānaṃ sappurisāti, so  tesaṃ kammaṭṭhānamadāsi, sabbeva arahattaṃ pāpuṇiṃsu. bhikkhusaṅgho puna  aññe bhikkhū pāhesi, evaṃ yāvatatiyaṃ pahitā sabbepi tattheva arahattaṃ  patvā vihariṃsu.</p>
              <p>[03] tato saṅgho gatagatā nāgacchantīti aññataraṃ vuḍḍhapabbajitaṃ  pāhesi. so gantvā ca, ``bhante, dhammadinna tikkhattuṃ  tissamahāvihāravāsī bhikkhusaṅgho tuyhaṃ santike pesesi, tvaṃ nāma  saṅghassa āṇaṃ garuṃ na karosi, nāgacchasī''ti āha. thero  kimetanti paṇṇasālaṃ appavisitvāva pattacīvaraṃ gāhāpetvā tāvadeva  nikkhami, so antarāmagge haṅkanavihāraṃ pāvisi. tattha ceko  mahāthero saṭṭhivassātīto adhimānena arahattaṃ paṭijānāti. thero taṃ  upasaṅkamitvā ^a^V1.0193^ea^ vanditvā paṭisanthāraṃ katvā adhigamaṃ pucchi. thero  āha ``āma dhammadinna, yaṃ pabbajitena kātabbaṃ, cirakataṃ taṃ mayā,  atītasaṭṭhivassomhi etarahī''ti. kiṃ, bhante, iddhimpi vaḷañjethāti.  āma dhammadinnāti. sādhu vata, bhante, hatthiṃ tumhākaṃ paṭimukhaṃ  āgacchantaṃ māpethāti. sādhāvusoti thero sabbasetaṃ sattappatiṭṭhaṃ  tidhāpabhinnaṃ naṅguṭṭhaṃ bījayamānaṃ soṇḍaṃ mukhe pakkhipitvā dvīhi dantehi  vijjhitukāmaṃ viya paṭimukhaṃ āgacchantaṃ mahāhatthiṃ māpesi. so taṃ  attanāyeva māpitaṃ hatthiṃ disvā bhīto palāyituṃ ārabhi. tadāva  attānaṃ ``nāhaṃ arahā''ti ñatvā dhammadinnassa pādamūle ukkuṭikaṃ  nisīditvā ``patiṭṭhā me hohi, āvuso''ti āha. dhammadinno  ``mā, bhante, soci, mā anattamano ahosi, kārakānaṃyeva  adhimāno uppajjatī''ti ^a^P1.0185^ea^ theraṃ samassāsetvā  kammaṭṭhānamadāsi. thero tassovāde ṭhatvā arahattaṃ pāpuṇi.</p>
              <p>[03] cittalapabbatepi ^a^M1.0189^ea^ tādisova thero vasati. dhammadinno tampi  upasaṅkamitvā tatheva pucchi. sopi tatheva byākāsi. tato naṃ  dhammadinno kiṃ, bhante, iddhimpi vaḷañjethāti āha. āmāvusoti.  sādhu vata, bhante, ekaṃ pokkharaṇiṃ māpethāti. thero māpesi.  ettha, bhante, padumagumbaṃ māpethāti. tampi māpesi. padumagumbe  mahāpadumaṃ māpethāti. tampi māpesi. etasmiṃ padumagumbe ṭhatvā  madhurassarena gāyantaṃ naccantañca ekaṃ itthiviggahaṃ māpethāti. tampi  māpesi. so etaṃ, bhante, punappunaṃ upanijjhāyathāti vatvā sayaṃ  pāsādaṃ pāvisi. therassa taṃ upanijjhāyato saṭṭhivassāni  vikkhambhitakilesā caliṃsu, so tadā attānaṃ ñatvā purimatthero viya  dhammadinnattherassa santike kammaṭṭhānaṃ gahetvā arahattaṃ pāpuṇi.</p>
              <p>[03] dhammadinnopi anupubbena tissamahāvihāraṃ agamāsi. tasmiñca  samaye therā cetiyaṅgaṇaṃ sammajjitvā buddhārammaṇaṃ pītiṃ uppādetvā  nisinnā honti, etaṃ kira tesaṃ vattaṃ. tena nesaṃ ekopi ``idha  pattacīvaraṃ ṭhapehī''ti dhammadinnaṃ vattā pucchitāpi nāhosi.  dhammadinno eso bhaveyyāti ñatvā pana pañhaṃ pucchiṃsu. so  pucchitapañhe tiṇhena asinā kumudanāḷakalāpaṃ viya chinditvā  pādaṅguliyā mahāpathaviṃ pahari. bhante ayaṃ acetanā mahāpathavīpi  dhammadinnassa guṇaṃ jānāti. tumhe pana na jānitthāti ca vatvā imaṃ  gāthamāha -- </p>
              <p>[21] ``acetanāyaṃ ^a^V1.0194^ea^ pathavī, vijānāti guṇāguṇaṃ. </p>
              <p>[22] sacetanātha kho bhante, na jānātha guṇāguṇa''nti..</p>
              <p>[03] tāvadeva ca ākāse abbhuggantvā talaṅgaratissapabbatameva  agamāsi. evaṃ kārakasseva adhimāno uppajjati. tasmā bhagavā  tādisānaṃ bhikkhūnaṃ vasena jhānaṃ vibhajanto ^b^ṭhānaṃ kho  paneta^eb^ntiādimāha.</p>
              <p>[03] tassattho, atthetaṃ kāraṇaṃ, no natthi. yena idhekacco bhikkhu  bāhiraparibbājakehi ^a^P1.0186^ea^ sādhāraṇaṃ vivicceva  kāmehi...pe0... paṭhamaṃ jhānaṃ upasampajja vihareyya, yaṃ pana ^b^tassa  evamassa sallekhena viharāmī^eb^ti, yaṃ paṭipattividhānaṃ kilese  saṃlikhati, tenāhaṃ viharāmīti, taṃ na yujjati, na ^a^M1.0190^ea^ hi adhimānikassa  bhikkhuno jhānaṃ sallekho vā sallekhapaṭipadā vā hoti. kasmā?  avipassanāpādakattā. na hi so jhānaṃ samāpajjitvā tato vuṭṭhāya  saṅkhāre sammasati, jhānaṃ panassa cittekaggamattaṃ karoti,  diṭṭhadhammasukhavihāro hoti. tasmā tamatthaṃ dassento bhagavā ``na  kho panete, cunda, ariyassa vinaye sallekhā vuccanti,  diṭṭhadhammasukhavihārā ete ariyassa vinaye vuccantī''ti āha.</p>
              <p>[03] tattha ^b^ete^eb^ti jhānadhammavasena bahuvacanaṃ veditabbaṃ, ete  paṭhamajjhānadhammāti vuttaṃ hoti. samāpattivasena vā, ekampi hi  paṭhamajjhānaṃ punappunaṃ samāpattivasena pavattattā bahuttaṃ gacchati.  ārammaṇavasena vā, ekampi hi paṭhamajjhānaṃ pathavīkasiṇādīsu  pavattivasena bahuttaṃ gacchatīti. esa nayo dutiyatatiyacatutthajjhānesu.  āruppajhānesu pana ārammaṇabhedābhāvato purimakāraṇadvayavaseneva  bahuvacanaṃ veditabbaṃ.</p>
              <p>[03] yasmā cetesaṃ aṅgānipi santāni ārammaṇānipi, nibbutāni  ceva sukhumāni cāti vuttaṃ hoti, tasmā tāni ^b^santā ete  vihārā^eb^ti evaṃ vuttānīti veditabbāni. ayaṃ tāva tesaṃ catunnampi  sādhāraṇā vaṇṇanā. visesavaṇṇanā pana ``sabbaso  rūpasaññāna''ntiādipadānusārato vattabbā siyā. sā  ^b^visuddhimagge^eb^ sabbākārena vuttāyeva. </p>
              <p>[03] 83^b^.^eb^ evaṃ ^a^V1.0195^ea^ yasmā adhimānikassa bhikkhuno  jhānavihāro avipassanāpādakattā sallekhavihāro na hoti, na hi so  jhānaṃ samāpajjitvā tato vuṭṭhāya saṅkhāre sammasati, cittekaggakaro  diṭṭhadhamme sukhavihāro panassa hoti, tasmā tamatthaṃ dassento  rūpajjhānāni ca arūpajjhānāni ca vibhajitvā idāni ca yattha  sallekho kātabbo catucattālīsāya ākārehi, tañca vatthuṃ tañca sallekhaṃ  dassento ^b^idha kho pana vo^eb^tiādimāha.</p>
              <p>[03] kasmā pana ``aṭṭhahi samāpattīhi avihiṃsādayo sallekhā''ti  vuttā? lokuttarapādakattā. bāhirakānañhi aṭṭha samāpattiyo  vaṭṭapādakāyeva. sāsane ^a^P1.0187^ea^ saraṇagamanampi  lokuttarapādakaṃ, pageva avihiṃsādayo. imināyeva ca suttena  veditabbaṃ ``yathā bāhirakassa aṭṭhasamāpattilābhino pañcābhiññassāpi  dinnadānato sāsane tisaraṇagatassa ^a^M1.0191^ea^ dinnadānaṃ mahapphalataraṃ hotī''ti.  idañhi sandhāya dakkhiṇāvisuddhisutte ``bāhirake kāmesu vītarāge  dānaṃ datvā koṭisatasahassaguṇā pāṭikaṅkhitabbā.  sotāpattiphalasacchikiriyāya paṭipanne dānaṃ datvā asaṅkheyyā  appameyyā dakkhiṇā pāṭikaṅkhitabbā, ko pana vādo sotāpanne''ti  vuttaṃ (ma0 ni0 3.379). saraṇagamanato paṭṭhāya hi tattha  sotāpattiphalasacchikiriyāya paṭipanno adhippetoti, ayaṃ tāvettha  pāḷiyojanā.</p>
              <p>[03] anupadavaṇṇanāyaṃ pana ^b^idhā^eb^ti vihiṃsādivatthudīpanametaṃ.  ^b^kho panā^eb^ti nipātamattaṃ. ^b^vo^eb^ti karaṇatthe sāmivacanaṃ,  ayaṃ pana saṅkhepattho, yadetaṃ ``pare vihiṃsakā  bhavissantī''tiādinā nayena vihiṃsādivatthuṃ vadāma. idha, cunda,  tumhehi sallekho kātabboti.</p>
              <p>[03] evaṃ saṅkhepato vatvā idāni vitthārento ``pare vihiṃsakā  bhavissanti, mayamettha avihiṃsakā bhavissāmāti sallekho  karaṇīyo''tiādimāha.</p>
              <p>[03] tattha ^b^pare^eb^ti ye keci imaṃ sallekhamananuyuttā.  ^b^vihiṃsakā bhavissantī^eb^ti pāṇinā vā leḍḍunā vātiādīhi  sattānaṃ vihesakā bhavissanti. ^b^mayamettha avihiṃsakā  bhavissāmā^eb^ti mayaṃ pana yattheva vatthusmiṃ pare evaṃ vihiṃsakā  bhavissanti, ettheva avihiṃsakā bhavissāma, avihiṃsaṃ uppādetvā  viharissāma. ^b^iti sallekho karaṇīyo^eb^ti evaṃ tumhehi sallekho  kātabbo ^a^V1.0196^ea^. ^b^sallekho^eb^ti ca idha avihiṃsāva veditabbā.  avihiṃsā hi vihiṃsaṃ sallekhati, taṃ chindati, tasmā ^b^sallekho^eb^ti  vuccati. esa nayo sabbattha. ayaṃ pana viseso. ^b^pare  micchādiṭṭhī^eb^ti ettha kammapathānaṃ antamicchādiṭṭhiñca micchattānaṃ  ādimicchādiṭṭhiñca missetvā diṭṭhi vuttāti veditabbā. tathā  ^b^mayamettha sammādiṭṭhī^eb^ti vuttaṭṭhāne sammādiṭṭhi. ettha ca  kammapathakathā vitthārato sammādiṭṭhisutte āvi bhavissati.  micchattesu micchādiṭṭhiādayo dvedhāvitakke.</p>
              <p>[03] ayaṃ panettha saṅkhepo, pāṇaṃ atipātentīti ^b^pāṇātipātī^eb^  ^a^P1.0188^ea^ pāṇaghātakāti attho. adinnaṃ ādiyantīti  ^b^adinnādāyī,^eb^ parassa hārinoti attho. abrahmaṃ hīnaṃ  lāmakadhammaṃ carantīti ^b^abrahmacārī,^eb^ methunadhammappaṭisevakāti  ^a^M1.0192^ea^ attho. brahmaṃ seṭṭhaṃ paṭipadaṃ carantīti ^b^brahmacārī,^eb^ methunā  paṭiviratāti attho. ettha ca brahmacariyaṃ sallekhoti veditabbaṃ.  brahmacariyañhi abrahmacariyaṃ sallekhati. musā vadantīti  ^b^musāvādī,^eb^ paresaṃ atthabhañjanakaṃ tucchaṃ alikaṃ vācaṃ bhāsitāroti  attho. pisuṇā vācā etesanti ^b^pisuṇavācā^eb^. paresaṃ  mammacchedikā pharusā vācā etesanti ^b^pharusavācā^eb^. samphaṃ  niratthakavacanaṃ palapantīti ^b^samphappalāpī^eb^. abhijjhāyantīti  ^b^abhijjhālū,^eb^ parabhaṇḍalubbhanasīlāti attho. byāpannaṃ pūtibhūtaṃ  cittametesanti ^b^byāpannacittā^eb^. micchā pāpikā viññugarahitā  etesaṃ diṭṭhīti ^b^micchādiṭṭhī,^eb^ kammapathapariyāpannāya natthi  dinnantiādivatthukāya, micchattapariyāpannāya aniyyānikadiṭṭhiyā ca  samannāgatāti attho. sammā sobhanā viññuppasatthā etesaṃ diṭṭhīti  ^b^sammādiṭṭhī,^eb^ kammapathapariyāpannāya atthi dinnantiādikāya  kammassakatādiṭṭhiyā, sammattapariyāpannāya maggadiṭṭhiyā ca  samannāgatāti attho.</p>
              <p>[03] ^b^micchāsaṅkappā^eb^ti ayāthāvāniyyānikākusalasaṅkappā.  esa nayo ^b^micchāvācā^eb^tiādīsu. ayaṃ pana viseso,  micchāsaṅkappādayo viya hi ^b^micchāsati^eb^ nāma pāṭiekko koci  dhammo natthi, atītaṃ pana cintayato pavattānaṃ catunnampi  akusalakkhandhānametaṃ adhivacanaṃ. yampi vuttaṃ bhagavatā --  ``atthesā, bhikkhave, anussati, nesā natthīti vadāmi, puttalābhaṃ  vā, bhikkhave, anussarato, dhanalābhaṃ vā, bhikkhave, anussarato,  yasalābhaṃ vā, bhikkhave, anussarato''ti, tampi taṃ taṃ cintentassa  satipatirūpakena uppattiṃ sandhāya vuttanti veditabbaṃ  ^a^V1.0197^ea^. ^b^micchāñāṇī^eb^ti ettha ca ^b^micchāñāṇa^eb^nti pāpakiriyāsu  upāyacintāvasena pāpaṃ katvā ``sukataṃ mayā''ti paccavekkhaṇākārena  ca uppanno moho veditabbo, tena samannāgatā puggalā ^b^micchāñāṇī.  sammāñāṇī^eb^ti ettha pana ekūnavīsatibhedaṃ ^a^P1.0189^ea^  paccavekkhaṇāñāṇaṃ ``sammāñāṇa''nti vuccati, tena samannāgatā puggalā  ^b^sammāñāṇī. micchāvimuttī^eb^ti avimuttāyeva samānā  ``vimuttā maya''nti evaṃsaññino, avimuttiyaṃ vā vimuttisaññino.  tatrāyaṃ vacanattho, micchā pāpikā viparītā vimutti etesaṃ  atthīti ^b^micchāvimuttī^eb^. micchāvimuttīti ca yathāvuttenākārena  pavattānaṃ akusalakkhandhānametaṃ adhivacanaṃ. phalasampayuttāni pana  sammādiṭṭhiādīni aṭṭhaṅgāni ṭhapetvā sesadhammā ^b^sammāvimuttī^eb^ti  veditabbā. sā ca micchāvimuttiṃ sallikhitvā ṭhitattā  ^b^sallekho^eb^ti ^a^M1.0193^ea^ veditabbā. tattha niyojento āha ``mayamettha  sammāvimuttī bhavissāmāti sallekho karaṇīyo''ti. </p>
              <p>[01] ito parāni tīṇi nīvaraṇavasena vuttāni.  ^b^abhijjhālū byāpannacittā^eb^ti evaṃ kammapathesu vuttattā panettha  paṭhamāni dve nīvaraṇāni na vuttānīti veditabbāni. tattha  thinamiddhena pariyuṭṭhitā abhibhūtāti ^b^thinamiddhapariyuṭṭhitā^eb^.  uddhaccena samannāgatāti ^b^uddhatā^eb^. vicinantā kicchanti na  sakkonti sanniṭṭhānaṃ kātunti ^b^vicikicchī. kodhanā^eb^tiādīni  dasa cittassa upakkilesavasena vuttāni. tattha kodhādīsu yaṃ vattabbaṃ  siyā, taṃ sabbaṃ dhammadāyādavatthasuttesu vuttaṃ. ayaṃ panettha vacanattho  -- ^b^kodhanā^eb^ti kujjhanasīlā. ^b^upanāhī^eb^ti upanāhanasīlā,  upanāho vā etesaṃ atthīti ^b^upanāhī^eb^. tathā ^b^makkhī  palāsī^eb^ ca. issantīti ^b^issukī^eb^. maccharāyantīti  ^b^maccharī,^eb^ maccheraṃ vā etesaṃ atthīti maccharī. saṭhayantīti  ^b^saṭhā,^eb^ na sammā bhāsantīti vuttaṃ hoti, kerāṭikayuttānametaṃ  adhivacanaṃ. māyā etesaṃ atthīti ^b^māyāvī^eb^. thambhasamaṅgitāya  ^b^thaddhā^eb^. atimānayogena ^b^atimānī^eb^. vuttapaccanīkanayena  sukkapakkho veditabbo.</p>
              <p>[03] ^b^dubbacā^eb^ti vattuṃ dukkhā kiñci vuccamānā na sahanti.  tabbiparītā ^b^suvacā^eb^. devadattādisadisā pāpakā mittā  etesanti ^b^pāpamittā^eb^. buddhā vā sāriputtādisadisā vā  kalyāṇā mittā etesanti ^b^kalyāṇamittā^eb^. kāyaduccaritādīsu  cittavossaggavasena ^b^pamattā^eb^. viparītā ^b^appamattā^eb^ti  veditabbā. imāni ^a^P1.0190^ea^ tīṇi pakiṇṇakavasena  vuttāni. ^b^assaddhā^eb^tiādīni satta asaddhammavasena. tattha  tīsu vatthūsu saddhā etesaṃ natthīti ^b^assaddhā^eb^. sukkapakkhe  ^a^V1.0198^ea^ saddahantīti ^b^saddhā,^eb^ saddhā vā etesaṃ atthītipi saddhā. natthi  etesaṃ hirīti ^b^ahirikā,^eb^ akusalasamāpattiyā  ajigucchamānānametaṃ adhivacanaṃ. hirī etesaṃ mane, hiriyā vā  yuttamanāti ^b^hirimanā^eb^. na ottappantīti ^b^anottappī,^eb^  akusalasamāpattiyā na bhāyantīti vuttaṃ hoti. tabbiparītā  ^b^ottappī^eb^. appaṃ sutametesanti ^b^appassutā, appa^eb^nti ca  thokanti na gahetabbaṃ, natthīti gahetabbaṃ. ``appassutā''ti hi  nissutā sutavirahitā vuccanti. bahu sutametesanti ^b^bahussutā,^eb^  tathāgatabhāsitaṃ ekampi gāthaṃ yāthāvato ñatvā anurūpapaṭipannānametaṃ  adhivacanaṃ. kucchitā sīdantīti ^b^kusītā,^eb^ hīnavīriyānametaṃ  adhivacanaṃ. āraddhaṃ ^a^M1.0194^ea^ vīriyametesanti ^b^āraddhavīriyā,^eb^  sammappadhānayuttānametaṃ adhivacanaṃ, muṭṭhā sati etesanti  ^b^muṭṭhassatī,^eb^ naṭṭhassatīti vuttaṃ hoti. upaṭṭhitā sati etesanti  ^b^upaṭṭhitassatī,^eb^ niccaṃ ārammaṇābhimukhappavattasatīnametaṃ adhivacanaṃ.  duṭṭhā paññā etesanti ^b^duppaññā,^eb^ naṭṭhapaññāti vuttaṃ hoti.  paññāya sampannāti ^b^paññāsampannā, paññā^eb^ti ca idha  vipassanāpaññā veditabbā. vipassanāsambhāro hi paripūro imasmiṃ  ṭhāne āgato, tasmā vipassanāpaññāva ayanti porāṇānaṃ āṇā.</p>
              <p>[03] idāni ekameva lokuttaraguṇānaṃ antarāyakaraṃ aniyyānikadiṭṭhiṃ  tīhākārehi dassento ^b^sandiṭṭhiparāmāsī^eb^tiādimāha. tattha  sandiṭṭhiṃ parāmasantīti ^b^sandiṭṭhiparāmāsī^eb^. ādhānaṃ gaṇhantīti  ^b^ādhānaggāhī, ādhāna^eb^nti daḷhaṃ vuccati, daḷhaggāhīti attho.  yuttakāraṇaṃ disvāva laddhiṃ paṭinissajjantīti ^b^paṭinissaggī,^eb^  dukkhena kicchena kasirena bahumpi kāraṇaṃ dassetvā na sakkā  paṭinissaggaṃ kātunti ^b^duppaṭinissaggī,^eb^ ye attano uppannaṃ diṭṭhiṃ  idameva saccanti daḷhaṃ gaṇhitvā api buddhādīhi kāraṇaṃ dassetvā  vuccamānā na paṭinissajjanti, tesametaṃ adhivacanaṃ. tādisā hi  puggalā yaṃ yadeva dhammaṃ vā adhammaṃ vā gaṇhanti, taṃ sabbaṃ ``evaṃ  amhākaṃ ācariyehi kathitaṃ, evaṃ amhehi ^a^P1.0191^ea^  suta''nti kummova aṅgāni sake kapāle antoyeva samodahanti,  kumbhīlaggāhaṃ gaṇhanti na vissajjanti. vuttavipariyāyena sukkapakkho  veditabbo. </p>
              <p>[03] 84^b^.^eb^ evaṃ catucattālīsāya ākārehi sallekhaṃ  dassetvā idāni tasmiṃ sallekhe cittuppādassāpi bahūpakārataṃ dassetuṃ  ^b^cittuppādampi kho aha^eb^ntiādimāha.</p>
              <p>[03] tassattho ^a^V1.0199^ea^, ahaṃ, cunda, kusalesu dhammesu cittuppādampi bahūpakāraṃ  vadāmi, yā panetā kāyena ca vācāya ca anuvidhiyanā, yathā paṭhamaṃ  cittaṃ uppannaṃ, tatheva tesaṃ dhammānaṃ kāyena karaṇaṃ, vācāya ca  ``karothā''ti āṇāpanaṃ vā, uggahaparipucchādīni vā, tattha vādoyeva  ko, ekantabahūpakārāyeva hi tā anuvidhiyanāti dasseti. kasmā  panettha cittuppādopi bahūpakāroti? ekantahitasukhāvahattā  anuvidhiyanānaṃ hetuttā ca.</p>
              <p>[03] ``dānaṃ ^a^M1.0195^ea^ dassāmī''ti hi cittuppādo sayampi  ekantahitasukhāvaho anuvidhiyanānampi hetu, evañhi uppannacittattāyeva  dutiyadivase mahāvīthiṃ pidahitvā mahāmaṇḍapaṃ katvā bhikkhusatassa vā  bhikkhusahassassa vā dānaṃ deti, ``bhikkhusaṅghaṃ nimantetha pūjetha  parivisathā''ti parijane āṇāpeti. evaṃ ``saṅghassa cīvaraṃ  senāsanaṃ bhesajjaṃ dassāmī''ti cittuppādo sayampi  ekantahitasukhāvaho anuvidhiyanānampi hetu, evaṃ uppannacittattāyeva hi  cīvarādīni abhisaṅkharoti deti dāpeti ca. esa nayo  saraṇagamanādīsu. </p>
              <p>[01] ``saraṇaṃ gacchāmī''ti hi cittaṃ uppādetvāva pacchā  kāyena vā vācāya vā saraṇaṃ gaṇhāti. tathā ``pañcaṅgaṃ aṭṭhaṅgaṃ  dasaṅgaṃ vā sīlaṃ samādiyissāmī''ti cittaṃ uppādetvā kāyena vā  vācāya vā samādiyati, ``pabbajitvā catūsu sīlesu  patiṭṭhahissāmī''ti ca cittaṃ uppādetvā kāyena vācāya ca pūretabbaṃ  sīlaṃ pūreti. ``buddhavacanaṃ uggahessāmī''ti cittaṃ uppādetvāva ekaṃ  vā nikāyaṃ dve vā tayo vā cattāro vā pañca vā nikāye vācāya  uggaṇhāti. evaṃ  dhutaṅgasamādāna-kammaṭṭhānuggaha-kasiṇaparikamma-jhānasamāpattivipassanāmaggaphala-  paccekabodhi-sammāsambodhivasena netabbaṃ.</p>
              <p>[03] ``buddho bhavissāmī''ti hi cittuppādo sayampi  ekantahitasukhāvaho anuvidhiyanānampi hetu, evañhi uppannacittattāyeva  ^a^P1.0192^ea^ aparena samayena kappasatasahassādhikāni cattāri  asaṅkheyyāni kāyena vācāya ca pāramiyo pūretvā sadevakaṃ lokaṃ  tārento vicarati. evaṃ sabbattha cittuppādopi bahūpakāro.  kāyavācāhi pana anuvidhiyanā atibahūpakārāyevāti veditabbā.</p>
              <p>[03] evaṃ ^a^V1.0200^ea^ kusalesu dhammesu cittuppādassāpi bahūpakārataṃ dassetvā  idāni tattha niyojento ``tasmā tiha cundā''tiādimāha. taṃ  atthato pākaṭameva. </p>
              <p>[03] 85^b^.^eb^ evaṃ catucattālīsāya ākārehi dassite sallekhe  cittuppādassāpi bahūpakārataṃ dassetvā idāni tasseva sallekhassa  hitādhigamāya maggabhāvaṃ dassento ^b^seyyathāpī^eb^tiādimāha.</p>
              <p>[03] tassattho ^a^M1.0196^ea^, yathā nāma, cunda, khāṇukaṇṭakapāsāṇādīhi visamo  maggo bhaveyya, tassa parikkamanāya parivajjanatthāya añño  suparikammakato viya bhūmibhāgo samo maggo bhaveyya, yathā ca  rukkhamūlapāsāṇapapātakumbhīlamakarādi paribyākulaṃ visamaṃ titthamassa,  tassa parikkamanāya parivajjanatthāya aññaṃ avisamaṃ anupubbagambhīraṃ  sopānaphalakasadisaṃ titthaṃ bhaveyya, yaṃ paṭipanno sukheneva taṃ nadiṃ vā  taḷākaṃ vā ajjhogāhetvā nhāyeyya vā uttareyya vā, evameva kho,  cunda, visamamaggavisamatitthasadisāya vihiṃsāya samannāgatassa  vihiṃsakapuggalassa samamaggasamatitthasadisā avihiṃsā hoti  parikkamanāya. yatheva hi visamamaggatitthaparivajjanatthāya samo maggo  ca titthañca paṭiyattaṃ, evaṃ vihiṃsāparivajjanatthāya avihiṃsā  paṭiyattā, yaṃ paṭipanno sukheneva manussagatiṃ vā devagatiṃ vā  ajjhogāhetvā sampattiṃ vā anubhaveyya uttareyya vā lokā. eteneva  upāyena sabbapadāni yojetabbāni. </p>
              <p>[03] 86^b^.^eb^ evaṃ tasseva hitādhigamāya maggabhāvaṃ dassetvā  idāni uparibhāgaṅgamanīyataṃ dassento, ^b^seyyathāpī^eb^tiādimāha.</p>
              <p>[03] tassattho, yathā nāma, cunda, ye keci akusalā dhammā  paṭisandhiyā janakā vā ajanakā vā, dinnāyapi paṭisandhiyā  vipākajanakā vā ajanakā vā, sabbe te jātivasena  adhobhāgaṅgamanīyāti evaṃnāmāva honti, vipākakāle  aniṭṭhākantavipākattā. yathā ca ye keci kusalā dhammā ^a^P1.0193^ea^  paṭisandhiyā janakā vā ajanakā vā dinnāyapi  paṭisandhiyā vipākajanakā vā ajanakā vā, sabbe te jātivasena  uparibhāgaṅgamanīyāti evaṃnāmāva honti, vipākakāle  iṭṭhakantavipākattā, evameva kho, cunda, vihiṃsakassa...pe0...  uparibhāgāyāti. tatrāyaṃ opammasaṃsandanā -- yathā sabbe akusalā  adhobhāgaṅgamanīyā, evaṃ vihiṃsakassa ^a^V1.0201^ea^ ekā vihiṃsāpi. yathā ca  sabbe kusalā uparibhāgaṅgamanīyā, evaṃ avihiṃsakassa ekā  avihiṃsāpi. eteneva upāyena akusalaṃ akusalena kusalañca  kusalena upametabbaṃ, ayaṃ kirettha adhippāyoti. </p>
              <p>[03] 87^b^.^eb^ evaṃ tasseva sallekhassa uparibhāgaṅgamanīyataṃ  dassetvā idāni parinibbāpane samatthabhāvaṃ dassetuṃ ^b^so vata  cundā^eb^tiādimāha. tattha ^a^M1.0197^ea^ ^b^so^eb^ti vuttappakārapuggalaniddeso.  tassa yoti imaṃ uddesavacanaṃ āharitvā yo attanā palipapalipanno,  so vata, cunda, paraṃ palipapalipannaṃ uddharissatīti evaṃ sabbapadesu  sambandho veditabbo. ^b^palipapalipanno^eb^ti gambhīrakaddame nimuggo  vuccati, no ca kho ariyassa vinaye. ariyassa pana vinaye  ^b^palipa^eb^nti pañca kāmaguṇā vuccanti. ^b^palipanno^eb^ti tattha  nimuggo bālaputhujjano, tasmā evamettha atthayojanā veditabbā.  yathā, cunda, koci puriso yāva nāsikaggā gambhīre kaddame nimuggo  aparaṃ tattheva nimuggaṃ hatthe vā sīse vā gahetvā uddharissatīti netaṃ  ṭhānaṃ vijjati, na hi taṃ kāraṇamatthi, yena so taṃ uddharitvā thale  patiṭṭhapeyya, evameva yo attanā pañcakāmaguṇapalipe palipanno, so vata  paraṃ tatheva palipapalipannaṃ uddharissatīti netaṃ ṭhānaṃ vijjati. </p>
              <p>[01] tattha siyā ayuttametaṃ, puthujjanānampi  bhikkhubhikkhunīupāsakaupāsikānaṃ dhammadesanaṃ sutvā hontiyeva dhammaṃ  abhisametāro, tasmā palipapalipanno uddharatīti, taṃ na tathā daṭṭhabbaṃ.  bhagavāyeva hi tattha uddharati, pasaṃsāmattameva pana dhammakathikā  labhanti raññā pahitalekhavācako viya. yathā hi rañño  paccantajanapade pahitaṃ lekhaṃ tattha manussā lekhaṃ vācetuṃ ajānantā yo  vācetuṃ jānāti, tena vācāpetvā tamatthaṃ sutvā ``rañño āṇā''ti  ādarena sampādenti, na ca nesaṃ ^a^P1.0194^ea^ hoti  ``lekhavācakassa ayaṃ āṇā''ti. lekhavācako pana ``vissaṭṭhāya  vācāya vācesi anelagaḷāyā''ti pasaṃsāmattameva labhati, evameva  kiñcāpi sāriputtapabhutayo dhammakathikā dhammaṃ desenti, atha kho  likhitapaṇṇavācako viya te honti. bhagavatoyeva pana sā  dhammadesanā rañño āṇā viya. ye ca taṃ sutvā dhammaṃ abhisamenti,  te bhagavāyeva uddharatīti veditabbā. dhammakathikā pana ``vissaṭṭhāya  vācāya dhammaṃ desenti anelagaḷāyā''ti pasaṃsāmattameva labhantīti.  tasmā yuttamevetanti. vuttavipariyāyena sukkapakkho veditabbo.</p>
              <p>[03] ^b^adanto^eb^ ^a^V1.0202^ea^ ^b^avinīto aparinibbuto^eb^ti ettha pana  anibbisatāya ^b^adanto^eb^. asikkhitavinayatāya ^b^avinīto^eb^.  anibbutakilesatāya ^b^aparinibbuto^eb^ti veditabbo. so  tādiso paraṃ damessati, nibbisaṃ karissati ^a^M1.0198^ea^, vinessati vā tisso  sikkhā sikkhāpessati, parinibbāpessati vā tassa kilese  nibbāpessatīti netaṃ ṭhānaṃ vijjati. vuttavipariyāyena sukkapakkho  veditabbo.</p>
              <p>[03] ^b^evameva kho, cunda, vihiṃsakassa...pe0...  parinibbānāyā^eb^ti ettha pana evamattho veditabbo -- yathā hi  attanā apalipapalipanno paraṃ palipapalipannaṃ uddharissati, danto  damessati, vinīto vinessati, parinibbuto parinibbāpessatīti  ṭhānametaṃ vijjatīti. kiṃ pana tanti? apalipapalipannattaṃ, dantattaṃ  vinītattaṃ parinibbutattañca, evameva kho, cunda, vihiṃsakassa  purisapuggalassa avihiṃsā hoti parinibbānāya. kiṃ vuttaṃ hoti?  yo attanā avihiṃsako, tassa yā avihiṃsā, ayaṃ yā esā  vihiṃsakassa parassa vihiṃsā, tassā parinibbānāya hoti, attanā  hi avihiṃsako parassa vihiṃsācetanaṃ nibbāpessatīti ṭhānametaṃ  vijjati. kiṃ pana tanti? avihiṃsakattameva. yañhi yena attanā  adhigataṃ hoti, so paraṃ tadatthāya samādapetuṃ sakkotīti.</p>
              <p>[03] atha vā yathā attanā apalipanno danto vinīto parinibbuto  paraṃ palipapalipannaṃ adantaṃ avinītaṃ aparinibbutañca uddharissati  damessati vinessati parinibbāpessatīti ṭhānametaṃ vijjati, evameva  vihiṃsakassa purisapuggalassa vihiṃsāpahānāya maggaṃ bhāvayato uppannā  avihiṃsā hoti parinibbānāya. parinibbuto viya hi  aparinibbutaṃ avihiṃsācetanāva vihiṃsācetanaṃ parinibbāpetuṃ ^a^P1.0195^ea^  samatthā. etamatthaṃ dassento ``evameva kho,  cundā''tiādimāhāti evamettha attho daṭṭhabbo. yathā cettha, evaṃ  sabbapadesu. ativitthārabhayena pana anupadayojanā na katāti. </p>
              <p>[03] 88^b^.^eb^ evaṃ tassa parinibbāpane samatthabhāvaṃ dassetvā  idāni taṃ desanaṃ nigametvā dhammapaṭipattiyaṃ niyojetuṃ ^b^iti kho,  cundā^eb^tiādimāha. tattha ^b^sallekhapariyāyo^eb^ti sallekhakāraṇaṃ.  esa nayo sabbattha ettha avihiṃsādayo eva vihiṃsādīnaṃ sallekhanato  sallekhakāraṇaṃ ^a^V1.0203^ea^. tesaṃ vasena cittassa uppādetabbato cittupādakāraṇaṃ,  vihiṃsādi, parikkamanassa hetuto parikkamanakāraṇaṃ,  uparibhāganipphādanato uparibhāgakāraṇaṃ ^a^M1.0199^ea^, vihiṃsādīnaṃ parinibbāpanato  parinibbānakāraṇanti veditabbā. ^b^hitesinā^eb^ti hitaṃ esantena.  ^b^anukampakenā^eb^ti anukampamānena. ^b^anukampaṃ upādāyā^eb^ti  anukampaṃ cittena pariggahetvā, pariccātipi vuttaṃ hoti. ^b^kataṃ vo  taṃ mayā^eb^ti taṃ mayā ime pañca pariyāye dassentena tumhākaṃ kataṃ.  ettakameva hi anukampakassa satthu kiccaṃ, yadidaṃ aviparītadhammadesanā.  ito paraṃ pana paṭipatti nāma sāvakānaṃ kiccaṃ. tenāha  ^b^etāni, cunda, rukkhamūlāni...pe0... amhākaṃ anusāsanī^eb^ti.</p>
              <p>[03] tattha ca ^b^rukkhamūlānī^eb^ti iminā rukkhamūlasenāsanaṃ  dasseti. ^b^suññāgārānī^eb^ti iminā janavivittaṭṭhānaṃ.  ubhayenāpi ca yogānurūpasenāsanamācikkhati, dāyajjaṃ niyyāteti.  ^b^jhāyathā^eb^ti ārammaṇūpanijjhānena aṭṭhatiṃsārammaṇāni,  lakkhaṇūpanijjhānena ca aniccādito khandhāyatanādīni  upanijjhāyatha, samathañca vipassanañca vaḍḍhethāti vuttaṃ hoti.  ^b^mā pamādatthā^eb^ti mā pamajjittha. ^b^mā pacchā vippaṭisārino  ahuvatthā^eb^ti ye hi pubbe daharakāle, ārogyakāle,  sattasappāyādisampattikāle, satthu sammukhībhāvakāle ca  yonisomanasikāravirahitā rattindivaṃ maṅgulabhattā hutvā seyyasukhaṃ  middhasukhamanubhontā pamajjanti, te pacchā jarākāle, rogakāle,  maraṇakāle, vipattikāle, satthu parinibbutakāle ca taṃ pubbe  pamādavihāraṃ anussarantā, sappaṭisandhikālakiriyañca bhāriyaṃ  sampassamānā vippaṭisārino honti, tumhe pana tādisā mā  ahuvatthāti etamatthaṃ dassento āha ``mā ^a^P1.0196^ea^ pacchā  vippaṭisārino ahuvatthā''ti. ^b^ayaṃ vo amhākaṃ anusāsanī^eb^ti  ayaṃ amhākaṃ santikā ``jhāyatha mā pamādatthā''ti tumhākaṃ  anusāsanī, ovādoti vuttaṃ hoti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sallekhasuttavaṇṇanā niṭṭhitā.</p>
              <p>[03]  </p>
            </h4>
          </h3>
          <h3>
            <h3n> 9. sammādiṭṭhisuttavaṇṇanā </h3n>
            <h4>
              <h4n> </h4n>
              <p>[03] 89^b^.^eb^ ^b^evaṃ^eb^ ^a^V1.0204^ea^ ^b^me suta^eb^nti sammādiṭṭhisuttaṃ. tattha  ``sammādiṭṭhi sammādiṭṭhīti, āvuso, vuccati, kittāvatā nu kho,  āvuso''ti vā ``katamaṃ panāvuso ^a^M1.0200^ea^, akusala''nti vā evaṃ yattakā  therena pucchā vuttā, sabbā kathetukamyatā pucchā eva.</p>
              <p>[03] tattha yasmā jānantāpi sammādiṭṭhīti vadanti ajānantāpi  bāhirakāpi sāsanikāpi anussavādivasenāpi attapaccakkhenāpi,  tasmā taṃ bahūnaṃ vacanaṃ upādāya dvikkhattuṃ āmasanto ``sammādiṭṭhi  sammādiṭṭhīti, āvuso, vuccatī''ti āha. ayañhi ettha adhippāyo,  aparehipi sammādiṭṭhīti vuccati, athāparehipi sammādiṭṭhīti vuccati,  svāyaṃ evaṃ vuccamāno atthañca lakkhaṇañca upādāya kittāvatā nu  kho, āvuso, ariyasāvako sammādiṭṭhi hotīti. tattha  ^b^sammādiṭṭhī^eb^ti sobhanāya pasatthāya ca diṭṭhiyā samannāgato.  yadā pana dhammeyeva ayaṃ sammādiṭṭhisaddo vattati, tadāssa sobhanā  pasatthā ca diṭṭhi ^b^sammādiṭṭhī^eb^ti evamattho veditabbo.</p>
              <p>[03] sā cāyaṃ sammādiṭṭhi duvidhā hoti lokiyā lokuttarāti.  tattha kammassakatāñāṇaṃ saccānulomikañāṇañca lokiyā sammādiṭṭhi,  saṅkhepato vā sabbāpi sāsavā paññā. ariyamaggaphalasampayuttā  paññā lokuttarā sammādiṭṭhi. puggalo pana tividho hoti puthujjano  sekkho asekkho ca. tattha puthujjano duvidho hoti bāhirako  sāsaniko ca. tattha bāhirako kammavādī kammassakatādiṭṭhiyā  sammādiṭṭhi hoti, no saccānulomikāya attadiṭṭhiparāmāsakattā.  sāsaniko dvīhipi. sekkho niyatāya sammādiṭṭhiyā sammādiṭṭhi.  asekkho asekkhāya. idha pana niyatāya niyyānikāya  lokuttarakusalasammādiṭṭhiyā samannāgato ``sammādiṭṭhī''ti adhippeto.  tenevāha ``ujugatāssa diṭṭhi dhamme aveccappasādena samannāgato  āgato imaṃ saddhamma''nti, lokuttarakusalasammādiṭṭhiyeva hi  antadvayamanupagamma ujubhāvena gatattā ^a^P1.0197^ea^,  kāyavaṅkādīni ca sabbavaṅkāni samucchinditvā gatattā ujugatā hoti,  tāyeva ^a^V1.0205^ea^ ca diṭṭhiyā samannāgato navappakārepi lokuttaradhamme  aveccappasādena acalappasādena samannāgato hoti, sabbadiṭṭhigahanāni  ca vinibbeṭhento sabbakilese pajahanto jātisaṃsārā nikkhamanto  paṭipattiṃ pariniṭṭhapento ariyena maggena āgato imaṃ sambuddhappaveditaṃ  amatogadhaṃ nibbānasaṅkhātaṃ ^b^saddhamma^eb^nti vuccati. </p>
              <p>[01] ^b^yato kho^eb^ti kālaparicchedavacanametaṃ, yasmiṃ  kāleti vuttaṃ hoti. ^b^akusalañca pajānātī^eb^ti  dasākusalakammapathasaṅkhātaṃ akusalañca ^a^M1.0201^ea^ pajānāti, nirodhārammaṇāya  pajānanāya kiccavasena ``idaṃ dukkha''nti paṭivijjhanto akusalaṃ  pajānāti. ^b^akusalamūlañca pajānātī^eb^ti tassa mūlapaccayabhūtaṃ  akusalamūlañca pajānāti, teneva pakārena ``ayaṃ dukkhasamudayo''ti  paṭivijjhanto. esa nayo ^b^kusalañca kusalamūlañcā^eb^ti etthāpi.  yathā cettha, evaṃ ito paresu sabbavāresu kiccavaseneva vatthupajānanā  veditabbā. ^b^ettāvatāpī^eb^ti ettakena iminā  akusalādippajānanenāpi. ^b^sammādiṭṭhi hotī^eb^ti vuttappakārāya  lokuttarasammādiṭṭhiyā samannāgato hoti. ^b^ujugatāssa...pe0...  imaṃ saddhamma^eb^nti ettāvatā saṃkhittadesanā niṭṭhitā hoti.  desanāyeva cesā saṃkhittā, tesaṃ pana bhikkhūnaṃ vitthāravaseneva  sammāmanasikārappaṭivedho veditabbo. </p>
              <p>[01] dutiyavāre pana desanāpi vitthārena  manasikārappaṭivedhopi vitthāreneva vuttoti veditabbo. tattha  ``saṃkhittadesanāya dve heṭṭhimamaggā, vitthāradesanāya dve uparimamaggā  kathitā''ti bhikkhū āhaṃsu vitthāradesanāvasāne ``sabbaso  rāgānusayaṃ pahāyā''tiādivacanaṃ sampassamānā. thero panāha  ``saṃkhittadesanāyapi cattāro maggā rāsito kathitā,  vitthāradesanāyapī''ti. yā cāyaṃ ^a^P1.0198^ea^ idha  saṃkhittavitthāradesanāsu vicāraṇā āvikatā, sā sabbavāresu idha  vuttanayeneva veditabbā. apubbānuttānapadavaṇṇanāmattameva hi ito paraṃ  karissāma. </p>
            </h4>
            <h4>
              <h4n> akusalakammapathavaṇṇanā</h4n>
              <p>[03] tattha paṭhamavārassa tāva vitthāradesanāya ``pāṇātipāto kho,  āvuso, akusala''ntiādīsu akosallappavattiyā akusalaṃ veditabbaṃ,  parato vattabbakusalappaṭipakkhato ^a^V1.0206^ea^ vā. taṃ lakkhaṇato  sāvajjadukkhavipākaṃ saṃkiliṭṭhaṃ vā. ayaṃ tāvettha sādhāraṇapadavaṇṇanā.</p>
              <p>[03] asādhāraṇesu pana pāṇassa atipāto ^b^pāṇātipāto,^eb^  pāṇavadho pāṇaghātoti vuttaṃ hoti. ^b^pāṇo^eb^ti cettha vohārato  satto, paramatthato jīvitindriyaṃ. tasmiṃ pana pāṇe pāṇasaññino  jīvitindriyupacchedakaupakkamasamuṭṭhāpikā kāyavacīdvārānaṃ  aññataradvārappavattā vadhakacetanā pāṇātipāto. so guṇavirahitesu  tiracchānagatādīsu pāṇesu khuddake pāṇe appasāvajjo, mahāsarīre  ^a^M1.0202^ea^ mahāsāvajjo. kasmā? payogamahantatāya. payogasamattepi  vatthumahantatāya. guṇavantesu manussādīsu appaguṇe pāṇe  appasāvajjo, mahāguṇe mahāsāvajjo. sarīraguṇānaṃ pana samabhāve  sati kilesānaṃ upakkamānañca mudutāya appasāvajjo, tibbatāya  mahāsāvajjoti veditabbo. tassa pañca sambhārā honti pāṇo,  pāṇasaññitā, vadhakacittaṃ, upakkamo, tena maraṇanti. cha payogā  sāhatthiko, āṇattiko, nissaggiyo, thāvaro, vijjāmayo,  iddhimayoti. imasmiṃ panettha vitthārīyamāne atipapañco hoti,  tasmā naṃ na vitthārayāma, aññañca evarūpaṃ. atthikehi pana  ^b^samantapāsādikaṃ vinayaṭṭhakathaṃ^eb^ (pārā0 aṭṭha0 2.172)  oloketvā gahetabbo.</p>
              <p>[03] adinnassa ādānaṃ ^b^adinnādānaṃ,^eb^ parassa haraṇaṃ theyyaṃ,  corikāti vuttaṃ hoti. tattha ^b^adinna^eb^nti parapariggahitaṃ, yattha  paro yathākāmakāritaṃ āpajjanto adaṇḍāraho anupavajjo ca hoti.  tasmiṃ pana parapariggahite parapariggahitasaññino  tadādāyakaupakkamasamuṭṭhāpikā theyyacetanā adinnādānaṃ. taṃ hīne  parasantake appasāvajjaṃ ^a^P1.0199^ea^, paṇīte mahāsāvajjaṃ.  kasmā? vatthupaṇītatāya. vatthusamatte sati guṇādhikānaṃ santake  vatthusmiṃ mahāsāvajjaṃ. taṃ taṃ guṇādhikaṃ upādāya tato tato  hīnaguṇassa santake vatthusmiṃ appasāvajjaṃ. tassa pañca sambhārā  honti parapariggahitaṃ, parapariggahitasaññitā, theyyacittaṃ, upakkamo,  tena haraṇanti. cha payogā sāhatthikādayova. te ca kho  yathānurūpaṃ theyyāvahāro, pasayhāvahāro, paṭicchannāvahāro,  parikappāvahāro, kusāvahāroti imesaṃ avahārānaṃ vasena pavattāti  ayamettha saṅkhepo. vitthāro pana ^b^samantapāsādikāyaṃ^eb^ (pārā0  aṭṭha0 1.92) vutto.</p>
              <p>[03] ^b^kāmesumicchācāro^eb^ti ^a^V1.0207^ea^ ettha pana ^b^kāmesū^eb^ti  methunasamācāresu. ^b^micchācāro^eb^ti ekantanindito lāmakācāro.  lakkhaṇato pana asaddhammādhippāyena kāyadvārappavattā  agamanīyaṭṭhānavītikkamacetanā kāmesumicchācāro.</p>
              <p>[03] tattha ^b^agamanīyaṭṭhānaṃ^eb^ nāma purisānaṃ tāva māturakkhitā,  piturakkhitā, mātāpiturakkhitā, bhāturakkhitā, bhaginirakkhitā,  ñātirakkhitā, gottarakkhitā, dhammarakkhitā, sārakkhā,  saparidaṇḍāti māturakkhitādayo dasa ^a^M1.0203^ea^; dhanakkītā, chandavāsinī,  bhogavāsinī, paṭavāsinī, odapattakinī, obhaṭacumbaṭā, dāsī ca  bhariyā ca, kammakārī ca bhariyā ca, dhajāhatā, muhuttikāti etā ca  dhanakkītādayo dasāti ^b^vīsati itthiyo^eb^. itthīsu pana dvinnaṃ  sārakkhāsaparidaṇḍānaṃ, dasannañca dhanakkītādīnanti dvādasannaṃ itthīnaṃ  aññe purisā, idaṃ ^b^agamanīyaṭṭhānaṃ^eb^ nāma. so panesa  micchācāro sīlādiguṇarahite agamanīyaṭṭhāne appasāvajjo,  sīlādiguṇasampanne mahāsāvajjo. tassa cattāro sambhārā  agamanīyavatthu, tasmiṃ sevanacittaṃ, sevanapayogo,  maggenamaggappaṭipattiadhivāsananti. eko payogo sāhatthiko eva.</p>
              <p>[03] ^b^musā^eb^ti ^a^P1.0200^ea^ visaṃvādanapurekkhārassa  atthabhañjako vacīpayogo kāyapayogo vā. visaṃvādanādhippāyena  panassa paravisaṃvādanakakāyavacīpayogasamuṭṭhāpikā cetanā  ^b^musāvādo^eb^. aparo nayo ^b^musā^eb^ti abhūtaṃ atacchaṃ vatthu.  ^b^vādo^eb^ti tassa bhūtato tacchato viññāpanaṃ. lakkhaṇato pana  atathaṃ vatthuṃ tathato paraṃ viññāpetukāmassa tathāviññattisamuṭṭhāpikā  cetanā musāvādo. so yamatthaṃ bhañjati, tassa appatāya  appasāvajjo, mahantatāya mahāsāvajjo. apica gahaṭṭhānaṃ attano  santakaṃ adātukāmatāya natthītiādinayappavatto appasāvajjo,  sakkhinā hutvā atthabhañjanatthaṃ vutto mahāsāvajjo. pabbajitānaṃ  appakampi telaṃ vā sappiṃ vā labhitvā hasādhippāyena ``ajja gāme  telaṃ nadīmaññe sandatī''ti purāṇakathānayena pavatto appasāvajjo,  adiṭṭhaṃyeva pana diṭṭhantiādinā nayena vadantānaṃ mahāsāvajjo. tassa  cattāro sambhārā honti atathaṃ vatthu, visaṃvādanacittaṃ, tajjo vāyāmo,  parassa tadatthavijānananti. eko payogo sāhatthikova. so  kāyena vā kāyappaṭibaddhena vā vācāya vā visaṃvādakakiriyākaraṇe  ^a^V1.0208^ea^ daṭṭhabbo. tāya ce kiriyāya paro tamatthaṃ jānāti, ayaṃ  kiriyāsamuṭṭhāpikacetanākkhaṇeyeva musāvādakammunā bajjhati.</p>
              <p>[03] ^b^pisuṇā vācā^eb^tiādīsu yāya vācāya yassa taṃ vācaṃ  bhāsati, tassa hadaye attano piyabhāvaṃ parassa ca suññabhāvaṃ karoti,  sā ^b^pisuṇā vācā^eb^. yāya pana attānampi parampi pharusampi  karoti, sā vācā sayampi pharusā neva kaṇṇasukhā na hadayasukhā  vā, ayaṃ ^b^pharusā vācā^eb^. yena ^a^M1.0204^ea^ samphaṃ palapati niratthakaṃ, so  ^b^samphappalāpo^eb^. tesaṃ mūlabhūtā cetanāpi pisuṇāvācādināmameva  labhati, sā eva ca idha adhippetāti. tattha saṃkiliṭṭhacittassa  paresaṃ vā bhedāya attano piyakamyatāya vā kāyavacīpayogasamuṭṭhāpikā  cetanā pisuṇā vācā. sā yassa bhedaṃ karoti, tassa appaguṇatāya  appasāvajjā, mahāguṇatāya mahāsāvajjā. tassā cattāro sambhārā  bhinditabbo paro, ``iti ime nānā bhavissanti vinā  bhavissantī''ti bhedapurekkhāratā vā, ``ahaṃ ^a^P1.0201^ea^ piyo  bhavissāmi vissāsiko''ti piyakamyatā vā, tajjo vāyāmo, tassa  tadatthavijānananti.</p>
              <p>[03] parassa mammacchedakakāyavacīpayogasamuṭṭhāpikā ekantapharusā  cetanā pharusā vācā. tassa āvibhāvatthamidaṃ vatthu -- eko kira  dārako mātuvacanaṃ anādiyitvā araññaṃ gacchati, taṃ mātā nivattetuṃ  asakkontī ``caṇḍā taṃ mahiṃsī anubandhatū''ti akkosi. athassa  tattheva araññe mahiṃsī uṭṭhāsi. dārako ``yaṃ mama mātā mukhena  kathesi taṃ mā hotu, yaṃ cittena cintesi taṃ hotū''ti  saccakiriyamakāsi. mahiṃsī tattheva baddhā viya aṭṭhāsi. evaṃ  mammacchedakopi payogo cittasaṇhatāya pharusā vācā na hoti.  mātāpitaro hi kadāci puttake evampi vadanti ``corā vo  khaṇḍākhaṇḍikaṃ karontū''ti, uppalapattampi ca nesaṃ upari patantaṃ na  icchanti. ācariyupajjhāyā ca kadāci nissitake evaṃ vadanti  ``kiṃ ime ahirikā anottappino caranti niddhamatha ne''ti. atha  kho nesaṃ āgamādhigamasampattiṃ icchanti. yathā ca cittasaṇhatāya  pharusā vācā na hoti, evaṃ vacanasaṇhatāya apharusā vācāpi na  hoti. na hi mārāpetukāmassa ``imaṃ sukhaṃ sayāpethā''ti vacanaṃ  apharusā vācā hoti. cittapharusatāya panesā pharusā vācāva. sā  yaṃ ^a^V1.0209^ea^ sandhāya pavattitā, tassa appaguṇatāya appasāvajjā, mahāguṇatāya  mahāsāvajjā. tassā tayo sambhārā akkositabbo paro, kupitacittaṃ,  akkosanāti.</p>
              <p>[03] anatthaviññāpakakāyavacīpayogasamuṭṭhāpikā akusalacetanā  ^b^samphappalāpo^eb^. so āsevanamandatāya appasāvajjo,  āsevanamahantatāya mahāsāvajjo. tassa dve sambhārā  bhāratayuddhasītāharaṇādiniratthakakathāpurekkhāratā,  tathārūpīkathākathananti.</p>
              <p>[03] abhijjhāyatīti ^a^M1.0205^ea^ ^b^abhijjhā,^eb^ parabhaṇḍābhimukhī hutvā  tanninnatāya pavattatīti attho. sā ``aho vata idaṃ mamassā''ti  evaṃ parabhaṇḍābhijjhāyanalakkhaṇā. adinnādānaṃ viya appasāvajjā ca  mahāsāvajjā ca. tassā dve sambhārā parabhaṇḍaṃ, attano pariṇāmanañca.  parabhaṇḍavatthuke hi lobhe uppannepi na tāva kammapathabhedo hoti,  yāva ``aho vatīdaṃ mamassā''ti attano na pariṇāmeti.</p>
              <p>[03] hitasukhaṃ byāpādayatīti ^b^byāpādo^eb^. so paravināsāya  manopadosalakkhaṇo ^a^P1.0202^ea^, pharusā vācā viya  appasāvajjo mahāsāvajjo ca. tassa dve sambhārā parasatto ca, tassa  ca vināsacintā. parasattavatthuke hi kodhe uppannepi na tāva  kammapathabhedo hoti, yāva ``aho vatāyaṃ ucchijjeyya vinasseyyā''ti  tassa vināsaṃ na cinteti.</p>
              <p>[03] yathābhuccagahaṇābhāvena micchā passatīti ^b^micchādiṭṭhi^eb^.  sā ``natthi dinna''ntiādinā nayena viparītadassanalakkhaṇā.  samphappalāpo viya appasāvajjā mahāsāvajjā ca. apica aniyatā  appasāvajjā, niyatā mahāsāvajjā. tassā dve sambhārā vatthuno ca  gahitākāraviparītatā, yathā ca taṃ gaṇhāti, tathābhāvena tassupaṭṭhānanti.</p>
              <p>[03] imesaṃ pana dasannaṃ akusalakammapathānaṃ dhammato koṭṭhāsato  ārammaṇato vedanāto mūlatoti pañcahākārehi vinicchayo veditabbo.</p>
              <p>[03] tattha ^a^V1.0210^ea^ ^b^dhammato^eb^ti etesu hi paṭipāṭiyā satta,  cetanādhammāva honti, abhijjhādayo tayo cetanāsampayuttā.</p>
              <p>[03] ^b^koṭṭhāsato^eb^ti paṭipāṭiyā satta, micchādiṭṭhi cāti ime  aṭṭha kammapathā eva honti, no mūlāni. abhijjhābyāpādā  kammapathā ceva mūlāni ca. abhijjhā hi mūlaṃ patvā lobho  akusalamūlaṃ hoti. byāpādo doso akusalamūlaṃ.</p>
              <p>[03] ^b^ārammaṇato^eb^ti pāṇātipāto jīvitindriyārammaṇato  saṅkhārārammaṇo hoti. adinnādānaṃ sattārammaṇaṃ vā  saṅkhārārammaṇaṃ vā. micchācāro phoṭṭhabbavasena saṅkhārārammaṇo.  sattārammaṇotipi eke. musāvādo sattārammaṇo vā saṅkhārārammaṇo  vā. tathā pisuṇā vācā. pharusā vācā sattārammaṇāva.  samphappalāpo diṭṭhasutamutaviññātavasena sattārammaṇo ^a^M1.0206^ea^ vā  saṅkhārārammaṇo vā, tathā abhijjhā. byāpādo sattārammaṇova.  micchādiṭṭhi tebhūmakadhammavasena saṅkhārārammaṇā.</p>
              <p>[03] ^b^vedanāto^eb^ti pāṇātipāto dukkhavedano hoti. kiñcāpi  hi rājāno coraṃ disvā hasamānāpi ``gacchatha naṃ ghātethā''ti  vadanti, sanniṭṭhāpakacetanā pana nesaṃ dukkhasampayuttāva hoti.  adinnādānaṃ tivedanaṃ. micchācāro sukhamajjhattavasena dvivedano,  sanniṭṭhāpakacitte pana majjhattavedano na hoti. musāvādo tivedano,  tathā pisuṇā vācā. pharusā vācā dukkhavedanāva. samphappalāpo  tivedano ^a^P1.0203^ea^. abhijjhā sukhamajjhattavasena  dvivedanā, tathā micchādiṭṭhi. byāpādo dukkhavedano.</p>
              <p>[03] ^b^mūlato^eb^ti pāṇātipāto dosamohavasena dvimūlako hoti.  adinnādānaṃ dosamohavasena vā lobhamohavasena vā. micchācāro  lobhamohavasena. musāvādo dosamohavasena vā lobhamohavasena vā,  tathā pisuṇā vācā samphappalāpo ca. pharusā vācā dosamohavasena.  abhijjhā mohavasena ekamūlā, tathā byāpādo. micchādiṭṭhi  lobhamohavasena dvimūlāti.</p>
              <p>[03] ^b^lobho akusalamūla^eb^ntiādīsu lubbhatīti ^b^lobho^eb^.  dussatīti ^b^doso^eb^. muyhatīti ^b^moho^eb^. tesu lobho  sayañca akusalo sāvajjadukkhavipākaṭṭhena, imesañca pāṇātipātādīnaṃ  akusalānaṃ ^a^V1.0211^ea^ kesañci sampayuttappabhāvakaṭṭhena kesañci upanissayapaccayaṭṭhena  mūlanti ^b^akusalamūlaṃ^eb^. vuttampi cetaṃ ``ratto kho āvuso  rāgena abhibhūto pariyādinnacitto pāṇampi hanatī''tiādi.  dosamohānaṃ akusalamūlabhāvepi eseva nayo. </p>
              <p>[06] akusalakammapathavaṇṇanā niṭṭhitā. </p>
            </h4>
            <h4>
              <h4n> kusalakammapathavaṇṇanā</h4n>
              <p>[03] ^b^pāṇātipātā veramaṇī kusala^eb^ntiādīsu  ^b^pāṇātipātā^eb^dayo vuttatthā eva. veraṃ maṇatīti ^b^veramaṇī,^eb^  veraṃ pajahatīti attho. viramati vā etāya karaṇabhūtāya, vikārassa  vekāraṃ katvāpi ^b^veramaṇī^eb^. ayaṃ tāvettha byañjanato vaṇṇanā.  atthato pana ^b^veramaṇī^eb^ti kusalacittasampayuttā virati. yā  ``pāṇātipātā viramantassa, yā tasmiṃ samaye ^a^M1.0207^ea^ pāṇātipātā ārati  viratī''ti evaṃ vuttā kusalacittasampayuttā virati, sā bhedato  tividho hoti sampattavirati samādānavirati samucchedaviratīti.  tattha asamādinnasikkhāpadānaṃ attano jātivayabāhusaccādīni  paccavekkhitvā ``ayuttaṃ amhākaṃ evarūpaṃ kātu''nti sampattavatthuṃ  avītikkamantānaṃ uppajjamānā virati ^b^sampattaviratī^eb^ti veditabbā  sīhaḷadīpe ^b^cakkanaupāsakassa^eb^ viya.</p>
              <p>[03] tassa kira daharakāleyeva mātuyā rogo uppajji. vejjena ca  ``allasasamaṃsaṃ laddhuṃ vaṭṭatī''ti vuttaṃ. tato cakkanassa bhātā  ``gaccha tāta khettaṃ āhiṇḍāhī''ti cakkanaṃ pesesi. so tattha gato.  tasmiñca samaye eko saso taruṇasassaṃ khādituṃ āgato hoti,  so taṃ disvā vegena dhāvento valliyā baddho ``kiri kirī''ti  saddamakāsi. cakkano tena saddena gantvā taṃ gahetvā cintesi ``mātu  ^a^P1.0204^ea^ bhesajjaṃ karomī''ti. puna cintesi ``na metaṃ  patirūpaṃ, yvāhaṃ mātu jīvitakāraṇā paraṃ jīvitā voropeyya''nti.  atha naṃ ``gaccha araññe sasehi saddhiṃ tiṇodakaṃ paribhuñjā''ti muñci.  bhātarā ca ``kiṃ tāta saso laddho''ti pucchito taṃ pavattiṃ  ācikkhi. tato naṃ bhātā paribhāsi. so mātusantikaṃ gantvā  ``yatohaṃ ^a^V1.0212^ea^ jāto, nābhijānāmi sañcicca pāṇaṃ jīvitā voropetā''ti  saccaṃ vatvā adhiṭṭhāsi. tāvadevassa mātā arogā ahosi.</p>
              <p>[03] samādinnasikkhāpadānaṃ pana sikkhāpadasamādāne ca tatuttari ca  attano jīvitampi pariccajitvā vatthuṃ avītikkamantānaṃ uppajjamānā  virati ^b^samādānaviratī^eb^ti veditabbā  uttaravaḍḍhamānapabbatavāsīupāsakassa viya.</p>
              <p>[03] so kira ^b^ambariyavihāravāsīpiṅgalabuddharakkhitattherassa^eb^  santike sikkhāpadāni gahetvā khettaṃ kassati. athassa goṇo naṭṭho,  so taṃ gavesanto uttaravaḍḍhamānapabbataṃ āruhi, tatra naṃ mahāsappo  aggahesi. so cintesi ``imāyassa tikhiṇavāsiyā sīsaṃ  chindāmī''ti. puna cintesi ``na metaṃ patirūpaṃ, yvāhaṃ  bhāvanīyassa garuno santike sikkhāpadaṃ gahetvā bhindeyya''nti. evaṃ  yāvatatiyaṃ cintetvā ``jīvitaṃ ^a^M1.0208^ea^ pariccajāmi, na sikkhāpada''nti  aṃse ṭhapitaṃ tikhiṇadaṇḍavāsiṃ araññe chaḍḍesi. tāvadeva naṃ  mahāvāḷo muñcitvā agamāsīti.</p>
              <p>[03] ariyamaggasampayuttā pana virati ^b^samucchedaviratī^eb^ti  veditabbā. yassā uppattito pabhuti ``pāṇaṃ ghātessāmī''ti  ariyapuggalānaṃ cittampi na uppajjatīti. sā panāyaṃ virati  kosallappavattiyā ^b^kusala^eb^nti vuttā. kucchitasayanato vā  kusanti laddhavohāraṃ dussīlyaṃ lunātītipi ^b^kusalaṃ^eb^.  katamañcāvuso kusalanti imassa pana pañhassa ananurūpattā kusalāti  na vuttā.</p>
              <p>[03] yathā ca akusalānaṃ, evaṃ imesampi kusalakammapathānaṃ dhammato  koṭṭhāsato ārammaṇato vedanāto mūlatoti pañcahākārehi vinicchayo  veditabbo.</p>
              <p>[03] tattha ^b^dhammato^eb^ti etesu hi paṭipāṭiyā satta cetanāpi  vaṭṭanti, viratiyopi. ante tayo cetanāsampayuttāva.</p>
              <p>[03] ^b^koṭṭhāsato^eb^ti ^a^P1.0205^ea^ paṭipāṭiyā satta  kammapathā eva, no mūlāni. ante tayo kammapathā ceva ^a^V1.0213^ea^ mūlāni ca.  anabhijjhā hi mūlaṃ patvā alobho kusalamūlaṃ hoti. abyāpādo  adoso kusalamūlaṃ. sammādiṭṭhi amoho kusalamūlaṃ.</p>
              <p>[03] ^b^ārammaṇato^eb^ti pāṇātipātādīnaṃ ārammaṇāneva etesaṃ  ārammaṇāni, vītikkamitabbatoyeva hi veramaṇī nāma hoti. yathā  pana nibbānārammaṇo ariyamaggo kilese pajahati, evaṃ  jīvitindriyādiārammaṇāpete kammapathā pāṇātipātādīni  dussīlyāni pajahantīti veditabbā.</p>
              <p>[03] ^b^vedanāto^eb^ti sabbe sukhavedanā vā honti, majjhattavedanā  vā. kusalaṃ patvā hi dukkhavedanā nāma natthi.</p>
              <p>[03] ^b^mūlato^eb^ti paṭipāṭiyā satta kammapathā ñāṇasampayuttacittena  viramantassa alobhādosāmohavasena timūlā honti.  ñāṇavippayuttacittena viramantassa dvimūlā. anabhijjhā  ñāṇasampayuttacittena viramantassa ^a^M1.0209^ea^ dvimūlā. ñāṇavippayuttacittena  ekamūlā. alobho pana attanāva attano mūlaṃ na hoti, abyāpādepi  eseva nayo. sammādiṭṭhi alobhādosavasena dvimūlāvāti.</p>
              <p>[03] ^b^alobho kusalamūla^eb^ntiādīsu na lobhoti ^b^alobho,^eb^  lobhapaṭipakkhassa dhammassetaṃ adhivacanaṃ. adosāmohesupi eseva  nayo. tesu alobho sayañca kusalaṃ, imesañca pāṇātipātā  veramaṇīādīnaṃ kusalānaṃ kesañci sampayuttappabhāvakaṭṭhena kesañci  upanissayapaccayaṭṭhena mūlanti ^b^kusalamūlaṃ^eb^. adosāmohānampi  kusalamūlabhāve eseva nayo.</p>
              <p>[03] idāni sabbampi taṃ saṅkhepena ca vitthārena ca desitamatthaṃ  nigamento ^b^yato kho āvuso^eb^tiādiappanāvāramāha. tattha  ^b^evaṃ akusalaṃ pajānātī^eb^ti evaṃ  yathāniddiṭṭhadasākusalakammapathavasena akusalaṃ pajānāti. ^b^evaṃ  akusalamūla^eb^ntiādīsupi eseva nayo. ettāvatā ekena nayena  catusaccakammaṭṭhānikassa yāva arahattā niyyānaṃ kathitaṃ hoti. kathaṃ?  ettha hi ṭhapetvā abhijjhaṃ dasa akusalakammapathā ca  kusalakammapathā ca dukkhasaccaṃ. abhijjhā ca lobho  akusalamūlañcāti ime dve dhammā nippariyāyena samudayasaccaṃ.  pariyāyena pana sabbepi kammapathā dukkhasaccaṃ. sabbāni  kusalākusalamūlāni samudayasaccaṃ. ubhinnaṃ appavatti nirodhasaccaṃ  ^a^V1.0214^ea^. dukkhaṃ parijānanto samudayaṃ pajahamāno nirodhaṃ ^a^P1.0206^ea^  pajānanto ariyamaggo maggasaccanti iti dve saccāni sarūpena  vuttāni, dve āvattahāravasena veditabbāni.</p>
              <p>[03] ^b^so sabbaso rāgānusayaṃ pahāyā^eb^ti so evaṃ akusalādīni  pajānanto sabbākārena rāgānusayaṃ pajahitvā. ^b^paṭighānusayaṃ  paṭivinodetvā^eb^ti paṭighānusayañca sabbākāreneva nīharitvāti vuttaṃ  hoti. ettāvatā anāgāmimaggo kathito. ^b^asmīti  diṭṭhimānānusayaṃ samūhanitvā^eb^ti pañcasu khandhesu kañci dhammaṃ  anavakārīkaritvā ``asmī''ti iminā samūhaggahaṇākārena pavattaṃ  diṭṭhimānānusayaṃ samugghāṭetvā.</p>
              <p>[03] tattha ^b^diṭṭhimānānusaya^eb^nti diṭṭhisadisaṃ mānānusayanti  vuttaṃ hoti. ayañhi mānānusayo asmīti pavattattā diṭṭhisadiso  hoti, tasmā evaṃ vutto ^a^M1.0210^ea^. imañca asmimānaṃ vitthārato  viññātukāmena khandhiyavagge khemakasuttaṃ (saṃ0 ni0  3.89)  oloketabbanti.</p>
              <p>[03] ^b^avijjaṃ pahāyā^eb^ti vaṭṭamūlaṃ avijjaṃ pajahitvā. ^b^vijjaṃ  uppādetvā^eb^ti tassā avijjāya samugghāṭikaṃ arahattamaggavijjaṃ  uppādetvā. ettāvatā arahattamaggo kathito. ^b^diṭṭheva dhamme  dukkhassantakaro hotī^eb^ti asmiṃyeva attabhāve vaṭṭadukkhassa  paricchedakaro hoti. ^b^ettāvatāpi kho, āvuso^eb^ti desanaṃ  niyyāteti, imāya kammapathadesanāya vuttamanasikārappaṭivedhavasenapīti  vuttaṃ hoti. sesaṃ vuttanayameva. evaṃ anāgāmimaggārahattamaggehi  desanaṃ niṭṭhapesīti. </p>
              <p>[06] kusalakammapathavaṇṇanā niṭṭhitā. </p>
            </h4>
            <h4>
              <h4n> āhāravāravaṇṇanā </h4n>
              <p>[03] 90^b^.^eb^ ^b^sādhāvusoti kho...pe0... āgato imaṃ  saddhamma^eb^nti evaṃ āyasmato sāriputtassa kusalākusalamukhena  catusaccadesanaṃ sutvā taṃ āyasmato sāriputtassa bhāsitaṃ  ``sādhāvuso''ti iminā vacanena te bhikkhū abhinanditvā imasseva  vacanassa samuṭṭhāpakena cittena anumoditvā vacasā sampaṭicchitvā  cetasā sampiyāyitvāti vuttaṃ hoti. idāni yasmā thero  nānappakārena ^a^V1.0215^ea^ catusaccadesanaṃ desetuṃ paṭibalo, yathāha ``sāriputto,  bhikkhave, pahoti cattāri ariyasaccāni vitthārena ācikkhituṃ  desetu''nti yasmā vā uttarimpi desetukāmova hutvā ``ettāvatāpi  kho''ti ^a^P1.0207^ea^ avaca, tasmā aparenapi nayena  saccadesanaṃ sotukāmā te bhikkhū āyasmantaṃ sāriputtaṃ uttariṃ pañhaṃ  apucchiṃsu. tena sayameva pucchitvā vissajjitapañhato uttariṃ siyā  kho panāvuso, aññopi pariyāyo bhaveyya aññampi kāraṇanti  iminā nayena aññaṃ atirekaṃ pañhaṃ pucchiṃsu, purimapañhassa vā  uparibhāge pucchiṃsūti vuttaṃ hoti. atha nesaṃ byākaramāno thero  ^b^siyā, āvuso^eb^tiādimāha. tatthāyaṃ anuttānapadavaṇṇanā,  ^b^āhāra^eb^nti paccayaṃ. paccayo hi āharati attano phalaṃ, tasmā  ``āhāro''ti vuccati.</p>
              <p>[03] ^b^bhūtānaṃ^eb^ ^a^M1.0211^ea^ ^b^vā sattāna^eb^ntiādīsu ^b^bhūtā^eb^ti sañjātā,  nibbattā. ^b^sambhavesīna^eb^nti ye sambhavaṃ jātiṃ nibbattiṃ esanti  gavesanti. tattha catūsu yonīsu aṇḍajajalābujā sattā yāva  aṇḍakosaṃ vatthikosañca na bhindanti, tāva ^b^sambhavesino^eb^ nāma.  aṇḍakosaṃ vatthikosañca bhinditvā bahi nikkhantā ^b^bhūtā^eb^  nāma. saṃsedajā opapātikā ca paṭhamacittakkhaṇe sambhavesino nāma.  dutiyacittakkhaṇato pabhuti bhūtā nāma. yena yena vā iriyāpathena  jāyanti, yāva te tato aññaṃ na pāpuṇanti, tāva sambhavesino nāma.  tato paraṃ bhūtā nāma.</p>
              <p>[03] atha vā ^b^bhūtā^eb^ti jātā abhinibbattā, ye bhūtāyeva na puna  bhavissantīti saṅkhyaṃ gacchanti, tesaṃ khīṇāsavānametaṃ adhivacanaṃ.  sambhavamesantīti ^b^sambhavesino^eb^. appahīnabhavasaṃyojanattā  āyatimpi sambhavaṃ esantānaṃ sekkhaputhujjanānametaṃ adhivacanaṃ. evaṃ  sabbathāpi imehi dvīhi padehi sabbasatte pariyādiyati.  ^b^vā^eb^saddo cettha sampiṇḍanattho, tasmā bhūtānañca sambhavesīnañcāti  ayamattho veditabbo.</p>
              <p>[03] ^b^ṭhitiyā^eb^ti ṭhitatthaṃ. ^b^anuggahāyā^eb^ti anuggahatthaṃ  upakāratthaṃ. vacanabhedo cesa, attho pana dvinnampi padānaṃ ekoyeva.  atha vā ^b^ṭhitiyā^eb^ti tassa tassa sattassa uppannadhammānaṃ  anuppabandhavasena avicchedāya. ^b^anuggahāyā^eb^ti anuppannānaṃ  uppādāya. ubhopi cetāni bhūtānaṃ ṭhitiyā ceva anuggahāya ca.  sambhavesīnaṃ vā ṭhitiyā ceva anuggahāya cāti evaṃ ubhayattha  ^a^V1.0216^ea^ daṭṭhabbāni. ^b^kabaḷīkāro āhāro^eb^ti kabaḷaṃ katvā  ajjhoharitabbato ^a^P1.0208^ea^ kabaḷīkāro āhāro,  odanakummāsādivatthukāya ojāyetaṃ adhivacanaṃ. ^b^oḷāriko vā  sukhumo vā^eb^ti vatthuoḷārikatāya oḷāriko, vatthusukhumatāya  sukhumo. sabhāvena pana sukhumarūpapariyāpannattā kabaḷīkāro āhāro  sukhumova hoti. sāpi cassa vatthuto oḷārikatā sukhumatā ca  upādāyupādāya veditabbā.</p>
              <p>[03] kumbhīlānañhi āhāraṃ upādāya morānaṃ āhāro sukhumo.  kumbhīlā kira pāsāṇe gilanti. te ca nesaṃ kucchippattāva  vilīyanti. morā sappavicchikādipāṇe khādanti. morānaṃ pana  āhāraṃ upādāya taracchānaṃ āhāro sukhumo. te kira  tivassachaḍḍitāni visāṇāni ceva aṭṭhīni ca khādanti. tāni ca  nesaṃ kheḷena temitamatteneva kandamūlaṃ viya ^a^M1.0212^ea^ mudukāni honti.  taracchānampi āhāraṃ upādāya hatthīnaṃ āhāro sukhumo. tepi  nānārukkhasākhāyo khādanti. hatthīnaṃ āhārato  gavayagokaṇṇamigādīnaṃ āhāro sukhumo. te kira nissārāni  nānārukkhapaṇṇādīni khādanti. tesampi āhārato gunnaṃ āhāro  sukhumo. te allasukkhatiṇāni khādanti. tesaṃ āhārato sasānaṃ  āhāro sukhumo. sasānaṃ āhārato sakuṇānaṃ āhāro sukhumo.  sakuṇānaṃ āhārato paccantavāsīnaṃ āhāro sukhumo. paccantavāsīnaṃ  āhārato gāmabhojakānaṃ āhāro sukhumo. gāmabhojakānaṃ āhārato  rājarājamahāmattānaṃ āhāro sukhumo. tesampi āhārato cakkavattino  āhāro sukhumo. cakkavattino āhārato bhummadevānaṃ āhāro sukhumo.  bhummadevānaṃ āhārato cātumahārājikānaṃ āhāro sukhumo. evaṃ  yāva paranimmitavasavattīnaṃ āhāro vitthāretabbo, tesaṃ āhāro  sukhumotveva niṭṭhaṃ patto.</p>
              <p>[03] ettha ca oḷārike vatthusmiṃ ojā parittā hoti dubbalā,  sukhume balavatī. tathā hi ekapattapūrampi yāguṃ pīvato muhutteneva  jighacchito hoti, yaṃkañcideva khāditukāmo. sappiṃ pana pasaṭamattaṃ  pivitvā divasaṃ abhottukāmo hoti. tattha vatthu parissamaṃ  vinodeti, na pana sakkoti pāletuṃ. ojā pāleti, na sakkoti  parissamaṃ vinodetuṃ. dve pana ekato hutvā parissamañceva vinodenti  pālenti cāti.</p>
              <p>[03] ^b^phasso^eb^ ^a^V1.0217^ea^ ^a^P1.0209^ea^ ^b^dutiyo^eb^ti  cakkhusamphassādi chabbidhopi phasso. etesu catūsu āhāresu  dutiyo āhāroti veditabbo. desanānayo eva cesa. tasmā  iminā nāma kāraṇena dutiyo vā tatiyo vāti idamettha na  gavesitabbaṃ. ^b^manosañcetanā^eb^ti cetanā eva vuccati.  ^b^viññāṇa^eb^nti yaṃkiñci cittaṃ.</p>
              <p>[03] etthāha, yadi paccayaṭṭho āhāraṭṭho, atha kasmā aññesupi  sattānaṃ paccayesu vijjamānesu imeyeva cattāro vuttāti? vuccate,  ajjhattikasantatiyā ^a^M1.0213^ea^ visesapaccayattā. visesapaccayo hi  kabaḷīkārāhārabhakkhānaṃ sattānaṃ rūpakāyassa kabaḷīkāro āhāro.  nāmakāye vedanāya phasso, viññāṇassa manosañcetanā, nāmarūpassa  viññāṇaṃ. yathāha --</p>
              <p>[02] ``seyyathāpi, bhikkhave, ayaṃ kāyo āhāraṭṭhitiko, āhāraṃ  paṭicca tiṭṭhati, anāhāro no tiṭṭhati. tathā phassapaccayā vedanā,  saṅkhārapaccayā viññāṇaṃ, viññāṇapaccayā nāmarūpa''nti.</p>
              <p>[03] ko panettha āhāro, kiṃ āharatīti? kabaḷīkārāhāro  ojaṭṭhamakarūpāni āharati. phassāhāro tisso vedanā,  manosañcetanāhāro tayo bhave, viññāṇāhāro paṭisandhināmarūpanti.</p>
              <p>[03] kathaṃ? kabaḷīkārāhāro tāva mukhe ṭhapitamattoyeva aṭṭha  rūpāni samuṭṭhāpeti. dantavicuṇṇitaṃ pana ajjhohariyamānaṃ ekekaṃ  sitthaṃ aṭṭhaṭṭha rūpāni samuṭṭhāpetiyeva. evaṃ ojaṭṭhamakarūpāni āharati.</p>
              <p>[03] phassāhāro pana sukhavedaniyo phasso uppajjamāno sukhavedanaṃ  āharati, tathā dukkhavedaniyo dukkhaṃ, adukkhamasukhavedaniyo  adukkhamasukhanti evaṃ sabbathāpi phassāhāro tisso vedanā āharati.</p>
              <p>[03] manosañcetanāhāro ^a^V1.0218^ea^ kāmabhavūpagaṃ kammaṃ kāmabhavaṃ āharati,  rūpārūpabhavūpagāni taṃ taṃ bhavaṃ. evaṃ sabbathāpi manosañcetanāhāro  tayo bhave āharati.</p>
              <p>[03] viññāṇāhāro pana ye ca paṭisandhikkhaṇe taṃsampayuttakā tayo  khandhā, yāni ca tisantativasena tiṃsarūpāni uppajjanti,  sahajātādipaccayanayena tāni āharatīti vuccati. evaṃ viññāṇāhāro  paṭisandhināmarūpaṃ āharatīti.</p>
              <p>[03] ettha ca manosañcetanāhāro tayo bhave āharatīti sāsavā  kusalākusalacetanāva vuttā. viññāṇaṃ paṭisandhināmarūpaṃ āharatīti  paṭisandhiviññāṇameva vuttaṃ ^a^P1.0210^ea^. avisesena pana  taṃsampayuttataṃsamuṭṭhānadhammānaṃ āharaṇato pete ^b^āhārā^eb^ti veditabbā.</p>
              <p>[03] etesu ^a^M1.0214^ea^ catūsu āhāresu kabaḷīkārāhāro upatthambhento  āhārakiccaṃ sādheti. phasso phusantoyeva, manosañcetanā  āyūhamānāva. viññāṇaṃ vijānantameva.</p>
              <p>[03] kathaṃ? kabaḷīkārāhāro hi upatthambhentoyeva kāyaṭṭhapanena  sattānaṃ ṭhitiyā hoti. kammajanitopi hi ayaṃ kāyo  kabaḷīkārāhārena upatthambhito dasapi vassāni vassasatampi yāva  āyuparimāṇaṃ tiṭṭhati. yathā kiṃ? yathā mātuyā janitopi dārako  dhātiyā thaññādīni pāyetvā posiyamānova ciraṃ tiṭṭhati, yathā  cupatthambhena upatthambhitagehaṃ. vuttampi cetaṃ --</p>
              <p>[02] ``yathā mahārāja gehe patante aññena dārunā upatthambhenti,  aññena dārunā upatthambhitaṃ santaṃ evaṃ taṃ gehaṃ na patati, evameva kho  mahārāja ayaṃ kāyo āhāraṭṭhitiko, āhāraṃ paṭicca tiṭṭhatī''ti.</p>
              <p>[03] evaṃ kabaḷīkāro āhāro upatthambhento āhārakiccaṃ sādheti.  evaṃ sādhentopi ca kabaḷīkāro āhāro dvinnaṃ rūpasantatīnaṃ paccayo  hoti āhārasamuṭṭhānassa ca upādinnassa ca. kammajānaṃ anupālako  hutvā paccayo hoti. āhārasamuṭṭhānānaṃ janako hutvā paccayo hoti.</p>
              <p>[03] phasso ^a^V1.0219^ea^ pana sukhādivatthubhūtaṃ ārammaṇaṃ phusantoyeva  sukhādivedanāpavattanena sattānaṃ ṭhitiyā hoti. manosañcetanā  kusalākusalakammavasena āyūhamānāyeva bhavamūlanipphādanato sattānaṃ  ṭhitiyā hoti. viññāṇaṃ vijānantameva nāmarūpappavattanena sattānaṃ  ṭhitiyā hoti.</p>
              <p>[03] evaṃ upatthambhanādivasena āhārakiccaṃ sādhayamānesu panetesu  cattāri bhayāni daṭṭhabbāni. seyyathidaṃ, kabaḷīkārāhāre nikantiyeva  bhayaṃ, phasse upagamanameva, manosañcetanāya āyūhanameva, viññāṇe  abhinipātoyeva bhayanti. kiṃ kāraṇā? kabaḷīkārāhāre hi  nikantiṃ katvā sītādīnaṃ purekkhatā sattā āhāratthāya  muddāgaṇanādikammāni karontā anappakaṃ dukkhaṃ nigacchanti. ekacce  ca imasmiṃ sāsane ^a^M1.0215^ea^ pabbajitvāpi vejjakammādikāya anesanāya āhāraṃ  pariyesantā diṭṭhepi dhamme gārayhā honti. samparāyepi tassa  saṅghāṭipi ādittā sampajjalitātiādinā lakkhaṇasaṃyutte vuttanayena  samaṇapetā honti. imināva tāva kāraṇena kabaḷīkārāhāre  nikantiyeva bhayanti veditabbā.</p>
              <p>[03] phassaṃ upagacchantāpi ^a^P1.0211^ea^ phassassādino paresaṃ  rakkhitagopitesu dārādīsu bhaṇḍesu aparajjhanti. te saha bhaṇḍena  bhaṇḍasāmikā gahetvā khaṇḍākhaṇḍikaṃ vā chinditvā saṅkārakūṭesu  chaḍḍenti. rañño vā niyyātenti. tato ne rājā vividhā  kammakāraṇā kārāpeti. kāyassa ca bhedā duggati nesaṃ pāṭikaṅkhā  hoti. iti phassassādamūlakaṃ diṭṭhadhammikampi samparāyikampi bhayaṃ  sabbamāgatameva hoti. iminā kāraṇena phassāhāre upagamanameva  bhayanti veditabbaṃ.</p>
              <p>[03] kusalākusalakammāyūhaneneva pana tammūlakaṃ tīsu bhavesu bhayaṃ  sabbamāgataṃyeva hoti. iminā kāraṇena manosañcetanāhāre  āyūhanameva bhayanti veditabbaṃ.</p>
              <p>[03] paṭisandhiviññāṇañca yasmiṃ yasmiṃ ṭhāne abhinipatati, tasmiṃ  tasmiṃ ṭhāne paṭisandhināmarūpaṃ gahetvāva nibbattati, tasmiñca nibbatte  sabbabhayāni nibbattāniyeva honti, tammūlakattāti, iminā kāraṇena  viññāṇāhāre abhinipātoyeva bhayanti veditabbo.</p>
              <p>[03] evaṃ ^a^V1.0220^ea^ sabhayesu pana imesu āhāresu sammāsambuddho  kabaḷīkārāhāre nikantipariyādānatthaṃ ``seyyathāpi, bhikkhave, dve  jāyampatikā''tiādinā (saṃ0 ni0  2.63) nayena  ^b^puttamaṃsūpamaṃ^eb^ desesi. phassāhāre nikantipariyādānatthaṃ  ``seyyathāpi, bhikkhave, gāvī niccammā''tiādinā nayena  ^b^niccammagāvūpamaṃ^eb^ desesi. manosañcetanāhāre  nikantipariyādānatthaṃ ``seyyathāpi, bhikkhave,  aṅgārakāsū''tiādinā nayena ^b^aṅgārakāsūpamaṃ^eb^ desesi.  viññāṇāhāre nikantipariyādānatthaṃ ``seyyathāpi, bhikkhave, coraṃ  āgucāri''ntiādinā nayena ^b^sattisatāhatūpamaṃ^eb^ desesi.</p>
              <p>[03] tatrāyaṃ bhūtamatthaṃ katvā saṅkhepato atthayojanā, dve kira  jāyampatikā puttaṃ gahetvā parittena pātheyyena yojanasatikaṃ  kantāramaggaṃ ^a^M1.0216^ea^ paṭipajjiṃsu. tesaṃ paññāsa yojanāni gantvā pātheyyaṃ  niṭṭhāsi. te khuppipāsāturā viraḷacchāyāyaṃ nisīdiṃsu. tato  puriso bhariyaṃ āha ``bhadde ito samantā paññāsa yojanāni gāmo  vā nigamo vā natthi, tasmā yaṃ taṃ purisena kātabbaṃ bahumpi  kasigorakkhādikammaṃ, na dāni sakkā taṃ mayā kātuṃ, ehi maṃ māretvā  upaḍḍhamaṃsaṃ khāditvā upaḍḍhaṃ pātheyyaṃ ^a^P1.0212^ea^ katvā puttena  saddhiṃ kantāraṃ nittharāhī''ti. sāpi āha ``sāmi mayā dāni yaṃ  taṃ itthiyā kātabbaṃ bahumpi suttakantanādikammaṃ, taṃ kātuṃ na sakkā,  ehi maṃ māretvā upaḍḍhamaṃsaṃ khāditvā upaḍḍhaṃ pātheyyaṃ katvā puttena  saddhiṃ kantāraṃ nittharāhī''ti. tato so taṃ āha ``bhadde  mātugāmamaraṇena dvinnaṃ maraṇaṃ paññāyati. na hi mando kumāro  mātaraṃ vinā jīvituṃ sakkoti. yadi pana mayaṃ jīvāma, puna dārakaṃ  labheyyāma, handa dāni puttakaṃ māretvā maṃsaṃ gahetvā kantāraṃ  nittharāmā''ti.</p>
              <p>[03] tato mātā puttamāha ``tāta pitu santikaṃ gacchāhī''ti. so  agamāsi. athassa pitā ``mayā puttakaṃ posessāmīti  kasigorakkhādīhi anappakaṃ dukkhamanubhūtaṃ, na sakkomi puttaṃ māretuṃ,  tvaṃyeva tava puttakaṃ mārehī''ti vatvā ``tāta mātusantikameva  gacchāhī''ti āha. so agamāsi. athassa mātāpi ``mayā puttaṃ  patthentiyā govatakukkuravatadevatāyācanādīhipi tāva anappakaṃ dukkhaṃ  anubhūtaṃ, ko pana vādo kucchinā pariharantiyā? na sakkāhaṃ puttaṃ  māretu''nti vatvā ``tāta pitusantikaṃyeva gacchāhī''ti āha. evaṃ  so dvinnaṃ antarā gacchantoyeva mato. te taṃ disvā paridevitvā  pubbe ^a^V1.0221^ea^ vuttanayeneva maṃsāni gahetvā khādantā pakkamiṃsu. tesaṃ so  puttamaṃsāhāro navahi kāraṇehi paṭikulattā neva davāya hoti, na  madāya na maṇḍanāya na vibhūsanāya, kevalaṃ kantāranittharaṇatthāyeva  hoti.</p>
              <p>[03] katamehi navahi kāraṇehi paṭikūloti ce? sajātimaṃsatāya  ñātimaṃsatāya puttamaṃsatāya piyaputtamaṃsatāya taruṇamaṃsatāya  āmakamaṃsatāya agorasamaṃsatāya aloṇatāya adhūpitatāyāti. tasmā  yo bhikkhu kabaḷīkārāhāraṃ evaṃ puttamaṃsasadisaṃ passati ^a^M1.0217^ea^, so tattha  nikantiṃ pariyādiyati. ayaṃ tāva ^b^puttamaṃsūpamāyaṃ^eb^ atthayojanā.</p>
              <p>[03] ^b^niccammagāvūpamāyaṃ^eb^ pana yathā sā gāvī gīvato yāva  khurā, tāva cammaṃ uddāletvā muttā yaṃ yadeva nissāya tiṭṭhati, tattha  pāṇakehi khajjamānā dukkhassevādhikaraṇaṃ hoti, evaṃ phassopi yaṃ  yadeva vatthuṃ ārammaṇaṃ vā nissāya tiṭṭhati, taṃtaṃvatthārammaṇasambhavassa  vedayitadukkhassa adhikaraṇameva hoti. tasmā yo bhikkhu phassāhāraṃ  evaṃ niccammagāvisadisaṃ passati ^a^P1.0213^ea^, so tattha  nikantiṃ pariyādiyati, ayaṃ ^b^niccammagāvūpamāyaṃ^eb^ atthayojanā.</p>
              <p>[03] ^b^aṅgārakāsūpamāyaṃ^eb^ pana yathā sā aṅgārakāsu, evaṃ  mahāpariḷāhaṭṭhena tayo bhavā. yathā nānābāhāsu gahetvā tattha  upakaḍḍhakā dve purisā, evaṃ bhavesu upakaḍḍhanaṭṭhena manosañcetanā.  tasmā yo bhikkhu manosañcetanāhāraṃ evaṃ  aṅgārakāsūpakaḍḍhakapurisasadisaṃ passati, so tattha nikantiṃ  pariyādiyati, ayaṃ ^b^aṅgārakāsūpamāyaṃ^eb^ atthayojanā.</p>
              <p>[03] ^b^sattisatāhatūpamāyaṃ^eb^ pana yena so puriso pubbaṇhasamaye  sattisatena haññati, tamassa sarīre vaṇamukhasataṃ katvā antarā aṭṭhatvā  vinivijjhitvā aparabhāgeyeva patati, evaṃ itarāni dve sattisatāni,  evamassa patitokāse apatitvā apatitvā gatāhi sattīhi sabbasarīraṃ  chiddāvachiddameva hoti, tassa ekavaṇamukhepi uppannassa dukkhassa  pamāṇaṃ natthi, ko pana vādo tīsu vaṇamukhasatesu? tattha  sattinipātakālo viya paṭisandhiviññāṇanibbattakālo.  vaṇamukhajananaṃ viya khandhajananaṃ. vaṇamukhesu dukkhavedanuppādo viya  ^a^V1.0222^ea^ jātesu khandhesu vaṭṭamūlakanānāvidhadukkhuppādo. aparo nayo,  āgucārī puriso viya paṭisandhiviññāṇaṃ. tassa sattighātehi  uppannavaṇamukhāni viya viññāṇapaccayā nāmarūpaṃ. vaṇamukhapaccayā  tassa purisassa kakkhaḷadukkhuppādo viya nāmarūpapaccayā viññāṇassa  dvattiṃsakammakāraṇāṭṭhanavutirogādivasena nānappakārakadukkhuppādo  daṭṭhabbo. tasmā yo bhikkhu viññāṇāhāraṃ evaṃ sattisatāhatasadisaṃ  passati. so tattha nikantiṃ pariyādiyati, ayaṃ  ^b^sattisatāhatūpamāyaṃ^eb^ atthayojanā.</p>
              <p>[03] so ^a^M1.0218^ea^ evaṃ imesu āhāresu nikantiṃ pariyādiyanto cattāropi  āhāre parijānāti, yesu pariññātesu sabbampi pariññātaṃ vatthu  pariññātameva hoti. vuttañhetaṃ bhagavatā --</p>
              <p>[02] ``kabaḷīkāre, bhikkhave, āhāre pariññāte pañcakāmaguṇiko  rāgo pariññāto hoti. pañcakāmaguṇike rāge pariññāte natthi taṃ  saṃyojanaṃ, yena saṃyojanena saṃyutto ariyasāvako puna imaṃ lokaṃ  āgaccheyya. phasse, bhikkhave, āhāre pariññāte tisso vedanā  pariññātā honti. tīsu ^a^P1.0214^ea^ vedanāsu pariññātāsu  ariyasāvakassa natthi kiñci uttarikaraṇīyanti vadāmi.  manosañcetanāya, bhikkhave, āhāre pariññāte tisso taṇhā  pariññātā honti. tīsu taṇhāsu pariññātāsu ariyasāvakassa  natthi kiñci uttarikaraṇīyanti vadāmi. viññāṇe, bhikkhave,  āhāre pariññāte nāmarūpaṃ pariññātaṃ hoti. nāmarūpe pariññāte  ariyasāvakassa natthi kiñci uttarikaraṇīyanti vadāmī''ti (saṃ0  ni0  2.63).</p>
              <p>[03] ^b^taṇhāsamudayā āhārasamudayo^eb^ti purimataṇhāsamudayā  paṭisandhikānaṃ āhārānaṃ samudayo nibbatto hotīti attho. kathaṃ?  paṭisandhikkhaṇe hi tisantativasena uppannasamatiṃsarūpabbhantare jātā  ojā atthi. ayaṃ taṇhāpaccayā nibbatto upādinnakakabaḷīkārāhāro.  paṭisandhicittasampayuttā pana phassacetanā sayañca cittaṃ  viññāṇanti ime taṇhāpaccayā nibbattā upādinnakaphassamanosañcetanā  viññāṇāhārāti. evaṃ tāva purimataṇhāsamudayā paṭisandhikānaṃ  āhārānaṃ samudayo veditabbo. yasmā panidha upādinnakāpi  anupādinnakāpi āhārā missetvā kathitā, tasmā anupādinnakānampi  evaṃ taṇhāsamudayā āhārasamudayo veditabbo ^a^V1.0223^ea^.  aṭṭhalobhasahagatacittasamuṭṭhitesu hi rūpesu ojā atthi, ayaṃ  sahajātataṇhāpaccayā nibbatto anupādinnakakabaḷīkārāhāro.  lobhasahagatacittasampayuttā pana phassacetanā sayañca cittaṃ viññāṇanti  ime taṇhāpaccayā nibbattā anupādinnakaphassamanosañcetanā  viññāṇāhārāti.</p>
              <p>[03] ^b^taṇhānirodhā^eb^ ^a^M1.0219^ea^ ^b^āhāranirodho^eb^ti imissā upādinnakānañca  anupādinnakānañca āhārānaṃ paccayabhūtāya taṇhāya nirodhena  āhāranirodho paññāyati. sesaṃ vuttanayameva. ayaṃ pana viseso,  idha cattāripi saccāni sarūpeneva vuttāni. yathā ca idha, evaṃ ito  uttarimpi sabbavāresūti. tasmā sabbattha asammuyhantena saccāni  uddharitabbāni. sabbavāresu ca ``ettāvatāpi kho āvuso''ti idaṃ  desanāniyyātanaṃ tattha tattha desitadhammavasena yojetabbaṃ. tassa idha  tāva ayaṃ yojanā ^b^ettāvatāpī^eb^ti imāya āhāradesanāya  vuttamanasikārappaṭivedhavasenāpīti vuttaṃ hoti. esa nayo sabbatthāpi. </p>
              <p>[06] āhāravāravaṇṇanā niṭṭhitā. </p>
            </h4>
            <h4>
              <h4n> saccavāravaṇṇanā </h4n>
              <p>[03] 91^b^.^eb^ idāni ^a^P1.0215^ea^ ``sādhāvuso''ti  purimanayeneva therassa bhāsitaṃ abhinanditvā anumoditvā te bhikkhū  uttarimpi pañhaṃ pucchiṃsu. thero ca nesaṃ aññenapi pariyāyena  byākāsi. esa nayo ito paresupi sabbavāresu. tasmā ito paraṃ  evarūpāni vacanāni anāmasitvā yena yena pariyāyena byākaroti,  tassa tasseva atthaṃ vaṇṇayissāma. imassa pana vārassa  saṅkhepadesanāyaṃ ^b^dukkhañca pajānātī^eb^ti ettha ^b^dukkha^eb^nti  dukkhasaccaṃ. vitthāradesanāyaṃ pana yaṃ vattabbaṃ siyā, taṃ sabbaṃ  ^b^visuddhimagge^eb^ saccaniddese vuttamevāti. </p>
              <p>[06] saccavāravaṇṇanā niṭṭhitā. </p>
            </h4>
            <h4>
              <h4n> jarāmaraṇavāravaṇṇanā </h4n>
              <p>[03] 92^b^.^eb^ ito ^a^V1.0224^ea^ paraṃ paṭiccasamuppādavasena desanā hoti.  tattha jarāmaraṇavāre tāva ^b^tesaṃ tesa^eb^nti ayaṃ saṅkhepato anekesaṃ  sattānaṃ sādhāraṇaniddesoti ñātabbo. yā devadattassa jarā, yā  somadattassa jarāti evañhi divasampi kathentassa neva sattā  pariyādānaṃ ^a^M1.0220^ea^ gacchanti. imehi pana dvīhi padehi na koci satto  apariyādinno hoti. tasmā vuttaṃ ``ayaṃ saṅkhepato anekesaṃ  sattānaṃ sādhāraṇaniddeso''ti.</p>
              <p>[03] ^b^tamhi tamhī^eb^ti ayaṃ gatijātivasena anekesaṃ nikāyānaṃ  sādhāraṇaniddeso. ^b^sattanikāye^eb^ti sādhāraṇaniddesena niddiṭṭhassa  sarūpanidassanaṃ. ^b^jarā jīraṇatā^eb^tiādīsu pana ^b^jarā^eb^ti  sabhāvaniddeso. ^b^jīraṇatā^eb^ti ākāraniddeso.  ^b^khaṇḍicca^eb^ntiādayo kālātikkame kiccaniddesā. pacchimā dve  pakatiniddesā. ayañhi ^b^jarā^eb^ti iminā padena sabhāvato  dīpitā, tenassāyaṃ sabhāvaniddeso. ^b^jīraṇatā^eb^ti iminā  ākārato. tenassāyaṃ ākāraniddeso. ^b^khaṇḍicca^eb^nti iminā  kālātikkame dantanakhānaṃ khaṇḍitabhāvakaraṇakiccato.  ^b^pālicca^eb^nti iminā kesalomānaṃ palitabhāvakaraṇakiccato.  ^b^valittacatā^eb^ti iminā maṃsaṃ milāpetvā tace  valittabhāvakaraṇakiccato dīpitā. tenassā ime  ^b^khaṇḍicca^eb^ntiādayo tayo kālātikkame kiccaniddesā. tehi  imesaṃ vikārānaṃ dassanavasena pākaṭībhūtā pākaṭajarā dassitā.  yatheva hi udakassa vā aggino vā vātassa vā tiṇarukkhādīnaṃ  sambhaggapalibhaggatāya vā jhāmatāya vā gatamaggo pākaṭo hoti, na ca  so gatamaggo ^a^P1.0216^ea^ tāneva udakādīni, evameva jarāya  dantādīsu khaṇḍiccādivasena gatamaggo pākaṭo, cakkhuṃ ummīletvāpi  gayhati. na ca khaṇḍiccādīneva jarā, na hi jarā cakkhuviññeyyā  hoti.</p>
              <p>[03] ^b^āyuno saṃhāni indriyānaṃ paripāko^eb^ti imehi pana padehi  kālātikkameyeva abhibyattatāya  āyukkhayacakkhādīndriyaparipākasaññitāya pakatiyā dīpitā.  tenassime pacchimā dve pakatiniddesāti veditabbā.</p>
              <p>[03] tattha yasmā jaraṃ pattassa āyu hāyati, tasmā jarā ``āyuno  saṃhānī''ti phalūpacārena vuttā ^a^V1.0225^ea^. yasmā ca daharakāle suppasannāni  sukhumampi attano visayaṃ sukheneva gaṇhanasamatthāni cakkhādīni  indriyāni jaraṃ pattassa paripakkāni āluḷitāni avisadāni  oḷārikampi attano visayaṃ gahetuṃ asamatthāni honti, tasmā  ``indriyānaṃ paripāko''tipi phalūpacāreneva ^a^M1.0221^ea^ vuttā. sā panāyaṃ evaṃ  niddiṭṭhā sabbāpi jarā pākaṭā paṭicchannāti duvidhā hoti.</p>
              <p>[03] tattha dantādīsu khaṇḍabhāvādidassanato rūpadhammesu jarā  ^b^pākaṭajarā^eb^ nāma. arūpadhammesu pana tādisassa vikārassa  adassanato ^b^paṭicchannajarā^eb^ nāma. tattha yvāyaṃ khaṇḍādibhāvo  dissati, so tādisānaṃ dantādīnaṃ suviññeyyattā vaṇṇoyeva, taṃ  cakkhunā disvā manodvārena cintetvā ``ime dantā jarāya pahaṭā''ti  jaraṃ jānāti udakaṭṭhāne baddhāni gosīsādīni oloketvā heṭṭhā  udakassa atthibhāvaṃ jānanaṃ viya. puna avīci savīcīti evampi  duvidhā hoti. tattha maṇikanakarajatapavāḷasūriyādīnaṃ  mandadasakādīsu pāṇīnaṃ viya pupphaphalapallavādīsu ca apāṇīnaṃ viya  antarantarā vaṇṇavisesādīnaṃ duviññeyyattā jarā ^b^avīcijarā^eb^  nāma, nirantarajarāti attho. tato aññesu pana yathāvuttesu  antarantarā vaṇṇavisesādīnaṃ suviññeyyattā jarā ^b^savīcijarā^eb^  nāmāti veditabbā.</p>
              <p>[03] ito paraṃ, ^b^tesaṃ tesa^eb^ntiādi vuttanayeneva veditabbaṃ.  ^b^cuti cavanatā^eb^tiādīsu pana ^b^cutī^eb^ti cavanakavasena vuccati,  ekacatupañcakkhandhānaṃ sāmaññavacanametaṃ. ^b^cavanatā^eb^ti  bhāvavacanena lakkhaṇanidassanaṃ. ^b^bhedo^eb^ti cutikkhandhānaṃ  bhaṅguppattiparidīpanaṃ. ^b^antaradhāna^eb^nti ghaṭasseva bhinnassa bhinnānaṃ  cutikkhandhānaṃ yena kenaci pariyāyena ṭhānābhāvaparidīpanaṃ. ^b^maccu  maraṇa^eb^nti maccusaṅkhātaṃ maraṇaṃ. tena ^b^samucchedamaraṇā^eb^dīni  nisedheti. ^b^kālo^eb^ nāma antako, tassa kiriyāti  ^b^kālakiriyā^eb^. etena lokasammutiyā maraṇaṃ dīpeti.</p>
              <p>[03] idāni paramatthena ^a^P1.0217^ea^ dīpetuṃ, ^b^khandhānaṃ  bhedo^eb^tiādimāha. paramatthena hi khandhāyeva bhijjanti, na satto  nāma koci marati. khandhesu pana bhijjamānesu satto marati, bhinnesu  matoti vohāro hoti.</p>
              <p>[03] ettha ^a^V1.0226^ea^ ca catuvokāravasena khandhānaṃ bhedo, ekavokāravasena  kaḷevarassa nikkhepo. catuvokāravasena vā khandhānaṃ bhedo,  sesadvayavasena kaḷevarassa nikkhepo veditabbo. kasmā? bhavadvayepi  rūpakāyasaṅkhātassa kaḷevarassa sambhavato. atha vā yasmā ca  cātumahārājikādīsu khandhā bhijjanteva, na kiñci nikkhipanti,  tasmā tesaṃ vasena ^a^M1.0222^ea^ khandhānaṃ bhedo, manussādīsu kaḷevarassa nikkhepo.  ettha ca kaḷevarassa nikkhepakāraṇato maraṇaṃ kaḷevarassa  nikkhepoti vuttanti evamattho daṭṭhabbo.</p>
              <p>[03] ^b^iti ayañca jarā idañca maraṇaṃ. idaṃ vuccatāvuso^eb^ti  idaṃ ubhayampi ekato katvā jarāmaraṇanti kathīyati. sesaṃ  vuttanayamevāti. </p>
              <p>[06] jarāmaraṇavāravaṇṇanā niṭṭhitā. </p>
            </h4>
            <h4>
              <h4n> jātivāravaṇṇanā </h4n>
              <p>[03] 93^b^.^eb^ jātivāre ^b^jāti sañjātī^eb^tiādīsu  jāyanaṭṭhena ^b^jāti,^eb^ sā aparipuṇṇāyatanavasena yuttā.  sañjāyanaṭṭhena ^b^sañjāti,^eb^ sā paripuṇṇāyatanavasena yuttā.  okkamanaṭṭhena ^b^okkanti,^eb^ sā aṇḍajajalābujavasena yuttā. te hi  aṇḍakosañca vatthikosañca okkamantā pavisantā viya paṭisandhiṃ  gaṇhanti. abhinibbattanaṭṭhena ^b^abhinibbatti,^eb^ sā  saṃsedajaopapātikavasena yuttā, te hi pākaṭāyeva hutvā nibbattanti.  ayaṃ tāva vohāradesanā.</p>
              <p>[03] idāni paramatthadesanā hoti. khandhāyeva hi paramatthato  pātubhavanti, na satto. tattha ca ^b^khandhāna^eb^nti ekavokārabhave  ekassa catuvokārabhave catunnaṃ pañcavokārabhave pañcannampi gahaṇaṃ  veditabbaṃ. ^b^pātubhāvo^eb^ti uppatti. ^b^āyatanāna^eb^nti ettha  tatra tatra uppajjamānāyatanavaseneva saṅgaho veditabbo.  ^b^paṭilābho^eb^ti santatiyaṃ pātubhāvoyeva. pātubhavantāneva hi tāni  paṭiladdhāni nāma honti. ^b^ayaṃ vuccatāvuso jātī^eb^ti iminā  padena vohārato paramatthato ca desitāya jātiyā nigamanaṃ karotīti.  ^b^bhavasamudayā^eb^ti ettha pana jātiyā paccayabhūto kammabhavo  veditabbo. sesaṃ vuttanayamevāti. </p>
              <p>[06] jātivāravaṇṇanā niṭṭhitā. </p>
            </h4>
            <h4>
              <h4n> bhavavāravaṇṇanā </h4n>
              <p>[03] 94^b^.^eb^ bhavavāre ^a^M1.0223^ea^ ^a^V1.0227^ea^ ^a^P1.0218^ea^ ^b^kāmabhavo^eb^ti  kammabhavo ca upapattibhavo ca. tattha ^b^kammabhavo^eb^ nāma  kāmabhavūpagaṃ kammameva. tañhi upapattibhavassa kāraṇattā ``sukho  buddhānamuppādo (dha0 pa0 194) dukkho pāpassa uccayo''tiādīni  (dha0 pa0 117) viya phalavohārena bhavoti vuttaṃ.  ^b^upapattibhavo^eb^ nāma tena kammena nibbattaṃ upādinnakhandhapañcakaṃ.  tañhi tattha bhavatīti katvā ^b^bhavo^eb^ti vuttaṃ. evaṃ sabbathāpi idaṃ  kammañca upapatti ca ubhayampetamidha ``kāmabhavo''ti vuttaṃ. esa  nayo ^b^rūpārūpabhavesu. upādānasamudayā^eb^ti ettha pana upādānaṃ  kusalakammabhavassa upanissayavaseneva paccayo hoti.  akusalakammabhavassa upanissayavasenapi sahajātādivasenapi.  upapattibhavassa pana sabbassāpi upanissayavaseneva. sesaṃ  vuttanayamevāti. </p>
              <p>[06] bhavavāravaṇṇanā niṭṭhitā. </p>
            </h4>
            <h4>
              <h4n> upādānavāravaṇṇanā </h4n>
              <p>[03] 95^b^.^eb^ upādānavāre ^b^kāmupādāna^eb^ntiādīsu  vatthukāmaṃ upādiyati etena, sayaṃ vā taṃ upādiyatīti  ^b^kāmupādānaṃ^eb^. kāmo ca so upādānañcāti vā kāmupādānaṃ.  ^b^upādāna^eb^nti daḷhaggahaṇaṃ vuccati. daḷhattho hi ettha upasaddo,  ``upāyāsa upakaṭṭhā''tiādīsu viya pañcakāmaguṇikarāgassetaṃ  adhivacanaṃ. ayamettha saṅkhepo. vitthārato panetaṃ ``tattha katamaṃ  kāmupādānaṃ, yo kāmesu kāmacchando''ti (dha0 sa0 1220; vibha0  938) vuttanayena veditabbaṃ.</p>
              <p>[03] tathā diṭṭhi ca sā upādānañcāti ^b^diṭṭhupādānaṃ^eb^. atha vā  diṭṭhiṃ upādiyati, upādiyanti vā etena diṭṭhinti diṭṭhupādānaṃ.  upādiyati hi purimadiṭṭhiṃ uttaradiṭṭhi. upādiyanti ca tāya diṭṭhiṃ.  yathāha ``sassato attā ca loko ca, idameva saccaṃ  moghamañña''ntiādi (ma0 ni0 3.27),  sīlabbatupādānāttavādupādānavajjassa sabbadiṭṭhigatassetaṃ ^a^V1.0228^ea^ adhivacanaṃ.  ayamettha saṅkhepo. vitthārato panetaṃ ``tattha katamaṃ diṭṭhupādānaṃ  natthi dinna''nti (dha0 sa0 1220; vibha0 938) vuttanayena  veditabbaṃ.</p>
              <p>[03] tathā ^a^M1.0224^ea^ sīlabbataṃ upādiyanti etena, sayaṃ vā taṃ upādiyati,  sīlabbatañca taṃ upādānañcāti vā ^b^sīlabbatupādānaṃ^eb^.  gosīlagovatādīni hi evaṃ suddhīti abhinivesato sayameva  upādānāni ayamettha saṅkhepo. vitthārato panetaṃ ``tattha katamaṃ  sīlabbatupādānaṃ, ito bahiddhā samaṇabrāhmaṇānaṃ sīlena ^a^P1.0219^ea^  suddhī''ti vuttanayena veditabbaṃ.</p>
              <p>[03] idāni vadanti etenāti ^b^vādo^eb^. upādiyanti etenāti  ^b^upādānaṃ^eb^. kiṃ vadanti, upādiyanti vā? attānaṃ. attano  vādupādānaṃ ^b^attavādupādānaṃ^eb^. attavādamattameva vā attāti  upādiyati etenāti attavādupādānaṃ, vīsativatthukāya sakkāyadiṭṭhiyā  etaṃ adhivacanaṃ. ayamettha saṅkhepo. vitthārato panetaṃ ``tattha  katamaṃ attavādupādānaṃ, idha assutavā puthujjano ariyānaṃ  adassāvī''ti (dha0 sa0 1223) vuttanayena veditabbaṃ.</p>
              <p>[03] ^b^taṇhāsamudayā^eb^ti ettha taṇhā kāmupādānassa  upanissayavasena anantarasamanantaranatthivigatāsevanavasena vā paccayo.  avasesānaṃ pana sahajātādivasenāpi. sesaṃ vuttanayamevāti. </p>
              <p>[06] upādānavāravaṇṇanā niṭṭhitā. </p>
            </h4>
            <h4>
              <h4n> taṇhāvāravaṇṇanā </h4n>
              <p>[03] 96^b^.^eb^ taṇhāvāre ^b^rūpataṇhā...pe0...  dhammataṇhā^eb^ti evaṃ cakkhudvārādīsu javanavīthiyaṃ pavattāya taṇhāya  ``seṭṭhiputto brāhmaṇaputto''ti evamādīsu pitito nāmaṃ viya  pitisadisārammaṇato nāmaṃ. ettha ca rūpārammaṇā taṇhā, rūpe  taṇhāti ^b^rūpataṇhā^eb^. sā kāmarāgabhāvena rūpaṃ assādentī  pavattamānā ^b^kāmataṇhā^eb^. sassatadiṭṭhisahagatarāgabhāvena rūpaṃ niccaṃ  dhuvaṃ sassatanti evaṃ assādentī pavattamānā ^b^bhavataṇhā^eb^.  ucchedadiṭṭhisahagatarāgabhāvena rūpaṃ ^a^V1.0229^ea^ ucchijjati vinassati pecca na  bhavissatīti evaṃ assādentī pavattamānā ^b^vibhavataṇhā^eb^ti evaṃ  tividhā hoti. yathā ca rūpataṇhā, tathā saddataṇhādayopīti etāni  aṭṭhārasa taṇhāvicaritāni honti. tāni ajjhattarūpādīsu aṭṭhārasa,  bahiddhārūpādīsu aṭṭhārasāti chattiṃsa. iti atītāni chattiṃsa,  anāgatāni chattiṃsa, paccuppannāni chattiṃsāti aṭṭhasataṃ.  ``ajjhattikassupādāya `asmī'ti hoti ^a^M1.0225^ea^, `itthasmī'ti ^a^P1.0220^ea^  hotī''ti (vibha0 973-974) vā evamādīnā  ajjhattikarūpādinissitāni aṭṭhārasa, ``bāhirassupādāya `iminā  asmī'ti hoti, `iminā itthasmī'ti hotī''ti vā (vibha0 975)  evamādinā bāhirarūpādinissitāni aṭṭhārasāti chattiṃsa. iti  atītāni chattiṃsa, anāgatāni chattiṃsa, paccuppannāni chattiṃsāti  evampi ^b^aṭṭhasatataṇhāvicaritāni^eb^ honti. puna saṅgahe  karīyamāne rūpādīsu ārammaṇesu chaḷeva taṇhākāyā tissoyeva  kāmataṇhādayo hontīti evaṃ -- </p>
              <p>[21] niddesatthena niddesa-vitthārā vitthārassa ca. </p>
              <p>[22] puna saṅgahato taṇhā, viññātabbā vibhāvināti..</p>
              <p>[03] ^b^vedanāsamudayā^eb^ti ettha pana ^b^vedanā^eb^ti vipākavedanā  adhippetā. sā kathaṃ chasu dvāresu taṇhāya paccayo hotīti ce?  assādanīyato. sukhāya hi vedanāya assādanena sattā vedanaṃ  mamāyantā vedanāya taṇhaṃ uppādetvā vedanārāgarattā hutvā cakkhudvāre  iṭṭhameva rūpaṃ patthenti, laddhā ca naṃ assādenti, ārammaṇadāyakānañca  cittakārādīnaṃ sakkāraṃ karonti. tathā sotadvārādīsu iṭṭhe ca  saddādayo patthenti, laddhā ca ne assādenti, ārammaṇadāyakānañca  vīṇāvādaka-gandhikasūda-tantavāya-nānāvidhasippasandassakādīnaṃ sakkāraṃ  karonti. yathā kiṃ? yathā puttasinehena puttaṃ mamāyantā dhātiyā  sakkāraṃ karonti, sappāyasappikhīrādīniyeva naṃ pāyenti ceva bhojenti  ca. sesaṃ vuttanayameva. </p>
              <p>[06] taṇhāvāravaṇṇanā niṭṭhitā. </p>
            </h4>
            <h4>
              <h4n> vedanāvāravaṇṇanā </h4n>
              <p>[03] 97^b^.^eb^ vedanāvāre ^a^V1.0230^ea^ ^b^vedanākāyā^eb^ti vedanāsamūhā.  ^b^cakkhusamphassajā vedanā...pe0... manosamphassajā vedanā^eb^ti etaṃ  ``cakkhusamphassajā vedanā atthi kusalā, atthi akusalā, atthi  abyākatā''ti (vibha0 34) evaṃ vibhaṅge āgatattā cakkhudvārādīsu  pavattānaṃ kusalākusalābyākatavedanānaṃ ``sāriputto, mantāṇiputto''ti  evamādīsu mātito nāmaṃ viya mātisadisavatthuto nāmaṃ. vacanattho  panettha cakkhusamphassahetu ^a^P1.0221^ea^ jātā vedanā  ^b^cakkhusamphassajā vedanā^eb^ti. esa nayo sabbattha. ayaṃ  tāvettha sabbasaṅgāhikakathā ^a^M1.0226^ea^. vipākavasena pana cakkhudvāre dve  cakkhuviññāṇāni, dve manodhātuyo, tisso manoviññāṇadhātuyoti  etāhi sampayuttavasena vedanā veditabbā. esa nayo sotadvārādīsu.  manodvāre manoviññāṇadhātusampayuttāva.</p>
              <p>[03] ^b^phassasamudayā^eb^ti ettha pana pañcadvāre pañcavatthukavedanānaṃ  sahajātacakkhusamphassādisamudayā samudayo hoti. avasesānaṃ  cakkhusamphassādayo upanissayādivasena paccayā. manodvāre  tadārammaṇavedanānaṃ advārikānañca paṭisandhibhavaṅgacutivedanānaṃ  sahajātamanosamphassasamudayā samudayo hotīti veditabbo. sesaṃ  vuttanayameva. </p>
              <p>[06] vedanāvāravaṇṇanā niṭṭhitā. </p>
            </h4>
            <h4>
              <h4n> phassavāravaṇṇanā </h4n>
              <p>[03] 98^b^.^eb^ phassavāre ^b^cakkhusamphasso^eb^ti cakkhumhi  samphasso. esa nayo sabbattha. ^b^cakkhusamphasso...pe0...  kāyasamphasso^eb^ti ettāvatā ca kusalākusalavipākā pañcavatthukā dasa  samphassā vuttā honti. ^b^manosamphasso^eb^ti iminā sesā  bāvīsati lokiyavipākamanasampayuttaphassā.  ^b^saḷāyatanasamudayā^eb^ti channaṃ cakkhādīnaṃ āyatanānaṃ samudayena  imassa chabbidhassāpi samphassassa samudayo hotīti veditabbo.  sesaṃ vuttanayamevāti. </p>
              <p>[06] phassavāravaṇṇanā niṭṭhitā. </p>
            </h4>
            <h4>
              <h4n> saḷāyatanavāravaṇṇanā </h4n>
              <p>[03] 99^b^.^eb^ saḷāyatanavāre ^a^V1.0231^ea^ ^b^cakkhāyatana^eb^ntiādīsu yaṃ  vattabbaṃ, taṃ sabbaṃ ^b^visuddhimagge^eb^ khandhaniddese ceva āyatananiddese  ca vuttanayameva. ^b^nāmarūpasamudayā^eb^ti ettha pana yaṃ nāmaṃ yañca  rūpaṃ, yañca nāmarūpaṃ yassa āyatanassa paccayo hoti, tassa vasena  ^b^visuddhimagge^eb^ paṭiccasamuppādaniddese vuttanayena nāmarūpasamudayā  saḷāyatanasamudayo veditabbo. sesaṃ vuttappakāramevāti. </p>
              <p>[06] saḷāyatanavāravaṇṇanā niṭṭhitā. </p>
            </h4>
            <h4>
              <h4n> nāmarūpavāravaṇṇanā </h4n>
              <p>[03] 100^b^.^eb^ nāmarūpavāre namanalakkhaṇaṃ ^b^nāmaṃ^eb^.  ruppanalakkhaṇaṃ ^b^rūpaṃ^eb^. vitthāravāre panassa ^b^vedanā^eb^ti  vedanākkhandho. ^b^saññā^eb^ti saññākkhandho. ^b^cetanā phasso  manasikāro^eb^ti saṅkhārakkhandho veditabbo. kāmañca aññepi  saṅkhārakkhandhasaṅgahitā ^a^M1.0227^ea^ dhammā santi, ime pana tayo sabbadubbalesupi  cittesu santi. tasmā etesaṃyeva vasenettha saṅkhārakkhandhopi  dassito. ^b^cattāri ca mahābhūtānī^eb^ti ^a^P1.0222^ea^ ettha  ^b^cattārī^eb^ti gaṇanaparicchedo. ^b^mahābhūtānī^eb^ti  pathavīāpatejavāyānametaṃ adhivacanaṃ. yena pana kāraṇena tāni  mahābhūtānīti vuccanti, yo cettha añño vinicchayanayo, so sabbo  ^b^visuddhimagge^eb^ rūpakkhandhaniddese vutto.</p>
              <p>[03] ^b^catunnañca mahābhūtānaṃ upādāyā^eb^ti ettha pana  ^b^catunna^eb^nti upayogatthe sāmivacanaṃ, cattāri ca mahābhūtānīti vuttaṃ  hoti. ^b^upādāyā^eb^ti upādiyitvā, gahetvāti attho.  nissāyātipi eke. vattamānanti ayañcettha pāṭhaseso. samūhatthe  vā etaṃ sāmivacanaṃ. tena catunnañca mahābhūtānaṃ samūhaṃ upādāya  pavattamānaṃ rūpanti ayamattho veditabbo. evaṃ sabbatthāpi yāni  cattāri pathavīādīni mahābhūtāni, yañca catunnaṃ mahābhūtānaṃ upādāya  vattamānaṃ cakkhāyatanādibhedena abhidhammapāḷiyameva vuttaṃ tevīsatividhaṃ  rūpaṃ, taṃ sabbampi ``rūpa''nti veditabbaṃ. ^b^viññāṇasamudayā^eb^ti  ettha pana yaṃ viññāṇaṃ yassa nāmassa yassa ca rūpassa yassa ca  ^a^V1.0232^ea^ nāmarūpassa paccayo hoti, tassa vasena ^b^visuddhimagge^eb^  paṭiccasamuppādaniddese vuttanayeneva viññāṇasamudayā nāmarūpasamudayo  veditabbo. sesaṃ vuttanayamevāti. </p>
              <p>[06] nāmarūpavāravaṇṇanā niṭṭhitā. </p>
            </h4>
            <h4>
              <h4n> viññāṇavāravaṇṇanā </h4n>
              <p>[03] 101^b^.^eb^ viññāṇavāre ^b^cakkhuviññāṇa^eb^nti cakkhumhi  viññāṇaṃ, cakkhuto vā jātaṃ viññāṇanti ^b^cakkhuviññāṇaṃ^eb^. evaṃ  ^b^sotaghānajivhākāyaviññāṇāni^eb^. itaraṃ pana manoyeva  viññāṇanti ^b^manoviññāṇaṃ^eb^. dvipañcaviññāṇavajjassa  tebhūmakavipākacittassetaṃ adhivacanaṃ. ^b^saṅkhārasamudayā^eb^ti ettha  pana yo saṅkhāro yassa viññāṇassa paccayo hoti, tassa vasena  saṅkhārasamudayā viññāṇasamudayo veditabbo. sesaṃ vuttanayamevāti. </p>
              <p>[06] viññāṇavāravaṇṇanā niṭṭhitā. </p>
            </h4>
            <h4>
              <h4n> saṅkhāravāravaṇṇanā </h4n>
              <p>[03] 102^b^.^eb^ saṅkhāravāre abhisaṅkharaṇalakkhaṇo  ^b^saṅkhāro^eb^. vitthāravāre panassa ^b^kāyasaṅkhāro^eb^ti kāyato  pavattasaṅkhāro, kāyadvāre copanavasena ^a^M1.0228^ea^ pavattānaṃ kāmāvacarakusalato  aṭṭhannaṃ, akusalato dvādasannanti vīsatiyā kāyasañcetanānametaṃ  ^a^P1.0223^ea^ adhivacanaṃ. ^b^vacīsaṅkhāro^eb^ti vacito  pavattasaṅkhāro, vacīdvāre vacanabhedavasena pavattānaṃ vīsatiyā eva  vacīsañcetanānametaṃ adhivacanaṃ. ^b^cittasaṅkhāro^eb^ti cittato  pavattasaṅkhāro, kāyavacīdvāre copanaṃ akatvā raho nisīditvā  cintayantassa pavattānaṃ lokiyakusalākusalavasena  ekūnatiṃsamanosañcetanānametaṃ adhivacanaṃ. ^b^avijjāsamudayā^eb^ti  ettha pana kusalānaṃ upanissayavasena akusalānaṃ sahajātādivasenāpi  avijjāpaccayo hotīti veditabbā. sesaṃ vuttanayamevāti. </p>
              <p>[06] saṅkhāravāravaṇṇanā niṭṭhitā. </p>
            </h4>
            <h4>
              <h4n> avijjāvāravaṇṇanā </h4n>
              <p>[03] 103^b^.^eb^ avijjāvāre ^a^V1.0233^ea^ ^b^dukkhe aññāṇa^eb^nti  dukkhasacce aññāṇaṃ, mohassetaṃ adhivacanaṃ. esa nayo ^b^samudaye  aññāṇa^eb^ntiādīsu. tattha catūhi kāraṇehi dukkhe aññāṇaṃ  veditabbaṃ antogadhato vatthuto ārammaṇato paṭicchādanato ca. tathā  hi taṃ dukkhasaccapariyāpannattā dukkhe antogadhaṃ, dukkhasaccañcassa  nissayapaccayabhāvena vatthu, ārammaṇapaccayabhāvena ārammaṇaṃ,  dukkhasaccañca etaṃ paṭicchādeti, tassa  yāthāvalakkhaṇappaṭivedhanivāraṇena, ñāṇappavattiyā cettha appadānena.</p>
              <p>[03] samudaye aññāṇaṃ tīhi kāraṇehi veditabbaṃ vatthuto ārammaṇato  paṭicchādanato ca. nirodhe paṭipadāyañca aññāṇaṃ ekeneva kāraṇena  veditabbaṃ paṭicchādanato. nirodhapaṭipadāya hi paṭicchādakameva  aññāṇaṃ tesaṃ yāthāvalakkhaṇappaṭivedhanivāraṇena, tesu ca  ñāṇappavattiyā appadānena. na pana tattha antogadhaṃ, tasmiṃ saccadvaye  apariyāpannattā. na tassa taṃ saccadvayaṃ vatthu, asahajātattā.  nārammaṇaṃ, tadārabbha appavattanato. pacchimañhi saccadvayaṃ gambhīrattā  duddasaṃ, na cettha andhabhūtaṃ aññāṇaṃ pavattati. purimaṃ pana  vañcaniyaṭṭhena sabhāvalakkhaṇassa duddasattā gambhīraṃ, tattha  vipallāsaggāhavasena pavattati.</p>
              <p>[03] apica ^b^dukkhe^eb^ti ettāvatā saṅgahato vatthuto ārammaṇato  kiccato ca avijjā dīpitā. ^b^dukkhasamudaye^eb^ti ettāvatā  vatthuto ārammaṇato ^a^M1.0229^ea^ kiccato ca. ^b^dukkhanirodhe  dukkhanirodhagāminiyā paṭipadāyā^eb^ti ettāvatā kiccato.  avisesato pana ^b^aññāṇa^eb^nti etena sabhāvato niddiṭṭhāti ñātabbā.  ^b^āsavasamudayā^eb^ti ettha pana kāmāsavabhavāsavā  sahajātādivasena avijjāya paccayā honti. avijjāsavo  upanissayavaseneva. pubbuppannā cettha avijjā avijjāsavoti  ^a^P1.0224^ea^ veditabbā. sā aparāparuppannāya avijjāya  upanissayapaccayo hoti. sesaṃ vuttanayamevāti. </p>
              <p>[06] avijjāvāravaṇṇanā niṭṭhitā. </p>
            </h4>
            <h4>
              <h4n> āsavavāravaṇṇanā </h4n>
              <p>[03] 104^b^.^eb^ āsavavāre ^a^V1.0234^ea^ ^b^avijjāsamudayā^eb^ti ettha  avijjā kāmāsavabhavāsavānaṃ sahajātādivasena paccayo hoti.  avijjāsavassa upanissayavaseneva. aparāparuppannā cettha avijjā  avijjāsavoti veditabbā. pubbuppannā avijjāyevassa  aparāparuppannassa avijjāsavassa upanissayapaccayo hoti. sesaṃ  vuttanayamevāti. ayaṃ vāro yā esā paṭiccasamuppādapadesu jeṭṭhikā  avijjā, tassāpi paccayadassanavasena vutto. evaṃ vuttena vārena  saṃsārassa anamataggatā sādhitā hoti. kathaṃ? āsavasamudayena hi  avijjāsamudayo. avijjāsamudayenāpi āsavasamudayo. evaṃ  āsavā avijjāya avijjāpi āsavānaṃ paccayoti katvā pubbakoṭi na  paññāyati avijjāya, tassā apaññāyanato saṃsārassa anamataggatā  siddhā hotīti.</p>
              <p>[03] evaṃ sabbepime imasmiṃ sutte kammapathavāro āhāravāro  dukkhavāro  jarā-maraṇa-jāti-bhava-upādāna-taṇhā-vedanā-phassa-saḷāyatana-nāmarūpa-  viññāṇa-saṅkhāra-avijjā-āsavavāroti ^b^soḷasavārā^eb^ vuttā.</p>
              <p>[03] tesu ekekassa vārassa saṅkhepavitthāravasena dvidhā vibhattā  dvattiṃsaṭṭhānāni honti. iti imasmiṃ sutte imesu dvattiṃsaṭṭhānesu  cattāri saccāni kathitāni. etesaṃyeva vitthāravasena vuttesu  soḷasasu ṭhānesu arahattaṃ kathitaṃ. therassa pana matena dvattiṃsāyapi  ṭhānesu cattāri saccāni cattāro ca maggā kathitāti. iti  sakalepi pañcamahānikāyasaṅgahite buddhavacane natthi taṃ suttaṃ, yattha  dvattiṃsakkhattuṃ cattāri saccāni dvattiṃsakkhattuñca arahattaṃ pakāsitaṃ  aññatra imamhā sammādiṭṭhisuttāti.</p>
              <p>[03] ^b^idamavocāyasmā^eb^ ^a^M1.0230^ea^ ^b^sāriputto^eb^ti idaṃ dvattiṃsāya  catusaccapariyāyehi dvattiṃsāya arahattapariyāyehīti catusaṭṭhiyā kāraṇehi  alaṅkaritvā sammādiṭṭhisuttaṃ āyasmā sāriputto avoca, attamanā te  bhikkhū āyasmato sāriputtassa bhāsitaṃ abhinandunti. </p>
              <p>[06] āsavavāravaṇṇanā niṭṭhitā. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sammādiṭṭhisuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. satipaṭṭhānasuttavaṇṇanā </h3n>
            <h4>
              <h4n> </h4n>
              <p>[03] 105^b^.^eb^ evaṃ ^a^V1.0235^ea^ ^a^P1.0225^ea^ ^b^me suta^eb^nti  satipaṭṭhānasuttaṃ. tattha ^b^kurūsu viharatī^eb^ti kurunāmakā  jānapadino rājakumārā, tesaṃ nivāso ekopi janapado  ruḷhīsaddena ^b^kurū^eb^ti vuccati, tasmiṃ kurūsu janapade.  aṭṭhakathācariyā panāhu -- mandhātukāle tīsu dīpesu manussā  jambudīpo nāma buddhapaccekabuddhamahāsāvakacakkavattipabhutīnaṃ uttamapurisānaṃ  uppattibhūmi uttamadīpo atiramaṇīyoti sutvā raññā  mandhātucakkavattinā cakkaratanaṃ purakkhatvā cattāro dīpe anusaṃyāyantena  saddhiṃ āgamaṃsu. tato rājā pariṇāyakaratanaṃ pucchi --</p>
              <p>[03] ``atthi nu kho manussalokato ramaṇīyataraṃ ṭhāna''nti?</p>
              <p>[03] ``kasmā deva evaṃ bhaṇasi?</p>
              <p>[03] ``kiṃ na passasi candimasūriyānaṃ ānubhāvaṃ?</p>
              <p>[03] ``nanu etesaṃ ṭhānaṃ ito ramaṇīyatara''nti?</p>
              <p>[03] rājā cakkaratanaṃ purakkhatvā tattha agamāsi. cattāro  mahārājāno ``mandhātumahārājā āgato''ti sutvāva ``mahiddhiko  mahānubhāvo rājā na sakkā yuddhena paṭibāhitu''nti sakarajjaṃ  niyyātesuṃ. so taṃ gahetvā puna pucchi -- ``atthi nu kho ito  ramaṇīyataraṃ ṭhāna''nti. athassa tāvatiṃsabhavanaṃ kathayiṃsu --  ``tāvatiṃsabhavanaṃ, deva, ramaṇīyataraṃ, tattha sakkassa devarañño ime  cattāro mahārājāno paricārakā dovārikabhūmiyaṃ tiṭṭhanti. sakko  devarājā mahiddhiko mahānubhāvo. tassimāni pana upabhogaṭṭhānāni,  yojanasahassubbedho vejayantapāsādo, pañcayojanasatubbedhā sudhammā  devasabhā, diyaḍḍhayojanasatiko vejayantaratho, tathā erāvaṇo hatthī,  dibbarukkhasahassapaṭimaṇḍitaṃ ^a^M1.0231^ea^ nandanavanaṃ cittalatāvanaṃ phārusakavanaṃ  missakavanaṃ ^a^V1.0236^ea^. yojanasatubbedho pāricchattako koviḷāro, tassa heṭṭhā  saṭṭhiyojanāyāmā paṇṇāsayojanavitthatā pañcadasayojanubbedhā  jayasumanapupphavaṇṇā paṇḍukambalasilā, yassā mudutāya sakkassa  nisīdato upaḍḍhakāyo anupavisatī''ti.</p>
              <p>[03] taṃ sutvā rājā tattha gantukāmo cakkaratanaṃ abbhukkiri ^a^P1.0226^ea^.  taṃ ākāse patiṭṭhāsi saddhiṃ caturaṅginiyā senāya.  atha dvinnaṃ devalokānaṃ vemajjhato cakkaratanaṃ otaritvā pathaviyaṃ  patiṭṭhāsi saddhiṃ pariṇāyakaratanappamukhāya caturaṅginiyā senāya.  rājā ekakova tāvatiṃsabhavanaṃ agamāsi. sakko ``mandhātā  āgato''ti sutvāva tassa paccuggamanaṃ katvā -- ``svāgataṃ te,  mahārāja, sakaṃ te, mahārāja. anusāsa, mahārājā''ti vatvā saddhiṃ  nāṭakehi rajjaṃ dvebhāge katvā ekaṃ bhāgamadāsi. rañño tāvatiṃsabhavane  patiṭṭhitamattasseva manussabhāvo vigacchi, devabhāvo pāturahosi.</p>
              <p>[03] tassa kira sakkena saddhiṃ paṇḍukambalasilāyaṃ nisinnassa  akkhinimisamattena nānattaṃ paññāyati. taṃ asallakkhentā devā  sakkassa ca tassa ca nānatte muyhanti. so tattha dibbasampattiṃ  anubhavamāno yāva chattiṃsa sakkā uppajjitvā cutā, tāva rajjaṃ kāretvā  atittoyeva kāmehi tato cavitvā attano uyyāne patiṭṭhito  vātātapena phuṭṭhagatto kālamakāsi.</p>
              <p>[03] cakkaratane pana pathaviyaṃ patiṭṭhite pariṇāyakaratanaṃ suvaṇṇapaṭṭe  mandhātūpāhanaṃ likhāpetvā idaṃ mandhāturajjanti rajjamanusāsi. tepi  tīhi dīpehi āgatamanussā puna gantuṃ asakkontā pariṇāyakaratanaṃ  upasaṅkamitvā ``deva mayaṃ rañño ānubhāvena āgatā, idāni gantuṃ na  sakkoma, vasanaṭṭhānaṃ no dehī''ti yāciṃsu. so tesaṃ ekekaṃ  janapadamadāsi. tattha pubbavidehato āgatamanussehi āvasitapadeso  tāyeva purimasaññāya ^b^videharaṭṭha^eb^nti nāmaṃ labhi. aparagoyānato  āgatamanussehi āvasitapadeso ^b^aparantajanapado^eb^ti nāmaṃ labhi.  uttarakuruto āgatamanussehi āvasitapadeso ^b^kururaṭṭha^eb^nti nāmaṃ  labhīti ^a^M1.0232^ea^. bahuke pana gāmanigamādayo upādāya bahuvacanena voharīyati.  tena vuttaṃ ^b^``kurūsu viharatī''^eb^ti.</p>
              <p>[03] ^b^kammāsadhammaṃ^eb^ ^a^V1.0237^ea^ ^b^nāma kurūnaṃ nigamo^eb^ti.  ^b^kammāsadhamma^eb^nti ettha keci dha-kārassa da-kārena atthaṃ  vaṇṇayanti. kammāso ettha damitoti ^b^kammāsadammo.  kammāso^eb^ti kammāsapādo porisādo vuccati. tassa kira pāde  khāṇukena viddhaṭṭhāne vaṇo ruhanto cittadārusadiso hutvā ruhi, tasmā  ^b^kammāsapādo^eb^ti paññāyittha ^a^P1.0227^ea^. so ca  tasmiṃ okāse damito porisādabhāvato paṭisedhito. kena?  mahāsattena. katarasmiṃ jātaketi? ^b^mahāsutasomajātake^eb^ti eke.  ime pana therā ^b^jayaddisajātake^eb^ti vadanti. tadā hi  mahāsattena kammāsapādo damito. yathāha -- </p>
              <p>[21] ``putto yadā homi jayaddisassa, </p>
              <p>[27] pañcālaraṭṭhādhipatissa atrajo. </p>
              <p>[26] cajitvāna pāṇaṃ pitaraṃ pamocayiṃ, </p>
              <p>[22] kammāsapādampi cahaṃ pasādayi''nti..</p>
              <p>[03] keci pana dha-kāreneva atthaṃ vaṇṇayanti. kururaṭṭhavāsīnaṃ kira  kuruvattadhammo tasmiṃ kammāso jāto, tasmā taṃ ṭhānaṃ kammāso ettha  dhammo jātoti ^b^kammāsadhamma^eb^nti vuccati. tattha  niviṭṭhanigamassāpi etadeva nāmaṃ. bhummavacanena kasmā na vuttanti?  avasanokāsato. bhagavato kira tasmiṃ nigame vasanokāso  koci vihāro nāhosi. nigamato pana apakkamma aññatarasmiṃ  udakasampanne ramaṇīye bhūmibhāge mahāvanasaṇḍo ahosi. tattha bhagavā  vihāsi. taṃ nigamaṃ gocaragāmaṃ katvā, tasmā evamettha attho  veditabbo ``kurūsu viharati kammāsadhammaṃ nāma kurūnaṃ nigamo, taṃ  gocaragāmaṃ katvā''ti. </p>
            </h4>
            <h4>
              <h4n> uddesavārakathāvaṇṇanā </h4n>
              <p>[03] 106^b^.^eb^ ^b^ekāyano ayaṃ, bhikkhave, maggo^eb^ti.  kasmā bhagavā idaṃ suttamabhāsi? kururaṭṭhavāsīnaṃ  gambhīradesanāpaṭiggahaṇasamatthatāya. kururaṭṭhavāsino kira bhikkhū  bhikkhuniyo upāsakā upāsikāyo utupaccayādisampannattā tassa  raṭṭhassa sappāyautupaccayasevanena niccaṃ ^a^M1.0233^ea^ kallasarīrā kallacittā ca honti.  te cittasarīrakallatāya anuggahitapaññābalā gambhīrakathaṃ pariggahetuṃ  samatthā honti. tena tesaṃ bhagavā imaṃ  gambhīradesanāpaṭiggahaṇasamatthataṃ sampassanto ekavīsatiyā ^a^V1.0238^ea^ ṭhānesu  kammaṭṭhānaṃ arahatte pakkhipitvā idaṃ gambhīratthaṃ satipaṭṭhānasuttaṃ abhāsi.  yathā hi puriso suvaṇṇacaṅkoṭakaṃ labhitvā tattha nānāpupphāni  pakkhipeyya, suvaṇṇamañjūsaṃ ^a^P1.0228^ea^ vā pana labhitvā  sattaratanāni pakkhipeyya, evaṃ bhagavā kururaṭṭhavāsiparisaṃ labhitvā  gambhīradesanaṃ desesi. tenevettha aññānipi gambhīratthāni  dīghanikāye ^b^mahānidānaṃ mahāsatipaṭṭhānaṃ^eb^ imasmiṃ majjhimanikāye  ^b^sāropamaṃ rukkhūpamaṃ raṭṭhapālaṃ māgaṇḍiyaṃ āneñjasappāya^eb^nti  aññānipi suttāni desesi.</p>
              <p>[03] apica tasmiṃ janapade catasso parisā pakatiyāva  satipaṭṭhānabhāvanānuyogamanuyuttā viharanti, antamaso  dāsakammakaraparijanāpi satipaṭṭhānappaṭisaṃyuttameva kathaṃ kathenti.  udakatitthasuttakantanaṭṭhānādīsupi niratthakakathā nāma na pavattati.  sace kāci itthī ``amma tvaṃ kataraṃ satipaṭṭhānabhāvanaṃ  manasikarosī''ti pucchitā ``na kiñcī''ti vadati. taṃ garahanti  ``dhiratthu tava jīvitaṃ, jīvamānāpi tvaṃ matasadisā''ti. atha naṃ  ``mā dāni puna evamakāsī''ti ovaditvā aññataraṃ satipaṭṭhānaṃ  uggaṇhāpenti. yā pana ``ahaṃ asukaṃ satipaṭṭhānaṃ manasikaromī''ti  vadati. tassā ``sādhu sādhū''ti sādhukāraṃ datvā ``tava jīvitaṃ  sujīvitaṃ, tvaṃ nāma manussattaṃ pattā, tavatthāya sammāsambuddho  uppanno''tiādīhi pasaṃsanti. na kevalañcettha manussajātiyāyeva  satipaṭṭhānamanasikārayuttā, te nissāya viharantā tiracchānagatāpi.  tatridaṃ vatthu -- eko kira naṭako suvapotakaṃ gahetvā sikkhāpento  vicarati. so bhikkhunupassayaṃ upanissāya vasitvā gamanakāle  suvapotakaṃ pamussitvā gato. taṃ sāmaṇeriyo gahetvā paṭijaggiṃsu.  buddharakkhitotissa nāmaṃ akaṃsu. taṃ ekadivasaṃ purato nisinnaṃ  disvā mahātherī āha -- ``buddharakkhitā''ti?</p>
              <p>[03] kiṃ ayyeti.</p>
              <p>[03] atthi koci tava manasikāroti?</p>
              <p>[03] natthi ayyeti.</p>
              <p>[03] āvuso ^a^V1.0239^ea^, pabbajitānaṃ santike vasantena nāma vissaṭṭhāttabhāvena  bhavituṃ na vaṭṭati, kocideva ^a^P1.0229^ea^ manasikāro  icchitabbo, tvaṃ pana aññaṃ na sakkhissasi ``aṭṭhi aṭṭhī''ti  ^a^M1.0234^ea^ sajjhāyaṃ karohīti. so theriyā ovāde ṭhatvā ``aṭṭhi aṭṭhī''ti  sajjhāyanto carati.</p>
              <p>[03] taṃ ekadivasaṃ pātova toraṇagge nisīditvā bālātapaṃ tapamānaṃ  eko sakuṇo nakhapañjarena aggahesi. so ``kiri kirī''ti  saddamakāsi. sāmaṇeriyo sutvā ``ayye buddharakkhito sakuṇena  gahito, mocema na''nti leḍḍuādīni gahetvā anubandhitvā mocesuṃ.  taṃ ānetvā purato ṭhapitaṃ therī āha --</p>
              <p>[03] ``buddharakkhita, sakuṇena gahitakāle kiṃ cintesī''ti?</p>
              <p>[03] na ayye aññaṃ cintesiṃ, ``aṭṭhipuñjova aṭṭhipuñjaṃ gahetvā  gacchati, katarasmimpi ṭhāne vippakirissatī''ti evaṃ ayye  aṭṭhipuñjameva cintesinti.</p>
              <p>[03] sādhu sādhu, buddharakkhita, anāgate bhavakkhayassa te paccayo  bhavissatīti. evaṃ tattha tiracchānagatāpi satipaṭṭhānamanasikārayuttā,  tasmā nesaṃ bhagavā satipaṭṭhānabuddhimeva janento idaṃ suttaṃ abhāsi.</p>
              <p>[03] tattha ^b^ekāyano^eb^ti ekamaggo. maggassa hi -- </p>
              <p>[21] ``maggo pantho patho pajjo, añjasaṃ vaṭumāyanaṃ. </p>
              <p>[22] nāvā uttarasetū ca, kullo ca bhisisaṅkamo''ti..  (cūḷani0 101) -- </p>
              <p>[25] bahūni nāmāni. svāyaṃ idha ayananāmena vutto.  tasmā ^b^ekāyano ayaṃ, bhikkhave, maggo^eb^ti ettha ekamaggo ayaṃ,  bhikkhave, maggo, na dvedhāpathabhūtoti evamattho daṭṭhabbo. atha vā  ekena ayitabboti ekāyano. ^b^ekenā^eb^ti gaṇasaṅgaṇikaṃ pahāya  vūpakaṭṭhena pavivittacittena. ^b^ayitabbo^eb^ti paṭipajjitabbo.  ayanti vā etenāti ^b^ayano,^eb^ saṃsārato nibbānaṃ gacchantīti  attho ^a^V1.0240^ea^. ekassa ayano ^b^ekāyano, ekassā^eb^ti seṭṭhassa.  sabbasattānaṃ seṭṭho ca bhagavā, tasmā bhagavatoti vuttaṃ hoti.  kiñcāpi hi tena aññepi ayanti, evaṃ santepi bhagavatova so  ayano tena uppāditattā. yathāha ``so hi, brāhmaṇa, bhagavā  anuppannassa maggassa uppādetā''tiādi (ma0 ni0 3.79).  ayatīti vā ^b^ayano,^eb^ gacchati pavattatīti attho. ekasmiṃ  ayanoti ^b^ekāyano,^eb^ imasmiṃyeva dhammavinaye pavattati, na  aññatrāti vuttaṃ hoti. yathāha ^a^P1.0230^ea^ ``imasmiṃ kho,  subhadda, dhammavinaye ariyo aṭṭhaṅgiko maggo upalabbhatī''ti (dī0  ni0 2.214). desanābhedoyeva heso, attho paneko. apica  ^a^M1.0235^ea^ ekaṃ ayatīti ekāyano. pubbabhāge nānāmukhabhāvanānayappavattopi  aparabhāge ekaṃ nibbānameva gacchatīti vuttaṃ hoti. yathāha brahmā  sahampati -- </p>
              <p>[21] ``ekāyanaṃ jātikhayantadassī, </p>
              <p>[27] maggaṃ pajānāti hitānukampī. </p>
              <p>[26] etena maggena tariṃsu pubbe, </p>
              <p>[22] tarissanti ye ca taranti ogha''nti.. (saṃ0 ni0   5.409). </p>
              <p>[01] keci pana ``na pāraṃ diguṇaṃ yantī''ti gāthānayena  yasmā ekavāraṃ nibbānaṃ gacchati. tasmā ``ekāyano''ti vadanti,  taṃ na yujjati. imassa hi atthassa sakiṃ ayanoti iminā  byañjanena bhavitabbaṃ. yadi pana ekaṃ ayanamassa ekā gati pavattīti  evamatthaṃ yojetvā vucceyya, byañjanaṃ yujjeyya, attho pana ubhayathāpi na  yujjati. kasmā? idha pubbabhāgamaggassa adhippetattā.  kāyādicatuārammaṇappavatto hi pubbabhāgasatipaṭṭhānamaggo idha  adhippeto, na lokuttaro. so ca anekavārampi ayati, anekañcassa  ayanaṃ hoti.</p>
              <p>[03] pubbepi ca imasmiṃ pade mahātherānaṃ sākacchā ahosiyeva.  tipiṭakacūḷanāgatthero ``pubbabhāgasatipaṭṭhānamaggo''ti āha.  ācariyo panassa tipiṭakacūḷasumatthero ``missakamaggo''ti āha.  pubbabhāgo bhanteti. missako āvusoti. ācariye punappunaṃ  bhaṇante appaṭibāhitvā tuṇhī ahosi. pañhaṃ avinicchinitvāva  uṭṭhahiṃsu. athācariyatthero nhānakoṭṭhakaṃ gacchanto ``mayā  missakamaggo kathito, cūḷanāgo pubbabhāgoti ādāya voharati  ^a^V1.0241^ea^, ko nu kho ettha nicchayo''ti suttantaṃ ādito paṭṭhāya parivattento   ``yo hi koci, bhikkhave, ime cattāro satipaṭṭhāne evaṃ bhāveyya satta  vassānī''ti imasmiṃ ṭhāne sallakkhesi, lokuttaramaggo uppajjitvā  satta vassāni tiṭṭhamāno nāma natthi, mayā vutto missakamaggo na  labbhati, cūḷanāgena diṭṭho pubbabhāgamaggova labbhatīti ñatvā aṭṭhamiyaṃ  dhammassavane saṅghuṭṭhe agamāsi.</p>
              <p>[03] porāṇakattherā ^a^M1.0236^ea^ ^a^P1.0231^ea^ kira piyadhammassavanā  honti. saddaṃ sutvāva ``ahaṃ paṭhamaṃ, ahaṃ paṭhama''nti ekappahāreneva  osaranti. tasmiñca divase cūḷanāgattherassa vāro. tena  dhammāsane nisīditvā vījaniṃ gahetvā pubbagāthāsu vuttāsu therassa  āsanapiṭṭhiyaṃ ṭhitassa etadahosi ``raho nisīditvā na  vakkhāmī''ti. porāṇakattherā hi anusūyakā honti, na attano  rucimeva ucchubhāraṃ viya evaṃ ukkhipitvā vicaranti, kāraṇameva  gaṇhanti, akāraṇaṃ vissajjenti. tasmā thero ``āvuso  cūḷanāgā''ti āha. so ācariyassa viya saddoti dhammaṃ ṭhapetvā  ``kiṃ bhante''ti āha. āvuso cūḷanāga mayā vutto missakamaggo  na labbhati, tayā vutto pubbabhāgasatipaṭṭhānamaggova labbhatīti.</p>
              <p>[03] thero cintesi ``amhākaṃ ācariyo sabbapariyattiko tepiṭako  sutabuddho, evarūpassapi nāma bhikkhuno ayaṃ pañho āluḷeti,  anāgate mama bhātikā imaṃ pañhaṃ āluḷessantīti suttaṃ gahetvā imaṃ  pañhaṃ niccalaṃ karissāmī''ti paṭisambhidāmaggato ``ekāyanamaggo  vuccati pubbabhāgasatipaṭṭhānamaggo -- </p>
              <p>[21] ``maggānaṭṭhaṅgiko seṭṭho, saccānaṃ caturo padā. </p>
              <p>[22] virāgo seṭṭho dhammānaṃ, dvipadānañca cakkhumā.. </p>
              <p>[21] eseva maggo natthañño, dassanassa visuddhiyā. </p>
              <p>[27] etañhi tumhe paṭipajjatha, mārasenappamaddanaṃ. </p>
              <p>[22] etañhi tumhe paṭipannā, dukkhassantaṃ karissathā''ti..  (dha0 pa0 273-275) -- </p>
              <p>[25] suttaṃ ^a^V1.0242^ea^ āharitvā ṭhapesi.</p>
              <p>[03] ^b^maggo^eb^ti kenaṭṭhena maggo? nibbānagamanaṭṭhena  nibbānatthikehi magganiyaṭṭhena ca. ^b^sattānaṃ visuddhiyā^eb^ti  rāgādīhi malehi abhijjhāvisamalobhādīhi ca upakkilesehi  kiliṭṭhacittānaṃ sattānaṃ visuddhatthāya. tathā hi imināva maggena  ito satasahassakappādhikānaṃ catunnaṃ ^a^P1.0232^ea^  asaṅkhyeyyānaṃ upari ekasmiññeva kappe nibbatte  taṇhaṅkaramedhaṅkarasaraṇaṅkaradīpaṅkaranāmake buddhe ādiṃ katvā  sakyamunipariyosānā aneke sammāsambuddhā anekasatā paccekabuddhā  gaṇanapathaṃ vītivattā ariyasāvakā cāti ime ^a^M1.0237^ea^ sattā sabbe cittamalaṃ  pavāhetvā paramavisuddhiṃ pattā. rūpamalavasena pana  saṃkilesavodānapaññattiyeva natthi. tathā hi -- </p>
              <p>[21] rūpena saṃkiliṭṭhena, saṃkilissanti māṇavā. </p>
              <p>[22] rūpe suddhe visujjhanti, anakkhātaṃ mahesinā.. </p>
              <p>[21] cittena saṃkiliṭṭhena, saṃkilissanti māṇavā. </p>
              <p>[22] citte suddhe visujjhanti, iti vuttaṃ mahesinā..</p>
              <p>[03] yathāha ``cittasaṃkilesā, bhikkhave, sattā saṃkilissanti,  cittavodānā visujjhantī''ti (saṃ0 ni0  3.100). tañca  cittavodānaṃ iminā satipaṭṭhānamaggena hoti. tenāha ``sattānaṃ  visuddhiyā''ti.</p>
              <p>[03] ^b^sokaparidevānaṃ samatikkamāyā^eb^ti sokassa ca paridevassa  ca samatikkamāya, pahānāyāti attho. ayañhi maggo bhāvito  ^b^santatimahāmattā^eb^dīnaṃ viya sokasamatikkamāya, ^b^paṭācārā^eb^dīnaṃ  viya ca paridevasamatikkamāya ca saṃvattati. tenāha ``sokaparidevānaṃ  samatikkamāyā''ti. kiñcāpi hi santatimahāmatto -- </p>
              <p>[21] ``yaṃ ^a^V1.0243^ea^ pubbe taṃ visodhehi, pacchā te māhu kiñcanaṃ. </p>
              <p>[22] majjhe ce no gahessasi, upasanto carissasī''ti..  (su0 ni0 955).</p>
              <p>[03] imaṃ gāthaṃ sutvā saha paṭisambhidāhi arahattaṃ patto.</p>
              <p>[03] paṭācārā -- </p>
              <p>[21] ``na santi puttā tāṇāya, na pitā nāpi bandhavā. </p>
              <p>[22] antakenādhipannassa, natthi ñātīsu tāṇatā''ti..  (dha0 pa0 288).</p>
              <p>[03] imaṃ gāthaṃ sutvā sotāpattiphale patiṭṭhitā. yasmā pana  kāyavedanācittadhammesu kañci dhammaṃ anāmasitvā bhāvanā nāma natthi,  tasmā tepi imināva maggena sokaparideve samatikkantāti veditabbā.</p>
              <p>[03] ^b^dukkhadomanassānaṃ atthaṅgamāyā^eb^ti kāyikadukkhassa  ^a^P1.0233^ea^ ca cetasikadomanassassa cāti imesaṃ dvinnaṃ  atthaṅgamāya, nirodhāyāti attho. ayañhi maggo bhāvito  tissattherādīnaṃ viya dukkhassa, sakkādīnaṃ viya ca domanassassa  atthaṅgamāya saṃvattati.</p>
              <p>[03] tatrāyaṃ ^a^M1.0238^ea^ atthadīpanā -- sāvatthiyaṃ kira ^b^tisso^eb^ nāma  kuṭumbikaputto cattālīsa hiraññakoṭiyo pahāya pabbajitvā agāmake  araññe viharati. tassa kaniṭṭhabhātubhariyā ``gacchatha naṃ jīvitā  voropethā''ti pañcasate core pesesi. te gantvā theraṃ parivāretvā  nisīdiṃsu. thero āha ``kasmā āgatattha upāsakā''ti? taṃ  jīvitā voropessāmāti. pāṭibhogaṃ me upāsakā gahetvā ajjekarattiṃ  jīvitaṃ dethāti. ko te, samaṇa, imasmiṃ ṭhāne pāṭibhogo  bhavissatīti? thero mahantaṃ pāsāṇaṃ gahetvā dve ūruṭṭhīni bhinditvā  ``vaṭṭati upāsakā pāṭibhogo''ti āha. te apakkamitvā  caṅkamanasīse aggiṃ katvā nipajjiṃsu. therassa vedanaṃ vikkhambhetvā  sīlaṃ paccavekkhato parisuddhaṃ sīlaṃ nissāya pītipāmojjaṃ uppajji  ^a^V1.0244^ea^. tato anukkamena vipassanaṃ vaḍḍhento tiyāmarattiṃ samaṇadhammaṃ   katvā aruṇuggamane arahattaṃ patto imaṃ udānaṃ udānesi -- </p>
              <p>[21] ``ubho pādāni bhinditvā, saññapessāmi vo ahaṃ. </p>
              <p>[22] aṭṭiyāmi harāyāmi, sarāgamaraṇaṃ ahaṃ.. </p>
              <p>[21] evāhaṃ cintayitvāna, yathābhūtaṃ vipassisaṃ. </p>
              <p>[22] sampatte aruṇuggamhi, arahattamapāpuṇi''nti..</p>
              <p>[03] aparepi tiṃsa bhikkhū bhagavato santike kammaṭṭhānaṃ gahetvā  araññavihāre vassaṃ upagantvā ``āvuso, tiyāmarattiṃ samaṇadhammova  kātabbo, na aññamaññassa santikaṃ āgantabba''nti vatvā vihariṃsu.  tesaṃ samaṇadhammaṃ katvā paccūsasamaye pacalāyantānaṃ eko byaggho  āgantvā ekekaṃ bhikkhuṃ gahetvā gacchati. na koci ``maṃ byaggho  gaṇhī''ti vācampi nicchāresi. evaṃ pañcasu dasasu bhikkhūsu  khāditesu uposathadivase ``itare, āvuso, kuhi''nti pucchitvā  ñatvā ca ``idāni gahitena, gahitomhīti vattabba''nti vatvā  vihariṃsu.</p>
              <p>[03] atha aññataraṃ daharabhikkhuṃ purimanayeneva byaggho gaṇhi. so  ``byaggho, bhante''ti āha. bhikkhū kattaradaṇḍe ca ukkāyo ca  gahetvā mocessāmāti anubandhiṃsu. byaggho bhikkhūnaṃ agatiṃ  chinnataṭaṭṭhānaṃ ^a^P1.0234^ea^ āruyha taṃ bhikkhuṃ pādaṅguṭṭhakato  paṭṭhāya khādituṃ ārabhi. itarepi ``idāni ^a^M1.0239^ea^, sappurisa, amhehi  kattabbaṃ natthi, bhikkhūnaṃ viseso nāma evarūpe ṭhāne paññāyatī''ti  āhaṃsu. so byagghamukhe nipannova taṃ vedanaṃ vikkhambhetvā vipassanaṃ  vaḍḍhento yāva gopphakā khāditasamaye sotāpanno hutvā, yāva jaṇṇukā  khāditasamaye sakadāgāmī, yāva nābhiyā khāditasamaye anāgāmī  hutvā, hadayarūpe akhāditeyeva saha paṭisambhidāhi arahattaṃ patvā imaṃ  udānaṃ udānesi -- </p>
              <p>[21] ``sīlavā ^a^V1.0245^ea^ vatasampanno, paññavā susamāhito. </p>
              <p>[22] muhuttaṃ pamādamanvāya, byagghenoruddhamānaso.. </p>
              <p>[21] pañjarasmiṃ gahetvāna, silāya uparīkato. </p>
              <p>[27] kāmaṃ khādatu maṃ byaggho, bhakkho kāyo amittānaṃ. </p>
              <p>[22] paṭiladdhe kammaṭṭhāne, maraṇaṃ hehiti bhaddaka''nti..</p>
              <p>[03] aparopi pītamallatthero nāma gihikāle tīsu rajjesu paṭākaṃ  gahetvā ^b^tambapaṇṇidīpaṃ^eb^ āgamma rājānaṃ disvā raññā katānuggaho  ekadivasaṃ kilañjakāpaṇasāladvārena gacchanto ``rūpaṃ, bhikkhave, na  tumhākaṃ, taṃ pajahatha, taṃ vo pahīnaṃ dīgharattaṃ hitāya sukhāya  bhavissatī''ti (saṃ0 ni0  3.33-34) natumhākavaggaṃ sutvā  cintesi ``neva kira rūpaṃ attano, na vedanā''ti. so taṃyeva  aṅkusaṃ katvā nikkhamitvā mahāvihāraṃ gantvā pabbajjaṃ yācitvā  pabbajito upasampanno dvemātikā paguṇaṃ katvā tiṃsa bhikkhū gahetvā  gabalavāliyāṅgaṇaṃ gantvā samaṇadhammamakāsi. pādesu avahantesu  jaṇṇukehi caṅkamati. tamenaṃ rattiṃ eko migaluddako migoti  maññamāno sattiyā pahari. satti vinivijjhitvā gatā. so taṃ  sattiṃ harāpetvā pahāramukhāni tiṇavaṭṭiyā pūrāpetvā pāsāṇapiṭṭhiyaṃ  attānaṃ nisīdāpetvā okāsaṃ kāretvā vipassanaṃ vaḍḍhetvā saha  paṭisambhidāhi arahattaṃ patvā ukkāsitasaddena āgatānaṃ bhikkhūnaṃ  byākaritvā imaṃ udānaṃ udānesi -- </p>
              <p>[21] ``bhāsitaṃ ^a^P1.0235^ea^ buddhaseṭṭhassa,  sabbalokaggavādino. </p>
              <p>[22] na tumhākamidaṃ rūpaṃ, taṃ jaheyyātha bhikkhavo.. </p>
              <p>[21] aniccā ^a^M1.0240^ea^ vata saṅkhārā, uppādavayadhammino. </p>
              <p>[22] uppajjitvā nirujjhanti, tesaṃ vūpasamo sukho''ti..</p>
              <p>[03] atha naṃ bhikkhū āhaṃsu ``sace, bhante, sammāsambuddho arogo  abhavissā, addhā te muddhamatthake ^a^V1.0246^ea^ hatthaṃ pasāretvā sīsaṃ  parāmaseyyā''ti. ettāvatā ayaṃ maggo tissattherādīnaṃ viya  dukkhassa atthaṅgamāya saṃvattati.</p>
              <p>[03] sakko pana devānamindo attano pañcavidhaṃ pubbanimittaṃ disvā  maraṇabhayasantajjito domanassajāto bhagavantaṃ upasaṅkamitvā pañhaṃ  pucchi. so upekkhāpañhavissajjanāvasāne asītisahassāhi devatāhi  saddhiṃ sotāpattiphale patiṭṭhāsi. sā cassa upapatti puna pākatikāva  ahosi.</p>
              <p>[03] subrahmāpi devaputto accharāsahassaparivāro saggasampattiṃ  anubhoti, tattha pañcasatā accharāyo rukkhato pupphāni ocinantiyo  cavitvā niraye upapannā. so ``kiṃ imā cirāyantī''ti  upadhārento tāsaṃ niraye nibbattabhāvaṃ disvā ``kittakaṃ nu kho mama  āyū''ti upaparikkhanto attanopi āyuparikkhayaṃ viditvā tattheva  niraye nibbattanabhāvaṃ disvā bhīto ativiya domanassajāto hutvā  ``imaṃ me domanassaṃ satthā vinayissati na añño''ti avasesā  pañcasatā accharāyo gahetvā bhagavantaṃ upasaṅkamitvā pañhaṃ pucchi -- </p>
              <p>[21] ``niccaṃ utrastamidaṃ cittaṃ, niccaṃ ubbiggidaṃ mano. </p>
              <p>[27] anuppannesu kicchesu, atho uppatitesu ca. </p>
              <p>[22] sace atthi anutrastaṃ, taṃ me akkhāhi pucchito''ti..  (saṃ0 ni0  1.98).</p>
              <p>[03] tato naṃ bhagavā āha -- </p>
              <p>[21] ``nāññatra bojjhā tapasā, nāññatrindriyasaṃvarā. </p>
              <p>[22] nāññatra sabbanissaggā, sotthiṃ passāmi pāṇina''nti..  (saṃ0 ni0  1.98).</p>
              <p>[03] so ^a^P1.0236^ea^ desanāpariyosāne pañcahi  accharāsatehi saddhiṃ sotāpattiphale patiṭṭhāya taṃ sampattiṃ ^a^V1.0247^ea^ thāvaraṃ katvā  devalokameva agamāsīti ^a^M1.0241^ea^. evamayaṃ maggo bhāvito sakkādīnaṃ viya  domanassassa atthaṅgamāya saṃvattatīti veditabbo.</p>
              <p>[03] ^b^ñāyassa adhigamāyā^eb^ti ñāyo vuccati ariyo aṭṭhaṅgiko  maggo, tassa adhigamāya, pattiyāti vuttaṃ hoti. ayañhi pubbabhāge  lokiyo satipaṭṭhānamaggo bhāvito lokuttarassa maggassa adhigamāya  saṃvattati. tenāha ``ñāyassa adhigamāyā''ti. ^b^nibbānassa  sacchikiriyāyā^eb^ti taṇhāvānavirahitattā nibbānanti laddhanāmassa  amatassa sacchikiriyāya, attapaccakkhatāyāti vuttaṃ hoti. ayañhi  maggo bhāvito anupubbena nibbānasacchikiriyaṃ sādheti. tenāha  ``nibbānassa sacchikiriyāyā''ti.</p>
              <p>[03] tattha kiñcāpi ``sattānaṃ visuddhiyā''ti vutte  sokasamatikkamādīni atthato siddhāneva honti, ṭhapetvā pana  sāsanayuttikovide aññesaṃ na pākaṭāni, na ca bhagavā paṭhamaṃ  sāsanayuttikovidaṃ janaṃ katvā pacchā dhammaṃ deseti. tena teneva pana  suttena taṃ taṃ atthaṃ ñāpeti. tasmā idha yaṃ yaṃ atthaṃ ekāyanamaggo  sādheti, taṃ taṃ pākaṭaṃ katvā dassento ``sokaparidevānaṃ  samatikkamāyā''tiādimāha. yasmā vā yā sattānaṃ visuddhi  ekāyanamaggena saṃvattati, sā sokaparidevānaṃ samatikkamena hoti,  sokaparidevānaṃ samatikkamo dukkhadomanassānaṃ atthaṅgamena,  dukkhadomanassānaṃ atthaṅgamo ñāyassādhigamena, ñāyassādhigamo  nibbānassa sacchikiriyāya. tasmā imampi kamaṃ dassento  ``sattānaṃ visuddhiyā''ti vatvā ``sokaparidevānaṃ  samatikkamāyā''tiādimāha.</p>
              <p>[03] apica vaṇṇabhaṇanametaṃ ekāyanamaggassa. yatheva hi bhagavā  ``dhammaṃ vo, bhikkhave, desessāmi ādikalyāṇaṃ majjhekalyāṇaṃ  pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ  brahmacariyaṃ pakāsessāmi, yadidaṃ chachakkānī''ti (ma0 ni0 3.420)  chachakkadesanāya aṭṭhahi padehi vaṇṇaṃ abhāsi, yathā ca  ariyavaṃsadesanāya ``cattārome, bhikkhave, ariyavaṃsā aggaññā  rattaññā vaṃsaññā porāṇā asaṃkiṇṇā asaṃkiṇṇapubbā na ^a^P1.0237^ea^  saṃkīyanti, na saṃkīyissanti, appaṭikuṭṭhā samaṇehi  brāhmaṇehi viññūhī''ti ^a^M1.0242^ea^ (a0 ni0  4.28) navahi  ^a^V1.0248^ea^ padehi vaṇṇaṃ abhāsi, evaṃ imassapi ekāyanamaggassa sattānaṃ   visuddhiyātiādīhi sattahi padehi vaṇṇaṃ abhāsi.</p>
              <p>[03] kasmā iti ce? tesaṃ bhikkhūnaṃ ussāhajananatthaṃ.  vaṇṇabhāsanañhi sutvā te bhikkhū ``ayaṃ kira maggo hadayasantāpabhūtaṃ  sokaṃ, vācāvippalāpabhūtaṃ paridevaṃ, kāyikāsātabhūtaṃ dukkhaṃ,  cetasikāsātabhūtaṃ domanassanti cattāro upaddave hanati, visuddhiṃ ñāyaṃ  nibbānanti tayo visese āvahatī''ti ussāhajātā imaṃ dhammadesanaṃ  uggahetabbaṃ pariyāpuṇitabbaṃ dhāretabbaṃ vācetabbaṃ, imañca maggaṃ bhāvetabbaṃ  maññissanti. iti tesaṃ bhikkhūnaṃ ussāhajananatthaṃ vaṇṇaṃ abhāsi,  kambalavāṇijādayo kambalādīnaṃ vaṇṇaṃ viya. </p>
              <p>[01] yathā hi satasahassagghanikapaṇḍukambalavāṇijena kambalaṃ  gaṇhathāti ugghositepi asukakambaloti na tāva manussā jānanti.  kesakambalavālakambalādayopi hi duggandhā kharasamphassā kambalātveva  vuccanti. yadā pana tena gandhārako rattakambalo sukhumo ujjalo  sukhasamphassoti ugghositaṃ hoti, tadā ye pahonti, te gaṇhanti.  ye na pahonti, tepi dassanakāmā honti, evamevaṃ ``ekāyano ayaṃ,  bhikkhave, maggo''ti vuttepi asukamaggoti na tāva pākaṭo hoti.  nānappakārakā hi aniyyānamaggāpi maggātveva vuccanti. ``sattānaṃ  visuddhiyā''tiādimhi pana vutte ``ayaṃ kira maggo cattāro upaddave  hanati, tayo visese āvahatī''ti ussāhajātā imaṃ dhammadesanaṃ  uggahetabbaṃ pariyāpuṇitabbaṃ dhāretabbaṃ vācetabbaṃ, imañca maggaṃ bhāvetabbaṃ  maññissantīti vaṇṇaṃ bhāsanto ``sattānaṃ visuddhiyā''tiādimāha.  yathā ca satasahassagghanikapaṇḍukambalavāṇijopamā, evaṃ  rattajambunadasuvaṇṇaudakappasādakamaṇiratanasuvisuddhamuttāratanadhotapavāḷādivāṇijūpamādayopettha  āharitabbā.</p>
              <p>[03] ^b^yadida^eb^nti nipāto, ye imeti ayamassa attho.  ^b^cattāro^eb^ti gaṇanaparicchedo, tena na tato heṭṭhā na uddhanti  satipaṭṭhānaparicchedaṃ dīpeti. ^b^satipaṭṭhānā^eb^ti tayo satipaṭṭhānā  satigocaropi, tidhā paṭipannesu sāvakesu ^a^P1.0238^ea^ satthuno  paṭighānunayavītivattatāpi, satipi. ``catunnaṃ ^a^M1.0243^ea^, bhikkhave,  satipaṭṭhānānaṃ samudayañca atthaṅgamañca desessāmi, taṃ suṇātha...pe0....  ko ca, bhikkhave, kāyassa samudayo? āhārasamudayā  kāyasamudayo''tiādīsu (saṃ0 ni0  3.408) hi ^a^V1.0249^ea^ satigocaro  ^b^satipaṭṭhāna^eb^nti vuccati. tathā ``kāyo paṭṭhānaṃ, no sati.  sati paṭṭhānañceva sati cā''tiādīsupi (paṭi0 ma0 3.35).  tassattho -- patiṭṭhāti asminti paṭṭhānaṃ. kā patiṭṭhāti? sati.  satiyā paṭṭhānaṃ ^b^satipaṭṭhānaṃ^eb^. padhānaṭṭhānanti vā paṭṭhānaṃ.  satiyā paṭṭhānaṃ satipaṭṭhānaṃ, hatthiṭṭhānāssaṭṭhānādīni viya. ``tayo  satipaṭṭhānā, yadariyo sevati, yadariyo sevamāno satthā  gaṇamanusāsitumarahatī''ti (ma0 ni0 3.311) etthāpi tidhā  paṭipannesu sāvakesu satthuno paṭighānunayavītivattatā  ``satipaṭṭhāna''nti vuttā. tassattho -- paṭṭhapetabbato paṭṭhānaṃ,  pavattayitabbatoti attho. kena paṭṭhapetabbatoti? satiyā. satiyā  paṭṭhānaṃ satipaṭṭhānanti. ``cattāro satipaṭṭhānā bhāvitā bahulīkatā  satta bojjhaṅge paripūrentī''tiādīsu (saṃ0 ni0  5.989) pana  satiyeva ``satipaṭṭhāna''nti vuccati. tassattho -- patiṭṭhātīti  paṭṭhānaṃ, upaṭṭhāti okkantitvā pakkhanditvā pavattatīti attho.  satiyeva paṭṭhānaṃ satipaṭṭhānaṃ. atha vā saraṇaṭṭhena sati, upaṭṭhānaṭṭhena  paṭṭhānaṃ. iti sati ca sā paṭṭhānañcātipi satipaṭṭhānaṃ. idamidha  adhippetaṃ.</p>
              <p>[03] yadi evaṃ, kasmā ``satipaṭṭhānā''ti bahuvacanaṃ? satibahuttā.  ārammaṇabhedena hi bahukā etā satiyo. atha maggoti kasmā  ekavacanaṃ? maggaṭṭhena ekattā. catassopi hi etā satiyo maggaṭṭhena  ekattaṃ gacchanti. vuttañhetaṃ ``maggoti kenaṭṭhena maggo?  nibbānagamanaṭṭhena, nibbānatthikehi magganīyaṭṭhena cā''ti. catassopi  cetā aparabhāge kāyādīsu ārammaṇesu kiccaṃ sādhayamānā nibbānaṃ  gacchanti. ādito paṭṭhāya ca nibbānatthikehi maggīyanti, tasmā  catassopi eko maggoti vuccanti ^a^P1.0239^ea^. evañca  sati vacanānusandhinā sānusandhikāva desanā hoti,  ``mārasenappamaddanaṃ vo, bhikkhave, maggaṃ desessāmi, taṃ  suṇātha...pe0... katamo ca, bhikkhave, mārasenappamaddano maggo?  yadidaṃ sattabojjhaṅgā''tiādīsu (saṃ0 ni0  5.224) viya hi  yathā mārasenappamaddanoti ca sattabojjhaṅgāti ca atthato  ^a^M1.0244^ea^ ekaṃ, byañjanamevettha nānaṃ. evaṃ ekāyanamaggoti ca cattāro satipaṭṭhānāti  ca atthato ekaṃ, byañjanamevettha nānaṃ. tasmā maggaṭṭhena ekattā  ekavacanaṃ, ārammaṇabhedena satibahuttā bahuvacanaṃ veditabbaṃ.</p>
              <p>[03] kasmā pana bhagavatā cattārova satipaṭṭhānā vuttā anūnā  anadhikāti? veneyyahitattā ^a^V1.0250^ea^.  taṇhācaritadiṭṭhicaritasamathayānikavipassanāyānikesu hi  mandatikkhavasena dvedhā dvedhā pavattesu veneyyesu mandassa taṇhācaritassa  oḷārikaṃ kāyānupassanāsatipaṭṭhānaṃ ^b^visuddhimaggo,^eb^ tikkhassa  sukhumaṃ vedanānupassanaṃ satipaṭṭhānaṃ. diṭṭhicaritassāpi mandassa  nātippabhedagataṃ cittānupassanāsatipaṭṭhānaṃ visuddhimaggo, tikkhassa  atippabhedagataṃ dhammānupassanāsatipaṭṭhānaṃ. samathayānikassa ca  mandassa akicchena adhigantabbanimittaṃ paṭhamaṃ satipaṭṭhānaṃ  visuddhimaggo, tikkhassa oḷārikārammaṇe asaṇṭhahanato dutiyaṃ.  vipassanāyānikassapi mandassa nātippabhedagatārammaṇaṃ tatiyaṃ,  tikkhassa atippabhedagatārammaṇaṃ catutthaṃ. iti cattārova vuttā anūnā  anadhikāti.</p>
              <p>[03] subhasukhaniccāttabhāvavipallāsapahānatthaṃ vā. kāyo hi  asubho, tattha ca subhavipallāsavipallatthā sattā, tesaṃ tattha  asubhabhāvadassanena tassa vipallāsassa pahānatthaṃ paṭhamaṃ satipaṭṭhānaṃ vuttaṃ.  sukhaṃ niccaṃ attāti gahitesupi ca vedanādīsu vedanā dukkhā,  cittaṃ aniccaṃ, dhammā anattā, tesu ca sukhaniccāttavipallāsavipallatthā  sattā, tesaṃ tattha dukkhādibhāvadassanena tesaṃ vipallāsānaṃ pahānatthaṃ  sesāni tīṇi vuttānīti evaṃ subhasukhaniccāttabhāvavipallāsapahānatthaṃ  vā cattārova vuttā anūnā anadhikāti veditabbā.</p>
              <p>[03] na kevalañca vipallāsapahānatthameva, atha kho  caturoghayogāsavaganthaupādānāgatipahānatthampi ^a^P1.0240^ea^  catubbidhāhārapariññatthañca cattārova vuttāti veditabbā. ayaṃ tāva  pakaraṇanayo.</p>
              <p>[03] ^b^aṭṭhakathāyaṃ^eb^ pana saraṇavasena ceva ekattasamosaraṇavasena ca  ekameva satipaṭṭhānaṃ ārammaṇavasena cattāroti etadeva vuttaṃ. yathā hi  catudvāre nagare pācīnato āgacchantā pācīnadisāya uṭṭhānakaṃ bhaṇḍaṃ  gahetvā pācīnadvārena nagarameva pavisanti, dakkhiṇato pacchimato  uttarato āgacchantā uttaradisāya uṭṭhānakaṃ bhaṇḍaṃ gahetvā uttaradvārena  nagarameva pavisanti, evaṃsampadamidaṃ veditabbaṃ. nagaraṃ viya hi  nibbānamahānagaraṃ ^a^M1.0245^ea^. dvāraṃ viya aṭṭhaṅgiko lokuttaramaggo.  pācīnadisādayo viya kāyādayo.</p>
              <p>[03] yathā ^a^V1.0251^ea^ pācīnato āgacchantā pācīnadisāya uṭṭhānakaṃ bhaṇḍaṃ  gahetvā pācīnadvārena nagarameva pavisanti, evaṃ kāyānupassanāmukhena  āgacchantā cuddasavidhena kāyānupassanaṃ bhāvetvā  kāyānupassanābhāvanānubhāvanibbattena ariyamaggena ekaṃ nibbānameva  osaranti.</p>
              <p>[03] yathā dakkhiṇato āgacchantā dakkhiṇadisāya uṭṭhānakaṃ bhaṇḍaṃ  gahetvā dakkhiṇadvārena nagarameva pavisanti, evaṃ vedanānupassanāmukhena  āgacchantā navavidhena vedanānupassanaṃ bhāvetvā  vedanānupassanābhāvanānubhāvanibbattena ariyamaggena ekaṃ nibbānameva  osaranti.</p>
              <p>[03] yathā pacchimato āgacchantā pacchimadisāya uṭṭhānakaṃ bhaṇḍaṃ  gahetvā pacchimadvārena nagarameva pavisanti, evaṃ cittānupassanāmukhena  āgacchantā soḷasavidhena cittānupassanaṃ bhāvetvā  cittānupassanābhāvanānubhāvanibbattena ariyamaggena ekaṃ nibbānameva  osaranti.</p>
              <p>[03] yathā uttarato āgacchantā uttaradisāya uṭṭhānakaṃ bhaṇḍaṃ gahetvā  uttaradvārena nagarameva pavisanti, evaṃ dhammānupassanāmukhena āgacchantā  pañcavidhena dhammānupassanaṃ bhāvetvā  dhammānupassanābhāvanānubhāvanibbattena ariyamaggena ekaṃ nibbānameva  osaranti.</p>
              <p>[03] evaṃ saraṇavasena ceva ekattasamosaraṇavasena ca ekameva  satipaṭṭhānaṃ ārammaṇavasena cattārova vuttāti veditabbā.</p>
              <p>[03] ^b^katame^eb^ ^a^P1.0241^ea^ ^b^cattāro^eb^ti kathetukamyatā  pucchā. ^b^idhā^eb^ti imasmiṃ sāsane. ^b^bhikkhave^eb^ti  dhammapaṭiggāhakapuggalālapanametaṃ. ^b^bhikkhū^eb^ti  paṭipattisampādakapuggalanidassanametaṃ. aññepi ca devamanussā  paṭipattiṃ sampādentiyeva, seṭṭhattā pana paṭipattiyā bhikkhubhāvadassanato  ca, ``bhikkhū''ti āha. bhagavato hi anusāsaniṃ sampaṭicchantesu  bhikkhu seṭṭho, sabbappakārāya anusāsaniyā bhājanabhāvato, tasmā  seṭṭhattā ``bhikkhū''ti āha. tasmiṃ gahite pana sesā gahitāva  honti rājagamanādīsu rājaggahaṇena sesaparisā viya. yo ca imaṃ  paṭipattiṃ paṭipajjati, so bhikkhu nāma hotīti ^a^M1.0246^ea^ paṭipattiyā  bhikkhubhāvadassanatopi ``bhikkhū''ti āha ^a^V1.0252^ea^. paṭipannako hi devo  vā hotu manusso vā, ``bhikkhū''ti saṅkhaṃ gacchatiyeva. yathāha  -- </p>
              <p>[21] ``alaṅkato cepi samaṃ careyya, </p>
              <p>[27] santo danto niyato brahmacārī. </p>
              <p>[26] sabbesu bhūtesu nidhāya daṇḍaṃ, </p>
              <p>[22] so brāhmaṇo so samaṇo sa bhikkhū''ti.. (dha0 pa0  142).</p>
              <p>[03] ^b^kāye^eb^ti rūpakāye. rūpakāyo hi idha aṅgapaccaṅgānaṃ  kesādīnañca dhammānaṃ samūhaṭṭhena hatthikāyarathakāyādayo viya kāyoti  adhippeto. yathā ca samūhaṭṭhena, evaṃ kucchitānaṃ āyaṭṭhena.  kucchitānañhi paramajegucchānaṃ so āyotipi ^b^kāyo^eb^.  ^b^āyo^eb^ti uppattideso. tatrāyaṃ vacanattho, āyanti tatoti  āyo. ke āyanti? kucchitā kesādayo. iti kucchitānaṃ  āyoti ^b^kāyo^eb^. kāyānupassīti kāyamanupassanasīlo, kāyaṃ  vā anupassamāno.</p>
              <p>[03] ``kāye''ti ca vatvāpi puna ``kāyānupassī''ti dutiyaṃ  kāyaggahaṇaṃ asammissato vavatthānaghanavinibbhogādidassanatthaṃ katanti  veditabbaṃ. tena na kāye vedanānupassī vā, cittadhammānupassī vā,  atha kho kāyānupassīyevāti kāyasaṅkhāte vatthusmiṃ  kāyānupassanākārasseva dassanena asammissato vavatthānaṃ dassitaṃ  hoti. tathā na kāye aṅgapaccaṅgavimuttaekadhammānupassī, nāpi  kesalomādivinimuttaitthipurisānupassī. yopi cettha kesalomādiko  bhūtupādāyasamūhasaṅkhāto kāyo ^a^P1.0242^ea^, tatthapi na  bhūtupādāyavinimuttaekadhammānupassī, atha kho rathasambhārānupassako  viya aṅgapaccaṅgasamūhānupassī, nagarāvayavānupassako viya  kesalomādisamūhānupassī, kadalikkhandhapattavaṭṭivinibbhujanako viya  rittamuṭṭhiviniveṭhako viya ca bhūtupādāyasamūhānupassīyevāti  nānappakārato samūhavaseneva kāyasaṅkhātassa vatthuno dassanena  ghanavinibbhogo dassito hoti. na hettha yathāvuttasamūhavinimutto  kāyo vā itthī vā puriso vā añño vā koci dhammo dissati  ^a^M1.0247^ea^, yathāvuttadhammasamūhamatteyeva pana tathā tathā sattā micchābhinivesaṃ  karonti. tenāhu porāṇā -- </p>
              <p>[21] ``yaṃ ^a^V1.0253^ea^ passati na taṃ diṭṭhaṃ, yaṃ diṭṭhaṃ taṃ na passati. </p>
              <p>[22] apassaṃ bajjhate mūḷho, bajjhamāno na muccatī''ti..  -- </p>
              <p>[25] ghanavinibbhogādidassanatthanti vuttaṃ. ādisaddena cettha  ayampi attho veditabbo -- ayañhi ekasmiṃ kāye kāyānupassīyeva,  na aññadhammānupassī. kiṃ vuttaṃ hoti? yathā anudakabhūtāyapi  marīciyā udakānupassino honti, na evaṃ  aniccadukkhānattāsubhabhūteyeva imasmiṃ kāye  niccasukhāttasubhabhāvānupassī, atha kho kāyānupassī  aniccadukkhānattāsubhākārasamūhānupassīyevāti. atha vā yvāyaṃ  parato ``idha, bhikkhave, bhikkhu araññagato vā...pe0... so satova  assasatī''tiādinā nayena  assāsapassāsādicuṇṇikajātāṭṭhikapariyosāno kāyo vutto, yo ca  ``idhekacco pathavikāyaṃ aniccato anupassati āpokāyaṃ tejokāyaṃ  vāyokāyaṃ kesakāyaṃ lomakāyaṃ chavikāyaṃ cammakāyaṃ maṃsakāyaṃ  ruhirakāyaṃ nahārukāyaṃ aṭṭhikāyaṃ aṭṭhimiñjakāya''nti paṭisambhidāyaṃ  (paṭi0 ma0 3.35) kāyo vutto, tassa sabbassa imasmiṃyeva kāye  anupassanato ``kāye kāyānupassī''ti evampi attho daṭṭhabbo.</p>
              <p>[03] atha vā kāye ahanti vā mamanti vā evaṃ gahetabbassa yassa  kassaci ananupassanato tassa tasseva pana kesālomādikassa  nānādhammasamūhassa anupassanato kāye  kesādidhammasamūhasaṅkhātakāyānupassīti evamattho daṭṭhabbo. apica  ``imasmiṃ kāye aniccato anupassati, no niccato''tiādinā  nayena ^a^P1.0243^ea^ paṭisambhidāyaṃ āgatanayassa sabbasseva  aniccalakkhaṇādino ākārasamūhasaṅkhātassa kāyassānupassanatopi  ``kāye kāyānupassī''ti evampi attho daṭṭhabbo.</p>
              <p>[03] tathā hi ayaṃ kāye kāyānupassanāpaṭipadaṃ paṭipanno bhikkhu  imaṃ kāyaṃ aniccānupassanādīnaṃ sattannaṃ anupassanānaṃ vasena aniccato  anupassati, no niccato. dukkhato anupassati, no sukhato.  anattato ^a^M1.0248^ea^ anupassati, no attato. nibbindati, no nandati.  virajjati, no rajjati. nirodheti, no samudeti. paṭinissajjati,  no ādiyati. so taṃ aniccato anupassanto niccasaññaṃ pajahati,  dukkhato anupassanto sukhasaññaṃ ^a^V1.0254^ea^ pajahati, anattato anupassanto  attasaññaṃ pajahati, nibbindanto nandiṃ pajahati, virajjanto rāgaṃ  pajahati, nirodhento samudayaṃ pajahati, paṭinissajjanto ādānaṃ  pajahatīti veditabbo.</p>
              <p>[03] ^b^viharatī^eb^ti iriyati. ^b^ātāpī^eb^ti tīsu bhavesu  kilese ātāpetīti ātāpo, vīriyassetaṃ nāmaṃ. ātāpo assa  atthīti ^b^ātāpī. sampajāno^eb^ti sampajaññasaṅkhātena ñāṇena  samannāgato. ^b^satimā^eb^ti kāyapariggāhikāya satiyā samannāgato.  ayaṃ pana yasmā satiyā ārammaṇaṃ pariggahetvā paññāya  anupassati, na hi sativirahitassa anupassanā nāma atthi.  tenevāha ``satiñca khvāhaṃ, bhikkhave, sabbatthikaṃ vadāmī''ti (saṃ0  ni0  5.234). tasmā ettha ``kāye kāyānupassī viharatī''ti  ettāvatā kāyānupassanāsatipaṭṭhānakammaṭṭhānaṃ vuttaṃ hoti. atha vā  yasmā anātāpino antosaṅkhepo antarāyakaro hoti, asampajāno  upāyapariggahe anupāyaparivajjane ca sammuyhati, muṭṭhassati  upāyāpariccāge anupāyāpariggahe ca asamattho hoti, tenassa taṃ  kammaṭṭhānaṃ na sampajjati, tasmā yesaṃ dhammānaṃ ānubhāvena taṃ sampajjati.  tesaṃ dassanatthaṃ ``ātāpī sampajāno satimāti idaṃ vutta''nti  veditabbaṃ.</p>
              <p>[03] iti kāyānupassanāsatipaṭṭhānaṃ sampayogaṅgañcassa dassetvā  idāni pahānaṅgaṃ dassetuṃ ^b^vineyya loke abhijjhādomanassa^eb^nti  vuttaṃ. tattha ^b^vineyyā^eb^ti tadaṅgavinayena vā vikkhambhanavinayena  vā vinayitvā. ^b^loke^eb^ti tasmiṃyeva ^a^P1.0244^ea^ kāye.  kāyo hi idha lujjanapalujjanaṭṭhena lokoti adhippeto. yasmā  panassa na kāyamatteyeva abhijjhādomanassaṃ pahīyati, vedanādīsupi  pahīyatiyeva, tasmā ``pañcapi upādānakkhandhā loko''ti  ^b^vibhaṅge^eb^ (vibha0 362) vuttaṃ. lokasaṅkhātattā vā tesaṃ  dhammānaṃ atthuddhāranayenetaṃ vuttaṃ. yaṃ panāha ``tattha katamo loko?  sveva kāyo loko''ti. ayamevettha attho, tasmiṃ loke  abhijjhādomanassaṃ vineyyāti evaṃ sambandho daṭṭhabbo. yasmā panettha  abhijjhāgahaṇena kāmacchando ^a^M1.0249^ea^, domanassaggahaṇena byāpādo saṅgahaṃ  gacchati, tasmā nīvaraṇapariyāpannabalavadhammadvayadassanena nīvaraṇappahānaṃ  vuttaṃ hotīti veditabbaṃ.</p>
              <p>[03] visesena ^a^V1.0255^ea^ cettha abhijjhāvinayena kāyasampattimūlakassa  anurodhassa, domanassavinayena pana kāyavipattimūlakassa virodhassa,  abhijjhāvinayena ca kāye abhiratiyā, domanassavinayena  kāyabhāvanāya anabhiratiyā, abhijjhāvinayena kāye abhūtānaṃ  subhasukhabhāvādīnaṃ pakkhepassa, domanassavinayena ca kāye bhūtānaṃ  asubhāsukhabhāvādīnaṃ apanayanassa ca pahānaṃ vuttaṃ. tena yogāvacarassa  yogānubhāvo yogasamatthatā ca dīpitā hoti. yogānubhāvo hi esa,  yadidaṃ anurodhavirodhavippamutto aratiratisaho  abhūtapakkhepabhūtāpanayanavirahito ca hoti. anurodhavirodhavippamutto  cesa aratiratisaho abhūtaṃ apakkhipanto bhūtañca anapanento  yogasamattho hotīti.</p>
              <p>[03] aparo nayo ``kāye kāyānupassī''ti ettha anupassanāya  kammaṭṭhānaṃ vuttaṃ. ``viharatī''ti ettha vuttavihārena kammaṭṭhānikassa  kāyapariharaṇaṃ. ``ātāpī''tiādīsu ātāpena sammappadhānaṃ,  satisampajaññena sabbatthikakammaṭṭhānaṃ, kammaṭṭhānapariharaṇūpāyo vā,  satiyā vā kāyānupassanāvasena paṭiladdhasamatho, sampajaññena  vipassanā, abhijjhādomanassavinayena bhāvanāphalaṃ vuttanti veditabbaṃ.</p>
              <p>[03] ^b^vibhaṅge^eb^ pana ^b^``anupassī''^eb^ti tattha katamā  anupassanā? yā paññā pajānanā...pe0... sammādiṭṭhi. ayaṃ  vuccati anupassanā. imāya anupassanāya upeto hoti samupeto  upāgato samupāgato upapanno sampanno samannāgato. tena vuccati  anupassīti.</p>
              <p>[03] ^b^viharatī^eb^ti iriyati ^a^P1.0245^ea^ vattati pāleti  yapeti yāpeti carati viharati. tena vuccati viharatīti.</p>
              <p>[03] ^b^ātāpī^eb^ti tattha katamo ātāpo? yo cetasiko  vīriyārambho...pe0... sammāvāyāmo. ayaṃ vuccati ātāpo.  iminā ātāpena upeto hoti...pe0... samannāgato. tena vuccati  ātāpīti.</p>
              <p>[03] ^b^sampajāno^eb^ti ^a^M1.0250^ea^ tattha katamaṃ sampajaññaṃ? yā paññā  pajānanā...pe0... sammādiṭṭhi. idaṃ vuccati ^a^V1.0256^ea^ sampajaññaṃ. iminā  sampajaññena upeto hoti...pe0... samannāgato. tena vuccati  sampajānoti.</p>
              <p>[03] ^b^satimā^eb^ti tattha katamā sati? yā sati  anussati...pe0... sammāsati. ayaṃ vuccati sati. imāya  satiyā upeto hoti...pe0... samannāgato. tena vuccati satimāti.</p>
              <p>[03] ^b^vineyya loke abhijjhādomanassa^eb^nti tattha katamo loko?  sveva kāyo loko, pañcapi upādānakkhandhā loko. ayaṃ  vuccati loko. tattha katamā abhijjhā? yo rāgo sārāgo  anunayo anurodho nandī nandīrāgo cittassa sārāgo, ayaṃ vuccati  abhijjhā. tattha katamaṃ domanassaṃ? yaṃ cetasikaṃ asātaṃ, cetasikaṃ  dukkhaṃ, cetosamphassajaṃ asātaṃ...pe0... dukkhā vedanā. idaṃ vuccati  domanassaṃ. iti ayañca abhijjhā idañca domanassaṃ imamhi loke  vinītā honti paṭivinītā santā vūpasantā samitā vūpasamitā  atthaṅgatā abbhatthaṅgatā appitā byappitā sositā visositā  byantīkatā, tena vuccati vineyya loke abhijjhādomanassanti  (vibha0 356) evametesaṃ padānamattho vutto. tena saha ayaṃ  aṭṭhakathānayo yathā saṃsandati, evaṃ veditabbo. ayaṃ tāva  kāyānupassanāsatipaṭṭhānuddesassa atthavaṇṇanā.</p>
              <p>[03] ^b^vedanāsu... citte... dhammesu dhammānupassī  viharati...pe0... vineyya loke abhijjhādomanassa^eb^nti ettha pana  ^b^vedanānupassī^eb^ti evamādīsu vedanādīnaṃ puna vacane payojanaṃ  kāyānupassanāyaṃ vuttanayeneva veditabbaṃ. ^b^vedanāsu vedanānupassī,  citte cittānupassī, dhammesu dhammānupassī^eb^ti ettha pana  ^b^vedanā^eb^ti tisso vedanā, tā ca lokiyā eva. cittampi  lokiyaṃ, tathā dhammā. tesaṃ vibhāgo niddesavāre pākaṭo bhavissati.  kevalaṃ panidha yathā vedanā anupassitabbā, tathā anupassanto  ^b^vedanāsu vedanānupassī^eb^ti veditabbo. esa nayo cittadhammesupi.  kathañca vedanā anupassitabbāti? sukhā tāva vedanā ^a^P1.0246^ea^  dukkhato, dukkhā sallato, adukkhamasukhā aniccato.  yathāha -- </p>
              <p>[21] ``yo ^a^V1.0257^ea^ ^a^M1.0251^ea^ sukhaṃ dukkhato adda, dukkhamaddakkhi sallato. </p>
              <p>[27] adukkhamasukhaṃ santaṃ, adakkhi naṃ aniccato. </p>
              <p>[22] sa ve sammaddaso bhikkhu, upasanto carissatī''ti..  (saṃ0 ni0  4.253).</p>
              <p>[03] sabbā eva cetā dukkhātipi anupassitabbā. vuttañhetaṃ  ``yaṃkiñci vedayitaṃ, sabbaṃ taṃ dukkhasminti vadāmī''ti (saṃ0 ni0   4.259). sukhadukkhatopi ca anupassitabbā. yathāha ``sukhā  vedanā ṭhitisukhā vipariṇāmadukkhā''ti (ma0 ni0 1.464) sabbaṃ  vitthāretabbaṃ. apica aniccādisattānupassanāvasenapi anupassitabbā.  sesaṃ niddesavāreyeva pākaṭaṃ bhavissati. cittadhammesupi cittaṃ tāva  ārammaṇādhipatisahajātabhūmikammavipākakiriyādinānattabhedānaṃ  aniccādisattānupassanānaṃ niddesavāre āgatasarāgādibhedānañca vasena  anupassitabbaṃ. dhammā salakkhaṇasāmaññalakkhaṇānaṃ suññatadhammassa  aniccādisattānupassanānaṃ niddesavāre āgatasantāsantādibhedānañca  vasena anupassitabbā. sesaṃ vuttanayameva. kāmañcettha yassa  kāyasaṅkhāte loke abhijjhādomanassaṃ pahīnaṃ, tassa  vedanādilokesupi taṃ pahīnameva. nānāpuggalavasena pana  nānācittakkhaṇikasatipaṭṭhānabhāvanāvasena ca sabbattha vuttaṃ. yato vā  ekattha pahīnaṃ sesesupi pahīnaṃ hoti. tenevassa tattha  pahānadassanatthampi evaṃ vuttanti veditabbanti. </p>
              <p>[06] uddesavārakathāvaṇṇanā niṭṭhitā. </p>
            </h4>
            <h4>
              <h4n> kāyānupassanāānāpānapabbavaṇṇanā </h4n>
              <p>[03] 107^b^.^eb^ idāni seyyathāpi nāma cheko vilīvakārako  thūlakilañjasaṇhakilañjacaṅkoṭakapeḷāpuṭādīni upakaraṇāni kattukāmo  ekaṃ mahāveṇuṃ labhitvā catudhā bhinditvā tato ekekaṃ veṇukhaṇḍaṃ  gahetvā phāletvā taṃ taṃ upakaraṇaṃ kareyya, evameva bhagavā  satipaṭṭhānadesanāya sattānaṃ anekappakāravisesādhigamaṃ kattukāmo  ekameva sammāsatiṃ ``cattāro satipaṭṭhānā. katame cattāro? idha,  bhikkhave, bhikkhu kāye kāyānupassī viharatī''tiādinā ^a^V1.0258^ea^ nayena  ārammaṇavasena ^a^P1.0247^ea^ catudhā bhinditvā tato ekekaṃ  satipaṭṭhānaṃ gahetvā vibhajanto ``kathañca bhikkhave''tiādinā nayena  niddesavāraṃ vattumāraddho.</p>
              <p>[03] tattha ^a^M1.0252^ea^ ^b^kathañcā^eb^tiādi vitthāretukamyatā pucchā. ayaṃ  panettha saṅkhepattho -- bhikkhave, kena ca pakārena bhikkhu kāye  kāyānupassī viharatīti? esa nayo sabbapucchāvāresu. ^b^idha,  bhikkhave, bhikkhū^eb^ti, bhikkhave, imasmiṃ sāsane bhikkhu.  ayañhettha idha-saddo sabbappakārakāyānupassanānibbattakassa puggalassa  sannissayabhūtasāsanaparidīpano aññasāsanassa tathābhāvapaṭisedhano ca.  vuttañhetaṃ ``idheva, bhikkhave, samaṇo...pe0... suññā parappavādā  samaṇebhi aññehī''ti (ma0 ni0 1.139). tena vuttaṃ ``imasmiṃ  sāsane bhikkhū''ti.</p>
              <p>[03] ``araññagato vā...pe0... suññāgāragato vā''ti idamassa  satipaṭṭhānabhāvanānurūpasenāsanapariggahaparidīpanaṃ. imassa hi  bhikkhuno dīgharattaṃ rūpādīsu ārammaṇesu anuvisaṭaṃ cittaṃ  kammaṭṭhānavīthiṃ otarituṃ na icchati, kūṭagoṇayuttaratho viya uppathameva  dhāvati, tasmā seyyathāpi nāma gopo kūṭadhenuyā sabbaṃ khīraṃ pivitvā  vaḍḍhitaṃ kūṭavacchaṃ dametukāmo dhenuto apanetvā ekamante mahantaṃ thambhaṃ  nikhaṇitvā tattha yottena bandheyya. athassa so vaccho ito cito  ca vipphanditvā palāyituṃ asakkonto tameva thambhaṃ upanisīdeyya vā  upanipajjeyya vā, evameva imināpi bhikkhunā dīgharattaṃ  rūpārammaṇādirasapānavaḍḍhitaṃ duṭṭhacittaṃ dametukāmena rūpādiārammaṇato  apanetvā araññaṃ vā rukkhamūlaṃ vā suññāgāraṃ vā pavesetvā tattha  satipaṭṭhānārammaṇatthambhe satiyottena bandhitabbaṃ. evamassa taṃ cittaṃ  ito cito ca vipphanditvāpi pubbe āciṇṇārammaṇaṃ alabhamānaṃ  satiyottaṃ chinditvā palāyituṃ asakkontaṃ tamevārammaṇaṃ  upacārappanāvasena upanisīdati ceva upanipajjati ca. tenāhu  porāṇā -- </p>
              <p>[21] ``yathā thambhe nibandheyya, vacchaṃ damaṃ naro idha. </p>
              <p>[22] bandheyyevaṃ sakaṃ cittaṃ, satiyārammaṇe daḷha''nti..</p>
              <p>[03] evamassa taṃ senāsanaṃ bhāvanānurūpaṃ hoti. tena vuttaṃ  ``idamassa satipaṭṭhānabhāvanānurūpasenāsanapariggahaparidīpana''nti.</p>
              <p>[03] apica ^a^V1.0259^ea^ ^a^M1.0253^ea^ ^a^P1.0248^ea^ yasmā idaṃ   kāyānupassanāya muddhabhūtaṃ sabbabuddhapaccekabuddhabuddhasāvakānaṃ  visesādhigamadiṭṭhadhammasukhavihārapadaṭṭhānaṃ ānāpānassatikammaṭṭhānaṃ  itthipurisahatthiassādisaddasamākulaṃ gāmantaṃ apariccajitvā na sukaraṃ  sampādetuṃ, saddakaṇṭakattā jhānassa. agāmake pana araññe sukaraṃ  yogāvacarena idaṃ kammaṭṭhānaṃ pariggahetvā ānāpānacatutthajjhānaṃ  nibbattetvā tadeva jhānaṃ pādakaṃ katvā saṅkhāre sammasitvā aggaphalaṃ  arahattaṃ pāpuṇituṃ. tasmāssa anurūpasenāsanaṃ dassento bhagavā  ``araññagato vā''tiādimāha.</p>
              <p>[03] vatthuvijjācariyo viya hi bhagavā. so yathā  vatthuvijjācariyo nagarabhūmiṃ passitvā suṭṭhu upaparikkhitvā ``ettha  nagaraṃ māpethā''ti upadisati, sotthinā ca nagare niṭṭhite rājakulato  mahāsakkāraṃ labhati, evameva yogāvacarassa anurūpaṃ senāsanaṃ  upaparikkhitvā ``ettha kammaṭṭhānaṃ anuyuñjitabba''nti upadisati.  tato tattha kammaṭṭhānaṃ anuyuñjantena yoginā anukkamena arahatte patte  ``sammāsambuddho vata so bhagavā''ti mahantaṃ sakkāraṃ labhati.</p>
              <p>[03] ayaṃ pana bhikkhu dīpisadisoti vuccati. yathā hi  mahādīpirājā araññe tiṇagahanaṃ vā vanagahanaṃ vā pabbatagahanaṃ vā  nissāya nilīyitvā vanamahiṃsagokaṇṇasūkarādayo mige gaṇhāti,  evameva ayaṃ araññādīsu kammaṭṭhānaṃ anuyuñjanto bhikkhu yathākkamena  cattāro magge ceva cattāri ariyaphalāni ca gaṇhāti. tenāhu  porāṇā -- </p>
              <p>[21] ``yathāpi dīpiko nāma, nilīyitvā gaṇhatī mige. </p>
              <p>[27] tathevāyaṃ buddhaputto, yuttayogo vipassako. </p>
              <p>[22] araññaṃ pavisitvāna, gaṇhāti phalamuttama''nti..</p>
              <p>[03]  tenassa parakkamajavayoggabhūmiṃ araññasenāsanaṃ dassento bhagavā  ``araññagato vā''tiādimāha. ito paraṃ imasmiṃ tāva  ānāpānapabbe yaṃ vattabbaṃ siyā, taṃ ^b^visuddhimagge^eb^ vuttameva.</p>
              <p>[03] tassa ^a^V1.0260^ea^ pana imesaṃ ``dīghaṃ vā assasanto dīghaṃ assasāmīti  pajānāti...pe0... passambhayaṃ kāyasaṅkhāraṃ passasissāmīti  sikkhatī''ti evaṃ vuttānaṃ ^a^M1.0254^ea^ assāsapassāsānaṃ vasena sikkhato  assāsapassāsanimitte ^a^P1.0249^ea^ cattāri jhānāni  uppajjanti. so jhānā vuṭṭhahitvā assāsapassāse vā pariggaṇhāti  jhānaṅgāni vā. tattha assāsapassāsakammiko ``ime  assāsapassāsā kiṃ nissitā, vatthuṃ nissitā, vatthu nāma  karajakāyo, karajakāyo nāma cattāri mahābhūtāni upādārūpañcā''ti  evaṃ rūpaṃ pariggaṇhāti, tato tadārammaṇe phassapañcamake nāmanti evaṃ  nāmarūpaṃ pariggahetvā tassa paccayaṃ pariyesanto  avijjādipaṭiccasamuppādaṃ disvā ``paccayapaccayuppannadhammamattamevetaṃ,  añño satto vā puggalo vā natthī''ti vitiṇṇakaṅkho  sappaccayanāmarūpe tilakkhaṇaṃ āropetvā vipassanaṃ vaḍḍhento anukkamena  arahattaṃ pāpuṇāti. idaṃ ekassa bhikkhuno yāva arahattā  niyyānamukhaṃ.</p>
              <p>[03] jhānakammikopi ``imāni jhānaṅgāni kiṃ nissitāni, vatthuṃ  nissitāni. vatthu nāma karajakāyoti jhānaṅgāni nāmaṃ,  karajakāyo rūpa''nti nāmarūpaṃ vavatthapetvā tassa paccayaṃ pariyesanto  avijjādipaccayākāraṃ disvā ``paccayapaccayuppannadhammamattamevetaṃ, añño  satto vā puggalo vā natthī''ti vitiṇṇakaṅkho sappaccayanāmarūpe  tilakkhaṇaṃ āropetvā vipassanaṃ vaḍḍhento anukkamena arahattaṃ  pāpuṇāti, idaṃ ekassa bhikkhuno yāva arahattā niyyānamukhaṃ.</p>
              <p>[03] ^b^iti ajjhattaṃ vā^eb^ti evaṃ attano vā assāsapassāsakāye  kāyānupassī viharati. ^b^bahiddhā vā^eb^ti parassa vā  assāsapassāsakāye. ^b^ajjhattabahiddhā vā^eb^ti kālena attano,  kālena parassa assāsapassāsakāye. etenassa paguṇakammaṭṭhānaṃ  aṭṭhapetvā aparāparaṃ sañcaraṇakālo kathito. ekasmiṃ kāle panidaṃ  ubhayaṃ na labbhati.</p>
              <p>[03] ^b^samudayadhammānupassī vā^eb^ti yathā nāma kammārabhastañca  gaggaranāḷiñca tajjañca vāyāmaṃ paṭicca vāto aparāparaṃ sañcarati, evaṃ  bhikkhuno karajakāyañca nāsāpuṭañca cittañca paṭicca  assāsapassāsakāyo aparāparaṃ sañcarati. kāyādayo dhammā  samudayadhammā, te passanto ``samudayadhammānupassī vā kāyasmiṃ  viharatī''ti vuccati. ^b^vayadhammānupassī vā^eb^ti yathā bhastāya  apanītāya gaggaranāḷiyā bhinnāya tajje ca vāyāme asati so vāto  nappavattati ^a^M1.0255^ea^, evameva kāye bhinne nāsāpuṭe viddhaste citte  ^a^V1.0261^ea^ ca niruddhe assāsapassāsakāyo nāma nappavattatīti kāyādinirodhā  assāsapassāsanirodhoti evaṃ passanto ``vayadhammānupassī ^a^P1.0250^ea^  vā kāyasmiṃ viharatī''ti vuccati.  ^b^samudayavayadhammānupassī vā^eb^ti kālena samudayaṃ, kālena vayaṃ  anupassanto. ^b^atthi kāyoti vā panassā^eb^ti kāyova atthi,  na satto, na puggalo, na itthī, na puriso, na attā, na attaniyaṃ,  nāhaṃ, na mama, na koci, na kassacīti evamassa sati paccupaṭṭhitā  hoti.</p>
              <p>[03] ^b^yāvadevā^eb^ti payojanaparicchedavavatthāpanametaṃ. idaṃ vuttaṃ  hoti -- yā sati paccupaṭṭhitā hoti, sā na aññatthāya. atha kho  yāvadeva ñāṇamattāya aparāparaṃ uttaruttari ñāṇapamāṇatthāya ceva  satipamāṇatthāya ca, satisampajaññānaṃ vuḍḍhatthāyāti attho.  ^b^anissito ca viharatī^eb^ti taṇhānissayadiṭṭhinissayānaṃ vasena  anissito viharati. ^b^na ca kiñci loke upādiyatī^eb^ti  lokasmiṃ kiñci rūpaṃ vā...pe0... viññāṇaṃ vā ``ayaṃ me attā vā  attaniyaṃ vā''ti na gaṇhāti. ^b^evampī^eb^ti upariatthaṃ upādāya  sampiṇḍanattho pikāro. iminā pana padena bhagavā  ānāpānapabbadesanaṃ niyyātetvā dasseti.</p>
              <p>[03] tattha assāsapassāsapariggāhikā sati dukkhasaccaṃ, tassā  samuṭṭhāpikā purimataṇhā samudayasaccaṃ, ubhinnaṃ appavatti nirodhasaccaṃ,  dukkhaparijānano samudayapajahano nirodhārammaṇo ariyamaggo  maggasaccaṃ. evaṃ catusaccavasena ussakkitvā nibbutiṃ pāpuṇātīti  idamekassa assāsapassāsavasena abhiniviṭṭhassa bhikkhuno yāva  arahattā niyyānamukhanti. </p>
              <p>[06] ānāpānapabbavaṇṇanā niṭṭhitā. </p>
            </h4>
            <h4>
              <h4n> iriyāpathapabbavaṇṇanā </h4n>
              <p>[03] 108^b^.^eb^ evaṃ assāsapassāsavasena kāyānupassanaṃ  vibhajitvā idāni iriyāpathavasena vibhajituṃ ^b^puna  capara^eb^ntiādimāha. tattha kāmaṃ soṇasiṅgālādayopi gacchantā  ``gacchāmā''ti jānanti. na panetaṃ evarūpaṃ jānanaṃ sandhāya vuttaṃ.  evarūpañhi jānanaṃ sattūpaladdhiṃ na pajahati ^a^V1.0262^ea^ ^a^P1.0251^ea^,  attasaññaṃ na ugghāṭeti ^a^M1.0256^ea^, kammaṭṭhānaṃ vā satipaṭṭhānabhāvanā vā na hoti.  imassa pana bhikkhuno jānanaṃ sattūpaladdhiṃ pajahati, attasaññaṃ  ugghāṭeti, kammaṭṭhānañceva satipaṭṭhānabhāvanā ca hoti. idañhi  ``ko gacchati, kassa gamanaṃ, kiṃ kāraṇā gacchatī''ti evaṃ  sampajānanaṃ sandhāya vuttaṃ. ṭhānādīsupi eseva nayo.</p>
              <p>[03] tattha ^b^ko gacchatī^eb^ti na koci satto vā puggalo vā  gacchati. ^b^kassa gamana^eb^nti na kassaci sattassa vā puggalassa  vā gamanaṃ. ^b^kiṃ kāraṇā gacchatī^eb^ti  cittakiriyavāyodhātuvipphārena gacchati. tasmā esa evaṃ pajānāti  ``gacchāmī''ti cittaṃ uppajjati, taṃ vāyaṃ janeti, vāyo viññattiṃ  janeti, cittakiriyavāyodhātuvipphārena sakalakāyassa purato  abhinīhāro gamananti vuccati. ṭhānādīsupi eseva nayo. </p>
              <p>[01] tatrāpi hi ``tiṭṭhāmī''ti cittaṃ uppajjati, taṃ vāyaṃ  janeti, vāyo viññattiṃ janeti, cittakiriyavāyodhātuvipphārena  sakalakāyassa koṭito paṭṭhāya ussitabhāvo ṭhānanti vuccati.  ``nisīdāmī''ti cittaṃ uppajjati, taṃ vāyaṃ janeti, vāyo viññattiṃ  janeti, cittakiriyavāyodhātuvipphārena heṭṭhimakāyassa samiñjanaṃ  uparimakāyassa ussitabhāvo nisajjāti vuccati. ``sayāmī''ti  cittaṃ uppajjati, taṃ vāyaṃ janeti, vāyo viññattiṃ janeti,  cittakiriyavāyodhātuvipphārena sakalasarīrassa tiriyato pasāraṇaṃ  sayananti vuccatīti.</p>
              <p>[03] tassa evaṃ pajānato evaṃ hoti ``satto gacchati satto  tiṭṭhatī''ti vuccati. atthi pana koci satto gacchanto vā ṭhito  vā natthi. yathā pana ``sakaṭaṃ gacchati sakaṭaṃ tiṭṭhatī''ti vuccati,  na ca kiñci sakaṭaṃ nāma gacchantaṃ vā tiṭṭhantaṃ vā atthi. cattāro  pana goṇe yojetvā chekamhi sārathimhi pājente ``sakaṭaṃ gacchati  sakaṭaṃ tiṭṭhatī''ti vohāramattameva hoti, evameva ajānanaṭṭhena sakaṭaṃ  viya kāyo. goṇā viya cittajavātā. sārathi viya cittaṃ.  gacchāmi tiṭṭhāmīti citte uppanne vāyodhātu viññattiṃ janayamānā  uppajjati, cittakiriyavāyodhātuvipphārena gamanādīni pavattanti.  tato ``satto gacchati, satto ^a^M1.0257^ea^ tiṭṭhati, ahaṃ gacchāmi, ahaṃ  tiṭṭhāmī''ti vohāramattaṃ hotīti. tenāha -- </p>
              <p>[21] ``nāvā ^a^V1.0263^ea^ ^a^P1.0252^ea^ mālutavegena, jiyāvegena  tejanaṃ. </p>
              <p>[22] yathā yāti tathā kāyo, yāti vātāhato ayaṃ.. </p>
              <p>[21] yantaṃ suttavaseneva, cittasuttavasenidaṃ. </p>
              <p>[22] payuttaṃ kāyayantampi, yāti ṭhāti nisīdati.. </p>
              <p>[21] ko nāma ettha so satto, yo vinā hetupaccaye. </p>
              <p>[22] attano ānubhāvena, tiṭṭhe vā yadi vā vaje''ti..</p>
              <p>[03] tasmā evaṃ hetupaccayavaseneva pavattāni gamanādīni sallakkhento  esa gacchanto vā gacchāmīti pajānāti, ṭhito vā, nisinno vā,  sayāno vā sayānomhīti pajānātīti veditabbo.</p>
              <p>[03] ^b^yathā yathā vā panassa kāyo paṇihito hoti, tathā tathā  naṃ pajānātī^eb^ti sabbasaṅgāhikavacanametaṃ. idaṃ vuttaṃ hoti -- yena  yena vā ākārena tassa kāyo ṭhito hoti, tena tena naṃ pajānāti.  gamanākārena ṭhitaṃ gacchatīti pajānāti. ṭhānanisajjāsayanākārena  ṭhitaṃ sayānoti pajānātīti.</p>
              <p>[03] ^b^iti ajjhattaṃ vā^eb^ti evaṃ attano vā  catuiriyāpathapariggaṇhanena kāye kāyānupassī viharati. ^b^bahiddhā  vā^eb^ti parassa vā catuiriyāpathapariggaṇhanena. ^b^ajjhattabahiddhā  vā^eb^ti kālena attano, kālena parassa catuiriyāpathapariggaṇhanena  kāye kāyānupassī viharati. ^b^samudayadhammānupassī  vā^eb^tiādīsu pana ``avijjāsamudayā rūpasamudayo''tiādinā  (paṭi0 ma0 1.49) nayena pañcahākārehi rūpakkhandhassa samudayo ca  vayo ca nīharitabbo. tañhi sandhāya idha ``samudayadhammānupassī  vā''tiādi vuttaṃ. ^b^atthi kāyoti vā panassā^eb^tiādi  vuttasadisameva.</p>
              <p>[03] idha pana catuiriyāpathapariggāhikā sati dukkhasaccaṃ, tassā  samuṭṭhāpikā purimataṇhā samudayasaccaṃ ^a^V1.0264^ea^, ubhinnaṃ appavatti nirodhasaccaṃ,  dukkhaparijānano samudayapajahano nirodhārammaṇo ariyamaggo  maggasaccaṃ. evaṃ ^a^M1.0258^ea^ catusaccavasena ussakkitvā nibbutiṃ pāpuṇātīti  idamekassa catūiriyāpathapariggāhakassa bhikkhuno yāva arahattā  niyyānamukhanti. </p>
              <p>[06] iriyāpathapabbavaṇṇanā niṭṭhitā. </p>
            </h4>
            <h4>
              <h4n> catusampajaññapabbavaṇṇanā </h4n>
              <p>[03] 109^b^.^eb^ evaṃ ^a^P1.0253^ea^ iriyāpathavasena  kāyānupassanaṃ vibhajitvā idāni catusampajaññavasena vibhajituṃ  ^b^puna capara^eb^ntiādimāha. tattha ^b^abhikkante paṭikkante^eb^ti  ettha tāva ^b^abhikkantaṃ^eb^ vuccati gamanaṃ. ^b^paṭikkantaṃ^eb^ nivattanaṃ.  tadubhayampi catūsu iriyāpathesu labbhati. gamane tāva purato kāyaṃ  abhiharanto ^b^abhikkamati^eb^ nāma. paṭinivattento ^b^paṭikkamati^eb^  nāma. ṭhānepi ṭhitakova kāyaṃ purato onāmento abhikkamati nāma.  pacchato apanāmento paṭikkamati nāma. nisajjāyapi nisinnakova  āsanassa purimāṅgābhimukho saṃsaranto abhikkamati nāma.  pacchimāṅgappadesaṃ pacchā saṃsaranto paṭikkamati nāma. nipajjāyapi  eseva nayo.</p>
              <p>[03] ^b^sampajānakārī hotī^eb^ti sampajaññena sabbakiccakārī,  sampajaññameva vā kārī. so hi abhikkantādīsu sampajaññaṃ  karoteva, na katthaci sampajaññavirahito hoti. tattha  sātthakasampajaññaṃ sappāyasampajaññaṃ gocarasampajaññaṃ  asammohasampajaññanti catubbidhaṃ sampajaññaṃ. tattha abhikkamanacitte  uppanne cittavaseneva agantvā ``kiṃ nu me ettha gatena attho atthi  natthī''ti atthānatthaṃ pariggaṇhitvā atthapariggahaṇaṃ  ^b^sātthakasampajaññaṃ^eb^. tattha ca atthoti  cetiyadassanabodhidassanasaṅghadassanatheradassanāsubhadassanādivasena  dhammato vaḍḍhi. cetiyaṃ vā bodhiṃ vā disvāpi hi buddhārammaṇaṃ  saṅghadassanena saṅghārammaṇaṃ pītiṃ uppādetvā tadeva khayavayato  sammasanto arahattaṃ pāpuṇāti. there disvā tesaṃ ovāde patiṭṭhāya  asubhaṃ disvā tattha paṭhamajjhānaṃ uppādetvā tadeva khayavayato  sammasanto arahattaṃ pāpuṇāti. tasmā etesaṃ dassanaṃ sātthakaṃ.  keci pana ``āmisatopi vaḍḍhi atthoyeva, taṃ nissāya  brahmacariyānuggahāya paṭipannattā''ti vadanti.</p>
              <p>[03] tasmiṃ ^a^V1.0265^ea^ pana gamane sappāyāsappāyaṃ pariggaṇhitvā  sappāyapariggahaṇaṃ ^b^sappāyasampajaññaṃ^eb^. seyyathidaṃ, cetiyadassanaṃ  tāva sātthakaṃ. sace pana cetiyassa ^a^M1.0259^ea^ mahāpūjāya dasadvādasayojanantare  parisā sannipatanti. attano vibhavānurūpaṃ itthiyopi purisāpi  alaṅkatappaṭiyattā cittakammarūpakāni viya sañcaranti. tatra cassa  iṭṭhe ārammaṇe ^a^P1.0254^ea^ lobho, aniṭṭhe paṭigho,  asamapekkhane moho uppajjati, kāyasaṃsaggāpattiṃ vā āpajjati,  jīvitabrahmacariyānaṃ vā antarāyo hoti, evaṃ taṃ ṭhānaṃ asappāyaṃ  hoti. vuttappakārāntarāyābhāve sappāyaṃ. bodhidassanepi eseva  nayo. saṅghadassanampi sātthaṃ. sace pana antogāme mahāmaṇḍapaṃ  kāretvā sabbarattiṃ dhammassavanaṃ kārentesu manussesu vuttappakāreneva  janasannipāto ceva antarāyo ca hoti, evaṃ taṃ ṭhānaṃ asappāyaṃ.  antarāyābhāve sappāyaṃ. mahāparisaparivārānaṃ therānaṃ dassanepi eseva  nayo.</p>
              <p>[03] asubhadassanampi sātthaṃ. tadatthadīpanatthañca idaṃ vatthu --  eko kira daharabhikkhu sāmaṇeraṃ gahetvā dantakaṭṭhatthāya gato.  sāmaṇero maggā okkamitvā purato gacchanto asubhaṃ disvā  paṭhamajjhānaṃ nibbattetvā tadeva pādakaṃ katvā saṅkhāre sammasanto  tīṇi phalāni sacchikatvā uparimaggatthāya kammaṭṭhānaṃ pariggahetvā  aṭṭhāsi. daharo taṃ apassanto ``sāmaṇerā''ti pakkosi. so  ``mayā pabbajitadivasato paṭṭhāya bhikkhunā saddhiṃ dve kathā nāma na  kathitapubbā. aññasmimpi divase uparivisesaṃ nibbattessāmī''ti  cintetvā ``kiṃ, bhante''ti paṭivacanaṃ adāsi. ehīti ca vutte  ekavacaneneva āgantvā ``bhante, iminā tāva maggena gantvā mayā  ṭhitokāse muhuttaṃ puratthābhimukho ṭhatvā olokethā''ti āha. so  tathā katvā tena pattavisesameva pāpuṇi. evaṃ ekaṃ asubhaṃ dvinnaṃ  janānaṃ atthāya jāyati. evaṃ sātthampi panetaṃ purisassa  mātugāmāsubhaṃ asappāyaṃ. mātugāmassa ca purisāsubhaṃ sabhāgameva  sappāyanti evaṃ sappāyapariggahaṇaṃ ^b^sappāyasampajaññaṃ^eb^ nāma.</p>
              <p>[03] evaṃ pariggahitasātthasappāyassa pana aṭṭhatiṃsāya kammaṭṭhānesu  attano cittarucitakammaṭṭhānasaṅkhātaṃ gocaraṃ uggahetvā  bhikkhācāragocare taṃ gahetvā gamanaṃ ^b^gocarasampajaññaṃ^eb^ nāma.  tassāvibhāvatthaṃ idaṃ catukkaṃ veditabbaṃ. idhekacco bhikkhu harati na  paccāharati ^a^V1.0266^ea^, ekacco na harati paccāharati ^a^M1.0260^ea^, ekacco neva ^a^P1.0255^ea^  harati na paccāharati, ekacco harati ca paccāharati ca.</p>
              <p>[03] tattha yo bhikkhu divasaṃ caṅkamena nisajjāya āvaraṇīyehi  dhammehi cittaṃ parisodhetvā tathā rattiyā paṭhamaṃ yāmaṃ majjhime yāme  seyyaṃ kappetvā pacchimayāmepi nisajjācaṅkamehi vītināmetvā pageva  cetiyaṅgaṇabodhiyaṅgaṇavattaṃ katvā bodhirukkhe udakaṃ abhisiñcitvā  pānīyaṃ paribhojanīyaṃ paccupaṭṭhapetvā ācariyupajjhāyavattādīni sabbāni  khandhakavattāni samādāya vattati. so sarīraparikammaṃ katvā  senāsanaṃ pavisitvā dve tayo pallaṅke usumaṃ gāhāpento kammaṭṭhānaṃ  anuyuñjitvā bhikkhācāravelāya uṭṭhahitvā kammaṭṭhānasīseneva  pattacīvaramādāya senāsanato nikkhamitvā kammaṭṭhānaṃ manasikarontova  cetiyaṅgaṇaṃ gantvā sace buddhānussatikammaṭṭhānaṃ hoti, taṃ  avissajjetvāva cetiyaṅgaṇaṃ pavisati. aññaṃ ce kammaṭṭhānaṃ hoti,  sopānapādamūle ṭhatvā hatthena gahitabhaṇḍaṃ viya taṃ ṭhapetvā buddhārammaṇaṃ  pītiṃ gahetvā cetiyaṅgaṇaṃ āruyha mahantaṃ cetiyaṃ ce, tikkhattuṃ  padakkhiṇaṃ katvā catūsu ṭhānesu vanditabbaṃ. khuddakaṃ cetiyaṃ ce,  tatheva padakkhiṇaṃ katvā aṭṭhasu ṭhānesu vanditabbaṃ. cetiyaṃ vanditvā  bodhiyaṅgaṇaṃ pattenāpi buddhassa bhagavato sammukhā viya nipaccakāraṃ  dassetvā bodhi vanditabbo. so evaṃ cetiyañca bodhiñca vanditvā  paṭisāmitaṭṭhānaṃ gantvā paṭisāmitabhaṇḍakaṃ hatthena gaṇhanto viya  nikkhittakammaṭṭhānaṃ gahetvā gāmasamīpe kammaṭṭhānasīseneva cīvaraṃ  pārupitvā gāmaṃ piṇḍāya pavisati.</p>
              <p>[03] atha naṃ manussā disvā ``ayyo no āgato''ti paccuggantvā  pattaṃ gahetvā āsanasālāyaṃ vā gehe vā nisīdāpetvā yāguṃ datvā yāva  bhattaṃ na niṭṭhāti, tāva pāde dhovitvā telena makkhetvā purato  nisīditvā pañhaṃ vā pucchanti, dhammaṃ vā sotukāmā honti. sacepi  na kathāpenti, janasaṅgahatthaṃ dhammakathā nāma kātabbāyevāti  aṭṭhakathācariyā vadanti. dhammakathā hi kammaṭṭhānavinimuttā nāma  natthi ^a^P1.0256^ea^. tasmā kammaṭṭhānasīseneva dhammaṃ kathetvā  kammaṭṭhānasīseneva āhāraṃ paribhuñjitvā anumodanaṃ katvā  nivattiyamānehipi manussehi anugatova gāmato nikkhamitvā tattheva  nivattetvā maggaṃ paṭipajjati. atha naṃ puretaraṃ ^a^V1.0267^ea^ nikkhamitvā   bahigāme ^a^M1.0261^ea^ katabhattakiccā sāmaṇeradaharabhikkhū disvā paccuggantvā pattacīvaramassa  gaṇhanti.</p>
              <p>[03] porāṇā bhikkhū kira ``na amhākaṃ upajjhāyo ācariyo''ti  mukhaṃ ulloketvā vattaṃ karonti. sampattaparicchedeneva karonti. te  taṃ pucchanti ``bhante, ete manussā tumhākaṃ kiṃ honti mātupakkhato  sambandhā pitipakkhato''ti. kiṃ disvā pucchathāti. tumhesu etesaṃ  pemaṃ bahumānanti. āvuso, yaṃ mātāpitūhipi dukkaraṃ, taṃ ete amhākaṃ  karonti, pattacīvarampi no etesaṃ santakameva, etesaṃ ānubhāvena neva  bhaye bhayaṃ, na chātake chātakaṃ jānāma, edisā nāma amhākaṃ  upakārino natthīti tesaṃ guṇe kathento gacchati, ayaṃ vuccati  ^b^harati na paccāharatī^eb^ti.</p>
              <p>[03] yassa pana pageva vuttappakāraṃ vattapaṭipattiṃ karontassa  kammajatejo pajjalati, anupādinnakaṃ muñcitvā upādinnakaṃ gaṇhāti,  sarīrato sedā muccanti, kammaṭṭhānavīthiṃ nārohati, so pageva  pattacīvaramādāya vegasāva cetiyaṃ vanditvā gorūpānaṃ  nikkhamanavelāyameva gāmaṃ yāgubhikkhāya pavisitvā yāguṃ labhitvā  āsanasālaṃ gantvā pivati. athassa dvattikkhattuṃ ajjhoharaṇamatteneva  kammajatejo upādinnakaṃ muñcitvā anupādinnakaṃ gaṇhāti. ghaṭasatena  nhāto viya tejodhātupariḷāhanibbāpanaṃ patvā kammaṭṭhānasīsena yāguṃ  paribhuñjitvā pattañca mukhañca dhovitvā antarābhatte kammaṭṭhānaṃ  manasikatvā avasesaṭṭhāne piṇḍāya caritvā kammaṭṭhānasīsena āhāraṃ  paribhuñjitvā tato paṭṭhāya poṅkhānupoṅkhaṃ upaṭṭhahamānaṃ kammaṭṭhānaṃ  gahetvāva āgacchati, ayaṃ vuccati^b^ na harati paccāharatī^eb^ti.  edisā ca bhikkhū yāguṃ pivitvā vipassanaṃ ārabhitvā buddhasāsane  arahattaṃ pattā ^a^P1.0257^ea^ nāma gaṇanapathaṃ vītivattā,  sīhaḷadīpeyeva tesu tesu gāmesu āsanasālāyaṃ na taṃ āsanaṃ atthi,  yattha yāguṃ pivitvā arahattappattabhikkhū natthīti.</p>
              <p>[03] yo pana pamādavihārī hoti nikkhittadhuro, sabbavattāni  bhinditvā pañcavidhacetokhilavinibandhacitto viharanto ``kammaṭṭhānaṃ  nāma atthī''tipi saññaṃ akatvā gāmaṃ ^a^V1.0268^ea^ piṇḍāya pavisitvā  ananulomikena gihisaṃsaggena saṃsaṭṭho caritvā ca bhuñjitvā ca tuccho  nikkhamati, ayaṃ vuccati ^b^neva harati na paccāharatī^eb^ti.</p>
              <p>[03] yo ^a^M1.0262^ea^ panāyaṃ harati ca paccāharati cāti vutto, so  gatapaccāgatikavattavasena veditabbo. attakāmā hi kulaputtā sāsane  pabbajitvā dasapi vīsampi tiṃsampi cattālīsampi paññāsampi  satampi ekato vasantā katikavattaṃ katvā viharanti, āvuso, tumhe  na iṇaṭṭhā na bhayaṭṭā na jīvikāpakatā pabbajitā, dukkhā muccitukāmā  panettha pabbajitā, tasmā gamane uppannakilesaṃ gamaneyeva niggaṇhatha,  ṭhāne, nisajjāyaṃ, sayane uppannakilesaṃ sayaneyeva niggaṇhathāti. te  evaṃ katikavattaṃ katvā bhikkhācāraṃ gacchantā  aḍḍhausabhausabhāḍḍhagāvutagāvutantaresu pāsāṇā honti. tāya  saññāya kammaṭṭhānaṃ manasikarontāva gacchanti. sace kassaci gamane  kileso uppajjati, tattheva naṃ niggaṇhāti. tathā asakkonto tiṭṭhati.  athassa pacchato āgacchantopi tiṭṭhati. so ``ayaṃ bhikkhu tuyhaṃ  uppannavitakkaṃ jānāti, ananucchavikaṃ te eta''nti attānaṃ paṭicodetvā  vipassanaṃ vaḍḍhetvā tattheva ariyabhūmiṃ okkamati. tathā asakkonto  nisīdati. athassa pacchato āgacchantopi nisīdatīti soyeva  nayo. ariyabhūmiṃ okkamituṃ asakkontopi taṃ kilesaṃ vikkhambhetvā  kammaṭṭhānaṃ manasikarontova gacchati. na kammaṭṭhānavippayuttena cittena  pādaṃ uddharati. uddharati ce, paṭinivattetvā purimapadesaṃ yeva eti  āḷindakavāsī mahāphussadevatthero viya.</p>
              <p>[03] so kira ekūnavīsativassāni gatapaccāgatikavattaṃ pūrento eva  vihāsi. manussāpi ^a^P1.0258^ea^ sudaṃ antarāmagge kasantā  ca vapantā ca maddantā ca kammāni ca karontā theraṃ tathāgacchantaṃ  disvā ``ayaṃ thero punappunaṃ nivattitvā gacchati. kiṃ nu kho  maggamūḷho udāhu kiñci pamuṭṭho''ti samullapanti. so taṃ  anādiyitvā kammaṭṭhānayuttacitteneva samaṇadhammaṃ karonto  vīsativassabbhantare arahattaṃ pāpuṇi. arahattappattadivaseyevassa  caṅkamanakoṭiyaṃ adhivatthā devatā aṅgulīhi dīpaṃ ujjāletvā aṭṭhāsi.  cattāropi mahārājāno sakko ca devānamindo brahmā ca sahampati  upaṭṭhānaṃ agamaṃsu. tañca obhāsaṃ disvā vanavāsīmahātissatthero taṃ  dutiyadivase pucchi ``rattibhāge āyasmato santike obhāso  ahosi, kiṃ so obhāso''ti ^a^V1.0269^ea^. thero vikkhepaṃ karonto ``obhāso  nāma dīpobhāsopi hoti maṇiobhāsopī''ti evamādimāha. tato  ^a^M1.0263^ea^ paṭicchādetha tumheti nibaddho āmāti paṭijānitvā ārocesi  kālavallimaṇḍapavāsī mahānāgatthero viya ca.</p>
              <p>[03] sopi kira gatapaccāgatikavattaṃ pūrento paṭhamaṃ tāva bhagavato  mahāpadhānaṃ pūjessāmīti satta vassāni ṭhānacaṅkamanameva adhiṭṭhāsi.  puna soḷasa vassāni gatapaccāgatikavattaṃ pūretvā arahattaṃ pāpuṇi.  so kammaṭṭhānayutteneva cittena pādaṃ uddharanto viyuttena uddhate  paṭinivattanto gāmassa samīpaṃ gantvā ``gāvī nu pabbajito nū''ti  āsaṅkanīyapadese ṭhatvā cīvaraṃ pārupitvā kacchakantarato udakena pattaṃ  dhovitvā udakagaṇḍūsaṃ karoti. kiṃ kāraṇā? mā me bhikkhaṃ dātuṃ  vandituṃ vā āgate manusse dīghāyukā hothāti vacanamattenāpi  kammaṭṭhānavikkhepo ahosīti. ajja, bhante, katimīti divasaṃ vā  bhikkhugaṇanaṃ vā pañhe vā pucchito pana udakaṃ gilitvā ārocesi.  sace divasādipucchakā na honti, nikkhamanavelāya gāmadvāre  niṭṭhubhitvāva yāti kalambatitthavihāre vassūpagatapaññāsabhikkhū viya.</p>
              <p>[03] te kira āsāḷhīpuṇṇamāyaṃ katikavattaṃ akaṃsu ``arahattaṃ  appatvā aññamaññaṃ na ālapissāmā''ti. gāmañca piṇḍāya  pavisantā udakagaṇḍūsaṃ katvā pavisiṃsu. divasādīsu ^a^P1.0259^ea^  pucchitesu vuttanayeneva paṭipajjiṃsu. tattha manussā  niṭṭhubhanaṃ disvā jāniṃsu, ``ajjeko āgato, ajja dve''ti. evañca  cintesuṃ ``kiṃ nu kho ete amhehiyeva saddhiṃ na sallapanti, udāhu  aññamaññampi, yadi aññamaññaṃ na sallapanti, addhā vivādajātā  bhavissanti, etha ne aññamaññaṃ khamāpessāmā''ti sabbe vihāraṃ  gantvā paññāsāya bhikkhusu dvepi bhikkhū ekokāse nāddasaṃsu. tato  yo tesu cakkhumā puriso, so āha ``na bho kalahakārakānaṃ  okāso īdiso hoti, susammaṭṭhaṃ cetiyaṅgaṇaṃ bodhiyaṅgaṇaṃ,  sunikkhittā sammajjaniyo, sūpaṭṭhapitaṃ pānīyaṃ paribhojanīya''nti.  te tatova nivattā, tepi bhikkhū antotemāseyeva arahattaṃ patvā  mahāpavāraṇāya visuddhipavāraṇaṃ pavāresuṃ.</p>
              <p>[03] evaṃ kālavallimaṇḍapavāsī mahānāgatthero viya  kalambatitthavihāre vassūpagatabhikkhū viya ^a^V1.0270^ea^ ca kammaṭṭhānayutteneva cittena  pādaṃ uddharanto gāmasamīpaṃ ^a^M1.0264^ea^ patvā udakagaṇḍūsaṃ katvā vīthiyo  sallakkhetvā yattha surāsoṇḍadhuttādayo kalahakārakā  caṇḍahatthiassādayo vā natthi, taṃ vīthiṃ paṭipajjati. tattha ca  piṇḍāya caramāno na turitaturito viya javena gacchati. na hi  javena piṇḍapātiyadhutaṅgaṃ nāma kiñci atthi. visamabhūmibhāgappattaṃ  pana udakasakaṭaṃ viya niccalo hutvā gacchati. anugharaṃ paviṭṭho ca  taṃ dātukāmaṃ vā adātukāmaṃ vā sallakkhetuṃ tadanurūpaṃ kālaṃ āgamento  bhikkhaṃ gahetvā antogāme vā bahigāme vā vihārameva vā āgantvā  yathāphāsuke patirūpe okāse nisīditvā kammaṭṭhānaṃ manasikaronto  āhāre paṭikūlasaññaṃ upaṭṭhāpetvā akkhabbhañjanavaṇalepanaputtamaṃsūpamāvasena  naṃ paccavekkhanto aṭṭhaṅgasamannāgataṃ āhāraṃ āhāreti, neva davāya na  madāya na maṇḍanāya na vibhūsanāya. bhuttāvī ca udakakiccaṃ katvā  muhuttaṃ bhattakilamathaṃ paṭippassambhetvā yathā purebhattaṃ, evaṃ pacchābhattaṃ.  yathā purimayāmaṃ, evaṃ pacchimayāmañca kammaṭṭhānameva manasi karoti,  ayaṃ vuccati ^b^harati ca paccāharati cā^eb^ti.</p>
              <p>[03] idaṃ ^a^P1.0260^ea^ pana haraṇapaccāharaṇasaṅkhātaṃ  gatapaccāgatikavattaṃ pūrento yadi upanissayasampanno hoti. paṭhamavaye  eva arahattaṃ pāpuṇāti. no ce paṭhamavaye pāpuṇāti, atha  majjhimavaye. no ce majjhimavaye pāpuṇāti, atha pacchimavaye. no  ce pacchimavaye pāpuṇāti, atha maraṇasamaye. no ce maraṇasamaye  pāpuṇāti, atha devaputto hutvā. no ce devaputto hutvā pāpuṇāti,  anuppanne buddhe nibbatto paccekabodhiṃ sacchikaroti. no ce  paccekabodhiṃ sacchikaroti, atha buddhānaṃ sammukhībhāve khippābhiñño  vā hoti seyyathāpi thero bāhiyo dārucīriyo, mahāpañño vā  seyyathāpi thero sāriputto, mahiddhiko vā seyyathāpi thero  mahāmoggallāno, dhutaṅgadharo vā seyyathāpi thero mahākassapo,  dibbacakkhuko vā seyyathāpi thero anuruddho, vinayadharo vā  seyyathāpi thero upāli, dhammakathiko vā seyyathāpi thero puṇṇo  mantāṇiputto, āraññiko vā seyyathāpi thero revato, bahussuto vā  seyyathāpi thero ānando, sikkhākāmo vā seyyathāpi thero rāhulo  buddhaputtoti. iti imasmiṃ catukke yvāyaṃ harati ca paccāharati ca,  tassa ^b^gocarasampajaññaṃ^eb^ sikhāpattaṃ hoti.</p>
              <p>[03] abhikkamādīsu ^a^M1.0265^ea^ pana asammuyhanaṃ ^b^asammohasampajaññaṃ^eb^. taṃ  evaṃ veditabbaṃ -- idha bhikkhu abhikkamanto ^a^V1.0271^ea^ vā paṭikkamanto vā yathā  andhaputhujjanā abhikkamādīsu ``attā abhikkamati, attanā abhikkamo  nibbattito''ti vā ``ahaṃ abhikkamāmi, mayā abhikkamo  nibbattito''ti vā sammuyhanti. tathā asammuyhanto  ``abhikkamāmī''ti citte uppajjamāne teneva cittena saddhiṃ  cittasamuṭṭhānā vāyodhātu viññattiṃ janayamānā uppajjati, iti  cittakiriyavāyodhātuvipphāravasena ayaṃ kāyasammato aṭṭhisaṅghāto  abhikkamati, tassevaṃ abhikkamato ekekapāduddharaṇe pathavīdhātu  āpodhātūti dve dhātuyo omattā honti mandā, itarā dve adhimattā  honti balavatiyo, tathā atiharaṇavītiharaṇesu. vossajjane  tejovāyodhātuyo omattā honti mandā, itarā dve adhimattā honti  balavatiyo. tathā sannikkhepanasannirumbhanesu. tattha uddharaṇe pavattā  ^a^P1.0261^ea^ rūpārūpadhammā atiharaṇaṃ na pāpuṇanti. tathā  atiharaṇe pavattā vītiharaṇaṃ, vītiharaṇe pavattā vossajjanaṃ,  vossajjane pavattā sannikkhepanaṃ, sannikkhepane pavattā sannirumbhanaṃ na  pāpuṇanti. tattha tattheva pabbaṃ pabbaṃ sandhi sandhi odhi odhi  hutvā tattakapāle pakkhittatilāni viya paṭapaṭāyantā bhijjanti.  tattha ko eko abhikkamati? kassa vā ekassa abhikkamanaṃ?  paramatthato hi dhātūnaṃyeva gamanaṃ, dhātūnaṃ ṭhānaṃ, dhātūnaṃ nisajjanaṃ,  dhātūnaṃ sayanaṃ, tasmiṃ tasmiñhi koṭṭhāse saddhiṃ rūpena -- </p>
              <p>[21] aññaṃ uppajjate cittaṃ, aññaṃ cittaṃ nirujjhati. </p>
              <p>[22] avīcimanusambandho, nadīsotova vattatīti.. </p>
              <p>[21] evaṃ abhikkamādīsu asammuyhanaṃ ^b^asammohasampajaññaṃ^eb^  nāmāti. </p>
              <p>[22] niṭṭhito abhikkante paṭikkante sampajānakārī hotīti  padassa attho.</p>
              <p>[03] ^b^ālokite vilokite^eb^ti ettha pana ^b^ālokitaṃ^eb^ nāma  purato pekkhanaṃ. ^b^vilokitaṃ^eb^ nāma anudisāpekkhanaṃ.  aññānipi heṭṭhā upari pacchato pekkhanavasena  olokitaullokitāpalokitāni nāma ^a^M1.0266^ea^ honti, tāni idha na gahitāni.  sāruppavasena pana imāneva dve gahitāni, iminā vā mukhena  sabbānipi tāni gahitānevāti.</p>
              <p>[03] tattha ^a^V1.0272^ea^ ``ālokessāmī''ti citte uppanne cittavaseneva  anoloketvā atthapariggahaṇaṃ sātthakasampajaññaṃ. taṃ āyasmantaṃ nandaṃ  kāyasakkhiṃ katvā veditabbaṃ. vuttañhetaṃ bhagavatā -- ``sace,  bhikkhave, nandassa puratthimā disā āloketabbā hoti, sabbaṃ cetasā  samannāharitvā nando puratthimaṃ disaṃ āloketi, evaṃ me puratthimaṃ  disaṃ ālokayato na abhijjhādomanassā pāpakā akusalā dhammā  anvāssaveyyunti iti so tattha sampajāno hoti, sace, bhikkhave,  nandassa pacchimā disā, uttarā disā, dakkhiṇā disā, uddhaṃ, adho,  anudisā āloketabbā hoti, sabbaṃ cetaso samannāharitvā nando  anudisaṃ āloketi. evaṃ me anudisaṃ ālokayato...pe0...  sampajāno hotī''ti (a0 ni0  8.9).</p>
              <p>[03] apica idhāpi pubbe vuttacetiyadassanādivaseneva sātthakatā ca  sappāyatā ca veditabbā. kammaṭṭhānassa pana avijahanameva  gocarasampajaññaṃ. tasmā khandhadhātuāyatanakammaṭṭhānikehi attano  kammaṭṭhānavaseneva, kasiṇādikammaṭṭhānikehi ^a^P1.0262^ea^ vā pana  kammaṭṭhānasīseneva ālokanavilokanaṃ kātabbaṃ. abbhantare attā nāma  āloketā vā viloketā vā natthi, ālokessāmīti pana citte  uppajjamāne teneva cittena saddhiṃ cittasamuṭṭhānā vāyodhātu viññattiṃ  janayamānā uppajjati. iti cittakiriyavāyodhātuvipphāravaseneva  heṭṭhimaṃ akkhidalaṃ adho sīdati, uparimaṃ uddhaṃ laṅgheti, koci  yantakena vivaranto nāma natthi, tato cakkhuviññāṇaṃ dassanakiccaṃ  sādhentaṃ uppajjatīti. evaṃ sampajānanaṃ panettha  ^b^asammohasampajaññaṃ^eb^ nāma.</p>
              <p>[03] apica mūlapariññāāgantukatāvakālikabhāvavasenapettha  asammohasampajaññaṃ veditabbaṃ. mūlapariññāvasena tāva -- </p>
              <p>[21] bhavaṅgāvajjanañceva, dassanaṃ sampaṭicchanaṃ. </p>
              <p>[22] santīraṇaṃ voṭṭhabbanaṃ, javanaṃ bhavati sattamaṃ..</p>
              <p>[03] tattha bhavaṅgaṃ upapattibhavassa aṅgakiccaṃ sādhayamānaṃ pavattati, taṃ  āvaṭṭetvā kiriyamanodhātu āvajjanakiccaṃ sādhayamānā, tannirodhā  cakkhuviññāṇaṃ ^a^M1.0267^ea^ dassanakiccaṃ sādhayamānaṃ ^a^V1.0273^ea^, tannirodhā vipākamanodhātu  sampaṭicchanakiccaṃ sādhayamānā, tannirodhā vipākamanoviññāṇadhātu  santīraṇakiccaṃ sādhayamānā, tannirodhā kiriyamanoviññāṇadhātu  voṭṭhabbapanakiccaṃ sādhayamānā, tannirodhā sattakkhattuṃ javanaṃ javati.  tattha paṭhamajavanepi ``ayaṃ itthī, ayaṃ puriso''ti  rajjanadussanamuyhanavasena ālokitavilokitaṃ na hoti.  dutiyajavanepi...pe0... sattamajavanepi. etesu pana yuddhamaṇḍale  yodhesu viya heṭṭhupariyavasena bhijjitvā patitesu ``ayaṃ itthī, ayaṃ  puriso''ti rajjanādivasena ālokitavilokitaṃ hoti. evaṃ tāvettha  mūlapariññāvasena asammohasampajaññaṃ veditabbaṃ.</p>
              <p>[03] cakkhudvāre pana rūpe āpāthagate bhavaṅgacalanato uddhaṃ sakakiccaṃ  nipphādanavasena āvajjanādīsu uppajjitvā niruddhesu avasāne javanaṃ  uppajjati. taṃ pubbe uppannānaṃ āvajjanādīnaṃ gehabhūte cakkhudvāre  āgantukapuriso viya hoti. tassa yathā paragehe kiñci yācituṃ  paviṭṭhassa āgantukapurisassa gehasāmikesu tuṇhīmāsinesu āṇākaraṇaṃ  na yuttaṃ. evaṃ āvajjanādīnaṃ gehabhūte cakkhudvāre ^a^P1.0263^ea^  āvajjanādīsupi arajjantesu adussantesu amuyhantesu ca  rajjanadussanamuyhanaṃ ayuttanti evaṃ āgantukabhāvavasena  asammohasampajaññaṃ veditabbaṃ.</p>
              <p>[03] yāni pana tāni cakkhudvāre voṭṭhabbapanapariyosānāni cittāni  uppajjanti, tāni saddhiṃ sampayuttadhammehi tattha tattheva bhijjanti,  aññamaññaṃ na passantīti ittarāni tāvakālikāni honti. tattha  yathā ekasmiṃ ghare sabbesu mānusakesu matesu avasesassa ekassa  taṅkhaṇeññeva maraṇadhammassa na yuttā naccagītādīsu abhirati nāma,  evameva ekadvāre sasampayuttesu āvajjanādīsu tattha tattheva matesu  avasesassa taṅkhaṇeññeva maraṇadhammassa javanassāpi  rajjanadussanamuyhanavasena abhirati nāma na yuttāti evaṃ  tāvakālikabhāvavasena asammohasampajaññaṃ veditabbaṃ.</p>
              <p>[03] apica khandhāyatanadhātupaccayapaccavekkhaṇavasenapetaṃ veditabbaṃ.  ettha hi cakkhu ceva rūpañca rūpakkhandho, dassanaṃ viññāṇakkhandho,  taṃsampayuttā vedanā vedanākkhandho, saññā saññākkhandho, phassādikā  saṅkhārakkhandho. evametesaṃ ^a^M1.0268^ea^ pañcannaṃ khandhānaṃ samavāye  ālokanavilokanaṃ ^a^V1.0274^ea^ paññāyati. tattha ko eko āloketi, ko  viloketi? tathā cakkhu cakkhāyatanaṃ, rūpaṃ rūpāyatanaṃ, dassanaṃ  manāyatanaṃ, vedanādayo sampayuttadhammā dhammāyatanaṃ. evametesaṃ catunnaṃ  āyatanānaṃ samavāye ālokanavilokanaṃ paññāyati. tattha ko eko  āloketi, ko viloketi? tathā cakkhu cakkhudhātu, rūpaṃ rūpadhātu,  dassanaṃ cakkhuviññāṇadhātu, taṃsampayuttā vedanādayo dhammadhātu.  evametāsaṃ catunnaṃ dhātūnaṃ samavāye ālokanavilokanaṃ paññāyati.  tattha ko eko āloketi, ko viloketi? tathā cakkhu  nissayapaccayo, rūpaṃ ārammaṇapaccayo, āvajjanaṃ  anantarasamanantarūpanissayanatthivigatapaccayo, āloko  upanissayapaccayo vedanādayo sahajātapaccayo. evametesaṃ paccayānaṃ  samavāye ālokanavilokanaṃ paññāyati. tattha ko eko āloketi,  ko viloketīti? evamettha khandhāyatanadhātupaccayapaccavekkhaṇavasenapi  ^a^P1.0264^ea^ asammohasampajaññaṃ veditabbaṃ.</p>
              <p>[03] ^b^samiñjite pasārite^eb^ti pabbānaṃ samiñjanapasāraṇe. tattha  cittavaseneva samiñjanapasāraṇaṃ akatvā hatthapādānaṃ  samiñjanapasāraṇapaccayā atthānatthaṃ pariggahetvā atthapariggahaṇaṃ  sātthakasampajaññaṃ. tattha hatthapāde aticiraṃ samiñjetvā pasāretvā  eva vā ṭhitassa khaṇe khaṇe vedanā uppajjanti, cittaṃ ekaggaṃ na  labhati, kammaṭṭhānaṃ paripatati, visesaṃ nādhigacchati. kāle  samiñjentassa kāle pasārentassa pana tā vedanā na uppajjanti, cittaṃ  ekaggaṃ hoti, kammaṭṭhānaṃ phātiṃ gacchati, visesamadhigacchatīti evaṃ  atthānatthapariggahaṇaṃ veditabbaṃ.</p>
              <p>[03] atthe pana satipi sappāyāsappāyaṃ pariggaṇhitvā  sappāyapariggahaṇaṃ sappāyasampajaññaṃ. tatrāyaṃ nayo -- mahācetiyaṅgaṇe  kira daharabhikkhū sajjhāyaṃ gaṇhanti. tesaṃ piṭṭhipasse  daharabhikkhuniyo dhammaṃ suṇanti. tatreko daharo hatthaṃ pasārento  kāyasaṃsaggaṃ patvā teneva kāraṇena gihī jāto. aparopi bhikkhu  pādaṃ pasārento aggimhi pasāresi, aṭṭhiṃ āhacca pādo jhāyi.  aparo vammike pasāresi, so āsīvisena daṭṭho. aparo  cīvarakuṭidaṇḍake pasāresi, taṃ maṇisappo ^a^M1.0269^ea^ ḍaṃsi. tasmā evarūpe  asappāye apasāretvā sappāye pasāretabbaṃ. idamettha sappāyasampajaññaṃ.</p>
              <p>[03] gocarasampajaññaṃ ^a^V1.0275^ea^ pana mahātheravatthunā dīpetabbaṃ -- mahāthero  kira divāṭṭhāne nisinno antevāsikehi saddhiṃ kathayamāno sahasā  hatthaṃ samiñjetvā puna yathāṭhāne ṭhapetvā saṇikaṃ samiñjesi. taṃ  antevāsikā pucchiṃsu ``kasmā bhante sahasā hatthaṃ samiñjetvā puna  yathāṭhāne ṭhapetvā saṇikaṃ samiñjayitthā''ti. yato paṭṭhāyāhaṃ,  āvuso, kammaṭṭhānaṃ manasikātuṃ āraddho, na me kammaṭṭhānaṃ muñcitvā  hattho samiñjitapubbo, idāni pana tumhehi saddhiṃ kathayamānena  kammaṭṭhānaṃ muñcitvā samiñjito, tasmā puna yathāṭhāne ṭhapetvā  samiñjesinti. sādhu, bhante, bhikkhunā nāma evarūpena ^a^P1.0265^ea^  bhavitabbanti. evametthāpi kammaṭṭhānāvijahanameva  gocarasampajaññanti veditabbaṃ.</p>
              <p>[03] abbhantare attā nāma koci samiñjento vā pasārento vā  natthi. vuttappakāracittakiriyavāyodhātuvipphārena pana  suttakaḍḍhanavasena dāruyantassa hatthapādalaḷanaṃ viya samiñjanapasāraṇaṃ  hotīti evaṃ parijānanaṃ panettha asammohasampajaññanti veditabbaṃ.</p>
              <p>[03] ^b^saṅghāṭipattacīvaradhāraṇe^eb^ti ettha saṅghāṭicīvarānaṃ  nivāsanapārupanavasena pattassa bhikkhāpaṭiggahaṇādivasena paribhogo  dhāraṇaṃ nāma. tattha saṅghāṭicīvaradhāraṇe tāva nivāsetvā pārupitvā  ca piṇḍāya carato āmisalābho ``sītassa paṭighātāyā''tiādinā  nayena bhagavatā vuttappakāroyeva ca attho attho nāma. tassa vasena  sātthakasampajaññaṃ veditabbaṃ.</p>
              <p>[03] uṇhapakatikassa pana dubbalassa ca cīvaraṃ sukhumaṃ sappāyaṃ.  sītālukassa ghanaṃ dupaṭṭaṃ. viparītaṃ asappāyaṃ. yassa kassaci  jiṇṇaṃ asappāyameva. aggaḷādidāne hissa taṃ palibodhakaraṃ hoti.  tathā paṭṭuṇṇadukūlādibhedaṃ lobhanīyacīvaraṃ. tādisañhi araññe  ekakassa nivāsantarāyakaraṃ jīvitantarāyakaraṃ vāpi hoti.  nippariyāyena pana yaṃ nimittakammādimicchājīvavasena uppannaṃ,  yañcassa sevamānassa akusalā dhammā abhivaḍḍhanti, kusalā dhammā  parihāyanti, taṃ asappāyaṃ. viparītaṃ sappāyaṃ ^a^M1.0270^ea^. tassa vasenettha  sappāyasampajaññaṃ, kammaṭṭhānāvijahanavaseneva ca gocarasampajaññaṃ  veditabbaṃ.</p>
              <p>[03] abbhantare attā nāma koci cīvaraṃ pārupanto natthi.  vuttappakāracittakiriyavāyodhātuvipphāreneva ^a^V1.0276^ea^ pana cīvarapārupanaṃ hoti.  tattha cīvarampi acetanaṃ, kāyopi acetano. cīvaraṃ na jānāti  ``mayā kāyo pāruto''ti. kāyopi na jānāti ``ahaṃ cīvarena  pāruto''ti, dhātuyova dhātusamūhaṃ paṭicchādenti paṭapilotikāya  potthakarūpapaṭicchādane viya. tasmā neva sundaraṃ cīvaraṃ labhitvā  somanassaṃ kātabbaṃ, na asundaraṃ labhitvā domanassaṃ.  nāgavammikacetiyarukkhādīsu ^a^P1.0266^ea^ hi keci  mālāgandhadhūmavatthādīhi sakkāraṃ karonti, keci  gūthamuttakaddamadaṇḍasatthappahārādīhi asakkāraṃ, na te  nāgavammikarukkhādayo somanassaṃ vā domanassaṃ vā karonti; evameva  neva sundaraṃ cīvaraṃ labhitvā somanassaṃ kātabbaṃ, na asundaraṃ labhitvā  domanassanti evaṃ pavattapaṭisaṅkhānavasena panettha asammohasampajaññaṃ  veditabbaṃ.</p>
              <p>[03] pattadhāraṇepi pattaṃ sahasāva aggahetvā imaṃ gahetvā piṇḍāya  caramāno bhikkhaṃ labhissāmīti evaṃ pattagahaṇapaccayā  paṭilabhitabbātthavasena sātthakasampajaññaṃ veditabbaṃ.</p>
              <p>[03] kisadubbalasarīrassa pana garu patto asappāyo. yassa  kassaci catupañcagaṇḍikāhato dubbisodhanīyo asappāyova.  duddhotapatto hi na vaṭṭati, taṃ dhovantasseva cassa palibodho hoti.  maṇivaṇṇapatto pana lobhanīyo cīvare vuttanayeneva asappāyo.  nimittakammādivasena laddho pana yañcassa sevamānassa akusalā dhammā  abhivaḍḍhanti, kusalā dhammā parihāyanti, ayaṃ ekantāsappāyova.  viparīto sappāyo. tassa vasenettha sappāyasampajaññaṃ,  kammaṭṭhānāvijahanavaseneva ca gocarasampajaññaṃ veditabbaṃ.</p>
              <p>[03] abbhantare attā nāma koci pattaṃ gaṇhanto natthi.  vuttappakāracittakiriyavāyodhātuvipphāreneva pana pattaggahaṇaṃ nāma hoti.  tattha pattopi acetano, hatthāpi acetanā. patto na jānāti  ``ahaṃ hatthehi gahito''ti. hatthāpi na jānanti ``patto amhehi  gahito''ti. dhātuyova ^a^M1.0271^ea^ dhātusamūhaṃ gaṇhanti saṇḍāsena  aggivaṇṇapattaggahaṇe viyāti evaṃ pavattapaṭisaṅkhānavasenettha  asammohasampajaññaṃ veditabbaṃ.</p>
              <p>[03] apica yathā chinnahatthapāde vaṇamukhehi  paggharitapubbalohitakimikule nīlamakkhikasamparikiṇṇe anāthasālāyaṃ  nipanne anāthamanusse disvā dayālukā purisā tesaṃ vaṇapaṭṭacoḷakāni  ^a^V1.0277^ea^ ceva kapālādīhi ca bhesajjāni upanāmenti. tattha coḷakānipi  kesañci saṇhāni, kesañci thūlāni pāpuṇanti.  bhesajjakapālakānipi kesañci susaṇṭhānāni, kesañci dussaṇṭhānāni  pāpuṇanti, na te tattha sumanā vā dummanā vā honti.  vaṇappaṭicchādanamatteneva hi coḷakena bhesajjapaṭiggahaṇamatteneva ca  kapālakena ^a^P1.0267^ea^ tesamattho, evameva yo bhikkhu  vaṇacoḷakaṃ viya cīvaraṃ, bhesajjakapālakaṃ viya pattaṃ, kapāle  bhesajjamiva ca patte laddhaṃ bhikkhaṃ sallakkheti. ayaṃ  saṅghāṭipattacīvaradhāraṇe asammohasampajaññena uttamasampajānakārīti  veditabbo.</p>
              <p>[03] asitādīsu ^b^asite^eb^ti piṇḍapātabhojane. ^b^pīte^eb^ti  yāguādipāne. ^b^khāyite^eb^ti piṭṭhakhajjakādikhādane.  ^b^sāyite^eb^ti madhuphāṇitādisāyane. tattha ``neva  davāyā''tiādinā nayena vutto aṭṭhavidhopi attho attho nāma.  tassa vasena sātthakasampajaññaṃ veditabbaṃ. lūkhapaṇītatittamadhurādīsu  pana yena bhojanena yassa aphāsu hoti, taṃ tassa asappāyaṃ. yaṃ pana  nimittakammādivasena paṭiladdhaṃ, yañcassa bhuñjato akusalā dhammā  abhivaḍḍhanti, kusalā dhammā parihāyanti, taṃ ekantāsappāyameva.  viparītaṃ sappāyaṃ. tassa vasenettha sappāyasampajaññaṃ,  kammaṭṭhānāvijahanavaseneva ca gocarasampajaññaṃ veditabbaṃ.</p>
              <p>[03] abbhantare attā nāma koci bhuñjako natthi,  vuttappakāracittakiriyavāyodhātuvipphāravaseneva pana pattapaṭiggahaṇaṃ nāma  hoti. cittakiriyavāyodhātuvipphāreneva hatthassa patte otāraṇaṃ nāma  hoti. cittakiriyavāyodhātuvipphāreneva ālopakaraṇaṃ ālopauddharaṇaṃ  mukhavivaraṇañca hoti. na koci kuñcikāya yantakena ca  hanukaṭṭhīni vivarati, cittakiriyavāyodhātuvipphāreneva ālopassa mukhe  ṭhapanaṃ, uparidantānaṃ musalakiccasādhanaṃ, heṭṭhādantānaṃ  udukkhalakiccasādhanaṃ, jivhāya hatthakiccasādhanañca hoti.</p>
              <p>[03] iti ^a^M1.0272^ea^ taṃ tattha aggajivhāya tanukakheḷo mūlajivhāya bahalakheḷo  makkheti. taṃ heṭṭhādantaudukkhale jivhāhatthaparivattitaṃ kheḷaudakatemitaṃ  uparidantamusalasañcuṇṇitaṃ koci kaṭacchunā vā dabbiyā vā  antopavesento nāma natthi, vāyodhātuyāva pavisati. paviṭṭhaṃ paviṭṭhaṃ  koci palālasantharaṃ katvā dhārento nāma natthi, vāyodhātuvaseneva  tiṭṭhati. ṭhitaṃ ṭhitaṃ ^a^V1.0278^ea^ koci uddhanaṃ katvā aggiṃ jāletvā pacanto  nāma natthi, tejodhātuyāva paccati. pakkaṃ pakkaṃ ^a^P1.0268^ea^  koci daṇḍena vā yaṭṭhiyā vā bahi nīhārako nāma natthi,  vāyodhātuyeva nīharati.</p>
              <p>[03] iti vāyodhātu atiharati ca vītiharati ca dhāreti ca  parivatteti ca sañcuṇṇeti visoseti ca nīharati ca. pathavīdhātu  dhāreti ca parivatteti ca sañcuṇṇeti ca visoseti ca. āpodhātu  sineheti ca allattañca anupāleti. tejodhātu antopaviṭṭhaṃ paripāceti.  ākāsadhātu añjaso hoti. viññāṇadhātu tattha tattha  sammāpayogamanvāya ābhujatīti evaṃpavattapaṭisaṅkhānavasenettha  asammohasampajaññaṃ veditabbaṃ.</p>
              <p>[03] apica gamanato pariyesanato paribhogato āsayato nidhānato  aparipakkato paripakkato phalato nissandato sammakkhaṇatoti evaṃ  dasavidhapaṭikūlabhāvapaccavekkhaṇatopettha asammohasampajaññaṃ veditabbaṃ.  vitthārakathā panettha ^b^visuddhimagge^eb^ āhārapaṭikūlasaññāniddesato  gahetabbā.</p>
              <p>[03] ^b^uccārapassāvakamme^eb^ti uccārassa ca passāvassa ca karaṇe.  tattha pattakāle uccārapassāvaṃ akarontassa sakalasarīrato sedā  muccanti, akkhīni bhamanti, cittaṃ na ekaggaṃ hoti, aññe ca rogā  uppajjanti. karontassa pana sabbaṃ taṃ na hotīti ayamettha attho.  tassa vasena sātthakasampajaññaṃ veditabbaṃ. aṭṭhāne uccārapassāvaṃ  karontassa pana āpatti hoti, ayaso vaḍḍhati, jīvitantarāyo hoti.  patirūpe ṭhāne karontassa sabbaṃ taṃ na hotīti idamettha sappāyaṃ.  tassa vasena sappāyasampajaññaṃ, kammaṭṭhānāvijahanavaseneva ca  gocarasampajaññaṃ veditabbaṃ.</p>
              <p>[03] abbhantare ^a^M1.0273^ea^ attā nāma koci uccārapassāvaṃ karonto natthi.  cittakiriyavāyodhātuvipphāreneva pana uccārapassāvakammaṃ hoti. yathā  pana pakke gaṇḍe gaṇḍabhedena pubbalohitaṃ akāmatāya nikkhamati, yathā  ca atibharitā udakabhājanā udakaṃ akāmatāya nikkhamati, evaṃ  pakkāsayamuttavatthīsu sannicitā uccārapassāvā vāyuvegasamuppīḷitā  ^a^V1.0279^ea^ akāmatāyapi nikkhamanti. so panāyaṃ evaṃ nikkhamanto  uccārapassāvo neva tassa bhikkhuno attano hoti, na parassa.  kevalaṃ sarīranissandova ^a^P1.0269^ea^ hoti. yathā kiṃ?  yathā udakakumbhato purāṇaudakaṃ chaḍḍentassa neva taṃ attano hoti, na  paresaṃ. kevalaṃ paṭijagganamattameva hoti.  evaṃpavattapaṭisaṅkhānavasenettha asammohasampajaññaṃ veditabbaṃ.</p>
              <p>[03] gatādīsu ^b^gate^eb^ti gamane. ^b^ṭhite^eb^ti ṭhāne.  ^b^nisinne^eb^ti nisajjāya. ^b^sutte^eb^ti sayane.  ^b^jāgarite^eb^ti jāgaraṇe. ^b^bhāsite^eb^ti kathane.  ^b^tuṇhībhāve^eb^ti akathane. ``gacchanto vā gacchāmīti pajānāti,  ṭhito vā ṭhitomhīti pajānāti, nisinno vā nisinnomhīti  pajānāti, sayāno vā sayānomhīti pajānātī''ti imasmiñhi ṭhāne  addhānairiyāpathā kathitā. ``abhikkante paṭikkante ālokite  vilokite samiñjite pasārite''ti imasmiṃ majjhimā. ``gate ṭhite  nisinne sutte jāgarite''ti idha pana khuddakacuṇṇikairiyāpathā kathitā.  tasmā etesupi vuttanayeneva sampajānakāritā veditabbā.</p>
              <p>[03] tipiṭakamahāsīvatthero panāha -- yo ciraṃ gantvā vā  caṅkamitvā vā aparabhāge ṭhito iti paṭisañcikkhati ``caṅkamanakāle  pavattā rūpārūpadhammā ettheva niruddhā''ti, ayaṃ ^b^gate  sampajānakārī^eb^ nāma. yo sajjhāyaṃ vā karonto pañhaṃ vā  vissajjento kammaṭṭhānaṃ vā manasikaronto ciraṃ ṭhatvā aparabhāge  nisinno iti paṭisañcikkhati ``ṭhitakāle pavattā rūpārūpadhammā  ettheva niruddhā''ti, ayaṃ ^b^ṭhite sampajānakārī^eb^ nāma. yo  sajjhāyādikaraṇavaseneva ciraṃ nisīditvā aparabhāge nipanno iti  paṭisañcikkhati ``nisinnakāle pavattā rūpārūpadhammā ettheva  niruddhā''ti, ayaṃ ^b^nisinne sampajānakārī^eb^ nāma. yo pana  nipannako sajjhāyaṃ vā karonto kammaṭṭhānaṃ vā manasikaronto niddaṃ  okkamitvā aparabhāge vuṭṭhāya ^a^M1.0274^ea^ iti paṭisañcikkhati ``sayanakāle  pavattā rūpārūpadhammā ettheva niruddhā''ti, ayaṃ ^b^sutte jāgarite ca  sampajānakārī^eb^ nāma. kiriyamayacittānañhi appavattaṃ suttaṃ nāma,  pavattaṃ jāgaritaṃ nāmāti. yo pana bhāsamāno ``ayaṃ saddo nāma  oṭṭhe ca paṭicca dante ca jivhañca tāluñca paṭicca cittassa tadanurūpaṃ  payogaṃ paṭicca jāyatī''ti sato sampajāno bhāsati, ciraṃ vā pana  kālaṃ sajjhāyaṃ vā katvā dhammaṃ vā kathetvā kammaṭṭhānaṃ ^a^V1.0280^ea^ vā parivattetvā  pañhaṃ vā vissajjetvā aparabhāge tuṇhībhūto ^a^P1.0270^ea^ iti  paṭisañcikkhati ``bhāsitakāle uppannā rūpārūpadhammā ettheva  niruddhā''ti, ayaṃ ^b^bhāsite sampajānakārī^eb^ nāma. yo  tuṇhībhūto ciraṃ dhammaṃ vā kammaṭṭhānaṃ vā manasikatvā aparabhāge iti  paṭisañcikkhati ``tuṇhībhūtakāle pavattā rūpārūpadhammā ettheva  niruddhā, upādārūpapavattiyā sati ^b^bhāsati^eb^ nāma, asati  ^b^tuṇhī bhavati^eb^ nāmā''ti, ayaṃ ^b^tuṇhībhāve sampajānakārī^eb^  nāmāti.</p>
              <p>[03] tayidaṃ mahāsīvattherena vuttaṃ asammohadhuraṃ imasmiṃ  ^b^satipaṭṭhānasutte^eb^ adhippetaṃ. ^b^sāmaññaphale^eb^ pana sabbampi  catubbidhaṃ sampajaññaṃ labbhati. tasmā visesato ettha  asammohasampajaññasseva vasena sampajānakāritā veditabbā.  sampajānakārī sampajānakārīti ca sabbapadesu satisampayuttasseva  sampajaññassa vasenattho veditabbo. ^b^vibhaṅgappakaraṇe^eb^ pana,  ``sato sampajāno abhikkamati, sato sampajāno paṭikkamatī''ti  (vibha0 523) evametāni padāni vibhattāneva.</p>
              <p>[03] ^b^iti ajjhattaṃ vā^eb^ti evaṃ catusampajaññapariggahaṇena attano  vā kāye, parassa vā kāye, kālena vā attano, kālena vā parassa  kāye kāyānupassī viharati. idha  ^b^samudayavayadhammānupassī^eb^tiādīsu rūpakkhandhasseva samudayo ca  vayo ca nīharitabbo. sesaṃ vuttasadisameva.</p>
              <p>[03] idha catusampajaññapariggāhikā sati dukkhasaccaṃ, tassā  samuṭṭhāpikā purimataṇhā samudayasaccaṃ, ubhinnaṃ appavatti nirodhasaccaṃ,  vuttappakāro ariyamaggo maggasaccaṃ. evaṃ catusaccavasena ussakkitvā  nibbutiṃ pāpuṇātīti idamekassa ^a^M1.0275^ea^ catusampajaññapariggāhakassa bhikkhuno  vasena yāva arahattā niyyānamukhanti. </p>
              <p>[06] catusampajaññapabbavaṇṇanā niṭṭhitā. </p>
            </h4>
            <h4>
              <h4n> paṭikūlamanasikārapabbavaṇṇanā </h4n>
              <p>[03] 110^b^.^eb^ evaṃ ^a^V1.0281^ea^ catusampajaññavasena kāyānupassanaṃ  vibhajitvā idāni paṭikūlamanasikāravasena vibhajituṃ ^b^puna  capara^eb^ntiādimāha. tattha ^b^imameva kāya^eb^ntiādīsu yaṃ vattabbaṃ  siyā, taṃ sabbaṃ sabbākārena vitthārato ^b^visuddhimagge^eb^  kāyagatāsatikammaṭṭhāne vuttaṃ. ^b^ubhatomukhā^eb^ti heṭṭhā ca upari  cāti dvīhi mukhehi yuttā. ^b^nānāvihitassā^eb^ti ^a^P1.0271^ea^  nānāvidhassa.</p>
              <p>[03] idaṃ panettha opammasaṃsandanaṃ -- ubhatomukhā putoḷi viya hi  cātumahābhūtiko kāyo, tattha missetvā pakkhittanānāvidhadhaññaṃ viya  kesādayo dvattiṃsākārā, cakkhumā puriso viya yogāvacaro, tassa taṃ  putoḷiṃ muñcitvā paccavekkhato nānāvidhadhaññassa pākaṭakālo viya  yogino dvattiṃsākārassa vibhūtākāro veditabbo.</p>
              <p>[03] ^b^iti ajjhattaṃ vā^eb^ti evaṃ kesādipariggahaṇena attano vā  kāye, parassa vā kāye, kālena vā attano, kālena vā parassa kāye  kāyānupassī viharati, ito paraṃ vuttanayameva. kevalañhi idha  dvattiṃsākārapariggāhikā sati dukkhasaccanti evaṃ yojanaṃ katvā  niyyānamukhaṃ veditabbaṃ. sesaṃ purimasadisamevāti. </p>
              <p>[06] paṭikūlamanasikārapabbavaṇṇanā niṭṭhitā. </p>
            </h4>
            <h4>
              <h4n> dhātumanasikārapabbavaṇṇanā </h4n>
              <p>[03] 111^b^.^eb^ evaṃ paṭikūlamanasikāravasena kāyānupassanaṃ  vibhajitvā idāni dhātumanasikāravasena vibhajituṃ ^b^puna  capara^eb^ntiādimāha. tatrāyaṃ opammasaṃsandanena ^a^M1.0276^ea^ saddhiṃ atthavaṇṇanā  -- yathā koci goghātako vā tasseva vā bhattavetanabhato antevāsiko  gāviṃ vadhitvā vinivijjhitvā catasso disā gatānaṃ mahāpathānaṃ  vemajjhaṭṭhānasaṅkhāte catumahāpathe koṭṭhāsaṃ koṭṭhāsaṃ katvā nisinno  assa, evameva bhikkhu catunnaṃ iriyāpathānaṃ yena kenaci ākārena  ^a^V1.0282^ea^ ṭhitattā yathāṭhitaṃ, yathāṭhitattā ca yathāpaṇihitaṃ kāyaṃ -- ``atthi  imasmiṃ kāye pathavīdhātu...pe0... vāyodhātū''ti evaṃ paccavekkhati.</p>
              <p>[03] kiṃ vuttaṃ hoti -- yathā goghātakassa gāviṃ posentassāpi  āghātanaṃ āharantassāpi āharitvā tattha bandhitvā ṭhapentassāpi  vadhentassāpi vadhitaṃ mataṃ passantassāpi tāvadeva gāvīti saññā na  antaradhāyati, yāva naṃ padāletvā bīlaso na vibhajati. vibhajitvā  nisinnassa pana ^a^P1.0272^ea^ gāvīti saññā antaradhāyati,  maṃsasaññā pavattati, nāssa evaṃ hoti ``ahaṃ gāviṃ vikkiṇāmi, ime  gāviṃ harantī''ti. atha khvassa ``ahaṃ maṃsaṃ vikkiṇāmi, ime maṃsaṃ  haranti''cceva hoti, evameva imassāpi bhikkhuno pubbe  bālaputhujjanakāle gihibhūtassāpi pabbajitassāpi tāvadeva sattoti vā  puggaloti vā saññā na antaradhāyati, yāva imameva kāyaṃ yathāṭhitaṃ  yathāpaṇihitaṃ ghanavinibbhogaṃ katvā dhātuso na paccavekkhati.  dhātuso paccavekkhato panassa sattasaññā antaradhāyati, dhātuvaseneva  cittaṃ santiṭṭhati. tenāha bhagavā -- ``imameva kāyaṃ yathāṭhitaṃ  yathāpaṇihitaṃ dhātuso paccavekkhati, atthi imasmiṃ kāye pathavīdhātu  āpodhātu tejodhātu vāyodhātūti. seyyathāpi, bhikkhave, dakkho  goghātako vā...pe0... vāyodhātū''ti.</p>
              <p>[03] goghātako viya hi yogī, gāvīti saññā viya sattasaññā,  catumahāpatho viya catuiriyāpatho, bīlaso vibhajitvā nisinnabhāvo  viya dhātuso paccavekkhaṇanti ayamettha pāḷivaṇṇanā, kammaṭṭhānakathā  pana ^b^visuddhimagge^eb^ vitthāritā.</p>
              <p>[03] ^b^iti ajjhattaṃ vā^eb^ti evaṃ catudhātupariggahaṇena attano vā  kāye, parassa vā kāye, kālena vā attano, kālena vā parassa kāye  kāyānupassī ^a^M1.0277^ea^ viharati. ito paraṃ vuttanayameva. kevalañhi idha  catudhātupariggāhikā sati dukkhasaccanti evaṃ yojanaṃ katvā  niyyānamukhaṃ veditabbaṃ. sesaṃ purimasadisamevāti. </p>
              <p>[06] dhātumanasikārapabbavaṇṇanā niṭṭhitā. </p>
            </h4>
            <h4>
              <h4n> navasivathikapabbavaṇṇanā </h4n>
              <p>[03] 112^b^.^eb^ evaṃ ^a^V1.0283^ea^ dhātumanasikāravasena kāyānupassanaṃ  vibhajitvā idāni navahi sivathikapabbehi vibhajituṃ, ^b^puna  capara^eb^ntiādimāha. tattha ^b^seyyathāpi passeyyā^eb^ti yathā  passeyya. ^b^sarīra^eb^nti matasarīraṃ. ^b^sivathikāya  chaḍḍīta^eb^nti susāne apaviddhaṃ. ekāhaṃ matassa assāti  ^b^ekāhamataṃ^eb^. dvīhaṃ matassa assāti ^b^dvīhamataṃ^eb^. tīhaṃ  matassa assāti ^b^tīhamataṃ^eb^. bhastā viya vāyunā uddhaṃ  jīvitapariyādānā yathānukkamaṃ samuggatena sūnabhāvena uddhumātattā  ^b^uddhumātakaṃ^eb^. vinīlaṃ ^a^P1.0273^ea^ vuccati  viparibhinnavaṇṇaṃ. vilīnameva ^b^vinīlakaṃ^eb^. paṭikūlattā vā  kucchitaṃ vinīlanti ^b^vinīlakaṃ^eb^. maṃsussadaṭṭhānesu rattavaṇṇassa  pubbasannicayaṭṭhānesu setavaṇṇassa yebhuyyena ca nīlavaṇṇassa nīlaṭṭhānesu  nīlasāṭakapārutasseva chavasarīrassetaṃ adhivacanaṃ. paribhinnaṭṭhānehi  navahi vā vaṇamukhehi visandamānaṃ pubbaṃ vipubbaṃ. vipubbameva  ^b^vipubbakaṃ,^eb^ paṭikūlattā vā kucchitaṃ vipubbanti ^b^vipubbakaṃ^eb^.  vipubbakaṃ jātaṃ tathābhāvaṃ gatanti ^b^vipubbakajātaṃ^eb^.</p>
              <p>[03] ^b^so imameva kāya^eb^nti so bhikkhu imaṃ attano kāyaṃ tena  kāyena saddhiṃ ñāṇena upasaṃharati upaneti. kathaṃ? ayampi kho  kāyo evaṃdhammo evaṃbhāvī evaṃanatītoti. idaṃ vuttaṃ hoti -- āyu,  usmā, viññāṇanti imesaṃ tiṇṇaṃ dhammānaṃ atthitāya ayaṃ kāyo  ṭhānagamanādikhamo hoti imesaṃ pana vigamā ayampi evaṃdhammo  evaṃpūtikasabhāvoyeva, ^b^evaṃbhāvī^eb^ evaṃuddhumātādibhedo bhavissati,  ^b^evaṃanatīto^eb^ evaṃuddhumātādibhāvaṃ anatikkantoti.</p>
              <p>[03] ^b^iti ajjhattaṃ vā^eb^ti evaṃ uddhumātādipariggahaṇena attano  vā kāye, parassa vā kāye, kālena vā attano, kālena vā parassa  kāye kāyānupassī viharati.</p>
              <p>[03] ^b^khajjamāna^eb^nti ^a^M1.0278^ea^ udarādīsu nisīditvā  udaramaṃsaoṭṭhamaṃsākkhikūṭādīni luñcitvā luñcitvā khādiyamānaṃ.  ^b^samaṃsalohita^eb^nti sesāvasesamaṃsalohitayuttaṃ.  ^b^nimaṃsalohitamakkhita^eb^nti maṃse khīṇepi lohitaṃ na sussati, taṃ  sandhāya vuttaṃ ``nimaṃsalohitamakkhita''nti. ^b^aññenā^eb^ti  aññena disābhāgena. ^b^hatthaṭṭhika^eb^nti catusaṭṭhibhedampi hatthaṭṭhikaṃ  pāṭiyekkaṃ vippakiṇṇaṃ. ^b^pādaṭṭhikādīsupi^eb^ eseva nayo.  ^b^terovassikānī^eb^ti atikkantasaṃvaccharāni. ^b^pūtīnī^eb^ti  abbhokāse ṭhitāni ^a^V1.0284^ea^ vātātapavuṭṭhisamphassena terovassikāneva pūtīni  honti. antobhūmigatāni pana cirataraṃ tiṭṭhanti.  ^b^cuṇṇakajātānī^eb^ti cuṇṇaṃ cuṇṇaṃ hutvā vippakiṇṇāni. sabbattha  so imamevāti vuttanayena khajjamānādīnaṃ vasena yojanā kātabbā.</p>
              <p>[03] ^b^iti ajjhattaṃ vā^eb^ti evaṃ khajjamānādipariggahaṇena yāva  cuṇṇakabhāvā attano ^a^P1.0274^ea^ vā kāye, parassa vā kāye,  kālena vā attano, kālena vā parassa kāye kāyānupassī viharati.</p>
              <p>[03] idha pana ṭhatvā navasivathikā samodhānetabbā. ``ekāhamataṃ  vā''tiādinā nayena vuttā sabbāpi ekā, ``kākehi vā  khajjamāna''ntiādikā ekā, ``aṭṭhikasaṅkhalikaṃ samaṃsalohitaṃ  nhārusambandha''nti ekā, ``nimaṃsalohitamakkhitaṃ nhārusambandha''nti  ekā, ``apagatamaṃsalohitaṃ nhārusambandha''nti ekā, ``aṭṭhikāni  apagatasambandhānī''tiādikā ekā, ``aṭṭhikāni setāni  saṅkhavaṇṇapaṭibhāgānī''ti ekā, ``puñjakitāni terovassikānī''ti  ekā, ``pūtīni cuṇṇakajātānī''ti ekā.</p>
              <p>[03] ^b^evaṃ kho, bhikkhave^eb^ti idaṃ navasivathikā dassetvā  kāyānupassanaṃ niṭṭhapento āha. tattha navasivathikapariggāhikā sati  dukkhasaccaṃ, tassā samuṭṭhāpikā purimataṇhā samudayasaccaṃ, ubhinnaṃ  appavatti nirodhasaccaṃ, dukkhaparijānano samudayapajahano  nirodhārammaṇo ariyamaggo maggasaccaṃ. evaṃ catusaccavaseneva  ussakkitvā nibbutiṃ pāpuṇātīti idaṃ navasivathikapariggāhakānaṃ  bhikkhūnaṃ yāva arahattā niyyānamukhanti. </p>
              <p>[06] navasivathikapabbavaṇṇanā niṭṭhitā.</p>
              <p>[03] ettāvatā ca ānāpānapabbaṃ iriyāpathapabbaṃ catusampajaññapabbaṃ  paṭikūlamanasikārapabbaṃ dhātumanasikārapabbaṃ navasivathikapabbānīti  cuddasapabbā kāyānupassanā niṭṭhitā hoti.</p>
              <p>[03] tattha ^a^V1.0285^ea^ ^a^M1.0279^ea^ ānāpānapabbaṃ paṭikūlamanasikārapabbanti   imāneva dve appanākammaṭṭhānāni. sivathikānaṃ pana ādīnavānupassanāvasena  vuttattā sesāni dvādasāpi upacārakammaṭṭhānānevāti. </p>
              <p>[06] kāyānupassanā niṭṭhitā. </p>
            </h4>
            <h4>
              <h4n> vedanānupassanāvaṇṇanā </h4n>
              <p>[03] 113^b^.^eb^ evaṃ bhagavā cuddasavidhena  kāyānupassanāsatipaṭṭhānaṃ kathetvā idāni navavidhena vedanānupassanaṃ  kathetuṃ ^b^kathañca, bhikkhave^eb^tiādimāha. tattha ^b^sukhaṃ  vedana^eb^nti kāyikaṃ vā cetasikaṃ vā sukhaṃ vedanaṃ vedayamāno ``ahaṃ  sukhaṃ vedanaṃ vedayāmī''ti pajānātīti attho. tattha kāmaṃ  uttānaseyyakāpi dārakā thaññapivanādikāle sukhaṃ vedayamānā ``sukhaṃ  vedayāmā''ti pajānanti, na panetaṃ evarūpaṃ jānanaṃ sandhāya vuttaṃ.  evarūpaṃ jānanaṃ hi sattūpaladdhiṃ na jahati, sattasaññaṃ na ugghāṭeti,  kammaṭṭhānaṃ vā satipaṭṭhānabhāvanā vā na hoti. imassa pana bhikkhuno  jānanaṃ sattūpaladdhiṃ jahati ^a^P1.0275^ea^, sattasaññaṃ ugghāṭeti,  kammaṭṭhānaṃ ceva satipaṭṭhānabhāvanā ca hoti. idañhi ``ko vedayati,  kassa vedanā, kiṃ kāraṇā vedanā''ti evaṃ sampajānavediyanaṃ sandhāya  vuttaṃ.</p>
              <p>[03] tattha ^b^ko vedayatī^eb^ti na koci satto vā puggalo vā  vedayati. ^b^kassa vedanā^eb^ti na kassaci sattassa vā puggalassa  vā vedanā. ^b^kiṃ kāraṇā vedanā^eb^ti vatthuārammaṇāva panassa  vedanā. tasmā esa evaṃ pajānāti -- ``taṃ taṃ sukhādīnaṃ vatthuṃ  ārammaṇaṃ katvā vedanāva vedayati. taṃ pana vedanāpavattiṃ upādāya  `ahaṃ vedayāmī'ti vohāramattaṃ hotī''ti. evaṃ vedanāva vatthuṃ  ārammaṇaṃ katvā vedanāva vedayatīti sallakkhento esa ``sukhaṃ vedanaṃ  vedayāmī''ti pajānātīti veditabbo. cittalapabbate aññataro thero  viya. thero kira aphāsukakāle balavavedanāya nitthunanto aparāparaṃ  parivattati. tameko daharo āha ``kataraṃ vo, bhante, ṭhānaṃ  rujjatī''ti. āvuso, pāṭiyekkaṃ rujjanaṭṭhānaṃ nāma natthi, vatthuṃ  ārammaṇaṃ katvā vedanāva vedayatīti. evaṃ jānanakālato  ^a^M1.0280^ea^ paṭṭhāya adhivāsetuṃ vaṭṭati no, bhanteti. adhivāsemi āvusoti.  adhivāsanā, bhante, seyyāti. thero adhivāsesi. tato vāto  ^a^V1.0286^ea^ yāva hadayā phālesi, mañcake antāni rāsikatāni ahesuṃ. thero  daharassa dassesi ``vaṭṭatāvuso, ettakā adhivāsanā''ti. daharo  tuṇhī ahosi. thero vīriyasamataṃ yojetvā saha paṭisambhidāhi  arahattaṃ pāpuṇitvā samasīsī hutvā parinibbāyi.</p>
              <p>[03] yathā ca sukhaṃ, evaṃ dukkhaṃ...pe0... nirāmisaṃ adukkhamasukhaṃ  vedanaṃ vedayamāno ``nirāmisaṃ adukkhamasukhaṃ vedanaṃ vedayāmī''ti  pajānāti. iti bhagavā rūpakammaṭṭhānaṃ kathetvā arūpakammaṭṭhānaṃ  kathento vedanāvasena kathesi. duvidhañhi kammaṭṭhānaṃ rūpakammaṭṭhānañca  arūpakammaṭṭhānañca. rūpapariggaho arūpapariggahotipi etadeva vuccati.  tattha bhagavā rūpakammaṭṭhānaṃ kathento saṅkhepamanasikāravasena vā  vitthāramanasikāravasena vā catudhātuvavatthānaṃ kathesi. tadubhayampi  sabbākārato ^b^visuddhimagge^eb^ dassitameva.</p>
              <p>[03] arūpakammaṭṭhānaṃ ^a^P1.0276^ea^ pana kathento yebhuyyena  vedanāvasena katheti. tividho hi arūpakammaṭṭhāne abhiniveso  phassavasena vedanāvasena cittavasenāti. kathaṃ? ekaccassa hi  saṃkhittena vā vitthārena vā pariggahite rūpakammaṭṭhāne tasmiṃ ārammaṇe  cittacetasikānaṃ paṭhamābhinipāto taṃ ārammaṇaṃ phusanto uppajjamāno  phasso pākaṭo hoti. ekaccassa taṃ ārammaṇaṃ anubhavantī  uppajjamānā vedanā pākaṭā hoti. ekaccassa taṃ ārammaṇaṃ  pariggahetvā vijānantaṃ uppajjamānaṃ viññāṇaṃ pākaṭaṃ hoti. tattha  yassa phasso pākaṭo hoti, sopi ``na kevalaṃ phassova uppajjati,  tena saddhiṃ tadeva ārammaṇaṃ anubhavamānā vedanāpi uppajjati,  sañjānanamānā saññāpi, cetayamānā cetanāpi, vijānanamānaṃ  viññāṇampi uppajjatī''ti phassapañcamakeyeva pariggaṇhāti. yassa  vedanā pākaṭā hoti. so ``na kevalaṃ vedanāva uppajjati, tāya  saddhiṃ tadevārammaṇaṃ phusamāno phassopi uppajjati, sañjānanamānā  saññāpi, cetayamānā cetanāpi, vijānanamānaṃ viññāṇampi  uppajjatī''ti phassapañcamakeyeva pariggaṇhāti. yassa viññāṇaṃ  pākaṭaṃ hoti, so ``na kevalaṃ viññāṇameva uppajjati, tena saddhiṃ  tadevārammaṇaṃ phusamāno phassopi ^a^M1.0281^ea^ uppajjati, anubhavamānā vedanāpi,  sañjānanamānā saññāpi, cetayamānā cetanāpi uppajjatī''ti  phassapañcamakeyeva pariggaṇhāti.</p>
              <p>[03] so ^a^V1.0287^ea^ ``ime phassapañcamakā dhammā kiṃ nissitā''ti  upadhārento ``vatthuṃ nissitā''ti pajānāti. vatthu nāma  karajakāyo, yaṃ sandhāya vuttaṃ ``idañca me viññāṇaṃ ettha sitaṃ ettha  paṭibaddha''nti (dī0 ni0 1.234,235; ma0 ni0 2.252).  so atthato bhūtāni ceva upādārūpāni ca. evamettha ``vatthu rūpaṃ,  phassapañcamakā nāma''nti nāmarūpamattameva passati. rūpaṃ cettha  rūpakkhandho, nāmaṃ cattāro arūpino khandhāti pañcakkhandhamattaṃ hoti.  nāmarūpavinimuttā hi pañcakkhandhā, pañcakkhandhavinimuttañca  nāmarūpaṃ natthi.</p>
              <p>[03] so ``ime pañcakkhandhā kiṃ hetukā''ti upaparikkhanto  ``avijjādihetukā''ti passati. tato paccayo ceva paccayuppannañca  idaṃ, añño satto vā puggalo vā natthi, suddhasaṅkhārapuñjamattamevāti  sappaccayanāmarūpavasena tilakkhaṇaṃ āropetvā vipassanāpaṭipāṭiyā  ``aniccaṃ dukkhaṃ anattā''ti sammasanto vicarati.</p>
              <p>[03] so ^a^P1.0277^ea^ ``ajja ajjā''ti paṭivedhaṃ  ākaṅkhamāno tathārūpe divase utusappāya puggalasappāya  bhojanasappāya dhammassavanasappāyaṃ labhitvā ekapallaṅkena nisinno  vipassanaṃ matthakaṃ pāpetvā arahatte patiṭṭhāti. evaṃ imesampi tiṇṇaṃ  janānaṃ yāva arahattā kammaṭṭhānaṃ kathitaṃ hoti.</p>
              <p>[03] idha pana bhagavā arūpakammaṭṭhānaṃ kathento vedanāvasena kathesi.  phassavasena vā hi viññāṇavasena vā kathīyamānaṃ na pākaṭaṃ hoti,  andhakāraṃ viya khāyati. vedanāvasena pana pākaṭaṃ hoti. kasmā?  vedanānaṃ uppattipākaṭatāya. sukhadukkhavedanānañhi uppatti pākaṭā.  yadā sukhaṃ uppajjati, sakalasarīraṃ khobhentaṃ maddantaṃ pharamānaṃ  abhisandayamānaṃ satadhotaṃ sappiṃ khādāpayantaṃ viya satapākatelaṃ  makkhayamānaṃ viya ghaṭasahassena pariḷāhaṃ nibbāpayamānaṃ viya ``aho  sukhaṃ aho sukha''nti vācaṃ nicchārayamānameva uppajjati. yadā  dukkhaṃ uppajjati, sakalasarīraṃ khobhentaṃ maddantaṃ pharamānaṃ  abhisandayamānaṃ tattaphālaṃ pavesentaṃ viya vilīnatambalohena  āsiñcantaṃ viya sukkhatiṇavanappatimhi araññe dārūkkākalāpaṃ  khipamānaṃ viya ^a^M1.0282^ea^ ``aho dukkhaṃ aho dukkha''nti vippalāpayamānameva  uppajjati. iti sukhadukkhavedanānaṃ uppatti pākaṭā hoti.</p>
              <p>[03] adukkhamasukhā ^a^V1.0288^ea^ pana duddīpanā andhakārāva avibhūtā. sā  sukhadukkhānaṃ apagame sātāsātappaṭikkhepavasena majjhattākārabhūtā  adukkhamasukhā vedanāti nayato gaṇhantassa pākaṭā hoti. yathā kiṃ?  yathā antarā piṭṭhipāsāṇaṃ ārohitvā palātassa migassa anupathaṃ  gacchanto migaluddako piṭṭhipāsāṇassa orabhāgepi parabhāgepi padaṃ  disvā majjhe apassantopi ``ito āruḷho, ito oruḷho, majjhe  piṭṭhipāsāṇe iminā padesena gato bhavissatī''ti nayato jānāti,  evaṃ āruḷhaṭṭhāne padaṃ viya hi sukhavedanāya uppatti pākaṭā hoti.  oruḷhaṭṭhāne padaṃ viya dukkhavedanāya uppatti pākaṭā hoti. ``ito  āruyha ito oruyha majjhe evaṃ gato''ti nayato gahaṇaṃ viya  sukhadukkhānaṃ apagame sātāsātappaṭikkhepavasena majjhattākārabhūtā  adukkhamasukhā vedanāti nayato ^a^P1.0278^ea^ gaṇhantassa  pākaṭā hoti. evaṃ bhagavā paṭhamaṃ rūpakammaṭṭhānaṃ kathetvā pacchā  arūpakammaṭṭhānaṃ vedanāvasena nibbattetvāva dassesi.</p>
              <p>[03] na kevalañca idheva evaṃ dassesi, cūḷataṇhāsaṅkhaye,  mahātaṇhāsaṅkhaye, cūḷavedalle, mahāvedalle, raṭṭhapālasutte, māgaṇḍiyasutte,  dhātuvibhaṅge, āneñjasappāye, ^b^dīghanikāyamhi^eb^ mahānidāne,  sakkapañhe, mahāsatipaṭṭhāne, ^b^saṃyuttamhi^eb^ cūḷanidānasutte, rukkhopame,  parivīmaṃsanasutte, sakale vedanāsaṃyutteti evaṃ anekesu suttesu paṭhamaṃ  rūpakammaṭṭhānaṃ kathetvā pacchā arūpakammaṭṭhānaṃ vedanāvasena nibbattetvā  dassesi. yathā ca tesu, evaṃ imasmimpi satipaṭṭhānasutte paṭhamaṃ  rūpakammaṭṭhānaṃ kathetvā pacchā arūpakammaṭṭhānaṃ vedanāvasena nibbattetvā  dassesi.</p>
              <p>[03] tattha ^b^sukhaṃ vedana^eb^ntiādīsu ayaṃ aparopi  pajānanapariyāyo -- ^b^sukhaṃ vedanaṃ vedayāmīti pajānātī^eb^ti  sukhavedanākkhaṇe dukkhāya vedanāya abhāvato sukhaṃ vedanaṃ vedayamāno  ``sukhaṃ vedanaṃ vedayāmī''ti pajānāti. tena yā pubbe anubhūtapubbā  dukkhā vedanā, tassā idāni abhāvato imissā ca sukhāya vedanāya  ito paṭhamaṃ abhāvato ^a^M1.0283^ea^ vedanā nāma aniccā adhuvā vipariṇāmadhammā,  itiha tattha sampajāno hoti.</p>
              <p>[03] vuttampi cetaṃ bhagavatā --</p>
              <p>[02] ``yasmiṃ ^a^V1.0289^ea^ aggivessana samaye sukhaṃ vedanaṃ vedeti, neva tasmiṃ  samaye dukkhaṃ vedanaṃ vedeti, na adukkhamasukhaṃ vedanaṃ vedeti, sukhaṃyeva  tasmiṃ samaye vedanaṃ vedeti, yasmiṃ aggivessana samaye  dukkhaṃ...pe0... adukkhamasukhaṃ vedanaṃ vedeti, neva tasmiṃ samaye sukhaṃ  vedanaṃ vedeti, na dukkhaṃ vedanaṃ vedeti, adukkhamasukhaññeva tasmiṃ  samaye vedanaṃ vedeti. sukhāpi kho aggivessana vedanā aniccā  saṅkhatā paṭiccasamuppannā khayadhammā vayadhammā virāgadhammā  nirodhadhammā. dukkhāpi kho...pe0... adukkhamasukhāpi kho  aggivessana vedanā aniccā...pe0... nirodhadhammā. evaṃ passaṃ  aggivessana sutavā ariyasāvako sukhāyapi vedanāya dukkhāyapi  vedanāya adukkhamasukhāyapi ^a^P1.0279^ea^ vedanāya nibbindati,  nibbindaṃ virajjati, virāgā vimuccati, vimuttasmiṃ vimuttamiti ñāṇaṃ  hoti. `khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ  itthattāyā'ti pajānātī''ti (ma0 ni0 2.205).</p>
              <p>[03] ^b^sāmisaṃ vā sukha^eb^ntiādīsu ^b^sāmisā sukhā^eb^ nāma  pañcakāmaguṇāmisanissitā cha gehasitasomanassavedanā.  ^b^nirāmisā sukhā^eb^ nāma cha nekkhammasitasomanassavedanā.  ^b^sāmisā dukkhā^eb^ nāma cha gehasitadomanassavedanā.  ^b^nirāmisā dukkhā^eb^ nāma cha nekkhammasitadomanassavedanā.  ^b^sāmisā adukkhamasukhā^eb^ nāma cha gehasitaupekkhā vedanā.  ^b^nirāmisā adukkhamasukhā^eb^ nāma cha nekkhammasitaupekkhā vedanā.  tāsaṃ vibhāgo uparipaṇṇāsake pāḷiyaṃ āgatoyeva.</p>
              <p>[03] ^b^iti ajjhattaṃ vā^eb^ti evaṃ sukhavedanādipariggahaṇena attano  vā vedanāsu, parassa vā vedanāsu, kālena vā attano, kālena vā  parassa vedanāsu vedanānupassī viharati. ^b^samudayavayadhammānupassī  vā^eb^ti ettha pana ``avijjāsamudayā vedanāsamudayo''tiādīhi  (paṭi0 ma0 1.50) pañcahi pañcahi ākārehi vedanānaṃ samudayañca  vayañca passanto samudayadhammānupassī vā ^a^M1.0284^ea^ vedanāsu viharati,  vayadhammānupassī vā vedanāsu viharati, kālena samudayadhammānupassī  vā, kālena vayadhammānupassī vā vedanāsu viharatīti veditabbo.  ito paraṃ kāyānupassanāyaṃ vuttanayameva.</p>
              <p>[03] kevalañhi ^a^V1.0290^ea^ idha vedanāpariggāhikā sati dukkhasaccanti evaṃ  yojanaṃ katvā vedanāpariggāhakassa bhikkhuno niyyānamukhaṃ veditabbaṃ.  sesaṃ tādisamevāti. </p>
              <p>[06] vedanānupassanā niṭṭhitā. </p>
            </h4>
            <h4>
              <h4n> cittānupassanāvaṇṇanā </h4n>
              <p>[03] 114^b^.^eb^ evaṃ navavidhena vedanānupassanāsatipaṭṭhānaṃ  kathetvā idāni soḷasavidhena cittānupassanaṃ kathetuṃ ^b^kathañca,  bhikkhave^eb^tiādimāha. tattha ^b^sarāga^eb^nti aṭṭhavidhaṃ lobhasahagataṃ.  ^b^vītarāga^eb^nti lokiyakusalābyākataṃ. idaṃ pana yasmā  sammasanaṃ na dhammasamodhānaṃ, tasmā idha ekapadepi lokuttaraṃ na  labbhati. sesāni cattāri akusalacittāni neva purimapadaṃ, na  pacchimapadaṃ bhajanti. ^b^sadosa^eb^nti duvidhaṃ dosasahagataṃ ^a^P1.0280^ea^.  ^b^vītadosa^eb^nti lokiyakusalābyākataṃ. sesāni  dasākusalacittāni neva purimaṃ padaṃ, na pacchimaṃ padaṃ bhajanti.  ^b^samoha^eb^nti vicikicchāsahagatañceva uddhaccasahagatañcāti duvidhaṃ.  yasmā pana moho sabbākusalesu uppajjati, tasmā tānipi idha  vaṭṭantiyeva. imasmiṃyeva hi duke dvādasākusalacittāni  pariyādiṇṇānīti. ^b^vītamoha^eb^nti lokiyakusalābyākataṃ.  ^b^saṃkhitta^eb^nti thinamiddhānupatitaṃ, etañhi saṃkuṭitacittaṃ nāma.  ^b^vikkhitta^eb^nti uddhaccasahagataṃ, etañhi pasaṭacittaṃ nāma.</p>
              <p>[03] ^b^mahaggata^eb^nti rūpārūpāvacaraṃ. ^b^amahaggata^eb^nti  kāmāvacaraṃ. ^b^sauttara^eb^nti kāmāvacaraṃ. ^b^anuttara^eb^nti  rūpāvacarañca arūpāvacarañca. tatrāpi sauttaraṃ rūpāvacaraṃ, anuttaraṃ  arūpāvacarameva. ^b^samāhita^eb^nti yassa appanāsamādhi  upacārasamādhi vā atthi. ^b^asamāhita^eb^nti ubhayasamādhivirahitaṃ.  ^b^vimutta^eb^nti tadaṅgavikkhambhanavimuttīhi vimuttaṃ.  ^b^avimutta^eb^nti ubhayavimuttivirahitaṃ,  samucchedapaṭippassaddhinissaraṇavimuttīnaṃ pana idha okāsova natthi.</p>
              <p>[03] ^b^iti^eb^ ^a^M1.0285^ea^ ^b^ajjhattaṃ vā^eb^ti evaṃ sarāgādipariggahaṇena yasmiṃ  yasmiṃ khaṇe yaṃ yaṃ cittaṃ pavattati, taṃ taṃ sallakkhento attano vā  citte, parassa vā citte, kālena vā attano, kālena vā parassa citte  cittānupassī viharati. ^b^samudayavayadhammānupassī^eb^ti ettha pana  ``avijjāsamudayā ^a^V1.0291^ea^ viññāṇasamudayo''ti (paṭi0 ma0 1.50) evaṃ  pañcahi pañcahi ākārehi viññāṇassa samudayo ca vayo ca  nīharitabbo. ito paraṃ vuttanayameva.</p>
              <p>[03] kevalañhi idha cittapariggāhikā sati dukkhasaccanti evaṃ  yojanaṃ katvā cittapariggāhakassa bhikkhuno niyyānamukhaṃ veditabbaṃ.  sesaṃ tādisamevāti. </p>
              <p>[06] cittānupassanāvaṇṇanā niṭṭhitā. </p>
            </h4>
            <h4>
              <h4n> dhammānupassanā nīvaraṇapabbavaṇṇanā </h4n>
              <p>[03] 115^b^.^eb^ evaṃ soḷasavidhena cittānupassanāsatipaṭṭhānaṃ  kathetvā idāni pañcavidhena dhammānupassanaṃ kathetuṃ ^b^kathañca,  bhikkhave^eb^tiādimāha. apica bhagavatā kāyānupassanāya  suddharūpapariggaho kathito, vedanācittānupassanāhi suddhārūpapariggaho.  idāni rūpārūpamissakapariggahaṃ kathetuṃ ``kathañca,  bhikkhave''tiādimāha ^a^P1.0281^ea^. kāyānupassanāya vā  rūpakkhandhapariggahova kathito, vedanānupassanāya  vedanākkhandhapariggahova, cittānupassanāya  viññāṇakkhandhapariggahovāti idāni saññāsaṅkhārakkhandhapariggahampi  kathetuṃ ``kathañca, bhikkhave''tiādimāha.</p>
              <p>[03] tattha ^b^santa^eb^nti abhiṇhasamudācāravasena saṃvijjamānaṃ.  ^b^asanta^eb^nti asamudācāravasena vā pahīnattā vā avijjamānaṃ.  ^b^yathā cā^eb^ti yena kāraṇena kāmacchandassa uppādo hoti.  ^b^tañca pajānātī^eb^ti tañca kāraṇaṃ pajānāti. iminā nayena  sabbapadesu attho veditabbo.</p>
              <p>[03] tattha subhanimitte ayonisomanasikārena kāmacchandassa  uppādo hoti. subhanimittaṃ nāma subhampi subhanimittaṃ,  subhārammaṇampi subhanimittaṃ. ^b^ayonisomanasikāro^eb^ nāma  anupāyamanasikāro uppathamanasikāro anicce niccanti vā dukkhe  sukhanti vā anattani attāti vā asubhe ^a^M1.0286^ea^ subhanti vā manasikāro, taṃ  tattha bahulaṃ pavattayato kāmacchando uppajjati. tenāha bhagavā --  ``atthi, bhikkhave, subhanimittaṃ, tattha  ayonisomanasikārabahulīkāro ^a^V1.0292^ea^, ayamāhāro anuppannassa vā  kāmacchandassa uppādāya uppannassa vā kāmacchandassa bhiyyobhāvāya  vepullāyā''ti (saṃ0 ni0  5.232).</p>
              <p>[03] asubhanimitte pana yonisomanasikārenassa pahānaṃ hoti.  ^b^asubhanimittaṃ^eb^ nāma asubhampi asubhārammaṇampi.  ^b^yonisomanasikāro^eb^ nāma upāyamanasikāro pathamanasikāro  anicce aniccanti vā dukkhe dukkhanti vā anattani anattāti vā  asubhe asubhanti vā manasikāro, taṃ tattha bahulaṃ pavattayato  kāmacchando pahīyati. tenāha bhagavā -- ``atthi, bhikkhave,  asubhanimittaṃ, tattha yonisomanasikārabahulīkāro, ayamanāhāro  anuppannassa vā kāmacchandassa anuppādāya uppannassa vā  kāmacchandassa pahānāyā''ti (saṃ0 ni0  5.232).</p>
              <p>[03] apica cha dhammā kāmacchandassa pahānāya saṃvattanti  asubhanimittassa uggaho asubhabhāvanānuyogo indriyesu ^a^P1.0282^ea^  guttadvāratā bhojane mattaññutā kalyāṇamittatā sappāyakathāti.  dasavidhañhi asubhanimittaṃ uggaṇhantassāpi kāmacchando pahīyati,  bhāventassāpi, indriyesu pihitadvārassāpi, catunnaṃ pañcannaṃ ālopānaṃ  okāse sati udakaṃ pivitvā yāpanasīlatāya bhojane mattaññunopi.  tenetaṃ vuttaṃ -- </p>
              <p>[21] ``cattāro pañca ālope, abhutvā udakaṃ pive. </p>
              <p>[22] alaṃ phāsuvihārāya, pahitattassa bhikkhuno''ti..  (theragā0 983).</p>
              <p>[03] asubhakammikatissattherasadise asubhabhāvanārate kalyāṇamitte  sevantassāpi kāmacchando pahīyati, ṭhānanisajjādīsu  dasāsubhanissitasappāyakathāyapi pahīyati. tena vuttaṃ ``cha dhammā  kāmacchandassa pahānāya saṃvattantī''ti. imehi pana chahi dhammehi  pahīnassa kāmacchandassa arahattamaggena āyatiṃ anuppādo hotīti  pajānāti.</p>
              <p>[03] paṭighanimitte ayonisomanasikārena pana byāpādassa uppādo  hoti. tattha paṭighampi paṭighanimittaṃ, paṭighārammaṇampi  paṭighanimittaṃ. ayonisomanasikāro sabbattha ekalakkhaṇova. taṃ  ^a^V1.0293^ea^ tasmiṃ nimitte bahulaṃ pavattayato ^a^M1.0287^ea^ byāpādo uppajjati.   tenāha bhagavā -- ``atthi, bhikkhave, paṭighanimittaṃ, tattha  ayonisomanasikārabahulīkāro, ayamāhāro anuppannassa vā  byāpādassa uppādāya uppannassa vā byāpādassa bhiyyobhāvāya  vepullāyā''ti (saṃ0 ni0  5.232).</p>
              <p>[03] mettāya pana cetovimuttiyā yonisomanasikārenassa pahānaṃ  hoti. tattha tattha ``mettā''ti vutte appanāpi upacāropi vaṭṭati.  ``cetovimuttī''ti appanāva. yonisomanasikāro vuttalakkhaṇova.  taṃ tattha bahulaṃ pavattayato byāpādo pahīyati. tenāha bhagavā --  ``atthi, bhikkhave, mettā cetovimutti, tattha  yonisomanasikārabahulīkāro, ayamanāhāro anuppannassa vā  byāpādassa anuppādāya uppannassa vā byāpādassa pahānāyā''ti (saṃ0  ni0  5.232).</p>
              <p>[03] apica cha dhammā byāpādassa pahānāya saṃvattanti ^a^P1.0283^ea^  mettānimittassa uggaho mettābhāvanānuyogo  kammassakatāpaccavekkhaṇā paṭisaṅkhānabahutā kalyāṇamittatā  sappāyakathāti. odhisakānodhisakadisāpharaṇānañhi aññataravasena  mettaṃ uggaṇhantassāpi byāpādo pahīyati, odhiso anodhiso  disāpharaṇavasena mettaṃ bhāventassāpi. ``tvaṃ etassa kuddho kiṃ  karissasi, kimassa sīlādīni nāsetuṃ sakkhissasi, nanu tvaṃ  attano kammena āgantvā attano kammeneva gamissasi, parassa  kujjhanaṃ nāma vītaccitaṅgāra-tattāyasalāka-gūthādīni gahetvā paraṃ  paharitukāmatāsadisaṃ hoti. esopi tava kuddho kiṃ karissati, kiṃ  te sīlādīni vināsetuṃ sakkhissati, esa attano kammeneva  āgantvā attano kammena gamissati, appaṭicchitapaheṇakaṃ viya  paṭivātaṃ khittarajomuṭṭhi viya ca etassevesa kodho matthake  patissatī''ti evaṃ attano ca parassa ca kammassakataṃ paccavekkhatopi,  ubhayakammassakataṃ paccavekkhitvā paṭisaṅkhāne ṭhitassāpi,  assaguttattherasadise mettābhāvanārate kalyāṇamitte sevantassāpi  byāpādo pahīyati. ṭhānanisajjādīsu mettānissitasappāyakathāyapi  pahīyati. tena vuttaṃ ``cha dhammā byāpādassa pahānāya  saṃvattantī''ti. imehi pana chahi dhammehi pahīnassa byāpādassa  anāgāmimaggena āyatiṃ anuppādo hotīti pajānāti.</p>
              <p>[03] ^b^arati^eb^ādīsu ^a^V1.0294^ea^ ^a^M1.0288^ea^ ayonisomanasikārena thinamiddhassa  uppādo hoti. ^b^arati^eb^ nāma ukkaṇṭhitā. ^b^tandī^eb^ nāma  kāyālasiyatā. ^b^vijambhitā^eb^ nāma kāyavināmanā.  ^b^bhattasammado^eb^ nāma bhattamucchā bhattapariḷāho. ^b^cetaso  līnattaṃ^eb^ nāma cittassa līnākāro. imesu aratiādīsu  ayonisomanasikāraṃ bahulaṃ pavattayato thinamiddhaṃ uppajjati. tenāha  -- ``atthi, bhikkhave, arati tandī vijambhitā bhattasammado cetaso  līnattaṃ, tattha ayonisomanasikārabahulīkāro, ayamāhāro  anuppannassa vā thinamiddhassa uppādāya uppannassa vā thinamiddhassa  bhiyyobhāvāya vepullāyā''ti (saṃ0 ni0  5.232).</p>
              <p>[03] ārambhadhātuādīsu pana yonisomanasikārenassa pahānaṃ hoti.  ^b^ārambhadhātu^eb^ nāma paṭhamārambhavīriyaṃ. ^b^nikkamadhātu^eb^ nāma  kosajjato nikkhantatāya ^a^P1.0284^ea^ tato balavataraṃ.  ^b^parakkamadhātu^eb^ nāma paraṃ paraṃ ṭhānaṃ akkamanato tatopi balavataraṃ.  imasmiṃ tippabhede vīriye yonisomanasikāraṃ bahulaṃ pavattayato  thinamiddhaṃ pahīyati. tenāha -- ``atthi, bhikkhave, ārambhadhātu  nikkamadhātu parakkamadhātu, tattha yonisomanasikārabahulīkāro,  ayamāhāro anuppannassa vā thinamiddhassa anuppādāya uppannassa vā  thinamiddhassa pahānāyā''ti (saṃ0 ni0  5.232).</p>
              <p>[03] apica cha dhammā thinamiddhassa pahānāya saṃvattanti, atibhojane  nimittaggāho iriyāpathasamparivattanatā ālokasaññāmanasikāro  abbhokāsavāso kalyāṇamittatā sappāyakathāti.  āharahatthakatatravaṭṭakālaṃsāṭakakākamāsakabhuttavamitakabhojanaṃ bhuñjitvā  rattiṭṭhāne divāṭṭhāne nisinnassa hi samaṇadhammaṃ karoto thinamiddhaṃ  mahāhatthī viya ottharantaṃ āgacchati. catupañcāalopaokāsaṃ pana  ṭhapetvā pānīyaṃ pivitvā yāpanasīlassa bhikkhuno taṃ na hotīti evaṃ  atibhojane nimittaṃ gaṇhantassāpi thinamiddhaṃ pahīyati. yasmiṃ  iriyāpathe thinamiddhaṃ okkamati, tato aññaṃ parivattentassāpi, rattiṃ  candālokadīpālokaukkāloke divā sūriyālokaṃ manasikarontassāpi,  abbhokāse vasantassāpi, mahākassapattherasadise pahīnathinamiddhe  kalyāṇamitte sevantassāpi thinamiddhaṃ pahīyati. ṭhānanisajjādīsu  dhutaṅganissitasappāyakathāyapi pahīyati. tena vuttaṃ ``cha dhammā  thinamiddhassa pahānāya ^a^M1.0289^ea^ saṃvattantī''ti ^a^V1.0295^ea^. imehi pana chahi   dhammehi pahīnassa thinamiddhassa arahattamaggena āyatiṃ anuppādo hotīti  pajānāti.</p>
              <p>[03] cetaso avūpasame ayonisomanasikārena uddhaccakukkuccassa  uppādo hoti. ^b^avūpasamo^eb^ nāma avūpasantākāro.  uddhaccakukkuccamevetaṃ atthato. tattha ayonisomanasikāraṃ bahulaṃ  pavattayato uddhaccakukkuccaṃ uppajjati. tenāha ``atthi, bhikkhave,  cetaso avūpasamo, tattha ayonisomanasikārabahulīkāro, ayamāhāro  anuppannassa vā uddhaccakukkuccassa uppādāya uppannassa ^a^P1.0285^ea^  vā uddhaccakukkuccassa bhiyyobhāvāya vepullāyā''ti (saṃ0  ni0  5.232).</p>
              <p>[03] samādhisaṅkhāte pana cetaso vūpasame yonisomanasikārenassa  pahānaṃ hoti. tenāha -- ``atthi, bhikkhave, cetaso vūpasamo, tattha  yonisomanasikārabahulīkāro, ayamāhāro anuppannassa vā  uddhaccakukkuccassa anuppādāya uppannassa vā uddhaccakukkuccassa  pahānāyā''ti (saṃ0 ni0  5.232).</p>
              <p>[03] apica cha dhammā uddhaccakukkuccassa pahānāya saṃvattanti  bahussutatā paripucchakatā vinaye pakataññutā vuddhasevitā  kalyāṇamittatā sappāyakathāti. bāhusaccenapi hi ekaṃ vā dve vā  tayo vā cattāro vā pañca vā nikāye pāḷivasena ca atthavasena ca  uggaṇhantassāpi uddhaccakukkuccaṃ pahīyati.  kappiyākappiyaparipucchābahulassāpi, vinayapaññattiyaṃ  ciṇṇavasibhāvatāya pakataññunopi, vuddhe mahallakatthere  upasaṅkamantassāpi, upālittherasadise vinayadhare kalyāṇamitte  sevantassāpi uddhaccakukkuccaṃ pahīyati. ṭhānanisajjādīsu  kappiyākappiyanissitasappāyakathāyapi pahīyati. tena vuttaṃ --  ``cha dhammā uddhaccakukkuccassa pahānāya saṃvattantī''ti. imehi pana  chahi dhammehi pahīne uddhaccakukkucce uddhaccassa arahattamaggena kukkuccassa  anāgāmimaggena āyatiṃ anuppādo hotīti pajānāti.</p>
              <p>[03] vicikicchāṭṭhānīyesu dhammesu ayonisomanasikārena  vicikicchāya uppādo hoti. ^b^vicikicchāṭṭhānīyā^eb^ ^a^V1.0296^ea^ dhammā nāma  punappunaṃ vicikicchāya kāraṇattā vicikicchāva. tattha  ayonisomanasikāraṃ bahulaṃ pavattayato vicikicchā uppajjati.  tenāha -- ``atthi, bhikkhave, vicikicchāṭṭhānīyā dhammā  ^a^M1.0290^ea^, tattha ayonisomanasikārabahulīkāro, ayamāhāro anuppannāya vā  vicikicchāya uppādāya uppannāya vā vicikicchāya bhiyyobhāvāya  vepullāyā''ti (saṃ0 ni0  5.232).</p>
              <p>[03] kusalādīsu dhammesu yonisomanasikārena panassā pahānaṃ hoti.  tenāha -- ``atthi, bhikkhave, kusalākusalā dhammā  sāvajjānavajjā dhammā sevitabbāsevitabbā dhammā hīnappaṇītā dhammā  kaṇhasukkasappaṭibhāgā dhammā, tattha yonisomanasikārabahulīkāro  ^a^P1.0286^ea^, ayamāhāro anuppannāya vā vicikicchāya  anuppādāya uppannāya vā vicikicchāya pahānāyā''ti (saṃ0 ni0   5.232).</p>
              <p>[03] apica cha dhammā vicikicchāya pahānāya saṃvattanti bahussutatā  paripucchakatā vinaye pakataññutā adhimokkhabahulatā kalyāṇamittatā  sappāyakathāti. bāhusaccenapi hi ekaṃ vā...pe0... pañca vā  nikāye pāḷivasena atthavasena ca uggaṇhantassāpi vicikicchā  pahīyati. tīṇi ratanāni ārabbha paripucchābahulassāpi, vinaye  ciṇṇavasibhāvassāpi, tīsu ratanesu  okappaniyasaddhāsaṅkhātādhimokkhabahulassāpi, saddhādhimutte  vakkalittherasadise kalyāṇamitte sevantassāpi vicikicchā pahīyati.  ṭhānanisajjādīsu tiṇṇaṃ ratanānaṃ guṇanissitasappāyakathāyapi pahīyati.  tena vuttaṃ -- ``cha dhammā vicikicchāya pahānāya saṃvattantī''ti.  imehi pana chahi dhammehi pahīnāya vicikicchāya sotāpattimaggena  āyatiṃ anuppādo hotīti pajānāti.</p>
              <p>[03] ^b^iti ajjhattaṃ vā^eb^ti evaṃ pañcanīvaraṇapariggahaṇena attano  vā dhammesu, parassa vā dhammesu, kālena vā attano, kālena vā  parassa dhammesu dhammānupassī viharati. samudayavayā panettha  subhanimitta asubhanimittādīsu  ayonisomanasikārayonisomanasikāravasena pañcasu nīvaraṇesu  vuttanayena nīharitabbā. ito paraṃ vuttanayameva.</p>
              <p>[03] kevalañhi ^a^V1.0297^ea^ idha nīvaraṇapariggāhikā sati dukkhasaccanti evaṃ  yojanaṃ katvā nīvaraṇapariggāhakassa bhikkhuno niyyānamukhaṃ veditabbaṃ.  sesaṃ tādisamevāti. </p>
              <p>[06] nīvaraṇapabbavaṇṇanā niṭṭhitā. </p>
            </h4>
            <h4>
              <h4n> khandhapabbavaṇṇanā </h4n>
              <p>[03] 116^b^.^eb^ evaṃ ^a^M1.0291^ea^ pañcanīvaraṇavasena dhammānupassanaṃ  vibhajitvā idāni pañcakkhandhavasena vibhajituṃ ^b^puna  capara^eb^ntiādimāha. tattha ^b^pañcasu upādānakkhandhesū^eb^ti  upādānassa khandhā upādānakkhandhā, upādānassa paccayabhūtā dhammapuñjā  dhammarāsayoti attho. ayamettha saṅkhepo ^a^P1.0287^ea^.  vitthārato pana khandhakathā ^b^visuddhimagge^eb^ vuttā. ^b^iti  rūpa^eb^nti ``idaṃ rūpaṃ, ettakaṃ rūpaṃ, na ito paraṃ rūpaṃ atthī''ti  sabhāvato rūpaṃ pajānāti. ^b^vedanādīsu^eb^pi eseva nayo.  ayamettha saṅkhepo. vitthārena pana rūpādīni ^b^visuddhimagge^eb^  khandhakathāyameva vuttāni. ^b^iti rūpassa samudayo^eb^ti evaṃ  avijjāsamudayādivasena pañcahākārehi rūpassa samudayo. ^b^iti  rūpassa atthaṅgamo^eb^ti evaṃ avijjānirodhādivasena pañcahākārehi  rūpassa atthaṅgamo, vedanādīsupi eseva nayo. ayamettha saṅkhepo.  vitthāro pana ^b^visuddhimagge^eb^ udayabbayañāṇakathāyaṃ vutto.</p>
              <p>[03] ^b^iti ajjhattaṃ vā^eb^ti evaṃ pañcakkhandhapariggahaṇena attano  vā dhammesu, parassa vā dhammesu, kālena vā attano, kālena vā  parassa dhammesu dhammānupassī viharati. samudayavayā panettha  ``avijjāsamudayā rūpasamudayo''tiādīnaṃ (paṭi0 ma0 1.50)  pañcasu khandhesu vuttānaṃ paññāsāya lakkhaṇānaṃ vasena nīharitabbā.  ito paraṃ vuttanayameva.</p>
              <p>[03] kevalañhi idha khandhapariggāhikā sati dukkhasaccanti evaṃ  yojanaṃ katvā khandhapariggāhakassa bhikkhuno niyyānamukhaṃ veditabbaṃ.  sesaṃ tādisamevāti. </p>
              <p>[06] khandhapabbavaṇṇanā niṭṭhitā. </p>
            </h4>
            <h4>
              <h4n> āyatanapabbavaṇṇanā </h4n>
              <p>[03] 117^b^.^eb^ evaṃ ^a^V1.0298^ea^ pañcakkhandhavasena dhammānupassanaṃ  vibhajitvā idāni āyatanavasena vibhajituṃ ^b^puna  capara^eb^ntiādimāha. tattha ^b^chasu ajjhattikabāhiresu  āyatanesū^eb^ti cakkhu sotaṃ ghānaṃ jivhā kāyo manoti imesu chasu  ajjhattikesu rūpaṃ saddo gandho raso phoṭṭhabbo dhammāti imesu chasu  ^a^M1.0292^ea^ bāhiresu. ^b^cakkhuṃ ca pajānātī^eb^ti cakkhupasādaṃ  yāthāvasarasalakkhaṇavasena pajānāti. ^b^rūpe ca pajānātī^eb^ti  bahiddhā catusamuṭṭhānikarūpañca yāthāvasarasalakkhaṇavasena pajānāti.  ^b^yañca tadubhayaṃ paṭicca uppajjati saṃyojana^eb^nti yañca taṃ cakkhuṃ  ceva rūpe cāti ubhayaṃ paṭicca kāmarāgasaṃyojanaṃ  paṭigha-māna-diṭṭhi-vicikicchā-sīlabbataparāmāsa-bhavarāga-issā-macchariyāvijjāsaṃyojananti  dasavidhaṃ saṃyojanaṃ uppajjati, tañca yāthāvasarasalakkhaṇavasena  pajānāti.</p>
              <p>[03] kathaṃ ^a^P1.0288^ea^ panetaṃ uppajjatīti? cakkhudvāre tāva  āpāthagataṃ iṭṭhārammaṇaṃ kāmassādavasena assādayato abhinandato  kāmarāgasaṃyojanaṃ uppajjati. aniṭṭhārammaṇe kujjhato paṭighasaṃyojanaṃ  uppajjati. ``ṭhapetvā maṃ na koci añño etaṃ ārammaṇaṃ vibhāvetuṃ  samattho atthī''ti maññato mānasaṃyojanaṃ uppajjati. ``etaṃ  rūpārammaṇaṃ niccaṃ dhuva''nti gaṇhato diṭṭhisaṃyojanaṃ uppajjati.  ``etaṃ rūpārammaṇaṃ satto nu kho, sattassa nu kho''ti vicikicchato  vicikicchāsaṃyojanaṃ uppajjati. ``sampattibhave vata no idaṃ sulabhaṃ  jāta''nti bhavaṃ patthentassa bhavarāgasaṃyojanaṃ uppajjati.  ``āyatimpi evarūpaṃ sīlabbataṃ samādiyitvā sakkā laddhu''nti  sīlabbataṃ samādiyantassa sīlabbataparāmāsasaṃyojanaṃ uppajjati.  ``aho vata etaṃ rūpārammaṇaṃ aññe na labheyyu''nti usūyato  issāsaṃyojanaṃ uppajjati. attanā laddhaṃ rūpārammaṇaṃ aññassa  maccharāyato macchariyasaṃyojanaṃ uppajjati. sabbeheva  sahajātāññāṇavasena avijjāsaṃyojanaṃ uppajjati.</p>
              <p>[03] ^b^yathā ca anuppannassā^eb^ti yena kāraṇena asamudācāravasena  anuppannassa tassa dasavidhassāpi saṃyojanassa uppādo hoti, tañca  kāraṇaṃ pajānāti. ^b^yathā ca uppannassā^eb^ti appahīnaṭṭhena pana  samudācāravasena vā uppannassa tassa dasavidhassāpi saṃyojanassa yena  kāraṇena pahānaṃ hoti, tañca kāraṇaṃ pajānāti. ^b^yathā ca  pahīnassā^eb^ti tadaṅgavikkhambhanappahānavasena ^a^V1.0299^ea^ pahīnassāpi tassa  dasavidhassa saṃyojanassa yena kāraṇena āyatiṃ anuppādo hoti,  tañca pajānāti. kena kāraṇena panassa āyatiṃ anuppādo hoti?  diṭṭhivicikicchāsīlabbataparāmāsaissāmacchariyabhedassa tāva  pañcavidhassa saṃyojanassa sotāpattimaggena ^a^M1.0293^ea^ āyatiṃ anuppādo hoti.  kāmarāgapaṭighasaṃyojanadvayassa oḷārikassa sakadāgāmimaggena,  aṇusahagatassa anāgāmimaggena, mānabhavarāgāvijjāsaṃyojanattayassa  arahattamaggena āyatiṃ anuppādo hoti.</p>
              <p>[03] ^b^sotañca pajānāti sadde cā^eb^ tiādīsupi eseva nayo.  apicettha āyatanakathā vitthārato ^a^P1.0289^ea^  ^b^visuddhimagge^eb^ āyatananiddese vuttanayeneva veditabbā.</p>
              <p>[03] ^b^iti ajjhattaṃ vā^eb^ti evaṃ ajjhattikāyatanapariggahaṇena  attano vā dhammesu, bāhirāyatanapariggahaṇena parassa vā dhammesu,  kālena vā attano, kālena vā parassa dhammesu dhammānupassī viharati.  samudayavayā panettha ``avijjāsamudayā cakkhusamudayo''ti  rūpāyatanassa rūpakkhandhe, arūpāyatanesu manāyatanassa  viññāṇakkhandhe, dhammāyatanassa sesakkhandhesu vuttanayena nīharitabbā.  lokuttaradhammā na gahetabbā. ito paraṃ vuttanayameva.</p>
              <p>[03] kevalañhi idha āyatanapariggāhikā sati dukkhasaccanti evaṃ  yojanaṃ katvā āyatanapariggāhakassa bhikkhuno niyyānamukhaṃ veditabbaṃ.  sesaṃ tādisamevāti. </p>
              <p>[06] āyatanapabbavaṇṇanā niṭṭhitā. </p>
            </h4>
            <h4>
              <h4n> bojjhaṅgapabbavaṇṇanā </h4n>
              <p>[03] 118^b^.^eb^ evaṃ cha ajjhattikabāhirāyatanavasena  dhammānupassanaṃ vibhajitvā idāni bojjhaṅgavasena vibhajituṃ ^b^puna  capara^eb^nti ādimāha. tattha ^b^bojjhaṅgesū^eb^ti bujjhanakasattassa  aṅgesu. ^b^santa^eb^nti paṭilābhavasena saṃvijjamānaṃ.  ^b^satisambojjhaṅga^eb^nti satisaṅkhātaṃ sambojjhaṅgaṃ. ettha hi  sambujjhati āraddhavipassakato paṭṭhāya yogāvacaroti sambodhi, yāya  vā so satiādikāya sattadhammasāmaggiyā ^a^V1.0300^ea^ sambujjhati kilesaniddāto  uṭṭhāti, saccāni vā paṭivijjhati, sā dhammasāmaggī sambodhi.  tassa sambodhissa, tassā vā sambodhiyā aṅganti ^b^sambojjhaṅgaṃ^eb^.  tena vuttaṃ ``satisaṅkhātaṃ sambojjhaṅga''nti.  sesasambojjhaṅgesupi imināva nayena vacanattho veditabbo.</p>
              <p>[03] ^b^asanta^eb^nti ^a^M1.0294^ea^ appaṭilābhavasena avijjamānaṃ. ^b^yathā ca  anuppannassā^eb^tiādīsu pana satisambojjhaṅgassa tāva -- ``atthi,  bhikkhave, satisambojjhaṅgaṭṭhānīyā dhammā, tattha  yonisomanasikārabahulīkāro, ayamāhāro anuppannassa vā  satisambojjhaṅgassa uppādāya, uppannassa vā satisambojjhaṅgassa  bhiyyobhāvāya vepullāya bhāvanāya pāripūriyā saṃvattatī''ti (saṃ0 ni0   5.183) evaṃ uppādo hoti ^a^P1.0290^ea^. tattha satiyeva  satisambojjhaṅgaṭṭhānīyā dhammā. yonisomanasikāro  vuttalakkhaṇoyeva, taṃ tattha bahulaṃ pavattayato satisambojjhaṅgo  uppajjati.</p>
              <p>[03] apica cattāro dhammā satisambojjhaṅgassa uppādāya saṃvattanti  satisampajaññaṃ muṭṭhassatipuggalaparivajjanatā upaṭṭhitassatipuggalasevanatā  tadadhimuttatāti. abhikkantādīsu hi sattasu ṭhānesu satisampajaññena  bhattanikkhittakākasadise muṭṭhassatipuggale parivajjanena  tissadattattherābhayattherasadise upaṭṭhitassatipuggale sevanena  ṭhānanisajjādīsu satisamuṭṭhāpanatthaṃ ninnapoṇapabbhāracittatāya ca  satisambojjhaṅgo uppajjati. evaṃ catūhi kāraṇehi uppannassa panassa  arahattamaggena bhāvanāpāripūrī hotīti pajānāti.</p>
              <p>[03] dhammavicayasambojjhaṅgassa pana -- ``atthi, bhikkhave,  kusalākusalā dhammā...pe0... kaṇhasukkasappaṭibhāgā dhammā, tattha  yonisomanasikārabahulīkāro, ayamāhāro anuppannassa vā  dhammavicayasambojjhaṅgassa uppādāya, uppannassa vā  dhammavicayasambojjhaṅgassa bhiyyobhāvāya vepullāya bhāvanāya pāripūriyā  saṃvattatī''ti (saṃ0 ni0  5.232) evaṃ uppādo hoti.</p>
              <p>[03] apica satta dhammā dhammavicayasambojjhaṅgassa uppādāya  saṃvattanti paripucchakatā vatthuvisadakiriyā indriyasamattapaṭipādanā  duppaññapuggalaparivajjanā paññavantapuggalasevanā  gambhīrañāṇacariyapaccavekkhaṇā tadadhimuttatāti. tattha  ^b^paripucchakatā^eb^ti  khandhadhātuāyatanaindriyabalabojjhaṅgamaggaṅgajhānaṅgasamathavipassanānaṃ  atthasannissitaparipucchābahulatā.</p>
              <p>[03] ^b^vatthuvisadakiriyā^eb^ti ^a^V1.0301^ea^ ajjhattikabāhirānaṃ vatthūnaṃ  visadabhāvakaraṇaṃ. yadā hissa kesanakhalomā atidīghā honti,  sarīraṃ vā ussannadosañceva sedamalamakkhitañca, tadā ajjhattikaṃ vatthu  avisadaṃ hoti aparisuddhaṃ ^a^M1.0295^ea^. yadā pana cīvaraṃ jiṇṇaṃ kiliṭṭhaṃ  duggandhaṃ hoti, senāsanaṃ vā uklāpaṃ, tadā bāhiraṃ vatthu avisadaṃ hoti  aparisuddhaṃ. tasmā kesādicchedāpanena uddhaṃvirecanādhovirecanādīhi  sarīrasallahukabhāvakaraṇena ^a^P1.0291^ea^ ucchādananhāpanena ca  ajjhattikaṃ vatthu visadaṃ kātabbaṃ.</p>
              <p>[03] sūcikammadhovanarajanaparibhaṇḍakaraṇādīhi bāhiraṃ vatthu visadaṃ  kātabbaṃ. etasmiñhi ajjhattikabāhire vatthusmiṃ avisade uppannesu  cittacetasikesu ñāṇampi aparisuddhaṃ hoti, aparisuddhāni  dīpakapallakavaṭṭitelāni nissāya uppannadīpasikhāya obhāso viya.  visade pana ajjhattikabāhire vatthumhi uppannesu cittacetasikesu  ñāṇampi visadaṃ hoti, parisuddhāni dīpakapallakavaṭṭitelāni nissāya  uppannadīpasikhāya obhāso viya. tena vuttaṃ --  ``vatthuvisadakiriyā dhammavicayasambojjhaṅgassa uppādāya  saṃvattatī''ti.</p>
              <p>[03] ^b^indriyasamattapaṭipādanā^eb^ nāma saddhādīnaṃ indriyānaṃ  samabhāvakaraṇaṃ. sace hissa saddhindriyaṃ balavaṃ hoti, itarāni  mandāni. tato vīriyindriyaṃ paggahakiccaṃ, satindriyaṃ upaṭṭhānakiccaṃ,  samādhindriyaṃ avikkhepakiccaṃ, paññindriyaṃ dassanakiccaṃ kātuṃ na  sakkoti. tasmā taṃ dhammasabhāvapaccavekkhaṇena vā yathā vā  manasikaroto balavaṃ jātaṃ, tathā amanasikārena hāpetabbaṃ.  vakkalittherassa vatthu cettha nidassanaṃ. sace pana vīriyindriyaṃ balavaṃ  hoti, atha neva saddhindriyaṃ adhimokkhakiccaṃ kātuṃ sakkoti, na  itarāni itarakiccabhedaṃ. tasmā taṃ passaddhādibhāvanāya hāpetabbaṃ.  tatrāpi soṇattherassa vatthu dassetabbaṃ. evaṃ sesesupi ekassa  balavabhāve sati itaresaṃ attano kiccesu asamatthatā veditabbā.</p>
              <p>[03] visesato panettha saddhāpaññānaṃ samādhivīriyānaṃ ca samataṃ  pasaṃsanti. balavasaddho hi mandapañño mudhāpasanno hoti, avatthusmiṃ  pasīdati. balavapañño mandasaddho kerāṭikapakkhaṃ bhajati.  bhesajjasamuṭṭhito viya rogo atekiccho hoti. cittuppādamatteneva  kusalaṃ hotīti atidhāvitvā dānādīni akaronto niraye uppajjati.  ubhinnaṃ samatāya vatthusmiṃyeva pasīdati ^a^V1.0302^ea^. balavasamādhiṃ pana  mandavīriyaṃ samādhissa kosajjapakkhattā kosajjaṃ adhibhavati.  balavavīriyaṃ mandasamādhiṃ vīriyassa uddhaccapakkhattā ^a^M1.0296^ea^ uddhaccaṃ adhibhavati  ^a^P1.0292^ea^. samādhi pana vīriyena saṃyojito kosajje  patituṃ na labhati. vīriyaṃ samādhinā saṃyojitaṃ uddhacce patituṃ na  labhati. tasmā tadubhayaṃ samaṃ kātabbaṃ. ubhayasamatāya hi appanā  hoti.</p>
              <p>[03] apica samādhikammikassa balavatīpi saddhā vaṭṭati. evaṃ  saddahanto okappento appanaṃ pāpuṇissati. samādhipaññāsu pana  samādhikammikassa ekaggatā balavatī vaṭṭati, evañhi so appanaṃ  pāpuṇāti. vipassanākammikassa paññā balavatī vaṭṭati, evañhi so  lakkhaṇappaṭivedhaṃ pāpuṇāti. ubhinnaṃ pana samatāyapi appanā  hotiyeva. sati pana sabbattha balavatī vaṭṭati. sati hi cittaṃ  uddhaccapakkhikānaṃ saddhāvīriyapaññānaṃ vasena uddhaccapātato,  kosajjapakkhikena ca samādhinā kosajjapātato rakkhati. tasmā sā  loṇadhūpanaṃ viya sabbabyañjanesu sabbakammikāmacco viya ca  sabbarājakiccesu sabbattha icchitabbā. tenāha -- ``sati ca pana  sabbatthikā vuttā bhagavatā. kiṃ kāraṇā? cittañhi sati  paṭisaraṇaṃ, ārakkhapaccupaṭṭhānā ca sati, na ca vinā satiyā cittassa  paggahaniggaho hotī''ti.</p>
              <p>[03] ^b^duppaññapuggalaparivajjanā^eb^ nāma khandhādibhede  anogāḷhapaññānaṃ dummedhapuggalānaṃ ārakāva parivajjanaṃ.  ^b^paññavantapuggalasevanā^eb^ nāma samapaññāsalakkhaṇapariggāhikāya  udayabbayapaññāya samannāgatapuggalasevanā.  ^b^gambhīrañāṇacariyapaccavekkhaṇā^eb^ nāma gambhīresu khandhādīsu  pavattāya gambhīrapaññāya pabhedapaccavekkhaṇā. ^b^tadadhimuttatā^eb^ nāma  ṭhānanisajjādīsu dhammavicayasambojjhaṅgasamuṭṭhāpanatthaṃ  ninnapoṇapabbhāracittatā. evaṃ uppannassa panassa arahattamaggena  bhāvanāpāripūrī hotīti pajānāti.</p>
              <p>[03] vīriyasambojjhaṅgassa -- ``atthi, bhikkhave, ārabbhadhātu  nikkamadhātu parakkamadhātu, tattha yoniso manasikārabahulīkāro,  ayamāhāro anuppannassa vā vīriyasambojjhaṅgassa uppādāya,  uppannassa vā vīriyasambojjhaṅgassa bhiyyobhāvāya vepullāya bhāvanāya  pāripūriyā saṃvattatī''ti (saṃ0 ni0  5.232) evaṃ uppādo hoti.</p>
              <p>[03] apica ^a^V1.0303^ea^ ^a^M1.0297^ea^ ekādasa dhammā vīriyasambojjhaṅgassa  uppādāya ^a^P1.0293^ea^ saṃvattanti apāyabhayapaccavekkhaṇatā  ānisaṃsadassāvitā gamanavīthipaccavekkhaṇatā piṇḍapātāpacāyanatā  dāyajjamahattapaccavekkhaṇatā satthumahattapaccavekkhaṇatā  jātimahattapaccavekkhaṇatā sabrahmacārimahattapaccavekkhaṇatā  kusītapuggalaparivajjanatā āraddhavīriyapuggalasevanatā tadadhimuttatāti.</p>
              <p>[03] tattha nirayesu pañcavidhabandhanakammakāraṇato paṭṭhāya mahādukkhaṃ  anubhavanakālepi, tiracchānayoniyaṃ jālakkhipakumīnādīhi  gahitakālepi, pājanakaṇṭakādippahāratunnassa pana  sakaṭavāhanādikālepi, pettivisaye anekānipi vassasahassāni ekaṃ  buddhantarampi khuppipāsāhi āturitakālepi, kālakañjikāsuresu  saṭṭhihatthāsītihatthappamāṇena aṭṭhicammamatteneva attabhāvena  vātātapādidukkhānubhavanakālepi na sakkā vīriyasambojjhaṅgaṃ uppādetuṃ.  ayameva te bhikkhu kālo vīriyakaraṇāyāti evaṃ apāyabhayaṃ  paccavekkhantassāpi vīriyasambojjhaṅgo uppajjati.</p>
              <p>[03] ``na sakkā kusītena navalokuttaradhammaṃ laddhuṃ, āraddhavīriyeneva  sakkā ayamānisaṃso vīriyassā''ti evaṃ ānisaṃsadassāvinopi  uppajjati. ``sabbabuddhapaccekabuddhamahāsāvakehi te gatamaggo gantabbo,  so ca na sakkā kusītena gantu''nti evaṃ gamanavīthiṃ  paccavekkhantassāpi uppajjati. ``ye taṃ piṇḍapātādīhi upaṭṭhahanti,  ime te manussā neva ñātakā, na dāsakammakarā, nāpi `taṃ nissāya  jīvissāmā'ti te paṇītāni piṇḍapātādīni denti, atha kho attano  kārānaṃ mahapphalataṃ paccāsīsamānā denti, satthārāpi `ayaṃ ime  paccaye paribhuñjitvā kāyadaḷhībahulo sukhaṃ viharissatī'ti na evaṃ  sampassatā tuyhaṃ paccayā anuññātā, atha kho `ayaṃ ime  paribhuñjamāno samaṇadhammaṃ katvā vaṭṭadukkhato muccissatī'ti te paccayā  anuññātā, so dāni tvaṃ kusīto viharanto na taṃ piṇḍaṃ  apacāyissasi, āraddhavīriyasseva hi piṇḍapātāpacāyanaṃ nāma  hotī''ti evaṃ piṇḍapātāpacāyanaṃ paccavekkhantassāpi uppajjati  mahāmittattherassa ^a^P1.0294^ea^ viya.</p>
              <p>[03] thero ^a^M1.0298^ea^ kira kassakaleṇe nāma paṭivasati. tassa ca gocaragāme  ekā mahāupāsikā theraṃ ^a^V1.0304^ea^ puttaṃ katvā paṭijaggati. sā ekadivasaṃ  araññaṃ gacchantī dhītaraṃ āha -- ``amma asukasmiṃ ṭhāne  purāṇataṇḍulā, asukasmiṃ khīraṃ, asukasmiṃ sappi, asukasmiṃ  phāṇitaṃ, tava bhātikassa ayyamittassa āgatakāle bhattaṃ pacitvā  khīrasappiphāṇitehi saddhiṃ dehi, tvaṃ ca bhuñjeyyāsi, ahaṃ pana hiyyo  pakkaṃ pārivāsikabhattaṃ kañjikena bhuttāmhī''ti. divā kiṃ bhuñjissasi  ammāti? sākapaṇṇaṃ pakkhipitvā kaṇataṇḍulehi ambilayāguṃ pacitvā  ṭhapehi ammāti.</p>
              <p>[03] thero cīvaraṃ pārupitvā pattaṃ nīharantova taṃ saddaṃ sutvā attānaṃ  ovadi -- ``mahāupāsikā kira kañjiyena pārivāsikabhattaṃ bhuñji,  divāpi kaṇapaṇṇambilayāguṃ bhuñjissati, tuyhaṃ atthāya pana  purāṇataṇḍulādīni ācikkhati, taṃ nissāya kho panesā neva khettaṃ  na vatthuṃ na bhattaṃ na vatthaṃ paccāsīsati, tisso pana sampattiyo  patthayamānā deti, tvaṃ etissā tā sampattiyo dātuṃ sakkhissasi na  sakkhissasīti, ayaṃ kho pana piṇḍapāto tayā sarāgena sadosena  samohena na sakkā gaṇhitunti pattaṃ thavikāya pakkhipitvā gaṇṭhikaṃ  muñcitvā nivattitvā kassakaleṇameva gantvā pattaṃ heṭṭhāmañce cīvaraṃ  cīvaravaṃse ṭhapetvā arahattaṃ apāpuṇitvā na nikkhamissāmī''ti  vīriyaṃ adhiṭṭhahitvā nisīdi. dīgharattaṃ appamatto hutvā  nivutthabhikkhu vipassanaṃ vaḍḍhetvā purebhattameva arahattaṃ patvā vikasitaṃ  viya padumaṃ mahākhīṇāsavo sitaṃ karontova nikkhami. leṇadvāre  rukkhamhi adhivatthā devatā -- </p>
              <p>[21] ``namo te purisājañña, namo te purisuttama. </p>
              <p>[22] yassa te āsavā khīṇā, dakkhiṇeyyosi mārisā''ti..  -- </p>
              <p>[25] evaṃ udānaṃ udānetvā ``bhante, piṇḍāya paviṭṭhānaṃ  tumhādisānaṃ arahantānaṃ bhikkhaṃ datvā mahallakitthiyo dukkhā  muccissantī''ti āha.</p>
              <p>[03] thero ^a^P1.0295^ea^ uṭṭhahitvā dvāraṃ vivaritvā kālaṃ  olokento pātoyevāti ñatvā pattacīvaramādāya gāmaṃ pāvisi.  dārikāpi bhattaṃ sampādetvā ``idāni me bhātā āgamissati  ^a^V1.0305^ea^, idāni āgamissatī''ti dvāraṃ olokayamānā nisīdi. sā there   gharadvāraṃ sampatte pattaṃ gahetvā sappiphāṇitayojitassa khīrapiṇḍapātassa pūretvā  hatthe ṭhapesi. thero ``sukhaṃ hotū''ti anumodanaṃ katvā pakkāmi.  sāpi taṃ olokayamānāva ^a^M1.0299^ea^ aṭṭhāsi. therassa hi tadā ativiya  parisuddho chavivaṇṇo ahosi, vippasannāni indriyāni, mukhaṃ bandhanā  pamuttatālapakkaṃ viya ativiya virocittha. mahāupāsikā araññā  āgantvā ``kiṃ amma, bhātiko te āgato''ti pucchi. sā sabbaṃ  taṃ pavattiṃ ārocesi. sā upāsikā ``ajja me puttassa  pabbajitakiccaṃ matthakaṃ patta''nti ñatvā ``abhiramati te amma bhātā  buddhasāsane na ukkaṇṭhatī''ti āha. </p>
              <p>[01] ``mahantaṃ kho panetaṃ satthu dāyajjaṃ, yadidaṃ  sattāriyadhanaṃ nāma, taṃ na sakkā kusītena gahetuṃ. yathā hi  vippaṭipannaṃ puttaṃ mātāpitaro `ayaṃ amhākaṃ aputto'ti paribāhiraṃ  karonti, so tesaṃ accayena dāyajjaṃ na labhati, evaṃ kusītopi idaṃ  ariyadhanadāyajjaṃ na labhati, āraddhavīriyova labhatī''ti  dāyajjamahattataṃ paccavekkhatopi uppajjati. ``mahā kho pana te  satthā, satthuno hi mātukucchismiṃ paṭisandhiggahaṇakālepi  abhinikkhamanepi abhisambodhiyampi  dhammacakkappavattanayamakapāṭihāriyadevorohaṇa-āyusaṅkhāravossajjanesupi  parinibbānakālepi dasasahassilokadhātu kampittha, yuttaṃ nu te  evarūpassa satthuno sāsane `pabbajitvā kusītena bhavitu'''nti evaṃ  satthumahattaṃ paccavekkhatopi uppajjati.</p>
              <p>[03] jātiyāpi -- ``tvaṃ idāni na lāmakajātiko, asambhinnāya  mahāsammatapaveṇiyā āgato, ukkākarājavaṃse jātosi,  suddhodhanamahārājassa mahāmāyādeviyā ca nattā, rāhulabhaddassa kaniṭṭho,  tayā nāma evarūpena jinaputtena hutvā na yuttaṃ kusītena viharitu''nti  evaṃ jātimahattaṃ paccavekkhatopi uppajjati. ``sāriputtamoggallānā  ceva asīti ca mahāsāvakā vīriyeneva lokuttaradhammaṃ paṭivijjhiṃsu,  tvaṃ etesaṃ sabrahmacārīnaṃ ^a^P1.0296^ea^ maggaṃ paṭipajjissasi na  paṭipajjissasī''ti evaṃ sabrahmacārimahattaṃ paccavekkhatopi uppajjati.  kucchiṃ pūretvā ṭhitājagarasadise vissaṭṭhakāyikacetasikavīriye  kusītapuggale parivajjantassāpi, āraddhavīriye pahitatte puggale  sevantassāpi, ṭhānanisajjādīsu vīriyuppādanatthaṃ ^a^V1.0306^ea^  ninnapoṇapabbhāracittassāpi uppajjati. evaṃ uppannassa panassa  arahattamaggena bhāvanāpāripūrī hotīti pajānāti.</p>
              <p>[03] pītisambojjhaṅgassa -- ``atthi, bhikkhave,  pītisambojjhaṅgaṭṭhānīyā dhammā, tattha yonisomanasikārabahulīkāro,  ayamāhāro anuppannassa vā pītisambojjhaṅgassa ^a^M1.0300^ea^ uppādāya, uppannassa  vā pītisambojjhaṅgassa bhiyyobhāvāya vepullāya bhāvanāya pāripūriyā  saṃvattatī''ti (saṃ0 ni0  5.232) evaṃ uppādo hoti. tattha  pītiyeva pītisambojjhaṅgaṭṭhānīyā dhammā nāma, tassa  uppādakamanasikāro yonisomanasikāro nāma.</p>
              <p>[03] apica ekādasa dhammā pītisambojjhaṅgassa uppādāya saṃvattanti  buddhānussati dhammasaṅghasīlacāgadevatānussati upasamānussati  lūkhapuggalaparivajjanatā siniddhapuggalasevanatā  pasādanīyasuttantapaccavekkhaṇatā tadadhimuttatāti.</p>
              <p>[03] buddhaguṇe anussarantassāpi hi yāva upacārā sakalasarīraṃ  pharamāno pītisambojjhaṅgo uppajjati. dhammasaṅghaguṇe  anussarantassāpi, dīgharattaṃ akhaṇḍaṃ katvā rakkhitaṃ catupārisuddhisīlaṃ  paccavekkhantassāpi, gihino dasasīlapañcasīlaṃ paccavekkhantassāpi,  dubbhikkhabhayādīsu paṇītaṃ bhojanaṃ sabrahmacārīnaṃ datvā ``evaṃ nāma  adamhā''ti cāgaṃ paccavekkhantassāpi, gihinopi evarūpe kāle  sīlavantānaṃ dinnadānaṃ paccavekkhantassāpi, yehi guṇehi samannāgatā  devatā devattaṃ pattā, tathārūpānaṃ guṇānaṃ attani atthitaṃ  paccavekkhantassāpi, ``samāpattiyā vikkhambhitā kilesā saṭṭhipi,  sattatipi vassāni na samudācarantī''ti paccavekkhantassāpi,  cetiyadassanabodhidassanatheradassanesu asakkaccakiriyāya  saṃsūcitalūkhabhāve buddhādīsu ^a^P1.0297^ea^ pasādasinehābhāvena  gadrabhapiṭṭhe rajasadise lūkhapuggale parivajjantassāpi, buddhādīsu  pasādabahule muducitte siniddhapuggale sevantassāpi,  ratanattayaguṇaparidīpake pasādanīye suttante paccavekkhantassāpi,  ṭhānanisajjādīsu pītiuppādanatthaṃ ninnapoṇapabbhāracittassāpi  uppajjati. evaṃ uppannassa panassa arahattamaggena bhāvanāpāripūrī  hotīti pajānāti.</p>
              <p>[03] passaddhisambojjhaṅgassa ^a^V1.0307^ea^ -- ``atthi, bhikkhave, kāyapassaddhi  cittapassaddhi, tattha yonisomanasikārabahulīkāro, ayamāhāro  anuppannassa vā passaddhisambojjhaṅgassa uppādāya, uppannassa vā  passaddhisambojjhaṅgassa bhiyyobhāvāya vepullāya bhāvanāya pāripūriyā  saṃvattatī''ti evaṃ uppādo hoti.</p>
              <p>[03] apica satta dhammā passaddhisambojjhaṅgassa uppādāya saṃvattanti  paṇītabhojanasevanatā utusukhasevanatā iriyāpathasukhasevanatā  majjhattapayogatā ^a^M1.0301^ea^ sāraddhakāyapuggalaparivajjanatā  passaddhakāyapuggalasevanatā tadadhimuttatāti.</p>
              <p>[03] paṇītañhi siniddhaṃ sappāyabhojanaṃ bhuñjantassāpi, sītuṇhesu  utūsu ṭhānādīsu iriyāpathesu sappāyaṃ utuṃ ca iriyāpathaṃ ca  sevantassāpi passaddhi uppajjati. yo pana mahāpurisajātiko  sabbautuiriyāpathakkhamova hoti, na taṃ sandhāyetaṃ vuttaṃ. yassa  sabhāgavisabhāgatā atthi, tasseva visabhāge utuiriyāpathe vajjetvā  sabhāge sevantassāpi uppajjati. majjhattapayogo vuccati attano ca  parassa ca kammassakatāpaccavekkhaṇā, iminā majjhattapayogena uppajjati.  yo leḍḍudaṇḍādīhi paraṃ viheṭhayamānova vicarati. evarūpaṃ  sāraddhakāyaṃ puggalaṃ parivajjantassāpi, saṃyatapādapāṇiṃ passaddhakāyaṃ  puggalaṃ sevantassāpi, ṭhānanisajjādīsu passaddhiuppādanatthāya  ninnapoṇapabbhāracittassāpi uppajjati. evaṃ uppannassa panassa  arahattamaggena bhāvanāpāripūrī hotīti pajānāti.</p>
              <p>[03] samādhisambojjhaṅgassa -- ``atthi, bhikkhave, samathanimittaṃ  abyagganimittaṃ, tattha yonisomanasikārabahulīkāro, ayamāhāro  anuppannassa vā samādhisambojjhaṅgassa ^a^P1.0298^ea^ uppādāya,  uppannassa vā samādhisambojjhaṅgassa bhiyyobhāvāya vepullāya bhāvanāya  pāripūriyā saṃvattatī''ti (saṃ0 ni0  5.232) evaṃ uppādo hoti.  tattha samathova samathanimittaṃ, avikkhepaṭṭhena ca abyagganimittanti.</p>
              <p>[03] apica ekādasa dhammā samādhisambojjhaṅgassa uppādāya  saṃvattanti vatthuvisadakiriyatā indriyasamattapaṭipādanatā  nimittakusalatā samaye cittassa paggahaṇatā samaye cittassa  niggahaṇatā ^a^V1.0308^ea^ samaye sampahaṃsanatā samaye ajjhupekkhanatā  asamāhitapuggalaparivajjanatā samāhitapuggalasevanatā  jhānavimokkhapaccavekkhaṇatā tadadhimuttatāti. tattha  ^b^vatthuvisadakiriyatā ca indriyasamattapaṭipādanatā^eb^ ca vuttanayeneva  veditabbā.</p>
              <p>[03] ^b^nimittakusalatā^eb^ nāma kasiṇanimittassa uggahaṇakusalatā.  ^b^samaye cittassa paggahaṇatā^eb^ti yasmiṃ samaye  atisithilavīriyatādīhi līnaṃ cittaṃ hoti, tasmiṃ samaye  dhammavicayavīriyasambojjhaṅgasamuṭṭhāpanena tassa paggahaṇaṃ. ^b^samaye  cittassa niggahaṇatā^eb^ti yasmiṃ samaye accāraddhavīriyatādīhi  ^a^M1.0302^ea^ uddhataṃ cittaṃ hoti, tasmiṃ samaye  passaddhisamādhiupekkhāsambojjhaṅgasamuṭṭhāpanena tassa niggahaṇaṃ.  ^b^samaye sampahaṃsanatā^eb^ti yasmiṃ samaye cittaṃ paññāpayogamandatāya  vā upasamasukhānadhigamena vā nirassādaṃ hoti, tasmiṃ samaye  aṭṭhasaṃvegavatthupaccavekkhaṇena saṃvejeti. aṭṭha saṃvegavatthūni nāma  jātijarābyādhimaraṇāni cattāri, apāyadukkhaṃ pañcamaṃ, atīte  vaṭṭamūlakaṃ dukkhaṃ, anāgate vaṭṭamūlakaṃ dukkhaṃ, paccuppanne  āhārapariyeṭṭhimūlakaṃ dukkhanti. ratanattayaguṇānussaraṇena ca pasādaṃ  janeti. ayaṃ vuccati ``samaye sampahaṃsanatā''ti.</p>
              <p>[03] ^b^samaye ajjhupekkhanatā^eb^ nāma yasmiṃ samaye sammāpaṭipattiṃ  āgamma alīnaṃ anuddhataṃ anirassādaṃ ārammaṇe samappavattaṃ  samathavīthipaṭipannaṃ cittaṃ hoti, tadāssa paggahaniggahasampahaṃsanesu na  byāpāraṃ āpajjati sārathi viya samappavattesu. assesu. ayaṃ  vuccati ``samaye ajjhupekkhanatā''ti.  ^b^asamāhitapuggalaparivajjanatā^eb^ nāma upacāraṃ vā appanaṃ vā  appattānaṃ vikkhittacittānaṃ puggalānaṃ ārakā parivajjanaṃ.  ^b^samāhitapuggalasevanatā^eb^ nāma upacārena vā appanāya vā  samāhitacittānaṃ ^a^P1.0299^ea^ sevanā bhajanā payirupāsanā.  ^b^tadadhimuttatā^eb^ nāma ṭhānanisajjādīsu samādhiuppādanatthaṃyeva  ninnapoṇapabbhāracittatā. evañhi paṭipajjato esa uppajjati. evaṃ  uppannassa panassa arahattamaggena bhāvanāpāripūrī hotīti pajānāti.</p>
              <p>[03] upekkhāsambojjhaṅgassa -- ``atthi, bhikkhave,  upekkhāsambojjhaṅgaṭṭhānīyā dhammā, tattha  yonisomanasikārabahulīkāro, ayamāhāro anuppannassa vā  upekkhāsambojjhaṅgassa uppādāya, uppannassa vā upekkhāsambojjhaṅgassa  bhiyyobhāvāya vepullāya bhāvanāya pāripūriyā saṃvattatī''ti ^a^V1.0309^ea^ (saṃ0 ni0   5.232) evaṃ uppādo hoti. tattha upekkhāyeva  upekkhāsambojjhaṅgaṭṭhānīyā dhammā nāma.</p>
              <p>[03] apica pañca dhammā upekkhāsambojjhaṅgassa uppādāya saṃvattanti  sattamajjhattatā saṅkhāramajjhattatā  sattasaṅkhārakelāyanapuggalaparivajjanatā  sattasaṅkhāramajjhattapuggalasevanatā tadadhimuttatāti.</p>
              <p>[03] tattha dvīhākārehi sattamajjhattataṃ samuṭṭhāpeti -- ``tvaṃ attano  kammena āgantvā attano kammena gamissasi, esopi attano kammena  āgantvā ^a^M1.0303^ea^ attano kammena gamissati, tvaṃ kaṃ kelāyasī''ti evaṃ  kammassakatāpaccavekkhaṇena ca, ``paramatthato sattoyeva natthi, so tvaṃ  kaṃ kelāyasī''ti evaṃ nissattapaccavekkhaṇena ca. dvīhevākārehi  saṅkhāramajjhattataṃ samuṭṭhāpeti -- ``idaṃ cīvaraṃ anupubbena  vaṇṇavikāraṃ ceva jiṇṇabhāvaṃ ca upagantvā pādapuñchanacoḷakaṃ hutvā  yaṭṭhikoṭiyā chaḍḍanīyaṃ bhavissati, sace panassa sāmiko bhaveyya,  nāssa evaṃ vinassituṃ dadeyyā''ti evaṃ asāmikabhāvaṃ paccavekkhaṇena,  ``anaddhaniyaṃ idaṃ tāvakālika''nti evaṃ tāvakālikatāpaccavekkhaṇena  ca. yathā ca cīvare, evaṃ pattādīsupi yojanā kātabbā.</p>
              <p>[03] ^b^sattasaṅkhārakelāyanapuggalaparivajjanatā^eb^ti ettha yo  puggalo gihi vā attano puttadhītādike, pabbajito vā attano  antevāsikasamānupajjhāyakādike mamāyati, sahattheneva nesaṃ  kesacchedanasūcikammacīvaradhovanarajanapattapacanādīni karoti, muhuttampi  apassanto ``asuko sāmaṇero kuhiṃ, asuko daharo kuhi''nti  bhantamigo viya ito cito ca āloketi ^a^P1.0300^ea^,  aññena kesacchedanādīnaṃ atthāya ``muhuttaṃ tāva asukaṃ pesethā''ti  yācīyamānopi ``amhepi taṃ attano kammaṃ na kārema, tumhe taṃ  gahetvā kilamessathā''ti na deti. ayaṃ ^b^sattakelāyano^eb^ nāma.  yo pana pattacīvarathālakakattarayaṭṭhiādīni mamāyati, aññassa hatthena  parāmasitumpi na deti, tāvakālikaṃ yācito ``mayampi idaṃ  mamāyantā na paribhuñjāma, tumhākaṃ kiṃ dassāmā''ti vadati. ayaṃ  ^b^saṅkhārakelāyano^eb^ nāma. yo pana tesu dvīsupi vatthūsu  majjhatto udāsino. ayaṃ ^b^sattasaṅkhāramajjhatto^eb^ nāma. iti  ayaṃ upekkhāsambojjhaṅgo evarūpaṃ sattasaṅkhārakelāyanaṃ puggalaṃ  ārakā parivajjantassāpi, sattasaṅkhāramajjhattapuggalaṃ sevantassāpi,  ṭhānanisajjādīsu ^a^V1.0310^ea^ taduppādanatthaṃ ninnapoṇapabbhāracittassāpi uppajjati.  evaṃ uppannassa panassa arahattamaggena bhāvanāpāripūrī hotīti  pajānāti. </p>
              <p>[01] ^b^iti ajjhattaṃ vā^eb^ti evaṃ attano vā satta  sambojjhaṅge pariggaṇhitvā, parassa vā, kālena vā attano, kālena  vā parassa bojjhaṅge pariggaṇhitvā ^a^M1.0304^ea^ dhammesu dhammānupassī viharati.  samudayavayā panettha bojjhaṅgānaṃ nibbattinirodhavasena veditabbā.  ito paraṃ vuttanayameva.</p>
              <p>[03] kevalañhi idha bojjhaṅgapariggāhikā sati dukkhasaccanti evaṃ  yojanaṃ katvā bojjhaṅgapariggāhakassa bhikkhuno niyyānamukhaṃ  veditabbaṃ. sesaṃ tādisamevāti. </p>
              <p>[06] bojjhaṅgapabbavaṇṇanā niṭṭhitā. </p>
            </h4>
            <h4>
              <h4n> catusaccapabbavaṇṇanā </h4n>
              <p>[03] 119^b^.^eb^ evaṃ sattabojjhaṅgavasena dhammānupassanaṃ  vibhajitvā idāni catusaccavasena vibhajituṃ ^b^puna  capara^eb^ntiādimāha.</p>
              <p>[03] tattha ^b^idaṃ dukkhanti yathābhūtaṃ pajānātī^eb^ti ṭhapetvā taṇhaṃ  tebhūmake dhamme ``idaṃ dukkha''nti yathāsabhāvato pajānāti, tasseva  kho pana dukkhassa janikaṃ samuṭṭhāpikaṃ purimataṇhaṃ ``ayaṃ  dukkhasamudayo''ti, ubhinnaṃ appavattiṃ nibbānaṃ ``ayaṃ  dukkhanirodho''ti, dukkhaparijānanaṃ samudayapajahanaṃ nirodhasacchikaraṇaṃ  ariyamaggaṃ ``ayaṃ dukkhanirodhagāminī paṭipadā''ti yathāsabhāvato  pajānātīti attho. avasesā ariyasaccakathā ^b^visuddhimagge^eb^  vitthāritāyeva.</p>
              <p>[03] ^b^iti ajjhattaṃ vā^eb^ti evaṃ attano vā cattāri saccāni  ^a^P1.0301^ea^ pariggaṇhitvā, parassa vā, kālena vā attano,  kālena vā parassa cattāri saccāni pariggaṇhitvā dhammesu  dhammānupassī viharati. samudayavayā panettha catunnaṃ saccānaṃ  yathāsambhavato uppattinivattivasena veditabbā. ito paraṃ vuttanayameva.</p>
              <p>[03] kevalañhi ^a^V1.0311^ea^ idha catusaccapariggāhikā sati dukkhasaccanti evaṃ  yojanaṃ katvā saccapariggāhakassa bhikkhuno niyyānamukhaṃ veditabbaṃ.  sesaṃ tādisamevāti. </p>
              <p>[06] catusaccapabbavaṇṇanā niṭṭhitā.</p>
              <p>[03] ettāvatā ^a^M1.0305^ea^ ānāpānaṃ catuiriyāpathaṃ catusampajaññaṃ dvattiṃsākāraṃ  catudhātuvavatthānaṃ navasivathikā vedanānupassanā cittānupassanā  nīvaraṇapariggaho khandhapariggaho āyatanapariggaho bojjhaṅgapariggaho  saccapariggahoti ekavīsati kammaṭṭhānāni vuttāni. tesu ānāpānaṃ  dvattiṃsākāro navasivathikāti ekādasa appanākammaṭṭhānāni honti.  dīghabhāṇakamahāsīvatthero pana ``navasivathikā  ādīnavānupassanāvasena vuttā''ti āha. tasmā tassa matena dveyeva  appanākammaṭṭhānāni, sesāni upacārakammaṭṭhānāni. kiṃ panetesu  sabbesu abhiniveso jāyatīti? na jāyati.  iriyāpathasampajaññanīvaraṇabojjhaṅgesu hi abhiniveso na jāyati,  sesesu jāyatīti. mahāsīvatthero panāha -- ``etesupi abhiniveso  jāyati, ayañhi atthi nu kho me cattāro iriyāpathā, udāhu natthi,  atthi nu kho me catusampajaññaṃ, udāhu natthi, atthi nu kho me  pañcanīvaraṇā, udāhu natthi, atthi nu kho me sattabojjhaṅgā, udāhu  natthīti evaṃ pariggaṇhāti, tasmā sabbattha abhiniveso jāyatī''ti. </p>
              <p>[03] 137^b^.^eb^ ^b^yo hi koci, bhikkhave^eb^ti yo hi  koci bhikkhu vā bhikkhunī vā upāsako vā upāsikā vā.  ^b^evaṃ bhāveyyā^eb^ti ādito paṭṭhāya vuttena bhāvanānukkamena bhāveyya.  ^b^pāṭikaṅkha^eb^nti paṭikaṅkhitabbaṃ, avassaṃ bhāvīti attho.  ^b^aññā^eb^ti arahattaṃ. ^b^sati vā upādisese^eb^ti upādānasese  vā sati ^a^P1.0302^ea^ aparikkhīṇe. ^b^anāgāmitā^eb^ti  anāgāmibhāvo.</p>
              <p>[03] evaṃ sattannaṃ vassānaṃ vasena sāsanassa niyyānikabhāvaṃ dassetvā  puna tato appatarepi kāle dassento ``tiṭṭhantu,  bhikkhave''tiādimāha. sabbampi cetaṃ majjhimasseva neyyapuggalassa  vasena vuttaṃ. tikkhapaññaṃ pana sandhāya -- ``pāto anusiṭṭho sāyaṃ  visesaṃ adhigamissati, sāyaṃ anusiṭṭho pāto visesaṃ  adhigamissatī''ti (ma0 ni0 2.345) vuttaṃ.</p>
              <p>[03] iti ^a^V1.0312^ea^ ^a^M1.0306^ea^ bhagavā ``evaṃniyyānikaṃ, bhikkhave, mama   sāsana''nti dassetvā ekavīsatiyāpi ṭhānesu arahattanikūṭena desitaṃ   desanaṃ niyyātento ``ekāyano ayaṃ, bhikkhave, maggo...pe0... iti yaṃ taṃ  vuttaṃ, idametaṃ paṭicca vutta''nti āha. sesaṃ uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] satipaṭṭhānasuttavaṇṇanā niṭṭhitā. </p>
              <p>[06] paṭhamavaggavaṇṇanā niṭṭhitā.</p>
              <p>[03]  </p>
            </h4>
          </h3>
        </h2>
        <h2>
          <h2n> 2. sīhanādavaggo </h2n>
          <h3>
            <h3n> 1. cūḷasīhanādasuttavaṇṇanā </h3n>
            <h4>
              <h4n> </h4n>
              <p>[03] 139^b^.^eb^ ^b^evaṃ^eb^ ^a^V1.0313^ea^ ^a^M1.0307^ea^ ^a^P2.0001^ea^ ^b^me suta^eb^nti  cūḷasīhanādasuttaṃ. yasmā panassa atthuppattiko nikkhepo, tasmā taṃ  dassetvā cassa anupubbapadavaṇṇanaṃ karissāma. katarāya panidaṃ  atthuppattiyā nikkhittanti? lābhasakkārapaccayā titthiyaparidevite.  bhagavato kira dhammadāyādasutte vuttanayena mahālābhasakkāro uppajji.  catuppamāṇiko hi ayaṃ lokasannivāso, rūpappamāṇo rūpappasanno,  ghosappamāṇo ghosappasanno, lūkhappamāṇo lūkhappasanno, dhammappamāṇo  dhammappasannoti imesaṃ puggalānaṃ vasena catudhā ṭhito.</p>
              <p>[03] tesaṃ idaṃ nānākaraṇaṃ -- katamo ca puggalo rūpappamāṇo  rūpappasanno? idhekacco puggalo ārohaṃ vā passitvā pariṇāhaṃ vā  passitvā saṇṭhānaṃ vā passitvā pāripūriṃ vā passitvā tattha pamāṇaṃ  gahetvā pasādaṃ janeti, ayaṃ vuccati puggalo rūpappamāṇo rūpappasanno.</p>
              <p>[03] katamo ca puggalo ghosappamāṇo ghosappasanno? idhekacco  puggalo paravaṇṇanāya parathomanāya parapasaṃsanāya paravaṇṇahārikāya,  tattha pamāṇaṃ gahetvā pasādaṃ janeti, ayaṃ vuccati puggalo ghosappamāṇo  ghosappasanno.</p>
              <p>[03] katamo ca puggalo lūkhappamāṇo lūkhappasanno? idhekacco  puggalo cīvaralūkhaṃ vā passitvā pattalūkhaṃ vā passitvā,  senāsanalūkhaṃ vā passitvā vividhaṃ vā dukkarakārikaṃ passitvā  ^a^V1.0314^ea^ tattha pamāṇaṃ gahetvā pasādaṃ janeti, ayaṃ ^a^P2.0002^ea^ vuccati puggalo  lūkhappamāṇo lūkhappasanno.</p>
              <p>[03] katamo ca puggalo dhammappamāṇo dhammappasanno? idhekacco  puggalo sīlaṃ vā passitvā samādhiṃ vā passitvā paññaṃ vā passitvā  tattha pamāṇaṃ gahetvā pasādaṃ janeti, ayaṃ vuccati puggalo dhammappamāṇo  dhammappasannoti.</p>
              <p>[03] imesu ^a^M1.0308^ea^ catūsu puggalesu rūpappamāṇopi bhagavato  ārohapariṇāhasaṇṭhānapāripūrivaṇṇapokkharataṃ,  asītianubyañjanappaṭimaṇḍitattā nānāratanavicittamiva suvaṇṇamahāpaṭaṃ,  dvattiṃsamahāpurisalakkhaṇasamākiṇṇatāya tārāgaṇasamujjalaṃ viya  gaganatalaṃ sabbaphāliphullaṃ viya ca yojanasatubbedhaṃ pāricchattakaṃ  aṭṭhārasaratanubbedhaṃ byāmappabhāparikkhepaṃ sassirikaṃ anopamasarīraṃ  disvā sammāsambuddheyeva pasīdati.</p>
              <p>[03] ghosappamāṇopi, bhagavatā kappasatasahassādhikāni cattāri  asaṅkhyeyyāni dasa pāramiyo dasa upapāramiyo dasa  paramatthapāramiyo pūritā aṅgapariccāgo puttadārapariccāgo,  rajjapariccāgo attapariccāgo nayanapariccāgo ca katotiādinā nayena  pavattaṃ ghosaṃ sutvā sammāsambuddheyeva pasīdati.</p>
              <p>[03] lūkhappamāṇopi bhagavato cīvaralūkhaṃ disvā ``sace bhagavā  agāraṃ ajjhāvasissa, kāsikavatthameva adhārayissa. pabbajitvā  panānena sāṇapaṃsukūlacīvarena santussamānena bhāriyaṃ kata''nti  sammāsambuddheyeva pasīdati. pattalūkhampi disvā -- ``iminā  agāraṃ ajjhāvasantena rattavarasuvaṇṇabhājanesu cakkavattibhojanārahaṃ  sugandhasālibhojanaṃ paribhuttaṃ, pabbajitvā pana pāsāṇamayaṃ pattaṃ ādāya  uccanīcakuladvāresu sapadānaṃ piṇḍāya caritvā laddhapiṇḍiyālopena  santussamāno bhāriyaṃ karotī''ti sammāsambuddheyeva pasīdati.  senāsanalūkhaṃ disvāpi -- ``ayaṃ agāraṃ ajjhāvasanto tiṇṇaṃ utūnaṃ  anucchavikesu tīsu pāsādesu tividhanāṭakaparivāro dibbasampattiṃ  viya rajjasiriṃ anubhavitvā idāni pabbajjūpagato  rukkhamūlasenāsanādīsu dāruphalakasilāpaṭṭapīṭhamañcakādīhi  santussamāno bhāriyaṃ karotī''ti sammāsambuddheyeva ^a^V1.0315^ea^ pasīdati.  dukkarakārikamassa disvāpi -- ``chabbassāni nāma  muggayūsakulatthayūsahareṇuyūsādīnaṃ pasaṭamattena yāpessati, appāṇakaṃ  ^a^P2.0003^ea^ jhānaṃ jhāyissati, sarīre ca jīvite ca anapekkho  viharissati, aho dukkarakārako bhagavā''ti sammāsambuddheyeva pasīdati.</p>
              <p>[03] dhammappamāṇopi ^a^M1.0309^ea^ bhagavato sīlaguṇaṃ samādhiguṇaṃ paññāguṇaṃ  jhānavimokkhasamādhisamāpattisampadaṃ abhiññāpāripūriṃ  yamakapāṭihāriyaṃ devorohaṇaṃ pāthikaputtadamanādīni ca anekāni  acchariyāni disvā sammāsambuddheyeva pasīdati, te evaṃ pasannā  bhagavato mahantaṃ lābhasakkāraṃ abhiharanti. titthiyānaṃ pana  ^b^bāverujātake^eb^ kākassa viya lābhasakkāro parihāyittha. yathāha  -- </p>
              <p>[21] ``adassanena morassa, sikhino mañjubhāṇino. </p>
              <p>[22] kākaṃ tattha apūjesuṃ, maṃsena ca phalena ca.. </p>
              <p>[21] yadā ca sarasampanno, moro bāverumāgamā. </p>
              <p>[22] atha lābho ca sakkāro, vāyasassa ahāyatha.. </p>
              <p>[21] yāva nuppajjati buddho, dhammarājā pabhaṅkaro. </p>
              <p>[22] tāva aññe apūjesuṃ, puthū samaṇabrāhmaṇe.. </p>
              <p>[21] yadā ca sarasampanno, buddho dhammamadesayi. </p>
              <p>[22] atha lābho ca sakkāro, titthiyānaṃ ahāyathā''ti..  (jā0 1.4.153-156).</p>
              <p>[03] te evaṃ pahīnalābhasakkārā rattiṃ ekadvaṅgulamattaṃ obhāsetvāpi  sūriyuggamane khajjopanakā viya hatappabhā ahesuṃ. </p>
              <p>[21] yathā ^a^V1.0316^ea^ hi khajjopanakā, kāḷapakkhamhi rattiyā. </p>
              <p>[22] nidassayanti obhāsaṃ, etesaṃ visayo hi so.. </p>
              <p>[21] yadā ca rasmisampanno, abbhudeti pabhaṅkaro. </p>
              <p>[22] atha khajjupasaṅghānaṃ, pabhā antaradhāyati.. </p>
              <p>[21] evaṃ khajjupasadisā, titthiyāpi puthū idha. </p>
              <p>[22] kāḷapakkhūpame loke, dīpayanti sakaṃ guṇaṃ.. </p>
              <p>[21] yadā ca buddho lokasmiṃ, udeti amitappabho. </p>
              <p>[22] nippabhā titthiyā honti, sūriye khajjupakā yathāti..</p>
              <p>[03]  te evaṃ nippabhā hutvā kacchupiḷakādīhi kiṇṇasarīrā  paramapārijuññapattā yena buddho yena dhammo yena saṅgho yena ca  mahājanassa sannipāto, tena ^a^M1.0310^ea^ tena gantvā antaravīthiyampi ^a^P2.0004^ea^  siṅghāṭakepi catukkepi sabhāyampi ṭhatvā paridevanti --</p>
              <p>[02] ``kiṃ bho samaṇoyeva gotamo samaṇo, mayaṃ assamaṇā;  samaṇasseva gotamassa sāvakā samaṇā, amhākaṃ sāvakā assamaṇā?  samaṇasseva gotamassa sāvakānañcassa dinnaṃ mahapphalaṃ, na amhākaṃ,  sāvakānañca no dinnaṃ mahapphalaṃ? nanu samaṇopi gotamo samaṇo,  mayampi samaṇā. samaṇassapi gotamassa sāvakā samaṇā, amhākampi  sāvakā samaṇā. samaṇassapi gotamassa sāvakānañcassa dinnaṃ  mahapphalaṃ, amhākampi sāvakānañca no dinnaṃ mahapphalañceva?  samaṇassapi gotamassa sāvakānañcassa detha karotha, amhākampi  sāvakānañca no detha sakkarotha? nanu samaṇo gotamo purimāni  divasāni uppanno, mayaṃ pana loke uppajjamāneyeva uppannā''ti.</p>
              <p>[03] evaṃ nānappakāraṃ viravanti. atha bhikkhū bhikkhuniyo  upāsakā upāsikāyoti catasso parisā tesaṃ saddaṃ sutvā bhagavato  ārocesuṃ ``titthiyā bhante idañcidañca kathentī''ti ^a^V1.0317^ea^. taṃ sutvā  bhagavā -- ``mā tumhe, bhikkhave, titthiyānaṃ vacanena `aññatra  samaṇo atthī'ti saññino ahuvatthā''ti vatvā aññatitthiyesu  samaṇabhāvaṃ paṭisedhento idheva ca anujānanto imissā atthuppattiyā  ^b^idheva, bhikkhave, samaṇo^eb^ti idaṃ suttaṃ abhāsi. </p>
              <p>[01] tattha ^b^idhevā^eb^ti imasmiṃyeva sāsane. ayaṃ pana  niyamo sesapadesupi veditabbo. dutiyādayopi hi samaṇā idheva, na  aññattha. ^b^samaṇo^eb^ti sotāpanno. tenevāha -- ``katamo ca,  bhikkhave, paṭhamo samaṇo? idha, bhikkhave, bhikkhu tiṇṇaṃ  saṃyojanānaṃ parikkhayā sotāpanno hoti avinipātadhammo niyato  sambodhiparāyaṇo, ayaṃ, bhikkhave, paṭhamo samaṇo''ti (a0 ni0   4.241).</p>
              <p>[03] ^b^dutiyo^eb^ti sakadāgāmī. tenevāha -- ``katamo ca?  bhikkhave, dutiyo samaṇo. idha, bhikkhave, bhikkhu tiṇṇaṃ  saṃyojanānaṃ parikkhayā rāgadosamohānaṃ ^a^M1.0311^ea^ tanuttā sakadāgāmī hoti,  sakideva imaṃ lokaṃ āgantvā dukkhassantaṃ karoti. ayaṃ, bhikkhave,  dutiyo samaṇo''ti.</p>
              <p>[03] ^b^tatiyo^eb^ti anāgāmī. tenevāha -- ``katamo ca,  bhikkhave, tatiyo samaṇo? idha, bhikkhave, bhikkhu pañcannaṃ  orambhāgiyānaṃ saṃyojanānaṃ parikkhayā opapātiko hoti tattha  parinibbāyī anāvattidhammo tasmā ^a^P2.0005^ea^ lokā. ayaṃ,  bhikkhave, tatiyo samaṇo''ti.</p>
              <p>[03] ^b^catuttho^eb^ti arahā. tenevāha -- ``katamo ca, bhikkhave,  catuttho samaṇo? idha, bhikkhave, bhikkhu āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharati. ayaṃ, bhikkhave, catuttho samaṇo''ti (a0  ni0  4.241). iti imasmiṃ ṭhāne cattāro phalaṭṭhakasamaṇāva  adhippetā.</p>
              <p>[03] ^b^suññā^eb^ti rittā tucchā. ^b^parappavādā^eb^ti cattāro  sassatavādā, cattāro ekaccasassatikā, cattāro antānantikā,  cattāro amarāvikkhepikā, dve adhiccasamuppannikā, soḷasa  saññīvādā, aṭṭha asaññīvādā, aṭṭha nevasaññīnāsaññīvādā, satta  ucchedavādā, pañca diṭṭhadhammanibbānavādāti ime sabbepi  ^b^brahmajāle^eb^ āgatā dvāsaṭṭhi diṭṭhiyo. ito bāhirānaṃ paresaṃ  ^a^V1.0318^ea^ vādā ^b^parappavādā^eb^ nāma. te sabbepi imehi catūhi phalaṭṭhakasamaṇehi  suññā, na hi te ettha santi. na kevalañca eteheva suññā, catūhi  pana maggaṭṭhakasamaṇehipi catunnaṃ maggānaṃ atthāya āraddhavipassakehipīti  dvādasahipi samaṇehi suññā eva. imameva atthaṃ sandhāya bhagavatā  ^b^mahāparinibbāne^eb^ vuttaṃ -- </p>
              <p>[21] ``ekūnatiṃso vayasā subhadda, </p>
              <p>[27] yaṃ pabbajiṃ kiṃ kusalānuesī. </p>
              <p>[26] vassāni paññāsa samādhikāni, </p>
              <p>[27] yato ahaṃ pabbajito subhadda. </p>
              <p>[26] ñāyassa dhammassa padesavattī, </p>
              <p>[22] ito bahiddhā samaṇopi natthi..</p>
              <p>[03] ``dutiyopi samaṇo natthi, tatiyopi samaṇo natthi,  catutthopi samaṇo natthi. suññā parappavādā samaṇebhi aññehī''ti  (dī0 ni0 2.214).</p>
              <p>[03] ettha ^a^M1.0312^ea^ hi padesavattīti āraddhavipassako adhippeto. tasmā  sotāpattimaggassa āraddhavipassakaṃ maggaṭṭhaṃ phalaṭṭhanti tayopi ekato  katvā samaṇopi natthīti āha. sakadāgāmimaggassa āraddhavipassakaṃ  maggaṭṭhaṃ phalaṭṭhanti tayopi ekato katvā dutiyopi samaṇo natthīti  āha. itaresupi dvīsu eseva nayo.</p>
              <p>[03] kasmā panete aññattha natthīti? akhettatāya. yathā hi na  āragge sāsapo tiṭṭhati, na udakapiṭṭhe aggi jalati, na piṭṭhipāsāṇe  bījāni ruhanti, evameva bāhiresu titthāyatanesu ^a^P2.0006^ea^ na  ime samaṇā uppajjanti, imasmiṃyeva pana sāsane uppajjanti. kasmā?  khettatāya. tesaṃ akhettatā ca khettatā ca ariyamaggassa abhāvato  ca bhāvato ca veditabbā. tenāha bhagavā --</p>
              <p>[03] ``yasmiṃ kho, subhadda, dhammavinaye ariyo aṭṭhaṅgiko maggo  na upalabbhati, samaṇopi tattha ^a^V1.0319^ea^ na upalabbhati, dutiyopi tattha  samaṇo na upalabbhati, tatiyopi tattha samaṇo na upalabbhati,  catutthopi tattha samaṇo na upalabbhati. yasmiñca kho, subhadda,  dhammavinaye ariyo aṭṭhaṅgiko maggo upalabbhati, samaṇopi tattha  upalabbhati, dutiyopi tattha...pe0.... catutthopi tattha samaṇo  upalabbhati. imasmiṃ kho, subhadda, dhammavinaye ariyo aṭṭhaṅgiko  maggo upalabbhati, idheva, subhadda, samaṇo, idha dutiyo samaṇo, idha  tatiyo samaṇo, idha catuttho samaṇo, suññā parappavādā samaṇebhi  aññehī''ti (dī0 ni0 2.214).</p>
              <p>[03] evaṃ yasmā titthāyatanaṃ akhettaṃ, sāsanaṃ khettaṃ, tasmā yathā  surattahatthapādo sūrakesarako sīho migarājā na susāne vā  saṅkārakūṭe vā paṭivasati, tiyojanasahassavitthataṃ pana himavantaṃ  ajjhogāhetvā maṇiguhāyaṃyeva paṭivasati. yathā ca chaddanto  nāgarājā na gocariyahatthikulādīsu navasu nāgakulesu uppajjati,  chaddantakuleyeva uppajjati. yathā ca valāhako assarājā na  gadrabhakule vā ghoṭakakule vā uppajjati, sindhuyā tīre pana  sindhavakuleyeva uppajjati. yathā ca sabbakāmadadaṃ manoharaṃ maṇiratanaṃ  na saṅkārakūṭe ^a^M1.0313^ea^ vā paṃsupabbatādīsu vā uppajjati, vepullapabbatabbhantareyeva  uppajjati. yathā ca timirapiṅgalo maccharājā na  khuddakapokkharaṇīsu uppajjati, caturāsītiyojanasahassagambhīre  mahāsamuddeyeva uppajjati. yathā ca diyaḍḍhayojanasatiko supaṇṇarājā  na gāmadvāre eraṇḍavanādīsu paṭivasati, mahāsamuddaṃ pana ajjhogāhetvā  simbalidahavaneyeva paṭivasati. yathā ca dhataraṭṭho suvaṇṇahaṃso na  gāmadvāre āvāṭakādīsu paṭivasati, navutihaṃsasahassaparivāro hutvā  cittakūṭapabbateyeva paṭivasati. yathā ca catuddīpissaro cakkavattirājā  ^a^P2.0007^ea^ na nīcakule uppajjati,  asambhinnajātikhattiyakuleyeva pana uppajjati. evameva imesu  samaṇesu ekasamaṇopi na aññatitthāyatane uppajjati,  ariyamaggaparikkhitte pana buddhasāsaneyeva uppajjati. tenāha bhagavā  ``idheva, bhikkhave, samaṇo...pe0... suññā parappavādā samaṇehi  samaṇebhi aññehī''ti.</p>
              <p>[03] ^b^sammā sīhanādaṃ nadathā^eb^ti ettha ^b^sammā^eb^ti hetunā  nayena kāraṇena. ^b^sīhanāda^eb^nti seṭṭhanādaṃ abhītanādaṃ appaṭinādaṃ.  imesañhi catunnaṃ samaṇānaṃ idheva atthitāya ayaṃ nādo seṭṭhanādo  nāma hoti uttamanādo. ``ime samaṇā idheva atthī''ti vadantassa  aññato bhayaṃ vā āsaṅkā ^a^V1.0320^ea^ vā natthīti abhītanādo nāma hoti.  ``amhākampi sāsane ime samaṇā atthī''ti pūraṇādīsu ekassāpi  uṭṭhahitvā vattuṃ asamatthatāya ayaṃ nādo appaṭinādo nāma hoti.  tena vuttaṃ ``sīhanādanti seṭṭhanādaṃ abhītanādaṃ appaṭināda''nti. </p>
              <p>[03] 140^b^.^eb^ ^b^ṭhānaṃ kho panetaṃ vijjatī^eb^ti idaṃ kho pana  kāraṇaṃ vijjati. yaṃ ^b^aññatitthiyā^eb^ti yena kāraṇena  aññatitthiyā. ettha ca titthaṃ jānitabbaṃ, titthakaro jānitabbo  titthiyā jānitabbā, titthiyasāvakā jānitabbā. ^b^titthaṃ^eb^nāma  dvāsaṭṭhi diṭṭhiyo. ettha hi sattā taranti uppalavanti ummujjanimujjaṃ  karonti, tasmā titthanti vuccanti. tāsaṃ diṭṭhīnaṃ uppādetā  ^b^titthakaro^eb^ nāma. tassa laddhiṃ gahetvā pabbajitā  ^b^titthiyā^eb^ nāma. tesaṃ paccayadāyakā ^b^titthiyasāvakā^eb^ti  veditabbā. ^b^paribbājakā^eb^ti gihibandhanaṃ pahāya pabbajjūpagatā.  ^b^assāso^eb^ti avassayo patiṭṭhā upatthambho. ^b^bala^eb^nti thāmo.  ^b^yena tumhe^eb^ti yena assāsena vā balena vā evaṃ vadetha.</p>
              <p>[03] ^b^atthi^eb^ ^a^M1.0314^ea^ ^b^kho no, āvuso, tena bhagavatā jānatā passatā  arahatā sammāsambuddhenā^eb^ti ettha ayaṃ saṅkhepattho -- yo so  bhagavā samatiṃsa pāramiyo pūretvā sabbakilese bhañjitvā anuttaraṃ  sammāsambodhiṃ abhisambuddho, tena bhagavatā tesaṃ tesaṃ sattānaṃ  āsayānusayaṃ ^b^jānatā,^eb^ hatthatale ṭhapitaṃ āmalakaṃ viya sabbaṃ  ñeyyadhammaṃ ^b^passatā^eb^. apica pubbenivāsādīhi jānatā, dibbena  cakkhunā passatā. tīhi vijjāhi ^a^P2.0008^ea^ chahi vā pana  abhiññāhi jānatā, sabbattha appaṭihatena samantacakkhunā passatā.  sabbadhammajānanasamatthāya paññāya jānatā, sabbasattānaṃ  cakkhuvisayātītāni tirokuṭṭādigatāni vāpi rūpāni ativisuddhena  maṃsacakkhunā passatā. attahitasādhikāya samādhipadaṭṭhānāya  paṭivedhapaññāya jānatā, parahitasādhikāya karuṇāpadaṭṭhānāya  desanāpaññāya passatā. arīnaṃ hatattā paccayādīnaṃ arahattā ca  ^b^arahatā,^eb^ sammā sāmañca saccānaṃ buddhattā ^b^sammāsambuddhena^eb^.  antarāyikadhamme vā jānatā, niyyānikadhamme passatā. kilesārīnaṃ  hatattā arahatā, sammā sāmaṃ sabbadhammānaṃ buddhattā sammāsambuddhenāti,  evaṃ catuvesārajjavasena catūhi ākārehi thomitena cattāro dhammā  akkhātā, ye mayaṃ attani sampassamānā evaṃ vadema, na  rājarājamahāmattādīnaṃ upatthambhaṃ kāyabalanti.</p>
              <p>[03] ^b^satthari^eb^ ^a^V1.0321^ea^ ^b^pasādo^eb^ti ``itipi so bhagavā''tiādinā  nayena buddhaguṇe anussarantānaṃ uppannappasādo. ^b^dhamme pasādo^eb^ti  ``svākkhāto bhagavatā dhammo''tiādinā nayena dhammaguṇe  anussarantānaṃ uppannappasādo. ^b^sīlesu paripūrakāritā^eb^ti  ariyakantesu sīlesu paripūrakāritā. ariyakantasīlāni nāma  ^b^pañcasīlāni^eb^. tāni hi bhavantaragatopi ariyasāvako attano  ariyasāvakabhāvaṃ ajānantopi na vītikkamati. sacepi hi naṃ koci  vadeyya -- ``imaṃ sakalaṃ cakkavattirajjaṃ sampaṭicchitvā khuddakamakkhikaṃ  jīvitā voropehī''ti, aṭṭhānametaṃ, yaṃ so tassa vacanaṃ kareyya. evaṃ  ariyānaṃ sīlāni kantāni piyāni manāpāni. tāni sandhāya vuttaṃ  ``sīlesu paripūrakāritā''ti.</p>
              <p>[03] ^b^sahadhammikā kho panā^eb^ti bhikkhu bhikkhunī sikkhamānā  sāmaṇero sāmaṇerī upāsako upāsikāti ete satta  ^b^sahadhammacārino.^eb^ etesu hi bhikkhu bhikkhūhi saddhiṃ sahadhammaṃ  carati samānasikkhatāya. tathā ^a^M1.0315^ea^ bhikkhunī bhikkhunīhi...pe0...  upāsikā upāsikāhi, sotāpanno sotāpannehi, sakadāgāmī...pe0...  anāgāmīhi sahadhammaṃ carati. tasmā sabbepete ^b^sahadhammikā^eb^ti  vuccanti. apicettha ariyasāvakāyeva adhippetā. tesañhi ^a^P2.0009^ea^  bhavantarepi maggadassanamhi vivādo natthi, tasmā te accantaṃ  ekadhammacāritāya sahadhammikā. iminā, ``suppaṭipanno bhagavato  sāvakasaṅgho''tiādinā nayena saṅghaṃ anussarantānaṃ uppannappasādo  kathito. ettāvatā cattāri sotāpannassa aṅgāni kathitāni honti.</p>
              <p>[03] ^b^ime kho no, āvuso^eb^ti, āvuso, ime cattāro dhammā  tena bhagavatā amhākaṃ assāso ceva balañcāti akkhātā, ye mayaṃ  attani sampassamānā evaṃ vadema. </p>
              <p>[03] 141^b^.^eb^ ^b^yo amhākaṃ satthā^eb^ti iminā  pūraṇakassapādike cha satthāro apadissanti. yathā pana idāni  sāsane ācariyupajjhāyādīsu ``amhākaṃ ācariyo, amhākaṃ  upajjhāyo''ti gehasitapemaṃ hoti. evarūpaṃ pemaṃ sandhāya ``satthari  pasādo''ti vadanti. thero panāha -- ``yasmā satthā nāma na  ekassa, na dvinnaṃ hoti, sadevakassa lokassa ekova satthā, tasmā  titthiyā `amhākaṃ satthā' ti ekapadeneva satthāraṃ visuṃ katvā  imināva padena viruddhā parājitā''ti. ^b^dhamme pasādo^eb^ti idaṃ  pana yathā idāni sāsane ``amhākaṃ ^b^dīghanikāyo^eb^ amhākaṃ  ^a^V1.0322^ea^ ^b^majjhimanikāyo^eb^''ti mamāyanti, evaṃ attano attano  pariyattidhamme gehasitapemaṃ sandhāya vadanti. ^b^sīlesū^eb^ti  ajasīlagosīlameṇḍakasīlakukkurasīlādīsu. ^b^idha no  āvuso^eb^ti ettha ^b^idhā^eb^ti pasādaṃ sandhāya vadanti. ^b^ko  adhippayāso^eb^ti ko adhikappayogo. ^b^yadida^eb^nti yamidaṃ  tumhākañceva amhākañca nānākaraṇaṃ vadeyyātha. taṃ kiṃ nāma?  tumhākampi hi catūsu ṭhānesu pasādo, amhākampi. nanu etasmiṃ  pasāde tumhe ca amhe ca dvedhā bhinnasuvaṇṇaṃ viya ekasadisāti  vācāya samadhurā hutvā aṭṭhaṃsu.</p>
              <p>[03] atha nesaṃ taṃ samadhurataṃ bhindanto bhagavā ^b^evaṃ  vādino^eb^tiādimāha. tattha ^b^ekā niṭṭhā^eb^ti yā tassa  pasādassa pariyosānabhūtā ^a^M1.0316^ea^ niṭṭhā, kiṃ sā ekā, udāhu puthūti evaṃ  pucchathāti vadati. yasmā pana tasmiṃ tasmiṃ samaye niṭṭhaṃ  apaññapento nāma natthi, brāhmaṇānañhi brahmaloko niṭṭhā, mahātāpasānaṃ  ābhassarā, paribbājakānaṃ subhakiṇhā, ājīvakānaṃ  ``anantamānaso''ti evaṃ parikappito asaññībhavo ^a^P2.0010^ea^.  imasmiṃ sāsane pana arahattaṃ niṭṭhā. sabbeva cete arahattameva  niṭṭhāti vadanti. diṭṭhivasena pana brahmalokādīni paññapenti.  tasmā attano attano laddhivasena ekameva niṭṭhaṃ paññapenti, taṃ dassetuṃ  bhagavā ^b^sammā byākaramānā^eb^tiādimāha.</p>
              <p>[03] idāni bhikkhūnampi ekā niṭṭhā, titthiyānampi ekā niṭṭhāti  dvīsu aṭṭakārakesu viya ṭhitesu bhagavā anuyogavattaṃ dassento ^b^sā  panāvuso, niṭṭhā sarāgassa, udāhu vītarāgassā^eb^tiādimāha. tattha  yasmā rāgarattādīnaṃ niṭṭhā nāma natthi. yadi siyā,  soṇasiṅgālādīnampi siyāti imaṃ dosaṃ passantānaṃ titthiyānaṃ  ``vītarāgassa āvuso sā niṭṭhā''tiādinā nayena byākaraṇaṃ  dassitaṃ.</p>
              <p>[03] tattha ^b^viddasuno^eb^ti paṇḍitassa.  ^b^anuruddhapaṭiviruddhassā^eb^ti rāgena anuruddhassa kodhena  paṭiviruddhassa. ^b^papañcārāmassa papañcaratino^eb^ti ettha āramanti  etthāti ārāmo. papañco ārāmo assāti ^b^papañcārāmo^eb^.  papañce rati assāti ^b^papañcarati. papañco^eb^ti ca  mattapamattākārabhāvena pavattānaṃ taṇhādiṭṭhimānānametaṃ adhivacanaṃ. idha  pana taṇhādiṭṭhiyova adhippetā. ^b^sarāgassā^eb^tiādīsu pañcasu  ṭhānesu ekova kileso āgato. tassa ākārato nānattaṃ ^a^V1.0323^ea^ veditabbaṃ.  ^b^sarāgassā^eb^ti hi vuttaṭṭhāne pañcakāmaguṇikarāgavasena gahito.  ^b^sataṇhassā^eb^ti bhavataṇhāvasena. ^b^saupādānassā^eb^ti  gahaṇavasena. ^b^anuruddhapaṭiviruddhassā^eb^ti yugaḷavasena.  ^b^papañcārāmassā^eb^ti papañcuppattidassanavasena. ^b^sarāgassā^eb^ti  vā ettha akusalamūlavasena gahito. ^b^sataṇhassā^eb^ti ettha  taṇhāpaccayā upādānadassanavasena. sesaṃ purimasadisameva. thero  panāha ``kasmā evaṃ viddhaṃsetha? ekoyeva hi ayaṃ lobho  rajjanavasena ^b^rāgo^eb^ti vutto. taṇhākaraṇavasena ^b^taṇhā^eb^.  gahaṇaṭṭhena ^b^upādānaṃ^eb^. yugaḷavasena ^b^anurodhapaṭivirodho^eb^.  papañcuppattidassanaṭṭhena ^b^papañco''^eb^ti. </p>
              <p>[03] 142^b^.^eb^ idāni ^a^M1.0317^ea^ imesaṃ kilesānaṃ mūlabhūtaṃ diṭṭhivādaṃ  dassento ^b^dvemā, bhikkhave, diṭṭhiyo^eb^tiādimāha.</p>
              <p>[03] tattha ^b^bhavadiṭṭhī^eb^ti sassatadiṭṭhi. ^b^vibhavadiṭṭhī^eb^ti  ucchedadiṭṭhi. ^b^bhavadiṭṭhiṃ allīnā^eb^ti taṇhādiṭṭhivasena sassatadiṭṭhiṃ  allīnā. ^b^upagatā^eb^ti ^a^P2.0011^ea^ taṇhādiṭṭhivaseneva  upagatā. ^b^ajjhositā^eb^ti taṇhādiṭṭhivaseneva anupaviṭṭhā.  ^b^vibhavadiṭṭhiyā te paṭiviruddhā^eb^ti te sabbe ucchedavādīhi saddhiṃ  -- ``tumhe andhabālā na jānātha, sassato ayaṃ loko, nāyaṃ loko  ucchijjatī''ti paṭiviruddhā niccaṃ kalahabhaṇḍanapasutā viharanti.  dutiyavārepi eseva nayo.</p>
              <p>[03] ^b^samudayañcā^eb^tiādīsu dve diṭṭhīnaṃ samudayā khaṇikasamudayo  paccayasamudayo ca. ^b^khaṇikasamudayo^eb^ diṭṭhīnaṃ nibbatti.  ^b^paccayasamudayo^eb^ aṭṭha ṭhānāni. seyyathidaṃ, khandhāpi diṭṭhiṭṭhānaṃ,  avijjāpi, phassopi, saññāpi, vitakkopi, ayonisomanasikāropi,  pāpamittopi, paratoghosopi diṭṭhiṭṭhānaṃ. ``khandhā hetu khandhā  paccayo diṭṭhīnaṃ upādāya samuṭṭhānaṭṭhena. evaṃ khandhāpi diṭṭhiṭṭhānaṃ.  avijjā... phasso... saññā... vitakko... ayonisomanasikāro...  pāpamitto... paratoghoso hetu, paratoghoso paccayo diṭṭhīnaṃ upādāya  samuṭṭhānaṭṭhena. evaṃ paratoghosopi diṭṭhiṭṭhānaṃ'' (paṭi0 ma0 1.124).  atthaṅgamāpi dveyeva khaṇikatthaṅgamo paccayatthaṅgamo ca.  ^b^khaṇikatthaṅgamo^eb^ nāma khayo vayo bhedo paribhedo aniccatā  antaradhānaṃ. ^b^paccayatthaṅgamo^eb^ nāma sotāpattimaggo.  sotāpattimaggo hi diṭṭhiṭṭhānasamugghātoti vutto.</p>
              <p>[03] ^b^assāda^eb^nti ^a^V1.0324^ea^ diṭṭhimūlakaṃ ānisaṃsaṃ. yaṃ sandhāya vuttaṃ --  ``yaṃdiṭṭhiko satthā hoti, taṃdiṭṭhikā sāvakā honti. yaṃdiṭṭhikā  satthāraṃ sāvakā sakkaronti, garuṃ karonti, mānenti, pūjenti,  labhanti tatonidānaṃ  cīvarapiṇḍapātasenāsanagilānapaccayabhesajjaparikkhāraṃ. ayaṃ, bhikkhave,  diṭṭhiyā diṭṭhadhammiko ānisaṃso''ti. ^b^ādīnava^eb^nti  diṭṭhiggahaṇamūlakaṃ upaddavaṃ. so vaggulivataṃ ukkuṭikappadhānaṃ  kaṇṭakāpassayatā pañcātapatappanaṃ sānupapātapatanaṃ kesamassuluñcanaṃ  appoṇakaṃ jhānantiādīnaṃ vasenaṃ veditabbo. ^b^nissaraṇa^eb^nti  diṭṭhīnaṃ nissaraṇaṃ nāma nibbānaṃ. ^b^yathābhūtaṃ^eb^ ^a^M1.0318^ea^ ^b^nappajānantī^eb^ti ye  etaṃ sabbaṃ yathāsabhāvaṃ na jānanti. ^b^na parimuccanti  dukkhasmā^eb^ti sakalavaṭṭadukkhato ^a^P2.0012^ea^ na parimuccanti.  iminā etesaṃ niṭṭhā nāma natthīti dasseti. ^b^parimuccanti  dukkhasmā^eb^ti sakalavaṭṭadukkhato parimuccanti. iminā etesaṃ niṭṭhā  nāma atthīti dvinnaṃ aṭṭakārakānaṃ aṭṭaṃ chindanto viya sāsanasmiṃyeva  niṭṭhāya atthitaṃ patiṭṭhapeti. </p>
              <p>[03] 143^b^.^eb^ idāni diṭṭhicchedanaṃ dassento ^b^cattārimāni,  bhikkhave, upādānānī^eb^tiādimāha. tesaṃ vitthārakathā  ^b^visuddhimagge^eb^ vuttāyeva.</p>
              <p>[03] ^b^sabbupādānapariññāvādā paṭijānamānā^eb^ti mayaṃ sabbesaṃ  upādānānaṃ pariññaṃ samatikkamaṃ vadāmāti evaṃ paṭijānamānā. ^b^na  sammā sabbupādānapariñña^eb^nti sabbesaṃ upādānānaṃ samatikkamaṃ sammā  na paññapenti. keci kāmupādānamattassa pariññaṃ paññapenti. keci  diṭṭhupādānamattassa paññapenti, keci sīlabbatupādānassāpi.  attavādupādānassa pana pariññaṃ paññapento nāma natthi. tesaṃ pana  bhedaṃ dassento ^b^kāmupādānassa pariññaṃ paññapentī^eb^tiādimāha.  tattha sabbepi kāmupādānassa pariññaṃ paññapentiyeva, channavuti  pāsaṇḍāpi hi ``kāmā kho pabbajitena na sevitabbā''ti  vatthupaṭisevanaṃ kāmaṃ kappatīti na paññapenti, akappiyameva katvā  paññapenti. ye pana sevanti, te theyyena sevanti. tena vuttaṃ  ``kāmupādānassa pariññaṃ paññapentī''ti.</p>
              <p>[03] yasmā ``natthi dinna''ntiādīni gahetvā caranti.  ``sīlena suddhi vatena suddhi, bhāvanāya suddhī''ti gaṇhanti,  attupaladdhiṃ na pajahanti, tasmā na diṭṭhupādānassa, na  sīlabbatupādānassa ^a^V1.0325^ea^, na attavādupādānassa pariññaṃ paññapenti. ^b^taṃ  kissa hetū^eb^ti taṃ apaññāpanaṃ etesaṃ kissa hetu, kiṃ kāraṇā?  ^b^imāni hi te bhonto^eb^ti yasmā te bhonto imāni tīṇi  kāraṇāni yathāsabhāvato na jānantīti attho. ye panettha dvinnaṃ  pariññānaṃ paññāpanakāraṇaṃ diṭṭhiñceva sīlabbatañca ``etaṃ  pahātabba''nti yathāsabhāvato jānanti. te sandhāya parato dve vārā  vuttā. tattha ye ``atthi dinna''ntiādīni gaṇhanti, te  diṭṭhupādānassa pariññaṃ paññapenti. ye pana ``na sīlena suddhi, na  vatena suddhi, na ^a^P2.0013^ea^ bhāvanāya suddhī''ti gaṇhanti, te  sīlabbatupādānassa pariññaṃ paññapenti. attavādupādānassa pariññaṃ  pana ekopi paññapetuṃ na sakkoti. aṭṭhasamāpattilābhinopi hi  candimasūriye pāṇinā ^a^M1.0319^ea^ parimajjitvā caramānāpi ca titthiyā tisso  pariññā paññapenti. attavādaṃ muñcituṃ na sakkonti. tasmā  punappunaṃ vaṭṭasmiṃyeva patanti. pathavijigucchanasasako viya hi ete.</p>
              <p>[03] tatthāyaṃ atthasallāpikā upamā -- pathavī kira sasakaṃ āha --  ``bho sasakā''ti. sasako āha -- ``ko eso''ti. ``kasmā  mameva upari sabbairiyāpathe kappento uccārapassāvaṃ karonto maṃ na  jānāsī''ti. ``suṭṭhu tayā ahaṃ diṭṭho, mayā akkantaṭṭhānampi  aṅgulaggehi phuṭṭhaṭṭhānaṃ viya hoti, vissaṭṭhaudakaṃ appamattakaṃ, karīsaṃ  katakaphalamattaṃ. hatthiassādīhi pana akkantaṭṭhānampi mahantaṃ,  passāvopi nesaṃ ghaṭamatto hoti, uccāropi pacchimatto hoti, alaṃ  mayhaṃ tayā''ti uppatitvā aññasmiṃ ṭhāne patito. tato naṃ pathavī  āha -- ``are dūraṃ gatopi nanu mayhaṃ upariyeva patitosī''ti.  so puna taṃ jigucchanto uppatitvā aññattha patito, evaṃ  vassasahassampi uppatitvā patamāno sasako pathaviṃ muñcituṃ na  sakkoti. evamevaṃ titthiyā sabbūpādānapariññaṃ paññapentopi  kāmupādānādīnaṃ tiṇṇaṃyeva samatikkamaṃ paññapenti. attavādaṃ pana  muñcituṃ na sakkonti, asakkontā punappunaṃ vaṭṭasmiṃyeva patantīti.</p>
              <p>[03] evaṃ yaṃ titthiyā samatikkamituṃ na sakkonti, tassa vasena  diṭṭhicchedavādaṃ vatvā idāni pasādapacchedavādaṃ dassento ^b^evarūpe  kho, bhikkhave, dhammavinaye^eb^tiādimāha. tattha ^b^dhammavinaye^eb^ti  dhamme ceva vinaye ca, ubhayenapi aniyyānikasāsanaṃ dasseti.  ``yo satthari pasādo ^a^V1.0326^ea^ so na sammaggato''ti aniyyānikasāsanamhi  hi satthā kālaṃ katvā sīhopi hoti, byagghopi hoti, dīpipi  acchopi taracchopi. sāvakā panassa migāpi sūkarāpi pasadāpi  honti, so ``ime mayhaṃ pubbe upaṭṭhākā paccayadāyakā''ti khantiṃ vā  mettaṃ vā anuddayaṃ vā akatvā tesaṃ upari patitvā lohitaṃ pivati,  thūlathūlamaṃsānipi khādati. satthā vā pana biḷāro hoti, sāvakā  ^a^P2.0014^ea^ kukkuṭā vā mūsikā vā. atha ne vuttanayeneva  anukampaṃ akatvā khādati. atha vā satthā nirayapālo hoti,  sāvakā nerayikasattā. so ``ime mayhaṃ pubbe upaṭṭhākā  paccayadāyakā''ti anukampaṃ akatvā vividhā kammakāraṇā karoti,  ādittepi rathe yojeti, aṅgārapabbatampi āropeti, lohakumbhiyampi  khipati ^a^M1.0320^ea^, anekehipi dukkhadhammehi sampayojeti. sāvakā vā pana  kālaṃ katvā sīhādayo honti, satthā migādīsu aññataro. te  ``imaṃ mayaṃ pubbe catūhi paccayehi upaṭṭhahimhā, satthā no aya''nti  tasmiṃ khantiṃ vā mettaṃ vā anuddayaṃ vā akatvā vuttanayeneva  anayabyasanaṃ pāpenti. evaṃ aniyyānikasāsane yo satthari pasādo,  so na sammaggato hoti, kañci kālaṃ gantvāpi pacchā vinassatiyeva.</p>
              <p>[03] ^b^yo dhamme pasādo^eb^ti aniyyānikasāsanasmiñhi dhamme  pasādo nāma, uggahitapariyāpuṭa -- dhāritavācittamattake tantidhamme  pasādo hoti, vaṭṭamokkho panettha natthi. tasmā yo ettha pasādo,  so punappunaṃ vaṭṭameva gambhīraṃ karotīti sāsanasmiṃ asammaggato  asabhāvato akkhāyati.</p>
              <p>[03] ^b^yā sīlesu paripūrakāritā^eb^ti yāpi ca  aniyyānikasāsane ajasīlādīnaṃ vasena paripūrakāritā, sāpi yasmā  vaṭṭamokkhaṃ bhavanissaraṇaṃ na sampāpeti, sampajjamānā pana  tiracchānayoniṃ āvahati, vipaccamānā nirayaṃ, tasmā sā na  sammaggatā akkhāyati. ^b^yā sahadhammikesū^eb^ti  aniyyānikasāsanasmiñhi ye sahadhammikā, tesu yasmā ekacce kālaṃ  katvā sīhādayopi honti, ekacce migādayo, tattha sīhādibhūtā  ``ime amhākaṃ sahadhammikā ahesu''nti migādibhūtesu khantiādīni  akatvā pubbe vuttanayeneva nesaṃ mahādukkhaṃ uppādenti. tasmā ettha  sahadhammikesu piyamanāpatāpi asammaggatā akkhāyati.</p>
              <p>[03] idaṃ pana sabbampi kāraṇabhedaṃ ekato katvā dassento bhagavā  ^b^taṃ kissa hetu? evañhetaṃ^eb^ ^a^V1.0327^ea^, ^b^bhikkhave, hotī^eb^tiādimāha.  tatrāyaṃ saṃkhepattho -- evañhetaṃ, bhikkhave, hoti, yaṃ mayā vuttaṃ ``yo  satthari pasādo so na sammaggato akkhāyatī''tiādi, taṃ evameva  hoti. kasmā? yasmā te pasādādayo durakkhāte dhammavinaye  ^a^P2.0015^ea^...pe0... asammāsambuddhappavediteti, ettha hi  ^b^yathā ta^eb^nti kāraṇatthe nipāto. tattha ^b^durakkhāte^eb^ti  dukkathite, dukkhathitattāyeva ^b^duppavedite^eb^. so panesa yasmā  maggaphalatthāya na niyyāti, tasmā ^b^aniyyāniko^eb^. rāgādīnaṃ  upasamāya asaṃvattanato ^b^anupasamasaṃvattaniko^eb^. na  sammāsambuddhena sabbaññunā ^a^M1.0321^ea^ paveditoti ^b^asammāsambuddhappavedito^eb^.  tasmiṃ ^b^aniyyānike anupasamasaṃvattanike  asammāsambuddhappavedite^eb^. ettāvatā bhagavā titthiyesu pasādo  surāpītasiṅgāle pasādo viya niratthakoti dasseti.</p>
              <p>[03] eko kira kāḷasiṅgālo rattiṃ nagaraṃ paviṭṭho surājallikaṃ  khāditvā punnāgavane nipajjitvā niddāyanto sūriyuggamane pabujjhitvā  cintesi ``imasmiṃ kāle na sakkā gantuṃ, bahū amhākaṃ verino, ekaṃ  vañcetuṃ vaṭṭatī''ti. so ekaṃ brāhmaṇaṃ gacchantaṃ disvā imaṃ  vañcessāmīti ``ayya brāhmaṇā''ti āha. ko eso brāhmaṇaṃ  pakkosatīti. ``ahaṃ, sāmī, ito tāva ehīti. kiṃ bhoti? maṃ  bahigāmaṃ nehi, ahaṃ te dve kahāpaṇasatāni dassāmīti. sopi  nayissāmīti taṃ pādesu gaṇhi. are bāla brāhmaṇa, na mayhaṃ  kahāpaṇā chaḍḍitakā atthi, dullabhā kahāpaṇā, sādhukaṃ maṃ gaṇhāhīti.  kathaṃ bho gaṇhāmīti? uttarāsaṅgena gaṇṭhikaṃ katvā aṃse laggetvā  gaṇhāhīti. brāhmaṇo taṃ tathā gahetvā dakkhiṇadvārasamīpaṭṭhānaṃ gantvā  ettha otāremīti pucchi. kataraṭṭhānaṃ nāma etanti? mahādvāraṃ  etanti. are bāla, brāhmaṇa, kiṃ tava ñātakā antaradvāre kahāpaṇaṃ  ṭhapenti, parato maṃ harā''ti. so punappunaṃ thokaṃ thokaṃ gantvā  ``ettha otāremi ettha otāremī''ti pucchitvā tena tajjito  khemaṭṭhānaṃ gantvā tattha otārehīti vutto otāretvā sāṭakaṃ gaṇhi.  kāḷasiṅgālo āha ``ahaṃ te dve kahāpaṇasatāni dassāmīti avocaṃ.  mayhaṃ pana kahāpaṇā bahū, na dve kahāpaṇasatāneva, yāva ahaṃ kahāpaṇe  āharāmi, tāva tvaṃ sūriyaṃ olokento tiṭṭhā''ti vatvā thokaṃ gantvā  nivattetvā puna brāhmaṇaṃ āha ``ayya brāhmaṇa mā ito olokehi,  sūriyameva olokento tiṭṭhā''ti. evañca pana vatvā ketakavanaṃ  pavisitvā yathāruciṃ pakkanto. brāhmaṇassapi sūriyaṃ ^a^P2.0016^ea^  olokentasseva nalāṭato ceva kacchehi ca sedā mucciṃsu.  atha naṃ rukkhadevatā āha -- </p>
              <p>[21] ``saddahāsi ^a^V1.0328^ea^ siṅgālassa, surāpītassa brāhmaṇa. </p>
              <p>[22] sippikānaṃ sataṃ natthi, kuto kaṃsasatā duve''ti..  (jā0 1.1.113).</p>
              <p>[03] evaṃ yathā kāḷasiṅgāle pasādo niratthako, evaṃ  titthiyesupīti. </p>
              <p>[03] 144^b^.^eb^ aniyyānikasāsane ^a^M1.0322^ea^ pasādassa niratthakabhāvaṃ  dassetvā niyyānikasāsane tassa sātthakataṃ dassetuṃ ^b^tathāgato ca  kho, bhikkhave^eb^tiādimāha. tattha ^b^kāmupādānassa pariññaṃ  paññapetī^eb^ti arahattamaggena kāmupādānassa pahānapariññaṃ samatikkamaṃ  paññapeti, itaresaṃ tiṇṇaṃ upādānānaṃ sotāpattimaggena pariññaṃ  paññapeti. ^b^evarūpe kho, bhikkhave, dhammavinaye^eb^ti, bhikkhave,  evarūpe dhamme ca vinaye ca. ubhayenapi niyyānikasāsanaṃ dasseti.  ^b^satthari pasādo^eb^ti evarūpe sāsane yo satthari pasādo, so  sammaggato akkhāyati, bhavadukkhanissaraṇāya saṃvattati.</p>
              <p>[03] tatrimāni vatthūni -- bhagavā kira vediyakapabbate  indasālaguhāyaṃ paṭivasati. atheko ulūkasakuṇo bhagavati gāmaṃ  piṇḍāya pavisante upaḍḍhamaggaṃ anugacchati, nikkhamante upaḍḍhamaggaṃ  paccuggamanaṃ karoti. so ekadivasaṃ sammāsambuddhaṃ sāyanhasamaye  bhikkhusaṅghaparivutaṃ nisinnaṃ pabbatā oruyha vanditvā pakkhe  paṇāmetvā añjaliṃ paggayha sīsaṃ heṭṭhā katvā dasabalaṃ namassamāno  aṭṭhāsi. bhagavā taṃ oloketvā sitaṃ pātvākāsi. ānandatthero  ``ko nu kho, bhante, hetu ko paccayo sitassa pātukammāyā''ti  pucchi. ``passānanda, imaṃ ulūkasakuṇaṃ, ayaṃ mayi ca bhikkhusaṅghe  ca cittaṃ pasādetvā satasahassakappe devesu ca manussesu ca saṃsaritvā  somanasso nāma paccekabuddho bhavissatī''ti āha -- </p>
              <p>[21] ulūkamaṇḍalakkhika, vediyake ciradīghavāsika. </p>
              <p>[22] sukhitosi tvaṃ ayya kosiya, kāluṭṭhitaṃ passasi  buddhavaraṃ.. </p>
              <p>[21] mayi ^a^V1.0329^ea^ ^a^P2.0017^ea^ cittaṃ pasādetvā, bhikkhusaṅghe  anuttare. </p>
              <p>[22] kappānaṃ satasahassāni, duggateso na gacchati.. </p>
              <p>[21] devalokā cavitvāna, kusalamūlena codito. </p>
              <p>[22] bhavissati anantañāṇo, somanassoti vissutoti..</p>
              <p>[03] aññānipi cettha rājagahanagare sumanamālākāravatthu  mahābherivādakavatthu morajikavatthu vīṇāvādakavatthu saṅkhadhamakavatthūti  evamādīni vatthūni ^a^M1.0323^ea^ vitthāretabbāni. evaṃ niyyānikasāsane satthari  pasādo sammaggato hoti.</p>
              <p>[03] ^b^dhamme pasādo^eb^ti niyyānikasāsanamhi dhamme pasādo  sammaggato hoti. saramatte nimittaṃ gahetvā suṇantānaṃ  tiracchānagatānampi sampattidāyako hoti, paramatthe kiṃ pana vattabbaṃ.  ayamattho maṇḍūkadevaputtādīnaṃ vatthuvasena veditabbo.</p>
              <p>[03] ^b^sīlesu paripūrakāritā^eb^ti niyyānikasāsanamhi sīlesu  paripūrakāritāpi sammaggatā hoti, saggamokkhasampattiṃ āvahati.  tattha chattamāṇavakavatthusāmaṇeravatthuādīni dīpetabbāni.</p>
              <p>[03] ^b^sahadhammikesū^eb^ti niyyānikasāsane sahadhammikesu  piyamanāpatāpi sammaggatā hoti, mahāsampattiṃ āvahati. ayamattho  ^b^vimānapetavatthūhi^eb^ dīpetabbo. vuttañhetaṃ --</p>
              <p>[03] ``khīrodanamahamadāsiṃ, bhikkhuno piṇḍāya carantassa...pe0...</p>
              <p>[03] phāṇitaṃ...pe0... ucchukhaṇḍikaṃ... timbarusakaṃ... kakkārikaṃ...</p>
              <p>[03] eḷālukaṃ... vallipakkaṃ... phārusakaṃ... hatthapatākaṃ...</p>
              <p>[03] sākamuṭṭhiṃ ^a^V1.0330^ea^ ... pupphakamuṭṭhiṃ... mūlakaṃ... nimbamuṭṭhiṃ...</p>
              <p>[03] ambikañjikaṃ... doṇinimmajjaniṃ... kāyabandhanaṃ...</p>
              <p>[03] aṃsabaddhakaṃ... āyogapaṭṭaṃ... vidhūpanaṃ... tālavaṇṭaṃ...</p>
              <p>[03] morahatthaṃ... chattaṃ... upāhanaṃ... pūvaṃ modakaṃ...</p>
              <p>[03] sakkhalikaṃ ^a^P2.0018^ea^ ahamadāsiṃ, bhikkhuno piṇḍāya  carantassa...pe0...</p>
              <p>[03] tassā me passa vimānaṃ, accharā kāmavaṇṇinīhamasmī''ti  (vi0 va0 406).</p>
              <p>[03] ^b^taṃ kissa hetū^eb^tiādi vuttanayānusāreneva yojetvā  veditabbaṃ. </p>
              <p>[03] 145^b^.^eb^ idāni ^a^M1.0324^ea^ yesaṃ upādānānaṃ titthiyā na sammā  pariññaṃ paññapenti, tathāgato paññapeti, tesaṃ paccayaṃ dassetuṃ ^b^ime  ca, bhikkhave^eb^tiādimāha. tattha ^b^kiṃnidānā^eb^tiādīsu  nidānādīni sabbāneva kāraṇavevacanāni. kāraṇañhi yasmā phalaṃ  nideti handa, naṃ gaṇhathāti appeti viya, tasmā ^b^nidāna^eb^nti  vuccati. yasmā taṃ tato jāyati samudeti pabhavati, tasmā  ^b^samudayo, jāti, pabhavo^eb^ti vuccati. ayaṃ panettha padattho --  kiṃ nidānaṃ etesanti ^b^kiṃnidānā^eb^. ko samudayo etesanti  ^b^kiṃsamudayā^eb^. kā jāti etesanti ^b^kiṃjātikā^eb^. ko  pabhavo etesanti ^b^kiṃpabhavā^eb^. yasmā pana tesaṃ taṇhā yathāvuttena  atthena nidānañceva samudayo ca jāti ca pabhavo ca, tasmā  ``taṇhānidānā''tiādimāha. evaṃ sabbapadesu attho veditabbo.  yasmā pana bhagavā na kevalaṃ upādānasseva paccayaṃ jānāti,  upādānassa paccayabhūtāya taṇhāyapi, taṇhādipaccayānaṃ vedanādīnampi  paccayaṃ jānātiyeva, tasmā ^b^taṇhā cāyaṃ, bhikkhave^eb^tiādimāha.</p>
              <p>[03] ^b^yato^eb^ ^a^V1.0331^ea^ ^b^ca kho^eb^ti yasmiṃ kāle. ^b^avijjā pahīnā  hotī^eb^ti vaṭṭamūlikā avijjā anuppādanirodhena pahīnā hoti.  ^b^vijjā uppannā^eb^ti arahattamaggavijjā uppannā. ^b^so  avijjāvirāgā vijjuppādā^eb^ti. so bhikkhu avijjāya ca pahīnattā  vijjāya ca uppannattā. ^b^neva kāmupādānaṃ upādiyatī^eb^ti neva  kāmupādānaṃ gaṇhāti na upeti, na sesāni upādānāni.  ^b^anupādiyaṃ na paritassatī^eb^ti evaṃ kiñci upādānaṃ aggaṇhanto  taṇhāparitassanāya na paritassati. ^b^aparitassa^eb^nti  aparitassanto taṇhaṃ anuppādento. ^b^paccattaṃyeva parinibbāyatī^eb^ti  sayameva kilesaparinibbānena parinibbāyati. evamassa āsavakkhayaṃ  dassetvā idāni khīṇāsavassa bhikkhuno paccavekkhaṇaṃ dassento  ^b^khīṇā jātī^eb^tiādimāha. taṃ vuttatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷasīhanādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. mahāsīhanādasuttavaṇṇanā </h3n>
            <h4>
              <h4n> vesālinagaravaṇṇanā </h4n>
              <p>[03] 146^b^.^eb^ ^b^evaṃ^eb^ ^a^V1.0332^ea^ ^a^M1.0325^ea^ ^a^P2.0019^ea^ ^b^me suta^eb^nti  mahāsīhanādasuttaṃ. tattha^b^ vesāliya^eb^nti evaṃnāmake nagare. taṃ  kira aparāparaṃ visālībhūtatāya ``vesālī''ti saṅkhaṃ gataṃ. tatrāyaṃ  anupubbakathā -- bārāṇasirañño kira aggamahesiyā kucchimhi gabbho  saṇṭhāsi. sā ñatvā rañño nivedesi. rājā gabbhaparihāraṃ adāsi.  sā sammā pariharīyamānā gabbhaparipākakāle vijāyanagharaṃ pāvisi.  puññavantīnaṃ paccūsasamaye gabbhavuṭṭhānaṃ hoti, sā ca tāsaṃ aññatarā,  tena paccūsasamaye alattakapaṭalabandhujīvakapupphasadisaṃ maṃsapesiṃ vijāyi.  tato ``aññā deviyo suvaṇṇabimbasadise putte vijāyanti,  aggamahesī maṃsapesinti rañño purato mama avaṇṇo uppajjeyyā''ti  cintetvā tena avaṇṇabhayena taṃ maṃsapesiṃ ekasmiṃ bhājane pakkhipitvā  paṭikujjitvā rājamuddikāya lañchetvā gaṅgāya sote pakkhipāpesi.  manussehi chaḍḍitamatte devatā ārakkhaṃ saṃvidahiṃsu. suvaṇṇapaṭṭakañcettha  jātihiṅgulakena ``bārāṇasirañño aggamahesiyā pajā''ti likhitvā  bandhiṃsu. tato taṃ bhājanaṃ ūmibhayādīhi anupaddutaṃ gaṅgāsotena  pāyāsi.</p>
              <p>[03] tena ca samayena aññataro tāpaso gopālakakulaṃ nissāya  gaṅgātīre viharati. so pātova gaṅgaṃ otiṇṇo taṃ bhājanaṃ  āgacchantaṃ disvā paṃsukūlasaññāya aggahesi. athettha taṃ  akkharapaṭṭikaṃ rājamuddikālañchanaṃ ca disvā muñcitvā taṃ maṃsapesiṃ  addasa, disvānassa etadahosi ``siyā gabbho, tathā hissa  duggandhapūtikabhāvo natthī''ti. assamaṃ netvā suddhe okāse ṭhapesi.  atha aḍḍhamāsaccayena dve maṃsapesiyo ahesuṃ. tāpaso disvā  sādhutaraṃ ṭhapesi. tato puna aḍḍhamāsaccayena ekamekissā maṃsapesiyā  hatthapādasīsānamatthāya pañca pañca piḷakā uṭṭhahiṃsu. atha tato  aḍḍhamāsaccayena ekā maṃsapesi suvaṇṇabimbasadiso dārako, ekā  dārikā ahosi.</p>
              <p>[03] tesu ^a^V1.0333^ea^ tāpasassa puttasineho uppajji, aṅguṭṭhakato cassa khīraṃ  nibbatti. tato pabhuti ca ^a^P2.0020^ea^ khīrabhattaṃ alabhittha,  so bhattaṃ bhuñjitvā khīraṃ dārakānaṃ mukhe ^a^M1.0326^ea^ āsiñcati. tesaṃ udaraṃ yaṃ  yaṃ pavisati, taṃ taṃ sabbaṃ maṇibhājanagataṃ viya dissati, evaṃ  nicchavī ahesuṃ. apare āhu ``sibbetvā ṭhapitā viya nesaṃ  aññamaññaṃ līnā chavi ahosī''ti. evaṃ te nicchavitāya vā  līnacchavitāya vā ^b^licchavī^eb^ti paññāyiṃsu.</p>
              <p>[03] tāpaso dārake posento ussūre gāmaṃ sikkhāya pavisati,  atidivā paṭikkamati. tassa taṃ byāpāraṃ ñatvā gopālakā āhaṃsu --  ``bhante, pabbajitānaṃ dārakaposanaṃ palibodho, amhākaṃ dārake detha,  mayaṃ posessāma, tumhe attano kammaṃ karothā''ti. tāpaso sādhūti  paṭissuṇi. gopālakā dutiyadivase maggaṃ samaṃ katvā pupphehi  okiritvā dhajapaṭākā ussāpetvā tūriyehi vajjamānehi assamaṃ  āgatā. tāpaso -- ``mahāpuññā dārakā appamādena vaḍḍhetha,  vaḍḍhetvā ca aññamaññaṃ āvāhavivāhaṃ karotha, pañcagorasena rājānaṃ  tosetvā bhūmibhāgaṃ gahetvā nagaraṃ māpetha, tattha kumāraṃ  abhisiñcathā''ti vatvā dārake adāsi. te sādhūti paṭissuṇitvā  dārake netvā posesuṃ.</p>
              <p>[03] dārakā vuddhimanvāya kīḷantā vivādaṭṭhānesu aññe  gopālakadārake hatthenapi pādenapi paharanti. te rodanti.  ``kissa rodathā''ti ca mātāpitūhi vuttā ``ime nimmātāpitikā  tāpasapositā amhe atipaharantī''ti vadanti. tato tesaṃ  mātāpitaro ``ime dārakā aññe dārake vināsenti dukkhāpenti, na  ime saṅgahetabbā, vajjetabbā ime''ti āhaṃsu. tato pabhuti kira so  padeso ^b^vajjī^eb^ti vuccati yojanasatiko parimāṇena. atha taṃ  padesaṃ gopālakā rājānaṃ tosetvā aggahesuṃ. tattha ca nagaraṃ māpetvā  soḷasavassuddesikaṃ kumāraṃ abhisiñcitvā rājānaṃ akaṃsu. tāya  cassa dārikāya saddhiṃ vivāhaṃ katvā katikaṃ akaṃsu  ``bāhirakadārikā na ānetabbā, ito dārikā na kassaci  dātabbā''ti. tesaṃ paṭhamasaṃvāsena dve dārakā jātā dhītā ca putto ca.  evaṃ soḷasakkhattuṃ dve dve jātā. tato tesaṃ dārakānaṃ yathākkamaṃ  vaḍḍhantānaṃ ārāmuyyānanivāsaṭṭhānaparivārasampattiṃ gahetuṃ appahontā  nagaraṃ tikkhattuṃ gāvutantarena gāvutantarena ^a^P2.0021^ea^  parikkhipiṃsu ^a^M1.0327^ea^. tassa punappunaṃ visālīkatattā vesālītveva nāmaṃ  jātaṃ. tena vuttaṃ ``vesāliyanti evaṃ nāmake nagare''ti.</p>
              <p>[03] 01 ^b^bahinagare^eb^ti ^a^V1.0334^ea^ nagarassa bahi, na ambapālivanaṃ viya  antonagarasmiṃ. ayaṃ pana jīvakambavanaṃ viya nagarassa bahiddhā  vanasaṇḍo. tena vuttaṃ ``bahinagare''ti. ^b^aparapure^eb^ti purassa  apare, pacchimadisāyanti attho. ^b^vanasaṇḍe^eb^ti so kira  vanasaṇḍo nagarassa pacchimadisāyaṃ gāvutamatte ṭhāne. tattha manussā  bhagavato gandhakuṭiṃ katvā taṃ parivāretvā bhikkhūnaṃ  rattiṭṭhānadivāṭṭhānacaṅkamaleṇakuṭimaṇḍapādīni patiṭṭhapesuṃ, bhagavā tattha  viharati. tena vuttaṃ ``aparapure vanasaṇḍe''ti. ^b^sunakkhatto^eb^ti  tassa nāmaṃ. licchavīnaṃ pana puttattā ^b^licchaviputto^eb^ti vutto.  ^b^acirapakkanto^eb^ti vibbhamitvā gihibhāvūpagamanena adhunāpakkanto.  ^b^parisatī^eb^ti parisamajjhe. ^b^uttarimanussadhammā^eb^ti ettha  ^b^manussadhammā^eb^ nāma dasakusalakammapathā. te paṭisedhetuṃ na  sakkoti. kasmā? upārambhabhayā. vesāliyañhi bahū manussā  ratanattaye pasannā buddhamāmakā dhammamāmakā saṅghamāmakā. te  dasakusalakammapathamattampi natthi samaṇassa gotamassāti vutte tvaṃ  kattha bhagavantaṃ pāṇaṃ hanantaṃ addasa, kattha adinnaṃ ādiyantantiādīni  vatvā attano pamāṇaṃ na jānāsi? kiṃ dantā me atthīti  pāsāṇasakkharā khādasi, ahinaṅguṭṭhe gaṇhituṃ vāyamasi, kakacadantesu  pupphāvaḷikaṃ kīḷituṃ icchasi? mukhato te dante pātessāmāti  vadeyyuṃ. so tesaṃ upārambhabhayā evaṃ vattuṃ na sakkoti. </p>
              <p>[06] vesālinagaravaṇṇanā niṭṭhitā. </p>
            </h4>
            <h4>
              <h4n> uttarimanussadhammādivaṇṇanā</h4n>
              <p>[03] tato uttariṃ pana visesādhigamaṃ paṭisedhento ^b^uttari  manussadhammā alamariyañāṇadassanaviseso^eb^ti āha.</p>
              <p>[03] tattha alamariyaṃ ñātunti ^b^alamariyo,^eb^ ariyabhāvāya  samatthoti vuttaṃ hoti. ñāṇadassanameva ^b^ñāṇadassanaviseso^eb^.  alamariyo ca so ñāṇadassanaviseso cāti  ^b^alamariyañāṇadassanaviseso^eb^. ñāṇadassananti dibbacakkhupi  vipassanāpi maggopi phalampi paccavekkhaṇañāṇampi ^a^P2.0022^ea^  sabbaññutaññāṇampi vuccati. ``appamatto samāno ñāṇadassanaṃ  ārādhetī''ti (ma0 ni0 1.311) hi ettha dibbacakkhu ñāṇadassanaṃ  nāma. ``ñāṇadassanāya ^a^V1.0335^ea^ cittaṃ abhinīharati ^a^M1.0328^ea^ abhininnāmetī''ti  (dī0 ni0 1.235) ettha vipassanāñāṇaṃ. ``abhabbā te  ñāṇadassanāya anuttarāya sambodhāyā''ti (a0 ni0  4.196)  ettha maggo. ``ayamañño uttari manussadhammā  alamariyañāṇadassanaviseso adhigato phāsu vihāro''ti (ma0 ni0  1.328) ettha phalaṃ. ``ñāṇañca pana me dassanaṃ udapādi, akuppā  me cetovimutti, ayamantimā jāti, natthi dāni punabbhavo''ti  (mahāva0 16) ettha paccavekkhaṇañāṇaṃ. ``ñāṇañca pana me dassanaṃ  udapādi sattāhakālaṅkato āḷāro kāḷāmo''ti (ma0 ni0 2.340)  ettha sabbaññutaññāṇaṃ. idha pana lokuttaramaggo adhippeto. tañhi  so bhagavato paṭisedheti.</p>
              <p>[03] ^b^takkapariyāhata^eb^nti iminā ācariyaṃ paṭibāhati. evaṃ  kirassa ahosi -- samaṇena gotamena ācariye upasaṅkamitvā sukhumaṃ  dhammantaraṃ gahitaṃ nāma natthi, takkapariyāhataṃ pana takketvā evaṃ  bhavissati evaṃ bhavissatīti takkapariyāhataṃ dhammaṃ desetīti.  ^b^vīmaṃsānucarita^eb^nti iminā cassa lokiyapaññaṃ anujānāti.  samaṇo gotamo paññavā, so taṃ paññāsaṅkhātaṃ indavajirūpamaṃ vīmaṃsaṃ  evaṃ vaṭṭissati, evaṃ vaṭṭissatīti ito cito ca anucarāpetvā  vīmaṃsāya anucaritaṃ dhammaṃ deseti. ^b^sayaṃpaṭibhāna^eb^nti imināssa  dhammesu paccakkhabhāvaṃ paṭibāhati. evaṃ hissa ahosi -- samaṇassa  gotamassa sukhumaṃ dhammantaraṃ vipassanā vā maggo vā phalaṃ vā  paccavekkhaṇā vā natthi, ayaṃ pana laddhapariso, rājānaṃ cakkavattiṃ viya  naṃ cattāro vaṇṇā parivārenti, suphusitaṃ panassa dantāvaraṇaṃ, mudukā  jivhā, madhuro saro, anelagaḷā vācā, so yaṃ yadevassa upaṭṭhāti, taṃ  taṃ gahetvā sayaṃpaṭibhānaṃ kathento mahājanaṃ rañjetīti.</p>
              <p>[03] ^b^yassa ca khvāssa atthāya dhammo desito^eb^ti yassa ca  kho atthāya assa dhammo desito. seyyathidaṃ, rāgapaṭighātatthāya  asubhakammaṭṭhānaṃ, dosappaṭighātatthāya mettābhāvanā, mohapaṭighātatthāya  pañca dhammā, vitakkūpacchedāya ^a^P2.0023^ea^ ānāpānassati.</p>
              <p>[03] ^b^so niyyāti takkarassa sammā dukkhakkhayāyā^eb^ti so  dhammo yo taṃ yathādesitaṃ karoti, tassa takkarassa sammā hetunā  nayena kāraṇena vaṭṭadukkhakkhayāya niyyāti gacchati tamatthaṃ sādhetīti  ^a^V1.0336^ea^ dīpeti ^a^M1.0329^ea^. idaṃ panesa na attano ajjhāsayena vadati. buddhānañhi  dhammo aniyyānikoti evamevaṃ pavedeyya, na pana sakkoti vattuṃ.  kasmā? upārambhabhayā. vesāliyañhi bahū  sotāpanna-sakadāgāmi-anāgāmiupāsakā. te evaṃ vadeyyuṃ  ``sunakkhatta tvaṃ bhagavatā desitadhammo aniyyānikoti vadasi, yadi  ayaṃ dhammo aniyyāniko, imasmiṃ nagare ime kasmā ettakā  sotāpannā jātā, ettakā sakadāgāmī, ettakā anāgāmīti pubbe  vuttanayena upārambhaṃ kareyyu''nti. so iminā upārambhabhayena  aniyyānikoti vattuṃ asakkonto ajjunena vissaṭṭhakaṇḍaṃ viya assa  dhammo amogho niyyāti, abbhantare panassa kiñci natthīti vadati.</p>
              <p>[03] ^b^assosi kho^eb^ti vesāliyaṃ brāhmaṇakulaseṭṭhikulādīsu tattha  tattha parisamajjhe evaṃ bhāsamānassa taṃ vacanaṃ suṇi, na pana  paṭisedhesi. kasmā? kāruññatāya. evaṃ kirassa ahosi ayaṃ  kuddho jhāyamānaṃ veḷuvanaṃ viya pakkhittaloṇaṃ uddhanaṃ viya ca  kodhavasena paṭapaṭāyati, mayā paṭibāhito pana mayipi āghātaṃ  bandhissati, evamassa tathāgate ca mayi cāti dvīsu janesu āghāto  atibhāriyo bhavissatīti kāruññatāya na paṭisedhesi. api cassa  evaṃ ahosi, buddhānaṃ avaṇṇakathanaṃ nāma puṇṇacande dosāropanasadisaṃ,  ko imassa kathaṃ gaṇhissati? sayameva kheḷe pacchinne mukhe sukkhe  oramissatīti iminā kāraṇena na paṭisedhesi.  ^b^piṇḍapātapaṭikkanto^eb^ti piṇḍapātapariyesanato apagato. </p>
              <p>[03] 147^b^.^eb^ ^b^kodhano^eb^ti caṇḍo pharuso.  ^b^moghapuriso^eb^ti tucchapuriso. yassa hi tasmiṃ attabhāve  maggaphalānaṃ upanissayo natthi, taṃ buddhā ``moghapuriso''ti vadanti.  upanissaye satipi tasmiṃ khaṇe magge vā phale vā asati  ``moghapuriso''ti vadantiyeva. imassa pana tasmiṃ attabhāve  maggaphalānaṃ ^a^P2.0024^ea^ upanissayo samucchinnoyeva, tena taṃ  ``moghapuriso''ti āha. ^b^kodhā ca panassa esā vācā  bhāsitā^eb^ti esā ca panassa vācā kodhena bhāsitā.</p>
              <p>[03] kasmā ^a^M1.0330^ea^ panesa bhagavato kuddhoti? ayañhi pubbe bhagavantaṃ  upasaṅkamitvā dibbacakkhuparikammaṃ pucchi. athassa bhagavā kathesi.  so dibbacakkhuṃ nibbattetvā ālokaṃ vaḍḍhetvā devaloke olokento  nandanavanacittalatāvanaphārusakavanamissakavanesu dibbasampattiṃ  anubhavamāne ^a^V1.0337^ea^ devaputte ca devadhītaro ca disvā etesaṃ evarūpāya  attabhāvasampattiyā ṭhitānaṃ kīvamadhuro nu kho saddo bhavissatīti  saddaṃ sotukāmo hutvā dasabalaṃ upasaṅkamitvā dibbasotadhātuparikammaṃ  pucchi. bhagavā panassa dibbasotadhātuyā upanissayo natthīti ñatvā  parikammaṃ na kathesi. na hi buddhā upanissayavirahita tassa  parikammaṃ kathenti. so bhagavati āghātaṃ bandhitvā cintesi ``ahaṃ  samaṇaṃ gotamaṃ paṭhamaṃ dibbacakkhuparikammaṃ pucchiṃ, so `mayhaṃ taṃ  sampajjatu vā mā vā sampajjatū'ti kathesi. ahaṃ pana  paccattapurisakārena taṃ nibbattetvā dibbasotadhātuparikammaṃ pucchiṃ, taṃ me  na kathesi. addhāssa evaṃ hoti `ayaṃ rājapabbajito  dibbacakkhuñāṇaṃ nibbattetvā dibbasotadhātuñāṇaṃ nibbattetvā  cetopariyañāṇaṃ nibbattetvā āsavānaṃ khayañāṇaṃ nibbattetvā mayā  samasamo bhavissatī'ti issāmacchariyavasena mayhaṃ na kathetī''ti.  bhiyyoso āghātaṃ bandhitvā kāsāyāni chaḍḍetvā gihibhāvaṃ patvāpi na  tuṇhībhūto vicarati. dasabalaṃ pana asatā tucchena abbhācikkhanto  vicarati. tenāha bhagavā ``kodhā ca panassa esā vācā  bhāsitā''ti.</p>
              <p>[03] ^b^vaṇṇo heso, sāriputtā^eb^ti, sāriputta, tathāgatena  satasahassakappādhikāni cattāri asaṅkhyeyyāni pāramiyo pūrentena  etadatthameva vāyāmo kato ``desanādhammo me niyyāniko  bhavissatī''ti. tasmā yo evaṃ vadeyya, so vaṇṇaṃyeva tathāgatassa  bhāsati. vaṇṇo heso, sāriputta, tathāgatassa guṇo eso  tathāgatassa, na aguṇoti dasseti.</p>
              <p>[03] ^b^ayampi^eb^ ^a^P2.0025^ea^ ^b^hi nāma  sāriputtā^eb^tiādinā kiṃ dasseti? sunakkhattena paṭisiddhassa  uttarimanussadhammassa attani atthitaṃ dasseti. bhagavā kira ayaṃ,  sāriputta, sunakkhatto moghapuriso natthi tathāgatassa  uttarimanussadhammoti vadati. mayhañca sabbaññutaññāṇaṃ nāma atthi,  iddhividhañāṇaṃ nāma atthi, dibbasotadhātuñāṇaṃ nāma atthi,  cetopariyañāṇaṃ nāma atthi, dasabalañāṇaṃ ^a^M1.0331^ea^ nāma atthi,  catuvesārajjañāṇaṃ nāma atthi, aṭṭhasu parisāsu akampanañāṇaṃ nāma  atthi, catuyoniparicchedakañāṇaṃ nāma atthi, pañcagatiparicchedakañāṇaṃ  nāma atthi, sabbepi cete uttarimanussadhammāyeva. evarūpesu  uttarimanussadhammesu ekassāpi vijānanasamatthaṃ dhammanvayamattampi nāma  etassa moghapurisassa na bhavissatīti etamatthaṃ dassetuṃ ^b^ayampi  hi nāma sāriputtā^eb^tiādinā nayena imaṃ desanaṃ ārabhi. tattha  anvetīti ^b^anvayo,^eb^ jānāti ^a^V1.0338^ea^, anubujjhatīti attho. dhammassa  anvayo ^b^dhammanvayo,^eb^ taṃ taṃ sabbaññutaññāṇādidhammaṃ  jānanapaññāyetaṃ adhivacanaṃ. ``itipi so bhagavā''tiādīhi  evarūpampi nāma mayhaṃ sabbaññutaññāṇasaṅkhātaṃ uttarimanussadhammaṃ  vijjamānameva atthīti jānituṃ tassa moghapurisassa dhammanvayopi na  bhavissatīti dasseti. iddhividhañāṇādīsupi evaṃ yojanā veditabbā. </p>
              <p>[06] uttarimanussadhammādivaṇṇanā niṭṭhitā. </p>
            </h4>
            <h4>
              <h4n> dasabalañāṇādivaṇṇanā </h4n>
              <p>[03] 148^b^.^eb^ ettha ca kiñcāpi cetopariyañāṇānantaraṃ  tisso vijjā vattabbā siyuṃ, yasmā pana tāsu vuttāsu upari  dasabalañāṇaṃ na paripūrati, tasmā tā avatvā tathāgatassa dasabalañāṇaṃ  paripūraṃ katvā dassento ^b^dasa kho panimāni  sāriputtā^eb^tiādimāha. tattha ^b^tathāgatabalānī^eb^ti aññehi  asādhāraṇāni tathāgatasseva balāni. yathā vā pubbabuddhānaṃ balāni  puññussayasampattiyā āgatāni, tathā āgatabalānītipi attho.  tattha duvidhaṃ tathāgatabalaṃ kāyabalañca ñāṇabalañca. tesu kāyabalaṃ  hatthikulānusārena veditabbaṃ. vuttañhetaṃ porāṇehi -- </p>
              <p>[21] ``kālāvakañca gaṅgeyyaṃ, paṇḍaraṃ tambapiṅgalaṃ. </p>
              <p>[22] gandhamaṅgalahemañca, uposathachaddantime dasā''ti..</p>
              <p>[03] imāni ^a^P2.0026^ea^ hi dasa hatthikulāni. tattha  kālāvakanti pakatihatthikulaṃ daṭṭhabbaṃ. yaṃ dasannaṃ purisānaṃ kāyabalaṃ,  taṃ ekassa kālāvakahatthino. yaṃ dasannaṃ kālāvakānaṃ balaṃ, taṃ  ekassa gaṅgeyyassa. yaṃ dasannaṃ gaṅgeyyānaṃ, taṃ ekassa paṇḍarassa.  yaṃ dasannaṃ paṇḍarānaṃ, taṃ ekassa tambassa. yaṃ dasannaṃ tambānaṃ, taṃ  ekassa piṅgalassa. yaṃ dasannaṃ piṅgalānaṃ, taṃ ekassa gandhahatthino.  yaṃ dasannaṃ gandhahatthīnaṃ, taṃ ekassa maṅgalassa. yaṃ dasannaṃ  maṅgalānaṃ, taṃ ekassa hemavatassa. yaṃ dasannaṃ hemavatānaṃ, taṃ ekassa  uposathassa. yaṃ ^a^M1.0332^ea^ dasannaṃ uposathānaṃ, taṃ ekassa chaddantassa. yaṃ  dasannaṃ chaddantānaṃ taṃ ekassa tathāgatassa. nārāyanasaṅghātabalantipi  idameva vuccati ^a^V1.0339^ea^. tadetaṃ pakatihatthigaṇanāya hatthīnaṃ koṭisahassānaṃ  purisagaṇanāya dasannaṃ purisakoṭisahassānaṃ balaṃ hoti. idaṃ tāva  tathāgatassa ^b^kāyabalaṃ^eb^.</p>
              <p>[03] ñāṇabalaṃ pana pāḷiyaṃ tāva āgatameva. dasabalañāṇaṃ,  catuvesārajjañāṇaṃ, aṭṭhasu parisāsu akampanañāṇaṃ,  catuyoniparicchedakañāṇaṃ, pañcagatiparicchedakañāṇaṃ. saṃyuttake (saṃ0  ni0  2.34) āgatāni tesattati ñāṇāni sattasattati ñāṇānīti  evaṃ aññānipi anekāni ñāṇasahassāni, etaṃ ^b^ñāṇabalaṃ^eb^ nāma.  idhāpi ñāṇabalameva adhippetaṃ. ñāṇañhi akampiyaṭṭhena  upatthambhanaṭṭhena ca ^b^bala^eb^nti vuttaṃ.</p>
              <p>[03] ^b^yehi balehi samannāgato^eb^ti yehi dasahi ñāṇabalehi upeto  samupeto. ^b^āsabhaṃ ṭhāna^eb^nti seṭṭhaṭṭhānaṃ uttamaṭṭhānaṃ. āsabhā vā  pubbabuddhā, tesaṃ ṭhānanti attho. apica gavasatajeṭṭhako usabho,  gavasahassajeṭṭhako vasabho. vajasatajeṭṭhako vā usabho,  vajasahassajeṭṭhako vasabho. sabbagavaseṭṭho sabbaparissayasaho seto  pāsādiko mahābhāravaho asanisatasaddehipi akampaniyo nisabho, so  idha usabhoti adhippeto. idampi hi tassa pariyāyavacanaṃ.  usabhassa idanti ^b^āsabhaṃ. ṭhāna^eb^nti catūhi pādehi pathaviṃ  uppīḷetvā acalaṭṭhānaṃ. idaṃ pana āsabhaṃ viyāti āsabhaṃ. yatheva  hi nisabhasaṅkhāto usabho usabhabalena samannāgato catūhi pādehi  pathaviṃ uppīḷetvā ^a^P2.0027^ea^ acalaṭṭhānena tiṭṭhati, evaṃ  tathāgatopi dasahi tathāgatabalehi samannāgato catūhi vesārajjapādehi  aṭṭhaparisapathaviṃ uppīḷetvā sadevake loke kenaci paccatthikena  paccāmittena akampiyo acalaṭṭhānena tiṭṭhati. evaṃ tiṭṭhamānova taṃ  āsabhaṃ ṭhānaṃ paṭijānāti, upagacchati na paccakkhāti attani  āropeti. tena vuttaṃ ``āsabhaṃ ṭhānaṃ paṭijānātī''ti. </p>
              <p>[01] ^b^parisāsū^eb^ti aṭṭhasu parisāsu. ^b^sīhanādaṃ  nadatī^eb^ti seṭṭhanādaṃ abhītanādaṃ nadati, sīhanādasadisaṃ vā nādaṃ  nadati. ayamattho sīhanādasuttena ^a^M1.0333^ea^ dīpetabbo. yathā vā sīho  sahanato hananato ca sīhoti vuccati, evaṃ tathāgato lokadhammānaṃ  sahanato parappavādānañca hananato sīhoti vuccati. evaṃ vuttassa  sīhassa nādaṃ sīhanādaṃ. tattha yathā sīho sīhabalena samannāgato  sabbattha visārado vigatalomahaṃso sīhanādaṃ nadati, evaṃ  tathāgatasīhopi tathāgatabalehi samannāgato aṭṭhasu ^a^V1.0340^ea^ parisāsu visārado  vigatalomahaṃso iti rūpantiādinā nayena  nānāvidhadesanāvilāsasampannaṃ sīhanādaṃ nadati. tena vuttaṃ  ``parisāsu sīhanādaṃ nadatī''ti. ^b^brahmacakkaṃ pavattetī^eb^ti ettha  ^b^brahma^eb^nti seṭṭhaṃ uttamaṃ visiṭṭhaṃ. cakka-saddo panāyaṃ -- </p>
              <p>[21] sampattiyaṃ lakkhaṇe ca, rathaṅge iriyāpathe. </p>
              <p>[27] dāne ratanadhammūra-cakkādīsu ca dissati. </p>
              <p>[22] dhammacakke idha mato, tañca dvedhā vibhāvaye..</p>
              <p>[03] ``cattārimāni, bhikkhave, cakkāni, yehi samannāgatānaṃ  devamanussāna''ntiādīsu (a0 ni0  4.31) hi ayaṃ sampattiyaṃ  dissati. ``pādatalesu cakkāni jātānī''ti (dī0 ni0 2.35)  ettha lakkhaṇe. ``cakkaṃva vahato pada''nti (dha0 pa0 1) ettha  rathaṅge. ``catucakkaṃ navadvāra''nti (saṃ0 ni0  1.29) ettha  iriyāpathe. ``dadaṃ bhuñja mā ca pamādo, cakkaṃ pavattaya  sabbapāṇina''nti (jā0 1.7.149) ettha dāne. ``dibbaṃ  cakkaratanaṃ pāturahosī''ti (dī0 ni0 2.243) ettha ratanacakke.  ``mayā pavattitaṃ cakka''nti (su0 ni0 562) ettha dhammacakke.  ``icchāhatassa posassa, cakkaṃ bhamati matthake''ti (jā0 1.1.104;  1.5.103) ettha uracakke. ``khurapariyantena cepi cakkenā''ti  (dī0 ni0 1.166) ettha ^a^P2.0028^ea^ paharaṇacakke.  ``asanivicakka''nti (dī0 ni0 3.61; saṃ0 ni0  2.162)  ettha asanimaṇḍale. idha panāyaṃ dhammacakke adhippeto.</p>
              <p>[03] taṃ pana dhammacakkaṃ duvidhaṃ hoti paṭivedhañāṇañceva desanāñāṇañca.  tattha paññāpabhāvitaṃ attano ariyabalāvahaṃ paṭivedhañāṇaṃ.  karuṇāpabhāvitaṃ sāvakānaṃ ariyabalāvahaṃ desanāñāṇaṃ. tattha  paṭivedhañāṇaṃ uppajjamānaṃ uppannanti duvidhaṃ. tañhi abhinikkhamanato  yāva arahattamaggā uppajjamānaṃ, phalakkhaṇe uppannaṃ nāma.  tusitabhavanato vā yāva mahābodhipallaṅke ^a^M1.0334^ea^ arahattamaggā uppajjamānaṃ,  phalakkhaṇe uppannaṃ nāma. dīpaṅkaradasabalato paṭṭhāya vā yāva  arahattamaggā uppajjamānaṃ, phalakkhaṇe uppannaṃ nāma. desanāñāṇampi  pavattamānaṃ pavattanti duvidhaṃ. tañhi yāva aññātakoṇḍaññassa  sotāpattimaggā pavattamānaṃ, phalakkhaṇe pavattaṃ nāma. tesu  paṭivedhañāṇaṃ ^a^V1.0341^ea^ lokuttaraṃ, desanāñāṇaṃ lokiyaṃ. ubhayampi panetaṃ  aññehi asādhāraṇaṃ, buddhānaṃyeva orasañāṇaṃ.</p>
              <p>[03] idāni yehi balehi samannāgato tathāgato āsabhaṃ ṭhānaṃ  paṭijānāti, yāni āditova ``dasa kho panimāni, sāriputta,  tathāgatassa tathāgatabalānī''ti nikkhittāni, tāni vitthārato  dassetuṃ ^b^katamāni dasa? idha, sāriputta, tathāgato ṭhānañca  ṭhānato^eb^tiādimāha. tattha ^b^ṭhānañca ṭhānato^eb^ti kāraṇañca  kāraṇato. kāraṇañhi yasmā tattha phalaṃ tiṭṭhati tadāyattavuttiyāya  uppajjati ceva pavattati ca, tasmā ṭhānanti vuccati. taṃ bhagavā  ``ye ye dhammā yesaṃ yesaṃ dhammānaṃ hetū paccayā uppādāya, taṃ taṃ ṭhānaṃ.  ye ye dhammā yesaṃ yesaṃ dhammānaṃ na hetū na paccayā uppādāya, taṃ taṃ  aṭṭhāna''nti pajānanto ṭhānañca ṭhānato aṭṭhānañca aṭṭhānato yathābhūtaṃ  pajānāti. abhidhamme panetaṃ, ``tattha katamaṃ tathāgatassa ṭhānañca  ṭhānato aṭṭhānañca aṭṭhānato yathābhūtaṃ ñāṇa''ntiādinā (vibha0  809) nayena vitthāritameva. ^b^yampī^eb^ti yena ñāṇena.  ^b^idampi, sāriputta, tathāgatassā^eb^ti idampi ṭhānāṭṭhānañāṇaṃ  tathāgatassa tathāgatabalaṃ nāma hotīti attho. evaṃ sabbapadesu  yojanā veditabbā.</p>
              <p>[03] ^b^kammasamādānāna^eb^nti ^a^P2.0029^ea^ samādiyitvā  katānaṃ kusalākusalakammānaṃ, kammameva vā kammasamādānaṃ.  ^b^ṭhānaso hetuso^eb^ti paccayato ceva hetuto ca. tattha  gatiupadhikālapayogā vipākassa ṭhānaṃ. kammaṃ hetu. imassa pana  ñāṇassa vitthārakathā ``atthekaccāni pāpakāni kammasamādānāni  gatisampattipaṭibāḷhāni na vipaccantī''tiādinā (vibha0 810)  nayena ^b^abhidhamme^eb^ āgatāyeva.</p>
              <p>[03] ^b^sabbatthagāmini^eb^nti sabbagatigāminiṃ agatigāminiñca.  ^b^paṭipada^eb^nti maggaṃ. ^b^yathābhūtaṃ pajānātī^eb^ti bahūsupi  manussesu ekameva pāṇaṃ ghātentesu imassa ^a^M1.0335^ea^ cetanā nirayagāminī  bhavissati, imassa cetanā tiracchānayonigāminīti iminā nayena  ekavatthusmimpi kusalākusalacetanāsaṅkhātānaṃ paṭipattīnaṃ aviparītato  sabhāvaṃ jānāti. imassa ca ñāṇassa vitthārakathā ``tattha katamaṃ  tathāgatassa sabbatthagāminiṃ paṭipadaṃ yathābhūtaṃ ñāṇaṃ? idha tathāgato  ayaṃ ^a^V1.0342^ea^ maggo ayaṃ paṭipadā nirayagāmīti pajānātī''tiādinā (vibha0  811) nayena ^b^abhidhamme^eb^ āgatāyeva.</p>
              <p>[03] ^b^anekadhātu^eb^nti cakkhudhātuādīhi kāmadhātuādīhi vā  dhātūhi bahudhātuṃ. ^b^nānādhātu^eb^nti tāsaṃyeva dhātūnaṃ vilakkhaṇatāya  nānappakāradhātuṃ. ^b^loka^eb^nti khandhāyatanadhātulokaṃ.  ^b^yathābhūtaṃ pajānātī^eb^ti tāsaṃ tāsaṃ dhātūnaṃ aviparītato sabhāvaṃ  paṭivijjhati. idampi ñāṇaṃ ``tattha katamaṃ tathāgatassa  anekadhātunānādhātulokaṃ yathābhūtaṃ ñāṇaṃ, idha tathāgato khandhanānattaṃ  pajānātī''tiādinā nayena ^b^abhidhamme^eb^ vitthāritameva.</p>
              <p>[03] ^b^nānādhimuttikata^eb^nti hīnādīhi adhimuttīhi  nānādhimuttikabhāvaṃ. idampi ñāṇaṃ, ``tattha katamaṃ tathāgatassa  sattānaṃ nānādhimuttikataṃ yathābhūtaṃ ñāṇaṃ, idha tathāgato pajānāti  santi sattā hīnādhimuttikā''ti ādinā nayena ^b^abhidhamme^eb^  vitthāritameva.</p>
              <p>[03] ^b^parasattāna^eb^nti padhānasattānaṃ. ^b^parapuggalāna^eb^nti tato  paresaṃ hīnasattānaṃ. ekatthameva vā etaṃ ^a^P2.0030^ea^ padadvayaṃ.  veneyyavasena pana dvedhā vuttaṃ. ^b^indriyaparopariyatta^eb^nti saddhādīnaṃ  indriyānaṃ parabhāvaṃ aparabhāvañca, vuddhiñca hāniñcāti attho.  imassapi ñāṇassa vitthārakathā -- ``tattha katamaṃ tathāgatassa  parasattānaṃ parapuggalānaṃ indriyaparopariyattaṃ yathābhūtaṃ ñāṇaṃ, idha  tathāgato sattānaṃ āsayaṃ pajānāti anusayaṃ pajānātī''tiādinā  (vibha0 814) nayena ^b^abhidhamme^eb^ āgatāyeva.</p>
              <p>[03] ^b^jhānavimokkhasamādhisamāpattīna^eb^nti paṭhamādīnaṃ catunnaṃ  jhānānaṃ rūpī rūpāni passatītiādīnaṃ aṭṭhannaṃ vimokkhānaṃ  savitakkasavicārādīnaṃ tiṇṇaṃ samādhīnaṃ paṭhamajjhānasamāpattiādīnañca  navannaṃ anupubbasamāpattīnaṃ. ^b^saṃkilesa^eb^nti hānabhāgiyadhammaṃ.  ^b^vodāna^eb^nti visesabhāgiyadhammaṃ. ^b^vuṭṭhāna^eb^nti ``vodānampi  vuṭṭhānaṃ. tamhā ^a^M1.0336^ea^ tamhā samādhimhā vuṭṭhānampi vuṭṭhāna''nti (vibha0  828) evaṃ vuttapaguṇajjhānañceva bhavaṅgaphalasamāpattiyo ca. heṭṭhimaṃ  heṭṭhimañhi paguṇajjhānaṃ uparimassa uparimassa padaṭṭhānaṃ hoti. tasmā  ``vodānampi vuṭṭhāna''nti vuttaṃ. bhavaṅgena pana sabbajjhānehi vuṭṭhānaṃ  hoti. phalasamāpattiyā nirodhasamāpattito ^a^V1.0343^ea^ vuṭṭhānaṃ hoti. taṃ  sandhāya ``tamhā tamhā samādhimhā vuṭṭhānampi vuṭṭhāna''nti vuttaṃ.  idampi ñāṇaṃ ``tattha katamaṃ tathāgatassa  jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ  ñāṇaṃ, jhāyīti cattāro jhāyī, atthekacco jhāyī sampattiṃyeva samānaṃ  vipattīti paccetī''tiādinā (vibha0 828) nayena ^b^abhidhamme^eb^  vitthāritaṃ. sattannaṃ ñāṇānaṃ vitthārakathāvinicchayo  sammohavinodaniyaṃ ^b^vibhaṅgaṭṭhakathāyaṃ^eb^ vutto.  pubbenivāsānussatidibbacakkhuñāṇakathā ^b^visuddhimagge^eb^ vitthāritā.  āsavakkhayakathā bhayabherave. </p>
              <p>[03] 149^b^.^eb^ ^b^imāni kho sāriputtā^eb^ti yāni pubbe  ``dasa kho panimāni, sāriputta, tathāgatassa tathāgatabalānī''ti  avocaṃ, imāni tānīti appanaṃ karoti. tattha ^a^P2.0031^ea^  paravādīkathā hoti -- ^b^dasabalañāṇaṃ^eb^ nāma pāṭiyekkaṃ natthi,  sabbaññutaññāṇassevāyaṃ pabhedoti. taṃ na tathā daṭṭhabbaṃ. aññameva  hi dasabalañāṇaṃ, aññaṃ sabbaññutaññāṇaṃ. dasabalañāṇañhi  sakasakakiccameva jānāti. sabbaññutañāṇaṃ tampi tato avasesampi  pajānāti. dasabalañāṇesu hi paṭhamaṃ kāraṇākāraṇameva jānāti.  dutiyaṃ kammantaravipākantarameva. tatiyaṃ kammaparicchedameva. catutthaṃ  dhātunānattakāraṇameva. pañcamaṃ sattānaṃ ajjhāsayādhimuttimeva. chaṭṭhaṃ  indriyānaṃ tikkhamudubhāvameva. sattamaṃ jhānādīhi saddhiṃ tesaṃ  saṃkilesādimeva. aṭṭhamaṃ pubbenivutthakhandhasantatimeva. navamaṃ sattānaṃ  cutipaṭisandhimeva. dasamaṃ saccaparicchedameva. sabbaññutaññāṇaṃ pana  etehi jānitabbañca tato uttariñca pajānāti. etesaṃ pana kiccaṃ na  sabbaṃ karoti. tañhi jhānaṃ hutvā appetuṃ na sakkoti, iddhi hutvā  vikubbituṃ na sakkoti, maggo hutvā kilese khepetuṃ na sakkoti.  apica paravādī evaṃ pucchitabbo -- ``dasabalañāṇaṃ nāma etaṃ  savitakkasavicāraṃ avitakkavicāramattaṃ avitakkāvicāraṃ kāmāvacaraṃ  rūpāvacaraṃ arūpāvacaraṃ lokiyaṃ lokuttara''nti? jānanto paṭipāṭiyā  satta ñāṇāni savitakkasavicārānīti vakkhati. tato parāni dve  ^a^M1.0337^ea^ avitakkāvicārānīti vakkhati. āsavakkhayañāṇaṃ siyā  savitakkasavicāraṃ, siyā avitakkavicāramattaṃ, siyā  avitakkāvicāranti vakkhati. tathā paṭipāṭiyā satta  kāmāvacarāni, tato parāni dve rūpāvacarāni, avasāne ekaṃ  lokuttaranti vakkhati, sabbaññutaññāṇaṃ pana savitakkasavicārameva  kāmāvacarameva lokiyamevāti vakkhati.</p>
              <p>[03] evamettha ^a^V1.0344^ea^ anupadavaṇṇanaṃ katvā idāni yasmā tathāgato paṭhamaṃyeva  ṭhānāṭṭhānañāṇena veneyyasattānaṃ āsavakkhayādhigamassa ceva  anadhigamassa ca ṭhānāṭṭhānabhūtaṃ kilesāvaraṇābhāvaṃ passati,  lokiyasammādiṭṭhiṭṭhānadassanato niyatamicchādiṭṭhiṭṭhānābhāvadassanato ca.  atha nesaṃ kammavipākañāṇena vipākāvaraṇābhāvaṃ passati,  tihetukapaṭisandhidassanato. sabbatthagāminīpaṭipadāñāṇena ^a^P2.0032^ea^  kammāvaraṇābhāvaṃ passati, anantariyakammābhāvadassanato.  evaṃ anāvaraṇānaṃ anekadhātunānādhātuñāṇena anukūladhammadesanatthaṃ  cariyavisesaṃ passati, dhātuvemattadassanato. atha nesaṃ  nānādhimuttikatāñāṇena adhimuttiṃ passati, payogaṃ anādiyitvāpi  adhimuttivasena dhammadesanatthaṃ. athevaṃ diṭṭhādhimuttīnaṃ yathāsatti  yathābalaṃ dhammaṃ desetuṃ indriyaparopariyattañāṇena indriyaparopariyattaṃ  passati, saddhādīnaṃ tikkhamudubhāvadassanato. evaṃ  pariññātindriyaparopariyattā pana te sace dūre honti, paṭhamajjhānādīsu  vasībhūtattā iddhivisesena te khippaṃ upagacchati. upagantvā ca nesaṃ  pubbenivāsānussatiñāṇena pubbajātibhāvanaṃ, dibbacakkhuñāṇānubhāvato  pattabbena cetopariyañāṇena sampati cittavisesaṃ passanto  āsavakkhayañāṇānubhāvena āsavakkhayagāminiyā paṭipadāya  vigatasammohattā āsavakkhayāya dhammaṃ deseti. tasmā iminā  anukkamena imāni dasabalāni vuttānīti veditabbāni.</p>
              <p>[03] ^b^taṃ, sāriputta, vācaṃ appahāyā^eb^tiādīsu puna evarūpiṃ  vācaṃ na vakkhāmīti vadanto taṃ vācaṃ pajahati nāma. puna evarūpaṃ  cittaṃ na uppādessāmīti cintento cittaṃ pajahati nāma. puna  evarūpaṃ diṭṭhiṃ na gaṇhissāmīti pajahanto diṭṭhiṃ paṭinissajjati  nāma, tathā akaronto neva pajahati, na paṭinissajjati. ^b^so  yathābhataṃ nikkhitto evaṃ niraye^eb^ti yathā nirayapālehi āharitvā  niraye ṭhapito, evaṃ niraye ṭhapitoyevāti veditabbo.</p>
              <p>[03] idānissa ^a^M1.0338^ea^ atthasādhakaṃ upamaṃ dassento  ^b^seyyathāpī^eb^tiādimāha. tattha ^b^sīlasampanno^eb^tiādīsu  lokiyalokuttarā sīlasamādhipaññā veditabbā. lokuttaravaseneva  vinivattetumpi vaṭṭati. ayañhi sammāvācākammantājīvehi  sīlasampanno, sammāvāyāmasatisamādhīhi samādhisampanno,  sammādiṭṭhisaṅkappehi paññāsampanno, so evaṃ sīlādisampanno bhikkhu  yathā diṭṭheva dhamme imasmiṃyeva attabhāve aññaṃ ārādheti arahattaṃ  pāpuṇāti, evaṃsampadamidaṃ, sāriputta, vadāmi imampi ^a^V1.0345^ea^ kāraṇaṃ  evarūpameva ^a^P2.0033^ea^. yathā hi maggānantaraṃ avirajjhitvāva  phalaṃ nibbattati, evameva imassāpi puggalassa cutianantaraṃ  avirajjhitvāva niraye paṭisandhi hotīti dasseti. sakalasmiñhi  buddhavacane imāya upamāya gāḷhataraṃ katvā vuttaupamā nāma natthi. </p>
              <p>[03] 150^b^.^eb^ ^b^vesārajjānī^eb^ti ettha sārajjapaṭipakkho  vesārajjaṃ, catūsu ṭhānesu sārajjābhāvaṃ paccavekkhantassa  uppannasomanassamayañāṇassetaṃ nāmaṃ. ^b^sammāsambuddhassa te  paṭijānato^eb^ti ahaṃ sammāsambuddho, sabbe dhammā mayā abhisambuddhāti  evaṃ paṭijānato tava. ^b^anabhisambuddhā^eb^ti ime nāma dhammā tayā  anabhisambuddhā. ^b^tatra vatā^eb^ti tesu vata anabhisambuddhāti evaṃ  dassitadhammesu. ^b^sahadhammenā^eb^ti sahetunā sakāraṇena vacanena  sunakkhatto viya vippalapanto appamāṇaṃ. ^b^nimittameta^eb^nti ettha  puggalopi dhammopi nimittanti adhippeto. taṃ puggalaṃ na passāmi,  yo maṃ paṭicodessati, taṃ dhammaṃ na passāmi, yaṃ dassetvā ayaṃ nāma  dhammo tayā anabhisambuddhoti maṃ paṭicodessatīti ayamettha attho.  ^b^khemappatto^eb^ti khemaṃ patto, sesapadadvayaṃ imasseva vevacanaṃ.  sabbañhetaṃ vesārajjañāṇameva sandhāya vuttaṃ. dasabalassa hi ayaṃ nāma  dhammo tayā anabhisambuddhoti codakaṃ puggalaṃ vā codanākāraṇaṃ  anabhisambuddhadhammaṃ vā apassato sabhāvabuddhoyeva vā samāno ahaṃ  buddhosmīti vadāmīti paccavekkhantassa balavataraṃ somanassaṃ uppajjati.  tena sampayuttaṃ ñāṇaṃ ^b^vesārajjaṃ^eb^ nāma. taṃ sandhāya  ``khemappatto''tiādimāha. evaṃ sabbattha attho veditabbo.</p>
              <p>[03] ^b^antarāyikā dhammā^eb^ti ettha pana antarāyaṃ karontīti  ^b^antarāyikā,^eb^ te atthato sañcicca vītikkantā satta  āpattikkhandhā. sañcicca vītikkantañhi antamaso  dukkaṭa-dubbhāsitampi maggaphalānaṃ antarāyaṃ karoti. idha pana  methunadhammo ^a^M1.0339^ea^ adhippeto. methunaṃ sevato hi yassa kassaci  nissaṃsayameva maggaphalānaṃ antarāyo hoti. ^b^yassa kho pana tesu  atthāyā^eb^ti rāgakkhayādīsu yassa atthāya. ^b^dhammo desito^eb^ti  asubhabhāvanādidhammo kathito ^a^P2.0034^ea^. ^b^tatra vata  ma^eb^nti tasmiṃ aniyyānikadhamme maṃ. sesaṃ vuttanayeneva veditabbaṃ. </p>
              <p>[06] dasabalañāṇādivaṇṇanā niṭṭhitā. </p>
            </h4>
            <h4>
              <h4n> aṭṭhaparisavaṇṇanā </h4n>
              <p>[03] 151^b^.^eb^ ``aṭṭha ^a^V1.0346^ea^ kho imā sāriputtā''ti idaṃ kasmā  āraddhaṃ? vesārajjañāṇassa baladassanatthaṃ. yathā hi byattaṃ parisaṃ  ajjhogāhetvā viññūnaṃ cittaṃ ārādhanasamatthāya kathāya dhammakathikassa  chekabhāvo paññāyati, evaṃ imā aṭṭha parisā patvā vesārajjañāṇassa  vesārajjabhāvo sakkā ñātunti vesārajjañāṇassa balaṃ dassento, ^b^aṭṭha  kho imā sāriputtā^eb^tiādimāha.</p>
              <p>[03] tattha ^b^khattiyaparisā^eb^ti khattiyānaṃ sannipatitvā  nisinnaṭṭhānaṃ, esa nayo sabbattha. mārakāyikānaṃ pana sannipatitvā  nisinnaṭṭhānaṃ māraparisā veditabbā, na mārānaṃ. sabbāpi cetā  parisā uggaṭṭhānadassanavasena gahitā. manussā hi ``ettha rājā  nisinno''ti pakativacanampi vattuṃ na sakkonti, kacchehi sedā  muccanti. evaṃ uggā khattiyaparisā. brāhmaṇā tīsu vedesu kusalā  honti, gahapatayo nānāvohāresu ceva akkharacintāya ca. samaṇā  sakavādaparavādesu kusalā honti. tesaṃ majjhe dhammakathākathanaṃ nāma  ativiya bhāro. amanussāpi uggā honti. amanussoti hi  vuttamattepi manussānaṃ sakalasarīraṃ saṅkampati, tesaṃ rūpaṃ vā disvā  saddaṃ vā sutvā sattā visaññino honti. evaṃ amanussaparisā  uggā. tāsupi dhammakathākathanaṃ nāma ativiya bhāro. iti  uggaṭṭhānadassanavasena tā gahitāti veditabbā.</p>
              <p>[03] ^b^ajjhogāhatī^eb^ti anupavisati. ^b^anekasataṃ  khattiyaparisa^eb^nti bimbisārasamāgama ñātisamāgama  licchavīsamāgamasadisaṃ. aññesupi cakkavāḷesu labbhatiyeva. kiṃ  pana bhagavā aññāni cakkavāḷānipi gacchatīti? āma gacchati.  kīdiso hutvā? yādisā te, tādisoyeva. tenevāha  ``abhijānāmi ^a^M1.0340^ea^ kho panāhaṃ, ānanda, anekasataṃ khattiyaparisaṃ  upasaṅkamitā, tattha yādisako tesaṃ ^a^P2.0035^ea^ vaṇṇo hoti,  tādisako mayhaṃ vaṇṇo hoti. yādisako tesaṃ saro hoti,  tādisako mayhaṃ saro hoti. dhammiyā kathāya sandassemi  samādapemi samuttejemi sampahaṃsemi. bhāsamānañca maṃ na jānanti  `ko nu kho ayaṃ bhāsati devo vā manusso vā'ti. dhammiyā  kathāya sandassetvā samādapetvā samuttejetvā sampahaṃsetvā  antaradhāyāmi ^a^V1.0347^ea^. antarahitañca maṃ na jānanti `ko nu kho ayaṃ  antarahito devo vā manusso vā'''ti (dī0 ni0 2.172). </p>
              <p>[01] khattiyā keyūraṅgadamālāgandhādivibhūsitā  nānāvirāgavasanā āmukkamaṇikuṇḍalā moḷidharā honti. kiṃ  bhagavāpi evaṃ attānaṃ maṇḍeti? te ca odātāpi honti kāḷāpi  maṃgulacchavīpi. kiṃ satthāpi evarūpo hotīti? satthā attano  pabbajitavaseneva gacchati, tesaṃ pana tādiso hutvā upaṭṭhāti, gantvā  rājāsane nisinnaṃ attānaṃ dasseti, tesaṃ ``ajja amhākaṃ rājā  ativiya virocatī''ti hoti. te ca bhinnassarāpi honti  gaggassarāpi kākassarāpi. satthā brahmassareneva dhammaṃ katheti.  tādisako mayhaṃ saro hotīti idaṃ pana bhāsantaraṃ sandhāya kathitaṃ.  manussānaṃ pana taṃ sutvā ``ajja rājā madhurena sarena kathetī''ti  hoti. kathetvā pakkante ca bhagavati puna rājānaṃ āgataṃ disvā  ``ko nu kho aya''nti vīmaṃsā uppajjati.</p>
              <p>[03] idaṃ vuttaṃ hoti -- ko nu kho ayaṃ imasmiṃ ṭhāne idāneva  māgadhabhāsāya sīhaḷabhāsāya madhurena sarena kathento antarahito, kiṃ  devo, udāhu manussoti? kimatthaṃ panevaṃ ajānantānaṃ dhammaṃ  desetīti? vāsanatthāya. evaṃ sutopi hi dhammo anāgate paccayo  hotiyevāti anāgataṃ paṭicca desetīti.</p>
              <p>[03] ^b^sannisinnapubba^eb^nti saṅgamma nisinnapubbaṃ.  ^b^sallapitapubba^eb^nti ālāpasallāpo katapubbo. ^b^sākacchā^eb^ti  dhammasākacchāpi samāpajjitapubbā. ^b^anekasataṃ  brāhmaṇaparisa^eb^ntiādīnampi soṇadaṇḍasamāgamādivasena ceva  aññacakkavāḷavasena ca sambhavo veditabbo. </p>
              <p>[06] aṭṭhaparisavaṇṇanā niṭṭhitā. </p>
            </h4>
            <h4>
              <h4n> catuyonivaṇṇanā </h4n>
              <p>[03] 152^b^.^eb^ ^b^catasso^eb^ ^a^M1.0341^ea^ ^b^kho imā, sāriputta, yoniyo^eb^ti  ettha ^b^yonī^eb^ti khandhakoṭṭhāsassapi kāraṇassapi passāvamaggassapi  nāmaṃ. ``catasso nāgayoniyo catasso supaṇṇayoniyo''ti (saṃ0  ni0  3.342, 392) ettha ^a^V1.0348^ea^ hi khandhakoṭṭhāso yoni nāma.  ``yoni hesā ^a^P2.0036^ea^ bhūmija phalassa adhigamāyā''ti  (ma0 ni0 2.227) ettha kāraṇaṃ. ``na cāhaṃ brāhmaṇaṃ brūmi,  yonijaṃ mattisambhava''nti (ma0 ni0 2.457; dha0 pa0 396)  ettha passāvamaggo. idha pana khandhakoṭṭhāso yonīti adhippeto.  tattha aṇḍe jātā ^b^aṇḍajā^eb^. jalābumhi jātā ^b^jalābujā^eb^.  saṃsede jātā ^b^saṃsedajā^eb^. vinā etehi kāraṇehi uppatitvā  viya nibbattā abhinibbattāti ^b^opapātikā. abhinibbhijja  jāyantī^eb^ti bhinditvā nikkhamanavasena jāyanti. ^b^pūtikuṇape  vā^eb^tiādīhi aniṭṭhaṭṭhānāneva dassitāni. iṭṭhesupi  sappitelamadhuphāṇitādīsu sattā jāyanti eva. ^b^devā^eb^tiādīsu  cātumahārājikato paṭṭhāya uparidevā opapātikāva honti. bhūmadevā  pana catuyonikā. ^b^ekacce ca manussā^eb^ti manussesu keci devā  viya opapātikā ca honti. yebhuyyena panete jalābujāva,  aṇḍajāpi ettha kontaputtā dvebhātiyattherā viya, saṃsedajāpi padumagabbhe  nibbattapokkharasātibrāhmaṇapadumavatidevīādayo viya, evaṃ  vinipātikesu nijjhāmataṇhikapetā nerayikā viya opapātikāyeva,  avasesā catuyonikāpi honti. yathā te evaṃ yakkhāpi  sabbacatuppadapakkhijātidīghajātiādayopi sabbe catuyonikāyeva. </p>
              <p>[06] catuyonivaṇṇanā niṭṭhitā. </p>
            </h4>
            <h4>
              <h4n> pañcagativaṇṇanā </h4n>
              <p>[03] 153^b^.^eb^ ^b^pañca kho imā, sāriputta, gatiyo^eb^ti  ettha sukatadukkaṭakammavasena gantabbāti gatiyo. apica gatigati  nibbattigati ajjhāsayagati vibhavagati nipphattigatīti bahuvidhā gati  nāma. tattha ``taṃ gatiṃ pecca gacchāmī''ti (a0 ni0  4.184)  ca, ``yassa gatiṃ na jānanti, devā gandhabbamānusā''ti (dha0 pa0  420) ca ayaṃ ^b^gatigati^eb^ nāma. ``imesaṃ kho ahaṃ bhikkhūnaṃ  sīlavantānaṃ neva jānāmi gatiṃ vā agatiṃ vā''ti (ma0 ni0  1.508) ayaṃ ^b^nibbattigati^eb^ nāma. ``evampi kho te ahaṃ  brahme ^a^M1.0342^ea^ gatiṃ ca pajānāmi jutiñca pajānāmī''ti (ma0 ni0 1.503)  ayaṃ ^b^ajjhāsayagati^eb^ nāma. ``vibhavo gati dhammānaṃ, nibbānaṃ  arahato gatī''ti (pari0 339) ayaṃ ^b^vibhavagati^eb^ nāma.  ``dveyeva gatiyo bhavanti ^a^V1.0349^ea^ anaññā''ti (dī0 ni0 1.258; 2.34)  ayaṃ ^b^nipphattigati^eb^ nāma. tāsu idha gatigati adhippetā.</p>
              <p>[03] ^b^nirayo^eb^tiādīsu ^a^P2.0037^ea^ niratiatthena  nirassādaṭṭhena ^b^nirayo^eb^. tiriyaṃ añchitāti ^b^tiracchānā^eb^.  tesaṃ yoni ^b^tiracchānayoni^eb^. peccabhāvaṃ pattānaṃ visayoti  ^b^pettivisayo^eb^. manaso ussannattā ^b^manussā^eb^. pañcahi  kāmaguṇehi attano attano ānubhāvehi ca dibbantīti ^b^devā.  nirayañcāhaṃ, sāriputtā^eb^tiādīsu nirayoti saddhiṃ okāsena khandhā.  ^b^tiracchānayoniṃ cā^eb^tiādīsupi eseva nayo. ^b^maggaṃ  paṭipada^eb^nti ubhayenāpi vuttagatisaṃvattanika kammameva dasseti.  ^b^yathā ca paṭipanno^eb^ti yena maggena yāya paṭipadāya paṭipannoti  ubhayampi ekato katvā niddisati. ^b^apāya^eb^ntiādīsu  vaḍḍhisaṅkhātā sukhasaṅkhātā vā ayā apetattā ^b^apāyo^eb^.  dukkhassa gati paṭisaraṇanti ^b^duggati^eb^. dukkaṭakārino ettha  vinipatantīti ^b^vinipāto. nibbānañcāha^eb^nti idaṃ pana na  kevalaṃ gatigatimeva, gatinissaraṇaṃ nibbānampi jānāmīti  dassanatthamāha. idha ^b^maggo paṭipadā^eb^ti ubhayenāpi ariyamaggova  vutto. </p>
              <p>[06] pañcagativaṇṇanā niṭṭhitā. </p>
            </h4>
            <h4>
              <h4n> ñāṇappavattākāravaṇṇanā </h4n>
              <p>[03] 154^b^.^eb^ idāni yathāvuttesu sattasu ṭhānesu aṭṭhasu ṭhānesu  attano ñāṇappavattākāraṃ dassento ^b^idhāhaṃ, sāriputtā^eb^tiādimāha.</p>
              <p>[03] tattha ^b^ekantadukkhā^eb^ti niccadukkhā nirantaradukkhā.  ^b^tibbā^eb^ti bahalā. ^b^kaṭukā^eb^ti kharā.  ^b^seyyathāpī^eb^tiādīni opammadassanatthaṃ vuttāni. tattha  ^b^kāsū^eb^ti āvāṭopi vuccati rāsipi. </p>
              <p>[21] ``kinnu santaramānova, kāsuṃ khaṇasi sārathi. </p>
              <p>[22] puṭṭho me samma akkhāhi, kiṃ kāsuyā karissasī''ti..  (jā0 2.22.3) -- </p>
              <p>[25] ettha ^a^V1.0350^ea^ hi āvāṭo kāsu nāma. </p>
              <p>[22] ``aṅgārakāsuṃ ^a^M1.0343^ea^ apare phunanti, narā rudantā  paridaḍḍhagattā''ti.. (jā0 2.22.462) -- </p>
              <p>[25] ettha rāsi. idha pana āvāṭo adhippeto. tenevāha  ``sādhikaporisā''ti. tattha sādhikaṃ porisaṃ pamāṇaṃ assāti  ^b^sādhikaporisā,^eb^ atirekapañcaratanāti attho. ^b^vītaccikānaṃ  vītadhūmāna^eb^nti etaṃ pariḷāhassa balavabhāvadīpanatthaṃ vuttaṃ, acciyā  vā sati dhūme vā sati, vāto samuṭṭhāti, tena pariḷāho na balavā  hoti. ^b^ghammapareto^eb^ti ghammānugato ^a^P2.0038^ea^.  ^b^tasito^eb^ti jātataṇho. ^b^pipāsito^eb^ti udakaṃ pātukāmo.  ^b^ekāyanena maggenā^eb^ti ekapatheneva maggena, anukkamaniyena ubhosu  passesu nirantarakaṇṭakarukkhagahanena. ^b^paṇidhāyā^eb^ti  aṅgārakāsuyaṃ patthanā nāma natthi, aṅgārakāsuṃ ārabbha pana  iriyāpathassa ṭhapitattā evaṃ vuttaṃ.</p>
              <p>[03] ^b^evameva kho^eb^ti ettha idaṃ opammasaṃsandanaṃ -- aṅgārakāsu  viya hi nirayo daṭṭhabbo. aṅgārakāsumaggo viya nirayūpagaṃ kammaṃ.  maggāruḷho viya kammasamaṅgī puggalo. cakkhumā puriso viya  dibbacakkhuko bhagavā. yathā so puriso maggāruḷhaṃ disvā  vijānāti ``ayaṃ iminā maggena gantvā aṅgārakāsuyaṃ  patissatī''ti, evamevaṃ bhagavā pāṇātipātādīsu yaṃkiñci kammaṃ  āyūhantaṃ evaṃ jānāti ``ayaṃ imaṃ kammaṃ katvā niraye  nibbattissattī''ti. yathā so puriso aparabhāge taṃ aṅgārakāsuyā  patitaṃ passati, evameva bhagavā aparabhāge ``so puriso taṃ kammaṃ  katvā kuhiṃ nibbatto''ti ālokaṃ vaḍḍhetvā dibbacakkhunā olokento  niraye nibbattaṃ passati pañcavidhabandhanādimahādukkhaṃ anubhavantaṃ.  tattha kiñcāpi tassa kammāyūhanakāle añño vaṇṇo, niraye  nibbattassa añño. athāpi ``so satto taṃ kammaṃ katvā kattha  nibbatto''ti olokentassa anekasahassānaṃ sattānaṃ majjhe ṭhitopi  ``ayaṃ so''ti soyeva satto āpāthaṃ āgacchati, ``dibbacakkhubalaṃ  nāma eta''nti vadanti.</p>
              <p>[03] dutiyaupamāyaṃ yasmā aṅgārakāsuyaṃ viya gūthakūpe pariḷāho  natthi, tasmā ``ekantadukkhā''ti avatvā ``dukkhā''tiādimāha.  etthāpi purimanayeneva opammasaṃsandanaṃ veditabbaṃ ^a^V1.0351^ea^. imampi hi puggalaṃ  bhagavā hatthiyoniādīsu ^a^M1.0344^ea^ yattha katthaci nibbattaṃ  vadhabandhanāakaḍḍhanavikaḍḍhanādīhi mahādukkhaṃ anubhavamānaṃ passatiyeva.</p>
              <p>[03] tatiyaupamāyaṃ ^b^tanupattapalāso^eb^ti na abbhapaṭalaṃ viya  tanupaṇṇo, viraḷapaṇṇattaṃ panassa sandhāya idaṃ vuttaṃ.  ^b^kabaracchāyo^eb^ti viraḷacchāyo. ^b^dukkhabahulā^eb^ti  pettivisayasmiñhi ^a^P2.0039^ea^ dukkhameva bahulaṃ, sukhaṃ parittaṃ  kadāci anubhavitabbaṃ hoti, tasmā evamāha. etthāpi purimanayeneva  opammasaṃsandanaṃ veditabbaṃ.</p>
              <p>[03] catutthaupamāyaṃ ^b^bahalapattapalāso^eb^ti nirantarapaṇṇo  pattasañchanno. ^b^santacchāyo^eb^ti pāsāṇacchattaṃ viya ghanacchāyo.  ^b^sukhabahulā vedanā^eb^ti manussaloke khattiyakulādīsu sukhabahulā  vedanā vedayitabbā hoti, tā vedayamānaṃ nipannaṃ vā nisinnaṃ vā  passāmīti dasseti. idhāpi opammasaṃsandanaṃ purimanayeneva veditabbaṃ.</p>
              <p>[03] pañcamaupamāyaṃ ^b^pāsādo^eb^ti dīghapāsādo.  ^b^ullittāvalitta^eb^nti anto ceva ullittaṃ bahi ca avalittaṃ.  ^b^phusitaggaḷa^eb^nti dvārabāhāhi saddhiṃ supihitakavāṭaṃ.  ^b^gonakatthato^eb^ti caturaṅgulādhikalomena kāḷakojavena atthato.  ^b^paṭikatthato^eb^ti uṇṇāmayena setāttharaṇena atthato.  ^b^paṭalikatthato^eb^ti ghanapupphakena uṇṇāmayāttharaṇena atthato.  ^b^kadalimigapavarapaccattharaṇo^eb^ti kadalimigacammamayena  uttamapaccattharaṇena atthato. taṃ kira paccattharaṇaṃ setavatthassa upari  kadalimigacammaṃ attharitvā sibbetvā karonti.  ^b^sauttaracchado^eb^ti saha uttaracchadena, uttaribaddhena rattavitānena  saddhinti attho. ^b^ubhatolohitakūpadhāno^eb^ti sīsūpadhānañca  pādūpadhānañcāti pallaṅkassa ubhato ṭhapitalohitakūpadhāno. idhāpi  upamāsaṃsandanaṃ purimanayeneva veditabbaṃ.</p>
              <p>[03] ayaṃ panettha aparabhāgayojanā, yathā so puriso maggāruḷhameva  jānāti ``ayaṃ etena maggena gantvā pāsādaṃ āruyha kūṭāgāraṃ  pavisitvā pallaṅke nisīdissati vā nipajjissati vā''ti, evamevaṃ  bhagavā dānādīsu puññakiriyavatthūsu yaṃkiñci kusalakammaṃ  āyūhantaṃyeva puggalaṃ disvā ``ayaṃ imaṃ katvā devaloke  nibbattissatī''ti jānāti. yathā so puriso aparabhāge ^a^M1.0345^ea^  ^a^V1.0352^ea^ taṃ pāsādaṃ āruyha kūṭāgāraṃ pavisitvā pallaṅke nisinnaṃ vā   nipannaṃ vā ekantasukhaṃ nirantarasukhaṃ vedanaṃ vedayamānaṃ passati, evamevaṃ bhagavā  aparabhāge ``so taṃ kalyāṇaṃ katvā kuhiṃ nibbatto''ti ālokaṃ  vaḍḍhetvā dibbacakkhunā olokento devaloke ^a^P2.0040^ea^  nibbattaṃ passati, nandanavanādīsu accharāsaṅghaparivutaṃ dibbasampattiṃ  anubhavamānaṃ. </p>
              <p>[06] ñāṇappavattākāravaṇṇanā niṭṭhitā. </p>
            </h4>
            <h4>
              <h4n> āsavakkhayavāravaṇṇanā</h4n>
              <p>[03] āsavakkhayavāre ``dibbena cakkhunā''ti avatvā ``tamenaṃ  passāmī''ti vuttaṃ. taṃ kasmāti ce? niyamābhāvā. imañhi  puggalaṃ dibbacakkhunāpi passissati, cetopariyañāṇenāpi jānissati,  sabbaññutaññāṇenapi jānissatiyeva. ^b^ekantasukhā vedanā^eb^ti  idaṃ kiñcāpi devalokasukhena saddhiṃ byañjanato ekaṃ, atthato pana  nānā hoti. devalokasukhañhi rāgapariḷāhādīnaṃ atthitāya na  ekanteneva sukhaṃ. nibbānasukhaṃ pana sabbapariḷāhānaṃ vūpasamāya  sabbākārena ekantasukhaṃ. upamāyampi ``yathā pāsāde  ekantasukhā''ti vuttaṃ. taṃ maggapariḷāhassa avūpasantatāya  chātajjhattatāya pipāsābhibhūtatāya ca na ekantameva sukhaṃ. vanasaṇḍe  pana pokkharaṇiyaṃ oruyha rajojallassa pavāhitattā maggadarathassa  vūpasantatāya bhisamūlakhādanena ceva madhurodakapānena ca khuppipāsānaṃ  vinītatāya udakasāṭakaṃ parivattetvā maṭṭhadukūlaṃ nivāsetvā  taṇḍulatthavikaṃ ussīsake katvā udakasāṭakaṃ pīḷetvā hadaye ṭhapetvā  mandamandena ca vātena bījayamānassa nipannattā sabbākārena  ekantasukhaṃ hoti.</p>
              <p>[03] ^b^evameva kho^eb^ti ettha idaṃ opammasaṃsandanaṃ -- pokkharaṇī  viya hi ariyamaggo daṭṭhabbo. pokkharaṇimaggo viya  pubbabhāgapaṭipadā. maggāruḷho viya paṭipadāsamaṅgīpuggalo.  cakkhumā puriso viya dibbacakkhu bhagavā. vanasaṇḍo viya nibbānaṃ.  yathā so puriso maggāruḷhaṃ disvāva jānāti ``ayaṃ iminā  maggena gantvā pokkharaṇiyaṃ nhatvā ramaṇīye vanasaṇḍe rukkhamūle  nisīdissati vā nipajjissati vā''ti, evamevaṃ bhagavā paṭipadaṃ  pūrentameva nāmarūpaṃ ^a^V1.0353^ea^ paricchindantameva paccayapariggahaṃ karontameva  lakkhaṇārammaṇāya vipassanāya kammaṃ karontameva jānāti ``ayaṃ imaṃ  paṭipadaṃ pūretvā sabbāasave khepetvā anāsavaṃ cetovimuttiṃ  paññāvimuttinti evaṃ vuttaṃ phalasamāpattiṃ upasampajja ^a^M1.0346^ea^ viharissatī''ti.  yathā ^a^P2.0041^ea^ so puriso aparabhāge tāyaṃ pokkharaṇiyaṃ  nhatvā vanasaṇḍaṃ pavisitvā nisinnaṃ vā nipannaṃ vā ekantasukhaṃ vedanaṃ  vedayamānaṃ passati, evameva bhagavā aparabhāge taṃ puggalaṃ paṭipadaṃ  pūretvā maggaṃ bhāvetvā phalaṃ sacchikatvā nirodhasayanavaragataṃ  nibbānārammaṇaṃ phalasamāpattiṃ appetvā ekantasukhaṃ vedanaṃ vedayamānaṃ  passati. </p>
              <p>[06] āsavakkhayavāravaṇṇanā niṭṭhitā. </p>
            </h4>
            <h4>
              <h4n> dukkarakārikādisuddhivaṇṇanā </h4n>
              <p>[03] 155^b^.^eb^ ``abhijānāmi kho panāhaṃ, sāriputta,  caturaṅgasamannāgata''nti idaṃ kasmā āraddhaṃ? pāṭiyekkaṃ anusandhivasena  āraddhaṃ. ayaṃ kira sunakkhatto dukkarakārikāya suddhi hotīti evaṃ  laddhiko. athassa bhagavā mayā ekasmiṃ attabhāve ṭhatvā  caturaṅgasamannāgataṃ dukkaraṃ kataṃ, dukkarakārako nāma mayā sadiso natthi.  dukkarakārena suddhiyā sati ahameva suddho bhaveyyanti dassetuṃ imaṃ  desanaṃ ārabhi. apica ayaṃ sunakkhatto dukkarakārikāya pasanno, so  cassa pasannabhāvo, ``addasā kho, bhaggava, sunakkhatto licchaviputto  acelaṃ korakkhattiyaṃ catukkuṇḍikaṃ chamānikiṇṇaṃ bhakkhasaṃ mukhena  khādantaṃ mukhena bhuñjantaṃ. disvānassa etadahosi `sādhu rūpo vata,  bho, ayaṃ samaṇo catukkuṇḍiko chamānikiṇṇaṃ bhakkhasaṃ mukheneva  khādati, mukheneva bhuñjatī'''ti evamādinā ^b^pāthikasutte^eb^ (dī0  ni0 3.7) āgatanayena veditabbo.</p>
              <p>[03] atha bhagavā ayaṃ dukkarakārikāya pasanno, mayā ca etasmiṃ  attabhāve ṭhatvā caturaṅgasamannāgataṃ dukkaraṃ kataṃ, dukkarakāre pasīdantenāpi  anena mayi pasīditabbaṃ siyā, sopissa pasādo mayi natthīti  dassento imaṃ desanaṃ ārabhi.</p>
              <p>[03] tatra ^a^V1.0354^ea^ ^b^brahmacariya^eb^nti dānampi veyyāvaccampi sikkhāpadampi  brahmavihārāpi dhammadesanāpi methunaviratipi sadārasantosopi  uposathopi ariyamaggopi sakalasāsanampi ajjhāsayopi vīriyampi  vuccati. </p>
              <p>[21] ``kiṃ ^a^M1.0347^ea^ te vataṃ kiṃ pana brahmacariyaṃ, </p>
              <p>[27] kissa suciṇṇassa ayaṃ vipāko. </p>
              <p>[26] iddhī jutī balavīriyūpapatti, </p>
              <p>[22] idañca te nāga mahāvimānaṃ.. </p>
              <p>[21] ahañca ^a^P2.0042^ea^ bhariyā ca manussaloke, </p>
              <p>[27] saddhā ubho dānapatī ahumhā. </p>
              <p>[26] opānabhūtaṃ me gharaṃ tadāsi, </p>
              <p>[22] santappitā samaṇabrāhmaṇā ca.. </p>
              <p>[21] taṃ me vataṃ taṃ pana brahmacariyaṃ, </p>
              <p>[27] tassa suciṇṇassa ayaṃ vipāko. </p>
              <p>[26] iddhī jutī balavīriyūpapatti, </p>
              <p>[22] idañca me dhīra mahāvimāna''nti.. (jā0  2.22.1592, 1593, 1595) -- </p>
              <p>[25] imasmiñhi puṇṇakajātake dānaṃ brahmacariyanti vuttaṃ. </p>
              <p>[21] ``kena pāṇi kāmadado, kena pāṇi madhussavo. </p>
              <p>[22] kena te brahmacariyena, puññaṃ pāṇimhi ijjhati.. </p>
              <p>[21] tena pāṇi kāmadado, tena pāṇi madhussavo. </p>
              <p>[22] tena me brahmacariyena, puññaṃ pāṇimhi ijjhatī''ti..  (pe0 va0 275) -- </p>
              <p>[25] imasmiṃ ^a^V1.0355^ea^ aṅkurapetavatthusmiṃ veyyāvaccaṃ brahmacariyanti vuttaṃ.  ``evaṃ kho taṃ, bhikkhave, tittiriyaṃ nāma brahmacariyaṃ ahosī''ti  (cūḷava0 311) imasmiṃ tittirajātake pañcasikkhāpadaṃ brahmacariyanti  vuttaṃ. ``taṃ kho pana me pañcasikha brahmacariyaṃ neva nibbidāya na  virāgāya na nirodhāya, yāvadeva brahmalokūpapattiyā''ti (dī0 ni0  2.329) imasmiṃ ^b^mahāgovindasutte^eb^ brahmavihārā brahmacariyanti  vuttaṃ. ``ekasmiṃ brahmacariyasmiṃ, sahassaṃ maccuhāyina''nti (saṃ0  ni0  1.184) ettha dhammadesanā brahmacariyanti vuttā. ``pare  abrahmacārī bhavissanti, mayamettha brahmacārī bhavissāmā''ti (ma0  ni0 1.83) sallekhasutte methunavirati brahmacariyanti vuttā. </p>
              <p>[21] ``mayañca ^a^M1.0348^ea^ bhariyā nātikkamāma, </p>
              <p>[27] amhe ca bhariyā nātikkamanti. </p>
              <p>[26] aññatra tāhi brahmacariyaṃ carāma, </p>
              <p>[22] tasmā hi amhaṃ daharā na mīyare''ti.. (jā0  1.10.97) -- </p>
              <p>[25] ^b^mahādhammapālajātake^eb^ sadārasantoso brahmacariyanti  vutto. </p>
              <p>[21] ``hīnena brahmacariyena, khattiye upapajjati. </p>
              <p>[22] majjhimena ca devattaṃ, uttamena visujjhatī''ti..  (jā0 1.8.75) -- </p>
              <p>[25] evaṃ ^a^P2.0043^ea^ nimijātake attadamanavasena  kato aṭṭhaṅgiko uposatho brahmacariyanti vutto. ``idaṃ kho pana me,  pañcasikha, brahmacariyaṃ ekantanibbidāya virāgāya...pe0... ayameva  ariyo aṭṭhaṅgiko maggo''ti (dī0 ni0 2.329)  ^b^mahāgovindasutta^eb^smiññeva ariyamaggo brahmacariyanti vutto.  ``tayidaṃ brahmacariyaṃ iddhañceva phītañca vitthārikaṃ bāhujaññaṃ puthubhūtaṃ  yāva devamanussehi suppakāsita''nti (dī0 ni0 3.174)  pāsādikasutte sikkhattayasaṅgahaṃ sāsanaṃ brahmacariyanti vuttaṃ. </p>
              <p>[21] ``api ^a^V1.0356^ea^ ataramānānaṃ, phalāsāva samijjhati. </p>
              <p>[22] vipakkabrahmacariyosmi, evaṃ jānāhi gāmaṇī''ti..  (jā0 1.1.8) -- </p>
              <p>[25] ettha ajjhāsayo brahmacariyanti vutto. idha pana  vīriyaṃ ^b^brahmacariya^eb^nti adhippetaṃ. vīriyabrahmacariyassa hi  idameva suttaṃ. tadetaṃ ekasmiṃ attabhāve catubbidhassa dukkarassa katattā  caturaṅgasamannāgatanti vuttaṃ.</p>
              <p>[03] ^b^tapassī sudaṃ homī^eb^ti ^b^suda^eb^nti nipātamattaṃ,  tapanissitako homīti attho. ^b^paramatapassī^eb^ti paramo  tapassī, tapanissitakānaṃ uttamo. ^b^lūkho sudaṃ homī^eb^ti lūkho  homi. ^b^jegucchī^eb^ti pāpajegucchiko. ^b^pavivitto sudaṃ  homī^eb^ti pavivitto ahaṃ homi. ^b^tatrāssu me idaṃ,  sāriputtā^eb^ti tatra caturaṅge brahmacariye idaṃ mama tapassitāya hoti,  tapanissitakabhāve mayhaṃ idaṃ acelakāditapassitakattaṃ hotīti dasseti.</p>
              <p>[03] tattha ^a^M1.0349^ea^ ^b^acelako^eb^ti niccelo naggo. ^b^muttācāro^eb^ti  visaṭṭhācāro, uccārakammādīsu lokiyakulaputtācārena virahito,  ṭhitakova uccāraṃ karomi, passāvaṃ karomi, khādāmi bhuñjāmi ca.  ^b^hatthāpalekhano^eb^ti hatthe piṇḍamhi ṭhite jivhāya hatthaṃ  apalikhāmi, uccāraṃ vā katvā hatthasmiññeva daṇḍakasaññī hutvā  hatthena apalikhāmīti dasseti. te kira daṇḍakaṃ sattoti  paññapenti, tasmā tesaṃ paṭipadaṃ pūrento evamakāsi. bhikkhāgahaṇatthaṃ  ehi bhaddanteti vutto na etīti^b^ na ehibhaddantiko^eb^. tena hi  tiṭṭha bhaddanteti vuttopi na tiṭṭhatīti ^b^na tiṭṭhabhaddantiko^eb^.  tadubhayampi ^a^P2.0044^ea^ titthiyā evaṃ etassa vacanaṃ kataṃ  bhavissatīti na karonti. ahampi evaṃ akāsinti dasseti.  ^b^abhihaṭa^eb^nti puretaraṃ gahetvā āhaṭaṃ bhikkhaṃ.  ^b^uddissakata^eb^nti idaṃ tumhe uddissa katanti evaṃ ārocitabhikkhaṃ.  ^b^na nimantana^eb^nti asukaṃ nāma kulaṃ vā vīthiṃ vā gāmaṃ vā  paviseyyāthāti evaṃ nimantitabhikkhampi na sādiyāmi na gaṇhāmi.</p>
              <p>[03] ^b^na kumbhimukhā^eb^ti kumbhito uddharitvā diyyamānaṃ bhikkhaṃ  na gaṇhāmi. ^b^na kaḷopimukhā^eb^ti kaḷopīti ukkhali vā  pacchi vā. tatopi na gaṇhāmi. kasmā? kumbhikaḷopiyo  ^a^V1.0357^ea^ maṃ nissāya kaṭacchunā pahāraṃ labhantīti. ^b^na eḷakamantara^eb^nti  ummāraṃ antaraṃ katvā diyyamānaṃ na gaṇhāmi. kasmā? ayaṃ maṃ  nissāya antarakaraṇaṃ labhatīti. daṇḍamusalesupi eseva nayo.  ^b^na dvinna^eb^nti dvīsu bhuñjamānesu ekasmiṃ uṭṭhāya dente na gaṇhāmi.  kasmā? kabaḷantarāyo hotīti. ^b^na gabbhiniyā^eb^tiādīsu  pana gabbhiniyā kucchiyaṃ dārako kilamati, pāyantiyā dārakassa  khīrantarāyo hoti, purisantaragatāya ratiantarāyo hotīti na  gaṇhāmi. ^b^na saṃkittīsū^eb^ti saṃkittetvā katabhattesu.  dubbhikkhasamaye kira acelakasāvakā acelakānaṃ atthāya tato tato  taṇḍulādīni samādapetvā bhattaṃ pacanti. ukkaṭṭhācelako tatopi na  paṭiggaṇhāti.</p>
              <p>[03] ^b^na yattha sā^eb^ti yattha sunakho piṇḍaṃ labhissāmīti  upaṭṭhito hoti, tattha tassa adatvā āhaṭaṃ na gaṇhāmi. kasmā?  etassa piṇḍantarāyo hotīti. ^b^saṇḍasaṇḍacārinī^eb^ti  samūhasamūhacārinī, sace hi acelakaṃ disvā imassa bhikkhaṃ  dassāmāti mānusakā bhattagehaṃ pavisanti. tesu ca pavisantesu  kaḷopimukhādīsu nilīnā makkhikā uppatitvā saṇḍasaṇḍā caranti.  tato ^a^M1.0350^ea^ āhaṭaṃ bhikkhaṃ na gaṇhāmi. kasmā? maṃ nissāya  makkhikānaṃ gocarantarāyo jātoti, ahampi tathā akāsiṃ. ^b^na  thusodaka^eb^nti sabbasassasambhārehi kataṃ loṇasovīrakaṃ. ettha ca  surāpānameva sāvajjaṃ, ayaṃ pana sabbesupi sāvajjasaññī.</p>
              <p>[03] ^b^ekāgāriko^eb^ti yo ekasmiññeva gehe bhikkhaṃ labhitvā  nivattati. ^b^ekālopiko^eb^ti yo ekeneva ālopena yāpeti.  ^b^dvāgārikā^eb^dīsupi eseva nayo. ^b^ekissāpi dattiyā^eb^ti  ekāya ^a^P2.0045^ea^ dattiyā. ^b^datti^eb^ nāma ekā  khuddakapāti hoti, yattha aggabhikkhaṃ pakkhipitvā ṭhapenti.  ^b^ekāhika^eb^nti ekadivasantarikaṃ. ^b^addhamāsika^eb^nti  addhamāsantarikaṃ. ^b^pariyāyabhattabhojana^eb^nti vārabhattabhojanaṃ.  ekāhavārena dvīhavārena sattāhavārena aḍḍhamāsavārenāti evaṃ  divasavārena ābhataṃ bhattabhojanaṃ.</p>
              <p>[03] ^b^sākabhakkho^eb^ti allasākabhakkho. ^b^sāmākabhakkho^eb^ti  sāmākataṇḍulabhakkho. ^b^nīvārā^eb^dīsu ^b^nīvārā^eb^ nāma tāva  araññe sayaṃjātavīhijāti. ^b^daddula^eb^nti cammakārehi cammaṃ  likhitvā chaḍḍitakasaṭaṃ. ^b^haṭaṃ^eb^ vuccati silesopi sevālopi  kaṇikārādirukkhaniyyāsopi. ^b^kaṇa^eb^nti kuṇḍakaṃ ^a^V1.0358^ea^.  ^b^ācāmo^eb^ti bhattaukkhalikāya laggo jhāmaodano, taṃ chaḍḍitaṭṭhāne  gahetvā khādati. ``odanakañjiya''ntipi vadanti.  ^b^piññākā^eb^dayo pākaṭā eva. ^b^pavattaphalabhojī^eb^ti  patitaphalabhojī.</p>
              <p>[03] ^b^sāṇānī^eb^ti sāṇavākacoḷāni. ^b^masāṇānī^eb^ti  missakacoḷāni. ^b^chavadussānī^eb^ti matasarīrato chaḍḍitavatthāni.  erakatiṇādīni vā ganthetvā katanivāsanāni.  ^b^paṃsukūlānī^eb^ti pathaviyaṃ chaḍḍitanantakāni. ^b^tiritānī^eb^ti  rukkhattacavatthāni. ^b^ajina^eb^nti ajinamigacammaṃ.  ^b^ajinakkhipa^eb^nti tadeva majjhe phālitaṃ. sakhurakantipi vadanti.  ^b^kusacīra^eb^nti kusatiṇaṃ ganthetvā katacīraṃ.  ^b^vākacīraphalakacīresu^eb^pi eseva nayo. ^b^kesakambala^eb^nti  manussakesehi katakambalaṃ. yaṃ sandhāya vuttaṃ ``yāni kānici,  bhikkhave, tantāvutānaṃ vatthānaṃ, kesakambalo tesaṃ paṭikuṭṭho akkhāyati.  kesakambalo, bhikkhave, sīte sīto, uṇhe uṇho, dubbaṇṇo  duggandho dukkhasamphaso''ti (a0 ni0  3.138).  ^b^vālakambala^eb^nti assavālādīhi katakambalaṃ.  ^b^ulūkapakkhaka^eb^nti ulūkapattāni ganthetvā katanivāsanaṃ.  ^b^ubbhaṭṭhako^eb^ti uddhaṃ ṭhitako. ^b^ukkuṭikappadhānamanuyutto^eb^ti  ukkuṭikavīriyaṃ anuyutto, gacchantopi ukkuṭikova hutvā uppatitvā  ^a^M1.0351^ea^ uppatitvā gacchati. ^b^kaṇṭakāpassayiko^eb^ti ^a^P2.0046^ea^  ayakaṇṭake vā pakatikaṇṭake vā bhūmiyaṃ koṭṭetvā tattha cammaṃ  attharitvā ṭhānacaṅkamādīni karomīti dasseti. ^b^seyya^eb^nti  sayantopi tattheva seyyaṃ kappemi. sāyaṃ tatiyamassāti  ^b^sāyatatiyakaṃ^eb^. pāto majjhanhike sāyanti divasassa tikkhattuṃ  pāpaṃ pavāhessāmīti udakorohanānuyogaṃ anuyutto viharāmīti dasseti. </p>
              <p>[03] 156^b^.^eb^ ^b^nekavassagaṇika^eb^nti nekavassagaṇasañjātaṃ.  ^b^rajojalla^eb^nti rajamalaṃ, idaṃ attano rajojallakavatasamādānakālaṃ  sandhāya vadati. ^b^jegucchismi^eb^nti pāpajigucchanabhāve.  ^b^yāva udakabindumhipī^eb^ti yāva udakathevakepi mama dayā  paccupaṭṭhitā hoti, ko pana vādo aññesu  sakkharakaṭhaladaṇḍakavālikādīsu. te kira udakabinduṃ ca ete ca  sakkharakaṭhalādayo khuddakapāṇāti paññapenti. tenāha ``yāva  udakabindumhipi me dayā paccupaṭṭhitā hotī''ti. udakabindumpi na  hanāmi na vināsemi, kiṃ kāraṇā. ^b^māhaṃ khuddake pāṇe  visamagate saṅghātaṃ āpādesi^eb^nti. ninnathalatiṇaggarukkhasākhādīsu  visamaṭṭhāne gate udakabindusaṅkhāte khuddakapāṇe saṅghātaṃ ^a^V1.0359^ea^ vadhaṃ mā  āpādesinti. etamatthaṃ ``satova abhikkamāmī''ti dasseti.  acelakesu kira bhūmiṃ akkantakālato pabhuti sīlavā nāma natthi.  bhikkhācāraṃ gacchantāpi dussīlāva hutvā gacchanti, upaṭṭhākānaṃ gehe  bhuñjantāpi dussīlāva hutvā bhuñjanti. āgacchantāpi dussīlāva  hutvā āgacchanti. yadā pana morapiñchena phalakaṃ sammajjitvā sīlaṃ  adhiṭṭhāya nisīdanti, tadā sīlavantā nāma honti.</p>
              <p>[03] ^b^vanakammika^eb^nti kandamūlaphalāphalādīnaṃ atthāya vane  vicarantaṃ. ^b^vanena vana^eb^nti vanato vanaṃ, esa nayo sabbattha.  ^b^saṃpatāmī^eb^ti gacchāmi. ^b^āraññako^eb^ti araññe jātavuddho,  idaṃ attano ājīvakakālaṃ sandhāya vadati. bodhisatto kira  pāsaṇḍapariggaṇhaṇatthāya taṃ pabbajjaṃ pabbaji, niratthakabhāvaṃ pana  ñatvāpi na uppabbajjito, bodhisattā hi yaṃ yaṃ ṭhānaṃ upenti, tato  anivattitadhammā honti, pabbajitvā pana mā maṃ koci addasāti  tatova araññaṃ paviṭṭho. tenevāha ``mā maṃ te addasaṃsu ahañca mā te  addasa''nti.</p>
              <p>[03] ^b^goṭṭhā^eb^ti ^a^P2.0047^ea^ govajā.  ^b^paṭṭhitagāvo^eb^ti nikkhantagāvo. ^b^tattha catukkuṇḍiko^eb^ti  vananteyeva ṭhito gopālakānaṃ gāvīhi saddhiṃ apagatabhāvaṃ disvā  ^a^M1.0352^ea^ dve hatthe dve ca jaṇṇukāni bhūmiyaṃ ṭhapetvā evaṃ catukkuṇḍiko  upasaṅkamitvāti attho. ^b^tāni sudaṃ āhāremī^eb^ti  mahallakavacchakānaṃ gomayāni kasaṭāni nirojāni honti, tasmā  tāni vajjetvā yāni taruṇavacchakānaṃ khīrapāneneva vaḍḍhantānaṃ  saojāni gomayāni tāni kucchipūraṃ khāditvā puna vanasaṇḍameva  pavisati. taṃ sandhāyāha ``tāni sudaṃ āhāremī''ti.  ^b^yāvakīvañca me^eb^ti yattakaṃ kālaṃ mama sakaṃ muttakarīsaṃ  aparikkhīṇaṃ hoti. yāva me dvāravaḷañjo pavattittha, tāva tadeva  āhāremīti attho. kāle pana gacchante gacchante  parikkhīṇamaṃsalohito upacchinnadvāravaḷañjo vacchakānaṃ gomayāni  āhāremi. ^b^mahāvikaṭabhojanasmi^eb^nti mahante vikaṭabhojane,  apakatibhojaneti attho. </p>
              <p>[03] 157^b^.^eb^ ^b^tatrāssudaṃ, sāriputta, bhiṃsanakassa  vanasaṇḍassa bhiṃsanakatasmiṃ hotī^eb^ti. ^b^tatrā^eb^ti  purimavacanāpekkhanaṃ. ^b^suda^eb^nti padapūraṇamatte nipāto.  ^b^sāriputtā^eb^ti ālapanaṃ. ayaṃ panettha atthayojanā --  ^b^tatrā^eb^ti yaṃ vuttaṃ aññataraṃ bhiṃsanakaṃ vanasaṇḍanti, tatra yo so  bhiṃsanako vanasaṇḍo ^a^V1.0360^ea^ vutto, tassa bhiṃsanakassa vanasaṇḍassa  bhiṃsanakatasmiṃ hoti, bhiṃsanakakiriyāya hotīti attho. kiṃ hoti?  idaṃ hoti, yo koci avītarāgo...pe0... lomāni haṃsantīti.</p>
              <p>[03] atha vā ^b^tatrā^eb^ti sāmiatthe bhummaṃ. su iti nipāto.  kiṃ su nāma te bhonto samaṇabrāhmaṇātiādīsu viya. ^b^ida^eb^nti  adhippetamatthaṃ paccakkhaṃ viya katvā dassanavacanaṃ. ^b^suda^eb^nti su  idaṃ, sandhivasena ikāralopo veditabbo. cakkhundriyaṃ itthindriyaṃ  anaññātaññassāmītindriyaṃ kiṃ sūdhavittantiādīsu viya. ayaṃ  panettha atthayojanā, tassa, sāriputta, bhiṃsanakassa vanasaṇḍassa  bhiṃsanakatasmiṃ idaṃsu hotīti. ^b^bhiṃsanakatasmi^eb^nti  bhiṃsanakabhāveti attho. ekassa takārassa lopo daṭṭhabbo.  ``bhiṃsanakattasmi''ntiyeva vā pāṭho ^a^P2.0048^ea^, bhiṃsanakatāya  iti vā vattabbe liṅgavipallāso kato, nimittatthe cetaṃ bhummavacanaṃ.  tasmā evaṃ sambandho veditabbo, bhiṃsanakabhāve idaṃsu hoti,  bhiṃsanakabhāvanimittaṃ bhiṃsanakabhāvahetu, bhiṃsanakabhāvapaccayā idaṃsu hoti.  yo koci avītarāgo taṃ vanasaṇḍaṃ pavisati. yebhuyyena lomāni  haṃsanti ^a^M1.0353^ea^ bahutarāni lomāni haṃsanti, uddhaṃ mukhāni sūcisadisāni  kaṇṭakasadisāni ca hutvā tiṭṭhanti, appāni na haṃsanti, bahutarānaṃ  vā sattānaṃ haṃsanti, appakānaṃ atisūrapurisānaṃ na haṃsantīti.</p>
              <p>[03] ^b^antaraṭṭhakā^eb^ti māghamāsassa avasāne catasso,  phagguṇamāsassa ādimhi catassoti evaṃ ubhinnaṃ antare aṭṭharatti.  ^b^abbhokāse^eb^ti mahāsatto himapātasamaye rattiṃ abbhokāse  viharati, athassa lomakūpesu āvutamuttā viya himabindūni tiṭṭhanti,  sarīraṃ setadukūlapārutaṃ viya hoti. ^b^divā vanasaṇḍe^eb^ti divā  himabindūsu sūriyātapasamphassena vigatesu assāsopi bhaveyya, ayaṃ  pana sūriye uggacchanteyeva vanasaṇḍaṃ pavisati, tatrāpissa sūriyātapena  paggharantaṃ himaṃ sarīreyeva patati. ^b^divā abbhokāse viharāmi  rattiṃ vanasaṇḍe^eb^ti gimhakāle kiresa divā abbhokāse vihāsi,  tenassa kacchehi sedadhārā mucciṃsu, rattiṃ assāso bhaveyya, ayaṃ pana  sūriye atthaṃ gacchanteyeva vanasaṇḍaṃ pavisati. athassa divā  gahitausme vanasaṇḍe aṅgārakāsuyaṃ pakkhitto viya attabhāvo  paridayhittha. ^b^anacchariyā^eb^ti anuacchariyā.  ^b^paṭibhāsī^eb^ti upaṭṭhāsi.</p>
              <p>[03]  ^b^sotatto^eb^ti ^a^V1.0361^ea^ divā ātapena rattiṃ vanausmāya sutatto.  ^b^sosinno^eb^ti rattiṃ himena divā himodakena suṭṭhu tinto.  ^b^bhiṃsanake^eb^ti bhayajanake. ^b^naggo^eb^ti niccelo.  nivāsanapārupane hi sati sītaṃ vā uṇhaṃ vā na atibādheyya, tampi  me natthīti dasseti. ^b^na caggimāsino^eb^ti aggimpi na  upagato. ^b^esanāpasuto^eb^ti suddhiesanatthāya pasuto, payutto.  ^b^munī^eb^ti, tadā attānaṃ munīti katvā katheti.</p>
              <p>[03] ^b^chavaṭṭhikānī^eb^ti upaḍḍhadaḍḍhāni aṭṭhīni.  ^b^upadhāyā^eb^ti yathā sīsūpadhānañca pādūpadhānañca paññāyati, evaṃ  santharitvā tattha seyyaṃ kappemīti dasseti. ^b^gāmaṇḍalā^eb^ti  ^a^P2.0049^ea^ gopāladārakā. te kira bodhisattassa santikaṃ  gantvā, sumedha, tvaṃ imasmiṃ ṭhāne kasmā nisinno, kathehīti vadanti.  bodhisatto adhomukho nisīdati, na katheti. atha naṃ te akathetuṃ  na dassāmāti parivāretvā ^b^oṭṭhubhanti^eb^ sarīre kheḷaṃ pātenti.  bodhisatto ^a^M1.0354^ea^ evampi na katheti. atha naṃ tvaṃ na kathesīti  ^b^omuttenti^eb^ passāvamassa upari vissajjenti. bodhisatto  evampi na kathetiyeva. tato naṃ kathehi kathehīti paṃsukena  okiranti. bodhisatto evampi na kathetiyeva. athassa na  kathesīti daṇḍakasalākā gahetvā kaṇṇasotesu pavesenti. bodhisatto  dukkhā tibbā kaṭukā vedanā adhivāsento kassaci kiñci na  karissāmīti matako viya acchati. tenāha ``na kho panāhaṃ,  sāriputta, abhijānāmi tesu pāpakaṃ cittaṃ uppādetā''ti. na mayā  tesu pāpakaṃ cittampi uppāditanti attho. ^b^upekkhāvihārasmiṃ  hotī^eb^ti upekkhāvihāro hoti. vihāro eva hi vihārasminti  vutto. teneva ca ``idaṃsu me''ti etthāpi ayaṃsu meti evaṃ attho  veditabbo. iminā nayena aññānipi evarūpāni padāni  veditabbāni. iminā ito ekanavutikappe pūritaṃ upekkhāvihāraṃ  dasseti. yaṃ sandhāyāha -- </p>
              <p>[21] ``sukhapatto na rajjāmi, dukkhe na homi dummano. </p>
              <p>[22] sabbattha tulito homi, esā me upekkhāpāramī''ti..</p>
              <p>[03]  </p>
              <p>[06] dukkarakārikādisuddhivaṇṇanā niṭṭhitā. </p>
            </h4>
            <h4>
              <h4n> āhārasuddhivaṇṇanā </h4n>
              <p>[03] 158^b^.^eb^ ^b^āhārena^eb^ ^a^V1.0362^ea^ ^b^suddhī^eb^ti kolādinā ekaccena  parittakāahārena sakkā sujjhitunti evaṃdiṭṭhino honti.  ^b^evamāhaṃsū^eb^ti evaṃ vadanti. ^b^kolehī^eb^ti padarehi.  ^b^kolodaka^eb^nti kolāni madditvā katapānakaṃ.  ^b^kolavikati^eb^nti kolasāḷavakolapūvakolaguḷādikolavikāraṃ.  ^b^etaparamo^eb^ti etaṃ pamāṇaṃ paramaṃ assāti etaparamo. tadā  ekanavutikappamatthake pana na beluvapakkatālapakkapamāṇo kolo hoti, yaṃ  etarahi kolassa pamāṇaṃ, ettakova hotīti attho. </p>
              <p>[03] 159^b^.^eb^ ^b^adhimattakasimāna^eb^nti ativiya kisabhāvaṃ.  ^b^āsītikapabbāni vā kāḷapabbāni vā^eb^ti yathā  āsītikavalliyā vā kāḷavalliyā vā sandhiṭṭhānesu milāyitvā majjhe  unnatunnatāni honti, evaṃ mayhaṃ aṅgapaccaṅgāni hontīti dasseti.  ^b^oṭṭhapada^eb^nti ^a^P2.0050^ea^ yathā oṭṭhassa padaṃ majjhe gambhīraṃ  hoti, evamevaṃ bodhisattassa milāte maṃsalohite vaccadvārassa  antopaviṭṭhattā ānisadaṃ majjhe gambhīraṃ hoti. athassa bhūmiyaṃ  nisinnaṭṭhānaṃ sarapoṅkhena ^a^M1.0355^ea^ akkantaṃ viya majjhe unnataṃ hoti.  ^b^vaṭṭanāvaḷī^eb^ti yathā rajjuyā āvunitvā katā vaṭṭanāvaḷī vaṭṭanānaṃ  antarantarā ninnā hoti, vaṭṭanaṭṭhānesu unnatā, evaṃ piṭṭhikaṇṭako  unnatāvanato hoti, ^b^jarasālāya gopānasiyo^eb^ti jiṇṇasālāya  gopānasiyo, tā vaṃsato muccitvā maṇḍale patiṭṭhahanti, maṇḍalato  muccitvā bhūmiyanti; evaṃ ekā upari hoti, ekā heṭṭhāti  oluggaviluggā bhavanti. bodhisattassa pana na evaṃ phāsuḷiyo,  tassa hi lohite chinne maṃse milāte phāsuḷantarehi cammāni heṭṭhā  otiṇṇāni, taṃ sandhāyetaṃ vuttaṃ.</p>
              <p>[03] ^b^okkhāyikā^eb^ti heṭṭhā anupaviṭṭhā. tassa kira lohite  chinne maṃse milāte akkhiāvāṭakā matthaluṅgaṃ āhacca aṭṭhaṃsu, tenassa  evarūpā akkhitārakā ahesuṃ. ^b^āmakacchinno^eb^ti atitaruṇakāle  chinno, so hi vātātapena saṃphusati ceva milāyati ca.  ^b^yāvassu me, sāriputtā^eb^ti, sāriputta, mayhaṃ udaracchavi yāva  piṭṭhikaṇṭakaṃ allīnā hoti. atha vā yāvassu me, sāriputta,  bhāriyabhāriyā ahosi dukkarakārikā, mayhaṃ udaracchavi yāva  piṭṭhikaṇṭakaṃ allīnā ahosīti evamettha sambandho veditabbo.  ^b^piṭṭhikaṇṭakaṃyeva pariggaṇhāmī^eb^ti ^a^V1.0363^ea^ sahaudaracchaviṃ gaṇhāmi.  ^b^udaracchaviṃyeva pariggaṇhāmī^eb^ti sahapiṭṭhikaṇṭakaṃ gaṇhāmi.  ^b^avakujjo papatāmī^eb^ti tassa hi uccārapassāvatthāya nisinnassa  passāvo neva nikkhamati, vaccaṃ pana ekaṃ dve kaṭakaṭṭhimattaṃ nikkhamati.  balavadukkhaṃ uppādeti. sarīrato sedā muccanti, tattheva avakujjo  bhūmiyaṃ patati. tenāha ``avakujjo papatāmī''ti. ^b^tameva  kāya^eb^nti taṃ ekanavutikappamatthake kāyaṃ. mahāsaccakasutte pana  pacchimabhavikakāyaṃ sandhāya imameva kāyanti āha.  ^b^pūtimūlānī^eb^ti maṃse vā lohite vā sati tiṭṭhanti. tassa pana  abhāve cammakhaṇḍe lomāni viya hattheyeva lagganti, taṃ sandhāyāha  ``pūtimūlāni lomāni kāyasmā patantī''ti.</p>
              <p>[03] ^b^alamariyañāṇadassanavisesa^eb^nti ^a^P2.0051^ea^  ariyabhāvaṃ kātuṃ samatthaṃ lokuttaramaggaṃ. ^b^imissāyeva ariyāya  paññāyā^eb^ti vipassanāpaññāya anadhigamā. ^b^yāyaṃ ariyā^eb^ti  yā ayaṃ maggapaññā adhigatā. idaṃ vuttaṃ hoti -- yathā etarahi  vipassanāpaññāya adhigatattā maggapaññā adhigatā, evaṃ  ekanavutikappamatthake ^a^M1.0356^ea^ vipassanāpaññāya anadhigatattā lokuttaramaggapaññaṃ  nādhigatosmīti, majjhimabhāṇakattherā panāhu, imissāyevāti  vuttapaññāpi yāyaṃ ariyāti vuttapaññāpi maggapaññāyeva. atha ne  bhikkhū āhaṃsu ``evaṃ sante maggassa anadhigatattā maggaṃ  nādhigatosmīti idaṃ vuttaṃ hoti, bhante''ti. āvuso, kiñcāpi  dīpetuṃ na sakkomi, dvepi pana maggapaññāyevāti, etadeva cettha yuttaṃ.  itarathā hi yā ayanti niddeso ananurūpo siyā. </p>
              <p>[06] āhārasuddhivaṇṇanā niṭṭhitā. </p>
            </h4>
            <h4>
              <h4n> saṃsārasuddhiādivaṇṇanā </h4n>
              <p>[03] 160^b^.^eb^ ^b^saṃsārena suddhī^eb^ti bahukaṃ saṃsaritvā  sujjhantīti vadanti. ^b^upapattiyā suddhī^eb^ti bahukaṃ upapajjitvā  sujjhantīti vadanti. ^b^āvāsena suddhī^eb^ti bahūsu ṭhānesu  vasitvā sujjhantīti vadanti. tīsupi ṭhānesu saṃsaraṇakavasena  ^b^saṃsāro^eb^. upapajjanakavasena ^b^upapatti^eb^. vasanakavasena  ^b^āvāso^eb^ti khandhāyeva vuttā. ^b^yaññenā^eb^ti bahuyāge  yajitvā sujjhantīti vadanti. ^b^muddhāvasittenā^eb^ti  ^a^V1.0364^ea^ tīhi saṅkhehi khattiyābhisekena muddhani abhisittena.  ^b^aggipāricariyāyā^eb^ti bahuaggiparicaraṇena sujjhantīti vadanti. </p>
              <p>[03] 161^b^.^eb^ ^b^daharo^eb^ti taruṇo. ^b^yuvā^eb^ti  yobbanena samannāgato. ^b^susukāḷakeso^eb^ti suṭṭhu kāḷakeso.  ^b^bhadrena yobbanena samannāgato^eb^ti imināssa yena yobbanena  samannāgato yuvā, taṃ yobbanaṃ bhaddaṃ laddhakanti dasseti. paṭhamena  vayasāti paṭhamavayo nāma tettiṃsa vassāni, tena samannāgatoti attho,  ^b^paññāveyyattiyenā^eb^ti paññāveyyattibhāvena. ^b^jiṇṇo^eb^ti  jarājiṇṇo. ^b^vuddho^eb^ti vaḍḍhitvā ṭhitāṅgapaccaṅgo.  ^b^mahallako^eb^ti jātimahallako. ^b^addhagato^eb^ti bahuaddhānaṃ gato  cirakālātikkanto. ^b^vayo anuppatto^eb^ti vassasatassa  tatiyakoṭṭhāsaṃ pacchimavayaṃ anuppatto. ^b^āsītiko me vayo  vattatī^eb^ti imaṃ kira suttaṃ bhagavā parinibbānasaṃvacchare kathesi.  tasmā evamāha. ^b^paramāyā^eb^ti uttamāya. ^b^satiyā^eb^tiādīsu  padasatampi padasahassampi vadantasseva gahaṇasamatthatā ^a^P2.0052^ea^  ^b^sati^eb^ nāma. tadeva ādhāraṇaupanibandhanasamatthatā ^b^gati^eb^  nāma. evaṃ gahitaṃ dhāritaṃ sajjhāyaṃ kātuṃ ^a^M1.0357^ea^ samatthavīriyaṃ ^b^dhiti^eb^  nāma. tassa atthañca kāraṇañca dassanasamatthatā  ^b^paññāveyyattiyaṃ^eb^ nāma.</p>
              <p>[03] ^b^daḷhadhammā dhanuggaho^eb^ti daḷhaṃ dhanuṃ gahetvā ṭhito  issāso. ^b^daḷhadhanu^eb^ nāma dvisahassathāmaṃ vuccati,  dvisahassathāmaṃ nāma yassa āropitassa jiyābaddho lohasīsādīnaṃ  bhāro daṇḍe gahetvā yāva kaṇḍappamāṇā ukkhittassa pathavito muccati.  ^b^sikkhito^eb^ti dasa dvādasa vassāni ācariyakule  uggahitasippo. ^b^katahattho^eb^ti koci sippameva uggaṇhāti.  katahattho na hoti, ayaṃ pana katahattho ciṇṇavasībhāvo.  ^b^katūpāsano^eb^ti rājakulādīsu dassitasippo. ^b^lahukena  asanenā^eb^ti anto susiraṃ katvā tūlādīni pūretvā  katalākhāparikammena sallahukakaṇḍena. evaṃ katañhi ekausabhagāmī dve  usabhāni gacchati, aṭṭhausabhagāmī soḷasausabhāni gacchati.  ^b^appakasirenā^eb^ti nidukkhena. ^b^atipāteyyā^eb^ti atikkameyya.  ^b^evaṃ adhimattasatimanto^eb^ti yathā so dhanuggaho taṃ  vidatthicaturaṅgulachāyaṃ sīghaṃ eva atikkameti, evaṃ padasatampi  padasahassampi uggahetuṃ upadhāretuṃ sajjhāyituṃ atthakāraṇāni ca  upaparikkhituṃ samatthāti attho. ^b^aññatra  asitapītakhāyitasāyitā^eb^ti asitapītādīni hi bhagavatāpi  kātabbāni honti, bhikkhūhipi. tasmā tesaṃ karaṇamattakālaṃ  ṭhapetvāti dasseti.</p>
              <p>[03] ^b^apariyādinnāyevā^eb^ti ^a^V1.0365^ea^ aparikkhīṇāyeva. sace hi eko  bhikkhu kāyānupassanaṃ pucchati, añño vedanānupassanaṃ, añño  cittānupassanaṃ, ayyo dhammānupassanaṃ. iminā puṭṭhaṃ ahaṃ  pucchissāmīti eko ekaṃ na oloketi. evaṃ santepi tesaṃ vāro  paññāyati. evaṃ buddhānaṃ pana vāro na paññāyati,  vidatthicaturaṅgulachāyaṃ atikkamato puretaraṃyeva bhagavā cuddasavidhena  kāyānupassanaṃ, navavidhena vedanānupassanaṃ, soḷasavidhena  cittānupassanaṃ, pañcavidhena dhammānupassanaṃ katheti. tiṭṭhantu vā tāva  ete cattāro. sace hi aññe cattāro sammappadhānesu, aññe  iddhipādesu, aññe pañca indriyesu, aññe pañca balesu, aññe satta  bojjhaṅgesu, aññe aṭṭha maggaṅgesu pañhaṃ puccheyyuṃ, tampi bhagavā  ^a^P2.0053^ea^ katheyya. tiṭṭhantu vā ete aṭṭha. sace aññe  sattatiṃsa janā bodhipakkhiyesu pañhaṃ ^a^M1.0358^ea^ puccheyyuṃ, tampi bhagavā tāvadeva  katheyya. kasmā? yāvatā hi lokiyamahājanā ekaṃ padaṃ kathenti.  tāva ānandatthero aṭṭha padāni katheti. ānandatthere pana ekaṃ padaṃ  kathenteyeva bhagavā soḷasapadāni katheti. kasmā? bhagavato hi  jivhā mudukā dantāvaraṇaṃ suphusitaṃ vacanaṃ agalitaṃ bhavaṅgaparivāso  lahuko. tenāha ``apariyādinnāyevassa, sāriputta, tathāgatassa  dhammadesanā''ti.</p>
              <p>[03] tattha ^b^dhammadasenā^eb^ti tantiṭhapanā.  ^b^dhammapadabyañjana^eb^nti pāḷiyā padabyañjanaṃ, tassa tassa atthassa  byañjanakaṃ akkharaṃ. ^b^pañhapaṭibhāna^eb^nti pañhabyākaraṇaṃ. iminā  kiṃ dasseti? tathāgato pubbe daharakāle akkharāni sampiṇḍetvā padaṃ  vattuṃ sakkoti, padāni sampiṇḍetvā gāthaṃ vattuṃ sakkoti, catuakkharehi  vā aṭṭhākkharehi vā soḷasākkharehi vā padehi yuttāya gāthāya atthaṃ  vattuṃ sakkoti. idāni pana mahallakakāle akkharāni sampiṇḍetvā padaṃ  vā, padāni sampiṇḍetvā gāthaṃ vā, gāthāya atthaṃ vā vattuṃ na  sakkotīti evaṃ natthi. daharakāle ca mahallakakāle ca sabbametaṃ  tathāgatassa apariyādinnamevāti imaṃ dasseti. ^b^mañcakena cepi  ma^eb^nti idaṃ buddhabaladīpanatthameva parikappetvā āha. dasabalaṃ pana  mañcake āropetvā gāmanigamarājadhāniyo pariharaṇakālo nāma natthi.  tathāgatā hi pañcame āyukoṭṭhāse khaṇḍiccādīhi anabhibhūtā  suvaṇṇavaṇṇasarīrassa vevaṇṇiye ananuppatte devamanussānaṃ  piyamanāpakāleyeva parinibbāyanti. </p>
              <p>[03] 162^b^.^eb^ ^b^nāgasamālo^eb^ti tassa therassa nāmaṃ.  paṭhamabodhiyañhi vīsativassabbhantare upavānanāgitameghiyattherā  ^a^V1.0366^ea^ viya ayampi bhagavato upaṭṭhāko ahosi. ^b^bījayamāno^eb^ti mandamandena  tālavaṇṭavātena bhagavato utusukhaṃ samuṭṭhāpayamāno. ^b^etadavocā^eb^ti  sakalasuttantaṃ sutvā bhagavato pubbacaritaṃ dukkarakārakaṃ āgamma pasanno  etaṃ ``acchariyaṃ bhante''tiādivacanaṃ avoca. tattha accharaṃ paharituṃ  yuttanti ^b^acchariyaṃ^eb^. abhūtapubbaṃ bhūtanti ^b^abbhutaṃ^eb^.  ubhayenapi attano vimhayameva ^a^P2.0054^ea^ dīpeti. ^b^ko  nāmo ayaṃ bhante^eb^ti idaṃ bhaddako vatāyaṃ dhammapariyāyo, handassa  bhagavantaṃ āyācitvā nāmaṃ gaṇhāpemīti adhippāyena āha. athassa  bhagavā nāmaṃ gaṇhanto ^b^tasmā tiha tva^eb^ntiādimāha. tassattho,  yasmā idaṃ suttaṃ sutvā tava lomāni haṭṭhāni, tasmā tiha tvaṃ  ^a^M1.0359^ea^, nāgasamāla, imaṃ dhammapariyāyaṃ ``lomahaṃsana pariyāyo''tveva   naṃ dhārehīti. </p>
              <p>[06] saṃsārasuddhiādivaṇṇanā niṭṭhitā. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāsīhanādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. mahādukkhakkhandhasuttavaṇṇanā </h3n>
            <h4>
              <h4n> </h4n>
              <p>[03] 163^b^.^eb^ ^b^evaṃ^eb^ ^a^V1.0367^ea^ ^b^me suta^eb^nti mahādukkhakkhandhasuttaṃ.  tattha vinayapariyāyena tayo janā sambahulāti vuccanti, tato paraṃ  saṅgho. suttantapariyāyena tayo tayo eva, tato uddhaṃ sambahulāti  vuccanti. idha suttantapariyāyena sambahulāti veditabbā.  ^b^piṇḍāya pāvisiṃsū^eb^ti paviṭṭhā, te pana na tāva paviṭṭhā,  pavisissāmāti nikkhantattā pana pavisiṃsūti vuttā. yathā gāmaṃ  gamissāmīti nikkhantapuriso taṃ gāmaṃ appattopi ``kuhiṃ  itthannāmo''ti vutte ``gāmaṃ gato''ti vuccati, evaṃ.  ^b^paribbājakānaṃ ārāmo^eb^ti jetavanato avidūre aññatitthiyānaṃ  paribbājakānaṃ ārāmo atthi, taṃ sandhāya evamāhaṃsu. ^b^samaṇo,  āvuso^eb^ti, āvuso, tumhākaṃ satthā samaṇo gotamo. ^b^kāmānaṃ  pariñña^eb^nti kāmānaṃ pahānaṃ samatikkamaṃ paññapeti. rūpavedanāsupi  eseva nayo.</p>
              <p>[03] tattha titthiyā sakasamayaṃ jānantā kāmānaṃ pariññaṃ paññapeyyuṃ  paṭhamajjhānaṃ vadamānā, rūpānaṃ pariññaṃ paññapeyyuṃ arūpabhavaṃ vadamānā,  vedanānaṃ pariññaṃ paññapeyyuṃ asaññabhavaṃ vadamānā. te pana ``idaṃ  nāma paṭhamajjhānaṃ ayaṃ rūpabhavo ayaṃ arūpabhavo''tipi na jānanti.  te paññapetuṃ asakkontāpi kevalaṃ ``paññapema paññapemā''ti vadanti.  tathāgato kāmānaṃ pariññaṃ anāgāmimaggena paññapeti, rūpavedanānaṃ  arahattamaggena ^a^P2.0055^ea^. te evaṃ mahante visese  vijjamānepi ^b^idha no, āvuso, ko viveso^eb^tiādimāhaṃsu.</p>
              <p>[03] tattha ^b^idhā^eb^ti imasmiṃ paññāpane. ^b^dhammadesanāya vā  dhammadesana^eb^nti yadidaṃ samaṇassa vā gotamassa dhammadesanāya saddhiṃ  amhākaṃ dhammadesanaṃ, amhākaṃ vā dhammadesanāya saddhiṃ samaṇassa  gotamassa dhammadesanaṃ ārabbha nānākaraṇaṃ vuccetha, taṃ kinnāmāti  vadanti. dutiyapadepi eseva nayo ^a^M1.0360^ea^. iti vemajjhe bhinnasuvaṇṇaṃ  viya sāsanena saddhiṃ attano laddhivacanamattena samadhuraṃ ṭhapayiṃsu.  ^b^neva abhinandiṃsū^eb^ti evametanti na sampaṭicchiṃsu.  ^b^nappaṭikkosiṃsū^eb^ti nayidaṃ evanti nappaṭisedhesuṃ. kasmā? te  kira titthiyā nāma andhasadisā, jānitvā vā ajānitvā vā  katheyyunti ^a^V1.0368^ea^ nābhinandiṃsu, pariññanti vacanena īsakaṃ sāsanagandho  atthīti nappaṭikkosiṃsu. janapadavāsino vā te sakasamayaparasamayesu  na suṭṭhu kusalātipi ubhayaṃ nākaṃsu. </p>
              <p>[03] 165^b^.^eb^ ^b^na ceva sampāyissantī^eb^ti sampādetvā  kathetuṃ na sakkhissanti. ^b^uttariñca vighāta^eb^nti asampāyanato  uttarimpi dukkhaṃ āpajjissanti. sampādetvā kathetuṃ asakkontānaṃ  nāma hi dukkhaṃ uppajjati. ^b^yathā taṃ, bhikkhave,  avisayasmi^eb^nti ettha ^b^yathā^eb^ti kāraṇavacanaṃ, ^b^ta^eb^nti  nipātamattaṃ. yasmā avisaye pañho pucchito hotīti attho.  ^b^sadevake^eb^ti saha devehi sadevake. ^b^samārakā^eb^dīsupi eseva  nayo. evaṃ tīṇi ṭhānāni loke pakkhipitvā dve pajāyāti  pañcahipi sattalokameva pariyādiyitvā etasmiṃ sadevakādibhede loke  taṃ devaṃ vā manussaṃ vā na passāmīti dīpeti. ^b^ito vā pana  sutvā^eb^ti ito vā pana mama sāsanato sutvā atathāgatopi  atathāgatasāvakopi ārādheyya paritoseyya. aññathā ārādhanaṃ nāma  natthīti dasseti. </p>
              <p>[03] 166^b^.^eb^ idāni attano tesaṃ pañhānaṃ veyyākaraṇena  cittārādhanaṃ dassento ^b^ko ca, bhikkhave^eb^tiādimāha.  ^b^kāmaguṇā^eb^ti kāmayitabbaṭṭhena ^b^kāmā^eb^. bandhanaṭṭhena  ^b^guṇā^eb^. ``anujānāmi, bhikkhave, ahatānaṃ vatthānaṃ dviguṇaṃ  saṅghāṭi''nti (mahāva0 348) ettha hi paṭalaṭṭho guṇaṭṭho.  ``accenti ^a^P2.0056^ea^ kālā tarayanti rattiyo, vayoguṇā  anupubbaṃ jahantī''ti (saṃ0 ni0  1.4) ettha rāsaṭṭho guṇaṭṭho.  ``sataguṇā dakkhiṇā pāṭikaṅkhitabbā''ti (ma0 ni0 3.379)  ettha ānisaṃsaṭṭho guṇaṭṭho. ``antaṃ antaguṇaṃ (khu0 pā0 3  dvattiṃsākāre; dī0 ni0 2.377) kayirā mālāguṇe bahū''ti (dha0  pa0 53) ettha bandhanaṭṭho guṇaṭṭho. idhāpi eseva adhippeto, tena  vuttaṃ ``bandhanaṭṭhena guṇā''ti. ^b^cakkhuviññeyyā^eb^ti  ^a^M1.0361^ea^ cakkhuviññāṇena passitabbā. etenupāyena ^b^sotaviññeyyā^eb^dīsupi  attho veditabbo. ^b^iṭṭhā^eb^ti pariyiṭṭhā vā hontu mā vā,  iṭṭhārammaṇabhūtāti attho. ^b^kantā^eb^ti kamanīyā.  ^b^manāpā^eb^ti manavaḍḍhanakā. ^b^piyarūpā^eb^ti piyajātikā.  ^b^kāmūpasaṃhitā^eb^ti ārammaṇaṃ katvā uppajjamānena kāmena upasaṃhitā.  ^b^rajanīyā^eb^ti rajjaniyā, rāguppattikāraṇabhūtāti attho. </p>
              <p>[03] 167^b^.^eb^ ^b^yadi muddāyā^eb^tiādīsu ^b^muddā^eb^ti  aṅgulipabbesu saññaṃ ṭhapetvā hatthamuddā. ^b^gaṇanā^eb^ti  acchiddagaṇanā. ^b^saṅkhāna^eb^nti piṇḍagaṇanā. yāya khettaṃ  oloketvā idha ettakā vīhī bhavissanti ^a^V1.0369^ea^, rukkhaṃ oloketvā idha  ettakāni phalāni bhavissanti, ākāsaṃ oloketvā ime ākāse  sakuṇā ettakā nāma bhavissantīti jānanti. </p>
              <p>[01] ^b^kasī^eb^ti kasikammaṃ. ^b^vaṇijjā^eb^ti  jaṅghavaṇijjathalavaṇijjādivaṇippatho. ^b^gorakkha^eb^nti attano vā  paresaṃ vā gāvo rakkhitvā pañcagorasavikkayena jīvanakammaṃ.  ^b^issattho^eb^ vuccati āvudhaṃ gahetvā upaṭṭhānakammaṃ.  ^b^rājaporisa^eb^nti āvudhena rājakammaṃ katvā upaṭṭhānaṃ.  ^b^sippaññatara^eb^nti gahitāvasesaṃ hatthiassasippādi. ^b^sītassa  purakkhato^eb^ti lakkhaṃ viya sarassa sītassa purato, sītena  bādhīyamānoti attho. uṇhepi eseva nayo. ^b^ḍaṃsā^eb^dīsu  ^b^ḍaṃsā^eb^ti piṅgalamakkhikā. ^b^makasā^eb^ti sabbamakkhikā,  ^b^sarīsapā^eb^ti ye keci saritvā gacchanti. ^b^rissamāno^eb^ti  ruppamāno, ghaṭṭiyamāno. ^b^mīyamāno^eb^ti maramāno. ^b^ayaṃ,  bhikkhave^eb^ti, bhikkhave, ayaṃ muddādīhi jīvikakappanaṃ āgamma  sītādipaccayo ābādho. ^b^kāmānaṃ ādīnavo^eb^ti kāmesu  upaddavo, upassaggoti attho. ^b^sandiṭṭhiko^eb^ti paccakkho  ^a^P2.0057^ea^ sāmaṃ passitabbo. ^b^dukkhakkhandho^eb^ti  dukkharāsi. ^b^kāmahetū^eb^tiādīsu paccayaṭṭhena kāmā assa hetūti  kāmahetu. mūlaṭṭhena kāmā nidānamassāti ^b^kāmanidāno^eb^.  liṅgavipallāsena pana kāmanidānanti vutto. kāraṇaṭṭhena kāmā  adhikaraṇaṃ assāti ^b^kāmādhikaraṇo^eb^. liṅgavipallāseneva pana  kāmādhikaraṇanti vutto. ^b^kāmānameva hetū^eb^ti idaṃ niyamavacanaṃ,  kāmapaccayā uppajjatiyevāti attho.</p>
              <p>[03] ^b^uṭṭhahato^eb^ti ^a^M1.0362^ea^ ājīvasamuṭṭhāpakavīriyena uṭṭhahantassa.  ^b^ghaṭato^eb^ti taṃ vīriyaṃ pubbenāparaṃ ghaṭentassa. ^b^vāyamato^eb^ti  vāyāmaṃ parakkamaṃ payogaṃ karontassa. ^b^nābhinipphajjantī^eb^ti na  nipphajjanti, hatthaṃ nābhiruhanti. ^b^socatī^eb^ti citte  uppannabalavasokena socati. ^b^kilamatī^eb^ti kāye uppannadukkhena  kilamati. ^b^paridevatī^eb^ti vācāya paridevati.  ^b^urattāḷi^eb^nti uraṃ tāḷetvā. ^b^kandatī^eb^ti rodati.  ^b^sammohaṃ āpajjatī^eb^ti visaññī viya sammūḷho hoti.  ^b^mogha^eb^nti tucchaṃ. ^b^aphalo^eb^ti nipphalo.  ^b^ārakkhādhikaraṇa^eb^nti ārakkhakāraṇā. ^b^kintī^eb^ti kena nu  kho upāyena. ^b^yampi me^eb^ti yampi mayhaṃ kasikammādīni katvā  uppāditaṃ dhanaṃ ahosi. ^b^tampi no natthī^eb^ti tampi amhākaṃ  idāni natthi. </p>
              <p>[03] 168^b^.^eb^ ^b^puna caparaṃ, bhikkhave,  kāmahetū^eb^tiādināpi kāraṇaṃ dassetvāva ādīnavaṃ dīpeti. tattha  ^a^V1.0370^ea^ ^b^kāmahetū^eb^ti kāmapaccayā rājānopi rājūhi vivadanti.  ^b^kāmanidāna^eb^nti bhāvanapuṃsakaṃ, kāme nidānaṃ katvā vivadantīti  attho. ^b^kāmādhikaraṇa^eb^ntipi bhāvanapuṃsakameva, kāme adhikaraṇaṃ  katvā vivadantīti attho. ^b^kāmānameva hetū^eb^ti  gāmanigamanagarasenāpatipurohitaṭṭhānantarādīnaṃ kāmānameva hetu  vivadantīti attho. ^b^upakkamantī^eb^ti paharanti.  ^b^asicamma^eb^nti asiñceva kheṭakaphalakādīni ca. ^b^dhanukalāpaṃ  sannayhitvā^eb^ti dhanuṃ gahetvā sarakalāpaṃ sannayhitvā.  ^b^ubhatobyūḷa^eb^nti ubhato rāsibhūtaṃ. ^b^pakkhandantī^eb^ti  pavisanti. ^b^usūsū^eb^ti kaṇḍesu. ^b^vijjotalantesū^eb^ti  viparivattantesu. ^b^te tatthā^eb^ti te tasmiṃ saṅgāme.</p>
              <p>[03] ^b^addāvalepanā^eb^ ^a^P2.0058^ea^ ^b^upakāriyo^eb^ti cettha  manussā pākārapādaṃ assakhurasaṇṭhānena iṭṭhakāhi cinitvā upari  sudhāya limpanti. evaṃ katā pākārapādā upakāriyoti vuccanti.  tā tintena kalalena sittā addāvalepanā nāma honti.  ^b^pakkhandantī^eb^ti tāsaṃ heṭṭhā tikhiṇāyasūlādīhi vijjhīyamānāpi  pākārassa picchilabhāvena ārohituṃ asakkontāpi upadhāvantiyeva. ^b^ chakaṇakāyā^eb^ti kuthitagomayena. ^b^abhivaggenā^eb^ti  satadantena. taṃ aṭṭhadantākārena katvā ``nagaradvāraṃ bhinditvā  ^a^M1.0363^ea^ pavisissāmā''ti āgate uparidvāre ṭhitā tassa bandhanayottāni  chinditvā tena abhivaggena omaddanti. </p>
              <p>[03] 169^b^.^eb^ ^b^sandhimpi chindantī^eb^ti gharasandhimpi  chindanti. ^b^nillopa^eb^nti gāme paharitvā mahāvilopaṃ karonti.  ^b^ekāgārika^eb^nti paṇṇāsamattāpi saṭṭhimattāpi parivāretvā  jīvaggāhaṃ gahetvā āharāpenti. ^b^paripanthepi tiṭṭhantī^eb^ti  panthadūhanakammaṃ karonti. ^b^aḍḍhadaṇḍakehī^eb^ti muggarehi  pahārasādhanatthaṃ vā catuhatthadaṇḍaṃ dvedhā chetvā gahitadaṇḍakehi.  ^b^bilaṅgathālika^eb^nti kañjiyaukkhalikammakāraṇaṃ, taṃ karontā  sīsakapālaṃ uppāṭetvā tattaṃ ayoguḷaṃ saṇḍāsena gahetvā tattha  pakkhipanti, tena matthaluṅgaṃ pakkuthitvā upari uttarati.  ^b^saṅkhamuṇḍika^eb^nti saṅkhamuṇḍakammakāraṇaṃ, taṃ karontā  uttaroṭṭhaubhatokaṇṇacūḷikagaḷavāṭaparicchedena cammaṃ chinditvā sabbakese  ekato gaṇṭhiṃ katvā daṇḍakena vallitvā uppāṭenti, saha kesehi cammaṃ  uṭṭhahati. tato sīsakaṭāhaṃ thūlasakkharāhi ghaṃsitvā dhovantā  saṅkhavaṇṇaṃ karonti. </p>
              <p>[01] ^b^rāhumukha^eb^nti rāhumukhakammakāraṇaṃ, taṃ karontā  saṅkunā mukhaṃ vivaritvā antomukhe dīpaṃ jālenti ^a^V1.0371^ea^ ^a^P2.0059^ea^.  kaṇṇacūḷikāhi vā paṭṭhāya mukhaṃ nikhādanena khaṇanti. lohitaṃ  paggharitvā mukhaṃ pūreti. ^b^jotimālika^eb^nti sakalasarīraṃ  telapilotikāya veṭhetvā ālimpanti. ^b^hatthapajjotika^eb^nti hatthe  telapilotikāya veṭhetvā dīpaṃ viya jālenti. ^b^erakavattika^eb^nti  erakavattakammakāraṇaṃ, taṃ karontā gīvato paṭṭhāya cammabaddhe kantitvā  gopphake ṭhapenti. atha naṃ yottehi bandhitvā kaḍḍhanti. so  attano cammabaddhe akkamitvā akkamitvā patati.  ^b^cīrakavāsika^eb^nti cīrakavāsikakammakāraṇaṃ, taṃ karontā tatheva  cammabaddhe kantitvā kaṭiyaṃ ṭhapenti. kaṭito paṭṭhāya kantitvā  gopphakesu ṭhapenti. uparimehi heṭṭhimasarīraṃ cīrakanivāsananivatthaṃ  viya hoti. ^b^eṇeyyaka^eb^nti eṇeyyakakammakāraṇaṃ. taṃ karontā  ubhosu kapparesu ca jāṇūsu ca ayavalayāni datvā ayasūlāni  koṭṭenti. so catūhi ayasūlehi bhūmiyaṃ patiṭṭhahati. atha naṃ  parivāretvā aggiṃ karonti. ``eṇeyyako jotipariggaho yathā''ti  ^a^M1.0364^ea^ āgataṭṭhānepi idameva vuttaṃ. taṃ kālena kālaṃ sūlāni apanetvā  catūhi aṭṭhikoṭīhiyeva ṭhapenti. evarūpā kāraṇā nāma natthi. </p>
              <p>[01] ^b^baḷisamaṃsika^eb^nti ubhatomukhehi baḷisehi paharitvā  cammamaṃsanhārūni uppāṭenti. ^b^kahāpaṇika^eb^nti sakalasarīraṃ  tiṇhāhi vāsīhi koṭito paṭṭhāya kahāpaṇamattaṃ kahāpaṇamattaṃ pātentā  koṭṭenti. ^b^khārāpatacchika^eb^nti sarīraṃ tattha tattha āvudhehi  paharitvā kocchehi khāraṃ ghaṃsanti. cammasaṃsanhārūni paggharitvā  savanti. aṭṭhikasaṅkhalikāva tiṭṭhati. ^b^palighaparivattika^eb^nti  ekena passena nipajjāpetvā kaṇṇacchidde ayasūlaṃ koṭṭetvā pathaviyā  ekābaddhaṃ karonti. atha naṃ pāde gahetvā āvijjhanti.  ^b^palālapīṭhaka^eb^nti cheko kāraṇiko chavicammaṃ acchinditvā  nisadapotehi aṭṭhīni bhinditvā kesesu gahetvā ukkhipanti.  maṃsarāsiyeva hoti, atha naṃ keseheva pariyonandhitvā gaṇhanti.  palālavaṭṭiṃ viya katvā pana veṭhenti. ^b^sunakhehi^eb^pīti ^a^P2.0060^ea^  katipayāni divasāni āhāraṃ adatvā chātakehi sunakhehi  khādāpenti. te muhuttena aṭṭhisaṅkhalikameva karonti.  ^b^samparāyiko^eb^ti samparāye dutiyattabhāve vipākoti attho. </p>
              <p>[03] 170^b^.^eb^ ^b^chandarāgavinayo chandarāgappahāna^eb^nti  nibbānaṃ. nibbānañhi āgamma kāmesu chandarāgo vinīyati ceva  pahīyati ca, tasmā nibbānaṃ chandarāgavinayo chandarāgappahānanti ca  vuttaṃ. ^b^sāmaṃ vā kāme parijānissantī^eb^ti sayaṃ vā te kāme  tīhi pariññāhi parijānissanti. ^b^tathattāyā^eb^ti tathabhāvāya.  ^b^yathāpaṭipanno^eb^ti yāya paṭipadāya paṭipanno. </p>
              <p>[03] 171^b^.^eb^ ^b^khattiyakaññā^eb^ ^a^V1.0372^ea^ ^b^vā^eb^tiādi aparittena  vipulena kusalena gahitapaṭisandhikaṃ vatthālaṅkārādīni labhanaṭṭhāne  nibbattaṃ dassetuṃ vuttaṃ. ^b^pannarasavassuddesikā^eb^ti pannarasavassavayā.  dutiyapadepi eseva nayo. vayapadesaṃ kasmā gaṇhāti?  vaṇṇasampattidassanatthaṃ. mātugāmassa hi duggatakule nibbattassāpi  etasmiṃ kāle thokaṃ thokaṃ vaṇṇāyatanaṃ pasīdati. purisānaṃ pana  vīsativassakāle pañcavīsativassakāle pasannaṃ hoti.  ^b^nātidīghā^eb^tiādīhi chadosavirahitaṃ sarīrasampattiṃ dīpeti.  ^b^vaṇṇanibhā^eb^ti vaṇṇoyeva.</p>
              <p>[03] ^b^jiṇṇa^eb^nti ^a^M1.0365^ea^ jarājiṇṇaṃ. ^b^gopānasivaṅka^eb^nti  gopānasī viya vaṅkaṃ. ^b^bhogga^eb^nti bhaggaṃ, imināpissa  vaṅkabhāvameva dīpeti. ^b^daṇḍaparāyaṇa^eb^nti daṇḍapaṭisaraṇaṃ  daṇḍadutiyaṃ. ^b^pavedhamāna^eb^nti kampamānaṃ. ^b^ātura^eb^nti  jarāturaṃ. ^b^khaṇḍadanta^eb^nti jiṇṇabhāvena khaṇḍitadantaṃ.  ^b^palitakesa^eb^nti paṇḍarakesaṃ. ^b^vilūna^eb^nti luñcitvā  gahitakesaṃ viya khallāṭaṃ. ^b^khalitasira^eb^nti mahākhallāṭasīsaṃ.  ^b^valina^eb^nti sañjātavaliṃ. ^b^tilakāhatagatta^eb^nti  setakāḷatilakehi vikiṇṇasarīraṃ. ^b^ābādhika^eb^nti byādhikaṃ.  ^b^dukkhita^eb^nti dukkhapattaṃ.</p>
              <p>[03] ^b^bāḷhagilāna^eb^nti adhimattagilānaṃ. ^b^sivathikāya  chaḍḍita^eb^nti āmakasusāne pātitaṃ. sesamettha satipaṭṭhāne vuttameva.  idhāpi nibbānaṃyeva chandarāgavinayo. </p>
              <p>[03] 173^b^.^eb^ ^b^neva tasmiṃ samaye attabyābādhāyā^eb^ti  tasmiṃ samaye attanopi dukkhatthāya na ceteti.  ^b^abyābajjhaṃyevā^eb^ti niddukkhameva ^a^P2.0061^ea^. </p>
              <p>[03] 174^b^.^eb^ ^b^yaṃ, bhikkhave, vedanā aniccā^eb^ti,  bhikkhave, yasmā vedanā aniccā, tasmā ayaṃ aniccādiākārova  vedanāya ādīnavoti attho, nissaraṇaṃ vuttappakāramevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahādukkhakkhandhasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. cūḷadukkhakkhandhasuttavaṇṇanā </h3n>
            <h4>
              <h4n> </h4n>
              <p>[03] 175^b^.^eb^ ^b^evaṃ^eb^ ^a^V1.0373^ea^ ^b^me suta^eb^nti cūḷadukkhakkhandhasuttaṃ.  tattha ^b^sakkesū^eb^ti evaṃnāmake janapade. so hi janapado sakyānaṃ  rājakumārānaṃ vasanaṭṭhānattā sakyātveva saṅkhyaṃ gato. sakyānaṃ pana  uppatti ambaṭṭhasutte āgatāva. ^b^kapilavatthusmi^eb^nti evaṃnāmake  nagare. tañhi kapilassa isino nivāsaṭṭhāne katattā kapilavatthūti  vuttaṃ, taṃ gocaragāmaṃ katvā. ^b^nigrodhārāme^eb^ti ^b^nigrodho^eb^  nāma sakko, so ñātisamāgamakāle kapilavatthuṃ āgate bhagavati  attano ārāme vihāraṃ kāretvā bhagavato niyyātesi, tasmiṃ  viharatīti attho. ^b^mahānāmo^eb^ti anuruddhattherassa bhātā bhagavato  cuḷapituputto. suddhodano ^a^M1.0366^ea^ sukkodano sakkodano dhotodano  amitodanoti ime pañca janā bhātaro. ^b^amitā^eb^ nāma devī  tesaṃ bhaginī. tissatthero tassā putto. tathāgato ca nandatthero ca  suddhodanassa puttā, mahānāmo ca anuruddhatthero ca sukkodanassa.  ānandatthero amitodanassa, so bhagavato kaniṭṭho. mahānāmo  mahallakataro sakadāgāmī ariyasāvako.</p>
              <p>[03] ^b^dīgharatta^eb^nti mayhaṃ sakadāgāmiphaluppattito paṭṭhāya cirarattaṃ  jānāmīti dasseti. ^b^lobhadhammā^eb^ti lobhasaṅkhātā dhammā,  nānappakārakaṃ lobhaṃyeva sandhāya vadati. itaresupi dvīsu eseva nayo.  ^b^pariyādāya tiṭṭhantī^eb^ti khepetvā tiṭṭhanti. idañhi  pariyādānaṃ nāma ``sabbaṃ hatthikāyaṃ pariyādiyitvā sabbaṃ assakāyaṃ  sabbaṃ rathakāyaṃ sabbaṃ pattikāyaṃ pariyādiyitvā jīvantaṃyeva naṃ  osajjeyya''nti (saṃ0 ni0  1.126) ettha gahaṇe āgataṃ.  ``aniccasaññā, bhikkhave, bhāvitā bahulīkatā sabbaṃ ^a^P2.0062^ea^  kāmarāgaṃ pariyādiyatī''ti (saṃ0 ni0  3.102) ettha  khepane. idhāpi khepane adhippetaṃ. tena vuttaṃ ``pariyādiyitvāti  khepetvā''ti.</p>
              <p>[03] ^b^yena me ekadā lobhadhammāpī^eb^ti yena mayhaṃ ekekasmiṃ  kāle lobhadhammāpi cittaṃ pariyādāya tiṭṭhantīti pucchati. ayaṃ kira  rājā ``sakadāgāmimaggena lobhadosamohā niravasesā pahīyantī''ti  saññī ahosi, ayaṃ ``appahīnaṃ me atthī''tipi jānāti,  appahīnakaṃ ^a^V1.0374^ea^ upādāya pahīnakampi puna pacchatovāvattatīti saññī hoti.  ariyasāvakassa evaṃ sandeho uppajjatīti? āma uppajjati.  kasmā? paṇṇattiyā akovidattā. ``ayaṃ kileso  asukamaggavajjho''ti imissā paṇṇattiyā akovidassa hi  ariyasāvakassapi evaṃ hoti. kiṃ tassa paccavekkhaṇā natthīti?  atthi. sā pana na sabbesaṃ paripuṇṇā hoti. eko hi  pahīnakilesameva paccavekkhati. eko avasiṭṭhakilesameva, eko  maggameva, eko phalameva, eko nibbānameva. imāsu pana pañcasu  paccavekkhaṇāsu ekaṃ vā dve vā no laddhuṃ na vaṭṭati. iti yassa  paccavekkhaṇā na paripuṇṇā, tassa maggavajjhakilesapaṇṇattiyaṃ  akovidattā evaṃ hoti. </p>
              <p>[03] 176^b^.^eb^ ^b^so^eb^ ^a^M1.0367^ea^ ^b^eva kho te^eb^ti soyeva lobho doso  moho ca tava santāne appahīno, tvaṃ pana pahīnasaññī ahosīti  dasseti. ^b^so ca hi te^eb^ti so tuyhaṃ lobhadosamohadhammo.  ^b^kāme^eb^ti duvidhe kāme. ^b^na paribhuñjeyyāsī^eb^ti mayaṃ viya  pabbajeyyāsīti dasseti. </p>
              <p>[03] 177^b^.^eb^ ^b^appassādā^eb^ti parittasukhā.  ^b^bahudukkhā^eb^ti diṭṭhadhammikasamparāyikadukkhamevettha bahukaṃ.  ^b^bahupāyāsā^eb^ti diṭṭhadhammikasamparāyiko upāyāsakilesoyevettha  bahu. ^b^ādīnavo^eb^ti diṭṭhadhammikasamparāyiko upaddavo.  ^b^ettha bhiyyo^eb^ti etesu kāmesu ayaṃ ādīnavoyeva bahu.  assādo pana himavantaṃ upanidhāya sāsapo viya appo, parittako.  ^b^iti cepi mahānāmā^eb^ti mahānāma evaṃ cepi ariyasāvakassa.  ^b^yathābhūta^eb^nti yathāsabhāvaṃ. sammā nayena kāraṇena paññāya suṭṭhu  diṭṭhaṃ hotīti dasseti. tattha ^b^paññāyā^eb^ti vipassanāpaññāya,  heṭṭhāmaggadvayañāṇenāti attho. ^b^so^eb^ ^a^P2.0063^ea^  ^b^cā^eb^ti so eva maggadvayena diṭṭhakāmādīnavo ariyasāvako.  ^b^pītisukha^eb^nti iminā sappītikāni dve jhānāni dasseti.  ^b^aññaṃ vā tato santatara^eb^nti tato jhānadvayato santataraṃ aññaṃ  uparijhānadvayañceva maggadvayañca.^b^ neva tāva anāvaṭṭī kāmesu  hotī^eb^ti atha kho so dve magge paṭivijjhitvā ṭhitopi  ariyasāvako upari jhānānaṃ vā maggānaṃ vā anadhigatattā neva tāva  kāmesu anāvaṭṭī hoti, anāvaṭṭino anābhogo na hoti. āvaṭṭino  sābhogoyeva hoti. kasmā? catūhi jhānehi vikkhambhanappahānassa,  dvīhi maggehi samucchedappahānassa abhāvā.</p>
              <p>[03] ^b^mayhampi^eb^ ^a^V1.0375^ea^ ^b^kho^eb^ti na kevalaṃ tuyheva, atha kho mayhampi.  ^b^pubbeva sambodhā^eb^ti maggasambodhito paṭhamatarameva. ^b^paññāya  sudiṭṭhaṃ hotī^eb^ti ettha orodhanāṭakā pajahanapaññā adhippetā.  ^b^pītisukhaṃ nājjhagama^eb^nti sappītikāni dve jhānāni na paṭilabhiṃ.  ^b^aññaṃ vā tato santatara^eb^nti idha upari jhānadvayaṃ ceva cattāro  ca maggā adhippetā. ^b^paccaññāsi^eb^nti paṭiaññāsiṃ. </p>
              <p>[03] 179^b^.^eb^ ^b^ekamidāhaṃ mahānāma samaya^eb^nti kasmā  āraddhaṃ? ayaṃ pāṭiyekko anusandhi. heṭṭhā kāmānaṃ assādopi  ādīnavopi kathito ^a^M1.0368^ea^, nissaraṇaṃ na kathitaṃ, taṃ kathetuṃ ayaṃ desanā  āraddhā. kāmasukhallikānuyogo hi eko anto attakilamathānuyogo  ekoti imehi antehi muttaṃ mama sāsananti upari  phalasamāpattisīsena sakalasāsanaṃ dassetumpi ayaṃ desanā āraddhā.</p>
              <p>[03] ^b^gijjhakūṭe pabbate^eb^ti tassa pabbatassa gijjhasadisaṃ kūṭaṃ  atthi, tasmā ^b^gijjhakūṭo^eb^ti vuccati. gijjhā vā tassa kūṭesu  nivasantītipi gijjhakūṭoti vuccati. ^b^isigilipasse^eb^ti  isigilipabbatassa passe. ^b^kāḷasilāya^eb^nti kāḷavaṇṇe  piṭṭhipāsāṇe. ^b^ubbhaṭṭhakā hontī^eb^ti uddhaṃyeva ṭhitakā honti  anisinnā. ^b^opakkamikā^eb^ti ubbhaṭṭhakādinā attano upakkamena  nibbattitā. ^b^nigaṇṭho, āvuso^eb^ti aññaṃ kāraṇaṃ vattuṃ  asakkontā nigaṇṭhassa upari pakkhipiṃsu. ^b^sabbaññū  sabbadassāvī^eb^ti ^a^P2.0064^ea^ so amhākaṃ satthā  atītānāgatapaccuppannaṃ sabbaṃ jānāti passatīti dasseti.  ^b^aparisesaṃ ñāṇadassanaṃ paṭijānātī^eb^ti so amhākaṃ satthā  aparisesaṃ dhammaṃ jānanto aparisesasaṅkhātaṃ ñāṇadassanaṃ  paṭijānāti, paṭijānanto ca evaṃ paṭijānāti ``carato ca me  tiṭṭhato ca...pe0... paccupaṭṭhita''nti. tattha ^b^satata^eb^nti niccaṃ.  ^b^samita^eb^nti tasseva vevacanaṃ. </p>
              <p>[03] 180^b^.^eb^ ^b^kiṃ pana tumhe, āvuso, nigaṇṭhā jānātha  ettakaṃ vā dukkhaṃ nijjiṇṇa^eb^nti idaṃ bhagavā puriso nāma yaṃ  karoti, taṃ jānāti. vīsatikahāpaṇe iṇaṃ gahetvā dasa datvā  ``dasa me dinnā dasa avasiṭṭhā''ti jānāti, tepi datvā ``sabbaṃ  dinna''nti jānāti. khettassa tatiyabhāgaṃ lāyitvā ``eko bhāgo  lāyito, dve avasiṭṭhā''ti jānāti. puna ekaṃ lāyitvā  ^a^V1.0376^ea^ ``dve lāyitā, eko avasiṭṭho''ti jānāti. tasmimpi lāyite ``sabbaṃ  niṭṭhita''nti jānāti, evaṃ sabbakiccesu katañca akatañca jānāti,  tumhehipi tathā ñātabbaṃ siyāti dasseti. ^b^akusalānaṃ dhammānaṃ  pahāna^eb^nti iminā akusalaṃ pahāya kusalaṃ bhāvetvā suddhantaṃ patto  nigaṇṭho nāma tumhākaṃ sāsane atthīti pucchati.</p>
              <p>[03] ^b^evaṃ sante^eb^ti tumhākaṃ evaṃ ajānanabhāve sati.  ^b^luddā^eb^ti luddācārā. ^b^lohitapāṇino^eb^ti pāṇe jīvitā  voropentā lohitena makkhitapāṇino. pāṇaṃ hi hanantassapi yassa  lohitena pāṇi na makkhiyati ^a^M1.0369^ea^, sopi lohitapāṇītveva vuccati.  ^b^kurūrakammantā^eb^ti dāruṇakammā. mātari pitari  dhammikasamaṇabrāhmaṇādīsu ca katāparādhā. māgavikādayo vā  kakkhaḷakammā.</p>
              <p>[03] ^b^na kho, āvuso, gotamā^eb^ti idaṃ nigaṇṭhā ``ayaṃ  amhākaṃ vāde dosaṃ deti, mayampissa dosaṃ āropemā''ti maññamānā  ārabhiṃsu. tassattho, ``āvuso, gotama yathā tumhe paṇītacīvarāni  dhārentā sālimaṃsodanaṃ bhuñjantā devavimānavaṇṇāya gandhakuṭiyā  vasamānā sukhena sukhaṃ adhigacchatha, na evaṃ sukhena sukhaṃ adhigantabbaṃ.  yathā pana mayaṃ ukkuṭikappadhānādīhi nānappakāraṇaṃ dukkhaṃ  anubhavāma, evaṃ dukkhena sukhaṃ adhigantabba''nti. ^b^sukhena ca  hāvuso^eb^ti idaṃ sace sukhena ca sukhaṃ adhigantabbaṃ siyā. rājā  adhigaccheyyāti dassanatthaṃ vuttaṃ ^a^P2.0065^ea^. tattha  ^b^māgadho^eb^ti magadharaṭṭhassa issaro. ^b^seniyo^eb^ti tassa nāmaṃ.  ^b^bimbī^eb^ti attabhāvassa nāmaṃ. so tassa sārabhūto  dassanīyo pāsādiko attabhāvasamiddhiyā ^b^bimbisāro^eb^ti vuccati.  ^b^sukhavihāritaro^eb^ti idaṃ te nigaṇṭhā rañño tīsu pāsādesu  tividhavayehi nāṭakehi saddhiṃ sampattianubhavanaṃ sandhāya vadanti.  ^b^addhā^eb^ti ekaṃsena. ^b^sahasā appaṭisaṅkhā^eb^ti sāhasaṃ katvā,  appaccavekkhitvāva yathā ratto rāgavasena duṭṭho dosavasena mūḷho  mohavasena bhāsati, evamevaṃ vācā bhāsitāti dasseti.</p>
              <p>[03] ^b^tattha paṭipucchissāmī^eb^ti tasmiṃ atthe pucchissāmi.  ^b^yathā vo khameyyā^eb^ti yathā tumhākaṃ rucceyya. ^b^pahotī^eb^ti  sakkoti.</p>
              <p>[03] ^b^aniñjamāno^eb^ti acalamāno. ^b^ekantasukhaṃ  paṭisaṃvedī^eb^ti nirantarasukhaṃ paṭisaṃvedī. ``ahaṃ kho ^a^V1.0377^ea^, āvuso,  nigaṇṭhā pahomi...pe0... ekantasukhaṃ paṭisaṃvedī''ti idaṃ attano  phalasamāpattisukhaṃ dassento āha. ettha ca kathāpatiṭṭhāpanatthaṃ  rājavāre satta ādiṃ katvā pucchā katā. satta rattindivāni  nappahotīti hi vutte cha pañca cattārīti sukhaṃ pucchituṃ hoti.  suddhavāre pana sattāti vutte puna cha pañca cattārīti vuccamānaṃ  anacchariyaṃ hoti, tasmā ekaṃ ādiṃ katvā desanā katā. sesaṃ  sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷadukkhakkhandhasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. anumānasuttavaṇṇanā </h3n>
            <h4>
              <h4n> </h4n>
              <p>[03] 181^b^.^eb^ ^b^evaṃ^eb^ ^a^V1.0378^ea^ ^a^M1.0370^ea^ ^b^me suta^eb^nti   anumānasuttaṃ. tattha ^b^bhaggesū^eb^ti evaṃnāmake janapade, vacanattho panettha   vuttānusāreneva veditabbo. ^b^susumāragire^eb^ti evaṃnāmake nagare. tassa   kira nagarassa vatthupariggahadivase avidūre udakarahade suṃsumāro  saddamakāsi, giraṃ nicchāresi. atha nagare niṭṭhite  ^b^suṃsumāragiraṃ^eb^ tvevassa nāmaṃ akaṃsu. ^b^bhesakaḷāvane^eb^ti  bhesakaḷānāmake vane. ``bhesagaḷāvane''tipi pāṭho.  ^b^migadāye^eb^ti taṃ vanaṃ migapakkhīnaṃ abhayadinnaṭṭhāne jātaṃ, tasmā  ^b^migadāyo^eb^ti vuccati.</p>
              <p>[03] ^b^pavāretī^eb^ti ^a^P2.0066^ea^ icchāpeti.  ^b^vadantū^eb^ti ovādānusāsanivasena vadantu, anusāsantūti attho.  ^b^vacanīyomhī^eb^ti ahaṃ tumhehi vattabbo, anusāsitabbo  ovaditabboti attho. ^b^so ca hoti dubbaco^eb^ti so ca  dukkhena vattabbo hoti, vutto na sahati. ^b^dovacassakaraṇehī^eb^ti  dubbacabhāvakārakehi upari āgatehi soḷasahi dhammehi.  ^b^appadakkhiṇaggāhī anusāsani^eb^nti yo hi vuccamāno tumhe maṃ  kasmā vadatha, ahaṃ attano kappiyākappiyaṃ sāvajjānavajjaṃ atthānatthaṃ  jānāmīti vadati. ayaṃ anusāsaniṃ padakkhiṇato na gaṇhāti,  vāmato gaṇhāti, tasmā ^b^appadakkhiṇaggāhī^eb^ti vuccati.</p>
              <p>[03] ^b^pāpikānaṃ icchāna^eb^nti lāmakānaṃ asantasambhavanapatthanānaṃ.  ^b^paṭippharatī^eb^ti paṭiviruddho, paccanīko hutvā tiṭṭhati,  ^b^apasādetī^eb^ti kiṃ nu kho tuyhaṃ bālassa abyattassa bhaṇitena,  tvampi nāma bhaṇitabbaṃ maññissasīti evaṃ ghaṭṭeti.  ^b^paccāropetī^eb^ti, tvampi khosi itthannāmaṃ āpattiṃ āpanno, taṃ  tāva paṭikarohīti evaṃ paṭiāropeti.</p>
              <p>[03] ^b^aññenaññaṃ paṭicaratī^eb^ti aññena kāraṇena vacanena vā  aññaṃ kāraṇaṃ vacanaṃ vā paṭicchādeti. ``āpattiṃ āpannosī''ti  vutte ``ko āpanno, kiṃ āpanno, kismiṃ āpanno, kaṃ bhaṇatha, kiṃ  bhaṇathā''ti vā vadati. ``evarūpaṃ kiñci tayā diṭṭha''nti vutte  ``na suṇāmī''ti ^a^V1.0379^ea^ sotaṃ vā upaneti. ^b^bahiddhā kathaṃ  apanāmetī^eb^ti ``itthannāmaṃ āpattiṃ āpannosī''ti puṭṭho  ``pāṭaliputtaṃ gatomhī''ti vatvā puna ``na tava pāṭaliputtagamanaṃ  pucchāma, āpattiṃ ^a^M1.0371^ea^ pucchāmā''ti vutte ``tato rājagehaṃ gatomhī''ti,  rājagehaṃ vā yāhi brāhmaṇagehaṃ vā, āpattiṃ āpannosīti. tattha me  sūkaramaṃsaṃ laddhantiādīni vadanto kathaṃ bahiddhā vikkhipati.</p>
              <p>[03] ^b^apadāne^eb^ti attano cariyāya. ^b^na sampāyatī^eb^ti,  āvuso, tvaṃ kuhiṃ vasasi, kaṃ nissāya vasasīti vā, yaṃ tvaṃ vadesi  ``mayā esa āpattiṃ āpajjanno diṭṭho''ti. tvaṃ tasmiṃ samaye kiṃ  karosi, ayaṃ kiṃ karoti, kattha vā tvaṃ acchasi kattha vā  ayantiādinā nayena cariyaṃ puṭṭho sampādetvā kathetuṃ na sakkoti. </p>
              <p>[03] 183^b^.^eb^ ^b^tatrāvuso^eb^ti ^a^P2.0067^ea^, āvuso,  tesu soḷasasu dhammesu. ^b^attanāva attānaṃ evaṃ  anuminitabba^eb^nti evaṃ attanāva attā anumetabbo tuletabbo  tīretabbo. </p>
              <p>[03] 184^b^.^eb^ ^b^paccavekkhitabba^eb^nti paccavekkhitabbo.  ^b^ahorattānusikkhinā^eb^ti divāpi rattimpi sikkhantena, ratiñca  divā ca kusalesu dhammesu sikkhantena pītipāmojjameva uppādetabbanti  attho.</p>
              <p>[03] ^b^acche vā udakapatte^eb^ti pasanne vā udakabhājane.  ^b^mukhanimitta^eb^nti mukhapaṭibimbaṃ. ^b^raja^eb^nti āgantukarajaṃ.  ^b^aṅgaṇa^eb^nti tattha jātakaṃ tilakaṃ vā piḷakaṃ vā. ^b^sabbepime  pāpake akusale dhamme pahīne^eb^ti iminā sabbappahānaṃ kathesi. kathaṃ?  ettakā akusalā dhammā pabbajitassa nānucchavikāti paṭisaṅkhānaṃ  uppādayato hi ^b^paṭisaṅkhānappahānaṃ^eb^kathitaṃ hoti. sīlaṃ  padaṭṭhānaṃ katvā kasiṇaparikammaṃ ārabhitvā aṭṭha samāpattiyo  nibbattentassa^b^ vikkhambhanappahānaṃ^eb^ kathitaṃ. samāpattiṃ padaṭṭhānaṃ  katvā vipassanaṃ vaḍḍhentassa ^b^tadaṅgappahānaṃ^eb^ kathitaṃ. vipassanaṃ  vaḍḍhetvā maggaṃ bhāventassa ^b^samucchedappahānaṃ^eb^ kathitaṃ. phale  āgate ^b^paṭippassaddhippahānaṃ,^eb^ nibbāne āgate  ^b^nissaraṇappahāna^eb^nti evaṃ imasmiṃ sutte sabbappahānaṃ kathitaṃva  hoti.</p>
              <p>[03] idañhi ^a^V1.0380^ea^ suttaṃ ^b^bhikkhupātimokkhaṃ^eb^ nāmāti porāṇā vadanti.  idaṃ divasassa tikkhattuṃ paccavekkhitabbaṃ. pāto eva vasanaṭṭhānaṃ  pavisitvā nisinnena ``ime ettakā kilesā atthi nu kho mayhaṃ  natthī''ti paccavekkhitabbā. sace atthīti passati, tesaṃ pahānāya  vāyamitabbaṃ. no ce passati, supabbajitosmīti ^a^M1.0372^ea^ attamanena  bhavitabbaṃ. bhattakiccaṃ katvā rattiṭṭhāne vā divāṭṭhāne vā  nisīditvāpi paccavekkhitabbaṃ. sāyaṃ vasanaṭṭhāne nisīditvāpi  paccavekkhitabbaṃ. tikkhattuṃ asakkontena dve vāre paccavekkhitabbaṃ. dve  vāre asakkontena pana avassaṃ ekavāraṃ paccavekkhitabbaṃ, appaccavekkhituṃ  na vaṭṭatīti vadanti. sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] anumānasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. cetokhilasuttavaṇṇanā </h3n>
            <h4>
              <h4n> </h4n>
              <p>[03] 185^b^.^eb^ ^b^evaṃ^eb^ ^a^V1.0381^ea^ ^a^P2.0068^ea^ ^b^me suta^eb^nti  cetokhilasuttaṃ. tattha ^b^cetokhilā^eb^ti cittassa thaddhabhāvā  kacavarabhāvā khāṇukabhāvā. ^b^cetaso vinibandhā^eb^ti cittaṃ  bandhitvā muṭṭhiyaṃ katvā viya gaṇhantīti cetaso vinibandhā.  ^b^vuddhi^eb^ntiādīsu sīlena vuddhiṃ, maggena viruḷhiṃ, nibbānena  vepullaṃ. sīlasamādhīhi vā vuddhiṃ, vipassanāmaggehi viruḷhiṃ,  phalanibbānehi vepullaṃ. ^b^satthari kaṅkhatī^eb^ti satthu sarīre vā  guṇe vā kaṅkhati. sarīre kaṅkhamāno  dvattiṃsavaralakkhaṇappaṭimaṇḍitaṃ nāma sarīraṃ atthi nu kho natthīti  kaṅkhati, guṇe kaṅkhamāno atītānāgatapaccuppannajānanasamatthaṃ  sabbaññutaññāṇaṃ atthi nu kho natthīti kaṅkhati.  ^b^vicikicchatī^eb^ti vicinanto kicchati, dukkhaṃ āpajjati,  vinicchetuṃ na sakkoti. ^b^nādhimuccatī^eb^ti evametanti  adhimokkhaṃ na paṭilabhati. ^b^na sampasīdatī^eb^ti guṇesu  otaritvā nibbicikicchabhāvena pasīdituṃ, anāvilo bhavituṃ na  sakkoti. ^b^ātappāyā^eb^ti kilesasantāpakavīriyakaraṇatthāya.  ^b^anuyogāyā^eb^ti punappunaṃ yogāya. ^b^sātaccāyā^eb^ti  satatakiriyāya ^b^padhānāyā^eb^ti padahanatthāya. ^b^ayaṃ paṭhamo  cetokhilo^eb^ti ayaṃ satthari vicikicchāsaṅkhāto paṭhamo cittassa  thaddhabhāvo, evametassa bhikkhuno appahīno hoti. ^b^dhamme^eb^ti  pariyattidhamme ca paṭivedhadhamme ca. pariyattidhamme kaṅkhamāno,  tepiṭakaṃ buddhavacanaṃ caturāsīti dhammakkhandhasahassānīti vadanti,  atthi nu kho etaṃ natthīti kaṅkhati. paṭivedhadhamme kaṅkhamāno  vipassanānissando maggo nāma, magganissando phalaṃ nāma,  sabbasaṅkhārapaṭinissaggo nibbānaṃ nāmāti vadanti. taṃ atthi nu  kho natthīti kaṅkhati. ^b^saṅghe kaṅkhatī^eb^ti  suppaṭipannotiādīnaṃ padānaṃ vasena evarūpaṃ paṭipadaṃ paṭipannā  ^a^M1.0373^ea^ cattāro maggaṭṭhā cattāro phalaṭṭhāti aṭṭhannaṃ puggalānaṃ samūhabhūto ^b^saṅgho^eb^  nāma, so atthi nu kho natthīti kaṅkhati. ^b^sikkhāya  kaṅkhamāno^eb^ adhisīlasikkhā nāma adhicittasikkhā nāma  adhipaññāsikkhā ^a^P2.0069^ea^ nāmāti vadanti. sā atthi nu  kho natthīti kaṅkhati. ^b^ayaṃ pañcamo^eb^ti ayaṃ sabrahmacārīsu  kopasaṅkhāto pañcamo cittassa thaddhabhāvo kacavarabhāvo khāṇukabhāvo. </p>
              <p>[03] 186^b^.^eb^ vinibandhesu ^a^V1.0382^ea^ ^b^kāme^eb^ti vatthukāmepi  kilesakāmepi. ^b^kāye^eb^ti attano kāye. ^b^rūpe^eb^ti bahiddhā  rūpe. ^b^yāvadattha^eb^nti yattakaṃ icchati, tattakaṃ.  ^b^udarāvadehaka^eb^nti udarapūraṃ. tañhi udaraṃ avadehanato  udarāvadehakanti vuccati. ^b^seyyasukha^eb^nti mañcapīṭhasukhaṃ,  utusukhaṃ vā. ^b^passasukha^eb^nti yathā samparivattakaṃ sayantassa  dakkhiṇapassavāmapassānaṃ sukhaṃ hoti, evaṃ uppannasukhaṃ.  ^b^middhasukha^eb^nti niddāsukhaṃ. ^b^anuyutto^eb^ti yuttapayutto  viharati.</p>
              <p>[03] ^b^paṇidhāyā^eb^ti patthayitvā. ^b^sīlenā^eb^tiādīsu  ^b^sīla^eb^nti catupārisuddhisīlaṃ. ^b^vata^eb^nti vatasamādānaṃ.  ^b^tapo^eb^ti tapacaraṇaṃ. ^b^brahmacariya^eb^nti methunavirati.  ^b^devo vā bhavissāmī^eb^ti mahesakkhadevo vā bhavissāmi.  ^b^devaññataro vā^eb^pi appesakkhadevesu vā aññataro. </p>
              <p>[03] 189^b^.^eb^ iddhipādesu chandaṃ nissāya pavatto samādhi  ^b^chandasamādhi^eb^. padhānabhūtā saṅkhārā ^b^padhānasaṅkhārā.  samannāgata^eb^nti tehi dhammehi upetaṃ. iddhiyā pādaṃ, iddhibhūtaṃ vā  pādanti ^b^iddhipādaṃ^eb^. sesesupi eseva nayo, ayamettha saṅkhepo.  vitthāro pana iddhipādavibhaṅge āgato yeva.  ^b^visuddhimagge^eb^pissa attho dīpito. iti imehi catūhi  iddhipādehi vikkhambhanappahānaṃ kathitaṃ. ^b^ussoḷhīyeva  pañcamī^eb^ti ettha ^b^ussoḷhī^eb^ti sabbattha kattabbavīriyaṃ dasseti.  ^b^ussoḷhīpannarasaṅgasamannāgato^eb^ti pañca cetokhilappahānāni  pañca vinibandhappahānāni cattāro iddhipādā ussoḷhīti evaṃ  ussoḷhiyā saddhiṃ pannarasahi aṅgehi samannāgato. ^b^bhabbo^eb^ti  anurūpo, anucchaviko. ^b^abhinibbhidāyā^eb^ti ñāṇena  kilesabhedāya. ^b^sambodhāyā^eb^ti catumaggasambodhāya.  ^b^anuttarassā^eb^ti seṭṭhassa. ^b^yogakkhemassā^eb^ti catūhi yogehi  khemassa arahattassa. ^b^adhigamāyā^eb^ti paṭilābhāya.  ^b^seyyathā^eb^ti opammatthe nipāto. ^b^pī^eb^ti sambhāvanatthe.  ubhayenapi seyyathāpi nāma, bhikkhaveti dasseti ^a^P2.0070^ea^.</p>
              <p>[03] ^b^kukkuṭiyā^eb^ ^a^M1.0374^ea^ ^b^aṇḍāni aṭṭha vā dasa vā dvādasa vā^eb^ti   ettha pana kiñcāpi kukkuṭiyā vuttappakārato ūnādhikānipi aṇḍāni  honti, vacanasiliṭṭhatāya pana evaṃ vuttaṃ. evañhi loke siliṭṭhaṃ  vacanaṃ hoti. ^b^tānassū^eb^ti tāni assu, bhaveyyunti attho.  ^b^kukkuṭiyā sammā adhisayitānī^eb^ti tāya janettiyā kukkuṭiyā  pakkhe pasāretvā tesaṃ upari sayantiyā sammā adhisayitāni.  ^b^sammā pariseditānī^eb^ti kālena kālaṃ utuṃ gāhāpentiyā suṭṭhu  samantato seditāni ^a^V1.0383^ea^ usmīkatāni. ^b^sammā paribhāvitānī^eb^ti  kālena kālaṃ suṭṭhu samantato bhāvitāni, kukkuṭagandhaṃ gāhāpitānīti  attho. ^b^kiñcāpi tassā kukkuṭiyā^eb^ti tassā kukkuṭiyā imaṃ  tividhakiriyākaraṇena appamādaṃ katvā kiñcāpi na evaṃ icchā  uppajjeyya. ^b^atha kho bhabbāva te^eb^ti atha kho te kukkuṭapotakā  vuttanayena sotthinā abhinibbhijjituṃ bhabbāva. te hi yasmā tāya  kukkuṭiyā evaṃ tīhākārehi tāni aṇḍāni paripālīyamānāni na  pūtīni honti. yopi nesaṃ allasineho, sopi pariyādānaṃ gacchati,  kapālaṃ tanukaṃ hoti, pādanakhasikhā ca mukhatuṇḍakañca kharaṃ hoti,  sayaṃ paripākaṃ gacchati, kapālassa tanuttā bahi āloko anto  paññāyati, tasmā ``ciraṃ vata mayaṃ saṅkuṭitahatthapādā sambādhe  sayimhā, ayañca bahi āloko dissati, ettha dāni no  sukhavihāro bhavissatī''ti nikkhamitukāmā hutvā kapālaṃ pādena  paharanti, gīvaṃ pasārenti, tato taṃ kapālaṃ dvedhā bhijjati. atha te  pakkhe vidhunantā taṅkhaṇānurūpaṃ viravantā nikkhamantiyeva,  nikkhamitvā ca gāmakkhettaṃ upasobhayamānā vicaranti.</p>
              <p>[03] ^b^evameva kho^eb^ti idaṃ opammasampaṭipādanaṃ. taṃ evaṃ  atthena saṃsandetvā veditabbaṃ -- tassā kukkuṭiyā aṇḍesu  tividhakiriyākaraṇaṃ viya hi imassa bhikkhuno ussoḷhīpannarasehi  aṅgehi samannāgatabhāvo. kukkuṭiyā tividhakiriyāsampādanena aṇḍānaṃ  apūtibhāvo viya pannarasaṅgasamannāgatassa bhikkhuno  tividhānupassanāsampādanena vipassanāñāṇassa aparihāni. tassā  tividhakiriyākaraṇena aṇḍānaṃ allasinehapariyādānaṃ viya tassa  bhikkhuno tividhānupassanāsampādanena  bhavattayānugatanikantisinehapariyādānaṃ ^a^P2.0071^ea^.  aṇḍakalāpānaṃ tanubhāvo viya ^a^M1.0375^ea^ bhikkhuno avijjaṇḍakosassa tanubhāvo.  kukkuṭapotakānaṃ pādanakhamutuṇḍakānaṃ thaddhakharabhāvo viya bhikkhuno  vipassanāñāṇassa tikkhakharavippasannasūrabhāvo. kukkuṭapotakānaṃ  pariṇāmakālo viya bhikkhuno vipassanāñāṇassa pariṇāmakālo  vaḍḍhitakālo gabbhaggahaṇakālo. kukkuṭapotakānaṃ pādanakhasikhāya vā  mukhatuṇḍakena vā aṇḍakosaṃ padāletvā pakkhe papphoṭetvā sotthinā  abhinikkhamanakālo viya tassa bhikkhuno vipassanāñāṇagabbhaṃ  gaṇhāpetvā vicarantassa tajjātikaṃ utusappāyaṃ vā bhojanasappāyaṃ vā  puggalasappāyaṃ vā dhammassavanasappāyaṃ vā labhitvā ekāsane  nisinnasseva vipassanaṃ vaḍḍhentassa anupubbādhigatena arahattamaggena  avijjaṇḍakosaṃ padāletvā abhiññāpakkhe papphoṭetvā sotthinā  ^a^V1.0384^ea^ arahattappattakālo veditabbo. yathā pana kukkuṭapotakānaṃ pariṇatabhāvaṃ  ñatvā mātāpi aṇḍakosaṃ bhindati, evaṃ tathārūpassa bhikkhuno  ñāṇaparipākaṃ ñatvā satthāpi -- </p>
              <p>[21] ``ucchinda sinehamattano, kumudaṃ sāradikaṃva pāṇinā. </p>
              <p>[22] santimaggameva brūhaya, nibbānaṃ sugatena desita''nti..  (dha0 pa0 285) -- </p>
              <p>[25] ādinā nayena obhāsaṃ pharitvā gāthāya avijjaṇḍakosaṃ  paharati, so gāthāpariyosāne avijjāṇḍakosaṃ bhinditvā arahattaṃ  pāpuṇāti. tato paṭṭhāya yathā te kukkuṭapotakā gāmakkhettaṃ  upasobhayamānā tattha tattha vicaranti, evaṃ ayampi mahākhīṇāsavo  nibbānarammaṇaṃ phalasamāpattiṃ appetvā saṅghārāmaṃ upasobhayamāno  vicarati.</p>
              <p>[03] iti imasmiṃ sutte cattāri pahānāni kathitāni. kathaṃ?  cetokhilānañhi cetovinibandhānaṃ pahānena ^b^paṭisaṅkhānappapahānaṃ^eb^  kathitaṃ, iddhipādehi ^b^vikkhambhanappahānaṃ^eb^ kathita, magge āgate  ^b^samucchedappahānaṃ^eb^ kathitaṃ, phale āgate ^b^paṭippassaddhippahānaṃ^eb^  kathitaṃ. sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cetokhilasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. vanapatthapariyāyasuttavaṇṇanā </h3n>
            <h4>
              <h4n> </h4n>
              <p>[03] 190^b^.^eb^ ^b^evaṃ^eb^ ^a^M1.0376^ea^ ^a^V1.0385^ea^ ^a^P2.0072^ea^ ^b^me suta^eb^nti  vanapatthapariyāyaṃ. tattha^b^ vanapatthapariyāya^eb^nti vanapatthakāraṇaṃ,  vanapatthadesanaṃ vā. </p>
              <p>[03] 191^b^.^eb^ ^b^vanapatthaṃ upanissāya viharatī^eb^ti  manussūpacārātikkantaṃ vanasaṇḍasenāsanaṃ nissāya samaṇadhammaṃ karonto  viharati. ^b^anupaṭṭhitā^eb^tiādīsu pubbe anupaṭṭhitā sati taṃ  upanissāya viharatopi na upaṭṭhāti, pubbe asamāhitaṃ cittaṃ na  samādhiyati, pubbe aparikkhīṇā āsavā na parikkhayaṃ gacchanti,  pubbe ananuppattaṃ anuttaraṃ yogakkhemasaṅkhātaṃ arahattañca na  pāpuṇātīti attho. ^b^jīvitaparikkhārā^eb^ti jīvitasambhārā.  ^b^samudānetabbā^eb^ti samāharitabbā. ^b^kasirena  samudāgacchantī^eb^ti dukkhena uppajjanti. ^b^rattibhāgaṃ vā  divasabhāgaṃ vā^eb^ti rattikoṭṭhāse vā divasakoṭṭhāse vā. ettha ca  rattibhāge paṭisañcikkhamānena ñatvā rattiṃyeva pakkamitabbaṃ, rattiṃ  caṇḍavāḷādīnaṃ paribandhe sati aruṇuggamanaṃ āgametabbaṃ. divasabhāge  ñatvā divāva pakkamitabbaṃ, divā paribandhe sati sūriyatthaṅgamanaṃ  āgametabbaṃ. </p>
              <p>[03] 192^b^.^eb^ ^b^saṅkhāpī^eb^ti evaṃ samaṇadhammassa  anipphajjanabhāvaṃ jānitvā. anantaravāre pana saṅkhāpīti evaṃ  samaṇadhammassa nipphajjanabhāvaṃ jānitvā. </p>
              <p>[03] 194^b^.^eb^ ^b^yāvajīva^eb^nti yāva jīvitaṃ pavattati, tāva  vatthabbameva. </p>
              <p>[03] 195^b^.^eb^ ^b^so puggalo^eb^ti padassa nānubandhitabboti  iminā sambandho. ^b^anāpucchā^eb^ti idha pana taṃ puggalaṃ anāpucchā  pakkamitabbanti attho. </p>
              <p>[03] 197^b^.^eb^ ^b^saṅkhāpī^eb^ti evaṃ samaṇadhammassa  anipphajjanabhāvaṃ ñatvā so puggalo nānubandhitabbo, taṃ āpucchā  pakkamitabbaṃ. </p>
              <p>[03] 198^b^.^eb^ ^b^api^eb^ ^a^V1.0386^ea^ ^b^panujjamānenāpī^eb^ti api  nikkaḍḍhīyamānenāpi. evarūpo hi puggalo sacepi dārukalāpasataṃ vā  udakaghaṭasataṃ vā vālikambaṇasataṃ vā daṇḍaṃ āharāpeti, mā idha  vasīti nikkaḍḍhāpeti vā, taṃ taṃ khamāpetvā yāvajīvaṃ vatthabbamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] vanapatthapariyāyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. madhupiṇḍikasuttavaṇṇanā </h3n>
            <h4>
              <h4n> </h4n>
              <p>[03] 199^b^.^eb^ evaṃ ^a^M1.0377^ea^ ^a^V1.0387^ea^ ^a^P2.0073^ea^ ^b^me suta^eb^nti  madhupiṇḍikasuttaṃ. tattha ^b^mahāvana^eb^nti himavantena saddhiṃ ekābaddhaṃ  aropimaṃ jātivanaṃ, na yathā vesāliyaṃ ropitāropitamissakaṃ.  ^b^divāvihārāyā^eb^ti divā paṭisallānatthāya.  ^b^beluvalaṭṭhikāyā^eb^ti taruṇabeluvarukkhassa. ^b^daṇḍapāṇī^eb^ti na  jarādubbalatāya daṇḍahattho. ayañhi taruṇo paṭhamavaye ṭhito,  daṇḍacittatāya pana suvaṇṇadaṇḍaṃ gahetvā vicarati, tasmā  ^b^daṇḍapāṇī^eb^ti vutto. ^b^jaṅghāvihāra^eb^nti  jaṅghākilamathavinodanatthaṃ jaṅghācāraṃ. ^b^anucaṅkamamāno  anuvicaramāno^eb^ti ārāmadassana-vanadassana-pabbatadassanādīnaṃ  atthāya ito cito ca vicaramāno. adhiccanikkhamano kiresa  kadāci deva nikkhamitvā evaṃ vicarati. ^b^daṇḍamolubbhā^eb^ti  daṇḍaṃ olumbhitvā gopālakadārako viya daṇḍaṃ purato ṭhapetvā  daṇḍamatthake dve hatthe patiṭṭhāpetvā piṭṭhipāṇiṃ hanukena uppīḷetvā  ekamantaṃ aṭṭhāsi. </p>
              <p>[03] 200^b^.^eb^ ^b^kiṃvādī^eb^ti kiṃdiṭṭhiko.  ^b^kimakkhāyī^eb^ti kiṃ katheti. ayaṃ rājā bhagavantaṃ avanditvā  paṭisanthāramattakameva katvā pañhaṃ pucchati. tampi na  aññātukāmatāya, acittīkārena pucchati. kasmā? devadattassa  pakkhiko kiresa. devadatto attano santikaṃ āgacchamāne tathāgate  bhindati. so kira evaṃ vadeti ``samaṇo gotamo amhākaṃ kulena  saddhiṃ verī, na no kulassa vuddhiṃ icchati. bhaginīpi me  cakkavattiparibhogā, taṃ pahāya `nassatesā'ti nikkhamitvā pabbaji.  bhāgineyyopi me cakkavattibījanti ñatvā amhākaṃ kulassa vaḍḍhiyā  atussanto `nassateta'nti tampi daharakāleyeva pabbājesi. ahaṃ pana  tena vinā vattituṃ asakkonto anupabbajito. evaṃ pabbajitampi maṃ  pabbajitadivasato paṭṭhāya na ujukehi akkhīhi oloketi.  parisamajjhe bhāsantopi mahāpharasunā paharanto viya āpāyiko  devadattotiādīni bhāsatī''ti. evaṃ ayampi rājā devadattena  bhinno, tasmā evamakāsi.</p>
              <p>[03] atha ^a^P2.0074^ea^ bhagavā yathā ayaṃ rājā mayā pañhe  pucchite na kathetīti vattuṃ na labhati, yathā ^a^V1.0388^ea^ ca bhāsitassa atthaṃ na  jānāti, evamassa ^a^M1.0378^ea^ kathessāmīti tassānucchavikaṃ kathento  ^b^yathāvādī kho^eb^tiādimāha.</p>
              <p>[03] tattha ^b^na kenaci loke viggayha tiṭṭhatī^eb^ti loke kenaci  saddhiṃ viggāhikakathaṃ na karoti na vivadati. tathāgato hi lokena  saddhiṃ na vivadati; loko pana tathāgatena saddhiṃ aniccanti vutte  niccanti vadamāno, dukkhaṃ, anattā, asubhanti vutte subhanti vadamāno  vivadati. tenevāha ``nāhaṃ, bhikkhave, lokena vivadāmi, lokova  kho, bhikkhave, mayā vivadati, tathā na, bhikkhave, dhammavādī kenaci  lokasmiṃ vivadati, adhammavādīva kho, bhikkhave, vivadatī''ti (saṃ0  ni0  3.94). ^b^yathā^eb^ti yena kāraṇena. ^b^kāmehī^eb^ti  vatthukāmehipi kilesakāmehipi. ^b^taṃ brāhmaṇa^eb^nti taṃ khīṇāsavaṃ  brāhmaṇaṃ. ^b^akathaṃkathi^eb^nti nibbicikicchaṃ.  ^b^chinnakukkucca^eb^nti vippaṭisārakukkuccassa ceva hatthapādakukkuccassa ca  chinnattā chinnakukkuccaṃ. ^b^bhavābhave^eb^ti punappunabbhave, hīnapaṇīte vā  bhave, paṇīto hi bhavo vuddhippatto abhavoti vuccati. ^b^saññā^eb^ti  kilesasaññā. kilesāyeva vā idha saññānāmena vuttā, tasmā yena  kāraṇena kāmehi visaṃyuttaṃ viharantaṃ taṃ loke ninnāvādiṃ  khīṇāsavabrāhmaṇaṃ kilesasaññā nānusenti, tañca kāraṇaṃ ahaṃ  vadāmīti ayamettha attho. iti bhagavā attano khīṇāsavabhāvaṃ  dīpeti. ^b^nillāḷetvā^eb^ti nīharitvā kīḷāpetvā.  ^b^tivisākha^eb^nti tisākhaṃ. ^b^nalāṭika^eb^nti valibhaṅgaṃ nalāṭe  tisso rājiyo dassento valibhaṅgaṃ vuṭṭhāpetvāti attho.  ^b^daṇḍamolubbhā^eb^ti daṇḍaṃ uppīḷetvā. ``daṇḍamālubbhā''tipi  pāṭho, gahetvā pakkāmīti attho. </p>
              <p>[03] 201^b^.^eb^ ^b^aññataro^eb^ti nāmena apākaṭo eko  bhikkhu. so kira anusandhikusalo, bhagavatā yathā daṇḍapāṇī na  jānāti, tathā mayā kathitanti vutte kinti nu kho bhagavatā  aviññeyyaṃ katvā pañho kathitoti anusandhiṃ gahetvā dasabalaṃ  yācitvā imaṃ pañhaṃ bhikkhusaṅghassa pākaṭaṃ karissāmīti uṭṭhāyāsanā  ekaṃsaṃ uttarāsaṅgaṃ karitvā dasanakhasamujjalaṃ ^a^P2.0075^ea^  añjaliṃ paggayha ^b^kiṃvādī pana, bhante bhagavā^eb^tiādimāha.</p>
              <p>[03] ^b^yatonidāna^eb^nti ^a^M1.0379^ea^ bhāvanapuṃsakaṃ etaṃ, yena kāraṇena yasmiṃ  kāraṇe satīti attho. ^b^papañcasaññāsaṅkhā^eb^ti ettha  ^b^saṅkhā^eb^ti koṭṭhāso. ^b^papañcasaññā^eb^ti  taṇhāmānadiṭṭhipapañcasampayuttā saññā ^a^V1.0389^ea^, saññānāmena vā papañcāyeva  vuttā. tasmā papañcakoṭṭhāsāti ayamettha attho.  ^b^samudācarantī^eb^ti pavattanti. ^b^ettha ce natthi  abhinanditabba^eb^nti yasmiṃ dvādasāyatanasaṅkhāte kāraṇe sati  papañcasaññāsaṅkhā samudācaranti, ettha ekāyatanampi ce  abhinanditabbaṃ abhivaditabbaṃ ajjhositabbaṃ natthīti attho. tattha  ^b^abhininditabba^eb^nti ahaṃ mamanti abhinanditabbaṃ.  ^b^abhivaditabba^eb^nti ahaṃ mamāti vattabbaṃ. ^b^ajjhositabba^eb^nti  ajjhositvā gilitvā pariniṭṭhapetvā gahetabbayuttaṃ. etenettha  taṇhādīnaṃyeva appavattiṃ katheti. ^b^esevanto^eb^ti ayaṃ  abhinandanādīnaṃ natthibhāvova rāgānusayādīnaṃ anto. eseva nayo  sabbattha.</p>
              <p>[03] ^b^daṇḍādānā^eb^dīsu pana yāya cetanāya daṇḍaṃ ādiyati, sā  ^b^daṇḍādānaṃ^eb^. yāya satthaṃ ādiyati parāmasati, sā  ^b^satthādānaṃ^eb^. matthakappattaṃ ^b^kalahaṃ^eb^. nānāgāhamattaṃ  ^b^viggahaṃ^eb^. nānāvādamattaṃ ^b^vivādaṃ. tuvaṃ tuva^eb^nti evaṃ pavattaṃ  tuvaṃ tuvaṃ. piyasuññakaraṇaṃ ^b^pesuññaṃ^eb^. ayathāsabhāvaṃ musāvādaṃ  karoti, sā ^b^musāvādo^eb^ti veditabbā. ^b^etthete^eb^ti ettha  dvādasasu āyatanesu ete kilesā. kilesā hi uppajjamānāpi  dvādasāyatanāni nissāya uppajjanti, nirujjhamānāpi dvādasasu  āyatanesuyeva nirujjhanti. evaṃ yatthuppannā, tattheva niruddhā honti.  svāyamattho samudayasaccapañhena dīpetabbo --</p>
              <p>[03] ``sā kho panesā taṇhā kattha uppajjamānā uppajjati, kattha  nivisamānā nivisatī''ti vatvā -- ``yaṃ loke piyarūpaṃ sātarūpaṃ,  etthesā taṇhā uppajjamānā uppajjati, ettha nivisamānā nivisati.  kiñca loke piyarūpaṃ sātarūpaṃ? cakkhu loke piyarūpaṃ  sātarūpa''ntiādinā (vibha0 203) nayena dvādasasuyeva āyatanesu  tassā uppatti ca nirodho ca vutto. yatheva ca taṇhā dvādasasu  āyatanesu uppajjitvā ^a^P2.0076^ea^ nibbānaṃ āgamma niruddhāpi  āyatanesu puna samudācārassa abhāvato āyatanesuyeva niruddhāti  vuttā, evamimepi pāpakā akusalā dhammā āyatanesu nirujjhantīti  veditabbā. atha vā yvāyaṃ abhinandanādīnaṃ abhāvova  rāgānusayādīnaṃ ^a^M1.0380^ea^ antoti vutto. etthete rāgānusayādīnaṃ antoti  laddhavohāre nibbāne pāpakā akusalā dhammā aparisesā nirujjhanti.  yañhi yattha natthi, taṃ tattha niruddhaṃ nāma hoti, svāyamattho  nirodhapañhena dīpetabbo. vuttañhetaṃ ``dutiyaṃ jhānaṃ samāpannassa  ^a^V1.0390^ea^ vitakkavicārā vacīsaṅkhārā paṭippassaddhā hontī''tiādi (paṭi0  ma0 1.83). </p>
              <p>[03] 202^b^.^eb^ ^b^satthu ceva saṃvaṇṇito^eb^ti satthārā ca  pasaṃsito. ^b^viññūna^eb^nti idampi karaṇatthe sāmivacanaṃ, paṇḍitehi  sabrahmacārīhi ca sambhāvitoti attho. ^b^pahotī^eb^ti sakkoti. </p>
              <p>[03] 203^b^.^eb^ ^b^atikkammeva mūlaṃ atikkamma khandha^eb^nti  sāro nāma mūle vā khandhe vā bhaveyya, tampi atikkamitvāti attho.  ^b^evaṃsampada^eb^nti evaṃsampattikaṃ, īdisanti attho.  ^b^atisitvā^eb^ti atikkamitvā. ^b^jānaṃ jānātī^eb^ti  jānitabbameva jānāti. ^b^passaṃ passatī^eb^ti passitabbameva  passati. yathā vā ekacco viparītaṃ gaṇhanto jānantopi na  jānāti, passantopi na passati, na evaṃ bhagavā. bhagavā pana  jānanto jānātiyeva, passanto passatiyeva. svāyaṃ  dassanapariṇāyakaṭṭhena ^b^cakkhubhūto^eb^. viditakaraṇaṭṭhena  ^b^ñāṇabhūto^eb^. aviparītasabhāvaṭṭhena pariyattidhammappavattanato vā  hadayena cintetvā vācāya nicchāritadhammamayoti ^b^dhammabhūto^eb^.  seṭṭhaṭṭhena ^b^brahmabhūto^eb^. atha vā cakkhu viya bhūtoti  ^b^cakkhubhūto^eb^ti evametesu padesu attho veditabbo. svāyaṃ  dhammassa vattanato ^b^vattā^eb^. pavattāpanato ^b^pavattā^eb^. atthaṃ  nīharitvā dassanasamatthatāya ^b^atthassa ninnetā^eb^. amatādhigamāya  paṭipattiṃ dadātīti ^b^amatassa dātā. agaruṃ katvā^eb^ti punappunaṃ  āyācāpentopi hi garuṃ karoti nāma, attano sāvakapāramīñāṇe  ṭhatvā sinerūpādato vālukaṃ uddharamāno viya dubbiññeyyaṃ katvā  kathentopi garuṃ karotiyeva nāma. evaṃ akatvā amhe punappunaṃ  ayācāpetvā suviññeyyampi no katvā kathehīti vuttaṃ hoti. </p>
              <p>[03] 204^b^.^eb^ yaṃb^ ^a^P2.0077^ea^ ^b^kho no  āvuso^eb^ti ettha kiñcāpi ``yaṃ kho vo''ti vattabbaṃ siyā, te  pana bhikkhū attanā saddhiṃ saṅgaṇhanto ``yaṃ kho no''ti āha.  yasmā vā uddesova tesaṃ uddiṭṭhova. bhagavā pana therassāpi tesampi  ^a^M1.0381^ea^ bhagavāva. tasmā bhagavāti padaṃ sandhāyapi evamāha, yaṃ kho amhākaṃ  bhagavā tumhākaṃ saṃkhittena uddesaṃ uddisitvāti attho.</p>
              <p>[03] ^b^cakkhuñcāvuso^eb^tiādīsu ayamattho, āvuso,  nissayabhāvena cakkhupasādañca ārammaṇabhāvena ^a^V1.0391^ea^ catusamuṭṭhānikarūpe ca  paṭicca cakkhuviññāṇaṃ nāma uppajjati. ^b^tiṇṇaṃ saṅgati  phasso^eb^ti tesaṃ tiṇṇaṃ saṅgatiyā phasso nāma uppajjati. taṃ phassaṃ  paṭicca sahajātādivasena phassapaccayā vedanā uppajjati. tāya  vedanāya yaṃ ārammaṇaṃ vedeti, tadeva saññā sañjānāti, yaṃ saññā  sañjānāti, tadeva ārammaṇaṃ vitakko vitakketi. yaṃ vitakko  vitakketi, tadevārammaṇaṃ papañco papañceti. ^b^tatonidāna^eb^nti  etehi cakkhurūpādīhi kāraṇehi. ^b^purisaṃ papañcasaññāsaṅkhā  samudācarantī^eb^ti taṃ apariññātakāraṇaṃ purisaṃ papañcakoṭṭhāsā  abhibhavanti, tassa pavattantīti attho. tattha phassavedanāsaññā  cakkhuviññāṇena sahajātā honti. vitakko  cakkhuviññāṇānantarādīsu savitakkacittesu daṭṭhabbo. papañcasaṅkhā  javanena sahajātā honti. yadi evaṃ kasmā atītānāgataggahaṇaṃ  katanti? tathā uppajjanato. yatheva hi etarahi cakkhudvāriko  papañco cakkhuñca rūpe ca phassavedanāsaññāvitakke ca paṭicca uppanno,  evamevaṃ atītānāgatesupi cakkhuviññeyyesu rūpesu tassuppattiṃ dassento  evamāha.</p>
              <p>[03] ^b^sotañcāvuso^eb^tiādīsupi eseva nayo. chaṭṭhadvāre pana  ^b^mana^eb^nti bhavaṅgacittaṃ. ^b^dhamme^eb^ti tebhūmakadhammārammaṇaṃ.  ^b^manoviññāṇa^eb^nti āvajjanaṃ vā javanaṃ vā. āvajjane gahite  phassavedanāsaññāvitakkā āvajjanasahajātā honti. papañco  javanasahajāto. javane gahite sahāvajjanakaṃ bhavaṅga mano nāma hoti,  tato phassādayo sabbepi javanena sahajātāva. manodvāre pana yasmā  atītādibhedaṃ sabbampi ārammaṇaṃ hoti, tasmā  ^b^atītānāgatapaccuppannesū^eb^ti idaṃ yuttameva.</p>
              <p>[03] idāni ^a^P2.0078^ea^ vaṭṭaṃ dassento ^b^so vatāvuso^eb^ti  desanaṃ ārabhi. ^b^phassapaññattiṃ paññapessatī^eb^ti phasso nāma  eko dhammo uppajjatīti evaṃ phassapaññattiṃ paññapessati,  dassessatīti attho. esa nayo sabbattha. evaṃ imasmiṃ sati idaṃ  hotīti dvādasāyatanavasena sakalaṃ vaṭṭaṃ dassetvā idāni  dvādasāyatanapaṭikkhepavasena vivaṭṭaṃ dassento ^b^so vatāvuso  cakkhusmiṃ^eb^ ^a^M1.0382^ea^ ^b^asatī^eb^ti desanaṃ ārabhi. tattha vuttanayeneva attho  veditabbo.</p>
              <p>[03] evaṃ pañhaṃ vissajjetvā idāni sāvakena pañho kathitoti mā  nikkaṅkhā ahuvattha, ayaṃ ^a^V1.0392^ea^ bhagavā sabbaññutañāṇatulaṃ gahetvā nisinno,  icchamānā tameva upasaṅkamitvā nikkaṅkhā hothāti uyyojento  ^b^ākaṅkhamānā ca panā^eb^tiādimāha. </p>
              <p>[03] 205^b^.^eb^ ^b^imehi ākārehī^eb^ti imehi kāraṇehi  papañcuppattiyā pāṭiyekkakāraṇehi ceva vaṭṭavivaṭṭakāraṇehi ca.  ^b^imehi padehī^eb^ti imehi akkharasampiṇḍanehi. ^b^byañjanehī^eb^ti  pāṭiyekkākkharehi. ^b^paṇḍito^eb^ti paṇḍiccena samannāgato. catūhi  vā kāraṇehi paṇḍito dhātukusalo āyatanakusalo paccayākārakusalo  kāraṇākāraṇakusaloti. ^b^mahāpañño^eb^ti mahante atthe mahante  dhamme mahantā niruttiyo mahantāni paṭibhānāni pariggahaṇasamatthāya  mahāpaññāya samannāgato. ^b^yathā taṃ mahākaccānenā^eb^ti yathā  mahākaccānena byākataṃ, taṃ sandhāya ^b^ta^eb^nti vuttaṃ. yathā  mahākaccānena byākataṃ, ahampi taṃ evamevaṃ byākareyyenti attho.</p>
              <p>[03] ^b^madhupiṇḍika^eb^nti mahantaṃ guḷapūvaṃ baddhasattuguḷakaṃ vā.  ^b^asecanaka^eb^nti asecitabbakaṃ. sappiphāṇitamadhusakkarādīsu idaṃ  nāmettha mandaṃ idaṃ bahukanti na vattabbaṃ samayojitarasaṃ.  ^b^cetaso^eb^ti cintakajātiko. ^b^dabbajātiko^eb^ti  paṇḍitasabhāvo. ^b^ko nāmo aya^eb^nti idaṃ thero atibhaddako ayaṃ  dhammapariyāyo, dasabalassa sabbaññutaññāṇenevassa nāmaṃ  gaṇhāpessāmīti cintetvā āha. ^b^tasmā^eb^ti yasmā madhupiṇḍiko  viya madhuro, tasmā madhupiṇḍikapariyāyotveva naṃ dhārehīti vadati.  sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] madhupiṇḍikasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. dvedhāvitakkasuttavaṇṇanā </h3n>
            <h4>
              <h4n> </h4n>
              <p>[03] 206^b^.^eb^ ^a^M1.0383^ea^ ^a^V1.0393^ea^ ^a^P2.0079^ea^ ^b^me   suta^eb^nti dvedhāvitakkasuttaṃ. tattha ^b^dvidhā katvā dvidhā katvā^eb^ti dve dve bhāge  katvā. ^b^kāmavitakko^eb^ti kāmapaṭisaṃyutto vitakko.  ^b^byāpādavitakko^eb^ti byāpādapaṭisaṃyutto vitakko.  ^b^vihiṃsāvitakko^eb^ti vihiṃsāpaṭisaṃyutto vitakko. ^b^ekaṃ  bhāga^eb^nti ajjhattaṃ vā bahiddhā vā oḷāriko vā sukhumo vā sabbo  pāyaṃ vitakko akusalapakkhikoyevāti tayopi  kāmabyāpādavihiṃsāvitakke ekaṃ koṭṭhāsamakāsiṃ. kāmehi nissaṭo  nekkhammapaṭisaṃyutto vitakko ^b^nekkhammavitakko^eb^ nāma, so yāva  paṭhamajjhānā vaṭṭati. abyāpādapaṭisaṃyutto vitakko  ^b^abyāpādavitakko,^eb^ so mettāpubbabhāgato paṭṭhāya yāva paṭhamajjhānā  vaṭṭati. avihiṃsāpaṭisaṃyutto vitakko ^b^avihiṃsāvitakko,^eb^ so  karuṇāpubbabhāgato paṭṭhāya yāva paṭhamajjhānā vaṭṭati. ^b^dutiyaṃ  bhāga^eb^nti sabbopāyaṃ kusalapakkhikoyevāti dutiyaṃ koṭṭhāsamakāsiṃ.  iminā bodhisattassa vitakkaniggahaṇakālo kathito.</p>
              <p>[03] bodhisattassa hi chabbassāni padhānaṃ padahantassa  nekkhammavitakkādayo puñjapuñjā mahānadiyaṃ oghā viya pavattiṃsu.  satisammosena pana sahasā kāmavitakkādayo uppajjitvā kusalavāraṃ  pacchinditvā sayaṃ akusalajavanavārā hutvā tiṭṭhanti. tato  bodhisatto cintesi -- ``mayhaṃ ime kāmavitakkādayo kusalavāraṃ  pacchinditvā tiṭṭhanti, handāhaṃ ime vitakke dve bhāge katvā  viharāmī''ti kāmavitakkādayo akusalapakkhikāti ekaṃ bhāgaṃ karoti  nekkhammavitakkādayo kusalapakkhikāti ekaṃ. atha puna cintesi --  ``akusalapakkhato āgataṃ vitakkaṃ mantena kaṇhasappaṃ uppīḷetvā  gaṇhanto viya amittaṃ gīvāya akkamanto viya ca niggahessāmi,  nāssa vaḍḍhituṃ dassāmi. kusalapakkhato āgataṃ vitakkaṃ meghasamaye  meghaṃ viya sukhette sālakalyāṇipotakaṃ viya ca sīghaṃ vaḍḍhessāmī''ti.  so tathā katvā akusalavitakke niggaṇhi, kusalavitakke vaḍḍhesi.  evaṃ iminā bodhisattassa vitakkaniggahaṇanakālo kathitoti veditabbo. </p>
              <p>[03] 207^b^.^eb^ idāni ^a^V1.0394^ea^ ^a^P2.0080^ea^ yathāssa te vitakkā  uppajjiṃsu, yathā ca ne niggahesi, taṃ dassento ^b^tassa mayhaṃ,  bhikkhave^eb^tiādimāha. tattha ^b^appamattassā^eb^ti satiyā  ^a^M1.0384^ea^ avippavāse ṭhitassa. ^b^ātāpino^eb^ti ātāpavīriyavantassa.  ^b^pahitattassā^eb^ti pesitacittassa. ^b^uppajjati kāmavitakko^eb^ti  bodhisattassa chabbassāni padhānaṃ padahato rajjasukhaṃ vā ārabbha,  pāsāde vā nāṭakāni vā orodhe vā kiñcideva vā sampattiṃ ārabbha  kāmavitakko nāma na uppannapubbo. dukkarakārikāya panassa  āhārūpacchedena adhimattakasimānaṃ pattassa etadahosi -- ``na sakkā  āhārūpacchedena visesaṃ nibbattetuṃ, yaṃnūnāhaṃ oḷārikaṃ āhāraṃ  āhāreyya''nti. so uruvelaṃ piṇḍāya pāvisi. manussā --  ``mahāpuriso pubbe āharitvā dinnampi na gaṇhi, addhāssa idāni  manoratho matthakaṃ patto, tasmā sayameva āgato''ti paṇītapaṇītaṃ  āhāraṃ upahariṃsu. bodhisattassa attabhāvo nacirasseva pākatiko  ahosi. jarājiṇṇattabhāvo hi sappāyabhojanaṃ labhitvāpi pākatiko  na hoti. bodhisatto pana daharo. tenassa sappāyabhojanaṃ bhuñjato  attabhāvo na cirasseva pākatiko jāto, vippasannāni indriyāni,  parisuddho chavivaṇṇo, samuggatatārāgaṇaṃ viya nabhaṃ  paripuṇṇadvattiṃsamahāpurisalakkhaṇappaṭimaṇḍitasarīraṃ ahosi. so taṃ  oloketvā ``tāva kilanto nāma attabhāvo evaṃ paṭipākatiko  jāto''ti cintetvā attano paññāmahantatāya evaṃ parittakampi vitakkaṃ  gahetvā kāmavitakkoti akāsi.</p>
              <p>[03] paṇṇasālāya purato nisinno camarapasadagavayarohitamigādike  magagaṇe manuññasaddaravane moravanakukkuṭādike pakkhigaṇe  nīluppalakumudakamalādisañchannāni pallalāni nānākusumasañchannaviṭapā  vanarājiyo maṇikkhandhanimmalajalapavāhañca nadiṃ nerañjaraṃ passati.  tassa evaṃ hoti ``sobhanā vatime migajātā pakkhigaṇā pallalāni  vanarājiyo nadī nerañjarā''ti. so tampi evaṃ parittakaṃ vitakkaṃ  gahetvā kāmavitakkamakāsi, tenāha ``uppajjati kāmavitakko''ti.</p>
              <p>[03] ^b^attabyābādhāyapī^eb^ti ^a^P2.0081^ea^ attadukkhāyapi.  esevanayo sabbattha. kiṃ pana mahāsattassa ubhayadukkhāya  saṃvattanakavitakko nāma atthīti? natthi. apariññāyaṃ ṭhitassa pana  vitakko yāva ubhayabyābādhāya saṃvattatīti etāni tīṇi nāmāni  labhati, tasmā evamāha. ^b^paññānirodhiko^eb^ti ^a^V1.0395^ea^ anuppannāya  ^a^M1.0385^ea^ lokiyalokuttarāya paññāya uppajjituṃ na deti, lokiyapaññaṃ pana  aṭṭhasamāpattipañcābhiññāvasena uppannampi samucchinditvā khipatīti  ^b^paññānirodhiko. vighātapakkhiko^eb^ti dukkhakoṭṭhāsiko.  asaṅkhataṃ nibbānaṃ nāma, taṃ paccakkhaṃ kātuṃ na detīti  ^b^anibbānasaṃvattaniko. abbhatthaṃ gacchatī^eb^ti khayaṃ natthibhāvaṃ  gacchati. udakapupphuḷako viya nirujjhati. ^b^pajahamevā^eb^ti  pajahimeva. ^b^vinodamevā^eb^ti nīharimeva. ^b^byantameva naṃ  akāsi^eb^nti vigatantaṃ nissesaṃ parivaṭumaṃ paricchinnameva naṃ akāsiṃ. </p>
              <p>[03] 208^b^.^eb^ ^b^byāpādavitakko^eb^ti na bodhisattassa  parūpaghātappaṭisaṃyutto nāma vitakko citte uppajjati, athassa  ativassāccuṇhātisītādīni pana paṭicca cittavipariṇāmabhāvo  hoti, taṃ sandhāya ``byāpādavitakko''ti āha.  ^b^vihiṃsāvitakko^eb^ti na mahāsattassa paresaṃ dukkhuppādanappaṭisaṃyutto  vitakko uppajjati, citte pana uddhatākāro anekaggatākāro hoti, taṃ  gahetvā vihiṃsāvitakkamakāsi. paṇṇasālādvāre nisinno hi  sīhabyagghādike vāḷamige sūkarādayo khuddamige vihiṃsante passati.  atha bodhisatto imasmimpi nāma akutobhaye araññe imesaṃ  tiracchānagatānaṃ paccatthikā uppajjanti, balavanto dubbale khādanti,  balavantakhāditā vattantīti kāruññaṃ uppādeti. aññepi biḷārādayo  kukkuṭamūsikādīni khādante passati, gāmaṃ piṇḍāya paviṭṭho manusse  rājakammikehi upaddute vadhabandhādīni anubhavante attano  kasivaṇijjādīni kammāni katvā jīvituṃ na labhantīti kāruññaṃ  uppādeti, taṃ sandhāya ``uppajjati vihiṃsāvitakko''ti āha.  ^b^tathā tathā^eb^ti tena tena ākārena. idaṃ vuttaṃ hoti --  kāmavitakkādīsu yaṃ yaṃ vitakketi, yaṃ yaṃ vitakkaṃ pavatteti, tena tene  cassākārena kāmavitakkādibhāvo cetaso ^a^P2.0082^ea^ na hi  hotīti. ^b^pahāsi nekkhammavitakka^eb^nti nekkhammavitakkaṃ pajahati.  ^b^bahulamakāsī^eb^ti bahulaṃ karoti. ^b^tassa taṃ kāmavitakkāya  citta^eb^nti tassa taṃ cittaṃ kāmavitakkatthāya. yathā  kāmavitakkasampayuttaṃ ^a^M1.0386^ea^ hoti, evamevaṃ namatīti attho. sesapadesupi  eseva nayo.</p>
              <p>[03] idāni atthadīpikaṃ upamaṃ dassento ^b^seyyathāpī^eb^  tiādimāha. tattha ^b^kiṭṭhasambādhe^eb^ti sassasambādhe.  ^b^ākoṭeyyā^eb^ti ujukaṃ piṭṭhiyaṃ pahareyya. ^b^paṭikoṭeyyā^eb^ti  tiriyaṃ phāsukāsu pahareyya. ^b^sannirundheyyā^eb^ti āvaritvā  tiṭṭheyya. ^b^sannivāreyyā^eb^ti ito cito ca gantuṃ na dadeyya  ^a^V1.0396^ea^. ^b^tatonidāna^eb^nti tena kāraṇena, evaṃ arakkhitānaṃ gunnaṃ paresaṃ  sassakhādanakāraṇenāti attho. bālo hi gopāloko evaṃ gāvo  arakkhamāno ``ayaṃ amhākaṃ bhattavetanaṃ khādati, ujuṃ gāvo  rakkhitumpi na sakkoti, kulehi saddhiṃ veraṃ gaṇhāpetī''ti  gosāmikānampi santikā vadhādīni pāpuṇāti, kiṭṭhasāmikānampi.  paṇḍito pana imāni cattāri bhayāni sampassanto gāvo sādhukaṃ  rakkhati, taṃ sandhāyetaṃ vuttaṃ. ^b^ādīnava^eb^nti upaddavaṃ.  ^b^okāra^eb^nti lāmakaṃ, khandhesu vā otāraṃ. ^b^saṃkilesa^eb^nti  kiliṭṭhabhāvaṃ. ^b^nekkhamme^eb^ti nekkhammamhi. ^b^ānisaṃsa^eb^nti  visuddhipakkhaṃ. ^b^vodānapakkha^eb^nti idaṃ tasseva vevacanaṃ, kusalānaṃ  dhammānaṃ nekkhammamhi visuddhipakkhaṃ addasanti attho. </p>
              <p>[03] 209^b^.^eb^ ^b^nekkhamma^eb^nti ca kāmehi nissaṭaṃ  sabbakusalaṃ, ekadhamme saṅgayhamāne nibbānameva. tatridaṃ  opammasaṃsandanaṃ -- kiṭṭhasambādhaṃ viya hi rūpādiārammaṇaṃ, kūṭagāvo  viya kūṭacittaṃ, paṇḍitagopālako viya bodhisatto, catubbidhabhayaṃ viya  attaparūbhayabyābādhāya saṃvattanavitakko, paṇḍitagopālakassa catubbidhaṃ  bhayaṃ disvā kiṭṭhasambādhe appamādena gorakkhaṇaṃ viya bodhisattassa  chabbassāni padhānaṃ padahato attabyābādhādibhayaṃ disvā rūpādīsu  ārammaṇesu yathā kāmavitakkādayo na uppajjanti, evaṃ cittarakkhaṇaṃ.  ^b^paññāvuddhiko^eb^tiādīsu anuppannāya lokiyalokuttarapaññāya  uppādāya, uppannāya ca vuddhiyā saṃvattatīti ^a^P2.0083^ea^  ^b^paññāvuddhiko^eb^. na dukkhakoṭṭhāsāya saṃvattatīti  ^b^avighātapakkhiko^eb^. nibbānadhātusacchikiriyāya saṃvattatīti  ^b^nibbānasaṃvattaniko. rattiṃ cepi naṃ, bhikkhave,  anuvitakkeyya^eb^nti sakalarattiṃ cepi taṃ vitakkaṃ pavatteyyaṃ.  ^b^tatonidāna^eb^nti taṃmūlakaṃ. ^b^ohaññeyyā^eb^ti ugghātīyeyya,  uddhaccāya saṃvatteyyāti ^a^M1.0387^ea^ attho. ^b^ārā^eb^ti dūre.  ^b^samādhimhā^eb^ti upacārasamādhitopi appanāsamādhitopi. ^b^so  kho ahaṃ, bhikkhave, ajjhattameva citta^eb^nti so ahaṃ, bhikkhave, mā  me cittaṃ samādhimhā dūre hotūti ajjhattameva cittaṃ saṇṭhapemi,  gocarajjhatte ṭhapemīti attho. ^b^sannisādemī^eb^ti tattheva ca naṃ  sannisīdāpemi. ^b^ekodiṃ karomī^eb^ti ekaggaṃ karomi.  ^b^samādahāmī^eb^ti sammā ādahāmi, suṭṭhu āropemīti attho.  ^b^mā me cittaṃ ūhaññī^eb^ti mā mayhaṃ cittaṃ ugghātīyittha, mā  uddhaccāya saṃvattatūti attho. </p>
              <p>[03] 210^b^.^eb^ ^b^uppajjati abyāpādavitakko...pe0...  avihiṃsāvitakko^eb^ti ettha yo so imāya heṭṭhā ^a^V1.0397^ea^ vuttataruṇavipassanāya  saddhiṃ uppannavitakko kāmapaccanīkaṭṭhena ^b^nekkhammavitakko^eb^ti vutto.  soyeva byāpādapaccanīkaṭṭhena ^b^abyāpādavitakko^eb^ti ca  vihiṃsāpaccanīkaṭṭhena ^b^avihiṃsāvitakko^eb^ti ca vutto.</p>
              <p>[03] ettāvatā bodhisattassa samāpattiṃ nissāya  vipassanāpaṭṭhapanakālo kathito. yassa hi samādhipi taruṇo,  vipassanāpi. tassa vipassanaṃ paṭṭhapetvā aticiraṃ nisinnassa kāyo  kilamati, anto aggi viya uṭṭhahati, kacchehi sedā muccanti,  matthakato usumavaṭṭi viya uṭṭhahati, cittaṃ haññati vihaññati  vipphandati. so puna samāpattiṃ samāpajjitvā taṃ paridametvā mudukaṃ  katvā samassāsetvā puna vipassanaṃ paṭṭhapeti. tassa puna aticiraṃ  nisinnassa tatheva hoti. so puna samāpattiṃ samāpajjitvā tatheva  karoti. vipassanāya hi bahūpakārā samāpatti.</p>
              <p>[03] yathā yodhassa phalakakoṭṭhako nāma bahūpakāro hoti, so taṃ  nissāya saṅgāmaṃ pavisati, tattha hatthīhipi assehipi yodhehipi  saddhiṃ kammaṃ katvā āvudhesu vā khīṇesu bhuñjitukāmatādibhāve  ^a^P2.0084^ea^ vā sati nivattitvā phalakakoṭṭhakaṃ pavisitvā  āvudhānipi gaṇhāti, vissamatipi, bhuñjatipi, pānīyampi pivati,  sannāhampi paṭisannayhati, taṃ taṃ katvā puna saṅgāmaṃ pavisati, tattha  kammaṃ katvā puna uccārādipīḷito vā kenacideva vā karaṇīyena  phalakakoṭṭhakaṃ pavisati. tattha santhambhitvā puna ^a^M1.0388^ea^ saṅgāmaṃ pavisati,  evaṃ yodhassa phalakakoṭṭhako viya vipassanāya bahūpakārā samāpatti.</p>
              <p>[03] samāpattiyā pana saṅgāmanittharaṇakayodhassa phalakakoṭṭhakatopi  vipassanā bahūpakāratarā. kiñcāpi hi samāpattiṃ nissāya  vipassanaṃ paṭṭhapeti, vipassanā pana thāmajātā samāpattimpi rakkhati.  thāmajātaṃ karoti.</p>
              <p>[03] yathā hi thale nāvampi nāvāya bhaṇḍampi sakaṭabhāraṃ karonti.  udakaṃ patvā pana sakaṭampi sakaṭabhaṇḍampi yuttagoṇepi nāvābhāraṃ  karonti. nāvā tiriyaṃ sotaṃ chinditvā sotthinā supaṭṭanaṃ  gacchati, evamevaṃ kiñcāpi samāpattiṃ nissāya vipassanaṃ paṭṭhapeti,  vipassanā ^a^V1.0398^ea^ pana thāmajātā samāpattimpi rakkhati, thāmajātaṃ karoti.  thalaṃ patvā sakaṭaṃ viya hi samāpatti. udakaṃ patvā nāvā viya  vipassanā. iti bodhisattassa ettāvatā samāpattiṃ nissāya  vipassanāpaṭṭhapanakālo kathitoti veditabbo.</p>
              <p>[03] ^b^yaññadevā^eb^tiādi kaṇhapakkhe vuttānusāreneva veditabbaṃ,  idhāpi atthadīpikaṃ upamaṃ dassetuṃ ^b^seyyathāpī^eb^tiādimāha. tattha  ^b^gāmantasambhatesū^eb^ti gāmantaṃ āhaṭesu. ^b^satikaraṇīyameva  hotī^eb^ti ^b^etā gāvo^eb^ti satiuppādanamattameva kātabbaṃ hoti.  ito cito ca gantvā ākoṭanādikiccaṃ natthi. ^b^ete dhammā^eb^ti  ete samathavipassanā dhammāti satuppādanamattameva kātabbaṃ hoti.  iminā bodhisattassa samathavipassanānaṃ thāmajātakālo kathito.  tadā kirassa samāpattiṃ appanatthāya nisinnassa aṭṭha samāpattiyo  ekāvajjanena āpāthaṃ āgacchanti, vipassanaṃ paṭṭhapetvā nisinno satta  anupassanā ekappahāreneva āruḷho hoti. </p>
              <p>[03] 215^b^.^eb^ ^b^seyyathāpī^eb^ti idha kiṃ dasseti? ayaṃ  pāṭiyekko anusandhi, sattānañhi hitūpacāraṃ attano satthubhāvasampadañca  ^a^P2.0085^ea^ dassento bhagavā imaṃ desanaṃ ārabhi. tattha  ^b^araññe^eb^ti aṭaviyaṃ. ^b^pavane^eb^ti vanasaṇḍe. atthato hi idaṃ  dvayaṃ ekameva, paṭhamassa pana dutiyaṃ vevacanaṃ.  ^b^ayogakkhemakāmo^eb^ti catūhi yogehi khemaṃ nibbhayaṭṭhānaṃ  anicchanto bhayameva icchanto ^a^M1.0389^ea^. ^b^sovatthiko^eb^ti suvatthibhāvāvaho.  ^b^pītigamanīyo^eb^ti tuṭṭhiṃ gamanīyo. ``pītagamanīyo''ti vā  pāṭho. ^b^pidaheyyā^eb^ti sākhādīhi thakeyya. ^b^vivareyyā^eb^ti  visadamukhaṃ katvā vivaṭaṃ kareyya. ^b^kummagga^eb^nti  udakavanapabbatādīhi sanniruddhaṃ amaggaṃ. ^b^odaheyya okacara^eb^nti  tesaṃ oke caramānaṃ viya ekaṃ dīpakamigaṃ ekasmiṃ ṭhāne ṭhapeyya.  ^b^okacārika^eb^nti dīgharajjuyā bandhitaṃyeva migiṃ.</p>
              <p>[03] migaluddako hi araññaṃ migānaṃ vasanaṭṭhānaṃ gantvā ``idha  vasanti, iminā maggena nikkhamanti, ettha caranti, ettha pivanti,  iminā maggena pavisantī''ti sallakkhetvā maggaṃ pidhāya kummaggaṃ  vivaritvā okacarañca okacārikañca ṭhapetvā sayaṃ paṭicchannaṭṭhāne  sattiṃ gahetvā tiṭṭhati. atha sāyanhasamaye migā akutobhaye araññe  caritvā pānīyaṃ pivitvā migapotakehi saddhiṃ kīḷamānā  vasanaṭṭhānasantikaṃ āgantvā okacarañca okacārikañca disvā  ^a^V1.0399^ea^ ``sahāyakā no āgatā bhavissantī''ti nirāsaṅkā pavisanti, te  maggaṃ pihitaṃ disvā ``nāyaṃ maggo, ayaṃ maggo bhavissatī''ti  kummaggaṃ paṭipajjanti. migaluddako na tāva kiñci karoti, paviṭṭhesu  pana sabbapacchimaṃ saṇikaṃ paharati. so uttasati, tato sabbe  uttasitvā ``bhayaṃ uppanna''nti purato olokentā udakena vā vanena  vā pabbatena vā sanniruddhaṃ maggaṃ disvā ubhohi passehi  aṅgulisaṅkhalikaṃ viya gahanavanaṃ pavisituṃ asakkontā paviṭṭhamaggeneva  nikkhamituṃ ārabhanti. luddako tesaṃ nivattanabhāvaṃ ñatvā ādito  paṭṭhāya tiṃsampi cattālīsampi mige ghāteti. idaṃ sandhāya  ^b^evañhi so, bhikkhave, mahāmigasaṅgho aparena samayena  anayabyasanaṃ āpajjeyyā^eb^ti vuttaṃ.</p>
              <p>[03] ``nandīrāgassetaṃ adhivacanaṃ, avijjāyetaṃ adhivacana''nti ettha  yasmā ime sattā avijjāya aññāṇā hutvā nandīrāgena ābandhitvā  rūpārammaṇādīni upanītā vaṭṭadukkhasattiyā ^a^P2.0086^ea^ ghātaṃ  labhanti. tasmā bhagavā okacaraṃ nandīrāgoti, okacārikaṃ  avijjāti katvā dassesi.</p>
              <p>[03] migaluddako hi ekadāpi tesaṃ sākhābhaṅgena sarīraṃ puñchitvā  manussagandhaṃ apanetvā okacaraṃ ekasmiṃ ṭhāne ṭhapetvā okacārikaṃ saha  rajjuyā vissajjetvā attānaṃ paṭicchādetvā sattiṃ ādāya okacarassa  santike tiṭṭhati, okacārikā migagaṇassa caraṇaṭṭhānābhimukhī gacchati  ^a^M1.0390^ea^. taṃ disvā migā sīsāni ukkhipitvā tiṭṭhanti, sāpi   sīsaṃ ukkhipitvā tiṭṭhati, te ``amhākaṃ samajātikā aya''nti gocaraṃ  gaṇhanti. sāpi tiṇāni khādantī viya saṇikaṃ upagacchati.  āraññiko yūthapatimigo tassā vātaṃ labhitvā sakabhariyaṃ  vissajjetvā tadabhimukho hoti.</p>
              <p>[03] sattānañhi navanavameva piyaṃ hoti. okacārikā  āraññikassa migassa accāsannabhāvaṃ adatvā tadabhimukhīva pacchato  paṭikkamitvā okacarassa santikaṃ gacchati, yattha yatthassā rajju  laggati, tattha tattha khurena paharitvā moceti, āraññiko migo  okacaraṃ disvā okacārikāya sammatto hutvā okacare usūyaṃ katvā  piṭṭhiṃ nāmetvā sīsaṃ kampento tiṭṭhati, tasmiṃ khaṇe sattiṃ jivhāya  lehantopi ``kiṃ eta''nti na jānāti, okacaropi ^a^V1.0400^ea^ sacassa  uparibhāgena taṃ migaṃ paharituṃ sukhaṃ hoti, piṭṭhiṃ nāmeti. sacassa  heṭṭhābhāgena paharituṃ sukhaṃ hoti, hadayaṃ unnāmeti. atha luddako  āraññikaṃ migaṃ sattiyā paharitvā tattheva ghātetvā maṃsaṃ ādāya  gacchati. evameva yathā so migo okacārikāya sammatto okacare  usūyaṃ katvā sattiṃ jivhāya lehantopi kiñci na jānāti, tathā ime  sattā avijjāya sammattā andhabhūtā kiñci ajānantā rūpādīsu  nandīrāgaṃ upagamma vaṭṭadukkhasattiyā vadhaṃ labhantīti bhagavā okacaraṃ  nandīrāgoti, okacārikaṃ avijjāti katvā dassesi.</p>
              <p>[03] ^b^iti kho, bhikkhave, vivaṭo mayā khemo maggo^eb^ti iti  kho, bhikkhave, mayā imesaṃ sattānaṃ hitacaraṇena sammāsambodhiṃ patvā  ahaṃ buddhosmīti tuṇhībhūtena anisīditvā dhammacakkappavattanato paṭṭhāya  dhammaṃ desentena vivaṭo khemo ariyo aṭṭhaṅgiko maggo, pihito  kummaggo ^a^P2.0087^ea^, aññātakoṇḍaññādīnaṃ bhabbapuggalānaṃ  ūhato okacaro nandīrāgo dvedhā chetvā pātito, nāsitā  okacārikā avijjā sabbena sabbaṃ samugghātitāti attano hitūpacāraṃ  dassesi. sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] dvedhāvitakkasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. vitakkasaṇṭhānasuttavaṇṇanā </h3n>
            <h4>
              <h4n> </h4n>
              <p>[03] 216^b^.^eb^ ^b^evaṃ^eb^ ^a^M1.0391^ea^ ^a^V1.0401^ea^ ^b^me suta^eb^nti vitakkasaṇṭhānasuttaṃ.  tattha ^b^adhicittamanuyuttenā^eb^ti dasakusalakammapathavasena uppannaṃ cittaṃ  cittameva, vipassanāpādakāṭṭhasamāpatticittaṃ tato cittato adhikaṃ  cittanti ^b^adhicittaṃ. anuyuttenā^eb^ti taṃ adhicittaṃ anuyuttena,  tattha yuttappayuttenāti attho.</p>
              <p>[03] tatrāyaṃ bhikkhu purebhattaṃ piṇḍāya caritvā pacchābhattaṃ  piṇḍapātappaṭikkanto nisīdanaṃ ādāya asukasmiṃ rukkhamūle vā  vanasaṇḍe vā pabbatapāde vā pabbhāre vā samaṇadhammaṃ karissāmīti  nikkhamantopi, tattha gantvā hatthehi vā pādehi vā nisajjaṭṭhānato  tiṇapaṇṇāni apanentopi adhicittaṃ anuyuttoyeva. nisīditvā pana  hatthapāde dhovitvā pallaṅkaṃ ābhujitvā mūlakammaṭṭhānaṃ gahetvā  viharantopi adhicittaṃ anuyuttoyeva.</p>
              <p>[03] ^b^nimittānī^eb^ti kāraṇāni. ^b^kālena kāla^eb^nti samaye  samaye. na nu ca kammaṭṭhānaṃ nāma muhuttampi achaḍḍetvā nirantaraṃ  manasikātabbaṃ, kasmā bhagavā ``kālena kāla''nti āhāti.  pāḷiyañhi aṭṭhatiṃsa kammaṭṭhānāni vibhattāni, tesu bhikkhunā attano  cittarucitaṃ kammaṭṭhānaṃ gahetvā nisinnena yāva kocideva upakkileso  nuppajjati, tāva imesaṃ nimittānaṃ manasikārakiccaṃ natthi. yadā  pana uppajjati, tadā imāni gahetvā citte uppannaṃ abbudaṃ  nīharitabbanti dassento evamāha.</p>
              <p>[03] ^b^chandūpasaṃhitā^eb^ti chandasahagatā rāgasampayuttā. imesaṃ pana  tiṇṇaṃ vitakkānaṃ khettañca ārammaṇañca jānitabbaṃ. tattha  chandūpasañhitānaṃ aṭṭha ^a^P2.0088^ea^ lobhasahagatacittāni khettaṃ,  dosūpasañhitānaṃ dve domanassasahagatāni, mohūpasañhitānaṃ dvādasapi  akusalacittāni. vicikicchāuddhaccasampayuttacittāni pana dve etesaṃ  pāṭipuggalikaṃ khettaṃ. sabbesampi sattā ceva saṅkhārā ca ārammaṇaṃ,  iṭṭhāniṭṭhāsamapekkhitesu hi sattesu ca saṅkhāresu ca te uppajjanti  ^a^V1.0402^ea^. ^b^aññampi nimittaṃ manasikātabbaṃ kusalūpasaṃhita^eb^nti tato  nimittato aññaṃ kusalanissitaṃ nimittaṃ manasikātabbaṃ. tattha  ^b^aññaṃ nimittaṃ^eb^ nāma chandūpasañhite vitakke sattesu uppanne  asubhabhāvanā aññaṃ nimittaṃ nāma. saṅkhāresu uppanne  aniccamanasikāro aññaṃ nimittaṃ ^a^M1.0392^ea^ nāma. dosūpasañhite sattesu  uppanne mettābhāvanā aññaṃ nimittaṃ nāma. saṅkhāresu uppanne  dhātumanasikāro aññaṃ nimittaṃ nāma. mohūpasañhite yattha katthaci  uppanne pañcadhammūpanissayo aññaṃ nimittaṃ nāma.</p>
              <p>[03] imassa hatthā vā sobhanā pādā vātiādinā nayena hi sattesu  lobhe uppanne asubhato upasaṃharitabbaṃ. kimhi sārattosi? kesesu  sārattosi. lomesu...pe0... muttesu sārattosi. ayaṃ attabhāvo  nāma tīhi aṭṭhisatehi ussāpito, navahi nhārusatehi ābaddho,  navahi maṃsapesisatehi anulitto, allacammena pariyonaddho, chavirāgena  paṭicchanno, navahi vaṇamukhehi navanavutilomakūpasahassehi ca asuci  paggharati, kuṇapapūrito, duggandho, jeguccho, paṭikūlo,  dvattiṃsakuṇapasañcayo, natthettha sāraṃ vā varaṃ vāti evaṃ asubhato  upasaṃharantassa sattesu uppanno lobho pahīyati, tenassa asubhato  upasaṃharaṇaṃ aññaṃ nimittaṃ nāma hoti.</p>
              <p>[03] pattacīvarādīsu saṅkhāresu lobhe uppanne dvīhākārehi  saṅkhāramajjhattataṃ samuṭṭhāpetīti satipaṭṭhānavaṇṇanāyaṃ vuttanayena  assāmikatāvakālikabhāvavasena manasikaroto so pahīyati. tenassa  aniccato manasikāro aññaṃ nimittaṃ nāma hoti. sattesu dose  uppanne pana āghātavinayakakacopamovādādīnaṃ vasena mettā bhāvetabbā,  taṃ bhāvayato doso pahīyati, tenassa mettābhāvanā aññaṃ nimittaṃ nāma  hoti. khāṇukaṇṭakatiṇapaṇṇādīsu ^a^P2.0089^ea^ pana dose  uppanne tvaṃ kassa kuppasi, kiṃ pathavīdhātuyā, udāhu āpodhātuyā, ko  vā panāyaṃ kuppati nāma, kiṃ pathavīdhātu udāhu āpodhātūtiādinā  nayena dhātumanasikāraṃ karontassa doso pahīyati. tenassa  dhātumanasikāro aññaṃ nimittaṃ nāma hoti.</p>
              <p>[03] mohe pana yattha katthaci uppanne -- </p>
              <p>[21] ``garūsaṃvāso ^a^V1.0403^ea^ uddeso, uddiṭṭhaparipucchanaṃ. </p>
              <p>[27] kālena dhammassavanaṃ, ṭhānāṭṭhānavinicchayo. </p>
              <p>[22] pañca dhammūpanissāya, mohadhātu pahīyatī''ti.. -- </p>
              <p>[25] ime ^a^M1.0393^ea^ pañca dhammā upanissitabbā. garuṃ upanissāya  viharanto hi bhikkhu -- ``ācariyo gāmappavesanaṃ anāpucchantassa  pattakāle vattaṃ akarontassa ghaṭasataudakāharaṇādidaṇḍakammaṃ karotī''ti  yattappaṭiyatto hoti, athassa moho pahīyati. uddesaṃ gaṇhantopi --  ``ācariyo uddesakāle uddesaṃ aggaṇhantassa asādhukaṃ sajjhāyantassa  ca daṇḍakammaṃ karotī''ti yattappaṭiyatto hoti, evampissa moho  pahīyati. garubhāvanīye bhikkhū upasaṃkamitvā ``idaṃ bhante kathaṃ  imassa ko attho''ti paripucchanto kaṃkhaṃ vinodeti, evampissa  moho pahīyati. kālena dhammasavanaṭṭhānaṃ gantvā sakkaccaṃ dhammaṃ  suṇantassāpi tesu tesu ṭhānesu attho pākaṭo hoti. evampissa  moho pahīyati. idamassa kāraṇaṃ, idaṃ na kāraṇanti  ṭhānāṭṭhānavinicchaye cheko hoti, evampissa moho pahīyati.  tenassa pañcadhammūpanissayo aññaṃ nimittaṃ nāma hoti.</p>
              <p>[03] apica aṭṭhatiṃsāya ārammaṇesu yaṃkiñci bhāventassāpi ime  vitakkā pahīyanti eva. imāni pana nimittāni ujuvipaccanīkāni  paṭipakkhabhūtāni. imehi pahīnā rāgādayo suppahīnā honti. yathā  hi aggiṃ allakaṭṭhehipi paṃsūhipi sākhādīhipi pothetvā  nibbāpentiyeva, udakaṃ pana aggissa ujuvipaccanīkaṃ, tena nibbuto  sunibbuto hoti, evamimehi nimittehi pahīnā rāgādayo suppahīnā  honti. tasmā etāni kathitānīti veditabbāni.</p>
              <p>[03] ^b^kusalūpasaṃhita^eb^nti ^a^P2.0090^ea^ kusalanissitaṃ  kusalassa paccayabhūtaṃ. ^b^ajjhattamevā^eb^ti gocarajjhattaṃyeva.  ^b^palagaṇḍo^eb^ti vaḍḍhakī. ^b^sukhumāya āṇiyā^eb^ti yaṃ āṇiṃ  nīharitukāmo hoti, tato sukhumatarāya sāradāruāṇiyā.  ^b^oḷārikaṃ āṇi^eb^nti candaphalake vā sāraphalake vā ākoṭitaṃ  visamāṇiṃ. ^b^abhinihaneyyā^eb^ti muggarena ākoṭento haneyya.  ^b^abhinīhareyyā^eb^ti evaṃ abhinihananto phalakato nīhareyya.  ^b^abhinivaseyyā^eb^ti idāni bahu nikkhantāti ñatvā hatthena  cāletvā ^a^V1.0404^ea^ nikkaḍḍheyya ^a^M1.0394^ea^. tattha phalakaṃ viya cittaṃ, phalake visamāṇī  viya akusalavitakkā, sukhumāṇī viya aññaṃ  asubhabhāvanādikusalanimittaṃ, sukhumāṇiyā oḷārikāṇinīharaṇaṃ viya  asubhabhāvanādīhi kusalanimittehi tesaṃ vitakkānaṃ nīharaṇaṃ. </p>
              <p>[03] 217^b^.^eb^ ^b^ahikuṇapenā^eb^tiādi  atijegucchapaṭikūlakuṇapadassanatthaṃ vuttaṃ. ^b^kaṇṭhe āsattenā^eb^ti  kenacideva paccatthikena ānetvā kaṇṭhe baddhena paṭimukkena.  ^b^aṭṭiyeyyā^eb^ti aṭṭo dukkhito bhaveyya. ^b^harāyeyyā^eb^ti  lajjeyya. ^b^jiguccheyyā^eb^ti sañjātajiguccho bhaveyya.</p>
              <p>[03] ^b^pahīyantī^eb^ti evaṃ imināpi kāraṇena ete akusalā dhammā  sāvajjā dukkhavipākāti attano paññābalena upaparikkhato  ahikuṇapādīni viya jigucchantassa pahīyanti. yo pana attano  paññābalena upaparikkhituṃ na sakkoti, tena ācariyaṃ vā upajjhāyaṃ  vā aññataraṃ vā garuṭṭhāniyaṃ sabrahmacāriṃ saṅghattheraṃ vā upasaṅkamitvā  ghaṇḍiṃ paharitvā bhikkhusaṅghameva vā sannipātetvā ārocetabbaṃ,  bahunañhi sannipāte bhavissateva eko paṇḍitamanusso, svāyaṃ evaṃ  etesu ādīnavo daṭṭhabboti kathessati, kāyavicchindanīyakathādīhi  vā pana te vitakke niggaṇhissatīti. </p>
              <p>[03] 218^b^.^eb^ ^b^asatiamanasikāro āpajjitabbo^eb^ti neva  so vitakko saritabbo na manasikātabbo, aññavihitakena bhavitabbaṃ.  yathā hi rūpaṃ apassitukāmo puriso akkhīni nimīleyya,  evameva mūlakammaṭṭhānaṃ gahetvā nisinnena bhikkhunā cittamhi ^a^P2.0091^ea^  vitakke uppanne aññavihitakena bhavitabbaṃ. evamassa so  vitakko pahīyati, tasmiṃ pahīne puna kammaṭṭhānaṃ gahetvā nisīditabbaṃ.</p>
              <p>[03] sace na pahīyati, uggahito dhammakathāpabandho hoti, so  mahāsaddena sajjhāyitabbo. evampi ce aññavihitakassa sato so  na pahīyati. thavikāya muṭṭhipotthako hoti, yattha ca buddhavaṇṇāpi  dhammavaṇṇāpi likhitā honti, taṃ nīharitvā vācentena  aññavihitakena bhavitabbaṃ. evampi ce na pahīyati, thavikato  araṇisahitāni nīharitvā ``ayaṃ ^a^M1.0395^ea^ uttarāraṇī ayaṃ adharāraṇī''ti  āvajjentena aññavihitakena bhavitabbaṃ. evampi ce na pahīyati,  sipāṭikaṃ ^a^V1.0405^ea^ nīharitvā ``idaṃ ārakaṇṭakaṃ nāma, ayaṃ pipphalako nāma,  idaṃ nakhacchedanaṃ nāma, ayaṃ sūci nāmā''ti parikkhāraṃ samannānentena  aññavihitakena bhavitabbaṃ. evampi ce na pahīyati, sūciṃ gahetvā  cīvare jiṇṇaṭṭhānaṃ sibbantena aññavihitakena bhavitabbaṃ. evaṃ yāva  na pahīyati, tāva taṃ taṃ kusalakammaṃ karontena aññavihitakena  bhavitabbaṃ. pahīne puna mūlakammaṭṭhānaṃ gahetvā nisīditabbaṃ, navakammaṃ  pana na paṭṭhapetabbaṃ. kasmā? vitakke pacchinne kammaṭṭhānamanasikārassa  okāso na hoti.</p>
              <p>[03] porāṇakapaṇḍitā pana navakammaṃ katvāpi vitakkaṃ pacchindiṃsu.  tatridaṃ vatthu -- tissasāmaṇerassa kira upajjhāyo tissamahāvihāre  vasati. tissasāmaṇero ``bhante ukkaṇṭhitomhī''ti āha. atha naṃ  thero ``imasmiṃ vihāre nhānaudakaṃ dullabhaṃ, maṃ gahetvā cittalapabbataṃ  gacchāhī''ti āha. so tathā akāsi. tattha naṃ thero āha  ``ayaṃ vihāro accantasaṅghiko, ekaṃ puggalikaṭṭhānaṃ karohī''ti.  so sādhu bhanteti ādito paṭṭhāya saṃyuttanikāyaṃ pabbhārasodhanaṃ  tejodhātukasiṇaparikammanti tīṇīpi ekato ārabhitvā kammaṭṭhānaṃ  appanaṃ pāpesi, ^b^saṃyuttanikāyaṃ^eb^ pariyosāpesi, leṇakammaṃ  niṭṭhāpesi, sabbaṃ katvā upajjhāyassa saññaṃ adāsi. upajjhāyo  ``dukkhena te sāmaṇera kataṃ, ajja tāva tvaṃyeva vasāhī''ti āha.  so taṃ rattiṃ leṇe vasanto utusappāyaṃ labhitvā vipassanaṃ vaḍḍhetvā  arahattaṃ ^a^P2.0092^ea^ patvā tattheva parinibbāyi. tassa dhātuyo  gahetvā cetiyaṃ akaṃsu. ajjāpi ^b^tissattheracetiya^eb^nti paññāyati.  idaṃ pabbaṃ asatipabbaṃ nāma. </p>
              <p>[03] 219^b^.^eb^ imasmiṃ ṭhatvā vitakke niggaṇhituṃ asakkonto  idha ṭhatvā niggaṇhissatīti vitakkamūlabhedaṃ pabbaṃ dassento puna  ^b^tassa ce bhikkhave^eb^tiādimāha. tattha  ^b^vitakkasaṅkhārasaṇṭhānaṃ manasikātabba^eb^nti saṅkharotīti  ^b^saṅkhāro,^eb^ paccayo, kāraṇaṃ mūlanti attho. santiṭṭhati  etthāti ^b^saṇṭhānaṃ,^eb^ vitakkasaṅkhārassa saṇṭhānaṃ  ^b^vitakkasaṅkhārasaṇṭhānaṃ,^eb^ taṃ manasikātabbanti. idaṃ vuttaṃ hoti,  ayaṃ vitakko kiṃ hetu kiṃ paccayā kiṃ kāraṇā uppannoti vitakkānaṃ  mūlañca mūlamūlañca manasikātabbanti. ^b^kiṃ nu kho ahaṃ  sīghaṃ^eb^  ^a^M1.0396^ea^ ^b^gacchāmī^eb^ti kena nu kho kāraṇena ahaṃ sīghaṃ gacchāmi?  ^b^yaṃnūnāhaṃ saṇikaṃ gaccheyya^eb^nti kiṃ me iminā sīghagamanena,  saṇikaṃ gacchissāmīti ^a^V1.0406^ea^ cintesi. ^b^so saṇikaṃ gaccheyyā^eb^ti  so evaṃ cintetvā saṇikaṃ gaccheyya. esa nayo sabbattha.</p>
              <p>[03] tattha tassa purisassa sīghagamanakālo viya imassa bhikkhuno  vitakkasamāruḷhakālo. tassa saṇikagamanakālo viya imassa  vitakkacārapacchedanakālo. tassa ṭhitakālo viya imassa vitakkacāre  pacchinne mūlakammaṭṭhānaṃ cittotaraṇakālo. tassa nisinnakālo viya  imassa vipassanaṃ vaḍḍhetvā arahattappattakālo. tassa nipannakālo  viya imassa nibbānārammaṇāya phalasamāpattiyā divasaṃ  vītivattanakālo. tattha ime vitakkā kiṃ hetukā kiṃ paccayāti  vitakkānaṃ mūlamūlaṃ gacchantassa vitakkacāro sithilo hoti. tasmiṃ  sithilībhūte matthakaṃ gacchante vitakkā sabbaso nirujjhanti.  ayamattho duddubhajātakenapi dīpetabbo --</p>
              <p>[03] sasakassa kira beluvarukkhamūle niddāyantassa beluvapakkaṃ vaṇṭato  chijjitvā kaṇṇamūle patitaṃ. so tassa saddena ``pathavī  bhijjatī''ti saññāya uṭṭhahitvā vegena palāyi. taṃ disvā purato  aññepi catuppadā palāyiṃsu. tadā bodhisatto sīho hoti. so  cintesi -- ``ayaṃ pathavī nāma kappavināse bhijjati, antarā  pathavībhedo nāma natthi, yaṃnūnāhaṃ ^a^P2.0093^ea^ mūlamūlaṃ gantvā  anuvijjeyya''nti. so hatthināgato paṭṭhāya yāva sasakaṃ pucchi  ``tayā, tāta, pathavī bhijjamānā diṭṭhā''ti. saso ``āma  devā''ti āha. sīho ``ehi, bho, dassehī''ti. saso ``na  sakkomi sāmī''ti. ``ehi, re, mā bhāyī''ti saṇhamudukena  gahetvā gato saso rukkhassa avidūre ṭhatvā -- </p>
              <p>[21] ``duddubhāyati bhaddante, yasmiṃ dese vasāmahaṃ. </p>
              <p>[22] ahampetaṃ na jānāmi, kimetaṃ duddubhāyatī''ti.. (jā0  1.4.85) -- </p>
              <p>[25] gāthamāha. bodhisatto ``tvaṃ ettheva tiṭṭhā''ti  rukkhamūlaṃ gantvā sasakassa nipannaṭṭhānaṃ addasa, beluvapakkaṃ addasa, uddhaṃ  oleketvā vaṇṭaṃ addasa, disvā ``ayaṃ saso ettha nipanno,  niddāyamāno imassa kaṇṇamūle ^a^M1.0397^ea^ patitassa saddena `pathavī bhijjatī'ti  evaṃsaññī hutvā palāyī''ti ^a^V1.0407^ea^ ñatvā taṃ kāraṇaṃ sasaṃ pucchi. saso  ``āma, devā''ti āha. bodhisatto imaṃ gāthamāha -- </p>
              <p>[21] ``beluva patitaṃ sutvā, duddubhanti saso javi. </p>
              <p>[22] sasassa vacanaṃ sutvā, santattā migavāhinī''ti..  (jā0 1.4.86).</p>
              <p>[03] tato bodhisatto ``mā bhāyathā''ti migagaṇe assāsesi.  evaṃ vitakkānaṃ mūlamūlaṃ gacchantassa vitakkā pahīyanti. </p>
              <p>[03] 220^b^.^eb^ imasmiṃ vitakkamūlabhedapabbe ṭhatvā vitakke  niggaṇhituṃ asakkontena pana evaṃ niggaṇhitabbāti aparampi kāraṇaṃ  dassento puna ^b^tassa ce, bhikkhave^eb^tiādimāha.</p>
              <p>[03] ^b^dantebhidantamādhāyā^eb^ti heṭṭhādante uparidantaṃ ṭhapetvā.  ^b^cetasā citta^eb^nti kusalacittena akusalacittaṃ abhiniggaṇhitabbaṃ.  ^b^balavā puriso^eb^ti yathā thāmasampanno mahābalo puriso dubbalaṃ  purisaṃ sīse vā gale vā khandhe vā gahetvā abhiniggaṇheyya  abhinippīḷeyya abhisantāpeyya santattaṃ kilantaṃ mucchāparetaṃ viya  kareyya, evameva bhikkhunā vitakkehi saddhiṃ paṭimallena hutvā ``ke ca  tumhe ko cāha''nti abhibhavitvā -- ``kāmaṃ taco ca nhāru ca aṭṭhi  ca avasissatu sarīre upasussatu maṃsalohita''nti (a0 ni0   2.5) evaṃ mahāvīriyaṃ ^a^P2.0094^ea^ paggayha vitakkā  niggaṇhitabbāti dassento ima atthadīpikaṃ upamaṃ āhari. </p>
              <p>[03] 221^b^.^eb^ ^b^yato kho, bhikkhave^eb^ti idaṃ  pariyādānabhājaniyaṃ nāma, taṃ uttānatthameva. yathā pana satthācariyo  tiroraṭṭhā āgataṃ rājaputtaṃ pañcāvudhasippaṃ uggaṇhāpetvā ``gaccha,  attano raṭṭhe rajjaṃ gaṇha. sace te antarāmagge corā uṭṭhahanti, dhanunā  kammaṃ katvā gaccha. sace te dhanu nassati vā bhijjati vā sattiyā  asinā''ti evaṃ pañcahipi āvudhehi kattabbaṃ dassetvā uyyojeti.  so tathā katvā sakaraṭṭhaṃ gantvā rajjaṃ gahetvā rajjasiriṃ anubhoti.  evamevaṃ bhagavā adhicittamanuyuttaṃ bhikkhuṃ arahattagahaṇatthāya uyyojento  -- ``sacassa antarā akusalavitakkā uppajjanti, aññanimittapabbe  ṭhatvā te niggaṇhitvā vipassanaṃ vaḍḍhetvā arahattaṃ ^a^M1.0398^ea^ ^a^V1.0408^ea^ pāpuṇissati.  tattha asakkonto ādīnavapabbe ṭhatvā, tatrāpi asakkonto asatipabbe  ṭhatvā, tatrāpi asakkonto vitakkamūlabhedapabbe ṭhatvā, tatrāpi asakkonto  abhiniggaṇhanapabbe ṭhatvā vitakke niggaṇhitvā vipassanaṃ vaḍḍhetvā  arahattaṃ pāpuṇissatī''ti imāni pañca pabbāni desesi.</p>
              <p>[03] ^b^vasī vitakkapariyāyapathesū^eb^ti vitakkacārapathesu ciṇṇavasī  paguṇavasīti vuccati. ^b^yaṃ vitakkaṃ ākaṅkhissatī^eb^ti idaṃ assa  vasībhāvākāradassanatthaṃ vuttaṃ. ayañhi pubbe yaṃ vitakkaṃ vitakketukāmo  hoti, taṃ na vitakketi. yaṃ na vitakketukāmo hoti, taṃ vitakketi.  idāni pana vasībhūtattā yaṃ vitakkaṃ vitakketukāmo hoti, taṃyeva  vitakketi. yaṃ na vitakketukāmo, na taṃ vitakketi. tena vuttaṃ ``yaṃ  vitakkaṃ ākaṅkhissati, taṃ vitakkaṃ vitakkessati. yaṃ vitakkaṃ  nākaṅkhissati, na taṃ vitakkaṃ vitakkhessatī''ti. ^b^acchecchi  taṇha^eb^ntiādi ^b^sabbāsavasutte^eb^ vuttamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] vitakkasaṇṭhānasuttavaṇṇanā niṭṭhitā. </p>
              <p>[06] dutiyavaggavaṇṇanā niṭṭhitā. </p>
              <p>[06] mūlapaṇṇāsaṭṭhakathāya paṭhamo bhāgo niṭṭhito.</p>
              <p>[03]  </p>
              <p>[06].. namo tassa bhagavato arahato sammāsambuddhassa.. </p>
            </h4>
          </h3>
        </h2>
      </h1>
    </h0>
    <h0>
      <h0n> (dutiyo bhāgo) </h0n>
      <h1>
        <h1n> </h1n>
        <h2>
          <h2n> 3. opammavaggo </h2n>
          <h3>
            <h3n> 1. kakacūpamasuttavaṇṇanā </h3n>
            <h4>
              <h4n> </h4n>
              <p>[03] 222^b^.^eb^ ^b^evaṃ^eb^ ^a^V2.0001^ea^ ^a^P2.0095^ea^ ^a^M2.0001^ea^ ^b^me suta^eb^nti  kakacūpamasuttaṃ. tattha ^b^moḷiyaphagguno^eb^ti ^b^moḷī^eb^ti cūḷā  vuccati. yathāha -- </p>
              <p>[21] ``chetvāna moḷiṃ varagandhavāsitaṃ, </p>
              <p>[27] vehāyasaṃ ukkhipi sakyapuṅgavo. </p>
              <p>[26] ratanacaṅkoṭavarena vāsavo, </p>
              <p>[22] sahassanetto sirasā paṭiggahī''ti..</p>
              <p>[03] sā ^a^V2.0002^ea^ tassa gihikāle mahatī ahosi, tenassa  ^b^moḷiyaphagguno^eb^ti saṅkhā udapādi. pabbajitampi naṃ teneva  nāmena sañjānanti. ^b^ativela^eb^nti velaṃ atikkamitvā. tattha  kālavelā, sīmavelā, sīlavelāti tividhā velā. ``tāyaṃ velāyaṃ  imaṃ udānaṃ udānesī''ti (dhammapade vaggānamuddānaṃ, gāthānamuddānaṃ;  mahāva0 1-3) ayaṃ kālavelā nāma. ``ṭhitadhammo velaṃ  nātivattatī''ti (cūḷava0 384; udā0 45; a0 ni0  8.19)  ayaṃ sīmavelā nāma. ``velāanatikkamo setughāto''ti (dha0 sa0  299-301) ca, ``velā cesā avītikkamanaṭṭhenā''ti ca, ayaṃ  sīlavelā nāma. taṃ tividhampi so atikkamiyeva. bhikkhuniyo  hi ovadituṃ kālo nāma atthi, so atthaṅgatepi sūriye ^a^M2.0002^ea^ ovadanto  taṃ kālavelampi atikkami. bhikkhunīnaṃ ovāde pamāṇaṃ nāma atthi  sīmā mariyādā. so uttarichappañcavācāhi ovadanto taṃ  sīmavelampi atikkami. kathento pana davasahagataṃ katvā  duṭṭhullāpattipahonakaṃ katheti, evaṃ sīlavelampi atikkami.</p>
              <p>[03] ^b^saṃsaṭṭho^eb^ti missībhūto samānasukhadukkho hutvā.  ^b^sammukhā^eb^ti purato. ^b^avaṇṇaṃ bhāsatī^eb^ti tā pana  pacanakoṭṭanādīni karontiyo disvā natthi imāsaṃ anāpatti nāma,  imā bhikkhuniyo anācārā dubbacā pagabbhāti aguṇaṃ katheti.  ^b^adhikaraṇampi karotī^eb^ti imesaṃ bhikkhūnaṃ imā bhikkhuniyo  diṭṭhakālato paṭṭhāya akkhīni dayhanti, imasmiṃ vihāre pupphapūjā vā  āsanadhovanaparibhaṇḍakaraṇādīni vā imāsaṃ vasena vattanti.  kuladhītaro etā lajjiniyo ^a^P2.0096^ea^, tumhe imā  idañcidañca vadatha, ayaṃ nāma tumhākaṃ āpatti hoti, vinayadharānaṃ  santikaṃ āgantvā vinicchayaṃ me dethāti adhikaraṇaṃ ākaḍḍhati.</p>
              <p>[03] ^b^moḷiyaphaggunassa avaṇṇaṃ bhāsatī^eb^ti natthi imassa  bhikkhuno anāpatti nāma. niccakālaṃ imassa pariveṇadvāraṃ asuññaṃ  bhikkhunīhīti aguṇaṃ katheti. ^b^adhikaraṇampi karontī^eb^ti imesaṃ  bhikkhūnaṃ moḷiyaphaggunattherassa diṭṭhakālato paṭṭhāya akkhīni dayhanti.  imasmiṃ vihāre aññesaṃ vasanaṭṭhānaṃ oloketumpi na sakkā.  vihāraṃ āgatabhikkhuniyo ovādaṃ vā paṭisanthāraṃ vā uddesapadaṃ vā  therameva nissāya labhanti, kulaputtako lajjī kukkuccako, evarūpaṃ nāma  tumhe idañcidañca vadatha, etha vinayadharānaṃ santike vinicchayaṃ  dethāti adhikaraṇaṃ ākaḍḍhanti.</p>
              <p>[03] ^b^so^eb^ ^a^V2.0003^ea^ ^b^bhikkhu bhagavantaṃ etadavocā^eb^ti neva piyakamyatāya na  bhedādhippāyena, atthakāmatāya avoca. ekaṃ kirassa ahosi --  ``imassa bhikkhussa evaṃ saṃsaṭṭhassa viharato ayaso uppajjissati.  so sāsanassāpi avaṇṇoyeva. aññena pana kathito ayaṃ na  oramissati, bhagavatā dhammaṃ desetvā ovadito oramissatī''ti  tassa atthakāmatāya bhagavantaṃ etaṃ, ``āyasmā, bhante''tiādivacanaṃ  avoca. </p>
              <p>[03] 223^b^.^eb^ ^b^āmantehī^eb^ti jānāpehi.  ^b^āmantetī^eb^ti pakkosati. </p>
              <p>[03] 224^b^.^eb^ ^b^saddhā^eb^ti ^a^M2.0003^ea^ saddhāya. ^b^tasmā^eb^ti yasmā  tvaṃ kulaputto ceva saddhāpabbajito ca, yasmā vā te etāhi saddhiṃ  saṃsaṭṭhassa viharato ye tā akkosissanti vā, paharissanti vā, tesu  domanassaṃ uppajjissati, saṃsagge pahīne nuppajjissati, tasmā.  ^b^tatrā^eb^ti tasmiṃ avaṇṇabhāsane. ^b^gehasitā^eb^ti  pañcakāmaguṇanissitā. ^b^chandā^eb^ti taṇhāchandāpi paṭighachandāpi.  ^b^vipariṇata^eb^nti rattampi cittaṃ vipariṇataṃ. duṭṭhampi, mūḷhampi  cittaṃ vipariṇataṃ. idha pana taṇhāchandavasena rattampi vaṭṭati,  paṭighachandavasena duṭṭhampi vaṭṭati. ^b^hitānukampī^eb^ti hitena  anukampamāno hitena pharamāno. ^b^na dosantaro^eb^ti na  dosacitto bhavissāmi. </p>
              <p>[03] 225^b^.^eb^ ^b^atha kho bhagavā^eb^ti kasmā ārabhi?  phaggunassa kira ettakaṃ ovādaṃ sutvāpi, ``bhikkhunisaṃsaggato  oramissāmi ^a^P2.0097^ea^ viramissāmī''ti cittampi na  uppannaṃ, bhagavatā pana saddhiṃ paṭāṇī viya paṭiviruddho aṭṭhāsi, athassa  bhagavato yathā nāma jighacchitassa bhojane, pipāsitassa pānīye,  sītena phuṭṭhassa uṇhe dukkhitassa sukhe patthanā uppajjati. evameva  imaṃ dubbacaṃ bhikkhuṃ disvā paṭhamabodhiyaṃ subbacā bhikkhū āpāthaṃ  āgamiṃsu. atha tesaṃ vaṇṇaṃ kathetukāmo hutvā imaṃ desanaṃ ārabhi.</p>
              <p>[03] tattha ^b^ārādhayiṃsū^eb^ti gaṇhiṃsu pūrayiṃsu. ^b^ekaṃ  samaya^eb^nti ekasmiṃ samaye. ^b^ekāsanabhojana^eb^nti ekaṃ  purebhattabhojanaṃ. sūriyuggamanato hi yāva majjhanhikā sattakkhattuṃ  bhuttabhojanampi idha ekāsanabhojananteva adhippetaṃ.  ^b^appābādhata^eb^nti nirābādhataṃ. ^b^appātaṅkata^eb^nti niddukkhataṃ.  ^b^lahuṭṭhāna^eb^nti sarīrassa sallahukaṃ uṭṭhānaṃ. ^b^bala^eb^nti kāyabalaṃ.  ^b^phāsuvihāra^eb^nti kāyassa ^a^V2.0004^ea^ sukhavihāraṃ. iminā kiṃ kathitaṃ?  divā vikālabhojanaṃ pajahāpitakālo kathito. bhaddālisutte pana  rattiṃ vikālabhojanaṃ pajahāpitakālo kathito. imāni hi dve  bhojanāni bhagavā na ekappahārena pajahāpesi. kasmā? imāneva hi  dve bhojanāni vaṭṭe sattānaṃ āciṇṇāni. santi kulaputtā sukhumālā,  te ekato dvepi bhojanāni pajahantā kilamanti. tasmā ekato  apajahāpetvā ekasmiṃ kāle divā vikālabhojanaṃ, ekasmiṃ rattiṃ  vikālabhojananti visuṃ pajahāpesi. tesu idha divā vikālabhojanaṃ  pajahāpitakālo kathito. tattha ^a^M2.0004^ea^ yasmā buddhā na bhayaṃ dassetvā  tajjetvā pajahāpenti, ānisaṃsaṃ pana dassetvā pajahāpenti, evañhi  sattā sukhena pajahanti. tasmā ānisaṃsaṃ dassento ime pañca guṇe  dassesi. ^b^anusāsanī karaṇīyā^eb^ti punappunaṃ sāsane kattabbaṃ  nāhosi. ``idaṃ karotha, idaṃ mā karothā''ti  satuppādakaraṇīyamattameva ahosi. tāvattakeneva te kattabbaṃ akaṃsu,  pahātabbaṃ pajahiṃsu, paṭhamabodhiyaṃ, bhikkhave, subbacā bhikkhū ahesuṃ  assavā ovādapaṭikarāti.</p>
              <p>[03] idāni nesaṃ subbacabhāvadīpikaṃ upamaṃ āharanto  ^b^seyyathāpī^eb^tiādimāha. tattha ^b^subhūmiya^eb^nti samabhūmiyaṃ.  ``subhūmyaṃ sukhette vihatakhāṇuke bījāni patiṭṭhapeyyā''ti ^a^P2.0098^ea^  (dī0 ni0 2.438) ettha pana maṇḍabhūmi subhūmīti āgatā.  ^b^catumahāpathe^eb^ti dvinnaṃ mahāmaggānaṃ vinivijjhitvā gataṭṭhāne.  ^b^ājaññaratho^eb^ti vinītāssaratho. ^b^odhastapatodo^eb^ti yathā  rathaṃ abhiruhitvā ṭhitena sakkā hoti gaṇhituṃ, evaṃ ālambanaṃ nissāya  tiriyato ṭhapitapatodo. ^b^yoggācariyo^eb^ti assācariyo.  sveva assadamme sāretīti ^b^assadammasārathi. yenicchaka^eb^nti  yena yena maggena icchati. ^b^yadicchaka^eb^nti yaṃ yaṃ gatiṃ icchati.  ^b^sāreyyā^eb^ti ujukaṃ purato peseyya. ^b^paccāsāreyyā^eb^ti  paṭinivatteyya.</p>
              <p>[03] ^b^evameva kho^eb^ti yathā hi so yoggācariyo yena yena  maggena gamanaṃ icchati, taṃ taṃ assā āruḷhāva honti. yāya yāya  ca gatiyā icchati, sā sā gati gahitāva hoti. rathaṃ pesetvā  assā neva vāretabbā na vijjhitabbā honti. kevalaṃ tesaṃ same  bhūmibhāge khuresu nimittaṃ ṭhapetvā gamanameva passitabbaṃ hoti. evaṃ  mayhampi tesu bhikkhūsu punappunaṃ vattabbaṃ nāhosi. idaṃ karotha idaṃ  mā karothāti satuppādanamattameva kattabbaṃ hoti. tehipi tāvadeva  kattabbaṃ katameva hoti, akattabbaṃ jahitameva. ^b^tasmā^eb^ti yasmā  subbacā yuttayānapaṭibhāgā ^a^V2.0005^ea^ hutvā satuppādanamatteneva pajahiṃsu, tasmā  tumhepi pajahathāti attho. ^b^elaṇḍehī^eb^ti elaṇḍā kira  sāladūsanā honti, tasmā evamāha. ^b^visodheyyā^eb^ti elaṇḍe ceva  aññā ca valliyo chinditvā bahi nīharaṇena sodheyya.  ^b^sujātā^eb^ti susaṇṭhitā. ^b^sammā parihareyyā^eb^ti mariyādaṃ  bandhitvā udakāsiñcanenapi kālenakālaṃ mūlamūle ^a^M2.0005^ea^ khaṇanenapi  valligumbādicchedanenapi kipillapūṭakaharaṇenapi  makkaṭakajālasukkhadaṇḍakaharaṇenapi sammā vaḍḍhetvā poseyya.  ^b^vuddhi^eb^ādīni vuttatthāneva. </p>
              <p>[03] 226^b^.^eb^ idāni akkhantiyā dosaṃ dassento  ^b^bhūtapubba^eb^ntiādimāha. tattha ^b^vedehikā^eb^ti  videharaṭṭhavāsikassa dhītā. atha vā ^b^vedo^eb^ti paññā vuccati,  vedena īhati iriyatīti ^b^vedehikā,^eb^ paṇḍitāti attho.  ^b^gahapatānī^eb^ti gharasāminī. ^b^kittisaddo^eb^ti kittighoso.  ^b^soratā^eb^ti soraccena samannāgatā. ^b^nivātā^eb^ti nivātavutti.  ^b^upasantā^eb^ti nibbutā. ^b^dakkhā^eb^ti ^a^P2.0099^ea^  bhattapacanasayanattharaṇadīpujjalanādikammesu chekā. ^b^analasā^eb^ti  uṭṭhāhikā, ^b^susaṃvihitakammantā^eb^ti suṭṭhu saṃvihitakammantā. ekā  analasā hoti, yaṃ yaṃ pana bhājanaṃ gaṇhāti, taṃ taṃ bhindati vā chiddaṃ  vā karoti, ayaṃ na tādisāti dasseti.</p>
              <p>[03] ^b^divā uṭṭhāsī^eb^ti pātova kattabbāni dhenuduhanādikammāni  akatvā ussūre uṭṭhitā. ^b^he je kāḷī^eb^ti are kāḷi. ^b^kiṃ  je divā uṭṭhāsī^eb^ti kiṃ te kiñci aphāsukaṃ atthi, kiṃ divā  uṭṭhāsīti? ^b^no vata re kiñcī^eb^ti are yadi te na kiñci  aphāsukaṃ atthi, neva sīsaṃ rujjhati, na piṭṭhi, atha kasmā pāpi  dāsi divā uṭṭhāsīti kupitā anattamanā bhākuṭimakāsi.  ^b^divātaraṃ uṭṭhāsī^eb^ti punadivase ussūrataraṃ uṭṭhāsi.  ^b^anattamanavāca^eb^nti are pāpi dāsi attano pamāṇaṃ na jānāsi;  kiṃ aggiṃ sītoti maññasi, idāni taṃ sikkhāpessāmītiādīni  vadamānā kupitavacanaṃ nicchāresi.</p>
              <p>[03] ^b^paṭivisakāna^eb^nti sāmantagehavāsīnaṃ. ^b^ujjhāpesī^eb^ti  avajānāpesi. ^b^caṇḍī^eb^ti asoratā kibbisā. iti yattakā  guṇā, tato diguṇā dosā uppajjiṃsu. guṇā nāma saṇikaṃ saṇikaṃ  āgacchanti; dosā ekadivaseneva patthaṭā honti.  ^b^soratasorato^eb^ti ativiya sorato, sotāpanno ^a^V2.0006^ea^ nu kho,  sakadāgāmī anāgāmī arahā nu khoti vattabbataṃ āpajjati.  ^b^phusantī^eb^ti phusantā ghaṭṭentā āpāthaṃ āgacchanti.</p>
              <p>[03] ^b^atha^eb^ ^a^M2.0006^ea^ ^b^bhikkhu soratoti veditabbo^eb^ti atha  adhivāsanakkhantiyaṃ ṭhito bhikkhu soratoti veditabbo. ^b^yo  cīvara...pe0... parikkhārahetū^eb^ti yo etāni cīvarādīni  paṇītapaṇītāni labhanto pādaparikammapiṭṭhiparikammādīni ekavacaneneva  karoti. ^b^alabhamāno^eb^ti yathā pubbe labhati, evaṃ alabhanto.  ^b^dhammaññeva sakkaronto^eb^ti dhammaṃyeva sakkāraṃ sukatakāraṃ karonto.  ^b^garuṃ karonto^eb^ti garubhāriyaṃ karonto. ^b^mānento^eb^ti manena  piyaṃ karonto. ^b^pūjento^eb^ti paccayapūjāya pūjento.  ^b^apacāyamāno^eb^ti dhammaṃyeva apacāyamāno apacitiṃ nīcavuttiṃ  dassento. </p>
              <p>[03] 227^b^.^eb^ evaṃ akkhantiyā dosaṃ dassetvā idāni ye  adhivāsenti, te evaṃ adhivāsentīti pañca vacanapathe dassento  ^b^pañcime, bhikkhave^eb^tiādimāha. tattha ^b^kālenā^eb^ti  yuttapattakālena. ^b^bhūtenā^eb^ti satā vijjamānena. ^b^saṇhenā^eb^ti  sammaṭṭhena ^a^P2.0100^ea^. ^b^atthasañhitenā^eb^ti  atthanissitena kāraṇanissitena. ^b^akālenā^eb^tiādīni tesaṃyeva  paṭipakkhavasena veditabbāni. ^b^mettacittā^eb^ti uppannamettacittā  hutvā. ^b^dosantarā^eb^ti duṭṭhacittā, abbhantare uppannadosā hutvā.  ^b^tatrā^eb^ti tesu vacanapathesu. ^b^pharitvā^eb^ti adhimuccitvā.  ^b^tadārammaṇañcā^eb^ti kathaṃ tadārammaṇaṃ sabbāvantaṃ lokaṃ karoti?  pañca vacanapathe gahetvā āgataṃ puggalaṃ mettacittassa ārammaṇaṃ katvā  puna tasseva mettacittassa avasesasatte ārammaṇaṃ karonto sabbāvantaṃ  lokaṃ tadārammaṇaṃ karoti nāma. tatrāyaṃ vacanattho.  ^b^tadārammaṇañcā^eb^ti tasseva mettacittassa ārammaṇaṃ katvā.  ^b^sabbāvanta^eb^nti sabbasattavantaṃ. ^b^loka^eb^nti sattalokaṃ.  ^b^vipulenā^eb^ti anekasattārammaṇena. ^b^mahaggatenā^eb^ti  mahaggatabhūmikena. ^b^appamāṇenā^eb^ti subhāvitena.  ^b^averenā^eb^ti niddosena. ^b^abyābajjhenā^eb^ti niddukkhena.  ^b^pharitvā viharissāmā^eb^ti evarūpena mettāsahagatena cetasā tañca  puggalaṃ sabbañca lokaṃ tassa cittassa ārammaṇaṃ katvā adhimuccitvā  viharissāma. </p>
              <p>[03] 228^b^.^eb^ idāni tadatthadīpikaṃ upamaṃ āharanto  ^b^seyyathāpī^eb^tiādimāha. tattha ^b^apathavi^eb^nti nippathaviṃ  karissāmīti attho. ^b^tatra tatrā^eb^ti ^a^M2.0007^ea^ tasmiṃ tasmiṃ ṭhāne.  ^b^vikireyyā^eb^ti pacchiyā paṃsuṃ uddharitvā ^a^V2.0007^ea^ bījāni viya vikireyya.  ^b^oṭṭhubheyyā^eb^ti kheḷaṃ pāteyya. ^b^apathaviṃ kareyyā^eb^ti evaṃ  kāyena ca vācāya ca payogaṃ katvāpi sakkuṇeyya apathaviṃ kātunti?  ^b^gambhīrā^eb^ti bahalattena dviyojanasatasahassāni cattāri ca  nahutāni gambhīrā. ^b^appameyyā^eb^ti tiriyaṃ pana aparicchinnā.  ^b^evameva kho^eb^ti ettha idaṃ opammasaṃsandanaṃ -- pathavī viya hi  mettacittaṃ daṭṭhabbaṃ. kudālapiṭakaṃ gahetvā āgatapuriso viya pañca  vacanapathe gahetvā āgatapuggalo. yathā so kudālapiṭakena mahāpathaviṃ  apathaviṃ kātuṃ na sakkoti, evaṃ vo pañca vacanapathe gahetvā  āgatapuggalo mettacittassa aññathattaṃ kātuṃ na sakkhissatīti. </p>
              <p>[03] 229^b^.^eb^ dutiyaupamāyaṃ ^b^haliddi^eb^nti yaṃkiñci  pītakavaṇṇaṃ. ^b^nīla^eb^nti kaṃsanīlaṃ vā palāsanīlaṃ vā.  ^b^arūpī^eb^ti arūpo ^a^P2.0101^ea^. nanu ca, dvinnaṃ kaṭṭhānaṃ  vā dvinnaṃ rukkhānaṃ vā dvinnaṃ seyyānaṃ vā dvinnaṃ selānaṃ vā antaraṃ  paricchinnākāsarūpanti āgataṃ, kasmā idha ^b^arūpī^eb^ti vuttoti?  sanidassanabhāvapaṭikkhepato. tenevāha ``anidassano''ti.  tasmiñhi rūpaṃ likhituṃ, rūpapātubhāvaṃ dassetuṃ na sakkā, tasmā  ``arūpī''ti vutto. ^b^anidassano^eb^ti dassanassa  cakkhuviññāṇassa anāpātho. upamāsaṃsandane panettha ākāso viya  mettacittaṃ. tulikapañcamā cattāro raṅgajātā viya pañca vacanapathā,  tulikapañcame raṅge gahetvā āgatapuriso viya pañca vacanapathe gahetvā  āgatapuggalo. yathā so tulikapañcamehi raṅgehi ākāse  rūpapātubhāvaṃ kātuṃ na sakkoti, evaṃ vo pañca vacanapathe gahetvā  āgatapuggalo mettacittassa aññathattaṃ katvā dosuppattiṃ dassetuṃ na  sakkhissatīti. </p>
              <p>[03] 230^b^.^eb^ tatiyaupamāyaṃ ^b^āditta^eb^nti pajjalitaṃ.  ^b^gambhīrā appameyyā^eb^ti imissā gaṅgāya gambhīraṭṭhānaṃ gāvutampi  atthi, aḍḍhayojanampi, yojanampi. puthulaṃ panassā evarūpaṃyeva,  dīghato pana pañcayojanasatāni. sā kathaṃ gambhīrā appameyyāti?  etena payogena parivattetvā uddhane udakaṃ viya tāpetuṃ asakkuṇeyyato.  ṭhitodakaṃ pana kenaci upāyena aṅgulamattaṃ vā aḍḍhaṅgulamattaṃ vā evaṃ  tāpetuṃ sakkā bhaveyya, ayaṃ pana na ^a^M2.0008^ea^ sakkā, tasmā evaṃ vuttaṃ.  upamāsaṃsandane panettha gaṅgā viya mettacittaṃ, tiṇukkaṃ ādāya  āgatapuriso viya pañca vacanapathe gahetvā āgatapuggalo. yathā so  ādittāya tiṇukkāya gaṅgaṃ tāpetuṃ na sakkoti, evaṃ ^a^V2.0008^ea^ vo pañca vacanapathe  gahetvā āgatapuggalo mettacittassa aññathattaṃ kātuṃ na sakkhissatīti. </p>
              <p>[03] 231^b^.^eb^ catutthaupamāyaṃ ^b^biḷārabhastā^eb^ti  biḷāracammapasibbakā. ^b^sumadditā^eb^ti suṭṭhu madditā.  ^b^suparimadditā^eb^ti anto ca bahi ca samantato suparimadditā.  ^b^tūlinī^eb^ti simbalitūlalatātūlasamānā. ^b^chinnasassarā^eb^ti  chinnasassarasaddā. ^b^chinnabhabbharā^eb^ti chinnabhabbharasaddā.  upamāsaṃsandane panettha biḷārabhastā viya mettacittaṃ, kaṭṭhakaṭhalaṃ ādāya  āgatapuriso viya pañca vacanapathe gahetvā āgatapuggalo. yathā so  kaṭṭhena vā kaṭhalena vā ^a^P2.0102^ea^ biḷārabhastaṃ sarasaraṃ  bharabharaṃ saddaṃ kātuṃ na sakkoti, evaṃ vo pañca vacanapathe gahetvā  āgatapuggalo mettacittassa aññathattaṃ katvā dosānugatabhāvaṃ kātuṃ na  sakkhissatīti. </p>
              <p>[03] 232^b^.^eb^ ^b^ocarakā^eb^ti avacarakā heṭṭhācarakā,  nīcakammakārakāti attho. ^b^yo mano padūseyyā^eb^ti yo bhikkhu  vā bhikkhunī vā mano padūseyya, taṃ kakacena okantanaṃ nādhivāseyya.  ^b^na me so tena sāsanakaro^eb^ti so tena anadhivāsanena mayhaṃ  ovādakaro na hoti. āpatti panettha natthi. </p>
              <p>[03] 233^b^.^eb^ ^b^aṇuṃ vā thūlaṃ vā^eb^ti appasāvajjaṃ vā  mahāsāvajjaṃ vā. ^b^yaṃ tumhe nādhivāseyyāthā^eb^ti yo tumhehi  adhivāsetabbo na bhaveyyāti attho. ^b^no hetaṃ, bhante^eb^ti, bhante,  anadhivāsetabbaṃ nāma vacanapathaṃ na passāmāti adhippāyo.  ^b^dīgharattaṃ hitāya sukhāyā^eb^ti iti bhagavā arahattena kūṭaṃ gaṇhanto  yathānusandhinā desanaṃ niṭṭhapesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] kakacūpamasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. alagaddūpamasuttavaṇṇanā </h3n>
            <h4>
              <h4n> </h4n>
              <p>[03] 234^b^.^eb^ ^b^evaṃ^eb^ ^a^V2.0009^ea^ ^a^M2.0009^ea^ ^b^me suta^eb^nti alagaddūpamasuttaṃ. tattha  gaddhe bādhayiṃsūti gaddhabādhino, gaddhabādhino pubbapurisā assāti  gaddhabādhipubbo, tassa ^b^gaddhabādhipubbassa,^eb^  gijjhaghātakakulappasutassāti attho. saggamokkhānaṃ antarāyaṃ  karontīti ^b^antarāyikā^eb^. te  kammakilesavipākaupavādāaṇāvītikkamavasena pañcavidhā. tattha  pañcānantariyadhammā kammantarāyikā nāma. tathā  bhikkhunīdūsakakammaṃ, taṃ pana mokkhasseva antarāyaṃ karoti, na  saggassa. niyatamicchādiṭṭhidhammā kilesantarāyikā nāma.  paṇḍakatiracchānagataubhatobyañjanakānaṃ paṭisandhidhammā vipākantarāyikā  nāma. ariyūpavādadhammā upavādantarāyikā nāma, te pana yāva  ariye na khamāpenti, tāvadeva, na tato paraṃ. sañcicca vītikkantā  satta āpattikkhandhā āṇāvītikkamantarāyikā nāma. tepi yāva  bhikkhubhāvaṃ vā paṭijānāti, na vuṭṭhāti vā, na deseti vā, tāvadeva,  na tato paraṃ.</p>
              <p>[03] tatrāyaṃ ^a^P2.0103^ea^ bhikkhu bahussuto dhammakathiko  sesantarāyike jānāti, vinaye pana akovidattā  paṇṇattivītikkamantarāyike na jānāti, tasmā rahogato evaṃ cintesi  -- ime āgārikā pañca kāmaguṇe paribhuñjantā sotāpannāpi  sakadāgāminopi anāgāminopi honti. bhikkhūpi manāpikāni  cakkhuviññeyyāni rūpāni passanti...pe0... kāyaviññeyye phoṭṭhabbe  phusanti, mudukāni attharaṇapāvuraṇādīni paribhuñjanti, etaṃ sabbaṃ  vaṭṭati. kasmā itthīnaṃyeva rūpasaddagandharasaphoṭṭhabbā na vaṭṭanti?  etepi vaṭṭantīti. evaṃ rasena rasaṃ saṃsandetvā  sacchandarāgaparibhogañca nicchandarāgaparibhogañca ekaṃ katvā  thūlavākehi saddhiṃ atisukhumasuttaṃ upanento viya, sāsapena saddhiṃ  sineruṃ upasaṃharanto viya, pāpakaṃ diṭṭhigataṃ uppādetvā, ``kiṃ bhagavatā  mahāsamuddaṃ bandhantena viya mahatā ussāhena paṭhamapārājikaṃ paññattaṃ,  natthi ettha doso''ti sabbaññutaññāṇena saddhiṃ paṭivirujjhanto  vesārajjañāṇaṃ paṭibāhanto ariyamagge khāṇukaṇṭakādīni pakkhipanto  methunadhamme doso natthīti jinassa āṇācakke pahāraṃ adāsi.  tenāha -- ``tathāhaṃ bhagavatā dhammaṃ desitaṃ ājānāmī''tiādi.</p>
              <p>[03] ^b^evaṃ^eb^ ^a^V2.0010^ea^ ^a^M2.0010^ea^ ^b^byā kho^eb^ti evaṃ viya kho.  ^b^samanuyuñjantī^eb^tiādīsu kiṃ laddhiko tvaṃ, laddhiṃ vadehīti  pucchamānā samanuyuñjanti nāma. diṭṭhiṃ patiṭṭhāpentā samanuggāhanti  nāma. kena kāraṇena evaṃ vadasīti kāraṇaṃ pucchantā samanubhāsanti  nāma. ^b^aṭṭhikaṅkalūpamā^eb^tiādīsu (ma0 ni0 2.42-48)  ^b^aṭṭhikaṅkalūpamā^eb^ appassādaṭṭhena. ^b^maṃsapesūpamā^eb^  bahusādhāraṇaṭṭhena. ^b^tiṇukkūpamā^eb^ anudahanaṭṭhena.  ^b^aṅgārakāsūpamā^eb^ mahābhitāpanaṭṭhena. ^b^supinakūpamā^eb^  ittarapaccupaṭṭhānaṭṭhena. ^b^yācitakūpamā^eb^ tāvakālikaṭṭhena.  ^b^rukkhaphalūpamā^eb^ sabbaṅgapaccaṅgapalibhañjanaṭṭhena. ^b^asisūnūpamā^eb^  adhikuṭṭanaṭṭhena. ^b^sattisūlūpamā^eb^ vinivijjhanaṭṭhena.  ^b^sappasirūpamā^eb^ sāsaṅkasappaṭibhayaṭṭhena. ^b^thāmasā^eb^ti  diṭṭhithāmena. ^b^parāmāsā^eb^ti diṭṭhiparāmāsena. ^b^abhinivissa  voharatī^eb^ti adhiṭṭhahitvā voharati dīpeti vā. </p>
              <p>[03] 235^b^.^eb^ ^b^yato kho te bhikkhū^eb^ti yadā te bhikkhū.  ^b^evaṃ^eb^ ^a^P2.0104^ea^ ^b^byā kho ahaṃ, bhante, bhagavatā^eb^ti  idaṃ esa attano ajjhāsayena natthīti vattukāmopi bhagavato  ānubhāvena sampaṭicchati, buddhānaṃ kira sammukhā dve kathā kathetuṃ  samattho nāma natthi. </p>
              <p>[03] 236^b^.^eb^ ^b^kassa kho nāma tvaṃ moghapurisā^eb^ti tvaṃ  moghapurisa kassa khattiyassa vā brāhmaṇassa vā vessassa vā suddassa  vā gahaṭṭhassa vā pabbajitassa vā devassa vā manussassa vā mayā evaṃ  dhammaṃ desitaṃ ājānāsi. ^b^atha kho bhagavā bhikkhū  āmantesī^eb^ti ayaṃ pāṭiyekko anusandhi. ariṭṭho kira cintesi  -- ``bhagavā maṃ moghapurisoti vadati, na kho pana moghapurisāti  vuttamattakena maggaphalānaṃ upanissayo na hoti. upasenampi hi  vaṅgantaputtaṃ, `atilahuṃ kho tvaṃ, moghapurisa, bāhullāya āvatto'ti  (mahāva0 75) bhagavā moghapurisavādena ovadi. thero aparabhāge  ghaṭento vāyamanto cha abhiññā sacchākāsi. ahampi tathārūpaṃ  vīriyaṃ paggaṇhitvā maggaphalāni nibbattessāmī''ti. athassa bhagavā  bandhanā pavuttassa paṇḍupalāsassa viya aviruḷhibhāvaṃ dassento imaṃ  desanaṃ ārabhi.</p>
              <p>[03] ^b^usmīkatopī^eb^ti ^a^M2.0011^ea^, bhikkhave, tumhe kinti maññatha, ayaṃ  ariṭṭho evaṃladdhiko sabbaññutaññāṇena paṭivirujjhitvā vesārajjañāṇaṃ  paṭibāhitvā tathāgatassa āṇācakke pahāraṃ dadamāno api nu imasmiṃ  dhammavinaye usmīkatopi? yathā nibbutepi mahante aggikkhandhe  ^a^V2.0011^ea^ khajjupanakamattāpi aggipapaṭikā hotiyeva, yaṃ nissāya puna  mahāaggikkhandho bhaveyya. kiṃ nu kho evaṃ imassa appamattikāpi  ñāṇusmā atthi, yaṃ nissāya vāyamanto maggaphalāni nibbatteyyāti?  ^b^no hetaṃ, bhante^eb^ti, bhante, evaṃladdhikassa kuto evarūpā  ñāṇusmāti? maggaphalānaṃ paccayasamatthāya ñāṇusmāya usmīkatabhāvaṃ  paṭikkhipantā vadanti. ^b^maṅkubhūto^eb^ti nittejabhūto.  ^b^pattakkhandho^eb^ti patitakkhandho. ^b^appaṭibhāno^eb^ti kiñci  paṭibhānaṃ apassanto bhinnapaṭibhāno evarūpampi nāma  niyyānikasāsanaṃ labhitvā aviruḷhidhammo kiramhi  samugghātitapaccayo jātoti attano abhabbataṃ paccavekkhanto  pādaṅguṭṭhakena bhūmiṃ khaṇamāno nisīdi.</p>
              <p>[03] ^b^paññāyissasi^eb^ ^a^P2.0105^ea^ ^b^kho^eb^ti ayampi  pāṭiyekko anusandhi. ariṭṭho kira cintesi -- ``bhagavā mayhaṃ  maggaphalānaṃ upanissayo pacchinnoti vadati, na kho pana buddhā  saupanissayānaṃyeva dhammaṃ desenti, anupanissayānampi desenti, ahaṃ  satthu santikā sugatovādaṃ labhitvā attano sampattūpagaṃ kusalaṃ  karissāmī''ti. athassa bhagavā ovādaṃ paṭipassambhento  ``paññāyissasī''tiādimāha. tassattho, tvaṃyeva, moghapurisa,  iminā pāpakena diṭṭhigatena nirayādīsu paññāyissasi, mama santikā  tuyhaṃ sugatovādo nāma natthi, na me tayā attho, idhāhaṃ bhikkhū  paṭipucchissāmīti. </p>
              <p>[03] 237^b^.^eb^ ^b^atha kho bhagavā^eb^ti ayampi pāṭiyekko  anusandhi. imasmiñhi ṭhāne bhagavā parisaṃ sodheti, ariṭṭhaṃ gaṇato  nissāreti. sace hi parisagatānaṃ kassaci evaṃ bhaveyya -- ``ayaṃ  ariṭṭho bhagavatā akathitaṃ kathetuṃ kiṃ sakkhissati, kacci nu kho  parisamajjhe bhagavatā kathāya samāraddhāya sahasā kathita''nti. evaṃ  kathitaṃ pana na ariṭṭhova suṇāti, aññenapi sutaṃ bhavissati.  athāpissa siyā ``yathā satthā ariṭṭhaṃ niggaṇhāti, mampi evaṃ  niggaṇheyyāti sutvāpi tuṇhībhāvaṃ āpajjeyyā''ti. ``taṃ ^a^M2.0012^ea^ sabbaṃ na  karissantī''ti. mayāpi na kathitaṃ, aññena sutampi natthīti  ``tumhepime, bhikkhave''tiādinā parisāya laddhiṃ sodheti.  parisāya pana laddhisodhaneneva ariṭṭho gaṇato nissārito nāma hoti.</p>
              <p>[03] idāni ariṭṭhassa laddhiṃ pakāsento ^b^so vata,  bhikkhave^eb^tiādimāha. tattha ^b^aññatreva kāmehī^eb^tiādīsu  ^a^V2.0012^ea^ yo  so, bhikkhave, bhikkhu ``te paṭisevato nālaṃ antarāyāyā''ti  evaṃladdhiko, so vata kilesakāmehi ceva kilesakāmasampayuttehi  saññāvitakkehi ca aññatra, ete dhamme pahāya, vinā etehi dhammehi,  vatthukāme paṭisevissati, methunasamācāraṃ samācarissatīti netaṃ ṭhānaṃ  vijjati. idaṃ kāraṇaṃ nāma natthi, aṭṭhānametaṃ anavakāsoti. </p>
              <p>[03] 238^b^.^eb^ evaṃ bhagavā ayaṃ ariṭṭho yathā nāma rajako  sugandhānipi duggandhānipi jiṇṇānipi navānipi suddhānipi  asuddhānipi vatthāni ekato bhaṇḍikaṃ karoti, evameva ^a^P2.0106^ea^  bhikkhūnaṃ nicchandarāgapaṇītacīvarādiparibhogañca  anibaddhasīlānaṃ gahaṭṭhānaṃ antarāyakaraṃ sacchandarāgaparibhogañca  nibaddhasīlānaṃ bhikkhūnaṃ āvaraṇakaraṃ sacchandarāgaparibhogañca sabbaṃ  ekasadisaṃ karotīti ariṭṭhassa laddhiṃ pakāsetvā idāni duggahitāya  pariyattiyā dosaṃ dassento ^b^idha, bhikkhave, ekacce^eb^tiādimāha.  tattha ^b^pariyāpuṇantī^eb^ti uggaṇhanti. ^b^sutta^eb^ntiādīsu  ubhatovibhaṅganiddesakhandhakaparivārā, suttanipāte  maṅgalasuttaratanasuttanālakasuātuvaṭṭakasuttāni, aññampi ca suttanāmakaṃ  tathāgatavacanaṃ ^b^sutta^eb^nti veditabbaṃ. sabbampi sagāthakaṃ suttaṃ  ^b^geyya^eb^nti veditabbaṃ, visesena saṃyuttake sakalopi sagāthāvaggo.  sakalaṃ abhidhammapiṭakaṃ, niggāthakaṃ suttaṃ, yañca aññampi aṭṭhahi  aṅgehi asaṅgahitaṃ buddhavacanaṃ, taṃ ^b^veyyākaraṇa^eb^nti veditabbaṃ.  dhammapadaṃ, theragāthā, therigāthā, suttanipāte nosuttanāmikā  suddhikagāthā ca ^b^gāthā^eb^ti veditabbā.  somanassañāṇamayikagāthāpaṭisaṃyuttā dveasītisuttantā ^b^udāna^eb^nti  veditabbā. ``vuttañhetaṃ bhagavatā''tiādinayappavattā (itivu0 1,2)  dasuttarasatasuttantā ^b^itivuttaka^eb^nti veditabbā.  apaṇṇakajātakādīni paṇṇāsādhikāni pañcajātakasatāni  ^b^jātaka^eb^nti veditabbāni. ``cattārome, bhikkhave, acchariyā  abbhutā dhammā ānande''tiādinayappavattā (a0 ni0  4.129)  sabbepi acchariyābbhutadhammappaṭisaṃyuttā ^a^M2.0013^ea^ suttantā ^b^abbhutadhamma^eb^nti  veditabbā.  cūḷavedallamahāvedallasammādiṭṭhisakkapañhasaṅkhārabhājaniyamahāpuṇṇamasuttādayo  sabbepi vedañca tuṭṭhiñca laddhā laddhā pucchitasuttantā ^b^vedalla^eb^nti  veditabbā.</p>
              <p>[03] ^b^atthaṃ na upaparikkhantī^eb^ti atthatthaṃ kāraṇatthaṃ na passanti  na pariggaṇhanti. ^b^anupaparikkhata^eb^nti anupaparikkhantānaṃ.  ^b^na nijjhānaṃ khamantī^eb^ti na upaṭṭhahanti na āpāthaṃ āgacchanti,  imasmiṃ ṭhāne sīlaṃ samādhi vipassanā maggo phalaṃ vaṭṭaṃ vivaṭṭaṃ  kathitanti evaṃ jānituṃ ^a^V2.0013^ea^ na sakkā hontīti attho. ^b^te  upārambhānisaṃsā cevā^eb^ti te paresaṃ vāde dosāropanānisaṃsā ^a^P2.0107^ea^  hutvā pariyāpuṇantīti attho.  ^b^itivādappamokkhānisaṃsā cā^eb^ti evaṃ vādapamokkhānisaṃsā, parehi  sakavāde dose āropite taṃ dosaṃ evaṃ mocessāmāti imināva  kāraṇena pariyāpuṇantīti attho. ^b^tañcassa atthaṃ nānubhontī^eb^ti  yassa ca maggassa vā phalassa vā atthāya kulaputtā dhammaṃ  pariyāpuṇanti, tañcassa dhammassa atthaṃ ete duggahitaggāhino  nānubhonti. apica parassa vāde upārambhaṃ āropetuṃ attano vādaṃ  mocetuṃ asakkontāpi tañca atthaṃ nānubhontiyeva. </p>
              <p>[03] 239^b^.^eb^ ^b^alagaddatthiko^eb^ti āsivisātthiko.  ^b^gado^eb^ti hi visassa nāmaṃ, taṃ tassa alaṃ paripuṇṇaṃ atthīti  ^b^alagaddo. bhoge^eb^ti sarīre. ^b^idha pana, bhikkhave, ekacce  kulaputtā dhammaṃ pariyāpuṇantī^eb^ti nittharaṇapariyattivasena uggaṇhanti.  tisso hi pariyattiyo alagaddapariyatti nittharaṇapariyatti  bhaṇḍāgārikapariyattīti.</p>
              <p>[03] tattha yo buddhavacanaṃ uggahetvā evaṃ cīvarādīni vā labhissāmi,  catuparisamajjhe vā maṃ jānissantīti lābhasakkārahetu pariyāpuṇāti,  tassa sā pariyatti ^b^alagaddapariyatti^eb^ nāma. evaṃ pariyāpuṇato  hi buddhavacanaṃ apariyāpuṇitvā niddokkamanaṃ varataraṃ.</p>
              <p>[03] yo pana buddhavacanaṃ uggaṇhitvā sīlassa āgataṭṭhāne sīlaṃ pūretvā  samādhissa āgataṭṭhāne samādhigabbhaṃ gaṇhāpetvā vipassanāya āgataṭṭhāne  vipassanaṃ paṭṭhapetvā maggaphalānaṃ āgataṭṭhāne maggaṃ bhāvessāmi phalaṃ  ^a^M2.0014^ea^ sacchikarissāmīti uggaṇhāti, tassa sā pariyatti  ^b^nittharaṇapariyatti^eb^ nāma hoti.</p>
              <p>[03] khīṇāsavassa pana pariyatti ^b^bhaṇḍāgārikapariyatti^eb^ nāma.  tassa hi apariññātaṃ appahīnaṃ abhāvitaṃ asacchikataṃ vā natthi.  so hi pariññātakkhandho pahīnakileso bhāvitamaggo sacchikataphalo,  tasmā buddhavacanaṃ pariyāpuṇanto tantidhārako paveṇipālako  vaṃsānurakkhakova hutvā uggaṇhāti. itissa sā pariyatti  bhaṇḍāgārikapariyatti nāma hoti.</p>
              <p>[03] yo ^a^V2.0014^ea^ pana puthujjano chātabhayādīsu ganthadharesu ekasmiṃ ṭhāne  vasituṃ asakkontesu sayaṃ bhikkhācārena akilamamāno ^a^P2.0108^ea^  atimadhuraṃ buddhavacanaṃ mā nassatu, tantiṃ dhāressāmi, vaṃsaṃ  ṭhapessāmi, paveṇiṃ pālessāmīti pariyāpuṇāti, tassa pariyatti  bhaṇḍāgārikapariyatti hoti, na hotīti? na hoti. kasmā? na  attano ṭhāne ṭhatvā pariyāputattā. puthujjanassa hi pariyatti nāma  alagaddā vā hoti nittharaṇā vā, sattannaṃ sekkhānaṃ nittharaṇāva,  khīṇāsavassa bhaṇḍāgārikapariyattiyeva. imasmiṃ pana ṭhāne  nittharaṇapariyatti adhippetā.</p>
              <p>[03] ^b^nijjhānaṃ khamantī^eb^ti sīlādīnaṃ āgataṭṭhānesu idha sīlaṃ  kathitaṃ, idha samādhi, idha vipassanā, idha maggo, idha phalaṃ, idha  vaṭṭaṃ, idha vivaṭṭanti āpāthaṃ āgacchanti. ^b^tañcassa atthaṃ  anubhontī^eb^ti yesaṃ maggaphalānaṃ atthāya pariyāpuṇanti.  suggahitapariyattiṃ nissāya maggaṃ bhāvetvā phalaṃ sacchikarontā  tañcassa dhammassa atthaṃ anubhavanti. paravāde upārambhaṃ āropetuṃ  sakkontāpi sakavāde āropitaṃ dosaṃ icchiticchitaṭṭhānaṃ gahetvā mocetuṃ  sakkontāpi anubhontiyeva. ^b^dīgharattaṃ hitāya sukhāya  saṃvattantī^eb^ti sīlādīnaṃ āgataṭṭhāne sīlādīni pūrentānampi, paresaṃ  vāde sahadhammena upārambhaṃ āropentānampi, sakavādato dosaṃ  harantānampi, arahattaṃ patvā parisamajjhe dhammaṃ desetvā dhammadesanāya  pasannehi upanīte cattāro paccaye paribhuñjantānampi dīgharattaṃ hitāya  sukhāya saṃvattanti.</p>
              <p>[03] evaṃ ^a^M2.0015^ea^ suggahite buddhavacane ānisaṃsaṃ dassetvā idāni tattheva  niyojento ^b^tasmā tiha, bhikkhave^eb^tiādimāha. tattha  ^b^tasmā^eb^ti yasmā duggahitapariyatti duggahitālagaddo viya  dīgharattaṃ ahitāya dukkhāya saṃvattati, suggahitapariyatti  suggahitālagaddo viya dīgharattaṃ hitāya sukhāya saṃvattati, tasmāti  attho. ^b^tathā naṃ dhāreyyāthā^eb^ti tatheva naṃ dhāreyyātha, teneva  atthena gaṇheyyātha. ^b^ye vā panāssu viyattā bhikkhū^eb^ti ye vā  pana aññe sāriputtamoggallānamahākassapamahākaccānādikā byattā  paṇḍitā bhikkhū assu, te pucchitabbā. ariṭṭhena viya pana mama  sāsane na kalalaṃ vā kacavaraṃ vā pakkhipitabbaṃ. </p>
              <p>[03] 240^b^.^eb^ ^b^kullūpama^eb^nti kullasadisaṃ.  ^b^nittharaṇatthāyā^eb^ti caturoghanittharaṇatthāya. ^b^udakaṇṇava^eb^nti  yañhi ^a^P2.0109^ea^ udakaṃ gambhīraṃ na puthulaṃ. puthulaṃ vā pana  na gambhīraṃ, na taṃ aṇṇavoti vuccati. yaṃ ^a^V2.0015^ea^ pana gambhīrañceva  puthulañca, taṃ aṇṇavoti vuccati. tasmā ^b^mahantaṃ udakaṇṇava^eb^nti  mahantaṃ puthulaṃ gambhīraṃ udakanti ayamettha attho. ^b^sāsaṅkaṃ^eb^ nāma  yattha corānaṃ nivutthokāso dissati. ṭhitokāso, nisinnokāso,  nipannokāso dissati. ^b^sappaṭibhayaṃ^eb^ nāma yattha corehi  manussā hatā dissanti, viluttā dissanti, ākoṭitā dissanti.  ^b^uttarasetū^eb^ti udakaṇṇavassa upari baddho setu. ^b^kullaṃ  bandhitvā^eb^ti ^b^kullo^eb^ nāma taraṇatthāya kalāpaṃ katvā baddho.  pattharitvā baddhā pana padaracāṭiādayo uḷumpoti vuccanti.  ^b^uccāretvā^eb^ti ṭhapetvā. ^b^kiccakārī^eb^ti pattakārī yuttakārī,  patirūpakārīti attho. ^b^dhammāpi vo pahātabbā^eb^ti ettha  ^b^dhammā^eb^ti samathavipassanā. bhagavā hi samathepi chandarāgaṃ  pajahāpesi, vipassanāyapi. samathe chandarāgaṃ kattha pajahāpesi?  ``iti kho, udāyi, nevasaññānāsaññāyatanassapi pahānaṃ vadāmi,  passasi no tvaṃ, udāyi, taṃ saṃyojanaṃ aṇuṃ vā thūlaṃ vā, yassāhaṃ no  pahānaṃ vadāmī''ti (ma0 ni0 2.156) ettha samathe chandarāgaṃ  pajahāpesi. ``imaṃ ce tumhe, bhikkhave, diṭṭhiṃ evaṃ parisuddhaṃ evaṃ  pariyodātaṃ na allīyetha na kelāyetha na dhanāyethā''ti (ma0 ni0  1.401) ettha vipassanāya chandarāgaṃ pajahāpesi ^a^M2.0016^ea^. idha pana  ubhayattha pajahāpento ``dhammāpi vo pahātabbā, pageva adhammā''ti  āha.</p>
              <p>[03] tatrāyaṃ adhippāyo -- bhikkhave, ahaṃ evarūpesu santappaṇītesu  dhammesu chandarāgappahānaṃ vadāmi, kiṃ pana imasmiṃ asaddhamme gāmadhamme  vasaladhamme duṭṭhulle odakantike, yattha ayaṃ ariṭṭho moghapuriso  niddosasaññī pañcasu kāmaguṇesu chandarāgaṃ nālaṃ antarāyāyāti  vadati. ariṭṭhena viya na tumhehi mayhaṃ sāsane kalalaṃ vā kacavaraṃ  vā pakkhipitabbanti evaṃ bhagavā imināpi ovādena ariṭṭhaṃyeva  niggaṇhāti. </p>
              <p>[03] 241^b^.^eb^ idāni ^a^P2.0110^ea^ yo pañcasu khandhesu  tividhaggāhavasena ahaṃ mamanti gaṇhāti, so mayhaṃ sāsane ayaṃ  ariṭṭho viya kalalaṃ kacavaraṃ pakkhipatīti dassento ^b^chayimāni,  bhikkhave^eb^tiādimāha. tattha ^b^diṭṭhiṭṭhānānī^eb^ti diṭṭhipi  diṭṭhiṭṭhānaṃ, diṭṭhiyā ārammaṇampi diṭṭhiṭṭhānaṃ, diṭṭhiyā paccayopi.  ^b^rūpaṃ etaṃ mamā^eb^tiādīsu ^b^etaṃ mamā^eb^ti taṇhāggāho.  ^b^esohamasmī^eb^ti mānaggāho. ^b^eso me attā^eb^ti diṭṭhiggāho.  evaṃ rūpārammaṇā taṇhāmānadiṭṭhiyo kathitā honti. rūpaṃ pana  attāti na vattabbaṃ. vedanādīsupi eseva nayo. ^b^diṭṭhaṃ^eb^  rūpāyatanaṃ, ^b^sutaṃ^eb^ saddāyatanaṃ ^a^V2.0016^ea^, ^b^mutaṃ^eb^ gandhāyatanaṃ rasāyatanaṃ  phoṭṭhabbāyatanaṃ, tañhi patvā gahetabbato ^b^muta^eb^nti vuttaṃ.  avasesāni sattāyatanāni ^b^viññātaṃ^eb^ nāma. ^b^patta^eb^nti  pariyesitvā vā apariyesitvā vā pattaṃ. ^b^pariyesita^eb^nti pattaṃ  vā appattaṃ vā pariyesitaṃ. ^b^anuvicaritaṃ manasā^eb^ti cittena  anusañcaritaṃ. lokasmiñhi pariyesitvā pattampi atthi,  pariyesitvā nopattampi. apariyesitvā pattampi atthi,  apariyesitvā nopattampi. tattha pariyesitvā pattaṃ pattaṃ nāma.  pariyesitvā nopattaṃ pariyesitaṃ nāma. apariyesitvā pattañca,  apariyesitvā nopattañca manasānuvicaritaṃ nāma.</p>
              <p>[03] atha vā pariyesitvā pattampi apariyesitvā pattampi pattaṭṭhena pattaṃ  nāma. pariyesitvā nopattaṃ pariyesitaṃ nāma. apariyesitvā nopattaṃ  manasānuvicaritaṃ nāma. sabbaṃ vā etaṃ manasā anuvicaritattā  manasānuvicaritaṃ nāma. iminā viññāṇārammaṇā taṇhāmānadiṭṭhiyo  kathitā, desanāvilāsena heṭṭhā diṭṭhādiārammaṇavasena viññāṇaṃ dassitaṃ  ^a^M2.0017^ea^. ^b^yampi taṃ diṭṭhiṭṭhāna^eb^nti yampi etaṃ so lokotiādinā  nayena pavattaṃ diṭṭhiṭṭhānaṃ.</p>
              <p>[03] ^b^so loko so attā^eb^ti yā esā ``rūpaṃ attato  samanupassatī''tiādinā nayena pavattā diṭṭhi loko ca attā cāti  gaṇhāti, taṃ sandhāya vuttaṃ. ^b^so pecca bhavissāmī^eb^ti so ahaṃ  paralokaṃ gantvā nicco bhavissāmi, dhuvo sassato avipariṇāmadhammo  bhavissāmi, sinerumahāpathavīmahāsamuddādīhi sassatīhi samaṃ tatheva  ṭhassāmi. ^b^tampi etaṃ mamā^eb^ti tampi ^a^P2.0111^ea^  dassanaṃ etaṃ mama, esohamasmi, eso me attāti samanupassati.  iminā diṭṭhārammaṇā taṇhāmānadiṭṭhiyo kathitā. vipassanāya  paṭivipassanākāle viya pacchimadiṭṭhiyā purimadiṭṭhiggahaṇakāle evaṃ  hoti.</p>
              <p>[03] sukkapakkhe ^b^rūpaṃ netaṃ mamā^eb^ti rūpe taṇhāmānadiṭṭhiggāhā  paṭikkhittā. vedanādīsupi eseva nayo. ^b^samanupassatī^eb^ti  imassa pana padassa taṇhāsamanupassanā mānasamanupassanā  diṭṭhisamanupassanā ñāṇasamanupassanāti catasso samanupassanāti  attho. tā kaṇhapakkhe tissannaṃ samanupassanānaṃ, sukkapakkhe  ñāṇasamanupassanāya vasena veditabbā. ^b^asati na  paritassatī^eb^ti avijjamāne bhayaparitassanāya taṇhāparitassanāya vā  na paritassati. iminā bhagavā ajjhattakkhandhavināse  aparitassamānaṃ khīṇāsavaṃ dassento desanaṃ matthakaṃ pāpesi. </p>
              <p>[03] 242^b^.^eb^ ^b^evaṃ^eb^ ^a^V2.0017^ea^ vutte aññataro bhikkhūb^ti evaṃ bhagavatā  vutte aññataro anusandhikusalo bhikkhu -- ``bhagavatā  ajjhattakkhandhavināse aparitassantaṃ khīṇāsavaṃ dassetvā desanā  niṭṭhāpitā, ajjhattaṃ aparitassante kho pana sati ajjhattaṃ  paritassakena bahiddhā parikkhāravināse paritassakena aparitassakena  cāpi bhavitabbaṃ. iti imehi catūhi kāraṇehi ayaṃ pañho  pucchitabbo''ti cintetvā ekaṃsaṃ cīvaraṃ katvā añjaliṃ paggayha  bhagavantaṃ etadavoca. ^b^bahiddhā asatī^eb^ti bahiddhā  parikkhāravināse. ^b^ahu vata me^eb^ti ahosi vata me bhaddakaṃ yānaṃ  vāhanaṃ hiraññaṃ suvaṇṇanti attho. ^b^taṃ vata me natthī^eb^ti taṃ vata  idāni mayhaṃ natthi, rājūhi vā corehi vā haṭaṃ, agginā vā daḍḍhaṃ,  udakena vā vuḷhaṃ, paribhogena ^a^M2.0018^ea^ vā jiṇṇaṃ. ^b^siyā vata me^eb^ti  bhaveyya vata mayhaṃ yānaṃ vāhanaṃ hiraññaṃ suvaṇṇaṃ sāli vīhi yavo  godhumo. ^b^taṃ vatāhaṃ na labhāmī^eb^ti tamahaṃ alabhamāno  tadanucchavikaṃ kammaṃ akatvā nisinnattā idāni na labhāmīti  socati, ayaṃ agāriyasocanā, anagāriyassa pattacīvarādīnaṃ vasena  veditabbā.</p>
              <p>[03] aparitassanāvāre ^b^na evaṃ hotī^eb^ti yehi kilesehi evaṃ  bhaveyya, tesaṃ pahīnattā na evaṃ hoti.  ^b^diṭṭhiṭṭhānādhiṭṭhānapariyuṭṭhānābhinivesānusayāna^eb^nti ^a^P2.0112^ea^  diṭṭhīnañca diṭṭhiṭṭhānānañca diṭṭhādhiṭṭhānānañca  diṭṭhipariyuṭṭhānānañca abhinivesānusayānañca.  ^b^sabbasaṅkhārasamathāyā^eb^ti nibbānatthāya. nibbānañhi āgamma  sabbasaṅkhārāiñjitāni, sabbasaṅkhāracalanāni  sabbasaṅkhāravipphanditāni sammanti vūpasammanti, tasmā taṃ,  ``sabbasaṅkhārasamatho''ti vuccati. tadeva ca āgamma khandhūpadhi  kilesūpadhi abhisaṅkhārūpadhi, pañcakāmaguṇūpadhīti ime upadhayo  paṭinissajjiyanti, taṇhā khīyati virajjati nirujjhati, tasmā taṃ,  ``sabbūpadhipaṭinissaggo taṇhākkhayo virāgo nirodho''ti vuccati.  ^b^nibbānāyā^eb^ti ayaṃ panassa sarūpaniddeso, iti sabbeheva  imehi padehi nibbānassa sacchikiriyatthāya dhammaṃ desentassāti  ayamattho dīpito. ^b^tassevaṃ hotī^eb^ti tassa diṭṭhigatikassa  ^b^ucchijjissāmi nāmassu, vinassissāmi nāmassu, nāssu nāma  bhavissāmī^eb^ti evaṃ hoti. diṭṭhigatikassa hi tilakkhaṇaṃ  āropetvā suññatāpaṭisaṃyuttaṃ katvā desiyamānaṃ dhammaṃ suṇantassa tāso  uppajjati. vuttañhetaṃ -- ``tāso heso, bhikkhave, asutavato  puthujjanassa no cassaṃ, no ca me siyā''ti (saṃ0 ni0  3.55). </p>
              <p>[03] 243^b^.^eb^ ettāvatā ^a^V2.0018^ea^ bahiddhāparikkhāravināse tassanakassa  ca notassanakassa ca ajjhattakkhandhavināse tassanakassa ca  notassanakassa cāti imesaṃ vasena catukkoṭikā suññatā kathitā.  idāni bahiddhā parikkhāraṃ pariggahaṃ nāma katvā, vīsativatthukaṃ  sakkāyadiṭṭhiṃ attavādupādānaṃ nāma katvā, sakkāyadiṭṭhipamukhā dvāsaṭṭhi  diṭṭhiyo diṭṭhinissayaṃ nāma katvā tikoṭikaṃ suññataṃ dassetuṃ ^b^taṃ,  bhikkhave, pariggaha^eb^ntiādimāha. tattha ^b^pariggaha^eb^nti bahiddhā  parikkhāraṃ. ^b^pariggaṇheyyāthā^eb^ti yathā viññū manusso  pariggaṇheyya ^a^M2.0019^ea^. ^b^ahampi kho taṃ, bhikkhave^eb^ti, bhikkhave, tumhepi  na passatha, ahampi na passāmi, iti evarūpo pariggaho natthīti  dasseti. evaṃ sabbattha attho veditabbo. </p>
              <p>[03] 244^b^.^eb^ evaṃ tikoṭikaṃ suññataṃ dassetvā idāni  ajjhattakkhandhe attāti bahiddhā parikkhāre attaniyanti katvā  dvikoṭikaṃ dassento ^b^attani vā, bhikkhave, satī^eb^tiādimāha  ^a^P2.0113^ea^. tattha ayaṃ saṅkhepattho, bhikkhave, attani vā  sati idaṃ me parikkhārajātaṃ attaniyanti assa, attaniyeva vā  parikkhāre sati ayaṃ me attā imassa parikkhārassa sāmīti, evaṃ  ahanti. sati mamāti, mamāti sati ahanti yuttaṃ bhaveyya.  ^b^saccato^eb^ti bhūtato, ^b^thetato^eb^ti tathato thirato vā.</p>
              <p>[03] idāni ime pañcakkhandhe aniccaṃ dukkhaṃ anattāti evaṃ  tiparivaṭṭavasena aggaṇhanto ayaṃ ariṭṭho viya mayhaṃ sāsane kalalaṃ  kacavaraṃ pakkhipatīti dassento ^b^taṃ kiṃ maññatha, bhikkhave, rūpaṃ  niccaṃ vā^eb^tiādimāha. tattha ^b^aniccaṃ, bhante^eb^ti, bhante, yasmā  hutvā na hoti, tasmā aniccaṃ. uppādavayavattito  vipariṇāmatāvakālikaniccapaṭikkhepaṭṭhena vāti catūhi kāraṇehi  aniccaṃ. ^b^dukkhaṃ, bhante^eb^ti, bhante, paṭipīḷanākārena dukkhaṃ,  santāpadukkhamadukkhavatthukasukhapaṭikkhepaṭṭhena vāti catūhi kāraṇehi  dukkhaṃ. ^b^vipariṇāmadhamma^eb^nti bhavasaṅkantiupagamanasabhāvaṃ  pakatibhāvavijahanasabhāvaṃ. ^b^kallaṃ nu taṃ samanupassituṃ etaṃ mama,  esohamasmi, eso me attā^eb^ti yuttaṃ nu kho taṃ imesaṃ tiṇṇaṃ  taṇhāmānadiṭṭhiggāhānaṃ vasena ahaṃ mamāti evaṃ gahetuṃ. ^b^no hetaṃ,  bhante^eb^ti iminā te bhikkhū avasavattanākārena rūpaṃ, bhante, anattāti  paṭijānanti. suññāssāmikānissarāttapaṭikkhepaṭṭhena vāti catūhi  kāraṇehi anattā. </p>
              <p>[01] bhagavā ^a^V2.0019^ea^ hi katthaci aniccavasena anattattaṃ dasseti,  katthaci dukkhavasena, katthaci ubhayavasena. ``cakkhu attāti yo  vadeyya, taṃ na upapajjati, cakkhussa uppādopi vayopi paññāyati.  yassa kho pana uppādopi vayopi paññāyati, attā me uppajjati ca  veti cāti iccassa evamāgataṃ hoti, tasmā taṃ na upapajjati cakkhu  attāti yo vadeyya, iti cakkhu anattā''ti (ma0 ni0 3.422)  imasmiñhi ^b^chachakkasutte^eb^ ^a^P2.0114^ea^ aniccavasena anattataṃ  dasseti. ``rūpañca hidaṃ, bhikkhave ^a^M2.0020^ea^, attā abhavissa, nayidaṃ rūpaṃ  ābādhāya saṃvatteyya, labbhetha ca rūpe `evaṃ me rūpaṃ hotu, evaṃ me  rūpaṃ mā ahosī'ti. yasmā ca kho, bhikkhave, rūpaṃ anattā, tasmā  rūpaṃ ābādhāya saṃvattati, na ca labbhati rūpe `evaṃ me rūpaṃ hotu,  evaṃ me rūpaṃ mā ahosī'''ti (mahāva0 20; saṃ0 ni0  3.59)  imasmiṃ ^b^anattalakkhaṇasutte^eb^ dukkhavasena anattataṃ dasseti.  ``rūpaṃ, bhikkhave, aniccaṃ, yadaniccaṃ taṃ dukkhaṃ, yaṃ dukkhaṃ tadanattā,  yadanattā taṃ `netaṃ mama, nesohamasmi, na meso attā'ti evametaṃ  yathābhūtaṃ sammappaññāya daṭṭhabba''nti (saṃ0 ni0  3.76) imasmiṃ  ^b^arahattasutte^eb^ ubhayavasena anattataṃ dasseti. kasmā? aniccaṃ  dukkhañca pākaṭaṃ. anattāti na pākaṭaṃ.</p>
              <p>[03] paribhogabhājanādīsu hi bhinnesu aho aniccanti vadanti, aho  anattāti vattā nāma natthi. sarīre gaṇḍapiḷakādīsu vā uṭṭhitāsu  kaṇṭakena vā viddhā aho dukkhanti vadanti, aho anattāti pana  vattā nāma natthi. kasmā? idañhi anattalakkhaṇaṃ nāma avibhūtaṃ  duddasaṃ duppaññāpanaṃ. tena taṃ bhagavā aniccavasena vā dukkhavasena vā  ubhayavasena vā dasseti. tayidaṃ imasmimpi teparivaṭṭe  aniccadukkhavaseneva dassitaṃ. vedanādīsupi eseva nayo.</p>
              <p>[03] ^b^tasmā tiha, bhikkhave^eb^ti, bhikkhave, yasmā etarahi  aññadāpi rūpaṃ aniccaṃ dukkhaṃ anattā, tasmāti attho.  ^b^yaṃkiñci rūpa^eb^ntiādīni ^b^visuddhimagge^eb^ khandhaniddese  vitthāritāneva. </p>
              <p>[03] 245^b^.^eb^ ^b^nibbindatī^eb^ti ukkaṇṭhati. ettha ca  ^b^nibbidā^eb^ti vuṭṭhānagāminīvipassanā adhippetā.  vuṭṭhānagāminīvipassanāya hi bahūni nāmāni. esā hi katthaci  saññagganti vuttā. katthaci dhammaṭṭhitiñāṇanti. katthaci  pārisuddhipadhāniyaṅganti. katthaci paṭipadāñāṇadassanavisuddhīti  ^a^V2.0020^ea^.  katthaci tammayatāpariyādānanti. katthaci tīhi nāmehi. katthaci  dvīhīti.</p>
              <p>[03] tattha ^b^poṭṭhapādasutte^eb^ tāva ``saññā kho, poṭṭhapāda, paṭhamaṃ  uppajjati, pacchā ñāṇa''nti (dī0 ni0 1.416) evaṃ  ^b^saññagga^eb^nti vuttā. ^b^susimasutte^eb^ ``pubbe kho, susima,  dhammaṭṭhitiñāṇaṃ ^a^M2.0021^ea^, pacchā nibbāne ñāṇa''nti (saṃ0 ni0  2.70)  evaṃ ^a^P2.0115^ea^ ^b^dhammaṭṭhitiñāṇa^eb^nti vuttā.  ^b^dasuttarasutte^eb^ ``paṭipadāñāṇadassanavisuddhipadhāniyaṅga''nti (dī0  ni0 3.359) evaṃ ^b^pārisuddhipadāniyaṅga^eb^nti vuttā.  ^b^rathavinīte^eb^ ``kiṃ nu kho, āvuso,  paṭipadāñāṇadassanavisuddhatthaṃ bhagavati brahmacariyaṃ vussatī''ti (ma0  ni0 1.257) evaṃ ^b^paṭipadāñāṇadassanavisuddhī^eb^ti vuttā.  ^b^saḷāyatanavibhaṅge^eb^ ``atammayataṃ, bhikkhave, nissāya atammayataṃ  āgamma yāyaṃ upekkhā nānattā nānattasitā, taṃ abhinivajjetvā yāyaṃ  upekkhā ekattā ekattasitā, taṃ nissāya taṃ āgamma evametissā  pahānaṃ hoti, evametissā samatikkamo hotī''ti (dī0 ni0  3.310) evaṃ ^b^tammayatāpariyādāna^eb^nti vuttā.  ^b^paṭisambhidāmagge^eb^ ``yā ca muñcitukamyatā, yā ca  paṭisaṅkhānupassanā, yā ca saṅkhārupekkhā, ime dhammā ekatthā  byañjanameva nāna''nti (paṭi0 ma0 1.54) evaṃ tīhi nāmehi vuttā.  ^b^paṭṭhāne^eb^ ``anulomaṃ gotrabhussa anantarapaccayena paccayo,  anulomaṃ vodānassa anantarapaccayena paccayo''ti (paṭṭhā0 1.1.417)  evaṃ dvīhi nāmehi vuttā. imasmiṃ pana alagaddasutte nibbindatīti  nibbidānāmena āgatā.</p>
              <p>[03] ^b^nibbidā virajjatī^eb^ti ettha ^b^virāgo^eb^ti maggo  ^b^virāgā vimuccatī^eb^ti ettha virāgena maggena vimuccatīti phalaṃ  kathitaṃ. ^b^vimuttasmiṃ vimuttamiti ñāṇaṃ hotī^eb^ti idha  paccavekkhaṇā kathitā. </p>
              <p>[01] evaṃ vimuttacittaṃ mahākhīṇāsavaṃ dassetvā idāni tassa  yathābhūtehi pañcahi kāraṇehi nāmaṃ gaṇhanto ^b^ayaṃ vuccati,  bhikkhave^eb^tiādimāha. ^b^avijjā^eb^ti vaṭṭamūlikā avijjā.  ayañhi durukkhipanaṭṭhena ^b^paligho^eb^ti vuccati. tenesa tassa  ukkhittattā ^b^ukkhittapaligho^eb^ti vutto. ^b^tālāvatthukatā^eb^ti  sīsacchinnatālo viya katā, samūlaṃ vā tālaṃ uddharitvā tālassa  vatthu viya katā, yathā tasmiṃ vatthusmiṃ puna so tālo na paññāyati,  evaṃ puna apaññattibhāvaṃ ^a^V2.0021^ea^ nītāti attho. ^b^ponobbhaviko^eb^ti  punabbhavadāyako. ^b^jātisaṃsāro^eb^tiādīsu jāyanavasena ceva  saṃsaraṇavasena ca evaṃ laddhanāmānaṃ punabbhavakhandhānaṃ paccayo  kammābhisaṅkhāro. so hi punappunaṃ uppattikaraṇavasena  parikkhipitvā ṭhitattā ^b^parikkhā^eb^ti vuccati, tenesa tassā  saṃkiṇṇattā vikiṇṇattā ^b^saṃkiṇṇaparikkho^eb^ti ^a^M2.0022^ea^ vutto.  ^b^taṇhā^eb^ti ^a^P2.0116^ea^ vaṭṭamūlikā taṇhā. ayañhi  gambhīrānugataṭṭhena ^b^esikā^eb^ti vuccati. tenesa tassā abbūḷhattā  luñcitvā chaḍḍitattā ^b^abbūḷhesiko^eb^ti vutto.  ^b^orambhāgiyānī^eb^ti oraṃ bhajanakāni kāmabhave upapattipaccayāni.  etāni hi kavāṭaṃ viya nagaradvāraṃ cittaṃ pidahitvā ṭhitattā  ^b^aggaḷā^eb^ti vuccanti. tenesa tesaṃ nirākatattā bhinnattā  ^b^niraggaḷo^eb^ti vutto. ^b^ariyo^eb^ti nikkileso parisuddho.  ^b^pannaddhajo^eb^ti patitamānaddhajo. ^b^pannabhāro^eb^ti  khandhabhārakilesabhārābhisaṅkhārabhārapañckāmaguṇabhārā pannā orohitā  assāti ^b^pannabhāro^eb^. apica idha mānabhārasseva oropitattā  pannabhāroti adhippeto. ^b^visaṃyutto^eb^ti catūhi yogehi  sabbakilesehi ca visaṃyutto. idha pana mānasaṃyogeneva visaṃyuttattā  visaṃyuttoti adhippeto. ^b^asmimāno^eb^ti rūpe asmīti māno,  vedanāya... saññāya... saṅkhāresu... viññāṇe asmīti māno.</p>
              <p>[03] ettāvatā bhagavatā maggena kilese khepetvā nirodhasayanavaragatassa  nibbānārammaṇaṃ phalasamāpattiṃ appetvā viharato khīṇāsavassa kālo  dassito. yathā hi dve nagarāni ekaṃ coranagaraṃ, ekaṃ khemanagaraṃ.  atha ekassa mahāyodhassa evaṃ bhaveyya -- ``yāvimaṃ coranagaraṃ  tiṭṭhati, tāva khemanagaraṃ bhayato na muccati, coranagaraṃ anagaraṃ  karissāmī''ti sannāhaṃ katvā khaggaṃ gahetvā coranagaraṃ upasaṅkamitvā  nagaradvāre ussāpite esikatthambhe khaggena chinditvā sadvārabāhakaṃ  kavāṭaṃ chinditvā palighaṃ ukkhipitvā pākāraṃ bhindanto parikkhaṃ  saṃkiritvā nagarasobhanatthāya ussite dhaje pātetvā nagaraṃ agginā  jhāpetvā khemanagaraṃ pavisitvā pāsādaṃ abhiruyha ñātigaṇaparivuto  surasabhojanaṃ bhuñjeyya, evaṃ coranagaraṃ viya sakkāyo, khemanagaraṃ viya  nibbānaṃ, mahāyodho viya yogāvacaro. tassevaṃ hoti, ``yāva  sakkāyavaṭṭaṃ vattati, tāva  dvattiṃsakammakāraṇāṭṭhanavutirogapañcavīsatimahābhayehi parimuccanaṃ  natthī''ti. so mahāyodho viya sannāhaṃ sīlasannāhaṃ katvā,  paññākhaggaṃ gahetvā khaggena esikatthambhe viya arahattamaggena taṇhesikaṃ  luñcitvā, so yodho sadvārabāhakaṃ nagarakavāṭaṃ ^a^P2.0117^ea^  viya pañcorambhāgiyasaṃyojanaggaḷaṃ ugghāṭetvā, so yodho palighaṃ  viya, avijjāpalighaṃ ukkhipitvā ^a^V2.0022^ea^, so yodho pākāraṃ bhindanto  parikkhaṃ viya kammābhisaṅkhāraṃ ^a^M2.0023^ea^ bhindanto jātisaṃsāraparikkhaṃ  saṃkiritvā, so yodho nagarasobhanatthāya ussāpite dhaje viya  mānaddhaje pātetvā sakkāyanagaraṃ jhāpetvā, so yodho khemanagare  uparipāsāde surasabhojanaṃ viya kilesanibbānaṃ nagaraṃ pavisitvā  amatanirodhārammaṇaṃ phalasamāpattisukhaṃ anubhavamāno kālaṃ vītināmeti. </p>
              <p>[03] 246^b^.^eb^ idāni evaṃ vimuttacittassa khīṇāsavassa parehi  anadhigamanīyaviññāṇataṃ dassento ^b^evaṃ vimuttacittaṃ  kho^eb^tiādimāha. tattha ^b^anvesa^eb^nti anvesantā gavesantā.  ^b^idaṃ nissita^eb^nti idaṃ nāma nissitaṃ. ^b^tathāgatassā^eb^ti  ettha sattopi ^b^tathāgato^eb^ti adhippeto, uttamapuggalo khīṇāsavopi.  ^b^ananuvijjo^eb^ti asaṃvijjamāno vā avindeyyo vā.  tathāgatoti hi satte gahite asaṃvijjamānoti attho vaṭṭati,  khīṇāsave gahite avindeyyoti attho vaṭṭati.</p>
              <p>[03] tattha purimanaye ayamadhippāyo -- bhikkhave, ahaṃ diṭṭheva dhamme  dharamānakaṃyeva khīṇāsavaṃ tathāgato satto puggaloti na paññapemi.  appaṭisandhikaṃ pana parinibbutaṃ khīṇāsavaṃ sattoti vā puggaloti vā  kiṃ paññapessāmi? ananuvijjo tathāgato. na hi paramatthato satto  nāma koci atthi, tassa avijjamānassa idaṃ nissitaṃ viññāṇanti  anvesantāpi kiṃ adhigacchissanti? kathaṃ paṭilabhissantīti attho.  dutiyanaye ayamadhippāyo -- bhikkhave, ahaṃ diṭṭheva dhamme  dharamānakaṃyeva khīṇāsavaṃ viññāṇavasena indādīhi avindiyaṃ vadāmi.  na hi saindā devā sabrahmakā sapajāpatikā anvesantāpi  khīṇāsavassa vipassanācittaṃ vā maggacittaṃ vā phalacittaṃ vā, idaṃ  nāma ārammaṇaṃ nissāya vattatīti jānituṃ sakkonti. te  appaṭisandhikassa parinibbutassa kiṃ jānissantīti?</p>
              <p>[03] ^b^asatā^eb^ti asantena. ^b^tucchā^eb^ti tucchakena.  ^b^musā^eb^ti musāvādena. ^b^abhūtenā^eb^ti yaṃ natthi, tena.  ^b^abbhācikkhantī^eb^ti abhiācikkhanti, abhibhavitvā vadanti.  ^b^venayiko^eb^ti vinayati vināsetīti ^b^vinayo,^eb^ so eva  ^b^venayiko,^eb^ sattavināsakoti ^a^P2.0118^ea^ adhippāyo.  ^b^yathā cāhaṃ na, bhikkhave^eb^ti, bhikkhave, yena vākārena ahaṃ na  sattavināsako. ^b^yathā cāhaṃ na vadāmī^eb^ti yena vā ^a^V2.0023^ea^ kāraṇena  ahaṃ sattavināsaṃ na paññapemi ^a^M2.0024^ea^. idaṃ vuttaṃ hoti -- yathāhaṃ na  sattavināsako, yathā ca na sattavināsaṃ paññapemi, tathā maṃ te bhonto  samaṇabrāhmaṇā ``venayiko samaṇo gotamo''ti vadantā sattavināsako  samaṇo gotamoti ca, ``sato sattassa ucchedaṃ vināsaṃ vibhavaṃ  paññapetī''ti vadantā sattavināsaṃ paññapetīti ca asatā tucchā musā  abhūtena abbhācikkhantīti.</p>
              <p>[03] ^b^pubbe cā^eb^ti pubbe mahābodhimaṇḍamhiyeva ca. ^b^etarahi  cā^eb^ti etarahi dhammadesanāyañca. ^b^dukkhañceva paññapemi,  dukkhassa ca nirodha^eb^nti dhammacakkaṃ appavattetvā bodhimaṇḍe  viharantopi dhammacakkappavattanato paṭṭhāya dhammaṃ desentopi catusaccameva  paññapemīti attho. ettha hi dukkhaggahaṇena tassa mūlabhūto  samudayo, nirodhaggahaṇena taṃsampāpako maggo gahitova hotīti  veditabbo. ^b^tatra ce^eb^ti tasmiṃ catusaccappakāsane. ^b^pare^eb^ti  saccāni ājānituṃ paṭivijjhituṃ asamatthapuggalā.  ^b^akkosantī^eb^ti dasahi akkosavatthūhi akkosanti.  ^b^paribhāsantī^eb^ti vācāya paribhāsanti. ^b^rosenti  vihesentī^eb^ti rosessāma vihesessāmāti adhippāyena ghaṭṭenti  dukkhāpenti. ^b^tatrā^eb^ti tesu akkosādīsu, tesu vā parapuggalesu.  ^b^āghāto^eb^ti kopo. ^b^appaccayo^eb^ti domanassaṃ.  ^b^anabhiraddhī^eb^ti atuṭṭhi.</p>
              <p>[03] ^b^tatra ce^eb^ti catusaccappakāsaneyeva. ^b^pare^eb^ti  catusaccappakāsanaṃ ājānituṃ paṭivijjhituṃ samatthapuggalā.  ^b^ānando^eb^ti ānandapīti. ^b^uppilāvitatta^eb^nti  uppilāpanapīti. ^b^tatra ce^eb^ti catusaccappakāsanamhiyeva.  ^b^tatrā^eb^ti sakkārādīsu. ^b^yaṃ kho idaṃ pubbe pariññāta^eb^nti  idaṃ khandhapañcakaṃ pubbe bodhimaṇḍe tīhi pariññāhi pariññātaṃ.  ^b^tatthame^eb^ti tasmiṃ khandhapañcake ime. kiṃ vuttaṃ hoti? tatrāpi  tathāgatassa ime sakkārā mayi karīyantīti vā ahaṃ ete  anubhavāmīti vā na hoti. pubbe pariññātakkhandhapañcakaṃyeva ete  sakkāre anubhotīti ettakameva hotīti. ^b^tasmā^eb^ti ^a^P2.0119^ea^  yasmā saccāni paṭivijjhituṃ asamatthā tathāgatampi  akkosanti, tasmā. sesaṃ vuttanayeneva veditabbaṃ. </p>
              <p>[03] 247^b^.^eb^ ^b^tasmā tiha^eb^ ^a^M2.0025^ea^, ^b^bhikkhave, yaṃ na tumhāka^eb^nti  yasmā attaniyepi chandarāgappahānaṃ dīgharattaṃ hitāya sukhāya saṃvattati,  tasmā yaṃ na tumhākaṃ, taṃ pajahathāti attho. ^b^yathāpaccayaṃ  vā^eb^ ^a^V2.0024^ea^  ^b^kareyyā^eb^ti yathā yathā iccheyya tathā tathā kareyya. ^b^na hi no  etaṃ, bhante, attā vā^eb^ti, bhante, etaṃ tiṇakaṭṭhasākhāpalāsaṃ amhākaṃ  neva attā na amhākaṃ rūpaṃ na viññāṇanti vadanti. ^b^attaniyaṃ  vā^eb^ti amhākaṃ cīvarādiparikkhāropi na hotīti attho.  ^b^evameva kho, bhikkhave, yaṃ na tumhākaṃ taṃ pajahathā^eb^ti bhagavā,  khandhapañcakaṃyeva na tumhākanti dassetvā pajahāpeti, tañca kho na  uppāṭetvā, luñcitvā vā. chandarāgavinayena panetaṃ pajahāpeti. </p>
              <p>[03] 248^b^.^eb^ ^b^evaṃ svākkhāto^eb^ti ettha tiparivaṭṭato  paṭṭhāya yāva imaṃ ṭhānaṃ āharitumpi vaṭṭati, paṭilomena pemamattakena  saggaparāyaṇato paṭṭhāya yāva imaṃ ṭhānaṃ āharitumpi vaṭṭati.  ^b^svākkhāto^eb^ti sukathito. sukathitattā eva uttāno vivaṭo  pakāsito. ^b^chinnapilotiko^eb^ti pilotikā vuccati chinnaṃ bhinnaṃ  tattha tattha sibbitaṃ gaṇṭhikataṃ jiṇṇaṃ vatthaṃ, taṃ yassa natthi, aṭṭhahatthaṃ  vā navahatthaṃ vā ahatasāṭakaṃ nivattho, so chinnapilotiko nāma.  ayampi dhammo tādiso, na hettha kohaññādivasena  chinnabhinnasibbitagaṇṭhikatabhāvo atthi. apica kacavaro  pilotikoti vuccati. imasmiñca sāsane samaṇakacavaraṃ nāma  patiṭṭhātuṃ na labhati. tenevāha -- </p>
              <p>[21] ``kāraṇḍavaṃ niddhamatha, kasambuñcāpakassatha. </p>
              <p>[22] tato palāpe vāhetha, assamaṇe samaṇamānine.. </p>
              <p>[21] niddhamitvāna pāpicche, pāpāacāragocare. </p>
              <p>[27] suddhā suddhehi saṃvāsaṃ, kappayavho patissatā. </p>
              <p>[22] tato samaggā nipakā, dukkhassantaṃ karissathā''ti..  (su0 ni0 283-285).</p>
              <p>[03] iti samaṇakacavarassa chinnattāpi ayaṃ dhammo  ^b^chinnapilotiko nāma^eb^ hoti. ^b^vaṭṭaṃ^eb^ ^a^P2.0120^ea^ ^b^ tesa^eb^ṃ ^b^natthi paññāpanāyā^eb^ti tesaṃ vaṭṭaṃ  apaññattibhāvaṃ gataṃ nippaññattikaṃ jātaṃ. evarūpo mahākhīṇāsavo  evaṃ svākkhāte sāsaneyeva uppajjati. yathā ca khīṇāsavo, evaṃ  anāgāmiādayopi.</p>
              <p>[03] tattha ^a^V2.0025^ea^ ^a^M2.0026^ea^ ^b^dhammānusārino saddhānusārino^eb^ti ime dve  sotāpattimaggaṭṭhā honti. yathāha -- ``katamo ca puggalo  dhammānusārī? yassa puggalassa sotāpattiphalasacchikiriyāya  paṭipannassa paññindriyaṃ adhimattaṃ hoti, paññāvāhiṃ paññāpubbaṅgamaṃ  ariyamaggaṃ bhāveti. ayaṃ vuccati puggalo dhammānusārī.  sotāpattiphalasacchikiriyāya paṭipanno puggalo dhammānusārī, phale  ṭhito diṭṭhippatto. katamo ca puggalo saddhānusārī? yassa  puggalassa sotāpattiphalasacchikiriyāya paṭipannassa saddhindriyaṃ  adhimattaṃ hoti, saddhāvāhiṃ saddhāpubbaṅgamaṃ ariyamaggaṃ bhāveti. ayaṃ  vuccati puggalo saddhānusārī. sotāpattiphalasacchikiriyāya paṭipanno  puggalo saddhānusārī, phale ṭhito saddhāvimutto''ti (pu0 pa0 30).  ^b^yesaṃ mayi saddhāmattaṃ pemamatta^eb^nti iminā yesaṃ añño  ariyadhammo natthi, tathāgate pana saddhāmattaṃ pemamattameva hoti. te  vipassakapuggalā adhippetā. vipassakabhikkhūnañhi evaṃ vipassanaṃ  paṭṭhapetvā nisinnānaṃ dasabale ekā saddhā ekaṃ pemaṃ uppajjati. tāya  saddhāya tena pemena hatthe gahetvā sagge ṭhapitā viya honti,  niyatagatikā kira ete. porāṇakattherā pana evarūpaṃ bhikkhuṃ  cūḷasotāpannoti vadanti. sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] alagaddūpamasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. vammikasuttavaṇṇanā </h3n>
            <h4>
              <h4n> </h4n>
              <p>[03] 249^b^.^eb^ ^b^evaṃ^eb^ ^a^V2.0026^ea^ ^b^me suta^eb^nti vammikasuttaṃ. tattha  ^b^āyasmā^eb^ti piyavacanametaṃ. ^b^kumārakassapo^eb^ti tassa nāmaṃ.  kumārakāle pabbajitattā pana bhagavatā, ``kassapaṃ pakkosatha, idaṃ  phalaṃ vā khādanīyaṃ vā kassapassa dethā''ti vutte, katarassa  kassapassāti kumārakassapassāti evaṃ gahitanāmattā tato paṭṭhāya  vuḍḍhakālepi ``kumārakassapo'' tveva ^a^P2.0121^ea^ vuccati.  apica raññā posāvanikaputtattāpi taṃ ``kumārakassapo''ti sañjāniṃsu.  ayaṃ panassa pubbayogato paṭṭhāya āvibhāvakathā --</p>
              <p>[03] thero ^a^M2.0027^ea^ kira padumuttarassa bhagavato kāle seṭṭhiputto ahosi.  athekadivasaṃ bhagavantaṃ citrakathiṃ ekaṃ attano sāvakaṃ ṭhānantare ṭhapentaṃ  disvā bhagavato sattāhaṃ dānaṃ datvā, ``ahampi bhagavā anāgate  ekassa buddhassa ayaṃ thero viya citrakathī sāvako bhaveyya''nti  patthanaṃ katvā puññāni karonto kassapassa bhagavato sāsane  pabbajitvā visesaṃ nibbattetuṃ nāsakkhi.</p>
              <p>[03] tadā kira parinibbutassa bhagavato sāsane osakkante pañca  bhikkhū nisseṇiṃ bandhitvā pabbataṃ abhiruyha samaṇadhammaṃ akaṃsu.  saṅghatthero tatiyadivase arahattaṃ patto. anuthero catutthadivase  anāgāmī ahosi. itare tayo visesaṃ nibbattetuṃ asakkontā  devaloke nibbattiṃsu. tesaṃ ekaṃ buddhantaraṃ devesu ca manussesu ca  sampattiṃ anubhontānaṃ eko takkasilāyaṃ rājakule nibbattitvā  pukkusāti nāma rājā hutvā bhagavantaṃ uddissa pabbajitvā rājagahaṃ  gacchanto kumbhakārasālāyaṃ bhagavato dhammadesanaṃ sutvā anāgāmiphalaṃ  patto. eko ekasmiṃ samuddapaṭṭane kulaghare nibbattitvā nāvaṃ āruyha  bhinnanāvo dārucīrāni nivāsetvā lābhasampattiṃ patto, ``ahaṃ  arahā''ti cittaṃ uppādetvā, ``na tvaṃ arahā, gaccha satthāraṃ pañhaṃ  pucchā''ti atthakāmāya devatāya codito tathā katvā arahattaphalaṃ patto.</p>
              <p>[03] eko ^a^V2.0027^ea^ rājagahe ekissā kuladārikāya kucchimhi uppanno. sā  ca paṭhamaṃ mātāpitaro yācitvā pabbajjaṃ alabhamānā kulagharaṃ gatā  gabbhasaṇṭhitampi ajānantī sāmikaṃ ārādhetvā tena anuññātā  bhikkhunīsu pabbajitā. tassā gabbhininimittaṃ disvā bhikkhuniyo  devadattaṃ pucchiṃsu, so ``assamaṇī''ti āha. dasabalaṃ pucchiṃsu,  satthā upālittheraṃ paṭicchāpesi. thero sāvatthinagaravāsīni kulāni  visākhañca upāsikaṃ pakkosāpetvā sodhento, -- ``pure laddho gabbho,  pabbajjā arogā''ti āha. satthā ``suvinicchitaṃ adhikaraṇa''nti  therassa sādhukāraṃ adāsi. sā bhikkhunī ^a^P2.0122^ea^  suvaṇṇabimbasadisaṃ puttaṃ vijāyi, taṃ gahetvā rājā pasenadi kosalo  posāpesi. ``kassapo''ti cassa nāmaṃ katvā aparabhāge  alaṅkaritvā ^a^M2.0028^ea^ satthu santikaṃ netvā pabbājesi. iti rañño  posāvanikaputtattāpi taṃ ``kumārakassapo''ti sañjāniṃsūti.</p>
              <p>[03] ^b^andhavane^eb^ti evaṃnāmake vane. taṃ kira vanaṃ dvinnaṃ buddhānaṃ  kāle avijahitanāmaṃ andhavanaṃtveva paññāyati. tatrāyaṃ  paññattivibhāvanā -- appāyukabuddhānañhi sarīradhātu na ekagghanā  hoti. adhiṭṭhānānubhāvena vippakiriyati. teneva amhākampi  bhagavā, -- ``ahaṃ na ciraṭṭhitiko, appakehi sattehi ahaṃ diṭṭho,  yehi na diṭṭho, teva bahutarā, te me dhātuyo ādāya tattha tattha  pūjentā saggaparāyaṇā bhavissantī''ti parinibbānakāle, ``attano  sarīraṃ vippakiriyatū''ti adhiṭṭhāsi. dīghāyukabuddhānaṃ pana  suvaṇṇakkhandho viya ekagghanaṃ dhātusarīraṃ tiṭṭhati.</p>
              <p>[03] kassapassāpi bhagavato tatheva aṭṭhāsi. tato mahājanā  sannipatitvā, ``dhātuyo ekagghanā na sakkā viyojetuṃ, kiṃ  karissāmā''ti sammantayitvā ekagghanameva cetiyaṃ karissāma,  kittakaṃ pana hotu tanti āhaṃsu. eke sattayojaniyanti āhaṃsu.  etaṃ atimahantaṃ, anāgate jaggituṃ na sakkā, chayojanaṃ hotu,  pañcayojanaṃ... catuyojanaṃ... tiyojanaṃ... dviyojanaṃ... ekayojanaṃ  hotūti sanniṭṭhānaṃ katvā iṭṭhakā kīdisā hontūti bāhirante iṭṭhakā  rattasuvaṇṇamayā ekagghanā satasahassagghanikā hontu, abbhantarimante  paññāsasahassagghanikā. haritālamanosilāhi mattikākiccaṃ kayiratu,  telena udakakiccanti niṭṭhaṃ gantvā cattāri mukhāni catudhā vibhajiṃsu.  rājā ekaṃ mukhaṃ gaṇhi, rājaputto pathavindarakumāro ^a^V2.0028^ea^ ekaṃ, amaccānaṃ  jeṭṭhako hutvā senāpati ekaṃ, janapadānaṃ jeṭṭhako hutvā seṭṭhi ekaṃ.</p>
              <p>[03] tattha dhanasampannatāya rājāpi suvaṇṇaṃ nīharāpetvā attanā  gahitamukhe kammaṃ ārabhi, uparājāpi, senāpatipi. seṭṭhinā  gahitamukhe pana kammaṃ olīyati. tato yasorato nāma eko  upāsako tepiṭako bhāṇako anāgāmī ariyasāvako, so kammaṃ  olīyatīti ñatvā pañca sakaṭasatāni ^a^P2.0123^ea^ yojāpetvā  janapadaṃ gantvā ``kassapasammāsambuddho ^a^M2.0029^ea^ vīsativassasahassāni ṭhatvā  parinibbuto. tassa yojanikaṃ ratanacetiyaṃ kayirati, yo yaṃ dātuṃ  ussahati suvaṇṇaṃ vā hiraññaṃ vā sattaratanaṃ vā haritālaṃ vā  manosilaṃ vā, so taṃ detū''ti samādapesi. manussā attano attano  thāmena hiraññasuvaṇṇādīni adaṃsu. asakkontā telataṇḍulādīni  dentiyeva. upāsako telataṇḍulādīni kammakārānaṃ bhattavetanatthaṃ  pahiṇāti, avasesehi suvaṇṇaṃ cetāpetvā pahiṇāti, evaṃ  sakalajambudīpaṃ acari.</p>
              <p>[03] cetiye kammaṃ niṭṭhitanti cetiyaṭṭhānato paṇṇaṃ pahiṇiṃsu --  ``niṭṭhitaṃ kammaṃ ācariyo āgantvā cetiyaṃ vandatū''ti. sopi  paṇṇaṃ pahiṇi -- ``mayā sakalajambudīpo samādapito, yaṃ atthi, taṃ  gahetvā kammaṃ niṭṭhāpentū''ti. dvepi paṇṇāni antarāmagge samāgamiṃsu.  ācariyassa paṇṇato pana cetiyaṭṭhānato paṇṇaṃ paṭhamataraṃ ācariyassa  hatthaṃ agamāsi. so paṇṇaṃ vācetvā cetiyaṃ vandissāmīti ekakova  nikkhami. antarāmagge aṭaviyaṃ pañca corasatāni uṭṭhahiṃsu.  tatrekacce taṃ disvā iminā sakalajambudīpato hiraññasuvaṇṇaṃ  sampiṇḍitaṃ, nidhikumbhī no pavaṭṭamānā āgatāti avasesānaṃ  ārocetvā taṃ aggahesuṃ. kasmā tātā, maṃ gaṇhathāti? tayā  sakalajambudīpato sabbaṃ hiraññasuvaṇṇaṃ sampiṇḍitaṃ, amhākampi thokaṃ  thokaṃ dehīti. kiṃ tumhe na jānātha, kassapo bhagavā parinibbuto,  tassa yojanikaṃ ratanacetiyaṃ kayirati, tadatthāya mayā samādapitaṃ,  no attano atthāya. taṃ taṃ laddhaladdhaṭṭhānato tattheva pesitaṃ, mayhaṃ  pana nivatthasāṭakamattaṃ ṭhapetvā aññaṃ vittaṃ kākaṇikampi natthīti.</p>
              <p>[03] eke, ``evametaṃ vissajetha ācariya''nti āhaṃsu. eke,  ``ayaṃ rājapūjito amaccapūjito ^a^V2.0029^ea^, amhesu kañcideva nagaravīthiyaṃ  disvā rājarājamahāmattādīnaṃ ārocetvā anayavyasanaṃ pāpuṇāpeyyā''ti  āhaṃsu. upāsako, ``tātā, nāhaṃ evaṃ karissāmī''ti āha.  tañca kho tesu kāruññena, na attano jīvitanikantiyā. atha tesu  gahetabbo vissajjetabboti vivadantesu gahetabboti laddhikā eva  bahutarā hutvā jīvitā voropayiṃsu.</p>
              <p>[03] tesaṃ ^a^M2.0030^ea^ ^a^P2.0124^ea^ balavaguṇe ariyasāvake aparādhena  nibbutadīpasikhā viya akkhīni antaradhāyiṃsu. te, ``kahaṃ bho  cakkhu, kahaṃ bho cakkhū''ti vippalapantā ekacce ñātakehi gehaṃ nītā.  ekacce noñātakā anāthāti tattheva aṭaviyaṃ rukkhamūle  paṇṇasālāyaṃ vasiṃsu. aṭaviṃ āgatamanussā kāruññena tesaṃ taṇḍulaṃ  vā puṭabhattaṃ vā paribbayaṃ vā denti. dārupaṇṇādīnaṃ atthāya gantvā  āgatā manussā kuhiṃ gatatthāti vutte andhavanaṃ gatamhāti vadanti.  evaṃ dvinnampi buddhānaṃ kāle taṃ vanaṃ andhavanaṃtveva paññāyati.  kassapabuddhakāle panetaṃ chaḍḍitajanapade aṭavi ahosi. amhākaṃ  bhagavato kāle sāvatthiyā avidūre jetavanassa piṭṭhibhāge  pavivekakāmānaṃ kulaputtānaṃ vasanaṭṭhānaṃ padhānagharaṃ ahosi, tattha  āyasmā kumārakassapo tena samayena sekhapaṭipadaṃ pūrayamāno viharati.  tena vuttaṃ ``andhavane viharatī''ti.</p>
              <p>[03] ^b^aññatarā devatā^eb^ti nāmagottavasena apākaṭā ekā devatāti  attho. ``abhijānāti no, bhante, bhagavā ahuñātaññatarassa  mahesakkhassa saṃkhittena taṇhāsaṅkhayavimuttiṃ bhāsitā''ti (ma0 ni0  1.365) ettha pana abhiññāto sakkopi devarājā aññataroti vutto.  ^b^devatā^eb^ti ca idaṃ devānampi devadhītānampi sādhāraṇavacanaṃ.  imasmiṃ panatthe devo adhippeto. ^b^abhikkantāya rattiyā^eb^ti ettha  abhikkantasaddo khayasundarābhirūpābbhanumodanādīsu dissati. tattha  -- ``abhikkantā, bhante, ratti, nikkhanto paṭhamo yāmo,  ciranisinno bhikkhusaṅgho, uddisatu, bhante, bhagavā bhikkhūnaṃ  pātimokkha''nti evamādīsu (a0 ni0  8.20) khaye dissati.  ``ayaṃ imesaṃ catunnaṃ puggalānaṃ abhikkantataro ca paṇītataro cā''ti  (a0 ni0  4.100) evamādīsu sundare. </p>
              <p>[21] ``ko ^a^V2.0030^ea^ me vandati pādāni, iddhiyā yasasā jalaṃ. </p>
              <p>[22] abhikkantena vaṇṇena, sabbā obhāsayaṃ disā''ti..  (vi0 va0 857) -- </p>
              <p>[25] evamādīsu abhirūpe. ``abhikkantaṃ, bho gotamā''ti  evamādīsu (pārā0 15) abbhanumodane. idha pana khaye. tena  ^b^abhikkantāya rattiyā^eb^ti parikkhīṇāya ^a^P2.0125^ea^  rattiyāti vuttaṃ hoti. tatthāyaṃ devaputto majjhimayāmasamanantare  āgatoti ^a^M2.0031^ea^ veditabbo. ^b^abhikkantavaṇṇā^eb^ti idha abhikkantasaddo  abhirūpe. vaṇṇasaddo pana  chavi-thuti-kulavaggakāraṇa-saṇṭhānapamāṇarūpāyatanādīsu dissati.  tattha, ``suvaṇṇavaṇṇosi bhagavā''ti evamādīsu chaviyā. ``kadā  saññūḷhā pana te gahapati samaṇassa gotamassa vaṇṇā''ti (ma0 ni0  2.77) evamādīsu thutiyaṃ. ``cattārome, bho gotama, vaṇṇā''ti  evamādīsu (dī0 ni0 3.115) kulavagge. ``atha kena nu  vaṇṇena, gandhathenoti vuccatī''ti evamādīsu (saṃ0 ni0  1.234)  kāraṇe. ``mahantaṃ hatthirājavaṇṇaṃ abhinimminitvā''ti evamādīsu  (saṃ0 ni0  1.138) saṇṭhāne. ``tayo pattassa vaṇṇā''ti  evamādīsu (pārā0 602) pamāṇe. ``vaṇṇo gandho raso  ojā''ti evamādīsu rūpāyatane. so idha chaviyaṃ daṭṭhabbo. tena  ^b^abhikkantavaṇṇā^eb^ti abhirūpachavīṭṭhavaṇṇā, manāpavaṇṇāti vuttaṃ  hoti. devatā hi manussalokaṃ āgacchamānā pakativaṇṇaṃ pakatīddhiṃ  pajahitvā oḷārikaṃ attabhāvaṃ katvā atirekavaṇṇaṃ atirekaiddhiṃ  māpetvā naṭasamajjādīni gacchantā manussā viya abhisaṅkhatena  kāyena āgacchanti. ayampi devaputto tatheva āgato. tena vuttaṃ  ``abhikkantavaṇṇā''ti. </p>
              <p>[01] ^b^kevalakappa^eb^nti ettha kevalasaddo  anavasesa-yebhūyya-abyāmissānatirekadaḷhattha-visaṃyogādianekattho.  tathā hissa, ``kevalaparipuṇṇaṃ parisuddhaṃ brahmacariya''nti (pārā0 1)  evamādīsu anavasesattamattho. ``kevalakappā ca aṅgamagadhā pahūtaṃ  khādanīyaṃ bhojanīyaṃ ādāya upasaṅkamissantī''ti evamādīsu  yebhuyyatā. ``kevalassa dukkhakkhandhassa samudayo hotī''ti  (vibha0 225) evamādīsu abyāmissatā. ``kevalaṃ saddhāmattakaṃ  nūna ayamāyasmā''ti (mahāva0 244) evamādīsu anatirekatā.  ``āyasmato anuruddhassa bāhiyo nāma saddhivihāriko kevalakappaṃ  saṅghabhedāya ṭhito''ti (a0 ni0  4.243) evamādīsu  daḷhatthatā ^a^V2.0031^ea^. ``kevalī vusitavā uttamapurisoti vuccatī''ti (saṃ0  ni0  3.57) evamādīsu visaṃyogo. idha panassa  anavasesattamatthoti adhippeto. </p>
              <p>[01] kappasaddo panāyaṃ abhisaddahana-vohāra-kāla-paññatti-  ^a^P2.0126^ea^ chedana-vikappa-lesa-samantabhāvādi-anekattho. tathā  hissa, ``okappaniyametaṃ bhoto ^a^M2.0032^ea^ gotamassa, yathā taṃ arahato  sammāsambuddhassā''ti (ma0 ni0 1.387) evamādīsu  abhisaddahanamattho. ``anujānāmi, bhikkhave, pañcahi samaṇakappehi  phalaṃ paribhuñjitu''nti (cūḷava0 250) evamādīsu vohāro. ``yena  sudaṃ niccakappaṃ viharāmī''ti evamādīsu (ma0 ni0 1.387)  kālo. ``iccāyasmā kappo''ti (saṃ0 ni0  3.124)  evamādīsu paññatti. ``alaṅkatā kappitakesamassū''ti (saṃ0 ni0   4.365) evamādīsu chedanaṃ. ``kappati dvaṅgulakappo''ti  (cūḷava0 446) evamādīsu vikappo. ``atthi kappo  nipajjitu''nti (a0 ni0  8.80) evamādīsu leso.  ``kevalakappaṃ veḷuvanaṃ obhāsetvā''ti (saṃ0 ni0  1.94)  evamādīsu samantabhāvo. idha panassa samantabhāvo attho adhippeto.  tasmā ^b^kevalakappaṃ andhavana^eb^nti ettha anavasesaṃ samantato  andhavananti evamattho daṭṭhabbo.</p>
              <p>[03] ^b^obhāsetvā^eb^ti vatthālaṅkārasarīrasamuṭṭhitāya ābhāya  pharitvā, candimā viya ca sūriyo viya ca ekobhāsaṃ ekapajjotaṃ  karitvāti attho. ^b^ekamantaṃ aṭṭhāsī^eb^ti ekasmiṃ ante,  ekasmiṃ okāse aṭṭhāsi. ^b^etadavocā^eb^ti etaṃ ``bhikkhu  bhikkhū''tiādivacanamavoca. kasmā panāyaṃ avanditvā  samaṇavohāreneva kathetīti? samaṇasaññāsamudācāreneva. evaṃ  kirassa ahosi -- ``ayaṃ antarā kāmāvacare vasi. ahaṃ pana  asmi tato kālato paṭṭhāya brahmacārī''ti samaṇasaññāvassa  samudācarati, tasmā avanditvā samaṇavohāreneva katheti.  pubbasahāyo kireso devaputto therassa. kuto paṭṭhāyāti?  kassapasammāsambuddhakālato paṭṭhāya. yo hi pubbayoge āgatesu  pañcasu sahāyesu anuthero catutthadivase anāgāmī ahosīti vutto,  ayaṃ so. tadā kira tesu saṅghattherassa arahatteneva saddhiṃ abhiññā  āgamiṃsu. so, ``mayhaṃ kiccaṃ matthakaṃ patta''nti vehāsaṃ uppatitvā  anotattadahe mukhaṃ dhovitvā uttarakuruto piṇḍapātaṃ ādāya āgantvā,  ``imaṃ, āvuso, piṇḍapātaṃ bhuñjitvā appamattā samaṇadhammaṃ  karothā''ti āha. itare āhaṃsu -- ``na, āvuso, amhākaṃ evaṃ  katikā atthi -- `yo paṭhamaṃ ^a^V2.0032^ea^ visesaṃ nibbattetvā piṇḍapātaṃ āharati,  tenābhataṃ bhuñjitvā sesehi ^a^P2.0127^ea^ samaṇadhammo  kātabbo'ti. tumhe attano ^a^M2.0033^ea^ upanissayena kiccaṃ matthakaṃ pāpayittha.  mayampi sace no upanissayo bhavissati, kiccaṃ matthakaṃ pāpessāma.  papañco esa amhākaṃ, gacchatha tumhe''ti. so yathāphāsukaṃ gantvā  āyupariyosāne parinibbāyi.</p>
              <p>[03] punadivase anuthero anāgāmiphalaṃ sacchakāsi, tassa abhiññāyo  āgamiṃsu. sopi tatheva piṇḍapātaṃ āharitvā tehi paṭikkhitto  yathāphāsukaṃ gantvā āyupariyosāne suddhāvāse nibbatti. so  suddhāvāse ṭhatvā te sahāye olokento, eko tadāva parinibbuto,  eko adhunā bhagavato santike ariyabhūmiṃ patto, eko lābhasakkāraṃ  nissāya, ``ahaṃ arahā''ti cittaṃ uppādetvā suppārakapaṭṭane vasatīti  disvā taṃ upasaṅkamitvā, ``na tvaṃ arahā, na arahattamaggaṃ paṭipanno,  gaccha bhagavantaṃ upasaṅkamitvā dhammaṃ suṇāhī''ti uyyojesi. sopi  antaraghare bhagavantaṃ ovādaṃ yācitvā, ``tasmā tiha te bāhiya evaṃ  sikkhitabbaṃ diṭṭhe diṭṭhamattaṃ hotū''ti (udā0 10) bhagavatā saṃkhittena  ovadito ariyabhūmiṃ sampāpuṇi.</p>
              <p>[03] tato añño eko atthi, so kuhinti olokento andhavane  sekkhapaṭipadaṃ pūrayamāno viharatīti disvā cintesi --  ``sahāyakassa santike gamissāmīti, gacchantena pana tucchahatthena  agantvā kiñci paṇṇākāraṃ gahetvā gantuṃ vaṭṭati, sahāyo kho pana me  nirāmiso pabbatamatthake vasanto mayā ākāse ṭhatvā dinnaṃ  piṇḍapātampi aparibhuñjitvā samaṇadhammaṃ akāsi, idāni  āmisapaṇṇākāraṃ kiṃ gaṇhissati? dhammapaṇṇākāraṃ gahetvā  gamissāmī''ti brahmaloke ṭhitova ratanāvaḷiṃ ganthento viya pannarasa  pañhe vibhajitvā taṃ dhammapaṇṇākāraṃ ādāya āgantvā sahāyassa  avidūre ṭhatvā attano samaṇasaññāsamudācāravasena taṃ anabhivādetvāva,  ``bhikkhu bhikkhū''ti ālapitvā ^b^ayaṃ vammiko^eb^tiādimāha.  tattha turitālapanavasena bhikkhu bhikkhūti āmeḍitaṃ veditabbaṃ. yathā  vā ekaneva tilakena nalāṭaṃ na sobhati, taṃ parivāretvā aññesupi  dinnesu phullitamaṇḍitaṃ viya sobhati, evaṃ ekeneva padena vacanaṃ na  sobhati ^a^P2.0128^ea^, parivārikapadena saddhiṃ ^a^M2.0034^ea^ phullitamaṇḍitaṃ  viya sobhatīti taṃ parivārikapadavasena vacanaṃ phullitamaṇḍitaṃ viya  karontopi evamāha.</p>
              <p>[03] ^b^ayaṃ^eb^ ^a^V2.0033^ea^ ^b^vammiko^eb^ti purato ṭhito vammiko nāma natthi,  desanāvasena pana purato ṭhitaṃ dassento viya ^b^aya^eb^nti āha.  ^b^laṅgi^eb^nti satthaṃ ādāya khaṇanto palighaṃ addasa. ^b^ukkhipa  laṅgiṃ abhikkhaṇa sumedhā^eb^ti tāta, paṇḍita, laṅgī nāma rattiṃ  dhūmāyati divā pajjalati. ukkhipeta paraṃ parato khaṇāti. evaṃ  sabbapadesu attho daṭṭhabbo. ^b^uddhumāyika^eb^nti maṇḍūkaṃ.  ^b^caṅkavāra^eb^nti khāraparissāvanaṃ. ^b^kumma^eb^nti kacchapaṃ.  ^b^asisūna^eb^nti maṃsacchedakaṃ asiñceva adhikuṭṭanañca.  ^b^maṃsapesi^eb^nti nisadapotappamāṇaṃ allamaṃsapiṇḍaṃ. ^b^nāga^eb^nti  sumanapupphakalāpasadisaṃ mahāphaṇaṃ tividhasovatthikaparikkhittaṃ ahināgaṃ  addasa. ^b^mā nāgaṃ ghaṭṭesī^eb^ti daṇḍakakoṭiyā vā vallikoṭiyā vā  paṃsucuṇṇaṃ vā pana khipamāno mā nāgaṃ ghaṭṭayi. ^b^namo karohi  nāgassā^eb^ti uparivātato apagamma suddhavatthaṃ nivāsetvā nāgassa  namakkāraṃ karohi. nāgena adhisayitaṃ dhanaṃ nāma yāva sattamā  kulaparivaṭṭā khādato na khīyati, nāgo te adhisayitaṃ dhanaṃ dassati,  tasmā namo karohi nāgassāti. ^b^ito vā pana sutvā^eb^ti yathā  dukkhakkhandhe itoti sāsane nissakaṃ, na tathā idha. idha pana  devaputte nissakkaṃ, tasmā ^b^ito vā panā^eb^ti mama vā pana santikā  sutvāti ayamettha attho. </p>
              <p>[03] 251^b^.^eb^ ^b^cātummahābhūtikassā^eb^ti catumahābhūtamayassa.  ^b^kāyassetaṃ adhivacana^eb^nti sarīrassa nāmaṃ. yatheva hi  bāhirako vammiko, vamatīti vantakoti vantussayoti  vantasinehasambandhoti catūhi kāraṇehi ^b^vammiko^eb^ti vuccati.  so hi ahimaṅgusaundūragharagoḷikādayo nānappakāre pāṇake vamatīti  vammiko. upacikāhi vantakoti vammiko. upacikāhi vamitvā  mukhatuṇḍakena ukkhittapaṃsucuṇṇena kaṭippamāṇenapi porisappamāṇenapi  ussitoti vammiko. upacikāhi ^a^P2.0129^ea^  vantakheḷasinehena ābaddhatāya sattasattāhaṃ deve vassantepi na  vippakiriyati, nidāghepi tato paṃsumuṭṭhiṃ gahetvā tasmiṃ muṭṭhinā  pīḷiyamāne sineho nikkhamati, evaṃ vantasinehena sambaddhoti  vammiko. evamayaṃ kāyopi, ``akkhimhā ^a^M2.0035^ea^ akkhigūthako''tiādinā  nayena nānappakārakaṃ asucikalimalaṃ vamatīti vammiko.  buddhapaccekabuddhakhīṇāsavā imasmiṃ attabhāve nikantipariyādānena  attabhāvaṃ chaḍḍetvā gatāti ariyehi vantakotipi vammiko. yehi  cāyaṃ tīhi aṭṭhisatehi ussito nhārusambaddho maṃsāvalepano  allacammapariyonaddho chavirañjito satte vañceti, taṃ sabbaṃ ariyehi  vantamevāti vantussayotipi vammiko. ``taṇhā janeti purisaṃ,  cittamassa vidhāvatī''ti (saṃ0 ni0  1.55) evaṃ taṇhāya  janitattā ^a^V2.0034^ea^ ariyehi vanteneva taṇhāsinehena sambaddho ayanti  vantasinehena sambaddhotipi vammiko. yathā ca vammikassa anto  nānappakārā pāṇakā tattheva jāyanti, uccārapassāvaṃ karonti,  gilānā sayanti, matā patanti. iti so tesaṃ sūtigharaṃ vaccakuṭi  gilānasālā susānañca hoti. evaṃ khattiyamahāsālādīnampi kāyo  ayaṃ gopitarakkhito maṇḍitappasādhito mahānubhāvānaṃ kāyoti  acintetvā chavinissitā pāṇā cammanissitā pāṇā maṃsanissitā  pāṇā nhārunissitā pāṇā aṭṭhinissitā pāṇā aṭṭhimiñjanissitā  pāṇāti evaṃ kulagaṇanāya asītimattāni kimikulasahassāni  antokāyasmiṃyeva jāyanti, uccārapassāvaṃ karonti, gelaññena  āturitāni sayanti, matāni patanti, iti ayampi tesaṃ pāṇānaṃ  sūtigharaṃ vaccakuṭi gilānasālā susānañca hotīti ``vammiko''  tveva saṅkhaṃ gato. tenāha bhagavā -- ``vammikoti kho, bhikkhu,  imassa cātumahābhūtikassa kāyassetaṃ adhivacana''nti. </p>
              <p>[01] ^b^mātāpettikasambhavassā^eb^ti mātito ca pitito ca  nibbattena mātāpettikena sukkasoṇitena sambhūtassa.  ^b^odanakummāsūpacayassā^eb^ti odanena ceva kummāsena ca  upacitassa vaḍḍhitassa.  ^b^aniccucchādanaparimaddanabhedanaviddhaṃsanadhammassā^eb^ti ettha ayaṃ  kāyo hutvā abhāvaṭṭhena ^b^aniccadhammo^eb^. duggandhavighātatthāya  tanuvilepanena ^b^ucchādanadhammo^eb^. aṅgapaccaṅgābādhavinodanatthāya  khuddakasambāhanena ^b^parimaddanadhammo^eb^. daharakāle ^a^P2.0130^ea^  vā ūrūsu sayāpetvā gabbhavāsena dussaṇṭhitānaṃ tesaṃ tesaṃ  aṅgānaṃ saṇṭhānasampādanatthaṃ añchanapīḷanādivasena parimaddanadhammo.  evaṃ pariharatopi ca bhedanaviddhaṃsanadhammo bhijjati ceva vikirati ca,  evaṃ sabhāvoti attho. tattha  ^a^M2.0036^ea^ mātāpettikasambhavaodanakummāsūpacayaucchādanaparimaddanapadehi samudayo  kathito, aniccabhedaviddhaṃsanapadehi atthaṅgamo. evaṃ sattahipi padehi  cātumahābhūtikassa kāyassa uccāvacabhāvo vaḍḍhiparihāni  samudayatthaṅgamo kathitoti veditabbo.</p>
              <p>[03] ^b^divā kammante^eb^ti divā kattabbakammante.  ^b^dhūmāyanā^eb^ti ettha ayaṃ dhūmasaddo kodhe taṇhāya vitakke pañcasu  kāmaguṇesu dhammadesanāya pakatidhūmeti imesu atthesu vattati.  ``kodho dhūmo bhasmanimosavajja''nti (saṃ0 ni0  1.165) ettha  hi kodhe vattati. ``icchādhūmāyitā sattā''ti ^a^V2.0035^ea^ ettha taṇhāya.  ``tena kho pana samayena aññataro bhikkhu bhagavato avidūre  dhūmāyanto nisinno hotī''ti ettha vitakke. </p>
              <p>[21] ``paṅko ca kāmā palipo ca kāmā, </p>
              <p>[27] bhayañca metaṃ timūlaṃ pavuttaṃ. </p>
              <p>[26] rajo ca dhūmo ca mayā pakāsitā. </p>
              <p>[22] hitvā tuvaṃ pabbaja brahmadattā''ti.. (jā0 1.6.14)  -- </p>
              <p>[25] ettha pañcakāmaguṇesu. ``dhūmaṃ kattā hotī''ti (ma0  ni0 1.349) ettha dhammadesanāya. ``dhajo rathassa paññāṇaṃ, dhūmo  paññāṇamaggino''ti (saṃ0 ni0  1.72) ettha pakatidhūme. idha  panāyaṃ vitakke adhippeto. tenāha ``ayaṃ rattiṃ dhūmāyanā''ti.</p>
              <p>[03] ^b^tathāgatassetaṃ adhivacana^eb^nti tathāgato hi sattannaṃ dhammānaṃ  bāhitattā ^b^brāhmaṇo^eb^ nāma. yathāha -- ``sattannaṃ kho, bhikkhu,  dhammānaṃ bāhitattā brāhmaṇo. katamesaṃ sattannaṃ? rāgo bāhito  hoti, doso... moho... māno... sakkāyadiṭṭhi... vicikicchā...  sīlabbataparāmāso bāhito hoti. imesaṃ bhikkhu sattannaṃ dhammānaṃ  bāhitattā brāhmaṇo''ti (cūḷani0 mettagūmāṇavapucchāniddesa 28).  ^b^sumedho^eb^ti sundarapañño. ^b^sekkhassā^eb^ti ettha sikkhatīti  ^a^P2.0131^ea^ sekkho. yathāha -- ``sikkhatīti kho,  bhikkhu, tasmā sekkhoti vuccati. kiñca sikkhati?  adhisīlampi sikkhati, adhicittampi sikkhati, adhipaññampi  sikkhatī''ti (a0 ni0  3.86).</p>
              <p>[03] ^b^paññāya^eb^ ^a^M2.0037^ea^ ^b^adhivacana^eb^nti lokiyalokuttarāya paññāya etaṃ  adhivacanaṃ, na āvudhasatthassa. ^b^vīriyārambhassā^eb^ti  kāyikacetasikavīriyassa. taṃ paññāgatikameva hoti. lokiyāya  paññāya lokiyaṃ, lokuttarāya paññāya lokuttaraṃ. ettha panāyaṃ  atthadīpanā --</p>
              <p>[03] eko kira jānapado brāhmaṇo pātova māṇavakehi saddhiṃ gāmato  nikkhamma divasaṃ araññe mante vācetvā sāyaṃ gāmaṃ āgacchati.  antarāmagge ca eko vammiko atthi. so rattiṃ ^a^V2.0036^ea^ dhūmāyati, divā  pajjalati. brāhmaṇo antevāsiṃ sumedhaṃ māṇavaṃ āha -- ``tāta, ayaṃ  vammiko rattiṃ dhūmāyati, divā pajjalati, vikāramassa passissāma,  bhinditvā naṃ cattāro koṭṭhāse katvā khipāhī''ti. so sādhūti  kudālaṃ gahetvā samehi pādehi pathaviyaṃ patiṭṭhāya tathā akāsi. tatra  ācariyabrāhmaṇo viya bhagavā. sumedhamāṇavako viya sekkho bhikkhu.  vammiko viya kāyo. ``tāta, ayaṃ vammiko rattiṃ dhūmāyati,  divā pajjalati, vikāramassa passissāma, bhinditvā naṃ cattāro  koṭṭhāse katvā khipāhī''ti brāhmaṇena vuttakālo viya, ``bhikkhu  cātumahābhūtikaṃ kāyaṃ cattāro koṭṭhāse katvā pariggaṇhāhī''ti bhagavatā  vuttakālo. tassa sādhūti kudālaṃ gahetvā tathākaraṇaṃ viya sekkhassa  bhikkhuno, ``yo vīsatiyā koṭṭhāsesu thaddhabhāvo, ayaṃ pathavīdhātu.  yo dvādasasu koṭṭhāsesu ābandhanabhāvo, ayaṃ āpodhātu. yo catūsu  koṭṭhāsesu paripācanabhāvo, ayaṃ tejodhātu. yo chasu koṭṭhāsesu  vitthambhanabhāvo, ayaṃ vāyodhātū''ti evaṃ catudhātuvavatthānavasena  kāyapariggaho veditabbo.</p>
              <p>[03] ^b^laṅgīti kho, bhikkhū^eb^ti kasmā bhagavā avijjaṃ laṅgīti  katvā dassesīti? yathā hi nagarassa dvāraṃ pidhāya palighe yojite  mahājanassa gamanaṃ pacchijjati, ye nagarassa anto, te antoyeva  honti. ye bahi, te bahiyeva. evameva yassa ñāṇamukhe  avijjālaṅgī patati, tassa nibbānasampāpakaṃ ñāṇagamanaṃ pacchijjati,  tasmā avijjaṃ laṅgīti ^a^P2.0132^ea^ katvā dassesi.  ^b^pajaha avijja^eb^nti ettha kammaṭṭhānauggahaparipucchāvasena  avijjāpahānaṃ kathitaṃ.</p>
              <p>[03] ^b^uddhumāyikāti^eb^ ^a^M2.0038^ea^ ^b^kho, bhikkhū^eb^ti ettha  ^b^uddhumāyikamaṇḍūko^eb^ nāma no mahanto, nakhapiṭṭhippamāṇo hoti,  purāṇapaṇṇantare vā gacchantare vā valliantare vā vasati. so  daṇḍakoṭiyā vā vallikoṭiyā vā paṃsucuṇṇakena vā ghaṭṭito āyamitvā  mahanto parimaṇḍalo beluvapakkappamāṇo hutvā cattāro pāde ākāsagate  katvā pacchinnagamano hutvā amittavasaṃ yāti, kākakulalādibhattameva  hoti. evameva ayaṃ kodho paṭhamaṃ uppajjanto cittāvilamattakova  hoti. tasmiṃ khaṇe aniggahito vaḍḍhitvā mukhavikulanaṃ pāpeti.  tadā aniggahito hanusañcopanaṃ pāpeti. tadā aniggahito  pharusavācānicchāraṇaṃ pāpeti. tadā aniggahito disāvilokanaṃ  pāpeti. tadā aniggahito ākaḍḍhanaparikaḍḍhanaṃ pāpeti. tadā  aniggahito pāṇinā leḍḍudaṇḍasatthaparāmasanaṃ pāpeti. tadā  aniggahito daṇḍasatthābhinipātaṃ pāpeti ^a^V2.0037^ea^. tadā aniggahito  paraghātanampi attaghātanampi pāpeti. vuttampi hetaṃ -- ``yato ayaṃ  kodho paraṃ ghātetvā attānaṃ ghāteti, ettāvatāyaṃ kodho paramussadagato  hoti paramavepullappatto''ti. tattha yathā uddhumāyikāya catūsu pādesu  ākāsagatesu gamanaṃ pacchijjati, uddhumāyikā amittavasaṃ gantvā  kākādibhattaṃ hoti, evameva kodhasamaṅgīpuggalo kammaṭṭhānaṃ gahetvā  vaḍḍhetuṃ na sakkoti, amittavasaṃ yāti, sabbesaṃ mārānaṃ  yathākāmakaraṇīyo hoti. tenāha bhagavā -- ``uddhumāyikāti kho,  bhikkhu, kodhūpāyāsassetaṃ adhivacana''nti. tattha balavappatto kodhova  kodhūpāyāso. ^b^pajaha kodhūpāyāsa^eb^nti ettha paṭisaṅkhānappahānaṃ  kathitaṃ.</p>
              <p>[03] ^b^dvidhāpatho^eb^ti ettha, yathā puriso sadhano sabhogo  kantāraddhānamaggappaṭipanno dvedhāpathaṃ patvā, ``iminā nu kho gantabbaṃ,  iminā gantabba''nti nicchetuṃ asakkonto tattheva tiṭṭhati, atha naṃ  corā uṭṭhahitvā anayabyasanaṃ pāpenti, evameva kho mūlakammaṭṭhānaṃ  gahetvā nisinno bhikkhu buddhādīsu kaṅkhāya uppannāya kammaṭṭhānaṃ  ^a^P2.0133^ea^ vaḍḍhetuṃ na sakkoti, atha naṃ kilesamārādayo  sabbe mārā anayabyasanaṃ pāpenti, iti vicikicchā dvedhāpathasamā  hoti. tenāha bhagavā -- ``dvidhāpathoti kho, bhikkhu,  vicikicchāyetaṃ ^a^M2.0039^ea^ adhivacana''nti. ^b^pajaha vicikiccha^eb^nti ettha  kammaṭṭhānauggahaparipucchāvasena vicikicchāpahānaṃ kathitaṃ.</p>
              <p>[03] ^b^caṅgavāra^eb^nti ettha, yathā rajakehi khāraparissāvanamhi  udake pakkhitte eko udakaghaṭo dvepi dasapi vīsatipi ghaṭasatampi  paggharatiyeva, pasaṭamattampi udakaṃ na tiṭṭhati, evameva  nīvaraṇasamaṅgino puggalassa abbhantare kusaladhammo na tiṭṭhati.  tenāha bhagavā -- ``caṅgavāranti kho, bhikkhu, pañcannetaṃ nīvaraṇānaṃ  adhivacana''nti. ^b^pajaha pañcanīvaraṇe^eb^ti ettha  vikkhambhanatadaṅgavasena nīvaraṇappahānaṃ kathitaṃ.</p>
              <p>[03] ^b^kummo^eb^ti ettha, yathā kacchapassa cattāro pādā sīsanti  pañceva aṅgāni honti, evameva sabbepi saṅkhatā dhammā gayhamānā  pañceva khandhā bhavanti. tenāha bhagavā -- ``kummoti kho,  bhikkhu, pañcannetaṃ upādānakkhandhānaṃ adhivacana''nti. ^b^pajaha  pañcupādānakkhandhe^eb^ti ettha pañcasu khandhesu chandarāgappahānaṃ kathitaṃ.</p>
              <p>[03] ^b^asisūnā^eb^ti ^a^V2.0038^ea^ ettha, yathā sūnāya upari maṃsaṃ ṭhapetvā  asinā koṭṭenti, evamime sattā vatthukāmatthāya kilesakāmehi  ghātayamānā vatthukāmānaṃ upari katvā kilesakāmehi kantitā koṭṭitā  ca honti. tenāha bhagavā -- ``asisūnāti kho, bhikkhu,  pañcannetaṃ kāmaguṇānaṃ adhivacana''nti. ^b^pajaha pañca kāmaguṇe^eb^ti  ettha pañcasu kāmaguṇesu chandarāgappahānaṃ kathitaṃ.</p>
              <p>[03] ^b^maṃsapesīti kho, bhikkhū^eb^ti ettha ayaṃ ^b^maṃsapesi^eb^ nāma  bahujanapatthitā khattiyādayo manussāpi naṃ patthenti kākādayo  tiracchānāpi. ime hi sattā avijjāya sammattā nandirāgaṃ upagamma  vaṭṭaṃ vaḍḍhenti. yathā vā maṃsapesi ṭhapitaṭhapitaṭṭhāne laggati, evamime  sattā nandirāgabaddhā vaṭṭe lagganti, dukkhaṃ patvāpi na ukkaṇṭhanti  ^a^P2.0134^ea^, iti nandirāgo maṃsapesisadiso hoti. tenāha  bhagavā -- ``maṃsapesīti kho, bhikkhu, nandirāgassetaṃ  adhivacana''nti. ^b^pajaha nandīrāga^eb^nti ettha catutthamaggena  nandīrāgappahānaṃ kathitaṃ.</p>
              <p>[03] ^b^nāgoti kho, bhikkhu, khīṇāsavassetaṃ bhikkhuno  adhivacana^eb^nti ettha yenatthena khīṇāsavo nāgoti vuccati, so  anaṅgaṇasutte (ma0 ni0 aṭṭha0 1.63) pakāsito eva. ^b^namo  karohi nāgassā^eb^ti khīṇāsavassa buddhanāgassa, ``buddho ^a^M2.0040^ea^ so bhagavā  bodhāya dhammaṃ deseti, danto so bhagavā damathāya dhammaṃ deseti, santo  so bhagavā samathāya dhammaṃ deseti, tiṇṇo so bhagavā taraṇāya dhammaṃ  deseti, parinibbuto so bhagavā parinibbānāya dhammaṃ desetī''ti  (ma0 ni0 1.361) evaṃ namakkāraṃ karohīti ayamettha attho. iti  idaṃ suttaṃ therassa kammaṭṭhānaṃ ahosi. theropi idameva suttaṃ kammaṭṭhānaṃ  katvā vipassanaṃ vaḍḍhetvā arahattaṃ patto. ^b^ayametassa attho^eb^ti  ayaṃ etassa pañhassa attho. iti bhagavā ratanarāsimhi maṇikūṭaṃ  gaṇhanto viya yathānusandhināva desanaṃ niṭṭhapesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] vammikasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. rathavinītasuttavaṇṇanā </h3n>
            <h4>
              <h4n> </h4n>
              <p>[03] 252^b^.^eb^ ^b^evaṃ^eb^ ^a^V2.0039^ea^ ^b^me suta^eb^nti rathavinītasuttaṃ. tattha  ^b^rājagahe^eb^ti evaṃnāmake nagare, tañhi mandhātumahāgovindādīhi  pariggahitattā ^b^rājagaha^eb^nti vuccati. aññepettha pakāre  vaṇṇayanti. kiṃ tehi? nāmametaṃ tassa nagarassa. taṃ panetaṃ  buddhakāle ca cakkavattikāle ca nagaraṃ hoti, sesakāle suññaṃ hoti  yakkhapariggahitaṃ, tesaṃ vasantavanaṃ hutvā tiṭṭhati. ^b^veḷuvane  kalandakanivāpe^eb^ti ^b^veḷuvana^eb^nti tassa uyyānassa nāmaṃ, taṃ kira  veḷūhi parikkhittaṃ ahosi aṭṭhārasahatthena ca pākārena,  gopuraṭṭālakayuttaṃ nīlobhāsaṃ manoramaṃ, tena ^b^veḷuvana^eb^nti vuccati.  kalandakānañcettha nivāpaṃ adaṃsu, tena ^b^kalandakanivāpo^eb^ti  vuccati.</p>
              <p>[03] pubbe kira aññataro rājā tattha uyyānakīḷanatthaṃ āgato  ^a^P2.0135^ea^ surāmadena matto divāseyyaṃ upagato supi.  parijanopissa, ``sutto rājā''ti pupphaphalādīhi palobhiyamāno  ito cito ca pakkāmi, atha surāgandhena aññatarasmā susirarukkhā  kaṇhasappo nikkhamitvā raññābhimukho āgacchati. taṃ disvā  rukkhadevatā, ``rañño jīvitaṃ dammī''ti kāḷakavesena āgantvā  kaṇṇamūle saddamakāsi. rājā paṭibujjhi, kaṇhasappo ^a^M2.0041^ea^ nivatto. so  taṃ disvā, ``imāya mama jīvitaṃ dinna''nti kāḷakānaṃ tattha nivāpaṃ  paṭṭhapesi, abhayaghosanañca ghosāpesi. tasmā taṃ tato pabhuti  ^b^kalandakanivāpa^eb^nti saṅkhyaṃ gataṃ. ^b^kalandakā^eb^ti kāḷakānaṃ  nāmaṃ.</p>
              <p>[03] ^b^jātibhūmikā^eb^ti jātibhūmivāsino. tattha  ^b^jātibhūmī^eb^ti jātaṭṭhānaṃ. taṃ kho panetaṃ neva  kosalamahārājādīnaṃ na caṅkībrāhamaṇādīnaṃ na  sakkasuyāmasantusitādīnaṃ na asītimahāsāvakādīnaṃ na aññesaṃ sattānaṃ  jātaṭṭhānaṃ ``jātibhūmī''ti vuccati. yassa pana jātadivase  dasasahassilokadhātu  ekaddhajamālāvippakiṇṇakusumavāsacuṇṇagandhasugandhā sabbapāliphullamiva  nandanavanaṃ virocamānā paduminipaṇṇe udakabindu viya akampittha,  jaccandhādīnañca ^a^V2.0040^ea^ rūpadassanādīni anekāni pāṭihāriyāni pavattiṃsu,  tassa sabbaññubodhisattassa jātaṭṭhānasākiyajanapado kapilavatthāhāro,  sā ``jātibhūmī''ti vuccati. </p>
            </h4>
            <h4>
              <h4n> dhammagarubhāvavaṇṇanā</h4n>
              <p>[03] ^b^vassaṃvuṭṭhā^eb^ti temāsaṃ vassaṃvuṭṭhā pavāritapavāraṇā hutvā.  ^b^bhagavā etadavocā^eb^ti ``kacci, bhikkhave, khamanīya''ntiādīhi  vacanehi āgantukapaṭisanthāraṃ katvā etaṃ, ``ko nu kho,  bhikkhave''tiādivacanamavoca. te kira bhikkhu, -- ``kacci,  bhikkhave, khamanīyaṃ kacci yāpanīyaṃ, kaccittha appakilamathena addhānaṃ  āgatā, na ca piṇḍakena kilamittha, kuto ca tumhe, bhikkhave,  āgacchathā''ti paṭisanthāravasena pucchitā -- ``bhagavā sākiyajanapade  kapilavatthāhārato jātibhūmito āgacchāmā''ti āhaṃsu. atha bhagavā  neva suddhodanamahārājassa, na sakkodanassa, na sukkodanassa, na  dhotodanassa, na amitodanassa, na amittāya deviyā, na  mahāpajāpatiyā, na sakalassa sākiyamaṇḍalassa ārogyaṃ pucchi.  atha kho attanā ca dasakathāvatthulābhiṃ parañca tattha samādapetāraṃ  ^a^P2.0136^ea^ paṭipattisampannaṃ bhikkhuṃ pucchanto idaṃ -- ``ko  nu kho, bhikkhave''tiādivacanaṃ avoca.</p>
              <p>[03] kasmā ^a^M2.0042^ea^ pana bhagavā suddhodanādīnaṃ ārogyaṃ apucchitvā evarūpaṃ  bhikkhumeva pucchati? piyatāya. buddhānañhi paṭipannakā bhikkhū  bhikkhuniyo upāsakā upāsikāyo ca piyā honti manāpā. kiṃ  kāraṇā? dhammagarutāya. dhammagaruno hi tathāgatā, so ca nesaṃ  dhammagarubhāvo, ``dukkhaṃ kho agāravo viharati, appatisso''ti  (a0 ni0  4.21) iminā ajapālanigrodhamūle uppannajjhāsayena  veditabbo. dhammagarutāyeva hi bhagavā mahākassapattherassa  abhinikkhamanadivase paccuggamanaṃ karonto tigāvutaṃ maggaṃ agamāsi.  atirekatiyojanasataṃ maggaṃ gantvā gaṅgātīre dhammaṃ desetvā mahākappinaṃ  saparisaṃ arahatte patiṭṭhapesi. ekasmiṃ pacchābhatte  pañcacattālīsayojanaṃ maggaṃ gantvā kumbhakārassa nivesane tiyāmarattiṃ  dhammakathaṃ katvā pukkusātikulaputtaṃ anāgāmiphale patiṭṭhapesi.  vīsayojanasataṃ gantvā vanavāsisāmaṇerassa anuggahaṃ akāsi.  saṭṭhiyojanamaggaṃ gantvā khadiravaniyattherassa dhammaṃ desesi.  anuruddhatthero pācīnavaṃsadāye nisinno mahāpurisavitakkaṃ vitakketīti  ñatvā tattha ^a^V2.0041^ea^ ākāsena gantvā therassa purato oruyha sādhukāramadāsi.  koṭikaṇṇasoṇattherassa ekagandhakuṭiyaṃ senāsanaṃ paññapāpetvā  paccūsakāle dhammadesanaṃ ajjhesitvā sarabhaññapariyosāne  sādhukāramadāsi. tigāvutaṃ maggaṃ gantvā tiṇṇaṃ kulaputtānaṃ vasanaṭṭhāne  gosiṅgasālavane sāmaggirasānisaṃsaṃ kathesi. kassapopi bhagavā --  ``anāgāmiphale patiṭṭhito ariyasāvako aya''nti vissāsaṃ  uppādetvā ghaṭikārassa kumbhakārassa nivesanaṃ gantvā sahatthā āmisaṃ  gahetvā paribhuñji.</p>
              <p>[03] amhākaṃyeva bhagavā upakaṭṭhāya vassūpanāyikāya jetavanato  bhikkhusaṅghaparivuto cārikaṃ nikkhami.  kosalamahārājānāthapiṇḍikādayo nivattetuṃ nāsakkhiṃsu.  anāthapiṇḍiko gharaṃ āgantvā domanassappatto nisīdi. atha naṃ  puṇṇā nāma dāsī domanassappattosi sāmīti āha. ``āma je,  satthāraṃ nivattetuṃ nāsakkhiṃ, atha me imaṃ ^a^P2.0137^ea^ temāsaṃ  dhammaṃ vā sotuṃ, yathādhippāyaṃ vā dānaṃ dātuṃ na labhissāmī''ti  cintā uppannāti. ahampi sāmi satthāraṃ nivattessāmīti. sace  nivattetuṃ sakkosi, bhujissāyeva tvanti. sā gantvā dasabalassa  pādamūle nipajjitvā ``nivattatha bhagavā''ti āha. puṇṇe tvaṃ  parapaṭibaddhajīvikā kiṃ me karissasīti. bhagavā ^a^M2.0043^ea^ mayhaṃ deyyadhammo  natthīti tumhepi jānātha, tumhākaṃ nivattanapaccayā panāhaṃ tīsu  saraṇesu pañcasu sīlesu patiṭṭhahissāmīti. bhagavā sādhu sādhu  puṇṇeti sādhukāraṃ katvā nivattetvā jetavanameva paviṭṭho. ayaṃ kathā  pākaṭā ahosi. seṭṭhi sutvā puṇṇāya kira bhagavā nivattitoti taṃ  bhujissaṃ katvā dhītuṭṭhāne ṭhapesi. sā pabbajjaṃ yācitvā pabbaji,  pabbajitvā vipassanaṃ ārabhi. athassā satthā āraddhavipassakabhāvaṃ  ñatvā imaṃ obhāsagāthaṃ vissajjesi -- </p>
              <p>[21] ``puṇṇe pūresi saddhammaṃ, cando pannaraso yathā. </p>
              <p>[22] paripuṇṇāya paññāya, dukkhassantaṃ karissasī''ti..  (therīgā0 3).</p>
              <p>[03] gāthāpariyosāne arahattaṃ patvā abhiññātā sāvikā ahosīti.  evaṃ dhammagaruno tathāgatā.</p>
              <p>[03] nandakatthere ^a^V2.0042^ea^ upaṭṭhānasālāyaṃ dhammaṃ desentepi bhagavā anahātova  gantvā tiyāmarattiṃ ṭhitakova dhammakathaṃ sutvā desanāpariyosāne  sādhukāramadāsi. thero āgantvā vanditvā, ``kāya velāya, bhante,  āgatatthā''ti pucchi. tayā suttante āraddhamatteti. dukkaraṃ karittha,  bhante, buddhasukhumālā tumheti. sace tvaṃ, nanda, kappaṃ desetuṃ  sakkuṇeyyāsi, kappamattampāhaṃ ṭhitakova suṇeyyanti bhagavā avoca.  evaṃ dhammagaruno tathāgatā. tesaṃ dhammagarutāya paṭipannakā piyā  honti, tasmā paṭipannake pucchi. paṭipannako ca nāma attahitāya  paṭipanno no parahitāya, parahitāya paṭipanno no attahitāya, no  attahitāya ca paṭipanno no parahitāya ca, attahitāya ca paṭipanno  parahitāya cāti catubbidho hoti.</p>
              <p>[03] tattha yo sayaṃ dasannaṃ kathāvatthūnaṃ lābhī hoti, paraṃ tattha na  ovadati na anusāsati āyasmā bākulo ^a^P2.0138^ea^ viya.  ayaṃ attahitāya paṭipanno nāma no parahitāya paṭipanno, evarūpaṃ  bhikkhuṃ bhagavā na pucchati. kasmā? na mayhaṃ sāsanassa  vaḍḍhipakkhe ṭhitoti.</p>
              <p>[03] yo pana dasannaṃ kathāvatthūnaṃ alābhī, paraṃ tehi ovadati tena  katavattasādiyanatthaṃ upanando sakyaputto viya, ayaṃ parahitāya  paṭipanno ^a^M2.0044^ea^ nāma no attahitāya, evarūpampi na pucchati. kasmā?  assa taṇhā mahāpacchi viya appahīnāti.</p>
              <p>[03] yo attanāpi dasannaṃ kathāvatthūnaṃ alābhī, parampi tehi na  ovadati, lāḷudāyī viya, ayaṃ neva attahitāya paṭipanno na  parahitāya, evarūpampi na pucchati. kasmā? assa anto kilesā  pharasuchejjā viya mahantāti.</p>
              <p>[03] yo pana sayaṃ dasannaṃ kathāvatthūnaṃ lābhī, parampi tehi ovadati,  ayaṃ attahitāya ceva parahitāya ca paṭipanno nāma  sāriputtamoggallānamahākassapādayo asītimahātherā viya, evarūpaṃ  bhikkhuṃ pucchati. kasmā? mayhaṃ sāsanassa vuḍḍhipakkhe ṭhitoti.  idhāpi evarūpameva pucchanto -- ``ko nu kho,  bhikkhave''tiādimāha.</p>
              <p>[03] evaṃ bhagavatā puṭṭhānaṃ pana tesaṃ bhikkhūnaṃ bhagavā attano  jātibhūmiyaṃ ubhayahitāya paṭipannaṃ ^a^V2.0043^ea^ dasakathāvatthulābhiṃ bhikkhuṃ pucchati,  ko nu kho tattha evarūpoti na aññamaññaṃ cintanā vā samantanā  vā ahosi. kasmā? āyasmā hi mantāṇiputto tasmiṃ janapade  ākāsamajjhe ṭhito cando viya sūriyo viya ca pākaṭo paññāto.  tasmā te bhikkhū meghasaddaṃ sutvā ekajjhaṃ sannipatitamoraghaṭā viya  ghanasajjhāyaṃ kātuṃ, āraddhabhikkhū viya ca attano ācariyaṃ puṇṇattheraṃ  bhagavato ārocentā therassa ca guṇaṃ bhāsituṃ appahontehi mukhehi  ekappahāreneva ^b^puṇṇo nāma, bhante, āyasmā^eb^tiādimāhaṃsu.  tattha ^b^puṇṇo^eb^ti tassa therassa nāmaṃ. mantāṇiyā pana so putto,  tasmā ^b^mantāṇiputto^eb^ti vuccati. ^b^sambhāvito^eb^ti  guṇasambhāvanāya sambhāvito. </p>
            </h4>
            <h4>
              <h4n> appicchatādivaṇṇanā</h4n>
              <p>[03] ^b^appiccho^eb^ti icchāvirahito nīccho nittaṇho. ettha hi  byañjanaṃ sāvasesaṃ viya, attho pana niravaseso. na hi tassa anto  aṇumattāpi pāpikā icchā nāma atthi. khīṇāsavo hesa sabbaso  pahīnataṇho. apicettha atricchatā pāpicchatā mahicchatā  appicchatāti ayaṃ bhedo veditabbo.</p>
              <p>[03] tattha ^a^M2.0045^ea^ ^a^P2.0139^ea^ sakalābhe atittassa paralābhe patthanā  ^b^atricchatā^eb^ nāma. tāya samannāgatassa ekabhājena pakkapūvopi  attano patte patito na supakko viya khuddako viya ca khāyati.  sveva parassa patte pakkhitto supakko viya mahanto viya ca khāyati.  asantaguṇasambhāvanatā pana paṭiggahaṇe ca amattaññutā ^b^pāpicchatā^eb^  nāma, sā, ``idhekacco assaddho samāno saddhoti maṃ jano  jānātū''tiādinā nayena abhidhamme āgatāyeva, tāya samannāgato  puggalo kohaññe patiṭṭhāti. santaguṇasambhāvanā pana paṭiggahaṇe ca  amattaññutā ^b^mahicchatā^eb^ nāma. sāpi, ``idhekacco saddho  samāno saddhoti maṃ jano jānātūti icchati, sīlavā samāno  sīlavāti maṃ jano jānātū''ti (vibha0 851) iminā nayena  āgatāyeva, tāya samannāgato puggalo dussantappayo hoti,  vijātamātāpissa cittaṃ gahetuṃ na sakkoti. tenetaṃ vuccati -- </p>
              <p>[21] ``aggikkhandho ^a^V2.0044^ea^ samuddo ca, mahiccho cāpi puggalo. </p>
              <p>[22] sakaṭena paccayaṃ detu, tayopete atappayā''ti..</p>
              <p>[03] santaguṇanigūhanatā pana paṭiggahaṇe ca mattaññutā  ^b^appicchatā^eb^ nāma, tāya samannāgato puggalo attani  vijjamānampi guṇaṃ paṭicchādetukāmatāya, ``saddho samāno saddhoti maṃ  jano jānātūti na icchati. sīlavā, pavivitto, bahussuto,  āraddhavīriyo, samādhisampanno, paññavā, khīṇāsavo samāno  khīṇāsavoti maṃ jano jānātū''ti na icchati, seyyathāpi  majjhantikatthero.</p>
              <p>[03] thero kira mahākhīṇāsavo ahosi, pattacīvaraṃ panassa  pādamattameva agghati, so asokassa dhammarañño vihāramahadivase  saṅghatthero ahosi. athassa atilūkhabhāvaṃ disvā manussā,  ``bhante, thokaṃ bahi hothā''ti āhaṃsu. thero, ``mādise khīṇāsave  rañño saṅgahaṃ akaronte añño ko karissatī''ti pathaviyaṃ  nimujjitvā saṅghattherassa ukkhittapiṇḍaṃ gaṇhantoyeva ummujji. evaṃ  khīṇāsavo samāno, ``khīṇāsavoti maṃ jano jānātū''ti na  icchati. evaṃ appiccho pana bhikkhu anuppannaṃ lābhaṃ uppādeti,  uppannaṃ lābhaṃ thāvaraṃ karoti, dāyakānaṃ ^a^M2.0046^ea^ cittaṃ ārādheti, yathā yathā  hi ^a^P2.0140^ea^ so attano appicchatāya appaṃ gaṇhāti, tathā  tathā tassa vatte pasannā manussā bahū denti.</p>
              <p>[03] aparopi catubbidho appiccho -- paccayāppiccho  dhutaṅgāppiccho pariyattiappiccho adhigamāppicchoti. tattha catūsu  paccayesu appiccho ^b^paccayāppiccho^eb^ nāma, so dāyakassa vasaṃ  jānāti, deyyadhammassa vasaṃ jānāti, attano thāmaṃ jānāti. yadi  hi deyyadhammo bahu hoti, dāyako appaṃ dātukāmo, dāyakassa vasena  appaṃ gaṇhāti. deyyadhammo appo, dāyako bahuṃ dātukāmo,  deyyadhammassa vasena appaṃ gaṇhāti. deyyadhammopi bahu, dāyakopi  bahuṃ dātukāmo, attano thāmaṃ ñatvā pamāṇeneva gaṇhāti.</p>
              <p>[03] dhutaṅgasamādānassa attani atthibhāvaṃ najānāpetukāmo  ^b^dhutaṅgāppiccho^eb^ nāma. tassa vibhāvanatthaṃ ^a^V2.0045^ea^ imāni vatthūni  -- sosānikamahāsumanatthero kira saṭṭhi vassāni susāne vasi,  añño ekabhikkhupi na aññāsi, tenevāha -- </p>
              <p>[21] ``susāne saṭṭhi vassāni, abbokiṇṇaṃ vasāmahaṃ. </p>
              <p>[22] dutiyo maṃ na jāneyya, aho sosānikuttamo''ti..</p>
              <p>[03] cetiyapabbate dvebhātiyattherā vasiṃsu. tesu kaniṭṭho upaṭṭhākena  pesitā ucchukhaṇḍikā gahetvā jeṭṭhassa santikaṃ agamāsi. paribhogaṃ,  bhante, karothāti. therassa ca bhattakiccaṃ katvā mukhaṃ  vikkhālanakālo ahosi. so alaṃ, āvusoti āha. kacci,  bhante, ekāsanikatthāti. āharāvuso, ucchukhaṇḍikāti paññāsa  vassāni ekāsaniko samānopi dhutaṅgaṃ nigūhamāno paribhogaṃ katvā  mukhaṃ vikkhāletvā puna dhutaṅgaṃ adhiṭṭhāya gato.</p>
              <p>[03] yo pana sāketakatissatthero viya bahussutabhāvaṃ jānāpetuṃ na  icchati, ayaṃ ^b^pariyattiappiccho^eb^ nāma. thero kira khaṇo  natthīti uddesaparipucchāsu okāsaṃ akaronto maraṇakkhayaṃ, bhante,  labhissathāti codito gaṇaṃ vissajjetvā kaṇikāravālikasamuddavihāraṃ  gato. tattha antovassaṃ theranavamajjhimānaṃ upakāro hutvā  ^a^M2.0047^ea^ mahāpavāraṇāya uposathadivase dhammakathāya janataṃ khobhetvā gato.</p>
              <p>[03] yo pana sotāpannādīsu aññataro hutvā sotāpannādibhāvaṃ  jānāpetuṃ na icchati, ayaṃ ^b^adhigamāppiccho^eb^ ^a^P2.0141^ea^  nāma, tayo kulaputtā viya ghaṭikārakumbhakāro viya ca.</p>
              <p>[03] āyasmā pana puṇṇo atricchataṃ pāpicchataṃ mahicchatañca pahāya  sabbaso icchāpaṭipakkhabhūtāya alobhasaṅkhātāya parisuddhāya  appicchatāya samannāgatattā appiccho nāma ahosi. bhikkhūnampi,  ``āvuso, atricchatā pāpicchatā mahicchatāti ime dhammā  pahātabbā''ti tesu ādīnavaṃ dassetvā evarūpaṃ appicchataṃ samādāya  vattitabbanti appicchakathaṃ kathesi. tena vuttaṃ ``attanā ca  appiccho appicchakathañca bhikkhūnaṃ kattā''ti. </p>
            </h4>
            <h4>
              <h4n> dvādasavidhasantosavaṇṇanā</h4n>
              <p>[03] idāni ^a^V2.0046^ea^ ^b^attanā ca santuṭṭho^eb^tiādīsu visesatthameva  dīpayissāma. yojanā pana vuttanayeneva veditabbā.  ^b^santuṭṭho^eb^ti itarītarapaccayasantosena samannāgato. so panesa  santoso dvādasavidho hoti. seyyathidaṃ, cīvare yathālābhasantoso  yathābalasantoso yathasāruppasantosoti tividho, evaṃ piṇḍapātādīsu.  tassāyaṃ pabhedasaṃvaṇṇanā.</p>
              <p>[03] idha bhikkhu cīvaraṃ labhati sundaraṃ vā asundaraṃ vā. so teneva  yāpeti aññaṃ na pattheti, labhantopi na gaṇhāti, ayamassa cīvare  ^b^yathālābhasantoso^eb^. atha yo pakatidubbalo vā hoti  ābādhajarābhibhūto vā, garucīvaraṃ pārupanto kilamati, so sabhāgena  bhikkhunā saddhiṃ taṃ parivattetvā lahukena yāpentopi santuṭṭhova hoti,  ayamassa cīvare ^b^yathābalasantoso^eb^. aparo paṇītapaccayalābhī  hoti, so paṭṭacīvarādīnaṃ aññataraṃ mahagghacīvaraṃ bahūni vā pana  cīvarāni labhitvā idaṃ therānaṃ cirapabbajitānaṃ idaṃ bahussutānaṃ  anurūpaṃ, idaṃ gilānānaṃ idaṃ appalābhānaṃ hotūti datvā tesaṃ  purāṇacīvaraṃ vā ^a^M2.0048^ea^ saṅkārakūṭādito vā nantakāni uccinitvā tehi  saṅghāṭiṃ katvā dhārentopi santuṭṭhova hoti, ayamassa cīvare  ^b^yathāsāruppasantoso^eb^.</p>
              <p>[03] idha pana bhikkhu piṇḍapātaṃ labhati lūkhaṃ vā paṇītaṃ vā, so  teneva yāpeti, aññaṃ na pattheti, labhantopi na gaṇhāti, ayamassa  piṇḍapāte ^b^yathālābhasantoso^eb^. yo pana attano pakativiruddhaṃ vā  byādhiviruddhaṃ vā piṇḍapātaṃ ^a^P2.0142^ea^ labhati, yenassa  paribhuttena aphāsu hoti, so sabhāgassa bhikkhuno taṃ datvā tassa  hatthato sappāyabhojanaṃ bhuñjitvā samaṇadhammaṃ karontopi santuṭṭhova  hoti, ayamassa piṇḍapāte ^b^yathābalasantoso^eb^. aparo bahuṃ  paṇītaṃ piṇḍapātaṃ labhati, so taṃ cīvaraṃ viya  cirapabbajitabahussutāppalābhigilānānaṃ datvā tesaṃ vā sesakaṃ  piṇḍāya vā caritvā missakāhāraṃ bhuñjantopi santuṭṭhova hoti,  ayamassa piṇḍapāte ^b^yathāsāruppasantoso^eb^.</p>
              <p>[03] idha pana bhikkhu senāsanaṃ labhati manāpaṃ vā amanāpaṃ vā, so  tena neva somanassaṃ na paṭighaṃ uppādeti, antamaso  tiṇasanthārakenāpi yathāladdheneva tussati, ayamassa senāsane  ^b^yathālābhasantoso^eb^ ^a^V2.0047^ea^. yo pana attano pakativiruddhaṃ vā  byādhiviruddhaṃ vā senāsanaṃ labhati, yatthassa vasato aphāsu hoti,  so taṃ sabhāgassa bhikkhuno datvā tassa santake sappāyasenāsane  vasantopi santuṭṭhova hoti, ayamassa senāsane ^b^yathābalasantoso^eb^.  aparo mahāpuñño leṇamaṇḍapakūṭāgārādīni bahūni paṇītasenāsanāni  labhati, so tāni cīvarādīni viya  cirapabbajitabahussutāppalābhigilānānaṃ datvā yattha katthaci  vasantopi santuṭṭhova hoti, ayamassa senāsane  ^b^yathāsāruppasantoso^eb^. yopi, ``uttamasenāsanaṃ nāma  pamādaṭṭhānaṃ, tattha nisinnassa thinamiddhaṃ okkamati, niddābhibhūtassa  puna paṭibujjhato pāpavitakkā pātubhavantī''ti paṭisañcikkhitvā  tādisaṃ senāsanaṃ pattampi na sampaṭicchati, so taṃ paṭikkhipitvā  abbhokāsarukkhamūlādīsu vasantopi santuṭṭhova hoti, ayampissa  senāsane ^b^yathāsāruppasantoso^eb^.</p>
              <p>[03] idha pana bhikkhu bhesajjaṃ labhati lūkhaṃ vā paṇītaṃ vā, so yaṃ  labhati, teneva santussati, aññaṃ na pattheti, labhantopi na gaṇhāti,  ayamassa gilānapaccaye ^b^yathālābhasantoso^eb^. yo pana telena  atthiko phāṇitaṃ ^a^M2.0049^ea^ labhati, so taṃ sabhāgassa bhikkhuno datvā tassa  hatthato telaṃ gahetvā aññadeva vā pariyesitvā tehi bhesajjaṃ  karontopi santuṭṭhova hoti, ayamassa gilānapaccaye  ^b^yathābalasantoso^eb^. aparo mahāpuñño bahuṃ  telamadhuphāṇitādipaṇītabhesajjaṃ labhati, so taṃ cīvaraṃ viya  cirapabbajitabahussutāppalābhigilānānaṃ datvā tesaṃ ābhatakena yena  kenaci yāpentopi ^a^P2.0143^ea^ santuṭṭhova hoti. yo pana  ekasmiṃ bhājane muttaharītakaṃ ṭhapetvā ekasmiṃ catumadhuraṃ, ``gaṇha,  bhante, yadicchasī''ti vuccamāno sacassa tesu aññatarenapi rogo  vūpasammati, atha muttaharītakaṃ nāma buddhādīhi vaṇṇitanti catumadhuraṃ  paṭikkhipitvā muttaharītakeneva bhesajjaṃ karonto paramasantuṭṭhova hoti,  ayamassa gilānapaccaye ^b^yathāsāruppasantoso^eb^.</p>
              <p>[03] imesaṃ pana paccekaṃ paccayesu tiṇṇaṃ tiṇṇaṃ santosānaṃ  yathāsāruppasantosova aggo. āyasmā puṇṇo ekekasmiṃ paccaye  imehi tīhi santosehi santuṭṭho ahosi. ^b^santuṭṭhikathañcā^eb^ti  bhikkhūnampi ca imaṃ santuṭṭhikathaṃ kattāva ahosi. </p>
            </h4>
            <h4>
              <h4n> tividhapavivekavaṇṇanā</h4n>
              <p>[03] ^b^pavivitto^eb^ti ^a^V2.0048^ea^ kāyapaviveko cittapaviveko upadhipavivekoti  imehi tīhi pavivekehi samannāgato. tattha eko gacchati, eko  tiṭṭhati, eko nisīdati, eko seyyaṃ kappeti, eko gāmaṃ piṇḍāya  pavisati, eko paṭikkamati, eko caṅkamamadhiṭṭhāti, eko carati,  eko viharatīti ayaṃ ^b^kāyapaviveko^eb^ nāma. aṭṭha samāpattiyo  pana ^b^cittapaviveko^eb^ nāma. nibbānaṃ ^b^upadhipaviveko^eb^ nāma.  vuttampi hetaṃ -- ``kāyapaviveko ca vivekaṭṭhakāyānaṃ  nekkhammābhiratānaṃ. cittapaviveko ca parisuddhacittānaṃ  paramavodānappattānaṃ. upadhiviveko ca nirupadhīnaṃ puggalānaṃ  visaṅkhāragatāna''nti (mahāni0 57). ^b^pavivekakatha^eb^nti  bhikkhūnampi ca imaṃ pavivekakathaṃ kattā. </p>
            </h4>
            <h4>
              <h4n> pañcavidhasaṃsaggavaṇṇanā</h4n>
              <p>[03] ^b^asaṃsaṭṭho^eb^ti ^a^M2.0050^ea^ pañcavidhena saṃsaggena virahito.  savanasaṃsaggo dassanasaṃsaggo samullapanasaṃsaggo sambhogasaṃsaggo  kāyasaṃsaggoti pañcavidho saṃsaggo. tesu idha bhikkhu suṇāti,  ``asukasmiṃ gāme vā nigame vā itthī vā kumārikā vā abhirūpā  dassanīyā pāsādikā paramāya vaṇṇapokkharatāya samannāgatā''ti.  so taṃ sutvā saṃsīdati visīdati na sakkoti brahmacariyaṃ sandhāretuṃ,  sikkhādubbalyaṃ anāvikatvā hīnāyāvattatīti evaṃ parehi vā  kathīyamānaṃ rūpādisampattiṃ attanā vā hasitalapitagītasaddaṃ suṇantassa  sotaviññāṇavīthivasena ^a^P2.0144^ea^ uppanno rāgo  ^b^savanasaṃsaggo^eb^ nāma. so anitthigandhapaccekabodhisattassa ca  pañcaggaḷaleṇavāsītissadaharassa ca vasena veditabbo --</p>
              <p>[03] daharo kira ākāsena gacchanto girigāmavāsikammāradhītāya  pañcahi kumārīhi saddhiṃ padumasaraṃ gantvā nhatvā padumāni ca  pilandhitvā madhurassarena gāyantiyā saddaṃ sutvā kāmarāgena viddho  visesā parihāyitvā anayabyasanaṃ pāpuṇi. idha bhikkhu na heva kho  suṇāti, apica kho sāmaṃ passati itthiṃ vā kumāriṃ vā abhirūpaṃ  dassanīyaṃ pāsādikaṃ paramāya vaṇṇapokkharatāya samannāgataṃ. so taṃ  disvā saṃsīdati visīdati na sakkoti brahmacariyaṃ ^a^V2.0049^ea^ sandhāretuṃ,  sikkhādubbalyaṃ anāvikatvā hīnāyāvattatīti evaṃ visabhāgarūpaṃ  olokentassa pana cakkhuviññāṇavīthivasena uppannarāgo  ^b^dassanasaṃsaggo^eb^ nāma. so evaṃ veditabbo --</p>
              <p>[03] eko kira daharo kāladīghavāpidvāravihāraṃ uddesatthāya gato.  ācariyo tassa antarāyaṃ disvā okāsaṃ na karoti. so punappunnaṃ  anubandhati. ācariyo sace antogāme na carissasi. dassāmi  te uddesanti āha. so sādhūti sampaṭicchitvā uddese niṭṭhite  ācariyaṃ vanditvā gacchanto ācariyo me imasmiṃ gāme carituṃ na  deti, kiṃ nu kho kāraṇanti cīvaraṃ pārupitvā gāmaṃ pāvisi, ekā  kuladhītā pītakavatthaṃ nivāsetvā gehe ṭhitā daharaṃ disvā sañjātarāgā  uḷuṅkena yāguṃ āharitvā tassa patte pakkhipitvā nivattitvā mañcake  nipajji. atha naṃ mātāpitaro ^a^M2.0051^ea^ kiṃ ammāti pucchiṃsu, dvārena gataṃ  daharaṃ labhamānā jīvissāmi, alabhamānā marissāmīti.  mātāpitaro vegena gantvā gāmadvāre daharaṃ patvā vanditvā,  ``nivattatha, bhante, bhikkhaṃ gaṇhāhī''ti āhaṃsu. daharo alaṃ  gacchāmīti. te, ``idaṃ nāma, bhante, kāraṇa''nti yācitvā --  ``amhākaṃ, bhante, gehe ettakaṃ nāma dhanaṃ atthi, ekāyeva no dhītā,  tvaṃ no jeṭṭhaputtaṭṭhāne ṭhassasi, sukhena sakkā jīvitu''nti āhaṃsu.  daharo, ``na mayhaṃ iminā palibodhena attho''ti anādiyitvāva  pakkanto.</p>
              <p>[03] mātāpitaro gantvā, ``amma, nāsakkhimhā daharaṃ nivattetuṃ, yaṃ  aññaṃ sāmikaṃ icchasi, taṃ labhissasi, uṭṭhehi khāda ca piva cā''ti  āhaṃsu. sā anicchantī sattāhaṃ nirāhārā hutvā kālamakāsi.  mātāpitaro tassā sarīrakiccaṃ katvā taṃ pītakavatthaṃ dhuravihāre  bhikkhusaṅghassa adaṃsu, bhikkhū ^a^P2.0145^ea^ vatthaṃ khaṇḍākhanḍaṃ  katvā bhājayiṃsu. eko mahallako attano koṭṭhāsaṃ gahetvā  kalyāṇīvihāraṃ āgato. sopi daharo cetiyaṃ vandissāmīti tattheva  gantvā divāṭṭhāne nisīdi. mahallako taṃ vatthakhaṇḍaṃ gahetvā,  ``iminā me parissāvanaṃ vicārethā''ti daharaṃ avoca. daharo  mahāthera ``kuhiṃ laddha''nti āha. so sabbaṃ pavattiṃ kathesi. so  taṃ sutvāva, ``evarūpāya nāma saddhiṃ saṃvāsaṃ nālattha''nti rāgagginā  daḍḍho tattheva kālamakāsi.</p>
              <p>[03] aññamaññaṃ ^a^V2.0050^ea^ ālāpasallāpavasena uppannarāgo pana  ^b^samullapanasaṃsaggo^eb^ nāma. bhikkhuno bhikkhuniyā santakaṃ,  bhikkhuniyā vā bhikkhussa santakaṃ gahetvā paribhogakaraṇavasena  uppannarāgo ^b^sambhogasaṃsaggo^eb^ nāma. so evaṃ veditabbo --  maricavaṭṭivihāramahe kira bhikkhūnaṃ satasahassaṃ bhikkhunīnaṃ  navutisahassāni eva ahesuṃ. eko sāmaṇero uṇhayāguṃ gahetvā  gacchanto sakiṃ cīvarakaṇṇe ṭhapesi, sakiṃ bhūmiyaṃ. ekā sāmaṇerī  disvā ettha pattaṃ ṭhapetvā yāhīti thālakaṃ adāsi. te aparabhāge  ekasmiṃ bhaye uppanne parasamuddaṃ agamaṃsu. tesu bhikkhunī puretaraṃ  agamāsi. sā, ``eko kira sīhaḷabhikkhu āgato''ti sutvā  therassa santikaṃ gantvā paṭisanthāraṃ katvā nisinnā, -- ``bhante,  maricavaṭṭivihāramahakāle tumhe kativassā''ti pucchi. tadāhaṃ  sattavassikasāmaṇero. tvaṃ pana kativassāti? ahaṃ  sattavassikasāmaṇerīyeva ekassa ^a^M2.0052^ea^ sāmaṇerassa uṇhayāguṃ gahetvā  gacchantassa pattaṭhapanatthaṃ thālakamadāsinti. thero, ``ahaṃ so''ti  vatvā thālakaṃ nīharitvā dassesi. te ettakeneva saṃsaggena brahmacariyaṃ  sandhāretuṃ asakkontā dvepi saṭṭhivassakāle vibbhamiṃsu.</p>
              <p>[03] hatthagāhādivasena pana uppannarāgo ^b^kāyasaṃsaggo^eb^ nāma.  tatridaṃ vatthu -- mahācetiyaṅgaṇe kira daharabhikkhū sajjhāyaṃ gaṇhanti.  tesaṃ piṭṭhipasse daharabhikkhuniyo dhammaṃ suṇanti. tatreko daharo  hatthaṃ pasārento ekissā daharabhikkhuniyā kāyaṃ chupi. sā taṃ hatthaṃ  gahetvā attano urasmiṃ ṭhapesi, ettakena saṃsaggena dvepi vibbhamitvā  gihibhāvaṃ pattā. </p>
            </h4>
            <h4>
              <h4n> gāhagāhakādivaṇṇanā</h4n>
              <p>[03] imesu ^a^P2.0146^ea^ pana pañcasu saṃsaggesu bhikkhuno  bhikkhūhi saddhiṃ savanadassanasamullapanasambhogakāyaparāmāsā niccampi  hontiyeva, bhikkhunīhi saddhiṃ ṭhapetvā kāyasaṃsaggaṃ sesā kālena kālaṃ  honti; tathā upāsakaupāsikāhi saddhiṃ sabbepi kālena kālaṃ honti.  tesu hi kilesuppattito cittaṃ rakkhitabbaṃ. eko hi bhikkhu  gāhagāhako hoti, eko gāhamuttako, eko muttagāhako, eko  muttamuttako.</p>
              <p>[03] tattha yaṃ bhikkhuṃ manussāpi āmisena upalāpetvā gahaṇavasena  upasaṅkamanti, bhikkhupi pupphaphalādīhi ^a^V2.0051^ea^ upalāpetvā gahaṇavasena  upasaṅkamati, ayaṃ ^b^gāhagāhako^eb^ nāma. yaṃ pana manussā  vuttanayena upasaṅkamanti, bhikkhu dakkhiṇeyyavasena upasaṅkamati, ayaṃ  ^b^gāhamuttako^eb^ nāma. yassa manussā dakkhiṇeyyavasena cattāro  paccaye denti, bhikkhu pupphaphalādīhi upalāpetvā gahaṇavasena  upasaṅkamati, ayaṃ ^b^muttagāhako^eb^ nāma. yassa manussāpi  dakkhiṇeyyavasena cattāro paccaye denti, bhikkhupi  cūḷapiṇḍapātiyatissatthero viya dakkhiṇeyyavasena paribhuñjati, ayaṃ  ^b^muttamuttako^eb^ nāma.</p>
              <p>[03] theraṃ kira ekā upāsikā dvādasa vassāni upaṭṭhahi. ekadivasaṃ  tasmiṃ gāme aggi uṭṭhahitvā gehāni jhāpesi. aññesaṃ  kulūpakabhikkhū āgantvā ^a^M2.0053^ea^ -- ``kiṃ upāsike, api kiñci bhaṇḍakaṃ  arogaṃ kātuṃ asakkhitthā''ti paṭisanthāraṃ akaṃsu. manussā,  ``amhākaṃ mātu kulūpakatthero bhuñjanavelāyameva āgamissatī''ti  āhaṃsu. theropi punadivase bhikkhācāravelaṃ sallakkhetvāva āgato.  upāsikā koṭṭhacchāyāya nisīdāpetvā bhikkhaṃ sampādetvā adāsi.  there bhattakiccaṃ katvā pakkante manussā āhaṃsu -- ``amhākaṃ mātu  kulūpakatthero bhuñjanavelāyameva āgato''ti. upāsikā, ``tumhākaṃ  kulūpakā tumhākaṃyeva anucchavikā, mayhaṃ thero mayheva anucchaviko''ti  āha. āyasmā pana mantāṇiputto imehi pañcahi saṃsaggehi catūhipi  parisāhi saddhiṃ asaṃsaṭṭho gāhamuttako ceva muttamuttako ca ahosi.  yathā ca sayaṃ asaṃsaṭṭho, evaṃ bhikkhūnampi taṃ asaṃsaggakathaṃ kattā  ahosi.</p>
              <p>[03] ^b^āraddhavīriyo^eb^ti ^a^P2.0147^ea^ paggahitavīriyo,  paripuṇṇakāyikacetasikavīriyoti attho. yo hi bhikkhu gamane  uppannakilesaṃ ṭhānaṃ pāpuṇituṃ na deti, ṭhāne uppannakilesaṃ nisajjaṃ,  nisajjāya uppannakilesaṃ sayanaṃ pāpuṇituṃ na deti, mantena kaṇhasappaṃ  uppīḷetvā gaṇhanto viya, amittaṃ gīvāya akkamanto viya ca  vicarati, ayaṃ ^b^āraddhavīriyo^eb^ nāma. thero ca tādiso ahosi.  bhikkhūnampi tatheva vīriyārambhakathaṃ kattā ahosi.</p>
              <p>[03] ^b^sīlasampanno^eb^tiādīsu ^b^sīla^eb^nti catupārisuddhisīlaṃ.  ^b^samādhī^eb^ti vipassanāpādakā aṭṭha samāpattiyo. ^b^paññā^eb^ti  lokiyalokuttarañāṇaṃ. ^b^vimuttī^eb^ti ariyaphalaṃ.  ^b^vimuttiñāṇadassana^eb^nti ekūnavīsatividhaṃ paccavekkhaṇañāṇaṃ.  thero sayampi sīlādīhi sampanno ahosi bhikkhūnampi sīlādikathaṃ  ^a^V2.0052^ea^ kattā. svāyaṃ dasahi kathāvatthūhi ovadatīti ^b^ovādako^eb^.  yathā pana eko ovadatiyeva, sukhumaṃ atthaṃ parivattetvā jānāpetuṃ na  sakkoti. na evaṃ thero. thero pana tāni dasa kathāvatthūni  viññāpetīti ^b^viññāpako^eb^. eko viññāpetuṃ sakkoti, kāraṇaṃ  dassetuṃ na sakkoti. thero kāraṇampi sandassetīti ^b^sandassako^eb^.  eko vijjamānaṃ kāraṇaṃ dasseti, gāhetuṃ pana na sakkoti. thero  gāhetumpi sakkotīti ^b^samādapako^eb^. evaṃ samādapetvā ^a^M2.0054^ea^ pana tesu  kathāvatthūsu ussāhajananavasena bhikkhū samuttejetīti ^b^samuttejako^eb^.  ussāhajāte vaṇṇaṃ vatvā sampahaṃsetīti ^b^sampahaṃsako^eb^. </p>
            </h4>
            <h4>
              <h4n> pañcalābhavaṇṇanā </h4n>
              <p>[03] 253^b^.^eb^ ^b^suladdhalābhā^eb^ti aññesampi  manussattabhāvapabbajjādiguṇalābhā nāma honti. āyasmato pana  puṇṇassa suladdhalābhā ete, yassa satthu sammukhā evaṃ vaṇṇo  abbhuggatoti attho. apica apaṇḍitehi vaṇṇakathanaṃ nāma na tathā  lābho, paṇḍitehi vaṇṇakathanaṃ pana lābho. gihī hi vā vaṇṇakathanaṃ  na tathā lābho, gihī hi ``vaṇṇaṃ kathessāmī''ti, ``amhākaṃ ayyo  saṇho sakhilo sukhasambhāso, vihāraṃ āgatānaṃ yāgubhattaphāṇitādīhi  saṅgahaṃ karotī''ti kathento avaṇṇameva katheti. ``avaṇṇaṃ  kathessāmī''ti ``ayaṃ thero mandamando viya abalabalo viya  bhākuṭikabhākuṭiko viya natthi iminā saddhiṃ vissāso''ti kathento  vaṇṇameva katheti. sabrahmacārīhipi satthu parammukhā ^a^P2.0148^ea^  vaṇṇakathanaṃ na tathā lābho, satthu sammukhā pana  atilābhoti imampi atthavasaṃ paṭicca ``suladdhalābhā''ti āha.  ^b^anumassa anumassā^eb^ti dasa kathāvatthūni anupavisitvā  anupavisitvā. ^b^tañca satthā abbhanumodatī^eb^ti tañcassa vaṇṇaṃ  evametaṃ appiccho ca so bhikkhu santuṭṭho ca so bhikkhūti  anumodati. iti viññūhi vaṇṇabhāsanaṃ eko lābho, sabrahmacārīhi  eko, satthu sammukhā eko, anumassa anumassa eko, satthārā  abbhanumodanaṃ ekoti ime pañca lābhe sandhāya ``suladdhalābhā''ti  āha. ^b^kadācī^eb^ti kismiñcideva kāle. ^b^karahacī^eb^ti  tasseva vevacanaṃ. ^b^appeva nāma siyā kocideva kathāsallāpo^eb^ti  api nāma koci kathāsamudācāropi bhaveyya. therena kira āyasmā  puṇṇo neva diṭṭhapubbo, nassa dhammakathā sutapubbā. iti so tassa  dassanampi dhammakathampi patthayamāno evamāha. </p>
            </h4>
            <h4>
              <h4n> cārikādivaṇṇanā </h4n>
              <p>[03] 254^b^.^eb^ ^b^yathābhiranta^eb^nti ^a^V2.0053^ea^ yathāajjhāsayaṃ viharitvā.  buddhānañhi ekasmiṃ ṭhāne vasantānaṃ chāyūdakādivipattiṃ vā  apphāsukasenāsanaṃ vā, manussānaṃ assaddhādibhāvaṃ ^a^M2.0055^ea^ vā āgamma  anabhirati nāma natthi. tesaṃ sampattiyā ``idha phāsu viharāmā''ti  abhiramitvā ciravihāropi natthi. yattha pana tathāgate viharante  sattā saraṇesu vā patiṭṭhahanti, sīlāni vā samādiyanti, pabbajanti  vā, tato sotāpattimaggādīnaṃ vā pana tesaṃ upanissayo hoti.  tattha buddhā satte tāsu sampattīsu patiṭṭhāpanājjhāsayena vasanti; tāsaṃ  abhāve pakkamanti. tena vuttaṃ -- ``yathāajjhāsayaṃ viharitvā''ti.  ^b^cārikaṃ caramāno^eb^ti addhānagamanaṃ gacchanto. cārikā ca  nāmesā bhagavato duvidhā hoti turitacārikā ca, aturitacārikā ca.</p>
              <p>[03] tattha dūrepi bodhaneyyapuggalaṃ disvā tassa bodhanatthāya sahasā  gamanaṃ ^b^turitacārikā^eb^ nāma. sā mahākassapapaccuggamanādīsu  daṭṭhabbā. bhagavā hi mahākassapaṃ paccuggacchanto muhuttena tigāvutaṃ  maggaṃ agamāsi, āḷavakassatthāya tiṃsayojanaṃ, tathā aṅgulimālassa  ^a^P2.0149^ea^. pukkusātissa pana pañcacattālīsayojanaṃ,  mahākappinassa vīsayojanasataṃ, khadiravaniyassatthāya satta  yojanasatāni agamāsi; dhammasenāpatino saddhivihārikassa  vanavāsītissasāmaṇerassa tigāvutādhikaṃ vīsayojanasataṃ.</p>
              <p>[03] ekadivasaṃ kira thero, ``tissasāmaṇerassa santikaṃ, bhante,  gacchāmī''ti āha. bhagavā, ``ahampi gamissāmī''ti vatvā  āyasmantaṃ ānandaṃ āmantesi -- ``ānanda, vīsatisahassānaṃ  chaḷabhiññānaṃ ārocehi -- `bhagavā vanavāsītissasāmaṇerassa  santikaṃ gamissatī'''ti. tato dutiyadivase  vīsatisahassakhīṇāsavaparivuto ākāse uppatitvā  vīsayojanasatamatthake tassa gocaragāmadvāre otaritvā cīvaraṃ pārupi.  kammantaṃ gacchamānā manussā disvā, ``satthā, bho, āgato, mā  kammantaṃ agamitthā''ti vatvā āsanāni paññapetvā yāguṃ datvā  pānavattaṃ karontā, ``kuhiṃ, bhante, bhagavā gacchatī''ti daharabhikkhū  pucchiṃsu. upāsakā, na bhagavā aññattha gacchati, idheva  tissasāmaṇerassa dassanatthāya āgatoti ^a^V2.0054^ea^. te ``amhākaṃ kira  kulūpakattherassa dassanatthāya satthā āgato, no vata no thero  oramattako''ti somanassajātā ahesuṃ.</p>
              <p>[03] atha ^a^M2.0056^ea^ bhagavato bhattakiccapariyosāne sāmaṇero gāmaṃ piṇḍāya  caritvā ``upāsakā mahā bhikkhusaṅgho''ti pucchi. athassa te,  ``satthā, bhante, āgato''ti ārocesuṃ, so bhagavantaṃ upasaṅkamitvā  piṇḍapātena āpucchi. satthā tassa pattaṃ hatthena gahetvā, ``alaṃ,  tissa, niṭṭhitaṃ bhattakicca''nti āha. tato upajjhāyaṃ āpucchitvā  attano pattāsane nisīditvā bhattakiccamakāsi. athassa  bhattakiccapariyosāne satthā maṅgalaṃ vatvā nikkhamitvā gāmadvāre  ṭhatvā, ``kataro te, tissa, vasanaṭṭhānaṃ gamanamaggo''ti āha.  ``ayaṃ bhagavā''ti. maggaṃ desayamāno purato yāhi tissāti.  bhagavā kira sadevakassa lokassa maggadesako samānopi  ``sakalatigāvute magge sāmaṇeraṃ daṭṭhuṃ lacchāmī''ti taṃ  maggadesakamakāsi.</p>
              <p>[03] so attano vasanaṭṭhānaṃ gantvā bhagavato vattamakāsi. atha naṃ  bhagavā, ``kataro te, tissa, caṅkamo''ti ^a^P2.0150^ea^  pucchitvā tattha gantvā sāmaṇerassa nisīdanapāsāṇe nisīditvā,  ``tissa, imasmiṃ ṭhāne sukhaṃ vasasī''ti pucchi. so āha --  ``āma, bhante, imasmiṃ me ṭhāne vasantassa  sīhabyagghahatthimigamorādīnaṃ saddaṃ suṇato araññasaññā uppajjati,  tāya sukhaṃ vasāmī''ti. atha naṃ bhagavā, ``tissa, bhikkhusaṅghaṃ  sannipātehi, buddhadāyajjaṃ te dassāmī''ti vatvā sannipatite  bhikkhusaṅghe upasampādetvā attano vasanaṭṭhānameva agamāsīti. ayaṃ  ^b^turitacārikā^eb^ nāma.</p>
              <p>[03] yaṃ pana gāmanigamapaṭipāṭiyā devasikaṃ yojanaḍḍhayojanavasena  piṇḍapātacariyādīhi lokaṃ anuggaṇhantassa gamanaṃ, ayaṃ  ^b^aturitacārikā^eb^ nāma. imaṃ pana cārikaṃ caranto bhagavā  mahāmaṇḍalaṃ majjhimamaṇḍalaṃ antimamaṇḍalanti imesaṃ tiṇṇaṃ maṇḍalānaṃ  aññatarasmiṃ carati. tattha mahāmaṇḍalaṃ navayojanasatikaṃ,  majjhimamaṇḍalaṃ chayojanasatikaṃ, antimamaṇḍalaṃ tiyojanasatikaṃ.  yadā mahāmaṇḍale cārikaṃ caritukāmo hoti, mahāpavāraṇāya pavāretvā  pāṭipadadivase mahābhikkhusaṅghaparivāro nikkhamati. samantā  yojanasataṃ ekakolāhalaṃ ahosi, purimaṃ purimaṃ āgatā nimantetuṃ  labhanti; itaresu dvīsu maṇḍalesu sakkāro mahāmaṇḍale ^a^V2.0055^ea^ osarati. tatra  bhagavā tesu tesu gāmanigamesu ekāhaṃ dvīhaṃ vasanto mahājanaṃ  āmisapaṭiggahena anuggaṇhanto dhammadānena cassa vivaṭṭūpanissitaṃ  ^a^M2.0057^ea^ kusalaṃ vaḍḍhento navahi māsehi cārikaṃ pariyosāpeti.</p>
              <p>[03] sace pana antovasse bhikkhūnaṃ samathavipassanā taruṇā hoti,  mahāpavāraṇāya apavāretvā pavāraṇāsaṅgahaṃ datvā kattikapuṇṇamāya  pavāretvā migasirassa paṭhamadivase mahābhikkhusaṅghaparivāro  nikkhamitvā majjhimamaṇḍalaṃ osarati. aññenapi kāraṇena  majjhimamaṇḍale cārikaṃ caritukāmo catumāsaṃ vasitvāva nikkhamati.  vuttanayeneva itaresu dvīsu maṇḍalesu sakkāro majjhimamaṇḍale osarati.  bhagavā purimanayeneva lokaṃ anuggaṇhanto aṭṭhahi māsehi cārikaṃ  pariyosāpeti.</p>
              <p>[03] sace pana catumāsaṃ vuṭṭhavassassāpi bhagavato veneyyasattā  aparipakkindriyā honti, tesaṃ indriyaparipākaṃ āgamayamāno ^a^P2.0151^ea^  aparampi ekaṃ māsaṃ vā dviticatumāsaṃ vā tattheva vasitvā  mahābhikkhusaṅghaparivāro nikkhamati. vuttanayeneva itaresu dvīsu  maṇḍalesu sakkāro antomaṇḍale osarati. bhagavā purimanayeneva lokaṃ  anuggaṇhanto sattahi vā chahi vā pañcahi vā catūhi vā māsehi  cārikaṃ pariyosāpeti. iti imesu tīsu maṇḍalesu yattha katthaci  cārikaṃ caranto na cīvarādihetu carati. atha kho ye duggatā bālā  jiṇṇā byādhitā, te kadā tathāgataṃ āgantvā passissanti? mayi  pana cārikaṃ carante mahājano tathāgatadassanaṃ labhissati, tattha keci  cittāni pasādessanti, keci mālādīhi pūjessanti, keci  kaṭacchubhikkhaṃ dassanti, keci micchādassanaṃ pahāya sammādiṭṭhikā  bhavissanti, taṃ tesaṃ bhavissati dīgharattaṃ hitāya sukhāyāti evaṃ  lokānukampāya cārikaṃ carati.</p>
              <p>[03] apica catūhi kāraṇehi buddhā bhagavanto cārikaṃ caranti --  jaṅghāvihāravasena sarīraphāsukatthāya, atthuppattikālaṃ  abhikaṅkhanatthāya, bhikhūnaṃ sikkhāpadaṃ paññāpanatthāya, tattha tattha  paripākagatindriye bodhaneyyasatte bodhanatthāyāti. aparehipi catūhi  kāraṇehi buddhā bhagavanto cārikaṃ caranti -- buddhaṃ saraṇaṃ  gacchissantīti vā, dhammaṃ saraṇaṃ gacchissantīti vā, saṅghaṃ saraṇaṃ  gacchissantīti vā, mahatā dhammavassena catasso parisā  santappessāmīti vāti ^a^V2.0056^ea^. aparehi pañcahi kāraṇehi buddhā bhagavanto  cārikaṃ caranti ^a^M2.0058^ea^ -- pāṇātipātā viramissantīti vā, adinnādānā...  kāmesumicchācārā... musāvādā... surāmerayamajjapamādaṭṭhānā  viramissantīti vāti. aparehi aṭṭhahi kāraṇehi buddhā bhagavanto  cārikaṃ caranti -- paṭhamajjhānaṃ paṭilabhissantīti vā,  dutiyaṃ...pe0... nevasaññānāsaññāyatanasamāpattiṃ paṭilabhissantīti  vāti. aparehi aṭṭhahi kāraṇehi buddhā bhagavanto cārikaṃ caranti --  sotāpattimaggaṃ adhigamissantīti vā, sotāpattiphalaṃ...pe0...  arahattaphalaṃ sacchikarissantīti vāti. ayaṃ ^b^aturitacārikā,^eb^  sā idha adhippetā. sā panesā duvidhā hoti nibaddhacārikā,  anibaddhacārikā ^a^P2.0152^ea^ ca. tattha yaṃ ekasseva  bodhaneyyasattassa atthāya gacchati, ayaṃ nibaddhacārikā nāma. yaṃ  pana gāmanigamanagarapaṭipāṭivasena carati, ayaṃ anibaddhacārikā nāma.  esā idha adhippetā.</p>
              <p>[03] ^b^senāsanaṃ saṃsāmetvā^eb^ti senāsanaṃ paṭisāmetvā. taṃ pana  paṭisāmento thero na  cūḷapattamahāpatta-cūḷathālakamahāthālaka-paṭṭuṇṇacīvara-dukūlacīvarādīnaṃ  bhaṇḍikaṃ katvā sappitelādīnaṃ vā pana ghaṭe pūrāpetvā gabbhe nidahitvā  dvāraṃ pidhāya kuñcikamuddikādīni yojāpesi. ``sace na hoti  bhikkhu vā sāmaṇero vā ārāmiko vā upāsako vā, catūsu  pāsāṇesu mañce mañcaṃ āropetvā pīṭhe pīṭhaṃ āropetvā cīvaravaṃse vā  cīvararajjuyā vā upari puñjaṃ katvā dvāravātapānaṃ thaketvā  pakkamitabba''nti (cūḷava0 361) vacanato pana nevāsikaṃ bhikkhuṃ  āpucchanamattakeneva paṭisāmesi.</p>
              <p>[03] ^b^yena sāvatthi tena cārikaṃ pakkāmī^eb^ti satthu dassanakāmo  hutvā yena disābhāgena sāvatthi tena pakkāmi. pakkamanto ca na  suddhodanamahārājassa ārocāpetvā sappitelamadhuphāṇitādīni gāhāpetvā  pakkanto. yūthaṃ pahāya nikkhanto pana mattahatthī viya, asahāyakicco  sīho viya, pattacīvaramattaṃ ādāya ekakova pakkāmi. kasmā panesa  pañcasatehi attano antevāsikehi saddhiṃ rājagahaṃ agantvā idāni  nikkhantoti? rājagahaṃ kapilavatthuto dūraṃ saṭṭhiyojanāni, sāvatthi  pana pañcadasa. satthā rājagahato pañcacattālīsayojanaṃ āgantvā  sāvatthiyaṃ viharati, idāni āsanno jātoti sutvā nikkhamīti  akāraṇametaṃ. buddhānaṃ santikaṃ gacchanto hi esa yojanasahassampi  gaccheyya, tadā ^a^V2.0057^ea^ pana ^a^M2.0059^ea^ kāyaviveko na sakkā laddhunti. bahūhi saddhiṃ  gamanakāle hi ekasmiṃ gacchāmāti vadante eko idheva vasāmāti  vadati. ekasmiṃ vasāmāti vadante eko gacchāmāti vadati.  tasmā icchiticchitakkhaṇe samāpattiṃ appetvā nisīdituṃ vā  phāsukasenāsane kāyavivekaṃ laddhuṃ vā na sakkā hoti, ekakassa pana  taṃ sabbaṃ sulabhaṃ hotīti tadā agantvā idāni pakkāmi.</p>
              <p>[03] ^b^cārikaṃ^eb^ ^a^P2.0153^ea^ ^b^caramāno^eb^ti ettha  kiñcāpi ayaṃ cārikā nāma mahājanasaṅgahatthaṃ buddhānaṃyeva labbhati,  buddhe upādāya pana ruḷhīsaddena sāvakānampi vuccati kilañjādīhi  kataṃ bījanampi tālavaṇṭaṃ viya. ^b^yena bhagavā^eb^ti sāvatthiyā  avidūre ekasmiṃ gāmake piṇḍāya caritvā katabhattakicco jetavanaṃ  pavisitvā sāriputtattherassa vā mahāmoggallānattherassa vā vasanaṭṭhānaṃ  gantvā pāde dhovitvā makkhetvā pānīyaṃ vā pānakaṃ vā pivitvā thokaṃ  vissamitvā satthāraṃ passissāmīti cittampi anuppādetvā ujukaṃ  gandhakuṭipariveṇameva agamāsi. therassa hi satthāraṃ daṭṭhukāmassa  aññena bhikkhunā kiccaṃ natthi. tasmā rāhulaṃ vā ānandaṃ vā  gahetvā okāsaṃ kāretvā satthāraṃ passissāmīti evampi cittaṃ na  uppādesi.</p>
              <p>[03] thero hi sayameva buddhasāsane vallabho rañño  saṅgāmavijayamahāyodho viya. yathā hi tādisassa yodhassa rājānaṃ  daṭṭhukāmassa aññaṃ sevitvā dassanakammaṃ nāma natthi; vallabhatāya  sayameva passati. evaṃ theropi buddhasāsane vallabho, tassa aññaṃ  sevitvā satthudassanakiccaṃ natthīti pāde dhovitvā pādapuñchanamhi  puñchitvā yena bhagavā tenupasaṅkami. bhagavāpi ``paccūsakāleyeva  mantāṇiputto āgamissatī''ti addasa. tasmā gandhakuṭiṃ pavisitvā  sūcighaṭikaṃ adatvāva darathaṃ paṭippassambhetvā uṭṭhāya nisīdi. thero  kavāṭaṃ paṇāmetvā gandhakuṭiṃ pavisitvā bhagavantaṃ abhivādetvā ekamantaṃ  nisīdi. ^b^dhammiyā kathāyā^eb^ti bhagavā dhammiṃ kathaṃ kathento  cūḷagosiṅgasutte (ma0 ni0 1.325 ādayo) tiṇṇaṃ kulaputtānaṃ  sāmaggirasānisaṃsaṃ kathesi; sekkhasutte (ma0 ni0 2.22 ādayo)  āvasathānisaṃsaṃ, ghaṭikārasutte (ma0 ni0 2.282 ādayo)  satipaṭilābhikaṃ pubbenivāsappaṭisaṃyuttakathaṃ; raṭṭhapālasutte (ma0 ni0  2.304) cattāro ^a^M2.0060^ea^ dhammuddese, selasutte (ma0 ni0 2.396 ādayo)  pānakānisaṃsakathaṃ ^a^V2.0058^ea^, upakkilesasutte (ma0 ni0 3.236 ādayo)  bhaguttherassa dhammakathaṃ kathento ekībhāve ānisaṃsaṃ kathesi. imasmiṃ  pana rathavinīte āyasmato puṇṇassa kathento dasakathāvatthunissayaṃ  ^a^P2.0154^ea^ anantanayaṃ nāma dassesi puṇṇa, ayampi  appicchakathāyeva santosakathāyevāti. paṭisambhidāpattassa sāvakassa  velante ṭhatvā mahāsamudde hatthappasāraṇaṃ viya ahosi.</p>
              <p>[03] ^b^yena andhavana^eb^nti tadā kira pacchābhatte jetavanaṃ ākiṇṇaṃ  hoti, bahū khattiyabrāhmaṇādayo jetavanaṃ osaranti; rañño cakkavattissa  khandhāvāraṭṭhānaṃ viya hoti, na sakkā pavivekaṃ labhituṃ. andhavanaṃ pana  padhānagharasadisaṃ pavivittaṃ, tasmā yenandhavanaṃ tenupasaṅkami. kasmā  pana mahāthere na addasa? evaṃ kirassa ahosi -- ``sāyanhasamaye  āgantvā mahāthere disvā puna dasabalaṃ passissāmi, evaṃ mahātherānaṃ  ekaṃ upaṭṭhānaṃ bhavissati, satthu dve bhavissanti, tato satthāraṃ  vanditvā mama vasanaṭṭhānameva gamissāmī''ti. </p>
            </h4>
            <h4>
              <h4n> sattavisuddhipañhavaṇṇanā </h4n>
              <p>[03] 256^b^.^eb^ ^b^abhiṇhaṃ kittayamāno ahosī^eb^ti punappunaṃ  vaṇṇaṃ kittayamāno vihāsi. thero kira tato paṭṭhāya divase divase  saṅghamajjhe ``puṇṇo kira nāma mantāṇiputto catūhi parisāhi saddhiṃ  asaṃsaṭṭho, so dasabalassa dassanatthāya āgamissati; kacci nu kho  maṃ adisvāva gamissatī''ti theranavamajjhimānaṃ satikaraṇatthaṃ  āyasmato puṇṇassa guṇaṃ bhāsati. evaṃ kirassa ahosi --  ``mahallakabhikkhū nāma na sabbakālaṃ antovihāre honti; guṇakathāya  panassa kathitāya yo ca naṃ bhikkhuṃ passissati; so āgantvā  ārocessatī''ti. athāyaṃ therasseva saddhivihāriko taṃ āyasmantaṃ  mantāṇiputtaṃ pattacīvaramādāya gandhakuṭiṃ pavisantaṃ addasa. kathaṃ pana  naṃ esa aññāsīti? puṇṇa, puṇṇāti vatvā kathentassa bhagavato  dhammakathāya aññāsi -- ``ayaṃ so thero, yassa me upajjhāyo  abhiṇhaṃ kittayamāno hotī''ti. iti so āgantvā therassa  ārocesi. ^b^nisīdanaṃ ādāyā^eb^ti ^b^nisīdanaṃ^eb^ nāma sadasaṃ  vuccati avāyimaṃ. thero pana cammakhaṇḍaṃ gahetvā agamāsi.  ^b^piṭṭhito piṭṭhito^eb^ti ^a^M2.0061^ea^ pacchato pacchato. ^b^sīsānulokī^eb^ti  yo unnataṭṭhāne piṭṭhiṃ passanto ^a^V2.0059^ea^ ninnaṭṭhāne sīsaṃ passanto gacchati,  ayampi sīsānulokīti vuccati. tādiso hutvā anubandhi. thero  hi kiñcāpi saṃyatapadasaddatāya accāsanno hutvā gacchantopi padasaddena  na bādhati, ``nāyaṃ sammodanakālo''ti ^a^P2.0155^ea^ ñatvā  pana na accāsanno, andhavanaṃ nāma mahantaṃ, ekasmiṃ ṭhāne nilīnaṃ  apassantena, āvuso puṇṇa, puṇṇāti aphāsukasaddo kātabbo hotīti  nisinnaṭṭhānajānanatthaṃ nātidūre hutvā sīsānulokī agamāsi.  ^b^divāvihāraṃ nisīdī^eb^ti divāvihāratthāya nisīdi.</p>
              <p>[03] tattha āyasmāpi puṇṇo udiccabrāhmaṇajacco, sāriputtattheropi.  puṇṇattheropi suvaṇṇavaṇṇo, sāriputtattheropi. puṇṇattheropi  arahattaphalasamāpattisamāpanno, sāriputtattheropi. puṇṇattheropi  kappasatasahassaṃ abhinīhārasampanno, sāriputtattheropi  kappasatasahassādhikaṃ ekamasaṅkhyeyyaṃ. puṇṇattheropi paṭisambhidāpatto  mahākhīṇāsavo, sāriputtattheropi. iti ekaṃ kanakaguhaṃ paviṭṭhā dve  sīhā viya, ekaṃ vijambhanabhūmiṃ otiṇṇā dve byagghā viya, ekaṃ  supupphitasālavanaṃ paviṭṭhā dve chaddantanāgarājāno viya, ekaṃ  simbalivanaṃ paviṭṭhā dve supaṇṇarājāno viya, ekaṃ naravāhanayānaṃ  abhiruḷhā dve vessavaṇā viya, ekaṃ paṇḍukambalasilaṃ abhinisinnā dve  sakkā viya, ekavimānabbhantaragatā dve hāritamahābrahmāno viya ca te  dvepi brāhmaṇajaccā dvepi suvaṇṇavaṇṇā dvepi samāpattilābhino dvepi  abhinīhārasampannā dvepi paṭisambhidāpattā mahākhīṇāsavā ekaṃ  vanasaṇḍaṃ anupaviṭṭhā taṃ vanaṭṭhānaṃ sobhayiṃsu.</p>
              <p>[03] ^b^bhagavati no, āvuso, brahmacariyaṃ vussatī^eb^ti, āvuso, kiṃ  amhākaṃ bhagavato santike āyasmatā brahmacariyaṃ vussatīti? idaṃ  āyasmā sāriputto tassa bhagavati brahmacariyavāsaṃ jānantopi  kathāsamuṭṭhāpanatthaṃ pucchi. purimakathāya hi appatiṭṭhitāya  pacchimakathā na jāyati, tasmā evaṃ pucchi. thero anujānanto  ``evamāvuso''ti āha. athassa pañhavissajjanaṃ sotukāmo āyasmā  sāriputto ``kiṃ nu kho āvuso sīlavisuddhatthaṃ bhagavati brahmacariyaṃ  vussatī''ti paṭipāṭiyā satta visuddhiyo pucchi. tāsaṃ vitthārakathā  ^b^visuddhimagge^eb^ vuttā. āyasmā pana puṇṇo ^a^M2.0062^ea^ yasmā  catupārisuddhisīlādīsu ṭhitassāpi brahmacariyavāso matthakaṃ na  pāpuṇāti, tasmā, ``no hidaṃ, āvuso''ti sabbaṃ paṭikkhipi.</p>
              <p>[03] ^b^kimatthaṃ^eb^ ^a^V2.0060^ea^ ^a^P2.0156^ea^ ^b^carahāvuso^eb^ti yadi  sīlavisuddhiādīnaṃ atthāya brahmacariyaṃ na vussati, atha kimatthaṃ  vussatīti pucchi. ^b^anupādāparinibbānatthaṃ kho, āvuso^eb^ti  ettha ^b^anupādāparinibbānaṃ^eb^ nāma appaccayaparinibbānaṃ. dvedhā  upādānāni gahaṇūpādānañca paccayūpādānañca. ^b^gahaṇūpādānaṃ^eb^ nāma  kāmupādānādikaṃ catubbidhaṃ, ^b^paccayūpādānaṃ^eb^ nāma avijjāpaccayā  saṅkhārāti evaṃ vuttapaccayā. tattha gahaṇūpādānavādino ācariyā  anupādāparinibbānanti catūsu upādānesu aññatarenāpi kañci dhammaṃ  aggahetvā pavattaṃ arahattaphalaṃ anupādāparinibbānanti kathenti. tañhi  na ca upādānasampayuttaṃ hutvā kañci dhammaṃ upādiyati, kilesānañca  parinibbutante jātattā parinibbānanti vuccati. paccayūpādānavādino  pana anupādāparinibbānanti appaccayaparinibbānaṃ. paccayavasena  anuppannaṃ asaṅkhataṃ amatadhātumeva anupādāparinibbānanti kathenti.  ayaṃ anto, ayaṃ koṭi, ayaṃ niṭṭhā. appaccayaparinibbānaṃ pattassa  hi brahmacariyavāso matthakaṃ patto nāma hoti, tasmā thero  ``anupādāparinibbānattha''nti āha. atha naṃ anuyuñjanto āyasmā  sāriputto ``kiṃ nu kho, āvuso, sīlavisuddhi  anupādāparinibbāna''nti puna pucchaṃ ārabhi. </p>
              <p>[03] 258^b^.^eb^ theropi sabbaparivattesu tatheva paṭikkhipitvā  pariyosāne dosaṃ dassento ^b^sīlavisuddhiṃ ce, āvuso^eb^tiādimāha.  tattha ^b^paññapeyyā^eb^ti yadi paññapeyya. ^b^saupādānaṃyeva  samānaṃ anupādāparinibbānaṃ paññapeyyā^eb^ti saṅgahaṇadhammameva  niggahaṇadhammaṃ sappaccayadhammameva appaccayadhammaṃ saṅkhatadhammameva  asaṅkhatadhammanti paññapeyyāti attho. ñāṇadassanavisuddhiyaṃ pana  sappaccayadhammameva appaccayadhammaṃ saṅkhatadhammameva asaṅkhatadhammanti  paññapeyyāti ayameva attho gahetabbo. ^b^puthujjano hi,  āvuso^eb^ti ettha vaṭṭānugato lokiyabālaputhujjano daṭṭhabbo. so hi  catupārisuddhisīlamattassāpi abhāvato sabbaso aññatra imehi dhammehi.  ^b^tena hī^eb^ti yena kāraṇena ekacce paṇḍitā upamāya atthaṃ  jānanti, tena kāraṇena upamaṃ te karissāmīti ^a^P2.0157^ea^  attho. </p>
            </h4>
            <h4>
              <h4n> sattarathavinītavaṇṇanā </h4n>
              <p>[03] 259^b^.^eb^ ^b^satta^eb^ ^a^M2.0063^ea^ ^b^rathavinītānī^eb^ti  vinītāssājāniyayutte satta rathe. ^b^yāvadeva,  cittavisuddhatthā^eb^ti ^a^V2.0061^ea^, āvuso, ayaṃ sīlavisuddhi nāma, yāvadeva,  cittavisuddhatthā. ^b^cittavisuddhatthā^eb^ti nissakkavacanametaṃ. ayaṃ  panettha attho, yāvadeva, cittavisuddhisaṅkhātā atthā, tāva ayaṃ  sīlavisuddhi nāma icchitabbā. yā pana ayaṃ cittavisuddhi, esā  sīlavisuddhiyā attho, ayaṃ koṭi, idaṃ pariyosānaṃ, cittavisuddhiyaṃ  ṭhitassa hi sīlavisuddhikiccaṃ kataṃ nāma hotīti. esa nayo  sabbapadesu.</p>
              <p>[03] idaṃ panettha opammasaṃsandanaṃ -- rājā pasenadi kosalo viya  hi jarāmaraṇabhīruko yogāvacaro daṭṭhabbo. sāvatthinagaraṃ viya  sakkāyanagaraṃ, sāketanagaraṃ viya nibbānanagaraṃ, rañño sākete  vaḍḍhiāvahassa sīghaṃ gantvā pāpuṇitabbassa accāyikassa kiccassa  uppādakālo viya yogino anabhisametānaṃ catunnaṃ ariyasaccānaṃ  abhisamayakiccassa uppādakālo. satta rathavinītāni viya satta  visuddhiyo, paṭhamaṃ rathavinītaṃ āruḷhakālo viya sīlavisuddhiyaṃ  ṭhitakālo, paṭhamarathavinītādīhi dutiyādīni āruḷhakālo viya  sīlavisuddhiādīhi cittavisuddhiādīsu ṭhitakālo. sattamena  rathavinītena sākete antepuradvāre oruyha uparipāsāde  ñātimittagaṇaparivutassa surasabhojanaparibhogakālo viya yogino  ñāṇadassanavisuddhiyā sabbakilese khepetvā dhammavarapāsādaṃ āruyha  paropaṇṇāsakusaladhammaparivārassa nibbānārammaṇaṃ phalasamāpattiṃ  appetvā nirodhasayane nisinnassa lokuttarasukhānubhavanakālo daṭṭhabbo.</p>
              <p>[03] iti āyasmantaṃ puṇṇaṃ dasakathāvatthulābhiṃ  dhammasenāpatisāriputtatthero satta visuddhiyo pucchi. āyasmā puṇṇo  dasa kathāvatthūni vissajjesi. evaṃ pucchanto pana dhammasenāpati kiṃ  jānitvā pucchi, udāhu ajānitvā? titthakusalo vā pana hutvā  visayasmiṃ pucchi, udāhu atitthakusalo hutvā avisayasmiṃ?  puṇṇattheropi ca kiṃ jānitvā vissajjesi, udāhu ajānitvā?  titthakusalo vā pana hutvā visayasmiṃ vissajjesi, udāhu  atitthakusalo hutvā avisayeti? jānitvā titthakusalo hutvā  visaye pucchīti hi vadamāno dhammasenāpatiṃyeva vadeyya. jānitvā  titthakusalo hutvā ^a^P2.0158^ea^ visaye vissajjesīti  vadamāno puṇṇattheraṃyeva ^a^M2.0064^ea^ vadeyya. yañhi visuddhīsu saṃkhittaṃ, taṃ  kathāvatthūsu vitthiṇṇaṃ. yaṃ kathāvatthūsu saṃkhittaṃ, taṃ visuddhīsu  vitthiṇṇaṃ. tadaminā nayena veditabbaṃ.</p>
              <p>[03] visuddhīsu ^a^V2.0062^ea^ hi ekā sīlavisuddhi cattāri kathāvatthūni hutvā  āgatā appicchakathā santuṭṭhikathā asaṃsaggakathā, sīlakathāti. ekā  cittavisuddhi tīṇi kathāvatthūni hutvā āgatā -- pavivekakathā,  vīriyārambhakathā, samādhikathāti, evaṃ tāva yaṃ visuddhīsu saṃkhittaṃ, taṃ  kathāvatthūsu vitthiṇṇaṃ. kathāvatthūsu pana ekā paññākathā pañca  visuddhiyo hutvā āgatā -- diṭṭhivisuddhi, kaṅkhāvitaraṇavisuddhi,  maggāmaggañāṇadassanavisuddhi, paṭipadāñāṇadassanavisuddhi,  ñāṇadassanavisuddhīti, evaṃ yaṃ kathāvatthūsu saṃkhittaṃ, taṃ visuddhīsu  vitthiṇṇaṃ. tasmā sāriputtatthero satta visuddhiyo pucchanto na aññaṃ  pucchi, dasa kathāvatthūniyeva pucchi. puṇṇattheropi satta visuddhiyo  vissajjento na aññaṃ vissajjesi, dasa kathāvatthūniyeva  vissajjesīti. iti ubhopete jānitvā titthakusalā hutvā visayeva  pañhaṃ pucchiṃsu ceva vissajjesuṃ cāti veditabbo. </p>
              <p>[03] 260^b^.^eb^ ^b^ko nāmo āyasmā^eb^ti na thero tassa nāmaṃ  na jānāti. jānantoyeva pana sammodituṃ labhissāmīti pucchi.  ^b^kathañca panāyasmanta^eb^nti idaṃ pana thero sammodamāno āha.  ^b^mantāṇiputto^eb^ti mantāṇiyā brāhmaṇiyā putto. ^b^yathā  ta^eb^nti ettha ^b^ta^eb^nti nipātamattaṃ, yathā sutavatā sāvakena  byākātabbā, evameva byākatāti ayamettha saṅkhepattho.  ^b^anumassa anumassā^eb^ti dasa kathāvatthūni ogāhetvā  anupavisitvā. ^b^celaṇḍupakenā^eb^ti ettha ^b^celaṃ^eb^ vuccati vatthaṃ,  ^b^aṇḍupakaṃ^eb^ cumbaṭakaṃ. vatthacumbaṭakaṃ sīse katvā āyasmantaṃ tattha  nisīdāpetvā pariharantāpi sabrahmacārī dassanāya labheyyuṃ, evaṃ  laddhadassanampi tesaṃ lābhāyevāti aṭṭhānaparikappena abhiṇhadassanassa  upāyaṃ dassesi. evaṃ apariharantena hi pañhaṃ vā pucchitukāmena  dhammaṃ vā sotukāmena ``thero kattha ṭhito kattha nisinno''ti  ^a^P2.0159^ea^ pariyesantena caritabbaṃ hoti. evaṃ pariharantā  pana icchiticchitakkhaṇeyeva sīsato oropetvā mahārahe āsane  nisīdāpetvā sakkā honti pañhaṃ vā pucchituṃ dhammaṃ vā sotuṃ. iti  aṭṭhānaparikappena abhiṇhadassanassa upāyaṃ dassesi.</p>
              <p>[03] ^b^sāriputtoti ca pana ma^eb^nti sāriyā brāhmaṇiyā puttoti ca  pana evaṃ maṃ sabrahmacārī jānanti. ^b^satthukappenā^eb^ti  satthusadisena. iti ekapadeneva āyasmā ^a^M2.0065^ea^ puṇṇo sāriputtattheraṃ  candamaṇḍalaṃ āhacca ṭhapento viya ukkhipi. therassa hi imasmiṃ  ṭhāne ekantadhammakathikabhāvo pākaṭo ^a^V2.0063^ea^ ahosi. amaccañhi purohitaṃ  mahantoti vadamāno rājasadisoti vadeyya, goṇaṃ hatthippamāṇoti,  vāpiṃ samuddappamāṇoti, ālokaṃ candimasūriyālokappamāṇoti, ito  paraṃ etesaṃ mahantabhāvakathā nāma natthi. sāvakampi mahāti vadanto  satthupaṭibhāgoti vadeyya, ito paraṃ tassa mahantabhāvakathā nāma natthi.  iccāyasmā puṇṇo ekapadeneva theraṃ candamaṇḍalaṃ āhacca ṭhapento viya  ukkhipi.</p>
              <p>[03] ^b^ettakampi no nappaṭibhāseyyā^eb^ti paṭisambhidāpattassa  appaṭibhānaṃ nāma natthi. yā panāyaṃ upamā āhaṭā, taṃ na  āhareyyāma, atthameva katheyyāma. upamā hi ajānantānaṃ  āharīyatīti ayamettha adhippāyo. aṭṭhakathāyaṃ pana idampi  paṭikkhipitvā upamā nāma buddhānampi santike āharīyati, theraṃ  panesa apacāyamāno evamāhāti.</p>
              <p>[03] ^b^anumassa anumassa pucchitā^eb^ti dasa kathāvatthūni  ogāhetvā ogāhetvā pucchitā. kiṃ pana pañhassa pucchanaṃ bhāriyaṃ,  udāhu vissajjananti? uggahetvā pucchanaṃ no bhāriyaṃ, vissajjanaṃ  pana bhāriyaṃ. sahetukaṃ vā sakāraṇaṃ katvā pucchanampi vissajjanampi  bhāriyameva. ^b^samanumodiṃsū^eb^ti samacittā hutvā anumodiṃsu.  iti yathānusandhināva desanā niṭṭhitāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] rathavinītasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. nivāpasuttavaṇṇanā </h3n>
            <h4>
              <h4n> </h4n>
              <p>[03] 261^b^.^eb^ ^b^evaṃ^eb^ ^a^V2.0064^ea^ ^b^me suta^eb^nti nivāpasuttaṃ. tattha  ^b^nevāpiko^eb^ti yo migānaṃ gahaṇatthāya araññe tiṇabījāni vapati  ``idaṃ tiṇaṃ ^a^P2.0160^ea^ khādituṃ āgate mige sukhaṃ  gaṇhissāmī''ti. ^b^nivāpa^eb^nti vappaṃ. ^b^nivutta^eb^nti vapitaṃ.  ^b^migajātā^eb^ti migaghaṭā. ^b^anupakhajjā^eb^ti anupavisitvā.  ^b^mucchitā^eb^ti taṇhāmucchanāya mucchitā, taṇhāya hadayaṃ  pavisitvā mucchanākāraṃ pāpitāti ^a^M2.0066^ea^ attho. ^b^madaṃ  āpajjissantī^eb^ti mānamadaṃ āpajjissanti. ^b^pamāda^eb^nti  vissaṭṭhasatibhāvaṃ. ^b^yathākāmakaraṇīyā bhavissantī^eb^ti yathā  icchissāma, tathā kātabbā bhavissanti. ^b^imasmiṃ nivāpe^eb^ti  imasmiṃ nivāpaṭṭhāne. ekaṃ kira nivāpatiṇaṃ nāma atthi  nidāghabhaddakaṃ, taṃ yathā yathā nidāgho hoti, tathā tathā nīvāravanaṃ  viya meghamālā viya ca ekagghanaṃ hoti, taṃ luddakā ekasmiṃ  udakaphāsukaṭṭhāne kasitvā vapitvā vatiṃ katvā dvāraṃ yojetvā  rakkhanti. atha yadā mahānidāghe sabbatiṇāni sukkhāni honti,  jivhātemanamattampi udakaṃ dullabhaṃ hoti, tadā migajātā sukkhatiṇāni  ceva purāṇapaṇṇāni ca khādantā kampamānā viya vicarantā  nivāpatiṇassa gandhaṃ ghāyitvā vadhabandhanādīni agaṇayitvā vatiṃ  ajjhottharantā pavisanti. tesañhi nivāpatiṇaṃ ativiya piyaṃ hoti  manāpaṃ. nevāpiko te disvā dve tīṇi divasāni pamatto viya  hoti, dvāraṃ vivaritvā tiṭṭhati. antonivāpaṭṭhāne tahiṃ tahiṃ  udakāavāṭakāpi honti, migā vivaṭadvārena pavisitvā khāditamattakaṃ  pivitamattakameva katvā pakkamanti, punadivase kiñci na karontīti  kaṇṇe cālayamānā khāditvā pivitvā ataramānā gacchanti, punadivase  koci kiñci kattā natthīti yāvadatthaṃ khāditvā pivitvā  maṇḍalagumbaṃ pavisitvā nipajjanti. luddakā tesaṃ pamattabhāvaṃ jānitvā  dvāraṃ pidhāya samparivāretvā koṭito paṭṭhāya koṭṭetvā gacchanti, evaṃ  te tasmiṃ nivāpe nevāpikassa yathākāmakaraṇīyā bhavanti. </p>
              <p>[03] 262^b^.^eb^ ^b^tatra, bhikkhave^eb^ti, bhikkhave, tesu  migajātesu. ^b^paṭhamā migajātā^eb^ti, migajātā paṭhamadutiyā nāma  natthi. bhagavā pana āgatapaṭipāṭivasena kappetvā paṭhamā, dutiyā,  tatiyā ^a^V2.0065^ea^, catutthāti nāmaṃ āropetvā dassesi. ^b^iddhānubhāvā^eb^ti  yathākāmaṃ kattabbabhāvato; vasībhāvoyeva hi ettha iddhīti ca  ānubhāvoti ca adhippeto. </p>
              <p>[03] 263^b^.^eb^ ^b^bhayabhogā^eb^ti ^a^P2.0161^ea^ bhayena  bhogato. ^b^balavīriya^eb^nti aparāparaṃ sañcaraṇavāyodhātu, sā  parihāyīti attho. </p>
              <p>[03] 264^b^.^eb^ ^b^upanissāya āsayaṃ kappeyyāmā^eb^ti anto  nipajjitvā khādantānampi bhayameva, bāhirato āgantvā khādantānampi  bhayameva, mayaṃ pana amuṃ nivāpaṭṭhānaṃ nissāya ekamante āsayaṃ  kappeyyāmāti cintayiṃsu. ^b^upanissāya^eb^ ^a^M2.0067^ea^ ^b^āsayaṃ kappayiṃsū^eb^ti  luddakā nāma na sabbakālaṃ appamattā honti. mayaṃ tattha tattha  maṇḍalagumbesu ceva vatipādesu ca nipajjitvā etesu mukhadhovanatthaṃ vā  āhārakiccakaraṇatthaṃ vā pakkantesu nivāpavatthuṃ pavisitvā khāditamattaṃ  katvā amhākaṃ vasanaṭṭhānaṃ pavisissāmāti nivāpavatthuṃ upanissāya  gahanesu gumbavatipādādīsu āsayaṃ kappayiṃsu. ^b^bhuñjiṃsū^eb^ti  vuttanayena luddakānaṃ pamādakālaṃ ñatvā sīghaṃ sīghaṃ pavisitvā bhuñjiṃsu.  ^b^ketabino^eb^ti sikkhitakerāṭikā. ^b^iddhimantā^eb^ti  iddhimanto viya. ^b^parajanā^eb^ti yakkhā. ime na migajātāti.  ^b^āgatiṃ vā gatiṃ vā^eb^ti iminā nāma ṭhānena āgacchanti,  amutra gacchantīti idaṃ nesaṃ na jānāma. ^b^daṇḍavākarāhī^eb^ti  daṇḍavākarajālehi. ^b^samantā sappadesaṃ anuparivāresu^eb^nti  atimāyāvino ete, na dūraṃ gamissanti, santikeyeva nipannā  bhavissantīti nivāpakkhettassa samantā sappadesaṃ mahantaṃ okāsaṃ  anuparivāresuṃ. ^b^addasaṃsū^eb^ti evaṃ parivāretvā vākarajālaṃ  samantato cāletvā olokentā addasaṃsu. ^b^yattha te^eb^ti yasmiṃ  ṭhāne te gāhaṃ agamaṃsu, taṃ ṭhānaṃ addasaṃsūti attho. </p>
              <p>[03] 265^b^.^eb^ ^b^yaṃnūna mayaṃ yattha agatī^eb^ti te kira evaṃ  cintayiṃsu -- ``anto nipajjitvā anto khādantānampi bhayameva,  bāhirato āgantvā khādantānampi santike vasitvā khādantānampi  bhayameva, tepi hi vākarajālena parikkhipitvā gahitāyevā''ti, tena  tesaṃ etadahosi -- ``yaṃnūna mayaṃ yattha nevāpikassa ca  nevāpikaparisāya ca agati avisayo, tattha tattha seyyaṃ  kappeyyāmā''ti. ^b^aññe ghaṭṭessantī^eb^ti tato tato dūrataravāsino  aññe ghaṭṭessanti. ^b^te ghaṭṭitā aññe^eb^ti tepi ghaṭṭitā aññe tato  ^a^P2.0162^ea^ dūrataravāsino ghaṭṭessanti. ^b^evaṃ imaṃ^eb^  ^a^V2.0066^ea^ ^b^nivāpaṃ  nivuttaṃ sabbaso migajātā parimuccissantī^eb^ti evaṃ imaṃ amhehi  nivuttaṃ nivāpaṃ sabbe migaghaṭā migasaṅghā vissajjessanti  pariccajissanti. ^b^ajjhupekkheyyāmā^eb^ti tesaṃ gahaṇe abyāvaṭā  bhaveyyāmāti; yathā tathā āgacchantesu hi taruṇapotako vā mahallako  vā dubbalo vā yūthaparihīno vā sakkā honti laddhuṃ, anāgacchantesu  kiñci natthi. ^b^ajjhupekkhiṃsu kho, bhikkhave^eb^ti evaṃ cintetvā  abyāvaṭāva ahesuṃ. </p>
              <p>[03] 267^b^.^eb^ ^b^amuṃ^eb^ ^a^M2.0068^ea^ ^b^nivāpaṃ nivuttaṃ mārassa amūni ca  lokāmisānī^eb^ti ettha nivāpoti vā lokāmisānīti vā  vaṭṭāmisabhūtānaṃ pañcannaṃ kāmaguṇānametaṃ adhivacanaṃ. māro na ca  bījāni viya kāmaguṇe vapento āhiṇḍati, kāmaguṇagiddhānaṃ pana  upari vasaṃ vatteti, tasmā kāmaguṇā mārassa nivāpā nāma honti.  tena vuttaṃ -- ``amuṃ nivāpaṃ nivuttaṃ mārassā''ti. ^b^na  parimucciṃsu mārassa iddhānubhāvā^eb^ti mārassa vasaṃ gatā ahesuṃ,  yathākāmakaraṇīyā. ayaṃ saputtabhariyapabbajjāya āgataupamā. </p>
              <p>[03] 268^b^.^eb^ ^b^cetovimutti parihāyī^eb^ti ettha  ^b^cetovimutti^eb^ nāma araññe vasissāmāti uppannājjhāsayo; so  parihāyīti attho. ^b^tathūpame ahaṃ ime dutiye^eb^ti ayaṃ  brāhmaṇadhammikapabbajjāya upamā. brāhmaṇā hi aṭṭhacattālīsavassāni  komārabrahmacariyaṃ caritvā vaṭṭupacchedabhayena paveṇiṃ ghaṭayissāmāti dhanaṃ  pariyesitvā bhariyaṃ gahetvā agāramajjhe vasantā ekasmiṃ putte jāte  ``amhākaṃ putto jāto vaṭṭaṃ na ucchinnaṃ paveṇi ghaṭitā''ti puna  nikkhamitvā pabbajanti vā tameva vā sa'kalattavāsaṃ vasanti. </p>
              <p>[03] 269^b^.^eb^ ^b^evañhi te, bhikkhave, tatiyāpi  samaṇabrāhmaṇā na parimucciṃsū^eb^ti purimā viya tepi mārassa  iddhānubhāvā na mucciṃsu; yathākāmakaraṇīyāva ahesuṃ. kiṃ pana te  akaṃsūti? gāmanigamarājadhāniyo osaritvā tesu tesu  ārāmauyyānaṭṭhānesu assamaṃ māpetvā nivasantā kuladārake  hatthiassarathasippādīni nānappakārāni sippāni sikkhāpesuṃ. iti  te vākarajālena tatiyā migajātā viya mārassa pāpimato ^a^P2.0163^ea^  diṭṭhijālena parikkhipitvā yathākāmakaraṇīyā ahesuṃ. </p>
              <p>[03] 270^b^.^eb^ ^b^tathūpame^eb^ ^a^V2.0067^ea^ ^b^ahaṃ ime catutthe^eb^ti ayaṃ imassa  sāsanassa upamā āhaṭā. </p>
              <p>[03] 271^b^.^eb^ ^b^andhamakāsi māra^eb^nti na mārassa  akkhīni bhindi. vipassanāpādakajjhānaṃ samāpannassa pana  bhikkhuno imaṃ nāma ārammaṇaṃ nissāya cittaṃ vattatīti māro  passituṃ na sakkoti. tena vuttaṃ -- ``andhamakāsi māra''nti.  ^b^apadaṃ vadhitvā māracakkhu^eb^nti teneva pariyāyena yathā mārassa  cakkhu apadaṃ ^a^M2.0069^ea^ hoti nippadaṃ, appatiṭṭhaṃ, nirārammaṇaṃ, evaṃ vadhitvāti  attho. ^b^adassanaṃ gato pāpimato^eb^ti teneva pariyāyena mārassa  pāpimato adassanaṃ gato. na hi so attano maṃsacakkhunā tassa  vipassanāpādakajjhānaṃ samāpannassa bhikkhuno ñāṇasarīraṃ daṭṭhuṃ sakkoti.  ^b^paññāya cassa disvā āsavā parikkhīṇā hontī^eb^ti  maggapaññāya cattāri ariyasaccāni disvā cattāro āsavā  parikkhīṇā honti. ^b^tiṇṇo loke visattika^eb^nti loke  sattavisattabhāvena visattikāti evaṃ saṅkhaṃ gataṃ. atha vā  ``visattikāti kenaṭṭhena visattikā? visatāti visattikā  visaṭāti visattikā, vipulāti visattikā, visālāti visattikā,  visamāti visattikā, visakkatīti visattikā, visaṃ haratīti  visattikā, visaṃvādikāti visattikā, visamūlāti visattikā,  visaphalāti visattikā, visaparibhogāti visattikā, visālā vā  pana sā taṇhā rūpe sadde gandhe rase phoṭṭhabbe''ti (mahāni0 3;  cūḷani0 mettagūmāṇavapucchāniddesa 22, khaggavisāṇasuttaniddesa 124)  visattikā. evaṃ visattikāti saṅkhaṃ gataṃ taṇhaṃ tiṇṇo nittiṇṇo  uttiṇṇo. tena vuccati -- ``tiṇṇo loke visattika''nti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] nivāpasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. pāsarāsisuttavaṇṇanā </h3n>
            <h4>
              <h4n> </h4n>
              <p>[03] 272^b^.^eb^ ^b^evaṃ^eb^ ^a^V2.0068^ea^ ^b^me suta^eb^nti pāsarāsisuttaṃ. tattha  ^b^sādhu mayaṃ, āvuso^eb^ti āyācantā bhaṇanti. ete kira  pañcasatā bhikkhū janapadavāsino ``dasabalaṃ passissāmā''ti  sāvatthiṃ anuppattā. satthudassanaṃ pana etehi laddhaṃ, dhammiṃ kathaṃ na  tāva suṇanti. te satthugāravena ``amhākaṃ, bhante ^a^P2.0164^ea^,  dhammakathaṃ kathethā''ti vattuṃ na sakkonti. buddhā hi garū  honti, ekacāriko sīho migarājā viya, pabhinnakuñjaro viya,  phaṇakatāasīviso viya, mahāaggikkhandho viya ca durāsadā vuttampi  cetaṃ -- </p>
              <p>[21] ``āsīviso yathā ghoro, migarājāva kesarī. </p>
              <p>[22] nāgova kuñjaro dantī, evaṃ buddhā durāsadā''ti..</p>
              <p>[03] evaṃ ^a^M2.0070^ea^ durāsadaṃ satthāraṃ te bhikkhū sayaṃ yācituṃ asakkontā  āyasmantaṃ ānandaṃ yācamānā ``sādhu mayaṃ, āvuso''ti āhaṃsu.</p>
              <p>[03] ^b^appeva nāmā^eb^ti api nāma labheyyātha. kasmā pana thero  te bhikkhū ``rammakassa brāhmaṇassa assamaṃ upasaṅkameyyāthā''ti āha?  pākaṭakiriyatāya. dasabalassa hi kiriyā therassa pākaṭā hoti;  jānāti thero, ``ajja satthā jetavane vasitvā pubbārāme divāvihāraṃ  karissati; ajja pubbārāme vasitvā jetavane divāvihāraṃ karissati;  ajja ekakova piṇḍāya pavisissati; ajja bhikkhusaṅghaparivuto  imasmiṃ kāle janapadacārikaṃ nikkhamissatī''ti. kiṃ panassa evaṃ  jānanatthaṃ cetopariyañāṇaṃ atthīti? natthi. anumānabuddhiyā pana  katakiriyāya nayaggāhena jānāti. yañhi divasaṃ bhagavā jetavane  vasitvā pubbārāme divāvihāraṃ kātukāmo hoti, tadā  senāsanaparikkhārabhaṇḍānaṃ paṭisāmanākāraṃ dasseti, thero  sammajjanisaṅkārachaḍḍanakādīni paṭisāmeti. pubbārāme vasitvā  jetavanaṃ divāvihārāya āgamanakālepi eseva nayo.</p>
              <p>[03]  yadā ^a^V2.0069^ea^ pana ekako piṇḍāya pavisitukāmo hoti, tadā pātova  sarīrapaṭijagganaṃ katvā gandhakuṭiṃ pavisitvā dvāraṃ pidhāya  phalasamāpattiṃ appetvā nisīdati. thero ``ajja bhagavā  bodhaneyyabandhavaṃ disvā nisinno''ti tāya saññāya ñatvā ``ajja,  āvuso, bhagavā ekako pavisitukāmo, tumhe bhikkhācārasajjā  hothā''ti bhikkhūnaṃ saññaṃ deti. yadā pana bhikkhusaṅghaparivāro  pavisitukāmo hoti, tadā gandhakuṭidvāraṃ upaḍḍhapidahitaṃ katvā  phalasamāpattiṃ appetvā nisīdati, thero tāya saññāya ñatvā  pattacīvaraggahaṇatthāya bhikkhūnaṃ ^a^P2.0165^ea^ saññaṃ deti.  yadā janapadacārikaṃ nikkhamitukāmo hoti, tadā ekaṃ dve ālope  atirekaṃ bhuñjati, sabbakālaṃ caṅkamanañcāruyha aparāparaṃ caṅkamati, thero  tāya saññāya ñatvā ``bhagavā, āvuso, janapadacārikaṃ caritukāmo,  tumhākaṃ kattabbaṃ karothā''ti bhikkhūnaṃ saññaṃ deti.</p>
              <p>[03] bhagavā paṭhamabodhiyaṃ vīsati vassāni anibaddhavāso ahosi,  pacchā pañcavīsati vassāni abbokiṇṇaṃ sāvatthiṃyeva upanissāya  vasanto ekadivase ^a^M2.0071^ea^ dve ṭhānāni paribhuñjati. jetavane rattiṃ vasitvā  punadivase bhikkhusaṅghaparivuto dakkhiṇadvārena sāvatthiṃ piṇḍāya  pavisitvā pācīnadvārena nikkhamitvā pubbārāme divāvihāraṃ karoti.  pubbārāme rattiṃ vasitvā punadivase pācīnadvārena sāvatthiṃ piṇḍāya  pavisitvā dakkhiṇadvārena nikkhamitvā jetavane divāvihāraṃ karoti.  kasmā? dvinnaṃ kulānaṃ anukampāya. manussattabhāve ṭhitena hi  anāthapiṇḍikena viya aññena kenaci, mātugāmattabhāve ṭhitāya ca  visākhāya viya aññāya itthiyā tathāgataṃ uddissa dhanapariccāgo  kato nāma natthi, tasmā bhagavā tesaṃ anukampāya ekadivase imāni  dve ṭhānāni paribhuñjati. tasmiṃ pana divase jetavane vasi, tasmā  thero -- ``ajja bhagavā sāvatthiyaṃ piṇḍāya caritvā sāyanhakāle  gattāni parisiñcanatthāya pubbakoṭṭhakaṃ gamissati; athāhaṃ gattāni  parisiñcitvā ṭhitaṃ bhagavantaṃ yācitvā rammakassa brāhmaṇassa assamaṃ  gahetvā gamissāmi. evamime bhikkhū bhagavato sammukhā labhissanti  dhammakathaṃ savanāyā''ti cintetvā te bhikkhū evamāha.</p>
              <p>[03] ^b^migāramātupāsādo^eb^ti visākhāya pāsādo. sā hi  migārena seṭṭhinā mātuṭṭhāne ṭhapitattā ^b^migāramātā^eb^ti vuccati.  ^b^paṭisallānā vuṭṭhito^eb^ti tasmiṃ kira pāsāde dvinnaṃ mahāsāvakānaṃ  sirigabbhānaṃ ^a^V2.0070^ea^ majjhe bhagavato sirigabbho ahosi. thero dvāraṃ  vivaritvā antogabbhaṃ sammajjitvā mālākacavaraṃ nīharitvā mañcapīṭhaṃ  paññapetvā satthu saññaṃ adāsi. satthā sirigabbhaṃ pavisitvā  dakkhiṇena passena sato sampajāno sīhaseyyaṃ upagamma darathaṃ  paṭippassambhetvā uṭṭhāya phalasamāpattiṃ appetvā nisīditvā ^a^P2.0166^ea^  sāyanhasamaye tato vuṭṭhāsi. taṃ sandhāya vuttaṃ  ``paṭisallānā vuṭṭhito''ti.</p>
              <p>[03] ^b^parisiñcitu^eb^nti yo hi cuṇṇamattikādīhi gattāni  ubbaṭṭento mallakamuṭṭhādīhi vā ghaṃsanto nhāyati, so ^b^nhāyatī^eb^ti  vuccati. yo tathā akatvā pakatiyāva nhāyati, so  ^b^parisiñcatī^eb^ti vuccati. bhagavatopi sarīre tathā haritabbaṃ  rajojallaṃ nāma na upalimpati, utuggahaṇatthaṃ pana bhagavā kevalaṃ udakaṃ  otarati. tenāha -- ``gattāni parisiñcitu''nti.  ^b^pubbakoṭṭhako^eb^ti pācīnakoṭṭhako.</p>
              <p>[03] sāvatthiyaṃ ^a^M2.0072^ea^ kira vihāro kadāci mahā hoti kadāci khuddako.  tathā hi so vipassissa bhagavato kāle yojaniko ahosi,  sikhissa tigāvuto, vessabhussa aḍḍhayojaniko, kakusandhassa  gāvutappamāṇo, koṇāgamanassa aḍḍhagāvutappamāṇo, kassapassa  vīsatiusabhappamāṇo, amhākaṃ bhagavato kāle aṭṭhakarīsappamāṇo jāto.  tampi nagaraṃ tassa vihārassa kadāci pācīnato hoti, kadāci  dakkhiṇato, kadāci pacchimato, kadāci uttarato. jetavane  gandhakuṭiyaṃ pana catunnaṃ mañcapādānaṃ patiṭṭhitaṭṭhānaṃ acalameva.</p>
              <p>[03] cattāri hi ^b^acalacetiyaṭṭhānāni^eb^ nāma mahābodhipallaṅkaṭṭhānaṃ  isipatane dhammacakkappavattanaṭṭhānaṃ saṅkassanagaradvāre devorohaṇakāle  sopānassa patiṭṭhaṭṭhānaṃ mañcapādaṭṭhānanti. ayaṃ pana pubbakoṭṭhako  kassapadasabalassa vīsatiusabhavihārakāle pācīnadvāre koṭṭhako ahosi.  so idānipi pubbakoṭṭhakotveva paññāyati. kassapadasabalassa  kāle aciravatī nagaraṃ parikkhipitvā sandamānā pubbakoṭṭhakaṃ patvā  udakena bhinditvā mahantaṃ udakarahadaṃ māpesi samatitthaṃ anupubbagambhīraṃ.  tattha ekaṃ rañño nhānatitthaṃ, ekaṃ nāgarānaṃ, ekaṃ bhikkhusaṅghassa,  ekaṃ buddhānanti evaṃ pāṭiyekkāni nhānatitthāni honti ramaṇīyāni  vippakiṇṇarajatapaṭṭasadisavālikāni. iti bhagavā āyasmatā  ānandena saddhiṃ yena ayaṃ evarūpo ^a^V2.0071^ea^ pubbakoṭṭhako tenupasaṅkami gattāni  parisiñcituṃ ^a^P2.0167^ea^. athāyasmā ānando udakasāṭikaṃ  upanesi. bhagavā rattadupaṭṭaṃ apanetvā udakasāṭikaṃ nivāsesi. thero  dupaṭṭena saddhiṃ mahācīvaraṃ attano hatthagatamakāsi. bhagavā udakaṃ  otari. sahotaraṇenevassa udake macchakacchapā sabbe suvaṇṇavaṇṇā  ahesuṃ. yantanālikāhi suvaṇṇarasadhārānisiñcamānakālo viya  suvaṇṇapaṭapasāraṇakālo viya ca ahosi. atha bhagavato nhānavattaṃ  dassetvā nhatvā paccuttiṇṇassa thero rattadupaṭṭaṃ upanesi. bhagavā taṃ  nivāsetvā vijjulatāsadisaṃ kāyabandhanaṃ bandhitvā mahācīvaraṃ  antantena saṃharitvā padumagabbhasadisaṃ katvā upanītaṃ dvīsu kaṇṇesu  gahetvā aṭṭhāsi. tena vuttaṃ -- ``pubbakoṭṭhake gattāni parisiñcitvā  paccuttaritvā ekacīvaro aṭṭhāsī''ti.</p>
              <p>[03] evaṃ ^a^M2.0073^ea^ ṭhitassa pana bhagavato sarīraṃ vikasitakamaluppalasaraṃ  sabbapāliphullaṃ pāricchattakaṃ tārāmarīcivikasitaṃ ca gaganatalaṃ siriyā  avahasamānaṃ viya virocittha. byāmappabhāparikkhepavilāsinī cassa  dvattiṃsavaralakkhaṇamālā ganthetvā ṭhapitā dvattiṃsacandamālā viya,  dvattiṃsasūriyamālā viya, paṭipāṭiyā ṭhapitā dvattiṃsacakkavatti  dvattiṃsadevarājā dvattiṃsamahābrahmāno viya ca ativiya virocittha,  vaṇṇabhūmināmesā. evarūpesu ṭhānesu buddhānaṃ sarīravaṇṇaṃ vā guṇavaṇṇaṃ  vā cuṇṇiyapadehi vā gāthāhi vā atthañca upamāyo ca kāraṇāni ca  āharitvā paṭibalena dhammakathikena pūretvā kathetuṃ vaṭṭatīti evarūpesu  ṭhānesu dhammakathikassa thāmo veditabbo. </p>
              <p>[03] 273^b^.^eb^ ^b^gattāni pubbāpayamāno^eb^ti pakatibhāvaṃ  gamayamāno nirudakāni kurumāno, sukkhāpayamānoti attho.  sodakena gattena cīvaraṃ pārupantassa hi cīvare kaṇṇikā uṭṭhahanti,  parikkhārabhaṇḍaṃ dussati. buddhānaṃ pana sarīre rajojallaṃ na  upalimpati; padumapatte pakkhittaudakabindu viya udakaṃ vinivattetvā  gacchati, evaṃ ^a^P2.0168^ea^ santepi sikkhāgāravatāya bhagavā,  ``pabbajitavattaṃ nāmeta''nti mahācīvaraṃ ubhosu kaṇṇesu gahetvā purato  kāyaṃ paṭicchādetvā aṭṭhāsi. tasmiṃ khaṇe thero cintesi --  ``bhagavā mahācīvaraṃ pārupitvā migāramātupāsādaṃ ārabbha  gamanābhihārato paṭṭhāya dunnivattiyo bhavissati; buddhānañhi  adhippāyakopanaṃ nāma ekacārikasīhassa gahaṇatthaṃ hatthappasāraṇaṃ viya;  pabhinnavaravāraṇassa soṇḍāya ^a^V2.0072^ea^ parāmasanaṃ viya; uggatejassa  āsīvisassa gīvāya gahaṇaṃ viya ca bhāriyaṃ hoti. idheva  rammakassa brāhmaṇassa assamassa vaṇṇaṃ kathetvā tattha gamanatthāya  bhagavantaṃ yācissāmī''ti. so tathā akāsi. tena vuttaṃ --  ``atha kho āyasmā ānando...pe0... anukampaṃ upādāyā''ti.</p>
              <p>[03] tattha ^b^anukampaṃ upādāyā^eb^ti bhagavato sammukhā dhammiṃ kathaṃ  sossāmāti taṃ assamaṃ gatānaṃ pañcannaṃ bhikkhusatānaṃ anukampaṃ paṭicca,  tesu kāruññaṃ katvāti attho. ^b^dhammiyā kathāyā^eb^ti dasasu  pāramitāsu aññatarāya ^a^M2.0074^ea^ pāramiyā ceva mahābhinikkhamanassa ca vaṇṇaṃ  kathayamānā sannisinnā honti. ^b^āgamayamāno^eb^ti  olokayamāno. ahaṃ buddhoti sahasā appavisitvā yāva sā kathā  niṭṭhāti, tāva aṭṭhāsīti attho. ^b^aggaḷaṃ ākoṭesī^eb^ti  agganakhena kavāṭe saññaṃ adāsi. ^b^vivariṃsū^eb^ti sotaṃ  odahitvāva nisinnattā taṅkhaṇaṃyeva āgantvā vivariṃsu.</p>
              <p>[03] ^b^paññatte āsane^eb^ti buddhakāle kira yattha yattha ekopi  bhikkhu viharati, sabbattha buddhāsanaṃ paññattameva hoti. kasmā?  bhagavā kira attano santike kammaṭṭhānaṃ gahetvā phāsukaṭṭhāne viharante  manasi karoti ``asuko mayhaṃ santike kammaṭṭhānaṃ gahetvā gato,  sakkhissati nu kho visesaṃ nibbattetuṃ no vā''ti. atha naṃ  passati kammaṭṭhānaṃ vissajjetvā akusalavitakke vitakkayamānaṃ, tato  ``kathañhi nāma mādisassa satthu santike kammaṭṭhānaṃ gahetvā viharantaṃ  imaṃ kulaputtaṃ akusalavitakkā abhibhavitvā anamatagge vaṭṭadukkhe  saṃsāressantī''ti tassa anuggahatthaṃ tattheva attānaṃ dassetvā taṃ  kulaputtaṃ ovaditvā ākāsaṃ uppatitvā puna attano vasanaṭṭhānameva  gacchati. athevaṃ ovadiyamānā te bhikkhū cintayiṃsu -- ``satthā  ^a^P2.0169^ea^ amhākaṃ manaṃ jānitvā āgantvā amhākaṃ samīpe  ṭhitaṃyeva attānaṃ dasseti; tasmiṃ khaṇe, `bhante, idha nisīdatha, idha  nisīdathā'ti āsanapariyesanaṃ nāma bhāro''ti. te āsanaṃ  paññapetvāva viharanti. yassa pīṭhaṃ atthi, so taṃ paññapeti.  yassa natthi, so mañcaṃ vā phalakaṃ vā kaṭṭhaṃ vā pāsāṇaṃ vā  vālikapuñjaṃ vā paññapeti. taṃ alabhamānā purāṇapaṇṇānipi  saṅkaḍḍhitvā tattha paṃsukūlaṃ pattharitvā ṭhapenti. idha pana  pakatipaññattameva āsanaṃ ahosi, taṃ sandhāya vuttaṃ -- ``paññatte  āsane nisīdī''ti.</p>
              <p>[03] ^b^kāya^eb^ ^a^V2.0073^ea^ ^b^nutthā^eb^ti katamāya nu kathāya sannisinnā bhavathāti  attho. ``kāya netthā''tipi pāḷi, tassā katamāya nu etthāti  attho. ``kāya notthā''tipi pāḷi, tassāpi purimoyeva attho.  ^b^antarā kathā^eb^ti kammaṭṭhānamanasikārauddesaparipucchādīnaṃ antarā  aññā ekā kathā. ^b^vippakatā^eb^ti mama āgamanapaccayā  apariniṭṭhitā sikhaṃ appattā. ^b^atha bhagavā anuppatto^eb^ti  ^a^M2.0075^ea^ atha  etasmiṃ kāle bhagavā āgato. ^b^dhammī vā kathā^eb^ti  dasakathāvatthunissitā vā dhammī kathā. ^b^ariyo vā  tuṇhībhāvo^eb^ti ettha pana dutiyajjhānampi ariyo tuṇhībhāvo  mūlakammaṭṭhānampi. tasmā taṃ jhānaṃ appetvā nisinnopi,  mūlakammaṭṭhānaṃ gahetvā nisinnopi bhikkhu ariyena tuṇhībhāvena  nisinnoti veditabbo. </p>
              <p>[03] 274^b^.^eb^ ^b^dvemā, bhikkhave, pariyesanā^eb^ti ko  anusandhi? te bhikkhū sammukhā dhammiṃ kathaṃ sossāmāti therassa  bhāraṃ akaṃsu, thero tesaṃ assamagamanamakāsi. te tattha nisīditvā  atiracchānakathikā hutvā dhammiyā kathāya nisīdiṃsu. atha bhagavā  ``ayaṃ tumhākaṃ pariyesanā ariyapariyesanā nāmā''ti dassetuṃ imaṃ  desanaṃ ārabhi. tattha ^b^katamā ca, bhikkhave,  anariyapariyesanā^eb^ti ettha yathā maggakusalo puriso paṭhamaṃ vajjetabbaṃ  apāyamaggaṃ dassento ``vāmaṃ muñcitvā dakkhiṇaṃ gaṇhā''ti vadati.  evaṃ bhagavā desanākusalatāya paṭhamaṃ vajjetabbaṃ anariyapariyesanaṃ  ācikkhitvā pacchā itaraṃ ācikkhissāmīti uddesānukkamaṃ bhinditvā  evamāha. ^b^jātidhammo^eb^ti ^a^P2.0170^ea^ jāyanasabhāvo.  ^b^jarādhammo^eb^ti jīraṇasabhāvo. ^b^byādhidhammo^eb^ti  byādhisabhāvo. ^b^maraṇadhammo^eb^ti maraṇasabhāvo.  ^b^sokadhammo^eb^ti socanakasabhāvo. ^b^saṃkilesadhammo^eb^ti  saṃkilissanasabhāvo.</p>
              <p>[03] ^b^puttabhariya^eb^nti puttā ca bhariyā ca. esa nayo sabbattha.  ^b^jātarūparajata^eb^nti ettha pana ^b^jātarūpa^eb^nti suvaṇṇaṃ.  ^b^rajata^eb^nti yaṃkiñci vohārūpagaṃ lohamāsakādi. ^b^jātidhammā  hete, bhikkhave, upadhayo^eb^ti ete pañcakāmaguṇūpadhayo nāma honti, te  sabbepi jātidhammāti dasseti. byādhidhammavārādīsu jātarūparajataṃ  na gahitaṃ, na hetassa sīsarogādayo byādhayo nāma honti, na  sattānaṃ viya cutisaṅkhātaṃ maraṇaṃ, na soko uppajjati. ayādīhi  pana saṃkilesehi saṃkilissatīti saṃkilesadhammavāre gahitaṃ. tathā  utusamuṭṭhānattā jātidhammavāre. malaṃ gahetvā jīraṇato jarādhammavāre  ca. </p>
              <p>[03] 275^b^.^eb^ ^b^ayaṃ^eb^ ^a^V2.0074^ea^ ^a^M2.0076^ea^, bhikkhave, ariyā pariyesanāb^ti,  bhikkhave, ayaṃ niddosatāyapi ariyehi pariyesitabbatāyapi  ariyapariyesanāti veditabbā. </p>
              <p>[03] 276^b^.^eb^ ^b^ahampi sudaṃ, bhikkhave^eb^ti kasmā ārabhi?  mūlato paṭṭhāya mahābhinikkhamanaṃ dassetuṃ. evaṃ kirassa ahosi  -- ``bhikkhave, ahampi pubbe anariyapariyesanaṃ pariyesiṃ. svāhaṃ taṃ  pahāya ariyapariyesanaṃ pariyesitvā sabbaññutaṃ patto. pañcavaggiyāpi  anariyapariyesanaṃ pariyesiṃsu. te taṃ pahāya ariyapariyesanaṃ  pariyesitvā khīṇāsavabhūmiṃ pattā. tumhepi mama ceva  pañcavaggiyānañca maggaṃ āruḷhā. ariyapariyesanā tumhākaṃ  pariyesanā''ti mūlato paṭṭhāya attano mahābhinikkhamanaṃ dassetuṃ imaṃ  desanaṃ ārabhi. </p>
              <p>[03] 277^b^.^eb^ tattha ^b^daharova samāno^eb^ti taruṇova samāno.  ^b^susukāḷakeso^eb^ti suṭṭhu kāḷakeso, añjanavaṇṇakesova hutvāti  attho. ^b^bhadrenā^eb^ti bhaddakena. ^b^paṭhamena vayasā^eb^ti tiṇṇaṃ  vayānaṃ paṭhamavayena. ^b^akāmakāna^eb^nti anicchamānānaṃ, anādaratthe  sāmivacanaṃ. assūni mukhe etesanti assumukhā; tesaṃ  ^b^assumukhānaṃ,^eb^ assukilinnamukhānanti attho.  ^b^rudantāna^eb^nti kanditvā rodamānānaṃ. ^b^kiṃ^eb^ ^a^P2.0171^ea^  ^b^kusalagavesī^eb^ti kiṃ kusalanti gavesamāno.  ^b^anuttaraṃ santivarapada^eb^nti uttamaṃ santisaṅkhātaṃ varapadaṃ, nibbānaṃ  pariyesamānoti attho. ^b^yena āḷāro kālāmo^eb^ti ettha  ^b^āḷāro^eb^ti tassa nāmaṃ, dīghapiṅgalo kireso. tenassa  ^b^āḷāro^eb^ti nāmaṃ ahosi. ^b^kālāmo^eb^ti gottaṃ.  ^b^viharatāyasmā^eb^ti viharatu āyasmā. ^b^yattha viññū  puriso^eb^ti yasmiṃ dhamme paṇḍito puriso. ^b^sakaṃ  ācariyaka^eb^nti attano ācariyasamayaṃ. ^b^upasampajja  vihareyyā^eb^ti paṭilabhitvā vihareyya. ettāvatā tena okāso kato  hoti. ^b^taṃ dhamma^eb^nti taṃ tesaṃ samayaṃ tantiṃ.  ^b^pariyāpuṇi^eb^nti sutvāva uggaṇhiṃ.</p>
              <p>[03] ^b^oṭṭhapahatamattenā^eb^ti tena vuttassa paṭiggahaṇatthaṃ  oṭṭhapaharaṇamattena; aparāparaṃ katvā oṭṭhasañcaraṇamattakenāti attho.  ^b^lapitalāpanamattenā^eb^ti tena lapitassa paṭilāpanamattakena.  ^b^ñāṇavāda^eb^nti jānāmīti vādaṃ ^a^M2.0077^ea^. ^b^theravāda^eb^nti thirabhāvavādaṃ,  thero ahametthāti etaṃ vacanaṃ. ^b^ahañceva aññe cā^eb^ti na kevalaṃ  ahaṃ, aññepi bahū evaṃ vadanti. ^b^kevalaṃ saddhāmattakenā^eb^ti  paññāya asacchikatvā suddhena saddhāmattakeneva. bodhisatto kira  vācāya dhammaṃ uggaṇhantoyeva, ``na ^a^V2.0075^ea^ kālāmassa vācāya  pariyattimattameva asmiṃ dhamme, addhā esa sattannaṃ samāpattīnaṃ  lābhī''ti aññāsi, tenassa etadahosi.</p>
              <p>[03] ^b^ākiñcaññāyatanaṃ pavedesī^eb^ti ākiñcaññāyatanapariyosānā  satta samāpattiyo maṃ jānāpesi. ^b^saddhā^eb^ti imāsaṃ sattannaṃ  samāpattīnaṃ nibbattanatthāya saddhā. ^b^vīriyā^eb^dīsupi eseva nayo.  ^b^padaheyya^eb^nti payogaṃ kareyyaṃ. ^b^nacirasseva taṃ dhammaṃ sayaṃ  abhiññā sacchikatvā upasampajja vihāsi^eb^nti bodhisatto kira  vīriyaṃ paggahetvā katipāhaññeva satta suvaṇṇanisseṇiyo pasārento  viya satta samāpattiyo nibbattesi; tasmā evamāha.</p>
              <p>[03] ^b^lābhā no, āvuso^eb^ti anusūyako kiresa kālāmo.  tasmā ``ayaṃ adhunāgato, kinti katvā imaṃ dhammaṃ nibbattesī''ti  usūyaṃ akatvā pasanno pasādaṃ pavedento evamāha. ^b^ubhova santā  imaṃ gaṇaṃ pariharāmā^eb^ti ``mahā ayaṃ gaṇo, dvepi janā  pariharāmā''ti vatvā gaṇassa saññaṃ adāsi, ``ahampi sattannaṃ  samāpattīnaṃ lābhī, mahāpurisopi sattannameva ^a^P2.0172^ea^,  ettakā janā mahāpurisassa santike parikammaṃ uggaṇhatha, ettakā  mayha''nti majjhe bhinditvā adāsi. ^b^uḷārāyā^eb^ti uttamāya.  ^b^pūjāyā^eb^ti kālāmassa kira upaṭṭhākā itthiyopi purisāpi  gandhamālādīni gahetvā āgacchanti. kālāmo -- ``gacchatha,  mahāpurisaṃ pūjethā''ti vadati. te taṃ pūjetvā yaṃ avasiṭṭhaṃ hoti, tena  kālāmaṃ pūjenti. mahagghāni mañcapīṭhāni āharanti; tānipi  mahāpurisassa dāpetvā yadi avasiṭṭhaṃ hoti, attanā gaṇhāti.  gatagataṭṭhāne varasenāsanaṃ bodhisattassa jaggāpetvā sesakaṃ attanā  gaṇhāti. evaṃ uḷārāya pūjāya pūjesi. ^b^nāyaṃ dhammo  nibbidāyā^eb^tiādīsu ayaṃ sattasamāpattidhammo neva vaṭṭe  nibbindanatthāya, na virajjanatthāya, na rāgādinirodhatthāya, na  ^a^M2.0078^ea^ upasamatthāya, na abhiññeyyadhammaṃ abhijānanatthāya, na  catumaggasambodhāya, na nibbānasacchikiriyāya saṃvattatīti attho.</p>
              <p>[03] ^b^yāvadeva ākiñcaññāyatanūpapattiyā^eb^ti yāva  saṭṭhikappasahassāyuparimāṇe ākiñcaññāyatanabhave upapatti, tāvadeva  saṃvattati, na tato uddhaṃ. evamayaṃ punarāvattanadhammoyeva; yañca ṭhānaṃ  pāpeti, taṃ jātijarāmaraṇehi aparimuttameva maccupāsaparikkhittamevāti.  tato paṭṭhāya ca pana mahāsatto yathā nāma chātajjhattapuriso  manuññabhojanaṃ ^a^V2.0076^ea^ labhitvā sampiyāyamānopi bhuñjitvā pittavasena vā  semhavasena vā makkhikāvasena vā chaḍḍetvā puna ekaṃ piṇḍampi  bhuñjissāmīti manaṃ na uppādeti; evameva imā satta samāpattiyo  mahantena ussāhena nibbattetvāpi, tāsu imaṃ punarāvattikādibhedaṃ  ādīnavaṃ disvā, puna imaṃ dhammaṃ āvajjissāmi vā samāpajjissāmi  vā adhiṭṭhahissāmi vā vuṭṭhahissāmi vā paccavekkhissāmi vāti  cittameva na uppādesi. ^b^analaṅkaritvā^eb^ti alaṃ iminā, alaṃ  imināti punappunaṃ alaṅkaritvā. ^b^nibbijjā^eb^ti nibbinditvā.  ^b^apakkami^eb^nti agamāsiṃ. </p>
              <p>[03] 278^b^.^eb^ ^b^na kho rāmo imaṃ dhamma^eb^nti idhāpi  bodhisatto taṃ dhammaṃ uggaṇhantoyeva aññāsi -- ``nāyaṃ  aṭṭhasamāpattidhammo udakassa vācāya uggahitamattova, addhā panesa  ^a^P2.0173^ea^ aṭṭhasamāpattilābhī''ti. tenassa etadahosi --  ``na kho rāmo...pe0... jānaṃ passaṃ vihāsī''ti. sesamettha  purimavāre vuttanayeneva veditabbaṃ. </p>
              <p>[03] 279^b^.^eb^ ^b^yena uruvelā senānigamo^eb^ti ettha  ^b^uruvelā^eb^ti mahāvelā, mahāvālikarāsīti attho. atha vā  ^b^urū^eb^ti vālikā vuccati; ^b^velā^eb^ti mariyādā,  velātikkamanahetu āhaṭā uru ^b^uruvelā^eb^ti evamettha attho daṭṭhabbo.  atīte kira anuppanne buddhe dasasahassā kulaputtā tāpasapabbajjaṃ  pabbajitvā tasmiṃ padese viharantā ekadivasaṃ sannipatitvā katikavattaṃ  akaṃsu -- ``kāyakammavacīkammāni nāma paresampi pākaṭāni honti,  manokammaṃ pana apākaṭaṃ. tasmā yo kāmavitakkaṃ vā byāpādavitakkaṃ  vā vihiṃsāvitakkaṃ vā vitakketi, tassa añño codako ^a^M2.0079^ea^ nāma natthi;  so attanāva attānaṃ codetvā pattapuṭena vālikaṃ āharitvā imasmiṃ  ṭhāne ākiratu, idamassa daṇḍakamma''nti. tato paṭṭhāya yo tādisaṃ  vitakkaṃ vitakketi, so tattha pattapuṭena vālikaṃ ākirati, evaṃ tattha  anukkamena mahāvālikarāsi jāto. tato taṃ pacchimā janatā  parikkhipitvā cetiyaṭṭhānamakāsi; taṃ sandhāya vuttaṃ --  ^b^``uruvelā^eb^ti mahāvelā, mahāvālikarāsīti attho''ti. tameva  sandhāya vuttaṃ -- ``atha vā ^b^urū^eb^ti vālikā vuccati,  ^b^velā^eb^ti mariyādā. velātikkamanahetu āhaṭā uru uruvelāti  evamettha attho daṭṭhabbo''ti.</p>
              <p>[03] ^b^senānigamo^eb^ti ^a^V2.0077^ea^ senāya nigamo. paṭhamakappikānaṃ kira  tasmiṃ ṭhāne senāniveso ahosi; tasmā so padeso  ^b^senānigamo^eb^ti vuccati. ``senāni-gāmo''tipi pāṭho.  ^b^senānī^eb^ nāma sujātāya pitā, tassa gāmoti attho.  ^b^tadavasari^eb^nti tattha osariṃ. ^b^ramaṇīyaṃ bhūmibhāga^eb^nti  supupphitanānappakārajalajathalajapupphavicittaṃ manorammaṃ bhūmibhāgaṃ.  ^b^pāsādikañca vanasaṇḍa^eb^nti morapiñchakalāpasadisaṃ  pasādajananavanasaṇḍañca addasaṃ. ^b^nadiñca sandanti^eb^nti  sandamānañca maṇikkhandhasadisaṃ vimalanīlasītalasalilaṃ nerañjaraṃ  nadiṃ addasaṃ. ^b^setaka^eb^nti parisuddhaṃ nikkaddamaṃ.  ^b^supatittha^eb^nti anupubbagambhīrehi sundarehi titthehi upetaṃ.  ^b^ramaṇīya^eb^nti rajatapaṭṭasadisaṃ ^a^P2.0174^ea^  vippakiṇṇavālikaṃ pahūtamacchakacchapaṃ abhirāmadassanaṃ. ^b^samantā ca  gocaragāma^eb^nti tassa padesassa samantā avidūre gamanāgamanasampannaṃ  sampattapabbajitānaṃ sulabhapiṇḍaṃ gocaragāmañca addasaṃ. ^b^alaṃ  vatā^eb^ti samatthaṃ vata. ^b^tattheva nisīdi^eb^nti bodhipallaṅke  nisajjaṃ sandhāyāha. uparisuttasmiñhi ^b^tatthevā^eb^ti  dukkarakārikaṭṭhānaṃ adhippetaṃ, idha pana bodhipallaṅko. tenāha --  ``tattheva nisīdi''nti. ^b^alamidaṃ padhānāyā^eb^ti idaṃ ṭhānaṃ  padhānatthāya samatthanti evaṃ cintetvā nisīdinti attho. </p>
              <p>[03] 280^b^.^eb^ ^b^ajjhagama^eb^nti adhigacchiṃ paṭilabhiṃ.  ^b^ñāṇañca pana me dassana^eb^nti sabbadhammadassanasamatthañca me  sabbaññutaññāṇaṃ udapādi. ^b^akuppā me vimuttī^eb^ti mayhaṃ  arahattaphalavimutti akuppatāya ca akuppārammaṇatāya ca akuppā, sā  hi rāgādīhi na kuppatīti akuppatāyapi akuppā, akuppaṃ  nibbānamassārammaṇantipi akuppā. ^b^ayamantimā jātī^eb^ti ayaṃ  sabbapacchimā jāti. ^b^natthi^eb^ ^a^M2.0080^ea^ ^b^dāni punabbhavo^eb^ti idāni me puna  paṭisandhi nāma natthīti evaṃ paccavekkhaṇañāṇampi me uppannanti  dasseti. </p>
              <p>[03] 281^b^.^eb^ ^b^adhigato^eb^ti paṭividdho. ^b^dhammo^eb^ti  catusaccadhammo. ^b^gambhīro^eb^ti uttānabhāvapaṭikkhepavacanametaṃ.  ^b^duddaso^eb^ti gambhīrattāva duddaso dukkhena daṭṭhabbo, na sakkā sukhena  daṭṭhuṃ. duddasattāva ^b^duranubodho,^eb^ dukkhena avabujjhitabbo, na sakkā  sukhena avabujjhituṃ. ^b^santo^eb^ti nibbuto. ^b^paṇīto^eb^ti  atappako. idaṃ dvayaṃ lokuttarameva sandhāya vuttaṃ.  ^b^atakkāvacaro^eb^ti takkena avacaritabbo ogāhitabbo na hoti,  ñāṇeneva avacaritabbo. ^b^nipuṇo^eb^ti saṇho.  ^b^paṇḍitavedanīyo^eb^ti sammāpaṭipadaṃ paṭipannehi paṇḍitehi veditabbo.  ^b^ālayarāmā^eb^ti ^a^V2.0078^ea^ sattā pañcasu kāmaguṇesu allīyanti. tasmā  te ^b^ālayā^eb^ti vuccanti. aṭṭhasatataṇhāvicaritāni ālayanti,  tasmā ālayāti vuccanti. tehi ālayehi ramantīti  ^b^ālayarāmā^eb^. ālayesu ratāti ^b^ālayaratā^eb^. ālayesu  suṭṭhu muditāti ^b^ālayasammuditā^eb^. yatheva hi susajjitaṃ  pupphaphalabharitarukkhādisampannaṃ uyyānaṃ paviṭṭho rājā tāya tāya  sampattiyā ramati, sammudito āmoditapamodito hoti, na ^a^P2.0175^ea^  ukkaṇṭhati, sāyampi nikkhamituṃ na icchati; evamimehipi  kāmālayataṇhālayehi sattā ramanti, saṃsāravaṭṭe sammuditā anukkaṇṭhitā  vasanti. tena nesaṃ bhagavā duvidhampi ālayaṃ uyyānabhūmiṃ viya  dassento ``ālayarāmā''tiādimāha.</p>
              <p>[03] ^b^yadida^eb^nti nipāto, tassa ṭhānaṃ sandhāya ``yaṃ ida''nti,  paṭiccasamuppādaṃ sandhāya ``yo aya''nti evamattho daṭṭhabbo.  ^b^idappaccayatāpaṭiccasamuppādo^eb^ti imesaṃ paccayā idappaccayā;  idappaccayā eva idappaccayatā; idappaccayatā ca sā paṭiccasamuppādo  cāti ^b^idappaccayatāpaṭiccasamuppādo^eb^. saṅkhārādipaccayānametaṃ  adhivacanaṃ. ^b^sabbasaṅkhārasamatho^eb^tiādi sabbaṃ nibbānameva.  yasmā hi taṃ āgamma sabbasaṅkhāravipphanditāni sammanti  vūpasammanti, tasmā ^b^sabbasaṅkhārasamatho^eb^ti vuccati. yasmā ca  taṃ āgamma sabbe upadhayo paṭinissaṭṭhā honti, sabbā taṇhā  khīyanti, sabbe kilesarāgā virajjanti, sabbaṃ dukkhaṃ nirujjhati;  tasmā ^b^sabbūpadhipaṭinissaggo taṇhākkhayo virāgo nirodho^eb^ti  vuccati. sā panesā taṇhā bhavena bhavaṃ, phalena vā saddhiṃ kammaṃ  vinati saṃsibbatīti ^a^M2.0081^ea^ katvā ^b^vāna^eb^nti vuccati, tato nikkhantaṃ  vānatoti ^b^nibbānaṃ^eb^. ^b^so mamassa kilamatho^eb^ti yā  ajānantānaṃ desanā nāma, so mama kilamatho assa, sā mama  vihesā assāti attho. kāyakilamatho ceva kāyavihesā ca  assāti vuttaṃ hoti. citte pana ubhayampetaṃ buddhānaṃ natthi.  ^b^apissū^eb^ti anubrūhanatthe nipāto, so ``na kevalaṃ etadahosi,  imāpi gāthā paṭibhaṃsū''ti dīpeti. ^b^ma^eb^nti mama.  ^b^anacchariyā^eb^ti anuacchariyā. ^b^paṭibhaṃsū^eb^ti  paṭibhānasaṅkhātassa ñāṇassa gocarā ahesuṃ; parivitakkayitabbataṃ  pāpuṇiṃsu.</p>
              <p>[03] ^b^kicchenā^eb^ti dukkhena, na dukkhāya paṭipadāya. buddhānañhi  cattāropi maggā sukhappaṭipadāva honti. pāramīpūraṇakāle pana  sarāgasadosasamohasseva sato āgatāgatānaṃ yācakānaṃ  ^a^V2.0079^ea^,  alaṅkatappaṭiyattaṃ sīsaṃ kantitvā, galalohitaṃ nīharitvā, suañjitāni  akkhīni uppāṭetvā, kulavaṃsappadīpaṃ puttaṃ manāpacāriniṃ bhariyanti  evamādīni dentassa, aññāni ca khantivādisadisesu attabhāvesu  chejjabhejjādīni pāpuṇantassa āgamaniyapaṭipadaṃ sandhāyetaṃ vuttaṃ  ^a^P2.0176^ea^. ^b^hala^eb^nti ettha ^b^ha-^eb^kāro nipātamatto,  ^b^ala^eb^nti attho. ^b^pakāsitu^eb^nti desituṃ, evaṃ kicchena  adhigatassa dhammassa alaṃ desituṃ, pariyattaṃ desituṃ, ko attho  desitenāti vuttaṃ hoti. ^b^rāgadosaparetehī^eb^ti rāgadosapariphuṭṭhehi  rāgadosānugatehi vā.</p>
              <p>[03] ^b^paṭisotagāmi^eb^nti niccādīnaṃ paṭisotaṃ aniccaṃ  dukkhamanattā asubhanti evaṃ gataṃ catusaccadhammaṃ. ^b^rāgarattā^eb^ti  kāmarāgena bhavarāgena diṭṭhirāgena ca rattā. ^b^na dakkhantī^eb^ti  aniccaṃ dukkhamanattā asubhanti iminā sabhāvena na passissanti, te  apassante ko sakkhissati evaṃ gāhāpetuṃ. ^b^tamokhandhena  āvuṭā^eb^ti avijjārāsinā ajjhotthatā. </p>
              <p>[03] 282^b^.^eb^ ^b^appossukkatāyā^eb^ti nirussukkabhāvena,  adesetukāmatāyāti attho. kasmā panassa evaṃ cittaṃ nami, nanu  esa mutto mocessāmi, tiṇṇo tāressāmi. </p>
              <p>[21] ``kiṃ me aññātavesena, dhammaṃ sacchikatenidha. </p>
              <p>[22] sabbaññutaṃ pāpuṇitvā, tārayissaṃ sadevaka''nti.. (bu0  vaṃ0 2.56) -- </p>
              <p>[25] patthanaṃ ^a^M2.0082^ea^ katvā pāramiyo pūretvā sabbaññutaṃ pattoti.  saccametaṃ, tadevaṃ paccavekkhaṇānubhāvena panassa evaṃ cittaṃ nami. tassa  hi sabbaññutaṃ patvā sattānaṃ kilesagahanataṃ, dhammassa ca gambhīrataṃ  paccavekkhantassa sattānaṃ kilesagahanatā ca dhammagambhīratā ca  sabbākārena pākaṭā jātā. athassa ``ime sattā kañjikapuṇṇā lābu  viya, takkabharitā cāṭi viya, vasātelapītapilotikā viya,  añjanamakkhitahattho viya ca kilesabharitā atisaṃkiliṭṭhā rāgarattā  dosaduṭṭhā mohamūḷhā, te kiṃ nāma paṭivijjhissantī''ti cintayato  kilesagahanapaccavekkhaṇānubhāvenāpi evaṃ cittaṃ nami.</p>
              <p>[03] ``ayañca dhammo pathavīsandhārakaudakakkhandho viya gambhīro,  pabbatena paṭicchādetvā ṭhapito ^a^V2.0080^ea^ sāsapo viya duddaso, satadhā bhinnassa  vālassa koṭiyā koṭipaṭipādanaṃ viya duranubodho. nanu mayā hi  imaṃ dhammaṃ paṭivijjhituṃ vāyamantena adinnaṃ dānaṃ nāma natthi,  arakkhitaṃ sīlaṃ ^a^P2.0177^ea^ nāma natthi, aparipūritā  kāci pāramī nāma natthi? tassa me nirussāhaṃ viya mārabalaṃ  vidhamantassāpi pathavī na kampittha, paṭhamayāme pubbenivāsaṃ  anussarantassāpi na kampittha, majjhimayāme dibbacakkhuṃ  sodhentassāpi na kampittha, pacchimayāme pana paṭiccasamuppādaṃ  paṭivijjhantasseva me dasasahassilokadhātu kampittha. iti  mādisenāpi tikkhañāṇena kicchenevāyaṃ dhammo paṭividdho, taṃ  lokiyamahājanā kathaṃ paṭivijjhissantī''ti  dhammagambhīratāpaccavekkhaṇānubhāvenāpi evaṃ cittaṃ namīti veditabbaṃ.</p>
              <p>[03] apica brahmunā yācite desetukāmatāyapissa evaṃ cittaṃ nami.  jānāti hi bhagavā -- ``mama appossukkatāya citte namamāne maṃ  mahābrahmā dhammadesanaṃ yācissati, ime ca sattā brahmagarukā, te  `satthā kira dhammaṃ na desetukāmo ahosi, atha naṃ mahābrahmā  yācitvā desāpesi, santo vata, bho, dhammo paṇīto vata, bho,  dhammo'ti maññamānā sussūsissantī''ti. idampissa kāraṇaṃ paṭicca  appossukkatāya cittaṃ nami, no dhammadesanāyāti veditabbaṃ.</p>
              <p>[03] ^b^sahampatissā^eb^ti so kira kassapassa bhagavato sāsane  sahako nāma thero paṭhamajjhānaṃ nibbattetvā paṭhamajjhānabhūmiyaṃ  kappāyukabrahmā hutvā nibbatto. tatra naṃ sahampatibrahmāti  paṭisañjānanti, taṃ sandhāyāha -- ``brahmuno ^a^M2.0083^ea^ sahampatissā''ti.  ^b^nassati vata, bho^eb^ti so kira imaṃ saddaṃ tathā nicchāresi, yathā  dasasahassilokadhātubrahmāno sutvā sabbe sannipatiṃsu. ^b^yatra hi  nāmā^eb^ti yasmiṃ nāma loke. ^b^purato pāturahosī^eb^ti tehi  dasahi brahmasahassehi saddhiṃ pāturahosi. ^b^apparajakkhajātikā^eb^ti  paññāmaye akkhimhi appaṃ parittaṃ rāgadosamoharajaṃ etesaṃ,  evaṃsabhāvāti ^b^apparajakkhajātikā^eb^. ^b^assavanatā^eb^ti  assavanatāya. ^b^bhavissantī^eb^ti purimabuddhesu dasapuññakiriyavasena  katādhikārā paripākagatapadumāni viya sūriyarasmisamphassaṃ,  dhammadesanaṃyeva ākaṅkhamānā catuppadikagāthāvasāne ariyabhūmiṃ  okkamanārahā na eko, na dve, anekasatasahassā dhammassa aññātāro  bhavissantīti dasseti.</p>
              <p>[03] ^b^pāturahosī^eb^ti ^a^V2.0081^ea^ ^a^P2.0178^ea^ pātubhavi.  ^b^samalehi cintito^eb^ti samalehi chahi satthārehi cintito. te  hi puretaraṃ uppajjitvā sakalajambudīpe kaṇṭake pattharamānā viya, visaṃ  siñcamānā viya ca samalaṃ micchādiṭṭhidhammaṃ desayiṃsu.  ^b^apāpureta^eb^nti vivara etaṃ. ^b^amatassa dvāra^eb^nti amatassa  nibbānassa dvārabhūtaṃ ariyamaggaṃ. ^b^suṇantu dhammaṃ  vimalenānubuddha^eb^nti ime sattā rāgādimalānaṃ abhāvato vimalena  sammāsambuddhena anubuddhaṃ catusaccadhammaṃ suṇantu tāva bhagavāti yācati.</p>
              <p>[03] ^b^sele yathā pabbatamuddhaniṭṭhito^eb^ti selamaye ekagghane  pabbatamuddhani yathā ṭhitova. na hi tassa ṭhitassa dassanatthaṃ  gīvukkhipanapasāraṇādikiccaṃ atthi. ^b^tathūpama^eb^nti tappaṭibhāgaṃ  selapabbatūpamaṃ. ayaṃ panettha saṅkhepattho -- yathā selapabbatamuddhani  ṭhitova cakkhumā puriso samantato janataṃ passeyya, tathā tvampi,  sumedha, sundarapañña-sabbaññutaññāṇena samantacakkhu bhagavā dhammamayaṃ  pāsādamāruyha sayaṃ apetasoko sokāvatiṇṇaṃ jātijarābhibhūtaṃ janataṃ  avekkhassu upadhāraya upaparikkha. ayaṃ panettha adhippāyo -- yathā  hi pabbatapāde samantā mahantaṃ khettaṃ katvā tattha kedārapāḷīsu  kuṭikāyo katvā rattiṃ aggiṃ jāleyyuṃ. caturaṅgasamannāgatañca  andhakāraṃ assa, atha tassa pabbatassa matthake ṭhatvā cakkhumato  purisassa bhūmiṃ olokayato neva khettaṃ, na kedārapāḷiyo, na  kuṭiyo, na tattha sayitamanussā paññāyeyyuṃ. kuṭikāsu pana  ^a^M2.0084^ea^ aggijālāmattakameva paññāyeyya. evaṃ dhammapāsādaṃ āruyha  sattanikāyaṃ olokayato tathāgatassa, ye te akatakalyāṇā sattā, te  ekavihāre dakkhiṇajāṇupasse nisinnāpi buddhacakkhussa āpāthaṃ  nāgacchanti, rattiṃ khittā sarā viya honti. ye pana katakalyāṇā  veneyyapuggalā, te evassa dūrepi ṭhitā āpāthaṃ āgacchanti, so aggi  viya himavantapabbato viya ca. vuttampi cetaṃ -- </p>
              <p>[21] ``dūre ^a^P2.0179^ea^ santo pakāsenti,  himavantova pabbato. </p>
              <p>[22] asantettha na dissanti, rattiṃ khittā yathā sarā''ti..  (dha0 pa0 304).</p>
              <p>[03] ^b^uṭṭhehī^eb^ti bhagavato dhammadesanatthaṃ cārikacaraṇaṃ yācanto  bhaṇati. ^b^vīrā^eb^tiādīsu bhagavā vīriyavantatāya ^b^vīro^eb^.  devaputtamaccukilesamārānaṃ vijitattā ^b^vijitasaṅgāmo^eb^.  jātikantārādinittharaṇatthāya ^a^V2.0082^ea^ veneyyasatthavāhanasamatthatāya  ^b^satthavāho^eb^. kāmacchandaiṇassa abhāvato ^b^aṇaṇo^eb^ti  veditabbo. </p>
              <p>[03] 283^b^.^eb^ ^b^ajjhesana^eb^nti yācanaṃ.  ^b^buddhacakkhunā^eb^ti indriyaparopariyattañāṇena ca āsayānusayañāṇena  ca. imesañhi dvinnaṃ ñāṇānaṃ buddhacakkhūti nāmaṃ, sabbaññutaññāṇassa  samantacakkhūti, tiṇṇaṃ maggañāṇānaṃ dhammacakkhūti.  ^b^apparajakkhe^eb^tiādīsu yesaṃ vuttanayeneva paññācakkhumhi  rāgādirajaṃ appaṃ, te ^b^apparajakkhā^eb^. yesaṃ taṃ mahantaṃ, te  ^b^mahārajakkhā^eb^. yesaṃ saddhādīni indriyāni tikkhāni, te  ^b^tikkhindriyā^eb^. yesaṃ tāni mudūni, te ^b^mudindriyā^eb^.  yesaṃ teyeva saddhādayo ākārā sundarā, te ^b^svākārā^eb^. ye  kathitakāraṇaṃ sallakkhenti, sukhena sakkā honti viññāpetuṃ, te  ^b^suviññāpayā^eb^. ye paralokañceva vajjañca bhayato passanti, te  ^b^paralokavajjabhayadassāvino^eb^ nāma.</p>
              <p>[03] ayaṃ panettha pāḷi -- ``saddho puggalo apparajakkho, assaddho  puggalo mahārajakkho. āraddhavīriyo..., kusito...,  upaṭṭhitassati..., muṭṭhassati..., samāhito..., asamāhito...,  paññavā..., duppañño puggalo mahārajakkho. tathā saddho puggalo  tikkhindriyo...pe0... paññavā puggalo paralokavajjabhayadassāvī,  duppañño puggalo na paralokavajjabhayadassāvī. ^b^loko^eb^ti  ^a^M2.0085^ea^ khandhaloko, āyatanaloko, dhātuloko, sampattibhavaloko,  sampattisambhavaloko, vipattibhavaloko, vipattisambhavaloko, eko  loko sabbe sattā āhāraṭṭhitikā. dve lokā -- nāmañca rūpañca.  tayo lokā -- tisso vedanā. cattāro lokā -- cattāro āhārā.  pañca lokā -- pañcupādānakkhandhā. cha lokā -- cha  ajjhattikāni āyatanāni. satta lokā -- satta viññāṇaṭṭhitiyo.  aṭṭha lokā -- aṭṭha lokadhammā. nava lokā -- nava sattāvāsā.  dasa lokā -- dasāyatanāni. dvādasa lokā -- dvādasāyatanāni.  aṭṭhārasa ^a^P2.0180^ea^ lokā -- aṭṭhārassa dhātuyo.  vajjanti sabbe kilesā vajjā, sabbe duccaritā vajjā, sabbe  abhisaṅkhārā vajjā, sabbe bhavagāmikammā vajjā. iti imasmiñca  loke imasmiñca vajje tibbā bhayasaññā paccupaṭṭhitā hoti, seyyathāpi  ukkhittāsike vadhake. imehi paññāsāya ākārehi imāni  pañcindriyāni jānāti passati aññāsi paṭivijjhi. idaṃ  tathāgatassa indriyaparopariyatte ñāṇa''nti (paṭi0 ma0 1.112).</p>
              <p>[03] ^b^uppaliniya^eb^nti ^a^V2.0083^ea^ uppalavane. itaresupi eseva nayo.  ^b^antonimuggaposīnī^eb^ti yāni anto nimuggāneva posiyanti.  ^b^udakaṃ accuggamma ṭhitānī^eb^ti udakaṃ atikkamitvā ṭhitāni.  tattha yāni accuggamma ṭhitāni, tāni sūriyarasmisamphassaṃ  āgamayamānāni ṭhitāni ajja pupphanakāni. yāni samodakaṃ  ṭhitāni, tāni sve pupphanakāni. yāni udakānuggatāni  antonimuggaposīni, tāni tatiyadivase pupphanakāni. udakā pana  anuggatāni aññānipi sarogauppalādīni nāma atthi, yāni neva  pupphissanti, macchakacchapabhakkhāneva bhavissanti. tāni pāḷiṃ  nāruḷhāni. āharitvā pana dīpetabbānīti dīpitāni.</p>
              <p>[03] yatheva hi tāni catubbidhāni pupphāni, evameva ugghaṭitaññū  vipañcitaññū neyyo padaparamoti cattāro puggalā. tattha ``yassa  puggalassa saha udāhaṭavelāya dhammābhisamayo hoti, ayaṃ vuccati  puggalo ^b^ugghaṭitaññū^eb^. yassa puggalassa saṃkhittena bhāsitassa  vitthārena atthe vibhajiyamāne dhammābhisamayo hoti, ayaṃ vuccati  puggalo ^b^vipañcitaññū^eb^. yassa puggalassa uddesato paripucchato  yoniso manasikaroto kalyāṇamitte ^a^M2.0086^ea^ sevato bhajato payirupāsato  anupubbena dhammābhisamayo hoti, ayaṃ vuccati puggalo ^b^neyyo^eb^.  yassa puggalassa bahumpi suṇato bahumpi bhaṇato bahumpi dhārayato  bahumpi vācayato na tāya jātiyā dhammābhisamayo hoti, ayaṃ vuccati  puggalo ^b^padaparamo''^eb^ (pu0 pa0 151). tattha bhagavā  uppalavanādisadisaṃ dasasahassilokadhātuṃ olokento ``ajja  pupphanakāni viya ugghaṭitaññū, sve pupphanakāni viya vipañcitaññū,  tatiyadivase pupphanakāni viya neyyo, macchakacchapabhakkhāni pupphāni  viya padaparamo''ti ^a^P2.0181^ea^ addasa. passanto ca  ``ettakā apparajakkhā, ettakā mahārajakkhā, tatrāpi ettakā  ugghaṭitaññū''ti evaṃ sabbākāratova addasa.</p>
              <p>[03] tattha tiṇṇaṃ puggalānaṃ imasmiṃyeva attabhāve bhagavato dhammadesanā  atthaṃ sādheti. padaparamānaṃ anāgate vāsanatthāya hoti. atha  bhagavā imesaṃ catunnaṃ puggalānaṃ atthāvahaṃ dhammadesanaṃ viditvā  desetukamyataṃ uppādetvā puna sabbepi tīsu bhavesu satte bhabbābhabbavasena  dve koṭṭhāse akāsi. ye sandhāya vuttaṃ -- ``katame te sattā  abhabbā, ye te sattā kammāvaraṇena samannāgatā kilesāvaraṇena  samannāgatā vipākāvaraṇena samannāgatā assaddhā acchandikā ^a^V2.0084^ea^ duppaññā  abhabbā niyāmaṃ okkamituṃ kusalesu dhammesu sammattaṃ, ime te sattā  abhabbā. katame te sattā bhabbā? ye te sattā na  kammāvaraṇena...pe0... ime te sattā bhabbā''ti (vibha0 827; paṭi0  ma0 1.115). tattha sabbepi abhabbapuggale pahāya bhabbapuggaleyeva  ñāṇena pariggahetvā ``ettakā rāgacaritā, ettakā dosamohacaritā  vitakkasaddhābuddhicaritā''ti cha koṭṭhāse akāsi; evaṃ katvā dhammaṃ  desissāmīti cintesi.</p>
              <p>[03] ^b^paccabhāsi^eb^nti patiabhāsiṃ. ^b^apārutā^eb^ti vivaṭā.  ^b^amatassa dvārā^eb^ti ariyamaggo. so hi amatasaṅkhātassa  nibbānassa dvāraṃ, so mayā vivaritvā ṭhapitoti dasseti.  ^b^pamuñcantu saddha^eb^nti sabbe attano saddhaṃ pamuñcantu, vissajjentu.  pacchimapadadvaye ayamattho, ahañhi attano paguṇaṃ suppavattitampi imaṃ  paṇītaṃ uttamaṃ dhammaṃ kāyavācākilamathasaññī hutvā na bhāsiṃ  ^a^M2.0087^ea^.  idāni pana sabbo jano saddhābhājanaṃ upanetu, pūressāmi nesaṃ  saṅkappanti. </p>
              <p>[03] 284^b^.^eb^ ^b^tassa mayhaṃ, bhikkhave, etadahosī^eb^ti etaṃ  ahosi -- ^b^kassa nu kho ahaṃ paṭhamaṃ dhammaṃ deseyya^eb^nti ayaṃ  dhammadesanāpaṭisaṃyutto vitakko udapādīti attho. kadā panesa  udapādīti? buddhabhūtassa aṭṭhame sattāhe.</p>
              <p>[03] tatrāyaṃ anupubbikathā -- bodhisatto kira  mahābhinikkhamanadivase vivaṭaṃ itthāgāraṃ disvā saṃviggahadayo,  ``kaṇḍakaṃ āharā''ti channaṃ āmantetvā channasahāyo assarājapiṭṭhigato  ^a^P2.0182^ea^ nagarato nikkhamitvā kaṇḍakanivattanacetiyaṭṭhānaṃ  nāma dassetvā tīṇi rajjāni atikkamma anomānadītīre pabbajitvā  anupubbena cārikaṃ caramāno rājagahe piṇḍāya caritvā paṇḍavapabbate  nisinno magadhissarena raññā nāmagottaṃ pucchitvā, ``imaṃ rajjaṃ  sampaṭicchāhī''ti vutto, ``alaṃ mahārāja, na mayhaṃ rajjena attho,  ahaṃ rajjaṃ pahāya lokahitatthāya padhānaṃ anuyuñjitvā loke vivaṭacchado  bhavissāmīti nikkhanto''ti vatvā, ``tena hi buddho hutvā paṭhamaṃ  mayhaṃ vijitaṃ osareyyāsī''ti paṭiññaṃ gahito kālāmañca udakañca  upasaṅkamitvā tesaṃ dhammadesanāya sāraṃ avindanto tato pakkamitvā  uruveḷāya chabbassāni dukkarakārikaṃ karontopi amataṃ paṭivijjhituṃ  asakkonto oḷārikāhārapaṭisevanena kāyaṃ santappesi.</p>
              <p>[03] tadā ^a^V2.0085^ea^ ca uruvelagāme ^b^sujātā^eb^ nāma kuṭumbiyadhītā ekasmiṃ  nigrodharukkhe patthanamakāsi -- ``sacāhaṃ samānajātikaṃ kulagharaṃ  gantvā paṭhamagabbhe puttaṃ labhissāmi, balikammaṃ karissāmī''ti.  tassā sā patthanā samijjhi. sā visākhapuṇṇamadivase pātova  balikammaṃ karissāmīti rattiyā paccūsasamaye eva pāyasaṃ paṭiyādesi.  tasmiṃ pāyase paccamāne mahantamahantā pupphuḷā uṭṭhahitvā  dakkhiṇāvaṭṭā hutvā sañcaranti. ekaphusitampi bahi na gacchati.  mahābrahmā chattaṃ dhāresi. cattāro lokapālā khaggahatthā ārakkhaṃ  gaṇhiṃsu. sakko alātāni samānento aggiṃ jālesi. devatā  catūsu dīpesu ojaṃ saṃharitvā ^a^M2.0088^ea^ tattha pakkhipiṃsu. bodhisatto  bhikkhācārakālaṃ āgamayamāno pātova gantvā rukkhamūle nisīdi.  rukkhamūle sodhanatthāya gatā dhātī āgantvā sujātāya ārocesi --  ``devatā rukkhamūle nisinnā''ti. sujātā, sabbaṃ pasādhanaṃ  pasādhetvā satasahassagghanike suvaṇṇathāle pāyasaṃ vaḍḍhetvā aparāya  suvaṇṇapātiyā pidahitvā ukkhipitvā gatā mahāpurisaṃ disvā saheva  pātiyā hatthe ṭhapetvā vanditvā ``yathā mayhaṃ manoratho nipphanno,  evaṃ tumhākampi nipphajjatū''ti vatvā pakkāmi.</p>
              <p>[03] bodhisatto ^a^P2.0183^ea^ nerañjarāya tīraṃ gantvā  suvaṇṇathālaṃ tīre ṭhapetvā nhatvā paccuttaritvā ekūnapaṇṇāsapiṇḍe  karonto pāyasaṃ paribhuñjitvā ``sacāhaṃ ajja buddho bhavāmi, thālaṃ  paṭisotaṃ gacchatū''ti khipi. thālaṃ paṭisotaṃ gantvā thokaṃ ṭhatvā  kālanāgarājassa bhavanaṃ pavisitvā tiṇṇaṃ buddhānaṃ thālāni  ukkhipitvā aṭṭhāsi.</p>
              <p>[03] mahāsatto vanasaṇḍe divāvihāraṃ katvā sāyanhasamaye  ^b^sottiyena^eb^ dinnā aṭṭha tiṇamuṭṭhiyo gahetvā bodhimaṇḍaṃ āruyha  dakkhiṇadisābhāge aṭṭhāsi. so padeso paduminipatte udakabindu  viya akampittha. mahāsatto, ``ayaṃ mama guṇaṃ dhāretuṃ na  sakkotī''ti pacchimadisābhāgaṃ agamāsi, sopi tatheva akampittha.  uttaradisābhāgaṃ agamāsi, sopi tatheva akampittha.  puratthimadisābhāgaṃ agamāsi, tattha pallaṅkappamāṇaṃ ṭhānaṃ  sunikhātaindakhilo viya niccalamahosi. mahāsatto ``idaṃ ṭhānaṃ  sabbabuddhānaṃ kilesabhañjanaviddhaṃsanaṭṭhāna''nti tāni tiṇāni agge  gahetvā cālesi. tāni cittakārena tūlikaggena paricchinnāni viya  ahesuṃ. bodhisatto ^a^V2.0086^ea^, ``bodhiṃ appatvā imaṃ pallaṅkaṃ na  bhindissāmī''ti caturaṅgavīriyaṃ adhiṭṭhahitvā pallaṅkaṃ ābhujitvā  nisīdi.</p>
              <p>[03] taṅkhaṇaññeva māro bāhusahassaṃ māpetvā diyaḍḍhayojanasatikaṃ  girimekhalaṃ nāma hatthiṃ āruyha navayojanaṃ mārabalaṃ gahetvā  addhakkhikena olokayamāno pabbato viya ajjhottharanto upasaṅkami.  mahāsatto, ``mayhaṃ dasa pāramiyo pūrentassa añño samaṇo vā  brāhmaṇo ^a^M2.0089^ea^ vā devo vā māro vā brahmā vā sakkhi natthi,  vessantarattabhāve pana mayhaṃ sattasu vāresu mahāpathavī sakkhi ahosi;  idānipi me ayameva acetanā kaṭṭhakaliṅgarūpamā mahāpathavī  sakkhī''ti hatthaṃ pasāreti. mahāpathavī tāvadeva ayadaṇḍena pahataṃ  kaṃsathālaṃ viya ravasataṃ ravasahassaṃ muñcamānā viravitvā parivattamānā  mārabalaṃ cakkavāḷamukhavaṭṭiyaṃ muñcanamakāsi. mahāsatto sūriye  dharamāneyeva mārabalaṃ vidhamitvā paṭhamayāme pubbenivāsañāṇaṃ,  majjhimayāme dibbacakkhuṃ visodhetvā pacchimayāme paṭiccasamuppāde  ñāṇaṃ otāretvā vaṭṭavivaṭṭaṃ sammasitvā aruṇodaye buddho hutvā  ^a^P2.0184^ea^, ``mayā anekakappakoṭisatasahassaṃ addhānaṃ  imassa pallaṅkassa atthāya vāyāmo kato''ti sattāhaṃ ekapallaṅkena  nisīdi. athekaccānaṃ devatānaṃ, ``kiṃ nu kho aññepi buddhattakarā  dhammā atthī''ti kaṅkhā udapādi.</p>
              <p>[03] atha bhagavā aṭṭhame divase samāpattito vuṭṭhāya devatānaṃ kaṅkhaṃ  ñatvā kaṅkhāvidhamanatthaṃ ākāse uppatitvā yamakapāṭihāriyaṃ dassetvā  tāsaṃ kaṅkhaṃ vidhamitvā pallaṅkato īsakaṃ pācīnanissite  uttaradisābhāge ṭhatvā cattāri asaṅkhyeyyāni kappasatasahassañca  pūritānaṃ pāramīnaṃ phalādhigamaṭṭhānaṃ pallaṅkañceva bodhirukkhañca  animisehi akkhīhi olokayamāno sattāhaṃ vītināmesi, taṃ ṭhānaṃ  ^b^animisacetiyaṃ^eb^ nāma jātaṃ.</p>
              <p>[03] atha pallaṅkassa ca ṭhitaṭṭhānassa ca antarā puratthimapacchimato  āyate ratanacaṅkame caṅkamanto sattāhaṃ vītināmesi, taṃ ṭhānaṃ  ^b^ratanacaṅkamacetiyaṃ^eb^ nāma jātaṃ. tato pacchimadisābhāge devatā  ratanagharaṃ māpayiṃsu, tattha pallaṅkena nisīditvā ^b^abhidhammapiṭakaṃ^eb^  visesato cettha anantanayasamantapaṭṭhānaṃ vicinanto sattāhaṃ  vītināmesi, taṃ ṭhānaṃ ^b^ratanagharacetiyaṃ^eb^ nāma jātaṃ. evaṃ  bodhisamīpeyeva cattāri sattāhāni vītināmetvā pañcame sattāhe  bodhirukkhamūlā yena ajapālanigrodho ^a^V2.0087^ea^ tenupasaṅkami, tatrāpi dhammaṃ  vicinantoyeva vimuttisukhañca paṭisaṃvedento nisīdi, dhammaṃ  vicinanto cettha evaṃ abhidhamme nayamaggaṃ sammasi -- paṭhamaṃ  dhammasaṅgaṇīpakaraṇaṃ nāma, tato vibhaṅgapakaraṇaṃ, dhātukathāpakaraṇaṃ,  puggalapaññattipakaraṇaṃ, kathāvatthu nāma pakaraṇaṃ, yamakaṃ nāma pakaraṇaṃ,  tato mahāpakaraṇaṃ paṭṭhānaṃ nāmāti.</p>
              <p>[03] tatthassa ^a^M2.0090^ea^ saṇhasukhumapaṭṭhānamhi citte otiṇṇe pīti uppajji;  pītiyā uppannāya lohitaṃ pasīdi, lohite pasanne chavi pasīdi.  chaviyā pasannāya puratthimakāyato kūṭāgārādippamāṇā rasmiyo  uṭṭhahitvā ākāse pakkhandachaddantanāgakulaṃ viya pācīnadisāya  anantāni cakkavāḷāni pakkhandā, pacchimakāyato uṭṭhahitvā  pacchimadisāya, dakkhiṇaṃsakūṭato uṭṭhahitvā dakkhiṇadisāya,  vāmaṃsakūṭato ^a^P2.0185^ea^ uṭṭhahitvā uttaradisāya anantāni  cakkavāḷāni pakkhandā, pādatalehi pavāḷaṅkuravaṇṇā rasmiyo  nikkhamitvā mahāpathaviṃ vinivijjhitvā udakaṃ dvidhā bhinditvā  vātakkhandhaṃ padāletvā ajaṭākāsaṃ pakkhandā, sīsato  samparivattiyamānaṃ maṇidāmaṃ viya nīlavaṇṇā rasmivaṭṭi uṭṭhahitvā cha  devaloke vinivijjhitvā nava brahmaloke vehapphale pañca suddhāvāse ca  vinivijjhitvā cattāro āruppe atikkamma ajaṭākāsaṃ pakkhandā.  tasmiṃ divase aparimāṇesu cakkavāḷesu aparimāṇā sattā sabbe  suvaṇṇavaṇṇāva ahesuṃ. taṃ divasañca pana bhagavato sarīrā nikkhantā  yāvajjadivasāpi tā rasmiyo anantā lokadhātuyo gacchantiyeva.</p>
              <p>[03] evaṃ bhagavā ajapālanigrodhe sattāhaṃ vītināmetvā tato aparaṃ  sattāhaṃ mucalinde nisīdi, nisinnamattasseva cassa sakalaṃ  cakkavāḷagabbhaṃ pūrento mahāakālamegho udapādi. evarūpo kira  mahāmegho dvīsuyeva kālesu vassati cakkavattimhi vā uppanne buddhe vā.  idha buddhakāle udapādi. tasmiṃ pana uppanne mucalindo nāgarājā  cintesi -- ``ayaṃ megho satthari mayhaṃ bhavanaṃ paviṭṭhamatteva uppanno,  vāsāgāramassa laddhuṃ vaṭṭatī''ti. so sattaratanamayaṃ pāsādaṃ  nimminituṃ sakkontopi evaṃ kate mayhaṃ mahapphalaṃ na bhavissati,  dasabalassa kāyaveyyāvaccaṃ karissāmīti mahantaṃ attabhāvaṃ katvā  satthāraṃ sattakkhattuṃ bhogehi parikkhipitvā upari phaṇaṃ dhāresi.  parikkhepassa anto okāso heṭṭhā lohapāsādappamāṇo ahosi.  icchiticchitena iriyāpathena satthā viharissatīti nāgarājassa  ajjhāsayo ahosi. tasmā evaṃ mahantaṃ okāsaṃ ^a^V2.0088^ea^ parikkhipi.  majjhe ratanapallaṅko paññatto hoti, upari suvaṇṇatārakavicittaṃ  samosaritagandhadāmakusumadāmacelavitānaṃ ahosi. catūsu koṇesu  gandhatelena dīpā jalitā, catūsu disāsu vivaritvā candanakaraṇḍakā  ^a^M2.0091^ea^ ṭhapitā. evaṃ bhagavā taṃ sattāhaṃ tattha vītināmetvā tato aparaṃ  sattāhaṃ rājāyatane nisīdi.</p>
              <p>[03] aṭṭhame sattāhe sakkena devānamindena ābhataṃ dantakaṭṭhañca  osadhaharītakañca ^a^P2.0186^ea^ khāditvā mukhaṃ dhovitvā catūhi  lokapālehi upanīte paccagghe selamaye patte ^b^tapussabhallikānaṃ^eb^  piṇḍapātaṃ paribhuñjitvā puna paccāgantvā ajapālanigrodhe nisinnassa  sabbabuddhānaṃ āciṇṇo ayaṃ vitakko udapādi.</p>
              <p>[03] tattha ^b^paṇḍito^eb^ti paṇḍiccena samannāgato. ^b^viyatto^eb^ti  veyyattiyena samannāgato. ^b^medhāvī^eb^ti ṭhānuppattiyā paññāya  samannāgato. ^b^apparajakkhajātiko^eb^ti samāpattiyā  vikkhambhitattā nikkilesajātiko visuddhasatto.  ^b^ājānissatī^eb^ti sallakkhessati paṭivijjhissati. ^b^ñāṇañca  pana me^eb^ti mayhampi sabbaññutaññāṇaṃ uppajji. bhagavā kira devatāya  kathiteneva niṭṭhaṃ agantvā sayampi sabbaññutaññāṇena olokento ito  sattamadivasamatthake kālaṃ katvā ākiñcaññāyatane nibbattoti addasa.  taṃ sandhāyāha -- ``ñāṇañca pana me dassanaṃ udapādī''ti.  ^b^mahājāniyo^eb^ti sattadivasabbhantare pattabbamaggaphalato parihīnattā  mahatī jāni assāti ^b^mahājāniyo^eb^. akkhaṇe nibbattattā  gantvā desiyamānaṃ dhammampissa sotuṃ sotappasādo natthi, idha  dhammadesanaṭṭhānaṃ āgamanapādāpi natthi, evaṃ mahājāniyo jātoti  dasseti. ^b^abhidosakālaṅkato^eb^ti aḍḍharatte kālaṅkato.  ^b^ñāṇañca pana me^eb^ti mayhampi sabbaññutaññāṇaṃ udapādi. idhāpi  kira bhagavā devatāya vacanena sanniṭṭhānaṃ akatvā sabbaññutaññāṇena  olokento ``hiyyo aḍḍharatte kālaṅkatvā udako rāmaputto  nevasaññānāsaññāyatane nibbatto''ti addasa. tasmā evamāha. sesaṃ  purimanayasadisameva. ^b^bahukārā^eb^ti bahūpakārā.  ^b^padhānapahitattaṃ upaṭṭhahiṃsū^eb^ti padhānatthāya pesitattabhāvaṃ vasanaṭṭhāne  pariveṇasammajjanena pattacīvaraṃ gahetvā anubandhanena  mukhodakadantakaṭṭhadānādinā ca upaṭṭhahiṃsu. ke pana te  ^b^pañcavaggiyā^eb^ nāma? yete -- </p>
              <p>[21] rāmo ^a^V2.0089^ea^ ^a^M2.0092^ea^ dhajo lakkhaṇo jotimanti, </p>
              <p>[27] yañño subhojo suyāmo sudatto. </p>
              <p>[26] ete tadā aṭṭha ahesuṃ brāhmaṇā, </p>
              <p>[22] chaḷaṅgavā mantaṃ viyākariṃsūti..</p>
              <p>[03] bodhisattassa ^a^P2.0187^ea^ jātakāle supinapaṭiggāhakā  ceva lakkhaṇapaṭiggāhakā ca aṭṭha brāhmaṇā. tesu tayo dvedhā  byākariṃsu -- ``imehi lakkhaṇehi samannāgato agāraṃ ajjhāvasamāno  rājā hoti cakkavattī, pabbajamāno buddho''ti. pañca brāhmaṇā  ekaṃsabyākaraṇā ahesuṃ -- ``imehi lakkhaṇehi samannāgato agāre na  tiṭṭhati, buddhova hotī''ti. tesu purimā tayo yathāmantapadaṃ gatā,  ime pana pañca mantapadaṃ atikkantā. te attanā laddhaṃ puṇṇapattaṃ  ñātakānaṃ vissajjetvā ``ayaṃ mahāpuriso agāraṃ na ajjhāvasissati,  ekantena buddho bhavissatī''ti nibbitakkā bodhisattaṃ uddissa  samaṇapabbajjaṃ pabbajitā. tesaṃ puttātipi vadanti. taṃ aṭṭhakathāya  paṭikkhittaṃ.</p>
              <p>[03] ete kira daharakāleyeva bahū mante jāniṃsu, tasmā te brāhmaṇā  ācariyaṭṭhāne ṭhapayiṃsu. te pacchā amhehi puttadārajaṭaṃ chaḍḍetvā na  sakkā bhavissati pabbajitunti daharakāleyeva pabbajitvā ramaṇīyāni  senāsanāni paribhuñjantā vicariṃsu. kālena kālaṃ pana ``kiṃ, bho,  mahāpuriso mahābhinikkhamanaṃ nikkhanto''ti pucchanti. manussā,  ``kuhiṃ tumhe mahāpurisaṃ passissatha, tīsu pāsādesu  tividhanāṭakamajjhe devo viya sampattiṃ anubhotī''ti vadanti. te  sutvā, ``na tāva mahāpurisassa ñāṇaṃ paripākaṃ gacchatī''ti  appossukkā vihariṃsuyeva. kasmā panettha bhagavā, ``bahukārā kho  ime pañcavaggiyā''ti āha? kiṃ upakārakānaṃyeva esa dhammaṃ deseti,  anupakārakānaṃ na desetīti? no na deseti. paricayavasena hesa  āḷārañceva kālāmaṃ udakañca rāmaputtaṃ olokesi. etasmiṃ pana  buddhakkhette ṭhapetvā aññāsikoṇḍaññaṃ paṭhamaṃ dhammaṃ sacchikātuṃ samattho  nāma natthi. kasmā? tathāvidhaupanissayattā.</p>
              <p>[03] pubbe ^a^M2.0093^ea^ kira puññakaraṇakāle dve bhātaro ahesuṃ. te ekatova  sassaṃ akaṃsu. tattha jeṭṭhakassa ^a^V2.0090^ea^ ``ekasmiṃ sasse navavāre  aggasassadānaṃ mayā dātabba''nti ahosi. so vappakāle bījaggaṃ  nāma datvā gabbhakāle kaniṭṭhena saddhiṃ mantesi -- ``gabbhakāle gabbhaṃ  phāletvā dassāmā''ti. kaniṭṭho ``taruṇasassaṃ nāsetukāmosī''ti  āha. jeṭṭho kaniṭṭhassa ananuvattanabhāvaṃ ^a^P2.0188^ea^ ñatvā  khettaṃ vibhajitvā attano koṭṭhāsato gabbhaṃ phāletvā khīraṃ nīharitvā  sappiphāṇitehi yojetvā adāsi, puthukakāle puthukaṃ kāretvā adāsi,  lāyane lāyanaggaṃ veṇikaraṇe veṇaggaṃ kalāpādīsu kalāpaggaṃ khaḷaggaṃ  bhaṇḍaggaṃ koṭṭhagganti evaṃ ekasasse navavāre aggadānaṃ adāsi.  kaniṭṭho panassa uddharitvā adāsi, tesu jeṭṭho aññāsikoṇḍaññatthero  jāto, kaniṭṭho subhaddaparibbājako. iti ekasmiṃ sasse navannaṃ  aggadānānaṃ dinnattā ṭhapetvā theraṃ añño paṭhamaṃ dhammaṃ sacchikātuṃ  samattho nāma natthi. ``bahukārā kho ime pañcavaggiyā''ti idaṃ  pana upakārānussaraṇamattakeneva vuttaṃ.</p>
              <p>[03] ^b^isipatane migadāye^eb^ti tasmiṃ kira padese anuppanne buddhe  paccekasambuddhā gandhamādanapabbate sattāhaṃ nirodhasamāpattiyā  vītināmetvā nirodhā vuṭṭhāya nāgalatādantakaṭṭhaṃ khāditvā anotattadahe  mukhaṃ dhovitvā pattacīvaramādāya ākāsena āgantvā nipatanti.  tattha cīvaraṃ pārupitvā nagare piṇḍāya caritvā katabhattakiccā  gamanakālepi tatoyeva uppatitvā gacchanti. iti isayo ettha  nipatanti uppatanti cāti taṃ ṭhānaṃ ^b^isipatana^eb^nti saṅkhaṃ gataṃ.  migānaṃ pana abhayatthāya dinnattā ^b^migadāyo^eb^ti vuccati. tena  vuttaṃ ``isipatane migadāye''ti. </p>
              <p>[03] 285^b^.^eb^ ^b^antarā ca gayaṃ antarā ca bodhi^eb^nti  gayāya ca bodhissa ca vivare tigāvutantare ṭhāne. bodhimaṇḍato hi  gayā tīṇi gāvutāni. bārāṇasī aṭṭhārasa yojanāni. upako  bodhimaṇḍassa ca gayāya ca antare bhagavantaṃ addasa. antarāsaddena  pana yuttattā upayogavacanaṃ kataṃ. īdisesu ca ṭhānesu akkharacintakā  ``antarā gāmañca nadiñca yātī''ti evaṃ ekameva antarāsaddaṃ  payujjanti. so dutiyapadenapi yojetabbo hoti ^a^M2.0094^ea^. ayojiyamāne  upayogavacanaṃ na pāpuṇāti. idha pana yojetvā eva vuttoti.  ^b^addhānamaggapaṭipanna^eb^nti addhānasaṅkhātaṃ maggaṃ paṭipannaṃ,  dīghamaggapaṭipannanti attho. addhānamaggagamanasamayassa hi vibhaṅge  ``addhayojanaṃ gacchissāmīti bhuñjitabba''ntiādivacanato ^a^V2.0091^ea^ ^a^P2.0189^ea^  (pāci0 218) addhayojanampi addhānamaggo hoti.  bodhimaṇḍato pana gayā tigāvutaṃ.</p>
              <p>[03] ^b^sabbābhibhū^eb^ti sabbaṃ tebhūmakadhammaṃ abhibhavitvā ṭhito.  ^b^sabbavidū^eb^ti sabbaṃ catubhūmakadhammaṃ avediṃ aññāsiṃ. ^b^sabbesu  dhammesu anupalitto^eb^ti sabbesu tebhūmakadhammesu kilesalepanena  anupalitto. ^b^sabbaṃ jaho^eb^ti sabbaṃ tebhūmakadhammaṃ jahitvā ṭhito.  ^b^taṇhākkhaye vimutto^eb^ti taṇhākkhaye nibbāne ārammaṇato  vimutto. ^b^sayaṃ abhiññāyā^eb^ti sabbaṃ catubhūmakadhammaṃ attanāva  jānitvā. ^b^kamuddiseyya^eb^nti kaṃ aññaṃ ``ayaṃ me ācariyo''ti  uddiseyyaṃ.</p>
              <p>[03] ^b^na me ācariyo atthī^eb^ti lokuttaradhamme mayhaṃ ācariyo  nāma natthi. ^b^natthi me paṭipuggalo^eb^ti mayhaṃ paṭibhāgapuggalo  nāma natthi. ^b^sammāsambuddho^eb^ti sahetunā nayena cattāri saccāni  sayaṃ buddho. ^b^sītibhūto^eb^ti sabbakilesagginibbāpanena  sītibhūto. kilesānaṃyeva nibbutattā ^b^nibbuto. kāsinaṃ  pura^eb^nti kāsiraṭṭhe nagaraṃ. ^b^āhañchaṃ amatadundubhi^eb^nti  dhammacakkapaṭilābhāya amatabheriṃ paharissāmīti gacchāmi.  ^b^arahasi anantajino^eb^ti anantajinoti bhavituṃ yutto.  ^b^hupeyya pāvuso^eb^ti, āvuso, evampi nāma bhaveyya.  ^b^pakkāmī^eb^ti vaṅkahārajanapadaṃ nāma agamāsi.</p>
              <p>[03] tatthekaṃ migaluddakagāmakaṃ nissāya vāsaṃ kappesi. jeṭṭhakaluddako  taṃ upaṭṭhāsi. tasmiñca janapade caṇḍā makkhikā honti. atha naṃ  ekāya cāṭiyā vasāpesuṃ, migaluddako dūre migavaṃ gacchanto ``amhākaṃ  arahante mā pamajjī''ti ^b^chāvaṃ^eb^ nāma dhītaraṃ āṇāpetvā agamāsi  saddhiṃ puttabhātukehi. sā cassa dhītā dassanīyā hoti  koṭṭhāsasampannā. dutiyadivase ^b^upako^eb^ gharaṃ āgato taṃ dārikaṃ  sabbaṃ upacāraṃ katvā parivisituṃ ^a^M2.0095^ea^ upagataṃ disvā rāgena abhibhūto  bhuñjitumpi asakkonto bhājanena bhattaṃ ādāya vasanaṭṭhānaṃ gantvā bhattaṃ  ekamante nikkhipitvā sace chāvaṃ labhāmi, jīvāmi, no ce,  marāmīti nirāhāro sayi. sattame ^a^P2.0190^ea^ divase  māgaviko āgantvā dhītaraṃ upakassa pavattiṃ pucchi. sā  ``ekadivasameva āgantvā puna nāgatapubbo''ti āha. māgaviko  āgataveseneva naṃ upasaṅkamitvā pucchissāmīti taṃkhaṇaṃyeva gantvā  ``kiṃ, bhante, apphāsuka''nti pāde parāmasanto ^a^V2.0092^ea^ pucchi. upako  nitthunanto parivattatiyeva. so ``vadatha bhante, yaṃ mayā sakkā  kātuṃ, taṃ sabbaṃ karissāmī''ti āha. upako, ``sace chāvaṃ  labhāmi, jīvāmi, no ce, idheva maraṇaṃ seyyo''ti āha. jānāsi  pana, bhante, kiñci sippanti. na jānāmīti. na, bhante, kiñci  sippaṃ ajānantena sakkā gharāvāsaṃ adhiṭṭhātunti.</p>
              <p>[03] so āha -- ``nāhaṃ kiñci sippaṃ jānāmi, apica tumhākaṃ  maṃsahārako bhavissāmi, maṃsañca vikkīṇissāmī''ti. māgaviko,  ``amhākampi etadeva ruccatī''ti uttarasāṭakaṃ datvā gharaṃ ānetvā  dhītaraṃ adāsi. tesaṃ saṃvāsamanvāya putto vijāyi.  ^b^subhaddo^eb^tissa nāmaṃ akaṃsu. chāvā tassa rodanakāle  ``maṃsahārakassa putta, migaluddakassa putta mā rodī''tiādīni  vadamānā puttatosanagītena upakaṃ uppaṇḍesi. bhadde tvaṃ maṃ anāthoti  maññasi. atthi me ^b^anantajino^eb^ nāma sahāyo. tassāhaṃ  santike gamissāmīti āha. chāvā evamayaṃ aṭṭīyatīti ñatvā  punappunaṃ katheti. so ekadivasaṃ anārocetvāva majjhimadesābhimukho  pakkāmi.</p>
              <p>[03] bhagavā ca tena samayena sāvatthiyaṃ viharati jetavane mahāvihāre.  atha kho bhagavā paṭikacceva bhikkhū āṇāpesi -- ``yo,  bhikkhave, `anantajino'ti pucchamāno āgacchati, tassa maṃ  dasseyyāthā''ti. upakopi kho ``kuhiṃ anantajino vasatī''ti  pucchanto anupubbena sāvatthiṃ āgantvā vihāramajjhe ṭhatvā kuhiṃ  anantajinoti pucchi. taṃ bhikkhū bhagavato santikaṃ nayiṃsu. so  bhagavantaṃ disvā -- ``sañjānātha maṃ bhagavā''ti āha. āma, upaka,  sañjānāmi, kuhiṃ pana tvaṃ vasitthāti. vaṅkahārajanapade, bhanteti.  upaka, mahallakosi jāto pabbajituṃ sakkhissasīti. pabbajissāmi,  bhanteti. bhagavā pabbājetvā tassa kammaṭṭhānaṃ adāsi. so  kammaṭṭhāne kammaṃ karonto anāgāmiphale ^a^P2.0191^ea^ patiṭṭhāya  kālaṃ katvā avihesu ^a^M2.0096^ea^ nibbatto. nibbattakkhaṇeyeva arahattaṃ pāpuṇīti.  avihesu nibbattamattā hi satta janā arahattaṃ pāpuṇiṃsu, tesaṃ so  aññataro.</p>
              <p>[03] vuttañhetaṃ -- </p>
              <p>[21] ``avihaṃ ^a^V2.0093^ea^ upapannāse, vimuttā satta bhikkhavo. </p>
              <p>[22] ^b^rāgadosa^eb^parikkhīṇā, tiṇṇā loke visattikaṃ.. </p>
              <p>[21] upako palagaṇḍo ca, pukkusāti ca te tayo. </p>
              <p>[27] bhaddiyo khaṇḍadevo ca, bahuraggi ca saṅgiyo. </p>
              <p>[22] te hitvā mānusaṃ dehaṃ, dibbayogaṃ upajjhagu''nti..  (saṃ0 ni0  1.105). </p>
              <p>[03] 286^b^.^eb^ ^b^saṇṭhapesu^eb^nti katikaṃ akaṃsu.  ^b^bāhulliko^eb^ti cīvarabāhullādīnaṃ atthāya paṭipanno.  ^b^padhānavibbhanto^eb^ti padhānato vibbhanto bhaṭṭho parihīno.  ^b^āvatto bāhullāyā^eb^ti cīvarādīnaṃ bahulabhāvatthāya āvatto.  ^b^apica kho āsanaṃ ṭhapetabba^eb^nti apica kho panassa uccakule  nibbattassa āsanamattaṃ ṭhapetabbanti vadiṃsu. ^b^nāsakkhiṃsū^eb^ti  buddhānubhāvena buddhatejasā abhibhūtā attano katikāya ṭhātuṃ nāsakkhiṃsu.  ^b^nāmena ca āvusovādena ca samudācarantī^eb^ti gotamāti,  āvusoti ca vadanti. āvuso gotama, mayaṃ uruvelāyaṃ padhānakāle  tuyhaṃ pattacīvaraṃ gahetvā vicarimhā, mukhodakaṃ dantakaṭṭhaṃ adamhā,  vutthapariveṇaṃ sammajjimhā, pacchā ko te vattappaṭipattimakāsi, kacci  amhesu pakkantesu na cintayitthāti evarūpiṃ kathaṃ kathentīti attho.  ^b^iriyāyā^eb^ti dukkarairiyāya. ^b^paṭipadāyā^eb^ti  dukkarapaṭipattiyā. ^b^dukkarakārikāyā^eb^ti  pasatapasata-muggayūsādiāharakaraṇādinā dukkarakaraṇena.  ^b^abhijānātha me no^eb^ti abhijānātha nu mama. ^b^evarūpaṃ  pabhāvitameta^eb^nti etaṃ evarūpaṃ vākyabhedanti attho. api nu ahaṃ  uruvelāya padhāne tumhākaṃ saṅgaṇhanatthaṃ anukkaṇṭhanatthaṃ rattiṃ vā divā  ^a^P2.0192^ea^ vā āgantvā, -- ``āvuso, mā vitakkayittha,  mayhaṃ obhāso vā nimittaṃ vā paññāyatī''ti evarūpaṃ kañci  vacanabhedaṃ akāsinti adhippāyo. te ekapadeneva satiṃ labhitvā  uppannagāravā, ``handa addhā esa buddho jāto''ti saddahitvā ^b^no  hetaṃ, bhante^eb^ti āhaṃsu. ^b^asakkhiṃ kho ahaṃ, bhikkhave,  pañcavaggiye bhikkhū saññāpetu^eb^nti ahaṃ ^a^M2.0097^ea^, bhikkhave, pañcavaggiye  bhikkhū buddho ahanti jānāpetuṃ asakkhiṃ. tadā pana bhagavā  uposathadivaseyeva āgacchi. attano buddhabhāvaṃ jānāpetvā  koṇḍaññattheraṃ kāyasakkhiṃ katvā dhammacakkappavattanasuttaṃ kathesi.  suttapariyosāne thero aṭṭhārasahi brahmakoṭīhi saddhiṃ sotāpattiphale  ^a^V2.0094^ea^ patiṭṭhāsi. sūriye dharamāneyeva desanā niṭṭhāsi. bhagavā tattheva  vassaṃ upagacchi.</p>
              <p>[03] ^b^dvepi sudaṃ, bhikkhave, bhikkhū ovadāmī^eb^tiādi  pāṭipadadivasato paṭṭhāya piṇḍapātatthāyapi gāmaṃ appavisanadīpanatthaṃ  vuttaṃ. tesañhi bhikkhūnaṃ kammaṭṭhānesu uppannamalavisodhanatthaṃ bhagavā  antovihāreyeva ahosi. uppanne uppanne kammaṭṭhānamale tepi bhikkhū  bhagavato santikaṃ gantvā pucchanti. bhagavāpi tesaṃ nisinnaṭṭhānaṃ  gantvā malaṃ vinodeti. atha nesaṃ bhagavatā evaṃ nīhaṭabhattena  ovadiyamānānaṃ vappatthero pāṭipadadivase sotāpanno ahosi.  bhaddiyatthero dutiyāyaṃ, mahānāmatthero tatiyāyaṃ, assajitthero  catutthiyaṃ. pakkhassa pana pañcamiyaṃ sabbeva te ekato sannipātetvā  anattalakkhaṇasuttaṃ kathesi, suttapariyosāne sabbepi arahattaphale  patiṭṭhahiṃsu. tenāha -- ``atha kho, bhikkhave, pañcavaggiyā bhikkhū  mayā evaṃ ovadiyamānā...pe0... anuttaraṃ yogakkhemaṃ nibbānaṃ  ajjhagamaṃsu...pe0... natthi dāni punabbhavo''ti. ettakaṃ kathāmaggaṃ  bhagavā yaṃ pubbe avaca -- ``tumhepi mamañceva pañcavaggiyānañca maggaṃ  āruḷhā, ariyapariyesanā tumhākaṃ pariyesanā''ti imaṃ ekameva  anusandhiṃ dassento āhari. </p>
              <p>[03] 287^b^.^eb^ idāni yasmā na agāriyānaṃyeva  pañcakāmaguṇapariyesanā ^a^P2.0193^ea^ hoti, anagāriyānampi  cattāro paccaye appaccavekkhitvā paribhuñjantānaṃ pañcakāmaguṇavasena  anariyapariyesanā hoti, tasmā taṃ dassetuṃ ^b^pañcime, bhikkhave,  kāmaguṇā^eb^tiādimāha. tattha navarattesu pattacīvarādīsu  cakkhuviññeyyā rūpātiādayo cattāro kāmaguṇā labbhanti. raso  panettha paribhogaraso hoti. manuññe piṇḍapāte bhesajje ca pañcapi  labbhanti. senāsanamhi cīvare viya cattāro. raso pana etthāpi  paribhogarasova. ^b^ye hi keci, bhikkhave^eb^ti kasmā ārabhi?  evaṃ pañca kāmaguṇe dassetvā idāni ye evaṃ vadeyyuṃ,  ``pabbajitakālato paṭṭhāya anariyapariyesanā nāma kuto,  ariyapariyesanāva pabbajitāna''nti, tesaṃ paṭisedhanatthāya  ``pabbajitānampi catūsu paccayesu appaccavekkhaṇaparibhogo  anariyapariyesanā ^a^M2.0098^ea^ evā''ti dassetuṃ imaṃ desanaṃ ārabhi. tattha  ^b^gadhitā^eb^ti taṇhāgedhena gadhitā. ^b^mucchitā^eb^ti taṇhāmucchāya  mucchitā ^a^V2.0095^ea^. ^b^ajjhopannā^eb^ti taṇhāya ajjhogāḷhā.  ^b^anādīnavadassāvino^eb^ti ādīnavaṃ apassantā.  ^b^anissaraṇapaññā^eb^ti nissaraṇaṃ vuccati paccavekkhaṇañāṇaṃ. te  tena virahitā.</p>
              <p>[03] idāni tassatthassa sādhakaṃ upamaṃ dassento ^b^seyyathāpi,  bhikkhave^eb^tiādimāha. tatrevaṃ opammasaṃsandanaṃ veditabbaṃ --  āraññakamago viya hi samaṇabrāhmaṇā, luddakena araññe ṭhapitapāso  viya cattāro paccayā, tassa luddassa pāsarāsiṃ ajjhottharitvā  sayanakālo viya tesaṃ cattāro paccaye appaccavekkhitvā paribhogakālo.  luddake āgacchante magassa yena kāmaṃ agamanakālo viya  samaṇabrāhmaṇānaṃ mārassa yathākāmakaraṇīyakālo, māravasaṃ  upagatabhāvoti attho. magassa pana abaddhassa pāsarāsiṃ  adhisayitakālo viya samaṇabrāhmaṇānaṃ catūsu paccayesu  paccavekkhaṇaparibhogo, luddake āgacchante magassa yena kāmaṃ gamanaṃ  viya samaṇabrāhmaṇānaṃ māravasaṃ anupagamanaṃ veditabbaṃ.  ^b^vissattho^eb^ti nibbhayo nirāsaṅko. sesaṃ sabbattha  uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] pāsarāsisuttavaṇṇanā niṭṭhitā. </p>
              <p>[06] ariyapariyesanātipi etasseva nāmaṃ. </p>
            </h4>
          </h3>
          <h3>
            <h3n> 7. cūḷahatthipadopamasuttavaṇṇanā </h3n>
            <h4>
              <h4n> </h4n>
              <p>[03] 288^b^.^eb^ ^b^evaṃ^eb^ ^a^V2.0096^ea^ ^a^P2.0194^ea^ ^b^me suta^eb^nti  cūḷahatthipadopamasuttaṃ. tattha ^b^sabbasetena vaḷavābhirathenā^eb^ti,  ``setā sudaṃ assā yuttā honti setālaṅkārā. seto ratho  setālaṅkāro setaparivāro, setā rasmiyo, setā patodalaṭṭhi, setaṃ  chattaṃ, setaṃ uṇhīsaṃ, setāni vatthāni, setā upāhanā, setāya sudaṃ  vālabījaniyā bījiyatī''ti (saṃ0 ni0  5.4) evaṃ vuttena  sakalasetena catūhi vaḷavāhi yuttarathena.</p>
              <p>[03] ratho ^a^M2.0099^ea^ ca nāmeso duvidho hoti -- yodharatho, alaṅkārarathoti.  tattha yodharatho caturassasaṇṭhāno hoti nātimahā, dvinnaṃ tiṇṇaṃ vā  janānaṃ gahaṇasamattho. alaṅkāraratho mahā hoti, dīghato dīgho,  puthulato puthulo. tattha chattaggāhako vālabījaniggāhako  tālavaṇṭaggāhakoti evaṃ aṭṭha vā dasa vā sukhena ṭhātuṃ vā nisīdituṃ  vā nipajjituṃ vā sakkonti, ayampi alaṅkārarathoyeva. so sabbo  sacakkapañjarakubbaro rajataparikkhitto ahosi. vaḷavā pakatiyā  setavaṇṇāva. pasādhanampi tādisaṃ rajatamayaṃ ahosi. rasmiyopi  rajatapanāḷi suparikkhittā. patodalaṭṭhipi rajataparikkhittā.  brāhmaṇopi setavatthaṃ nivāsetvā setaṃyeva uttarāsaṅgamakāsi,  setavilepanaṃ vilimpi, setamālaṃ pilandhi, dasasu aṅgulīsu  aṅgulimuddikā, kaṇṇesu kuṇḍalānīti evamādialaṅkāropissa  rajatamayova ahosi. parivārabrāhmaṇāpissa dasasahassamattā tatheva  setavatthavilepanamālālaṅkārā ahesuṃ. tena vuttaṃ ``sabbasetena  vaḷavābhirathenā''ti.</p>
              <p>[03] ^b^sāvatthiyā niyyātī^eb^ti so kira channaṃ channaṃ māsānaṃ  ekavāraṃ nagaraṃ padakkhiṇaṃ karoti. ito ettakehi divasehi nagaraṃ  padakkhiṇaṃ karissatīti puretarameva ghosanā karīyati; taṃ sutvā ye  nagarato na pakkantā, te na pakkamanti. ye pakkantā, tepi,  ``puññavato sirisampattiṃ passissāmā''ti āgacchanti. yaṃ divasaṃ  brāhmaṇo nagaraṃ anuvicarati, tadā pātova nagaravīthiyo sammajjitvā  vālikaṃ okiritvā lājapañcamehi pupphehi ^a^V2.0097^ea^ abhippakiritvā puṇṇaghaṭe  ṭhapetvā ^a^P2.0195^ea^ kadaliyo ca dhaje ca ussāpetvā  sakalanagaraṃ dhūpitavāsitaṃ karonti. brāhmaṇo pātova sīsaṃ nhāyitvā  purebhattaṃ bhuñjitvā vuttanayeneva setavatthādīhi attānaṃ alaṅkaritvā  pāsādā oruyha rathaṃ abhiruhati. atha naṃ te brāhmaṇā  sabbasetavatthavilepanamālālaṅkārā setacchattāni gahetvā parivārenti;  tato mahājanassa sannipātanatthaṃ paṭhamaṃyeva taruṇadārakānaṃ phalāphalāni  vikiritvā tadanantaraṃ māsakarūpāni; tadanantaraṃ kahāpaṇe vikiranti;  mahājanā sannipatanti. ukkuṭṭhiyo ceva celukkhepā ca pavattanti.  atha brāhmaṇo maṅgalikasovatthikādīsu maṅgalāni ceva suvatthiyo  ^a^M2.0100^ea^ ca  karontesu mahāsampattiyā nagaraṃ anuvicarati. puññavantā manussā  ekabhūmakādipāsāde āruyha sukapattasadisāni vātapānakavāṭāni  vivaritvā olokenti. brāhmaṇopi attano yasasirisampattiyā nagaraṃ  ajjhottharanto viya dakkhiṇadvārābhimukho hoti. tena vuttaṃ  ``sāvatthiyā niyyātī''ti.</p>
              <p>[03] ^b^divā divassā^eb^ti divasassa divā, majjhanhakāleti attho.  ^b^pilotikaṃ paribbājaka^eb^nti ^b^pilotikā^eb^ti evaṃ  itthiliṅgavohāravasena laddhanāmaṃ paribbājakaṃ. so kira paribbājako  daharo paṭhamavaye ṭhito suvaṇṇavaṇṇo buddhupaṭṭhāko, pātova tathāgatassa  ceva mahātherānañca upaṭṭhānaṃ katvā tidaṇḍakuṇḍikādiparikkhāraṃ ādāya  jetavanā nikkhamitvā nagarābhimukho pāyāsi. taṃ esa dūratova  āgacchantaṃ addasa. ^b^etadavocā^eb^ti anukkamena santikaṃ āgataṃ  sañjānitvā etaṃ, ``handa kuto nu bhavaṃ vacchāyano āgacchatī''ti  gottaṃ kittento vacanaṃ avoca. ^b^paṇḍito maññe^eb^ti bhavaṃ  vacchāyano samaṇaṃ gotamaṃ paṇḍitoti maññati, udāhu noti ayamettha  attho.</p>
              <p>[03] ^b^ko cāhaṃ, bho^eb^ti, bho, samaṇassa gotamassa paññāveyyattiyaṃ  jānane ahaṃ ko nāma? ^b^ko ca samaṇassa gotamassa  paññāveyyattiyaṃ jānissāmī^eb^ti kuto cāhaṃ samaṇassa gotamassa  paññāveyyattiyaṃ jānissāmi, kena kāraṇena jānissāmīti? evaṃ  sabbathāpi attano ajānanabhāvaṃ dīpeti ^a^P2.0196^ea^.  ^b^sopi nūnassa tādisovā^eb^ti yo samaṇassa gotamassa  paññāveyyattiyaṃ jāneyya, sopi nūna dasa pāramiyo pūretvā sabbaññutaṃ  patto tādiso buddhoyeva bhaveyya. sineruṃ vā himavantaṃ vā pathaviṃ vā  ākāsaṃ vā pametukāmena tappamāṇova daṇḍo vā rajju vā ^a^V2.0098^ea^ laddhuṃ vaṭṭati.  samaṇassa gotamassa paññaṃ jānantenapi tassa ñāṇasadisameva  sabbaññutaññāṇaṃ laddhuṃ vaṭṭatīti dīpeti. ādaravasena panettha āmeḍitaṃ  kataṃ. ^b^uḷārāyā^eb^ti uttarāya seṭṭhāya. ^b^ko cāhaṃ, bho^eb^ti,  bho, ahaṃ samaṇassa gotamassa pasaṃsane ko nāma? ^b^ko ca samaṇaṃ  gotamaṃ pasaṃsissāmī^eb^ti kena kāraṇena pasaṃsissāmi?  ^b^pasatthapasattho^eb^ti sabbaguṇānaṃ uttaritarehi sabbalokapasatthehi  attano guṇeheva pasattho, na tassa aññehi pasaṃsanakiccaṃ atthi.  yathā hi campakapupphaṃ vā nīluppalaṃ vā padumaṃ vā lohitacandanaṃ vā  attano vaṇṇagandhasiriyāva ^a^M2.0101^ea^ pāsādikañceva sugandhañca, na tassa  āgantukehi vaṇṇagandhehi thomanakiccaṃ atthi. yathā ca maṇiratanaṃ  vā candamaṇḍalaṃ vā attano ālokeneva obhāsati, na tassa aññena  obhāsanakiccaṃ atthi. evaṃ samaṇo gotamo sabbalokapasatthehi  attano guṇeheva pasattho thomito sabbalokassa seṭṭhataṃ pāpito, na  tassa aññena pasaṃsanakiccaṃ atthi. pasatthehi vā pasatthotipi  pasatthapasattho.</p>
              <p>[03] ke pasatthā nāma? rājā pasenadi kosalo  kāsikosalavāsikehi pasattho, bimbisāro aṅgamagadhavāsīhi.  vesālikā licchavī vajjiraṭṭhavāsīhi pasatthā. pāveyyakā mallā,  kosinārakā mallā, aññepi te te khattiyā tehi tehi jānapadehi  pasatthā. caṅkīādayo brāhmaṇā brāhmaṇagaṇehi, anāthapiṇḍikādayo  upāsakā anekasatehi upāsakagaṇehi, visākhādayo upāsikā  anekasatāhi upāsikāhi, sakuludāyiādayo paribbājakā anekehi  paribbājakasatehi, uppalavaṇṇātheriādikā mahāsāvikā anekehi  bhikkhunisatehi, sāriputtattherādayo mahāsāvakā anekasatehi ^a^P2.0197^ea^  bhikkhūhi, sakkādayo devā anekasahassehi devehi,  mahābrahmādayo brahmāno anekasahassehi brahmehi pasatthā. te sabbepi  dasabalaṃ thomenti vaṇṇenti, pasaṃsantīti bhagavā ``pasatthapasattho''ti  vuccati.</p>
              <p>[03] ^b^atthavasa^eb^nti atthānisaṃsaṃ. athassa paribbājako attano  pasādakāraṇaṃ ācikkhanto ^b^seyyathāpi, bho, kusalo  nāgavaniko^eb^tiādimāha. tattha ^b^nāgavaniko^eb^ti  nāgavanavāsiko anuggahitasippo puriso. parato pana  uggahitasippo puriso nāgavanikoti āgato. ^b^cattāri  padānī^eb^ti cattāri ñāṇapadāni ñāṇavalañjāni, ñāṇena  akkantaṭṭhānānīti attho. </p>
              <p>[03] 289^b^.^eb^ ^b^khattiyapaṇḍite^eb^tiādīsu ^a^V2.0099^ea^ ^b^paṇḍite^eb^ti  paṇḍiccena samannāgate. ^b^nipuṇe^eb^ti saṇhe sukhumabuddhino,  sukhumātthantarapaṭivijjhanasamatthe. ^b^kataparappavāde^eb^ti  viññātaparappavāde ceva parehi saddhiṃ katavādaparicaye ca.  ^b^vālavedhirūpe^eb^ti vālavedhidhanuggahasadise. ^b^te bhindantā  maññe carantī^eb^ti vālavedhi ^a^M2.0102^ea^ viya vālaṃ sukhumānipi paresaṃ  diṭṭhigatāni attano paññāgatena bhindantā viya carantīti attho.  ^b^pañhaṃ abhisaṅkharontī^eb^ti dupadampi tipadampi catuppadampi pañhaṃ  karonti. ^b^vādaṃ āropessāmā^eb^ti dosaṃ āropessāma. ^b^na  ceva samaṇaṃ gotamaṃ pañhaṃ pucchantī^eb^ti; kasmā na pucchanti? bhagavā  kira parisamajjhe dhammaṃ desento parisāya ajjhāsayaṃ oloketi, tato  passati -- ``ime khattiyapaṇḍitā guḷhaṃ rahassaṃ pañhaṃ ovaṭṭikasāraṃ  katvā āgatā''ti. so tehi apuṭṭhoyeva evarūpe pañhe pucchāya  ettakā dosā, vissajjane ettakā, atthe pade akkhare ettakāti ime  pañhe pucchanto evaṃ puccheyya, vissajjento evaṃ vissajjeyyāti, iti  ovaṭṭikasāraṃ katvā ānīte pañhe dhammakathāya antare pakkhipitvā  viddhaṃseti. khattiyapaṇḍitā ``seyyo vata no, ye mayaṃ ime pañhe na  pucchimhā, sace hi mayaṃ puccheyyāma, appatiṭṭheva no katvā samaṇo  gotamo khipeyyā''ti attamanā bhavanti.</p>
              <p>[03] apica buddhā nāma dhammaṃ desentā parisaṃ mettāya pharanti,  mettāpharaṇena dasabale mahājanassa cittaṃ pasīdati, buddhā ca nāma  rūpaggappattā honti dassanasampannā madhurassarā mudujivhā  suphusitadantāvaraṇā ^a^P2.0198^ea^ amatena hadayaṃ siñcantā viya  dhammaṃ kathenti. tatra nesaṃ mettāpharaṇena pasannacittānaṃ evaṃ hoti --  ``evarūpaṃ advejjhakathaṃ amoghakathaṃ niyyānikakathaṃ kathentena bhagavatā  saddhiṃ na sakkhissāma paccanīkaggāhaṃ gaṇhitu''nti attano  pasannabhāveneva na pucchanti.</p>
              <p>[03] ^b^aññadatthū^eb^ti ekaṃsena. ^b^sāvakā sampajjantī^eb^ti  saraṇagamanavasena sāvakā honti. ^b^tadanuttara^eb^nti taṃ anuttaraṃ.  ^b^brahmacariyapariyosāna^eb^nti maggabrahmacariyassa pariyosānabhūtaṃ  arahattaphalaṃ, tadatthāya hi te pabbajanti. ^b^manaṃ vata, bho,  anassāmā^eb^ti, bho, sace mayaṃ na upasaṅkameyyāma, iminā thokena  anupasaṅkamanamattena apayirupāsanamatteneva naṭṭhā bhaveyyāma.  upasaṅkamanamattakena panamhā na naṭṭhāti attho. dutiyapadaṃ purimasseva  vevacanaṃ. ^b^assamaṇāva samānā^eb^tiādīsu ^a^V2.0100^ea^ pāpānaṃ asamitattā  ^b^assamaṇāva^eb^. abāhitattā ca pana ^b^abrāhmaṇāva^eb^.  kilesārīnaṃ ahatattā ^b^anarahanto^eb^yeva samānāti attho. </p>
              <p>[03] 290^b^.^eb^ ^b^udānaṃ udānesī^eb^ti udāhāraṃ udāhari.  yathā hi yaṃ telaṃ mānaṃ gahetuṃ na sakkoti, vissanditvā gacchati, taṃ  avasekoti vuccati, yañca ^a^M2.0103^ea^ jalaṃ taḷākaṃ gahetuṃ na sakkoti,  ajjhottharitvā gacchati, taṃ oghoti vuccati. evameva yaṃ pītimayaṃ  vacanaṃ hadayaṃ gahetuṃ na sakkoti, adhikaṃ hutvā anto asaṇṭhahitvā  bahi nikkhamati, taṃ ^b^udāna^eb^nti vuccati. evarūpaṃ pītimayaṃ  vacanaṃ nicchāresīti attho. ^b^hatthipadopamo^eb^ti hatthipadaṃ upamā  assa dhammassāti hatthipadopamo. so na ettāvatā vitthārena  paripūro hotīti dasseti. ^b^nāgavaniko^eb^ti uggahitahatthisippo  hatthivanacāriko. atha kasmā idha kusaloti na vuttoti? parato  ``yo hoti kusalo''ti vibhāgadassanato. yo hi koci  pavisati, yo pana kusalo hoti, so neva tāva niṭṭhaṃ gacchati.  tasmā idha kusaloti avatvā parato vutto. </p>
              <p>[03] 291^b^.^eb^ ^b^vāmanikā^eb^ti rassā āyāmatopi na dīghā  mahākucchihatthiniyo. ^b^uccā ca nisevita^eb^nti sattaṭṭharatanubbedhe  vaṭarukkhādīnaṃ khandhappadese ghaṃsitaṭṭhānaṃ. ^b^uccā kāḷārikā^eb^ti  uccā ca yaṭṭhisadisapādā hutvā, kāḷārikā ca dantānaṃ kaḷāratāya.  tāsaṃ kira eko danto unnato hoti, eko onato. ubhopi ca  viraḷā honti, na āsannā. ^b^uccā^eb^ ^a^P2.0199^ea^ ^b^ca  dantehi ārañjitānī^eb^ti sattaṭṭharatanubbedhe vaṭarukkhādīnaṃ khandhappadese  pharasunā pahataṭṭhānaṃ viya dāṭṭhāhi chinnaṭṭhānaṃ. ^b^uccā kaṇerukā  nāmā^eb^ti uccā ca yaṭṭhisadisadīghapādā hutvā, kaṇerukā ca dantānaṃ  kaṇerutāya, tā kira makuḷadāṭhā honti. tasmā kaṇerukāti vuccanti.  ^b^so niṭṭhaṃ gacchatī^eb^ti so nāgavaniko yassa vatāhaṃ nāgassa  anupadaṃ āgato, ayameva so, na añño. yañhi ahaṃ paṭhamaṃ padaṃ  disvā vāmanikānaṃ padaṃ idaṃ bhavissatīti niṭṭhaṃ na gato, yampi tato  orabhāge disvā kāḷārikānaṃ bhavissati, kaṇerukānaṃ bhavissatīti  niṭṭhaṃ na gato, sabbaṃ taṃ imasseva mahāhatthino padanti mahāhatthiṃ  disvāva niṭṭhaṃ gacchati.</p>
              <p>[03] ^b^evameva kho^eb^ti ettha idaṃ opammasaṃsandanaṃ -- nāgavanaṃ  viya hi ādito paṭṭhāya yāva nīvaraṇappahānā dhammadesanā veditabbā.  kusalo nāgavaniko viya yogāvacaro; mahānāgo viya  ^a^V2.0101^ea^ sammāsambuddho; mahantaṃ hatthipadaṃ viya jhānābhiññā. nāgavanikassa  tattha tattha hatthipadaṃ disvāpi vāmanikānaṃ padaṃ bhavissati,  kāḷārikānaṃ kaṇerukānaṃ padaṃ bhavissatīti aniṭṭhaṅgatabhāvo viya  yogino, imā jhānābhiññā nāma bāhirakaparibbājakānampi  ^a^M2.0104^ea^ santīti  aniṭṭhaṅgatabhāvo. nāgavanikassa, tattha tattha mayā diṭṭhaṃ padaṃ imasseva  mahāhatthino, na aññassāti mahāhatthiṃ disvā niṭṭhaṅgamanaṃ viya  ariyasāvakassa arahattaṃ patvāva niṭṭhaṅgamanaṃ. idañca pana  opammasaṃsandanaṃ matthake ṭhatvāpi kātuṃ vaṭṭati. imasmimpi ṭhāne  vaṭṭatiyeva. anukkamāgataṃ pana pāḷipadaṃ gahetvā idheva kataṃ. tattha  ^b^idhā^eb^ti desāpadese nipāto. svāyaṃ katthaci lokaṃ upādāya  vuccati. yathāha -- ``idha tathāgato loke uppajjatī''ti (dī0  ni0 1.279). katthaci sāsanaṃ. yathāha -- ``idheva, bhikkhave,  samaṇo, idha dutiyo samaṇo''ti (a0 ni0  4.241).  katthaci okāsaṃ. yathāha -- </p>
              <p>[21] ``idheva tiṭṭhamānassa, devabhūtassa me sato. </p>
              <p>[22] punarāyu ca me laddho, evaṃ jānāhi mārisā''ti..  (dī0 ni0 2.369; dī0 ni0 aṭṭha0 1.190).</p>
              <p>[03] katthaci ^a^P2.0200^ea^ padapūraṇamattameva. yathāha --  ``idhāhaṃ, bhikkhave, bhuttāvī assaṃ pavārito''ti (ma0 ni0 1.30).  idha pana lokaṃ upādāya vuttoti veditabbo. idaṃ vuttaṃ hoti  ``brāhmaṇa imasmiṃ loke tathāgato uppajjati arahaṃ...pe0... buddho  bhagavā''ti.</p>
              <p>[03] tattha ^b^tathāgata^eb^saddo mūlapariyāye, arahantiādayo  visuddhimagge vitthāritā. ^b^loke uppajjatī^eb^ti ettha pana  ^b^loko^eb^ti okāsaloko sattaloko saṅkhāralokoti tividho.  idha pana sattaloko adhippeto. sattaloke uppajjamānopi ca  tathāgato na devaloke, na brahmaloke, manussalokeyeva uppajjati.  manussalokepi na aññasmiṃ cakkavāḷe, imasmiṃyeva cakkavāḷe. tatrāpi  na sabbaṭṭhānesu, ``puratthimāya disāya ^b^gajaṅgalaṃ^eb^ nāma nigamo.  tassāparena mahāsālo, tato parā paccantimā janapadā, orato  majjhe. puratthimadakkhiṇāya disāya ^b^sallavatī^eb^ nāma nadī,  tato parā paccantimā janapadā, orato majjhe. dakkhiṇāya disāya  ^b^setakaṇṇikaṃ^eb^ nāma nigamo, tato parā paccantimā janapadā,  orato majjhe. pacchimāya disāya thūṇaṃ nāma brāhmaṇagāmo  ^a^V2.0102^ea^, tato  parā paccantimā janapadā, orato majjhe. uttarāya ^a^M2.0105^ea^ disāya  ^b^usiraddhajo^eb^ nāma pabbato, tato parā paccantimā janapadā,  orato majjhe''ti (mahāva0 259) evaṃ paricchinne āyāmato  tiyojanasate vitthārato aḍḍhateyyayojanasate parikkhepato  navayojanasate majjhimapadese uppajjati. na kevalañca tathāgatova,  paccekabuddhā aggasāvakā asīti mahātherā buddhamātā buddhapitā cakkavattī  rājā aññe ca sārappattā brāhmaṇagahapatikā ettheva uppajjanti. tattha  tathāgato sujātāya dinnamadhupāyasabhojanato paṭṭhāya yāva arahattamaggo,  tāva uppajjati nāma. arahattaphale uppanno nāma.  mahābhinikkhamanato vā yāva arahattamaggo. tusitabhavanato vā yāva  arahattamaggo. dīpaṅkarapādamūlato vā yāva arahattamaggo, tāva  uppajjati nāma. arahattaphale uppanno nāma. idha sabbapaṭhamaṃ  uppannabhāvaṃ sandhāya uppajjatīti vuttaṃ ^a^P2.0201^ea^, tathāgato  loke uppanno hotīti ayañhettha attho. </p>
              <p>[01] ^b^so imaṃ loka^eb^nti so bhagavā imaṃ lokaṃ, idāni  vattabbaṃ nidasseti. ^b^sadevaka^eb^nti saha devehi sadevakaṃ. evaṃ  saha mārena ^b^samārakaṃ^eb^. saha brahmunā ^b^sabrahmakaṃ^eb^. saha  samaṇabrāhmaṇehi ^b^sassamaṇabrāhmaṇiṃ^eb^. pajātattā pajā, taṃ  ^b^pajaṃ^eb^. saha devamanussehi ^b^sadevamanussaṃ^eb^. tattha  sadevakavacanena pañcakāmāvacaradevaggahaṇaṃ veditabbaṃ. samārakavacanena  chaṭṭhakāmāvacaradevaggahaṇaṃ. sabrahmakavacanena brahmakāyikādibrahmaggahaṇaṃ.  sassamaṇabrāhmaṇivacanena sāsanassa paccatthipaccāmittasamaṇabrāhmaṇaggahaṇaṃ  samitapāpabāhitapāpasamaṇabrāhmaṇaggahaṇañca. pajāvacanena  sattalokaggahaṇaṃ. sadevamanussavacanena sammutidevāvasesamanussaggahaṇaṃ.  evamettha tīhi padehi okāsalokena saddhiṃ sattaloko, dvīhi  pajāvasena sattalokova gahitoti veditabbo.</p>
              <p>[03] aparo nayo -- sadevakaggahaṇena arūpāvacaradevaloko gahito.  samārakaggahaṇena chakāmāvacaradevaloko. sabrahmakaggahaṇena rūpī  brahmaloko. sassamaṇabrāhmaṇādiggahaṇena catuparisavasena sammutidevehi  vā saha manussaloko avasesasabbasattaloko vā.</p>
              <p>[03] apicettha ^a^M2.0106^ea^ sadevakavacanena ukkaṭṭhaparicchedato sabbassa lokassa  sacchikatabhāvamāha. tato yesaṃ ahosi -- ``māro mahānubhāvo  chakāmāvacarissaro vasavattī. kiṃ sopi etena sacchikato''ti?  tesaṃ vimatiṃ vidhamanto ^b^samāraka^eb^nti āha. yesaṃ pana ahosi  -- ``brahmā mahānubhāvo ^a^V2.0103^ea^, ekaṅguliyā ekasmiṃ cakkavāḷasahasse  ālokaṃ pharati, dvīhi...pe0... dasahi aṅgulīhi dasasu  cakkavāḷasahassesu ālokaṃ pharati, anuttarañca jhānasamāpattisukhaṃ  paṭisaṃvedeti. kiṃ sopi sacchikato''ti? tesaṃ vimatiṃ vidhamanto  ^b^sabrahmaka^eb^nti āha. tato ye cintesuṃ -- ``puthū samaṇabrāhmaṇā  sāsanassa paccatthikā, kiṃ tepi sacchikatā''ti? tesaṃ vimatiṃ  vidhamanto ^b^sassamaṇabrāhmaṇiṃ paja^eb^nti āha. evaṃ ukkaṭṭhukkaṭṭhānaṃ  sacchikatabhāvaṃ pakāsetvā atha sammutideve avasesamanusse ca upādāya  ukkaṭṭhaparicchedavasena ^a^P2.0202^ea^ sesasattalokassa  sacchikatabhāvaṃ pakāsento ^b^sadevamanussa^eb^nti āha. ayamettha  bhāvānukkamo. porāṇā panāhu -- ^b^sadevaka^eb^nti devatāhi saddhiṃ  avasesalokaṃ. ^b^samāraka^eb^nti mārena saddhiṃ avasesalokaṃ.  ^b^sabrahmaka^eb^nti brahmehi saddhiṃ avasesalokaṃ. evaṃ sabbepi  tibhavūpage satte tīhākārehi tīsu padesu pakkhipetvā puna dvīhi padehi  pariyādiyanto ``sassamaṇabrāhmaṇiṃ pajaṃ sadevamanussa''nti āha.  evaṃ pañcahi padehi tena tenākārena tedhātukameva pariyādinnanti.</p>
              <p>[03] ^b^sayaṃ abhiññā sacchikatvā pavedetī^eb^ti ^b^saya^eb^nti sāmaṃ  aparaneyyo hutvā. ^b^abhiññā^eb^ti abhiññāya, adhikena ñāṇena  ñatvāti attho. ^b^sacchikatvā^eb^ti paccakkhaṃ katvā. etena  anumānādipaṭikkhepo kato hoti. ^b^pavedetī^eb^ti bodheti  viññāpeti pakāseti. ^b^so dhammaṃ deseti ādikalyāṇaṃ...pe0...  pariyosānakalyāṇa^eb^nti so bhagavā sattesu kāruññataṃ paṭicca hitvāpi  anuttaraṃ vivekasukhaṃ dhammaṃ deseti. tañca kho appaṃ vā bahuṃ vā  desento ādikalyāṇādippakārameva deseti. ādimhipi kalyāṇaṃ  bhaddakaṃ anavajjameva katvā deseti. majjhepi... pariyosānepi  kalyāṇaṃ bhaddakaṃ anavajjameva katvā desetīti vuttaṃ hoti.</p>
              <p>[03] tattha ^a^M2.0107^ea^ atthi desanāya ādimajjhapariyosānaṃ, atthi sāsanassa.  ^b^desanāya^eb^ tāva catuppadikāyapi gāthāya paṭhamapādo ādi nāma,  tato dve majjhaṃ nāma, ante eko pariyosānaṃ nāma.  ekānusandhikassa suttassa nidānamādi, idamavocāti pariyosānaṃ,  ubhinnaṃ antarā majjhaṃ. anekānusandhikassa suttassa paṭhamānusandhi  ādi, ante anusandhi pariyosānaṃ, majjhe eko vā dve vā bahū vā  majjhameva. ^b^sāsanassa^eb^ pana sīlasamādhivipassanā ^a^V2.0104^ea^ ādi nāma.  vuttampi cetaṃ -- ``ko cādi kusalānaṃ dhammānaṃ, sīlañca  suvisuddhaṃ, diṭṭhi ca ujukā''ti (saṃ0 ni0  5.369). ``atthi,  bhikkhave, majjhimā paṭipadā tathāgatena abhisambuddhā''ti evaṃ vutto  pana ariyamaggo majjhaṃ nāma, phalañceva nibbānañca pariyosānaṃ nāma.  ``etadatthamidaṃ, brāhmaṇa, brahmacariyametaṃ sāraṃ, etaṃ  pariyosāna''nti (ma0 ni0 1.324) hi ettha phalaṃ pariyosānanti  vuttaṃ. ``nibbānogadhañhi ^a^P2.0203^ea^, āvuso visākha,  brahmacariyaṃ vussati nibbānaparāyaṇaṃ nibbānapariyosāna''nti (ma0  ni0 1.466) ettha nibbānaṃ pariyosānanti vuttaṃ. idha desanāya  ādimajjhapariyosānaṃ adhippetaṃ. bhagavā hi dhammaṃ desento ādimhi  sīlaṃ dassetvā majjhe maggaṃ pariyosāne nibbānaṃ dasseti. tena  vuttaṃ -- ``so dhammaṃ deseti ādikalyāṇaṃ majjhekalyāṇaṃ  pariyosānakalyāṇa''nti. tasmā aññopi dhammakathiko dhammaṃ  kathento -- </p>
              <p>[21] ``ādimhi sīlaṃ dasseyya, majjhe maggaṃ vibhāvaye. </p>
              <p>[22] pariyosānamhi nibbānaṃ, esā kathikasaṇṭhitī''ti..  (dī0 ni0 aṭṭha0 1.190). </p>
              <p>[01] ^b^sātthaṃ sabyañjana^eb^nti yassa hi  yāgubhattaitthipurisādivaṇṇanā nissitā desanā hoti, na so sātthaṃ  deseti. bhagavā pana tathārūpaṃ desanaṃ pahāya catusatipaṭṭhānādinissitaṃ  desanaṃ deseti. tasmā ``sātthaṃ desetī''ti vuccati. yassa pana  desanā ekabyañjanādiyuttā vā sabbaniroṭṭhabyañjanā vā  sabbavissaṭṭhasabbaniggahītabyañjanā vā, tassa  damiḷakirāsavarādimilakkhūnaṃ bhāsā viya byañjanapāripūriyā  abhāvato abyañjanā nāma desanā hoti. bhagavā pana -- </p>
              <p>[21] ``sithilaṃ ^a^M2.0108^ea^ dhanitañca dīgharassaṃ, garukaṃ lahukañca  niggahītaṃ. </p>
              <p>[22] sambandhaṃ vavatthitaṃ vimuttaṃ, dasadhā byañjanabuddhiyā  pabhedo''ti.. (dī0 ni0 aṭṭha0 1.190) -- </p>
              <p>[25] evaṃ ^a^V2.0105^ea^ vuttaṃ dasavidhaṃ byañjanaṃ amakkhetvā  paripuṇṇabyañjanameva katvā dhammaṃ deseti. tasmā ``sabyañjanaṃ dhammaṃ  desetī''ti vuccati.</p>
              <p>[03] ^b^kevalaparipuṇṇa^eb^nti ettha ^b^kevala^eb^nti sakalādhivacanaṃ.  ^b^paripuṇṇa^eb^nti anūnādhikavacanaṃ. idaṃ vuttaṃ hoti --  ``sakalaparipuṇṇameva deseti, ekadesanāpi aparipuṇṇā natthī''ti.  ^b^parisuddha^eb^nti nirupakkilesaṃ. yo hi idaṃ dhammadesanaṃ nissāya  lābhaṃ vā sakkāraṃ vā labhissāmīti deseti, tassa aparisuddhā desanā  hoti. bhagavā pana lokāmisanirapekkho ^a^P2.0204^ea^  hitapharaṇena mettābhāvanāya muduhadayo ullumpanasabhāvasaṇṭhitena cittena  deseti. tasmā ``parisuddhaṃ dhammaṃ desetī''ti vuccati.  ^b^brahmacariyaṃ pakāsetī^eb^ti ettha ^b^brahmacariya^eb^nti  sikkhattayasaṅgahaṃ sakalasāsanaṃ. tasmā brahmacariyaṃ pakāsetīti so  dhammaṃ deseti ādikalyāṇaṃ...pe0... parisuddhaṃ, evaṃ desento ca  sikkhattayasaṅgahitaṃ sakalasāsanaṃ brahmacariyaṃ pakāsetīti evamettha  attho daṭṭhabbo. ^b^brahmacariya^eb^nti seṭṭhaṭṭhena brahmabhūtaṃ cariyaṃ.  brahmabhūtānaṃ vā buddhādīnaṃ cariyanti vuttaṃ hoti.</p>
              <p>[03] ^b^taṃ dhamma^eb^nti taṃ vuttappakārasampadaṃ dhammaṃ. ^b^suṇāti  gahapati vā^eb^ti kasmā paṭhamaṃ gahapatiṃ niddisatīti? nihatamānattā  ussannattā ca. yebhuyyena hi khattiyakulato pabbajitā jātiṃ  nissāya mānaṃ karonti. brāhmaṇakulā pabbajitā mante nissāya  mānaṃ karonti. hīnajaccakulā pabbajitā attano vijātitāya  patiṭṭhātuṃ na sakkonti. gahapatidārakā pana kacchehi sedaṃ muñcantehi  piṭṭhiyā loṇaṃ pupphamānāya bhūmiṃ kasitvā nihatamānadappā honti.  te pabbajitvā mānaṃ vā dappaṃ vā akatvā yathābalaṃ buddhavacanaṃ  uggahetvā vipassanāya kammaṃ karontā sakkonti arahatte patiṭṭhātuṃ.  itarehi ca kulehi nikkhamitvā pabbajitā nāma na bahukā,  gahapatikāva bahukā, iti nihatamānattā ussannattā ca paṭhamaṃ gahapatiṃ  niddisatīti.</p>
              <p>[03] ^b^aññatarasmiṃ vā^eb^ti itaresaṃ vā kulānaṃ aññatarasmiṃ.  ^b^paccājāto^eb^ti patijāto. ^b^tathāgate saddhaṃ paṭilabhatī^eb^ti  parisuddhaṃ dhammaṃ sutvā ^a^M2.0109^ea^ dhammassāmimhi tathāgate ``sammāsambuddho vata  bhagavā''ti saddhaṃ paṭilabhati. ^b^iti paṭisañcikkhatī^eb^ti evaṃ  paccavekkhati. ^b^sambādho gharāvāso^eb^ti sacepi saṭṭhihatthe ghare  yojanasatantarepi vā dve jāyampatikā vasanti, tathāpi nesaṃ  sakiñcanasapalibodhaṭṭhena gharāvāso sambādhoyeva. ^b^rajopatho^eb^ti  rāgarajādīnaṃ uṭṭhānaṭṭhānanti mahāaṭṭhakathāyaṃ ^a^V2.0106^ea^ vuttaṃ. āgamanapathotipi  vaṭṭati. alagganaṭṭhena abbhokāso viyāti ^b^abbhokāso^eb^.  pabbajito hi kūṭāgāraratanapāsādadevavimānādīsu pihitadvāravātapānesu  paṭicchannesu vasantopi neva laggati na ^a^P2.0205^ea^ sajjati  na bajjhati. tena vuttaṃ -- ``abbhokāso pabbajjā''ti. apica  sambādho gharāvāso kusalakiriyāya okāsābhāvato. rajopatho  asaṃvutasaṅkāraṭṭhānaṃ viya rajānaṃ kilesarajānaṃ sannipātaṭṭhānato.  abbhokāso pabbajjā kusalakiriyāya yathāsukhaṃ okāsasabbhāvato.</p>
              <p>[03] ^b^nayidaṃ sukaraṃ...pe0... pabbajeyya^eb^nti ettha ayaṃ  saṅkhepakathā -- yadetaṃ sikkhattayabrahmacariyaṃ ekampi divasaṃ akhaṇḍaṃ  katvā carimakacittaṃ pāpetabbatāya ekantaparipuṇṇaṃ. ekadivasampi ca  kilesamalena amalinaṃ katvā carimakacittaṃ pāpetabbatāya  ekantaparisuddhaṃ, saṅkhalikhitaṃ likhitasaṅkhasadisaṃ  dhotasaṅkhasappaṭibhāgaṃ caritabbaṃ, idaṃ na sukaraṃ agāraṃ ajjhāvasatā  agāramajjhe vasantena ekantaparipuṇṇaṃ...pe0... carituṃ. yaṃnūnāhaṃ kese  ca massuñca ohāretvā kāsāyarasapītatāya kāsāyāni brahmacariyaṃ  carantānaṃ anucchavikāni vatthāni acchādetvā paridahitvā agārasmā  nikkhamitvā anagāriyaṃ pabbajeyyanti. ettha ca yasmā agārassa  hitaṃ kasivāṇijjādikammaṃ ^b^agāriya^eb^nti vuccati, tañca pabbajjāya  natthi. tasmā pabbajjā anagāriyāti ñātabbā, taṃ ^b^anagāriyaṃ.  pabbajeyya^eb^nti paṭipajjeyyaṃ. ^b^appaṃ vā^eb^ti sahassato heṭṭhā  bhogakkhandho appo nāma hoti, sahassato paṭṭhāya mahā.  ābandhanaṭṭhena ñāti eva parivaṭṭo ^b^ñātiparivaṭṭo^eb^. so vīsatiyā  heṭṭhā appo hoti, vīsatiyā paṭṭhāya mahā. </p>
              <p>[03] 292^b^.^eb^ ^b^bhikkhūnaṃ sikkhāsājīvasamāpanno^eb^ti yā  bhikkhūnaṃ adhisīlasaṅkhātā sikkhā, tañca, yattha cete saha jīvanti  ekajīvikā sabhāgavuttino ^a^M2.0110^ea^ honti, taṃ bhagavatā  paññattasikkhāpadasaṅkhātaṃ sājīvañca tattha sikkhanabhāvena  samāpannoti bhikkhūnaṃ sikkhāsājīvasamāpanno. ^b^samāpanno^eb^ti  sikkhaṃ paripūrento, sājīvañca avītikkamanto hutvā tadubhayaṃ  upagatoti attho. ^b^pāṇātipātaṃ pahāyā^eb^tiādīsu  pāṇātipātādikathā heṭṭhā vitthāritā eva. ^b^pahāyā^eb^ti imaṃ  pāṇātipātacetanāsaṅkhātaṃ dussīlyaṃ pajahitvā. ^b^paṭivirato  hotī^eb^ti pahīnakālato paṭṭhāya tato dussīlyato orato viratova  hoti. ^b^nihitadaṇḍo nihitasattho^eb^ti parūpaghātatthāya daṇḍaṃ vā  satthaṃ vā ādāya avattanato nikkhittadaṇḍo ceva nikkhittasattho  cāti ^a^V2.0107^ea^ ^a^P2.0206^ea^ attho. ettha ca ṭhapetvā daṇḍaṃ sabbampi  avasesaṃ upakaraṇaṃ sattānaṃ vihiṃsanabhāvato satthanti veditabbaṃ. yaṃ  pana bhikkhū kattaradaṇḍaṃ vā dantakaṭṭhavāsiṃ vā pipphalakaṃ vā gahetvā  vicaranti, na taṃ parūpaghātatthāya. tasmā nihitadaṇḍo  nihitasatthotveva saṅkhaṃ gacchati. ^b^lajjī^eb^ti  pāpajigucchanalakkhaṇāya lajjāya samannāgato. ^b^dayāpanno^eb^ti dayaṃ  mettacittataṃ āpanno. ^b^sabbapāṇabhūtahitānukampī^eb^ti sabbe pāṇabhūte  hitena anukampako. tāya dayāpannatāya sabbesaṃ pāṇabhūtānaṃ  hitacittakoti attho. ^b^viharatī^eb^ti iriyati pāleti.</p>
              <p>[03] dinnameva ādiyatīti ^b^dinnādāyī^eb^. cittenapi dinnameva  paṭikaṅkhatīti ^b^dinnapāṭikaṅkhī^eb^. thenetīti theno. na thenena  ^b^athenena^eb^. athenattāyeva ^b^sucibhūtena. attanā^eb^ti  attabhāvena, athenaṃ sucibhūtaṃ attabhāvaṃ katvā viharatīti vuttaṃ hoti.</p>
              <p>[03] ^b^abrahmacariya^eb^nti aseṭṭhacariyaṃ. brahmaṃ seṭṭhaṃ ācāraṃ caratīti  ^b^brahmacārī. ārācārī^eb^ti abrahmacariyato dūracārī.  ^b^methunā^eb^ti rāgapariyuṭṭhānavasena sadisattā methunakāti  laddhavohārehi paṭisevitabbato methunāti saṅkhaṃ gatā asaddhammā.  ^b^gāmadhammā^eb^ti gāmavāsīnaṃ dhammā.</p>
              <p>[03] saccaṃ vadatīti ^b^saccavādī^eb^. saccena saccaṃ sandahati  ghaṭetīti ^b^saccasandho,^eb^ na antarantarā musā vadatīti attho.  yo hi puriso kadāci musā vadati, kadāci saccaṃ, tassa musāvādena  antaritattā saccaṃ saccena na ghaṭīyati ^a^M2.0111^ea^. tasmā na so saccasandho,  ayaṃ pana na tādiso, jīvitahetupi musāvādaṃ avatvā saccena saccaṃ  sandahatiyevāti ^b^saccasandho. theto^eb^ti thiro, thirakathoti attho.  eko hi puggalo haliddirāgo viya, thusarāsimhi nikhātakhāṇu  viya, assapiṭṭhe ṭhapitakumbhaṇḍamiva ca na thirakatho hoti. eko  pāsāṇalekhā viya indakhilo viya ca thirakatho hoti; asinā  sīse chijjantepi dve kathā na katheti; ayaṃ vuccati theto ^a^P2.0207^ea^.  ^b^paccayiko^eb^ti pattiyāyitabbako, saddhāyikoti  attho. ekacco hi puggalo na paccayiko hoti, ``idaṃ kena vuttaṃ,  asukenā''ti vutte ``mā tassa vacanaṃ saddahathā''ti vattabbataṃ  āpajjati. eko paccayiko hoti, ``idaṃ kena vuttaṃ, asukenā''ti  vutte, ``yadi tena vuttaṃ, idameva pamāṇaṃ, idāni upaparikkhitabbaṃ  natthi, evameva ida''nti vattabbataṃ ^a^V2.0108^ea^ āpajjati, ayaṃ vuccati paccayiko.  ^b^avisaṃvādako lokassā^eb^ti tāya saccavāditāya lokaṃ na  visaṃvādetīti attho.</p>
              <p>[03] ^b^imesaṃ bhedāyā^eb^ti yesaṃ ito sutvāti vuttānaṃ santike sutaṃ,  tesaṃ bhedāya. ^b^bhinnānaṃ vā sandhātā^eb^ti dvinnampi mittānaṃ vā  samānupajjhāyakādīnaṃ vā kenacideva kāraṇena bhinnānaṃ ekamekaṃ  upasaṅkamitvā ``tumhākaṃ īdise kule jātānaṃ evaṃ bahussutānaṃ idaṃ na  yutta''ntiādīni vatvā sandhānaṃ kattā. ^b^anuppadātā^eb^ti  sandhānānuppadātā, dve jane samagge disvā, ``tumhākaṃ evarūpe kule  jātānaṃ evarūpehi guṇehi samannāgatānaṃ anucchavikameta''ntiādīni  vatvā daḷhīkammaṃ kattāti attho. samaggo ārāmo assāti  ^b^samaggārāmo^eb^. yattha samaggā natthi, tattha vasitumpi na  icchatīti attho. ``samaggarāmo''tipi pāḷi, ayamevettha attho.  ^b^samaggarato^eb^ti samaggesu rato, te pahāya aññatra gantumpi na  icchatīti attho. samagge disvāpi sutvāpi nandatīti  ^b^samagganandī. samaggakaraṇiṃ vācaṃ bhāsitā^eb^ti yā vācā satte  samaggeyeva karoti, taṃ sāmaggiguṇaparidīpakameva vācaṃ bhāsati, na  itaranti.</p>
              <p>[03] ^b^nelā^eb^ti elaṃ vuccati doso, nāssā elanti nelā,  niddosāti attho. ``nelaṅgo setapacchādo''ti ettha vuttanelaṃ viya.  ^b^kaṇṇasukhā^eb^ti ^a^M2.0112^ea^ byañjanamadhuratāya kaṇṇānaṃ sukhā, sūcivijjhanaṃ  viya kaṇṇasūlaṃ na janeti. atthamadhuratāya sakalasarīre kopaṃ  ajanetvā pemaṃ janetīti ^b^pemanīyā^eb^. hadayaṃ gacchati,  apaṭihaññamānā sukhena cittaṃ pavisatīti ^b^hadayaṅgamā^eb^.  guṇaparipuṇṇatāya pure bhavāti ^b^porī,^eb^ pure saṃvaddhanārī viya  sukumārātipi porī, purassa esātipi porī, nagaravāsīnaṃ kathāti  attho ^a^P2.0208^ea^. nagaravāsino hi yuttakathā honti,  pitimattaṃ pitāti, mātimattaṃ mātāti, bhātimattaṃ bhātāti vadanti.  evarūpī kathā bahuno janassa kantā hotīti ^b^bahujanakantā^eb^.  kantabhāveneva bahuno janassa manāpā cittavuddhikarāti  ^b^bahujanamanāpā^eb^.</p>
              <p>[03] kālena vadatīti ^b^kālavādī,^eb^ vattabbayuttakālaṃ sallakkhetvā  vadatīti attho. bhūtaṃ tacchaṃ sabhāvameva vadatīti ^b^bhūtavādī^eb^.  diṭṭhadhammikasamparāyikatthasannissitameva katvā vadatīti  ^b^atthavādī^eb^ ^a^V2.0109^ea^. navalokuttaradhammasannissitaṃ katvā vadatīti  ^b^dhammavādī^eb^. saṃvaravinayapahānavinayasannissitaṃ katvā vadatīti  ^b^vinayavādī^eb^. nidhānaṃ vuccati ṭhapanokāso, nidhānamassā  atthīti ^b^nidhānavatī,^eb^ hadaye nidhātabba yuttavācaṃ bhāsitāti  attho. ^b^kālenā^eb^ti evarūpiṃ bhāsamānopi ca ``ahaṃ  nidhānavatiṃ vācaṃ bhāsissāmī''ti na akālena bhāsati, yuttakālaṃ  pana avekkhitvā bhāsatīti attho. ^b^sāpadesa^eb^nti saupamaṃ,  sakāraṇanti attho. ^b^pariyantavati^eb^nti paricchedaṃ dassetvā  yathāssā paricchedo paññāyati, evaṃ bhāsatīti attho.  ^b^atthasaṃhita^eb^nti anekehipi nayehi vibhajantena pariyādātuṃ  asakkuṇeyyatāya atthasampannaṃ, yaṃ vā so atthavādī atthaṃ vadati, tena  atthena saṃhitattā atthasaṃhitaṃ vācaṃ bhāsati, na aññaṃ nikkhipitvā  aññaṃ bhāsatīti vuttaṃ hoti. </p>
              <p>[03] 293^b^.^eb^ ^b^bījagāmabhūtagāmasamārambhā^eb^ti mūlabījaṃ  khandhabījaṃ phaḷubījaṃ aggabījaṃ bījabījanti pañcavidhassa bījagāmassa  ceva yassa kassaci nīlatiṇarukkhādikassa bhūtagāmassa ca  samārambhā, chedanabhedanapacanādibhāvena vikopanā paṭiviratoti attho.  ^b^ekabhattiko^eb^ti pātarāsabhattaṃ sāyamāsabhattanti dve bhattāni.  tesu pātarāsabhattaṃ antomajjhanhikena paricchinnaṃ, itaraṃ majjhanhikato  uddhaṃ antoaruṇena. tasmā antomajjhanhike dasakkhattuṃ bhuñjamānopi  ^a^M2.0113^ea^ ekabhattikova hoti, taṃ sandhāya vuttaṃ ``ekabhattiko''ti. rattiyā  bhojanaṃ ratti, tato uparatoti ^b^rattūparato^eb^. atikkante  majjhanhike yāva sūriyatthaṃgamanā bhojanaṃ ^b^vikālabhojanaṃ^eb^ nāma.  tato viratattā ^b^virato vikālabhojanā^eb^. sāsanassa ^a^P2.0209^ea^  ananulomattā visūkaṃ paṭāṇībhūtaṃ dassananti  ^b^visūkadassanaṃ^eb^. attanā naccananaccāpanādivasena naccā ca gītā  ca vāditā ca, antamaso mayūranaccanādivasenāpi pavattānaṃ naccādīnaṃ  visūkabhūtā dassanā cāti ^b^naccagītavāditavisūkadassanā^eb^.  naccādīni hi attanā payojetuṃ vā parehi payojāpetuṃ vā payuttāni  passituṃ vā neva bhikkhūnaṃ na bhikkhunīnaṃ vaṭṭanti. ^b^mālā^eb^dīsu  ^b^mālā^eb^ti yaṃkiñci pupphaṃ. ^b^gandha^eb^nti yaṃkiñci gandhajātaṃ.  ^b^vilepana^eb^nti chavirāgakaraṇaṃ. tattha piḷandhanto ^b^dhāreti^eb^  nāma. ūnaṭṭhānaṃ pūrento ^b^maṇḍeti^eb^ nāma. gandhavasena  chavirāgavasena ca sādiyanto ^b^vibhūseti^eb^ nāma. ṭhānaṃ vuccati  kāraṇaṃ. tasmā yāya dussīlyacetanāya tāni mālādhāraṇādīni  mahājano karoti, tato paṭiviratoti attho.</p>
              <p>[03] ^b^uccāsayanaṃ^eb^ ^a^V2.0110^ea^ vuccati pamāṇātikkantaṃ. ^b^mahāsayanaṃ^eb^  akappiyattharaṇaṃ. tato paṭiviratoti attho. ^b^jātarūpa^eb^nti  suvaṇṇaṃ. ^b^rajata^eb^nti kahāpaṇo lohamāsako jatumāsako  dārumāsakoti ye vohāraṃ gacchanti, tassa ubhayassapi paṭiggahaṇā  paṭivirato, neva naṃ uggaṇhāti, na uggaṇhāpeti, na upanikkhittaṃ  sādiyatīti attho. ^b^āmakadhaññapaṭiggahaṇā^eb^ti  sālivīhiyavagodhūmakaṅguvarakakudrūsakasaṅkhātassa sattavidhassāpi  āmakadhaññassa paṭiggahaṇā. na kevalañca etesaṃ paṭiggahaṇameva,  āmasanampi bhikkhūnaṃ na vaṭṭatiyeva. ^b^āmakamaṃsapaṭiggahaṇā^eb^ti  ettha aññatra odissa anuññātā āmakamaṃsamacchānaṃ paṭiggahaṇameva  bhikkhūnaṃ na vaṭṭati, no āmasanaṃ.</p>
              <p>[03] ^b^itthikumārikapaṭiggahaṇā^eb^ti ettha ^b^itthī^eb^ti  purisantaragatā, itarā ^b^kumārikā^eb^ nāma. tāsaṃ paṭiggahaṇampi  āmasanampi akappiyameva. ^b^dāsidāsapaṭiggahaṇā^eb^ti ettha  dāsidāsavaseneva tesaṃ paṭiggahaṇaṃ na vaṭṭati, ``kappiyakārakaṃ dammi,  ārāmikaṃ dammī''ti evaṃ vutte pana vaṭṭati. ^b^ajeḷakā^eb^dīsu  khettavatthupariyosānesu ^a^M2.0114^ea^ kappiyākappiyanayo vinayavasena  upaparikkhitabbo. tattha ^b^khettaṃ^eb^ nāma yasmiṃ pubbaṇṇaṃ ruhati.  ^b^vatthu^eb^ nāma yasmiṃ aparaṇṇaṃ ^a^P2.0210^ea^ ruhati. yattha  vā ubhayampi ruhati, taṃ ^b^khettaṃ^eb^. tadatthāya akatabhūmibhāgo  ^b^vatthu^eb^. khettavatthusīsena cettha vāpitaḷākādīnipi saṅgahitāneva.  ^b^dūteyyaṃ^eb^ vuccati dūtakammaṃ, gihīnaṃ paṇṇaṃ vā sāsanaṃ vā  gahetvā tattha tattha gamanaṃ. ^b^pahiṇagamanaṃ^eb^ vuccati gharā gharaṃ  pesitassa khuddakagamanaṃ. ^b^anuyogo^eb^ nāma tadubhayakaraṇaṃ, tasmā  dūteyyapahiṇagamanānaṃ anuyogāti evamettha attho veditabbo.</p>
              <p>[03] ^b^kayavikkayā^eb^ti kayā ca vikkayā ca. ^b^tulākūṭā^eb^dīsu  ^b^kūṭa^eb^nti vañcanaṃ. tattha tulākūṭaṃ tāva rūpakūṭaṃ aṅgakūṭaṃ  gahaṇakūṭaṃ paṭicchannakūṭanti catubbidhaṃ hoti. tattha ^b^rūpakūṭaṃ^eb^  nāma dve tulā sarūpā katvā gaṇhanto mahatiyā gaṇhāti, dadanto  khuddikāya deti. ^b^aṅgakūṭaṃ^eb^ nāma gaṇhanto pacchābhāge hatthena  tulaṃ akkamati, dadanto pubbabhāge. ^b^gahaṇakūṭaṃ^eb^ nāma gaṇhanto  mūle rajjuṃ gaṇhāti, dadanto agge. ^b^paṭicchannakūṭaṃ^eb^ nāma tulaṃ  susiraṃ katvā anto ayacuṇṇaṃ pakkhipitvā gaṇhanto taṃ pacchābhāge  karoti, dadanto aggabhāge. ^b^kaṃso^eb^ vuccati suvaṇṇapāti, tāya  vañcanaṃ ^b^kaṃsakūṭaṃ^eb^. kathaṃ? ekaṃ suvaṇṇapātiṃ katvā aññā dve  tisso lohapātiyo suvaṇṇavaṇṇā karoti, tato janapadaṃ gantvā  kiñcideva addhakulaṃ pavisitvā, ``suvaṇṇabhājanāni ^a^V2.0111^ea^ kiṇathā''ti  vatvā agghe pucchite samagghataraṃ dātukāmā honti. tato tehi  ``kathaṃ imesaṃ suvaṇṇabhāvo jānitabbo''ti vutte -- ``vīmaṃsitvā  gaṇhathā''ti suvaṇṇapātiṃ pāsāṇe ghaṃsitvā sabbā pātiyo datvā  gacchati.</p>
              <p>[03] ^b^mānakūṭaṃ^eb^ nāma hadayabhedasikhābhedarajjubhedavasena tividhaṃ  hoti. tattha ^b^hadayabhedo^eb^ sappitelādiminanakāle labbhati.  tāni hi gaṇhanto heṭṭhā chiddena mānena, ``saṇikaṃ āsiñcā''ti  vatvā antobhājane bahuṃ paggharāpetvā gaṇhāti; dadanto chiddaṃ pidhāya  sīghaṃ pūretvā deti. ^b^sikhābhedo^eb^ tilataṇḍulādiminanakāle  labbhati. tāni hi gaṇhanto saṇikaṃ sikhaṃ ussāpetvā gaṇhāti,  dadanto vegena pūretvā sikhaṃ chindanto deti. ^b^rajjubhedo^eb^  khettavatthuminanakāle ^a^P2.0211^ea^ labbhati. lañjaṃ alabhantā  hi khettaṃ amahantampi mahantaṃ katvā minanti.</p>
              <p>[03] ^b^ukkoṭanā^eb^dīsu ^a^M2.0115^ea^ ^b^ukkoṭana^eb^nti sāmike assāmike kātuṃ  lañjaggahaṇaṃ. ^b^vañcana^eb^nti tehi tehi upāyehi paresaṃ vañcanaṃ.  tatridamekaṃ vatthu -- eko kira luddako migañca migapotakañca gahetvā  āgacchati. tameko dhutto, ``kiṃ, bho, migo agghati, kiṃ  migapotako''ti āha. ``migo dve kahāpaṇe migapotako eka''nti  ca vutte kahāpaṇaṃ datvā migapotakaṃ gahetvā thokaṃ gantvā nivatto,  ``na me, bho, migapotakena attho, migaṃ me dehī''ti āha. tena  hi ``dve kahāpaṇe dehī''ti. so āha -- ``nanu te, bho, mayā  paṭhamaṃ eko kahāpaṇo dinno''ti. āma dinnoti. ``imampi  migapotakaṃ gaṇha, evaṃ so ca kahāpaṇo ayañca kahāpaṇagghanako  migapotakoti dve kahāpaṇā bhavissantī''ti. so kāraṇaṃ vadatīti  sallakkhetvā migapotakaṃ gahetvā migaṃ adāsīti.</p>
              <p>[03] ^b^nikatī^eb^ti yogavasena vā māyāvasena vā apāmaṅgaṃ  pāmaṅganti, amaṇiṃ maṇinti, asuvaṇṇaṃ suvaṇṇanti katvā paṭirūpakena  vañcanaṃ. ^b^sāciyogo^eb^ti kuṭilayogo, etesaṃyeva  ukkoṭanādīnametaṃ nāmaṃ, tasmā ukkoṭanasāciyogo vañcanasāciyogo  nikatisāciyogoti evamettha attho daṭṭhabbo. keci aññaṃ dassetvā  aññassa parivattanaṃ sāciyogoti vadanti. taṃ pana vañcaneneva  saṅgahitaṃ. ^b^chedanādīsu^eb^ ^b^chedana^eb^nti hatthacchedanādi.  ^b^vadho^eb^ti māraṇaṃ. ^b^bandho^eb^ti rajjubandhanādīhi ^a^V2.0112^ea^ bandhanaṃ.  ^b^viparāmoso^eb^ti himaviparāmoso gumbaviparāmosoti duvidho.  yaṃ himapātasamaye himena paṭicchannā hutvā maggapaṭipannaṃ janaṃ musanti,  ayaṃ ^b^himaviparāmoso^eb^. yaṃ gumbādīhi paṭicchannā musanti, ayaṃ  ^b^gumbaviparāmoso. ālopo^eb^ vuccati gāmanigamādīnaṃ  vilopakaraṇaṃ. ^b^sahasākāro^eb^ti sāhasikakiriyā, gehaṃ  pavisitvā manussānaṃ ure satthaṃ ṭhapetvā icchitabhaṇḍaggahaṇaṃ.  evametasmā chedana...pe0... sahasākārā paṭivirato hoti. </p>
              <p>[03] 294^b^.^eb^ ^b^so santuṭṭho hotī^eb^ti svāyaṃ bhikkhu heṭṭhā  vuttena catūsu paccayesu dvādasavidhena itarītarapaccayasantosena  samannāgato hoti. iminā pana dvādasavidhena itarītarapaccayasantosena  ^a^P2.0212^ea^ samannāgatassa bhikkhuno aṭṭha parikkhārā vaṭṭanti  tīṇi cīvarāni patto dantakaṭṭhacchedanavāsi ekā sūci kāyabandhanaṃ  parissāvananti. vuttampi cetaṃ -- </p>
              <p>[21] ``ticīvarañca ^a^M2.0116^ea^ patto ca, vāsi sūci ca bandhanaṃ. </p>
              <p>[22] parissāvanena aṭṭhete, yuttayogassa bhikkhuno''ti.. </p>
              <p>[01] te sabbepi kāyaparihārikāpi honti kucchiparihārikāpi.  kathaṃ? ticīvaraṃ tāva nivāsetvā pārupitvā ca vicaraṇakāle kāyaṃ  pariharati posetīti ^b^kāyaparihārikaṃ^eb^ hoti, cīvarakaṇṇena udakaṃ  parissāvetvā pivanakāle khāditabbaphalāphalaggahaṇakāle ca kucchiṃ  pariharati posetīti ^b^kucchiparihārikaṃ^eb^ hoti. pattopi tena  udakaṃ uddharitvā nahānakāle kuṭiparibhaṇḍakaraṇakāle ca  kāyaparihāriko hoti, āhāraṃ gahetvā bhuñjanakāle kucchiparihāriko  hoti. vāsipi tāya dantakaṭṭhacchedanakāle mañcapīṭhānaṃ  aṅgapādacīvarakuṭidaṇḍakasajjanakāle ca kāyaparihārikā hoti,  ucchucchedananāḷikerāditacchanakāle kucchiparihārikā. sūcipi  cīvarasibbanakāle kāyaparihārikā hoti, pūvaṃ vā phalaṃ vā  vijjhitvā khādanakāle kucchiparihārikā. kāyabandhanaṃ bandhitvā  vicaraṇakāle kāyaparihārikaṃ, ucchuādīni bandhitvā gahaṇakāle  kucchiparihārikaṃ. parissāvanaṃ tena udakaṃ parissāvetvā nahānakāle,  senāsanaparibhaṇḍakaraṇakāle ca kāyaparihārikaṃ, pānīyaparissāvanakāle  teneva tilataṇḍulaputhukādīni gahetvā khādanakāle ca kucchiparihārikaṃ.  ayaṃ tāva aṭṭhaparikkhārikassa parikkhāramattā.</p>
              <p>[03] navaparikkhārikassa ^a^V2.0113^ea^ pana seyyaṃ pavisantassa tatraṭṭhakapaccattharaṇaṃ  vā kuñcikā vā vaṭṭati. dasaparikkhārikassa nisīdanaṃ vā  cammakhaṇḍaṃ vā vaṭṭati. ekādasaparikkhārikassa kattarayaṭṭhi vā  telanāḷikā vā vaṭṭati. dvādasaparikkhārikassa chattaṃ vā upāhanā  vā vaṭṭati. etesu ca aṭṭhaparikkhārikova santuṭṭho, itare asantuṭṭhā,  mahicchā mahābhārāti na vattabbā. etepi hi appicchāva santuṭṭhāva  ^a^P2.0213^ea^ subharāva sallahukavuttinova. bhagavā pana nayimaṃ  suttaṃ tesaṃ vasena kathesi, aṭṭhaparikkhārikassa vasena kathesi. so  hi khuddakavāsiñca sūciñca parissāvane pakkhipitvā pattassa anto  ṭhapetvā pattaṃ aṃsakūṭe laggetvā ticīvaraṃ kāyapaṭibaddhaṃ katvā yenicchakaṃ  sukhaṃ pakkamati. paṭinivattetvā gahetabbaṃ nāmassa na hoti, iti  ^a^M2.0117^ea^ imassa bhikkhuno sallahukavuttitaṃ dassento bhagavā, ^b^santuṭṭho hoti  kāyaparihārikena cīvarenā^eb^tiādimāha.</p>
              <p>[03] tattha ^b^kāyaparihārikenā^eb^ti kāyapariharaṇamattakena.  ^b^kucchiparihārikenā^eb^ti kucchipariharaṇamattakena. ^b^samādāyeva  pakkamatī^eb^ti taṃ aṭṭhaparikkhāramattakaṃ sabbaṃ gahetvā kāyapaṭibaddhaṃ  katvāva gacchati, ``mama vihāro pariveṇaṃ upaṭṭhāko''tissa saṅgo vā  baddho vā na hoti, so jiyā mutto saro viya, yūthā apakkanto  mattahatthī viya icchiticchitaṃ senāsanaṃ vanasaṇḍaṃ rukkhamūlaṃ  vanapabbhāraṃ paribhuñjanto ekova tiṭṭhati, ekova nisīdati,  sabbiriyāpathesu ekova adutiyo. </p>
              <p>[21] ``cātuddiso appaṭigho ca hoti, </p>
              <p>[27] santussamāno itarītarena. </p>
              <p>[26] parissayānaṃ sahitā achambhī, </p>
              <p>[22] eko care khaggavisāṇakappo''ti.. (su0 ni0 42).</p>
              <p>[03] evaṃ vaṇṇitaṃ khaggavisāṇakappataṃ āpajjati.</p>
              <p>[03] idāni tamatthaṃ upamāya sādhento ^b^seyyathāpī^eb^tiādimāha.  tattha ^b^pakkhī sakuṇo^eb^ti pakkhayutto sakuṇo. ^b^ḍetī^eb^ti  uppatati. ayaṃ panettha saṅkhepattho -- sakuṇā nāma ``asukasmiṃ  padese ^a^V2.0114^ea^ rukkho paripakkaphalo''ti ñatvā nānādisāhi āgantvā  nakhapakkhatuṇḍādīhi tassa phalāni vijjhantā vidhunantā khādanti.  ``idaṃ ajjatanāya idaṃ svātanāya bhavissatī''ti nesaṃ na hoti.  phale pana khīṇe neva rukkhassa ārakkhaṃ ṭhapenti, na tattha pattaṃ vā  nakhaṃ vā tuṇḍaṃ vā ṭhapenti, atha kho tasmiṃ rukkhe anapekkho hutvā  yo yaṃ disābhāgaṃ icchati, so tena sapattabhārova -- uppatitvā  gacchati. evameva ayaṃ bhikkhu nissaṅgo ^a^P2.0214^ea^  nirapekkhoyeva pakkamati. tena vuttaṃ ``samādāyeva pakkamatī''ti.  ^b^ariyenā^eb^ti niddosena. ^b^ajjhatta^eb^nti sake attabhāve.  ^b^anavajjasukha^eb^nti niddosasukhaṃ. </p>
              <p>[03] 295^b^.^eb^ ^b^so cakkhunā rūpaṃ disvā^eb^ti so iminā  ariyena sīlakkhandhena samannāgato bhikkhu cakkhuviññāṇena rūpaṃ  passitvāti attho. sesapadesu yaṃ vattabbaṃ siyā, taṃ sabbaṃ  visuddhimagge vuttaṃ. ^b^abyāsekasukha^eb^nti kilesehi  ^a^M2.0118^ea^ anavasittasukhaṃ, avikiṇṇasukhantipi vuttaṃ. indriyasaṃvarasukhañhi  diṭṭhādīsu diṭṭhamattādivasena pavattatāya avikiṇṇaṃ hoti. ^b^so  abhikkante paṭikkante^eb^ti so manacchaṭṭhānaṃ indriyānaṃ saṃvarena  samannāgato bhikkhu imesu abhikkantapaṭikkantādīsu sattasu ṭhānesu  satisampajaññavasena sampajānakārī hoti. tattha yaṃ vattabbaṃ siyā,  taṃ satipaṭṭhāne vuttameva. </p>
              <p>[03] 296^b^.^eb^ ^b^so iminā cā^eb^tiādinā kiṃ dasseti?  araññavāsassa paccayasampattiṃ dasseti. yassa hi ime cattāro  paccayā natthi, tassa araññavāso na ijjhati, tiracchānagatehi vā  vanacarakehi vā saddhiṃ vattabbataṃ āpajjati, araññe adhivatthā devatā,  ``kiṃ evarūpassa pāpabhikkhuno araññavāsenā''ti bheravasaddaṃ  sāventi, hatthehi sīsaṃ paharitvā palāyanākāraṃ karonti. ``asuko  bhikkhu araññaṃ pavisitvā idañcidañca pāpakammaṃ akāsī''ti ayaso  pattharati. yassa panete cattāro paccayā atthi, tassa araññavāso  ijjhati, so hi attano sīlaṃ paccavekkhanto kiñci kāḷakaṃ vā  tilakaṃ vā apassanto pītiṃ uppādetvā taṃ khayato vayato sammasanto  ariyabhūmiṃ okkamati, araññe adhivatthā devatā attamanā vaṇṇaṃ  bhāsanti, itissa udake pakkhittatelabindu viya yaso vitthāriko  hoti.</p>
              <p>[03] tattha ^a^V2.0115^ea^ ^b^vivitta^eb^nti suññaṃ appasaddaṃ, appanigghosanti attho.  etadeva hi sandhāya vibhaṅge, ``vivittanti santike cepi senāsanaṃ  hoti, tañca anākiṇṇaṃ gahaṭṭhehi pabbajitehi, tena taṃ vivitta''nti  (vibha0 526) vuttaṃ. seti ceva āsati ca etthāti  ^b^senāsanaṃ,^eb^ mañcapīṭhādīnametaṃ adhivacanaṃ. tenāha --  ``senāsananti mañcopi senāsanaṃ, pīṭhampi bhisipi bimbohanampi,  vihāropi aḍḍhayogopi, pāsādopi, hammiyampi, guhāpi, aṭṭopi,  māḷopi, leṇampi, veḷugumbopi ^a^P2.0215^ea^, rukkhamūlampi,  maṇḍapopi senāsanaṃ, yattha vā pana bhikkhū paṭikkamanti, sabbametaṃ  senāsana''nti. apica ``vihāro aḍḍhayogo pāsādo hammiyaṃ  guhā''ti idaṃ vihārasenāsanaṃ nāma. ``mañco pīṭhaṃ, bhisi  bimbohana''nti idaṃ mañcapīṭhasenāsanaṃ nāma. ``cimilikā,  cammakhaṇḍo, tiṇasanthāro, paṇṇasanthāro''ti idaṃ santhatasenāsanaṃ  nāma. ``yattha ^a^M2.0119^ea^ vā pana bhikkhū paṭikkamantī''ti idaṃ  okāsasenāsanaṃ nāmāti evaṃ catubbidhaṃ senāsanaṃ hoti, taṃ sabbampi  senāsanaggahaṇena gahitameva. imassa pana sakuṇasadisassa  cātuddisassa bhikkhuno anucchavikaṃ dassento ^b^araññaṃ  rukkhamūla^eb^ntiādimāha.</p>
              <p>[03] tattha ^b^arañña^eb^nti ``nikkhamitvā bahi indakhīlā,  sabbametaṃ arañña''nti idaṃ bhikkhunīnaṃ vasena āgataṃ araññaṃ.  ``āraññakaṃ nāma senāsanaṃ pañcadhanusatikaṃ pacchima''nti (pārā0  654) idaṃ pana imassa bhikkhuno anurūpaṃ, tassa lakkhaṇaṃ  visuddhimagge dhutaṅganiddese vuttaṃ. ^b^rukkhamūla^eb^nti yaṃkiñci  sandacchāyaṃ vivittaṃ rakkhamūlaṃ. ^b^pabbata^eb^nti selaṃ. tattha hi  udakasoṇḍīsu udakakiccaṃ katvā sītāya rukkhacchāyāya nisinnassa  nānādisāsu khāyamānāsu sītena vātena vījiyamānassa cittaṃ ekaggaṃ  hoti. ^b^kandara^eb^nti kaṃ vuccati udakaṃ, tena dāritaṃ, udakena  bhinnaṃ pabbatappadesaṃ, yaṃ nadītumbantipi nadīkuñjantipi vadanti.  tattha hi rajatapaṭṭasadisā vālikā honti, matthake maṇivitānaṃ viya  vanagahanaṃ, maṇikkhandhasadisaṃ udakaṃ sandati. evarūpaṃ kandaraṃ  oruyha pānīyaṃ pivitvā gattāni sītāni katvā vālikaṃ ussāpetvā  paṃsukūlacīvaraṃ paññāpetvā nisinnassa samaṇadhammaṃ karoto cittaṃ ekaggaṃ  hoti. ^b^giriguha^eb^nti dvinnaṃ pabbatānaṃ antarā, ekasmiṃyeva vā  umaṅgasadisaṃ mahāvivaraṃ. susānalakkhaṇaṃ visuddhimagge vuttaṃ.  ^b^vanapattha^eb^nti atikkamitvā manussānaṃ upacāraṭṭhānaṃ, yattha na  kasanti na vapanti. tenevāha -- ``vanapatthanti dūrānametaṃ  senāsanānaṃ adhivacana''ntiādi (vibha0 531).  ^b^abbhokāsa^eb^nti ^a^V2.0116^ea^ acchannaṃ, ākaṅkhamāno panettha cīvarakuṭiṃ katvā  vasati. ^b^palālapuñja^eb^nti palālarāsiṃ ^a^P2.0216^ea^.  mahāpalālapuñjato hi palālaṃ nikkaḍḍhitvā pabbhāraleṇasadise ālaye  karonti, gacchagumbādīnampi upari palālaṃ pakkhipitvā heṭṭhā nisinnā  samaṇadhammaṃ karonti, taṃ sandhāyetaṃ vuttaṃ.</p>
              <p>[03] ^b^pacchābhatta^eb^nti bhattassa pacchato.  ^b^piṇḍapātapaṭikkanto^eb^ti piṇḍapātapariyesanato paṭikkanto.  ^b^pallaṅka^eb^nti samantato ūrubaddhāsanaṃ. ^b^ābhujitvā^eb^ti  bandhitvā. ^b^ujuṃ kāyaṃ paṇidhāyā^eb^ti uparimaṃ sarīraṃ ujukaṃ  ṭhapetvā aṭṭhārasa ^a^M2.0120^ea^ piṭṭhikaṇṭake koṭiyā koṭiṃ paṭipādetvā. evañhi  nisinnassa cammamaṃsanahārūni na paṇamanti. athassa yā tesaṃ  paṇamanapaccayā khaṇe khaṇe vedanā uppajjeyyuṃ, tā na uppajjanti.  tāsu anuppajjamānāsu cittaṃ ekaggaṃ hoti, kammaṭṭhānaṃ na paripatati,  vuddhiṃ phātiṃ upagacchati. ^b^parimukhaṃ satiṃ upaṭṭhapetvā^eb^ti  kammaṭṭhānābhimukhaṃ satiṃ ṭhapayitvā, mukhasamīpe vā katvāti attho.  teneva vibhaṅge vuttaṃ -- ``ayaṃ sati upaṭṭhitā hoti sūpaṭṭhitā  nāsikagge vā mukhanimitte vā, tena vuccati parimukhaṃ satiṃ  upaṭṭhapetvā''ti (vibha0 537). atha vā ^b^``parī^eb^ti  pariggahaṭṭho, ^b^mukha^eb^nti niyyānattho, ^b^satī^eb^ti upaṭṭhānattho,  tena vuccati parimukhaṃ sati''nti (paṭi0 ma0 1.164) evaṃ  paṭisambhidāyaṃ vuttanayenapettha attho daṭṭhabbo. tatrāyaṃ saṅkhepo  ``pariggahitaniyyānasatiṃ katvā''ti.</p>
              <p>[03] ^b^abhijjhaṃ loke^eb^ti ettha lujjanapalujjanaṭṭhena  pañcupādānakkhandhā loko, tasmā pañcasu upādānakkhandhesu rāgaṃ  pahāya kāmacchandaṃ vikkhambhetvāti ayamettha attho.  ^b^vigatābhijjhenā^eb^ti vikkhambhanavasena pahīnattā vigatābhijjhena,  na cakkhuviññāṇasadisenāti attho. ^b^abhijjhāya cittaṃ  parisodhetī^eb^ti abhijjhāto cittaṃ parimoceti. yathā naṃ sā  muñcati ceva, muñcitvā ca na puna gaṇhāti, evaṃ karotīti attho.  ^b^byāpādapadosaṃ pahāyā^eb^tiādīsupi eseva nayo. byāpajjati  iminā cittaṃ pūtikammāsādayo viya purimapakatiṃ pajahatīti  ^b^byāpādo^eb^. vikārāpattiyā padussati, paraṃ vā padūseti  vināsetīti ^b^padoso^eb^. ubhayametaṃ kodhassevādhivacanaṃ.  ^b^thinaṃ^eb^ cittagelaññaṃ. ^b^middhaṃ^eb^ cetasikagelaññaṃ. thinañca  middhañca ^b^thinamiddhaṃ. ālokasaññī^eb^ti ^a^P2.0217^ea^  rattimpi divā diṭṭhāalokasañjānanasamatthatāya vigatanīvaraṇāya  parisuddhāya saññāya ^a^V2.0117^ea^ samannāgato. ^b^sato sampajāno^eb^ti satiyā  ca ñāṇena ca samannāgato. idaṃ ubhayaṃ ālokasaññāya upakārattā  vuttaṃ. uddhaccañca kukkuccañca ^b^uddhaccakukkuccaṃ.  tiṇṇavicikiccho^eb^ti vicikicchaṃ taritvā atikkamitvā ṭhito.  ``kathamidaṃ kathamida''nti evaṃ nappavattatīti ^b^akathaṃkathī.  kusalesu dhammesū^eb^ti anavajjesu dhammesu. ``ime nu kho kusalā,  kathamime kusalā''ti evaṃ na vicikicchati na kaṅkhatīti attho.  ayamettha saṅkhepo, imesu pana nīvaraṇesu ^a^M2.0121^ea^ vacanatthalakkhaṇādibhedato  yaṃ vattabbaṃ siyā, taṃ sabbaṃ visuddhimagge vuttaṃ. </p>
              <p>[03] 297^b^.^eb^ ^b^paññāya dubbalīkaraṇe^eb^ti ime pañca  nīvaraṇā uppajjamānā anuppannāya lokiyalokuttarāya paññāya  uppajjituṃ na denti, uppannā api aṭṭha samāpattiyo pañca vā abhiññā  ucchinditvā pātenti; tasmā ``paññāya dubbalīkaraṇā''ti vuccanti.  ^b^tathāgatapadaṃ itipī^eb^ti idampi tathāgatassa ñāṇapadaṃ ñāṇavaḷañjaṃ  ñāṇena akkantaṭṭhānanti vuccati. ^b^tathāgatanisevita^eb^nti  tathāgatassa ñāṇaphāsukāya nighaṃsitaṭṭhānaṃ. ^b^tathāgatārañjita^eb^nti  tathāgatassa ñāṇadāṭhāya ārañjitaṭṭhānaṃ. </p>
              <p>[03] 299^b^.^eb^ ^b^yathābhūtaṃ pajānātī^eb^ti yathāsabhāvaṃ pajānāti.  ^b^natveva tāva ariyasāvako niṭṭhaṃ gato hotī^eb^ti imā  jhānābhiññā bāhirakehipi sādhāraṇāti na tāva niṭṭhaṃ gato hoti.  maggakkhaṇepi apariyositakiccatāya na tāva niṭṭhaṃ gato hoti.  ^b^apica kho niṭṭhaṃ gacchatī^eb^ti apica kho pana maggakkhaṇe  mahāhatthiṃ passanto nāgavaniko viya sammāsambuddho bhagavāti iminā  ākārena tīsu ratanesu niṭṭhaṃ gacchati. ^b^niṭṭhaṃ gato hotī^eb^ti  evaṃ maggakkhaṇe niṭṭhaṃ gacchanto arahattaphalakkhaṇe  pariyositasabbakiccatāya sabbākārena tīsu ratanesu niṭṭhaṃ gato hoti.  sesaṃ uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷahatthipadopamasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. mahāhatthipadopamasuttavaṇṇanā </h3n>
            <h4>
              <h4n> </h4n>
              <p>[03] 300^b^.^eb^ ^b^evaṃ^eb^ ^a^V2.0118^ea^ ^a^P2.0218^ea^ ^b^me suta^eb^nti  mahāhatthipadopamasuttaṃ. tattha ^b^jaṅgalāna^eb^nti pathavītalacārīnaṃ.  ^b^pāṇāna^eb^nti sapādakapāṇānaṃ. ^b^padajātānī^eb^ti padāni.  ^b^samodhānaṃ gacchantī^eb^ti odhānaṃ pakkhepaṃ gacchanti.  ^b^aggamakkhāyatī^eb^ti seṭṭhaṃ akkhāyati. ^b^yadidaṃ  mahantattenā^eb^ti mahantabhāvena aggaṃ akkhāyati, na guṇavasenāti  attho. ^b^ye keci kusalā dhammā^eb^ti ye keci lokiyā  ^a^M2.0122^ea^ vā  lokuttarā vā kusalā dhammā. ^b^saṅgahaṃ gacchantī^eb^ti ettha  catubbidho saṅgaho -- sajātisaṅgaho, sañjātisaṅgaho, kiriyasaṅgaho,  gaṇanasaṅgahoti. tattha ``sabbe khattiyā āgacchantu sabbe  brāhmaṇā''ti evaṃ samānajātivasena saṅgaho ^b^sajātisaṅgaho^eb^ nāma.  ``sabbe kosalakā sabbe māgadhakā''ti evaṃ sañjātidesavasena  saṅgaho ^b^sañjātisaṅgaho^eb^ nāma. ``sabbe rathikā sabbe  dhanuggahā''ti evaṃ kiriyavasena saṅgaho ^b^kiriyasaṅgaho^eb^ nāma.  ``cakkhāyatanaṃ katamakkhandhagaṇanaṃ gacchatīti? cakkhāyatanaṃ  rūpakkhandhagaṇanaṃ gacchati. hañci cakkhāyatanaṃ rūpakkhandhagaṇanaṃ  gacchati, tena vata re vattabbe cakkhāyatanaṃ rūpakkhandhena saṅgahita''nti  (kathā0 471), ayaṃ ^b^gaṇanasaṅgaho^eb^ nāma. imasmimpi ṭhāne  ayameva adhippeto.</p>
              <p>[03] nanu ca ``catunnaṃ ariyasaccānaṃ kati kusalā kati akusalā  kati abyākatāti pañhassa vissajjane samudayasaccaṃ akusalaṃ,  maggasaccaṃ kusalaṃ, nirodhasaccaṃ abyākataṃ, dukkhasaccaṃ siyā kusalaṃ,  siyā akusalaṃ, siyā abyākata''nti (vibha0 216-217)  āgatattā catubhūmakampi kusalaṃ diyaḍḍhameva saccaṃ bhajati. atha kasmā  mahāthero catūsu ariyasaccesu gaṇanaṃ gacchatīti āhāti? saccānaṃ  antogadhattā. yathā hi ``sādhikamidaṃ, bhikkhave,  diyaḍḍhasikkhāpadasataṃ anvaddhamāsaṃ uddesaṃ āgacchati, yattha attakāmā  ^a^P2.0219^ea^ kulaputtā sikkhanti. tisso imā, bhikkhave,  sikkhā adhisīlasikkhā adhicittasikkhā adhipaññāsikkhā''ti  (a0 ni0  3.88) ettha sādhikamidaṃ diyaḍḍhasikkhāpadasataṃ ekā  adhisīlasikkhāva hoti, taṃ sikkhantopi tisso sikkhā  sikkhatīti dassito, sikkhānaṃ antogadhattā. yathā ca ekassa  hatthipadassa catūsu koṭṭhāsesu ekasmiṃ koṭṭhāse otiṇṇānipi dvīsu  ^a^V2.0119^ea^ tīsu catūsu koṭṭhāsesu otiṇṇānipi siṅgālasasamigādīnaṃ pādāni  hatthipade samodhānaṃ gatāneva honti. hatthipadato amuccitvā tasseva  antogadhattā. evameva ekasmimpi dvīsupi tīsupi catūsupi saccesu  gaṇanaṃ gatā dhammā catūsu saccesu gaṇanaṃ gatāva honti; saccānaṃ  antogadhattāti diyaḍḍhasaccagaṇanaṃ gatepi kusaladhamme ``sabbe te catūsu  ariyasaccesu saṅgahaṃ gacchantī''ti āha. ``dukkhe  ariyasacce''tiādīsu uddesapadesu ceva jātipi dukkhātiādīsu  niddesapadesu ca yaṃ ^a^M2.0123^ea^ vattabbaṃ, taṃ visuddhimagge vuttameva. kevalaṃ panettha  desanānukkamova veditabbo. </p>
              <p>[03] 301^b^.^eb^ yathā hi cheko vilīvakāro sujātaṃ veḷuṃ  labhitvā catudhā chetvā tato tayo koṭṭhāse ṭhapetvā ekaṃ gaṇhitvā  pañcadhā bhindeyya, tatopi cattāro ṭhapetvā ekaṃ gaṇhitvā phālento  pañca pesiyo kareyya, tato catasso ṭhapetvā ekaṃ gaṇhitvā kucchibhāgaṃ  piṭṭhibhāganti dvidhā phāletvā piṭṭhibhāgaṃ ṭhapetvā kucchibhāgaṃ ādāya  tato samuggabījanitālavaṇṭādinānappakāraṃ veḷuvikatiṃ kareyya, so  piṭṭhibhāgañca itarā ca catasso pesiyo itare ca cattāro koṭṭhāse  itare ca tayo koṭṭhāse kammāya na upanessatīti na vattabbo.  ekappahārena pana upanetuṃ na sakkā, anupubbena upanessati. evameva  ayaṃ mahātheropi vilīvakāro sujātaṃ veḷuṃ labhitvā cattāro koṭṭhāse  viya, imaṃ mahantaṃ suttantaṃ ārabhitvā catuariyasaccavasena mātikaṃ  ṭhapesi. vilīvakārassa tayo koṭṭhāse ṭhapetvā ekaṃ gahetvā tassa  pañcadhā karaṇaṃ viya therassa tīṇi ariyasaccāni ṭhapetvā ekaṃ  dukkhasaccaṃ gahetvā bhājentassa khandhavasena pañcadhā karaṇaṃ. tato  yathā so vilīvakāro cattāro koṭṭhāse ^a^P2.0220^ea^ ṭhapetvā  ekaṃ bhāgaṃ gahetvā pañcadhā phālesi, evaṃ thero cattāro arūpakkhandhe  ṭhapetvā rūpakkhandhaṃ vibhajanto ^b^cattāri ca mahābhūtāni catunnañca  mahābhūtānaṃ upādāya rūpa^eb^nti pañcadhā akāsi. tato yathā so  vilīvakāro catasso pesiyo ṭhapetvā ekaṃ gahetvā kucchibhāgaṃ  piṭṭhibhāganti dvidhā phālesi, evaṃ thero upādāya rūpañca tisso ca  dhātuyo ṭhapetvā ekaṃ pathavīdhātuṃ vibhajanto ajjhattikabāhiravasena  dvidhā dassesi. yathā so vilīvakāro piṭṭhibhāgaṃ ṭhapetvā kucchibhāgaṃ  ādāya nānappakāraṃ vilīvavikatiṃ akāsi, evaṃ thero bāhiraṃ  pathavīdhātuṃ ṭhapetvā ajjhattikaṃ pathavīdhātuṃ vīsatiyā ākārehi  vibhajitvā dassetuṃ ^b^katamā cāvuso, ajjhattikā  pathavīdhātū^eb^tiādimāha.</p>
              <p>[03] yathā ^a^V2.0120^ea^ pana vilīvakāro piṭṭhibhāgañca itarā ca cattasso pesiyo  itare ca cattāro koṭṭhāse itare ca tayo koṭṭhāse anupubbena  ^a^M2.0124^ea^ kammāya  upanessati, na hi sakkā ekappahārena upanetuṃ, evaṃ theropi bāhirañca  pathavīdhātuṃ itarā ca tisso dhātuyo upādārūpañca itare ca cattāro  arūpino khandhe itarāni ca tīṇi ariyasaccāni anupubbena  vibhajitvā dassessati, na hi sakkā ekappahārena dassetuṃ. apica  rājaputtūpamāyapi ayaṃ kamo vibhāvetabbo --</p>
              <p>[03] eko kira mahārājā, tassa parosahassaṃ puttā. so tesaṃ  piḷandhanaparikkhāraṃ catūsu peḷāsu ṭhapetvā jeṭṭhaputtassa appesi --  ``idaṃ te, tāta, bhātikānaṃ piḷandhanabhaṇḍaṃ tathārūpe chaṇe sampatte  piḷandhanaṃ no dehīti yācantānaṃ dadeyyāsī''ti. so ``sādhu  devā''ti sāragabbhe paṭisāmesi, tathārūpe chaṇadivase rājaputtā rañño  santikaṃ gantvā ``piḷandhanaṃ no, tāta, detha, nakkhattaṃ  kīḷissāmā''ti āhaṃsu. tātā, jeṭṭhabhātikassa vo hatthe mayā  piḷandhanaṃ ṭhapitaṃ, taṃ āharāpetvā piḷandhathāti. te sādhūti  paṭissuṇitvā tassa santikaṃ gantvā, ``tumhākaṃ kira no hatthe  piḷandhanabhaṇḍaṃ, taṃ dethā''ti āhaṃsu. so evaṃ karissāmīti gabbhaṃ  vivaritvā, catasso peḷāyo nīharitvā tisso ṭhapetvā ekaṃ  vivaritvā, tato pañca samugge nīharitvā cattāro ṭhapetvā ekaṃ  vivaritvā, tato pañcasu karaṇḍesu ^a^P2.0221^ea^ nīharitesu  cattāro ṭhapetvā ekaṃ vivaritvā pidhānaṃ passe ṭhapetvā tato  hatthūpagapādūpagādīni nānappakārāni piḷandhanāni nīharitvā adāsi.  so kiñcāpi itarehi catūhi karaṇḍehi itarehi catūhi samuggehi  itarāhi tīhi peḷāhi na tāva bhājetvā deti, anupubbena pana  dassati, na hi sakkā ekappahārena dātuṃ.</p>
              <p>[03] tattha mahārājā viya bhagavā daṭṭhabbo. vuttampi cetaṃ --  ``rājāhamasmi selāti bhagavā, dhammarājā anuttaro''ti (su0 ni0  559). jeṭṭhaputto viya sāriputtatthero, vuttampi cetaṃ -- ``yaṃ kho  taṃ, bhikkhave, sammā vadamāno vadeyya, `bhagavato putto oraso  mukhato jāto dhammajo dhammanimmito dhammadāyādo, no  āmisadāyādo'ti sāriputtameva taṃ sammā vadamāno vadeyya, bhagavato  putto...pe0... no āmisadāyādo''ti (ma0 ni0 3.97).  parosahassarājaputtā viya bhikkhusaṅgho daṭṭhabbo. vuttampi cetaṃ -- </p>
              <p>[21] ``parosahassaṃ ^a^V2.0121^ea^ ^a^M2.0125^ea^ bhikkhūnaṃ, sugataṃ payirupāsati. </p>
              <p>[22] desentaṃ virajaṃ dhammaṃ, nibbānaṃ akutobhaya''nti..  (saṃ0 ni0  1.216).</p>
              <p>[03] rañño tesaṃ puttānaṃ piḷandhanaṃ catūsu peḷāsu pakkhipitvā  jeṭṭhaputtassa hatthe ṭhapitakālo viya bhagavato dhammasenāpatissa hatthe  catusaccappakāsanāya ṭhapitakālo, tenevāha -- ``sāriputto, bhikkhave,  pahoti cattāri ariyasaccāni vitthārena ācikkhituṃ desetuṃ paññāpetuṃ  paṭṭhapetuṃ vivarituṃ vibhajituṃ uttānīkātu''nti (ma0 ni0 3.371).  tathārūpe khaṇe tesaṃ rājaputtānaṃ taṃ rājānaṃ upasaṅkamitvā piḷandhanaṃ  yācanakālo viya bhikkhusaṅghassa vassūpanāyikasamaye āgantvā  dhammadesanāya yācitakālo. upakaṭṭhāya kira vassūpanāyikāya idaṃ  suttaṃ desitaṃ. rañño, ``tātā, jeṭṭhabhātikassa vo hatthe mayā  piḷandhanaṃ ṭhapitaṃ taṃ āharāpetvā piḷandhathā''ti vuttakālo viya  sambuddhenāpi, ``sevetha, bhikkhave, sāriputtamoggallāne, bhajatha,  bhikkhave, sāriputtamoggallāne. paṇḍitā bhikkhū anuggāhakā  sabrahmacārīna''nti evaṃ dhammasenāpatino santike bhikkhūnaṃ  pesitakālo.</p>
              <p>[03] rājaputtehi rañño kathaṃ sutvā jeṭṭhabhātikassa santikaṃ gantvā  piḷandhanaṃ yācitakālo viya bhikkhūhi satthukathaṃ sutvā ^a^P2.0222^ea^  dhammasenāpatiṃ upasaṅkamma dhammadesanaṃ āyācitakālo.  jeṭṭhabhātikassa gabbhaṃ vivaritvā catasso peḷāyo nīharitvā ṭhapanaṃ  viya dhammasenāpatissa imaṃ suttantaṃ ārabhitvā catunnaṃ ariyasaccānaṃ  vasena mātikāya ṭhapanaṃ. tisso peḷāyo ṭhapetvā ekaṃ vivaritvā  tato pañcasamugganīharaṇaṃ viya tīṇi ariyasaccāni ṭhapetvā dukkhaṃ  ariyasaccaṃ vibhajantassa pañcakkhandhadassanaṃ. cattāro samugge ṭhapetvā  ekaṃ vivaritvā tato pañcakaraṇḍanīharaṇaṃ viya cattāro arūpakkhandhe  ṭhapetvā ekaṃ rūpakkhandhaṃ vibhajantassa catumahābhūtaupādārūpavasena  pañcakoṭṭhāsadassanaṃ. </p>
              <p>[03] 302^b^.^eb^ cattāro karaṇḍe ṭhapetvā ekaṃ vivaritvā pidhānaṃ  passe ṭhapetvā hatthūpagapādūpagādipiḷandhanadānaṃ viya tīṇi mahābhūtāni  upādārūpañca ṭhapetvā ekaṃ pathavīdhātuṃ vibhajantassa bāhiraṃ tāva  pidhānaṃ viya ṭhapetvā ajjhattikāya ^a^M2.0126^ea^ pathavīdhātuyā nānāsabhāvato  vīsatiyā ākārehi dassanatthaṃ ``katamā cāvuso ajjhattikā  pathavīdhātū''tiādivacanaṃ.</p>
              <p>[03] tassa ^a^V2.0122^ea^ pana rājaputtassa tehi catūhi karaṇḍehi catūhi samuggehi  tīhi ca peḷāhi pacchā anupubbena nīharitvā piḷandhanadānaṃ viya  therassāpi itaresañca tiṇṇaṃ mahābhūtānaṃ upādārūpānañca catunnaṃ  arūpakkhandhānañca tiṇṇaṃ ariyasaccānañca pacchā anupubbena bhājetvā  dassanaṃ veditabbaṃ. yaṃ panetaṃ ``katamā cāvuso, ajjhattikā  pathavīdhātū''tiādi vuttaṃ. tattha ^b^ajjhattaṃ paccatta^eb^nti ubhayampetaṃ  niyakādhivacanameva. ^b^kakkhaḷa^eb^nti thaddhaṃ. ^b^kharigata^eb^nti  pharusaṃ. ^b^upādinna^eb^nti na kammasamuṭṭhānameva, avisesena pana  sarīraṭṭhakassetaṃ gahaṇaṃ. sarīraṭṭhakañhi upādinnaṃ vā hotu, anupādinnaṃ  vā, ādinnagahitaparāmaṭṭhavasena sabbaṃ upādinnameva nāma. seyyathidaṃ  -- kesā lomā...pe0... udariyaṃ karīsanti idaṃ dhātukammaṭṭhānikassa  kulaputtassa ajjhattikapathavīdhātuvasena tāva kammaṭṭhānaṃ vibhattaṃ. ettha  pana manasikāraṃ ārabhitvā vipassanaṃ vaḍḍhetvā arahattaṃ gahetukāmena  ^a^P2.0223^ea^ yaṃ kātabbaṃ, taṃ sabbaṃ visuddhimagge vitthāritameva.  matthaluṅgaṃ pana na idha pāḷiāruḷhaṃ. tampi āharitvā,  visuddhimagge vuttanayeneva vaṇṇasaṇṭhānādivasena vavatthapetvā, ``ayampi  acetanā abyākatā suññā thaddhā pathavīdhātu evā''ti manasi kātabbaṃ.  ^b^yaṃ vā panaññampī^eb^ti idaṃ itaresu tīsu koṭṭhāsesu anugatāya  pathavīdhātuyā gahaṇatthaṃ vuttaṃ. ^b^yā ceva kho pana ajjhattikā  pathavīdhātū^eb^ti yā ca ayaṃ vuttappakārā ajjhattikā pathavīdhātu.  ^b^yā ca bāhirā^eb^ti yā ca vibhaṅge, ``ayo lohaṃ tipu  sīsa''ntiādinā (vibha0 173) nayena āgatā bāhirā pathavīdhātu.</p>
              <p>[03] ettāvatā therena ajjhattikā pathavīdhātu nānāsabhāvato vīsatiyā  ākārehi vitthārena dassitā, bāhirā saṅkhepena. kasmā?  yasmiñhi ṭhāne sattānaṃ ālayo nikanti patthanā pariyuṭṭhānaṃ gahaṇaṃ  parāmāso balavā hoti, tattha tesaṃ ālayādīnaṃ uddharaṇatthaṃ buddhā vā  buddhasāvakā vā vitthārakathaṃ kathenti. yattha pana na balavā, tattha  kattabbakiccābhāvato saṅkhepena kathenti. yathā hi kassako khettaṃ  kasamāno yattha mūlasantānakānaṃ balavatāya naṅgalaṃ laggati, tattha  goṇe ṭhapetvā paṃsuṃ viyūhitvā mūlasantānakāni chetvā chetvā  ^a^M2.0127^ea^ uddharanto  bahuṃ vāyāmaṃ karoti. yattha tāni natthi, tattha balavaṃ payogaṃ katvā  goṇe piṭṭhiyaṃ paharamāno kasatiyeva, evaṃsampadamidaṃ veditabbaṃ.</p>
              <p>[03] ^b^pathavīdhāturevesā^eb^ti duvidhāpesā thaddhaṭṭhena kakkhaḷaṭṭhena  pharusaṭṭhena ekalakkhaṇā pathavīdhātuyeva ^a^V2.0123^ea^, āvusoti ajjhattikaṃ bāhirāya  saddhiṃ yojetvā dasseti. yasmā bāhirāya pathavīdhātuyā  acetanābhāvo pākaṭo, na ajjhattikāya, tasmā sā bāhirāya saddhiṃ  ekasadisā acetanāyevāti gaṇhantassa sukhapariggaho hoti. yathā  kiṃ? yathā dantena goṇena saddhiṃ yojito adanto katipāhameva  visūkāyati vipphandati, atha na cirasseva damathaṃ upeti. evaṃ  ajjhattikāpi bāhirāya saddhiṃ ekasadisāti gaṇhantassa katipāhameva  acetanābhāvo ^a^P2.0224^ea^ na upaṭṭhāti, atha na cirenevassā  acetanābhāvo pākaṭo hoti. ^b^taṃ netaṃ mamā^eb^ti taṃ ubhayampi na  etaṃ mama, na esohamasmi, na eso me attāti evaṃ yathābhūtaṃ  sammappaññāya daṭṭhabbaṃ. ^b^yathābhūta^eb^nti yathāsabhāvaṃ, tañhi  aniccādisabhāvaṃ, tasmā aniccaṃ dukkhamanattāti evaṃ daṭṭhabbanti attho.</p>
              <p>[03] ^b^hoti kho so, āvuso^eb^ti kasmā ārabhi?  bāhirāapodhātuvasena bāhirāya pathavīdhātuyā vināsaṃ dassetvā tato  visesatarena upādinnāya sarīraṭṭhakapathavīdhātuyā vināsadassanatthaṃ.  ^b^pakuppatī^eb^ti āposaṃvaṭṭavasena vaḍḍhamānā kuppati.  ^b^antarahitā tasmiṃ samaye bāhirā pathavīdhātu hotī^eb^ti tasmiṃ  samaye koṭisatasahassacakkavāḷe khārodakena vilīyamānā udakānugatā  hutvā sabbā pabbatādivasena saṇṭhitā pathavīdhātu antarahitā hoti.  vilīyitvā udakameva hoti. ^b^tāva mahallikāyā^eb^ti tāva  mahantāya. </p>
              <p>[21] duve satasahassāni, cattāri nahutāni ca. </p>
              <p>[22] ettakaṃ bahalattena, saṅkhātāyaṃ vasundharāti.. -- </p>
              <p>[25] evaṃ bahalatteneva mahantāya, vitthārato pana  koṭisatasahassacakkavāḷappamāṇāya. ^b^aniccatā^eb^ti hutvā abhāvatā.  ^b^khayadhammatā^eb^ti khayaṃ gamanasabhāvatā ^a^M2.0128^ea^. ^b^vayadhammatā^eb^ti  vayaṃ gamanasabhāvatā. ^b^vipariṇāmadhammatā^eb^ti  pakativijahanasabhāvatā, iti sabbehipi imehi padehi  aniccalakkhaṇameva vuttaṃ. yaṃ pana aniccaṃ, taṃ dukkhaṃ. yaṃ dukkhaṃ,  taṃ anattāti tīṇipi lakkhaṇāni āgatāneva honti.  ^b^mattaṭṭhakassā^eb^ti parittaṭṭhitikassa, tattha dvīhākārehi imassa  kāyassa parittaṭṭhititā veditabbā ṭhitiparittatāya ca sarasaparittatāya  ca. ayañhi atīte cittakkhaṇe jīvittha, na jīvati, na  jīvissati. anāgate cittakkhaṇe jīvissati, na jīvati, na  jīvittha. paccuppanne cittakkhaṇe jīvati ^a^V2.0124^ea^, na jīvittha, na  jīvissatīti vuccati. </p>
              <p>[21] ``jīvitaṃ attabhāvo ca, sukhadukkhā ca kevalā. </p>
              <p>[22] ekacittasamāyuttā, lahu so vattate khaṇo''ti.. -- </p>
              <p>[25] idaṃ ^a^P2.0225^ea^ etasseva parittaṭṭhitidassanatthaṃ  vuttaṃ. evaṃ ^b^ṭhitiparittatāya^eb^ parittaṭṭhititā veditabbā.</p>
              <p>[03] assāsapassāsūpanibaddhādibhāvena panassa ^b^sarasaparittatā^eb^  veditabbā. sattānañhi assāsūpanibaddhaṃ jīvitaṃ, passāsūpanibaddhaṃ  jīvitaṃ, assāsapassāsūpanibaddhaṃ jīvitaṃ, mahābhūtūpanibaddhaṃ jīvitaṃ,  kabaḷīkārāhārūpanibaddhaṃ jīvitaṃ, viññāṇūpanibaddhaṃ jīvitanti  visuddhimagge vitthāritaṃ.</p>
              <p>[03] ^b^taṇhupādinnassā^eb^ti taṇhāya ādinnagahitaparāmaṭṭhassa  ^b^ahanti vā mamanti vā asmīti vā. atha khvāssa notevettha  hotī^eb^ti atha kho assa bhikkhuno evaṃ tīṇi lakkhaṇāni  āropetvā passantassa ettha ajjhattikāya pathavīdhātuyā ahanti  vātiādi tividho taṇhāmānadiṭṭhiggāho noteva hoti, na  hotiyevāti attho. yathā ca āpodhātuvasena, evaṃ  tejodhātuvāyodhātuvasenapi bāhirāya pathavīdhātuyā antaradhānaṃ hoti.  idha pana ekaṃyeva āgataṃ. itarānipi atthato veditabbāni.</p>
              <p>[03] ^b^tañce, āvuso^eb^ti idha tassa dhātukammaṭṭhānikassa bhikkhuno  sotadvāre pariggahaṃ paṭṭhapento balaṃ dasseti. ^b^akkosantī^eb^ti  dasahi akkosavatthūhi akkosanti. ^b^paribhāsantī^eb^ti tayā  idañcidañca kataṃ, evañca evañca taṃ karissāmāti vācāya  paribhāsanti. ^b^rosentī^eb^ti ghaṭṭenti. ^b^vihesentī^eb^ti  dukkhāpenti, sabbaṃ vācāya ghaṭṭanameva vuttaṃ. ^b^so eva^eb^nti so  dhātukammaṭṭhāniko ^a^M2.0129^ea^ evaṃ sampajānāti. ^b^uppannā kho me aya^eb^nti  sampativattamānuppannabhāvena ca samudācāruppannabhāvena ca uppannā.  ^b^sotasamphassajā^eb^ti upanissayavasena sotasamphassato jātā  sotadvārajavanavedanā, ^b^phasso anicco^eb^ti sotasamphasso hutvā  abhāvaṭṭhena aniccoti passati. vedanādayopi ^a^V2.0125^ea^ sotasamphassasampayuttāva  veditabbā. ^b^dhātārammaṇamevā^eb^ti dhātusaṅkhātameva ārammaṇaṃ.  ^b^pakkhandatī^eb^ti otarati. ^b^pasīdatī^eb^ti tasmiṃ ārammaṇe  pasīdati, bhummavacanameva vā etaṃ. byañjanasandhivasena  ``dhātārammaṇamevā''ti vuttaṃ, dhātārammaṇeyevāti ayamettha attho.  ^b^adhimuccatī^eb^ti dhātuvasena evanti adhimokkhaṃ labhati, na  rajjati, na dussati. ayañhi ^a^P2.0226^ea^ sotadvāramhi  ārammaṇe āpāthagate mūlapariññāāgantukatāvakālikavasena pariggahaṃ  karoti, tassa vitthārakathā satipaṭṭhāne satisampajaññapabbe vuttā.  sā pana tattha cakkhudvāravasena vuttā, idha sotadvāravasena veditabbā.</p>
              <p>[03] evaṃ katapariggahassa hi dhātukammaṭṭhānikassa balavavipassakassa  sacepi cakkhudvārādīsu ārammaṇe āpāthagate ayoniso āvajjanaṃ  uppajjati, voṭṭhabbanaṃ patvā ekaṃ dve vāre āsevanaṃ labhitvā cittaṃ  bhavaṅgameva otarati, na rāgādivasena uppajjati, ayaṃ koṭippatto  tikkhavipassako. aparassa rāgādivasena ekaṃ vāraṃ javanaṃ javati,  javanapariyosāne pana rāgādivasena evaṃ me javanaṃ javitanti  āvajjato ārammaṇaṃ pariggahitameva hoti, puna vāraṃ tathā na javati.  aparassa ekavāraṃ evaṃ āvajjato puna dutiyavāraṃ rāgādivasena  javanaṃ javatiyeva, dutiyavārāvasāne pana evaṃ me javanaṃ javitanti  āvajjato ārammaṇaṃ pariggahitameva hoti, tatiyavāre tathā na  uppajjati. ettha pana paṭhamo atitikkho, tatiyo atimando,  dutiyassa pana vasena imasmiṃ sutte, laṭukikopame, indriyabhāvane ca  ayamattho veditabbo.</p>
              <p>[03] evaṃ sotadvāre pariggahitavasena dhātukammaṭṭhānikassa balaṃ dassetvā  idāni kāyadvāre dīpento ^b^tañce, āvuso^eb^tiādimāha.  aniṭṭhārammaṇañhi patvā dvīsu vāresu kilamati sotadvāre ca kāyadvāre  ca. tasmā yathā nāma khettassāmī puriso kudālaṃ gahetvā khettaṃ  ^a^M2.0130^ea^ anusañcaranto yattha vā tattha vā mattikapiṇḍaṃ adatvā  dubbalaṭṭhānesuyeva kudālena bhūmiṃ bhinditvā satiṇamattikapiṇḍaṃ deti.  evameva mahāthero anāgate sikkhākāmā padhānakammikā kulaputtā  imesu dvāresu saṃvaraṃ paṭṭhapetvā khippameva jātijarāmaraṇassa antaṃ  karissantīti imesuyeva dvīsu dvāresu gāḷhaṃ katvā saṃvaraṃ desento imaṃ  desanaṃ ārabhi.</p>
              <p>[03] tattha ^a^V2.0126^ea^ ^b^samudācarantī^eb^ti upakkamanti.  ^b^pāṇisamphassenā^eb^ti ^a^P2.0227^ea^ pāṇippahārena, itaresupi  eseva nayo. ^b^tathābhūto^eb^ti tathāsabhāvo. ^b^yathābhūtasmi^eb^nti  yathāsabhāve. ^b^kamantī^eb^ti pavattanti. ^b^evaṃ buddhaṃ  anussarato^eb^tiādīsu itipi so bhagavātiādinā nayena  anussarantopi buddhaṃ anussarati, vuttaṃ kho panetaṃ bhagavatāti  anussarantopi anussaratiyeva. svākkhāto bhagavatā dhammotiādinā  nayena anussarantopi dhammaṃ anussarati, kakacūpamovādaṃ  anussarantopi anussaratiyeva. suppaṭipannotiādinā nayena  anussarantopi saṅghaṃ anussarati, kakacokantanaṃ adhivāsayamānassa  bhikkhuno guṇaṃ anussaramānopi anussaratiyeva.</p>
              <p>[03] ^b^upekkhā kusalanissitā na saṇṭhātī^eb^ti idha  vipassanupekkhā adhippetā. ^b^upekkhā kusalanissitā  saṇṭhātī^eb^ti idha chaḷaṅgupekkhā, sā panesā kiñcāpi khīṇāsavassa  iṭṭhāniṭṭhesu ārammaṇesu arajjanādivasena pavattati, ayaṃ pana bhikkhu  vīriyabalena bhāvanāsiddhiyā attano vipassanaṃ khīṇāsavassa  chaḷaṅgupekkhāṭhāne ṭhapetīti vipassanāva chaḷaṅgupekkhā nāma jātā. </p>
              <p>[03] 303^b^.^eb^ āpodhātuniddese ^b^āpogata^eb^nti sabbāapesu  gataṃ allayūsabhāvalakkhaṇaṃ. ^b^pittaṃ semha^eb^ntiādīsu pana yaṃ  vattabbaṃ, taṃ sabbaṃ saddhiṃ bhāvanānayena visuddhimagge vuttaṃ.  ^b^pakuppatī^eb^ti oghavasena vaḍḍhati, samuddato vā udakaṃ uttarati,  ayamassa pākatiko pakopo, āposaṃvaṭṭakāle pana  koṭisatasahassacakkavāḷaṃ udakapūrameva hoti. ^b^ogacchantī^eb^ti  heṭṭhā gacchanti, uddhane āropitaudakaṃ viya khayaṃ vināsaṃ pāpuṇanti.  sesaṃ purimanayeneva veditabbaṃ. </p>
              <p>[03] 304^b^.^eb^ tejodhātuniddese ^a^M2.0131^ea^ ^b^tejogata^eb^nti sabbatejesu  gataṃ uṇhattalakkhaṇaṃ. tejo eva vā tejobhāvaṃ gatanti ^b^tejogataṃ^eb^.  purime āpogatepi pacchime vāyogatepi eseva nayo. ^b^yena  cā^eb^ti yena tejogatena. tasmiṃ kuppite ayaṃ kāyo santappati,  ekāhikajarādibhāvena usumajāto hoti. ^b^yena ca jīrīyatī^eb^ti  yena ayaṃ kāyo jīrati, indriyavekallattaṃ balaparikkhayaṃ  valipalitādibhāvañca pāpuṇāti. ^b^yena ca pariḍayhatī^eb^ti yena  kuppitena ayaṃ kāyo dayhati, so ca puggalo dayhāmi ^a^P2.0228^ea^  dayhāmīti kandanto satadhotasappigosītacandanādilepañca  ^a^V2.0127^ea^ tālavaṇṭavātañca paccāsīsati. ^b^yena ca asitapītakhāyitasāyitaṃ  sammā pariṇāmaṃ gacchatī^eb^ti yena taṃ asitaṃ vā odanādi, pītaṃ vā  pānakādi, khāyitaṃ vā piṭṭhakhajjakādi, sāyitaṃ vā  ambapakkamadhuphāṇitādi sammā paripākaṃ gacchati, rasādibhāvena vivekaṃ  gacchatīti attho. ayamettha saṅkhepo. vitthārato pana yaṃ vattabbaṃ  siyā, taṃ sabbaṃ saddhiṃ bhāvanānayena visuddhimagge vuttaṃ.</p>
              <p>[03] ^b^haritanta^eb^nti haritameva. allatiṇādiṃ āgamma  nibbāyatīti attho. ^b^panthanta^eb^nti mahāmaggameva.  ^b^selanta^eb^nti pabbataṃ. ^b^udakanta^eb^nti udakaṃ. ^b^ramaṇīyaṃ  vā bhūmibhāga^eb^nti tiṇagumbādirahitaṃ, vivittaṃ abbhokāsaṃ bhūmibhāgaṃ.  ^b^anāhārā^eb^ti nirāhārā nirupādānā, ayampi pakatiyāva  tejovikāro vutto, tejosaṃvaṭṭakāle pana koṭisatasahassacakkavāḷaṃ  jhāpetvā chārikāmattampi na tiṭṭhati. ^b^nhārudaddulenā^eb^ti  cammanillekhanena. ^b^aggiṃ gavesantī^eb^ti evarūpaṃ sukhumaṃ upādānaṃ  gahetvā aggiṃ pariyesanti, yaṃ appamattakampi usumaṃ labhitvā  pajjalati, sesamidhāpi purimanayeneva veditabbaṃ. </p>
              <p>[03] 305^b^.^eb^ vāyodhātuniddese ^b^uddhaṅgamā vātā^eb^ti  uggārahikkārādipavattakā uddhaṃ ārohanavātā. ^b^adhogamā vātā^eb^ti  uccārapassāvādinīharaṇakā adho orohanavātā. ^b^kucchisayā  vātā^eb^ti antānaṃ bahivātā. ^b^koṭṭhāsayā vātā^eb^ti antānaṃ  antovātā. ^b^aṅgamaṅgānusārino^eb^ti dhamanījālānusārena  sakalasarīre aṅgamaṅgāni anusaṭā samiñjanapasāraṇādinibbattakavātā.  ^b^assāso^eb^ti antopavisananāsikavāto ^a^M2.0132^ea^. ^b^passāso^eb^ti  bahinikkhamananāsikavāto. ayamettha saṅkhepo. vitthārato pana  yaṃ vattabbaṃ siyā, taṃ sabbaṃ saddhiṃ bhāvanānayena visuddhimagge vuttaṃ.</p>
              <p>[03] ^b^gāmampi vahatī^eb^ti sakalagāmampi cuṇṇavicuṇṇaṃ kurumānā  ādāya gacchati, nigamādīsupi eseva nayo. idha vāyosaṃvaṭṭakāle  koṭisatasahassacakkavāḷaviddhaṃsanavasena ^a^P2.0229^ea^  vāyodhātuvikāro dassito. ^b^vidhūpanenā^eb^ti aggibījanakena.  ^b^ossavane^eb^ti chadanagge, tena hi udakaṃ savati, tasmā taṃ  ``ossavana''nti vuccati. sesamidhāpi purimanayeneva yojetabbaṃ. </p>
              <p>[03] 306^b^.^eb^ ^b^seyyathāpi^eb^ ^a^V2.0128^ea^, ^b^āvuso^eb^ti idha kiṃ dasseti?  heṭṭhā kathitānaṃ mahābhūtānaṃ nissattabhāvaṃ. ^b^kaṭṭha^eb^nti dabbasambhāraṃ.  ^b^valli^eb^nti ābandhanavalliṃ. ^b^tiṇa^eb^nti chadanatiṇaṃ.  ^b^mattika^eb^nti anulepamattikaṃ. ^b^ākāso parivārito^eb^ti  etāni kaṭṭhādīni anto ca bahi ca parivāretvā ākāso ṭhitoti  attho. ^b^agāraṃtveva saṅkhaṃ gacchatī^eb^ti ^b^agāra^eb^nti  paṇṇattimattaṃ hoti. kaṭṭhādīsu pana visuṃ visuṃ rāsikatesu  kaṭṭharāsivallirāsītveva vuccati. ^b^evameva kho^eb^ti evameva  aṭṭhiādīni anto ca bahi ca parivāretvā ṭhito ākāso, tāneva  aṭṭhiādīni paṭicca rūpaṃtveva saṅkhaṃ gacchati, sarīranti vohāraṃ  gacchati. yathā kaṭṭhādīni paṭicca gehanti saṅkhaṃ gataṃ agāraṃ  khattiyagehaṃ brāhmaṇagehanti vuccati, evamidampi khattiyasarīraṃ  brāhmaṇasarīranti vuccati, na hettha koci satto vā jīvo vā vijjati.</p>
              <p>[03] ^b^ajjhattikañceva, āvuso, cakkhū^eb^ti idaṃ kasmā āraddhaṃ?  heṭṭhā upādārūpaṃ cattāro ca arūpino khandhā tīṇi ca ariyasaccāni  na kathitāni, idāni tāni kathetuṃ ayaṃ desanā āraddhāti. tattha  ^b^cakkhuṃ aparibhinna^eb^nti cakkhupasāde niruddhepi upahatepi  pittasemhalohitehi palibuddhepi cakkhu cakkhuviññāṇassa paccayo bhavituṃ  na sakkoti, paribhinnameva hoti, cakkhuviññāṇassa pana paccayo bhavituṃ  samatthaṃ aparibhinnaṃ nāma. ^b^bāhirā ca rūpā^eb^ti bāhirā  catusamuṭṭhānikarūpā. ^b^tajjo samannāhāro^eb^ti taṃ cakkhuñca rūpe ca  paṭicca bhavaṅgaṃ āvaṭṭetvā uppajjanamanasikāro, bhavaṅgāvaṭṭanasamatthaṃ  cakkhudvāre ^a^M2.0133^ea^ kiriyamanodhātucittanti attho. taṃ rūpānaṃ  anāpāthagatattāpi aññāvihitassapi na hoti, ^b^tajjassā^eb^ti  tadanurūpassa. ^b^viññāṇabhāgassā^eb^ti viññāṇakoṭṭhāsassa.</p>
              <p>[03] ^b^yaṃ tathābhūtassā^eb^tiādīsu dvāravasena cattāri saccāni  ^a^P2.0230^ea^ dasseti. tattha ^b^tathābhūtassā^eb^ti  cakkhuviññāṇena sahabhūtassa, cakkhuviññāṇasamaṅginoti attho.  ^b^rūpa^eb^nti cakkhuviññāṇassa na rūpajanakattā cakkhuviññāṇakkhaṇe  tisamuṭṭhānarūpaṃ, tadanantaracittakkhaṇe catusamuṭṭhānampi labbhati.  ^b^saṅgahaṃ gacchatī^eb^ti gaṇanaṃ gacchati. vedanādayo  cakkhuviññāṇasampayuttāva. viññāṇampi cakkhuviññāṇameva. ettha  ca saṅkhārāti cetanāva vuttā. ^b^saṅgaho^eb^ti ekato saṅgaho.  ^b^sannipāto^eb^ti samāgamo. ^b^samavāyo^eb^ti rāsi. ^b^yo  paṭiccasamuppādaṃ passatī^eb^ti yo paccaye passati. ^b^so dhammaṃ  passatī^eb^ti so paṭiccasamuppannadhamme passati, ^b^chando^eb^tiādi  sabbaṃ taṇhāvevacanameva ^a^V2.0129^ea^, taṇhā hi chandakaraṇavasena ^b^chando^eb^.  ālayakaraṇavasena ^b^ālayo^eb^. anunayakaraṇavasena ^b^anunayo^eb^.  ajjhogāhitvā gilitvā gahanavasena ^b^ajjhosāna^eb^nti vuccati.  ^b^chandarāgavinayo chandarāgappahāna^eb^nti nibbānasseva vevacanaṃ,  iti tīṇi saccāni pāḷiyaṃ āgatāneva maggasaccaṃ āharitvā gahetabbaṃ,  yā imesu tīsu ṭhānesu diṭṭhi saṅkappo vācā kammanto ājīvo  vāyāmo sati samādhi bhāvanāpaṭivedho, ayaṃ maggoti. ^b^bahukataṃ  hotī^eb^ti ettāvatāpi bahuṃ bhagavato sāsanaṃ kataṃ hoti,  ^b^ajjhattikañceva, āvuso, sota^eb^ntiādivāresupi eseva nayo.</p>
              <p>[03] manodvāre pana ajjhattiko mano nāma bhavaṅgacittaṃ. taṃ  niruddhampi āvajjanacittassa paccayo bhavituṃ asamatthaṃ mandathāmagatameva  pavattamānampi ^b^paribhinnaṃ^eb^ nāma hoti. āvajjanassa pana paccayo  bhavituṃ samatthaṃ ^b^aparibhinnaṃ^eb^ nāma. ^b^bāhirā ca dhammā^eb^ti  dhammārammaṇaṃ. ^b^neva tāva tajjassā^eb^ti idaṃ bhavaṅgasamayeneva  kathitaṃ. dutiyavāro paguṇajjhānapaccavekkhaṇena vā,  paguṇakammaṭṭhānamanasikārena vā, paguṇabuddhavacanasajjhāyakaraṇādinā vā,  aññavihitakaṃ sandhāya vutto. imasmiṃ vāre ^b^rūpa^eb^nti  catusamuṭṭhānampi labbhati. manoviññāṇañhi rūpaṃ samuṭṭhāpeti,  vedanādayo manoviññāṇasampayuttā ^a^P2.0231^ea^, viññāṇaṃ  manoviññāṇameva. saṅkhārā panettha phassacetanāvaseneva ^a^M2.0134^ea^ gahitā.  sesaṃ vuttanayeneva veditabbaṃ. iti mahāthero heṭṭhā ekadesameva  sammasanto āgantvā imasmiṃ ṭhāne ṭhatvā heṭṭhā parihīnadesanaṃ sabbaṃ  taṃtaṃdvāravasena bhājetvā dassento yathānusandhināva suttantaṃ niṭṭhapesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāhatthipadopamasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. mahāsāropamasuttavaṇṇanā </h3n>
            <h4>
              <h4n> </h4n>
              <p>[03] 307^b^.^eb^ ^b^evaṃ^eb^ ^a^V2.0130^ea^ ^b^me suta^eb^nti mahāsāropamasuttaṃ. tattha  ^b^acirapakkante^eb^ti saṅghaṃ bhinditvā ruhiruppādakammaṃ katvā  nacirapakkante saliṅgeneva pāṭiyekke jāte.</p>
              <p>[03] ^b^idha, bhikkhave, ekacco kulaputto^eb^ti kiñcāpi  asukakulaputtoti na niyāmito, devadattaṃyeva pana sandhāya idaṃ  vuttanti veditabbaṃ. so hi asambhinnāya mahāsammatapaveṇiyā  okkākavaṃse jātattā jātikulaputto. ^b^otiṇṇo^eb^ti yassa jāti  anto anupaviṭṭhā, so jātiyā otiṇṇo nāma. jarādīsupi eseva  nayo. ^b^lābhasakkārādī^eb^supi ^b^lābho^eb^ti cattāro paccayā.  ^b^sakkāro^eb^ti tesaṃyeva sukatabhāvo. ^b^siloko^eb^ti vaṇṇabhaṇanaṃ.  ^b^abhinibbattetī^eb^ti uppādeti. ^b^apaññātā^eb^ti dvinnaṃ  janānaṃ ṭhitaṭṭhāne na paññāyanti, ghāsacchādanamattampi na labhanti.  ^b^appesakkhā^eb^ti appaparivārā, purato vā pacchato vā gacchantaṃ na  labhanti.</p>
              <p>[03] ^b^sārena sārakaraṇīya^eb^nti rukkhasārena kattabbaṃ  akkhacakkayuganaṅgalādikaṃ yaṃkiñci. ^b^sākhāpalāsaṃ aggahesi  brahmacariyassā^eb^ti maggaphalasārassa sāsanabrahmacariyassa cattāro  paccayā sākhāpalāsaṃ nāma, taṃ aggahesi. ^b^tena ca vosānaṃ  āpādī^eb^ti teneva ca alamettāvatā sāro me pattoti vosānaṃ āpanno. </p>
              <p>[03] 310^b^.^eb^ ^b^ñāṇadassanaṃ ārādhetī^eb^ti devadatto  pañcābhiñño, dibbacakkhu ca pañcannaṃ abhiññānaṃ matthake ṭhitaṃ, taṃ  imasmiṃ sutte ``ñāṇadassana''nti vuttaṃ ^a^M2.0135^ea^. ^b^ajānaṃ apassaṃ  viharantī^eb^ti ^a^P2.0232^ea^ kiñci sukhumaṃ rūpaṃ ajānantā  antamaso paṃsupisācakampi apassantā viharanti. </p>
              <p>[03] 311^b^.^eb^ ^b^asamayavimokkhaṃ ārādhetī^eb^ti, ``katamo  asamayavimokkho? cattāro ca ariyamaggā cattāri ca  sāmaññaphalāni, nibbānañca, ayaṃ asamayavimokkho''ti (paṭi0 ma0  1.213) evaṃ ^a^V2.0131^ea^ vutte navalokuttaradhamme ārādheti sampādeti paṭilabhati.  lokiyasamāpattiyo hi appitappitakkhaṇeyeva paccanīkadhammehi  vimuccanti, tasmā, ``katamo samayavimokkho? cattāri ca  jhānāni catasso ca arūpāvacarasamāpattiyo, ayaṃ  samayavimokkho''ti evaṃ samayavimokkhoti vuttā. lokuttaradhammā  pana kālena kālaṃ vimuccanti, sakiṃ vimuttāni hi maggaphalāni  vimuttāneva honti. nibbānaṃ sabbakilesehi accantaṃ vimuttamevāti  ime nava dhammā asamayavimokkhoti vuttā.</p>
              <p>[03] ^b^akuppā cetovimuttī^eb^ti arahattaphalavimutti. ayamattho  etassāti ^b^etadatthaṃ,^eb^ arahattaphalatthamidaṃ brahmacariyaṃ. ayaṃ  etassa atthoti vuttaṃ hoti. ^b^etaṃ sāra^eb^nti etaṃ arahattaphalaṃ  brahmacariyassa sāraṃ. ^b^etaṃ pariyosāna^eb^nti etaṃ arahattaphalaṃ  brahmacariyassa pariyosānaṃ, esā koṭi, na ito paraṃ pattabbaṃ atthīti  yathānusandhināva desanaṃ niṭṭhapesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāsāropamasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. cūḷasāropamasuttavaṇṇanā </h3n>
            <h4>
              <h4n> </h4n>
              <p>[03] 312^b^.^eb^ ^b^evaṃ^eb^ ^a^V2.0132^ea^ ^b^me suta^eb^nti cūḷasāropamasuttaṃ. tattha  ^b^piṅgalakoccho^eb^ti so brāhmaṇo piṅgaladhātuko. ^b^koccho^eb^ti  panassa nāmaṃ, tasmā ``piṅgalakoccho''ti vuccati.  ^b^saṅghino^eb^tiādīsu pabbajitasamūhasaṅkhāto saṅgho etesaṃ  atthīti ^b^saṅghino^eb^. sveva gaṇo etesaṃ atthīti ^b^gaṇino^eb^.  ācārasikkhāpanavasena tassa gaṇassa ācariyāti ^b^gaṇācariyā.  ñātā^eb^ti paññātā pākaṭā. ``appicchā santuṭṭhā, appicchatāya  ^a^M2.0136^ea^ vatthampi na nivāsentī''tiādinā nayena samuggato yaso etesaṃ  ^a^P2.0233^ea^ atthīti ^b^yasassino. titthakarā^eb^ti  laddhikarā. ^b^sādhusammatā^eb^ti ime sādhu sundarā sappurisāti evaṃ  sammatā. ^b^bahujanassā^eb^ti assutavato andhabālaputhujjanassa.  idāni te dassento ^b^seyyathidaṃ pūraṇo^eb^tiādimāha. tattha  ^b^pūraṇo^eb^ti tassa satthupaṭiññassa nāmaṃ. ^b^kassapo^eb^ti gottaṃ.  so kira aññatarassa kulassa ekūnadāsasataṃ pūrayamāno jāto,  tenassa ``pūraṇo''ti nāmaṃ akaṃsu. maṅgaladāsattā cassa  ``dukkaṭa''nti vattā natthi, akataṃ vā na katanti. ``so  kimahamettha vasāmī''ti palāyi. athassa corā vatthāni  acchindiṃsu. so paṇṇena vā tiṇena vā paṭicchādetumpi ajānanto  jātarūpeneva ekaṃ gāmaṃ pāvisi. manussā taṃ disvā, ``ayaṃ  samaṇo arahā appiccho, natthi iminā sadiso''ti pūvabhattādīni  gahetvā upasaṅkamanti. so ``mayhaṃ sāṭakaṃ anivatthabhāvena idaṃ  uppanna''nti tato paṭṭhāya sāṭakaṃ labhitvāpi na nivāsesi, tadeva  pabbajjaṃ aggahesi. tassa santike aññepi pañcasatā manussā  pabbajiṃsu, taṃ sandhāyāha ``pūraṇo kassapo''ti.</p>
              <p>[03] ^b^makkhalī^eb^ti tassa nāmaṃ. gosālāya jātattā  ^b^gosālo^eb^ti dutiyaṃ nāmaṃ. taṃ kira sakaddamāya bhūmiyā telaghaṭaṃ  gahetvā gacchantaṃ, ``tāta, mā khalī''ti sāmiko āha. so  pamādena khalitvā patitvā sāmikassa bhayena palāyituṃ āraddho.  sāmiko upadhāvitvā sāṭakakaṇṇe aggahesi. sopi sāṭakaṃ chaḍḍetvā  acelako hutvā palāyi, sesaṃ pūraṇasadisameva.</p>
              <p>[03] ^b^ajito^eb^ti ^a^V2.0133^ea^ tassa nāmaṃ. kesakambalaṃ dhāretīti  ^b^kesakambalo^eb^. iti nāmadvayaṃ saṃsanditvā ``ajito  kesakambalo''ti vuccati. tattha ^b^kesakambalo^eb^ nāma  manussakesehi katakambalo, tato paṭikiṭṭhataraṃ vatthaṃ nāma natthi.  yathāha -- ``seyyathāpi, bhikkhave, yāni kānici tantāvutānaṃ  vatthānaṃ, kesakambalo tesaṃ paṭikiṭṭho akkhāyati, kesakambalo,  bhikkhave, sīte sīto uṇhe uṇho dubbaṇṇo duggandho  dukkhasamphasso''ti (a0 ni0  3.138).</p>
              <p>[03] ^b^pakudho^eb^ti ^a^M2.0137^ea^ tassa nāmaṃ. ^b^kaccāyano^eb^ti gottaṃ. iti  ^a^P2.0234^ea^ nāmagottaṃ saṃsanditvā, ``pakudho kaccāyano''ti  vuccati. sītudakapaṭikkhittako esa, vaccaṃ katvāpi udakakiccaṃ na  karoti, uṇhodakaṃ vā kañjiyaṃ vā labhitvā karoti, nadiṃ vā  maggodakaṃ vā atikkamma, ``sīlaṃ me bhinna''nti vālikathūpaṃ katvā  sīlaṃ adhiṭṭhāya gacchati, evarūpo nissirikaladdhiko esa.</p>
              <p>[03] ^b^sañjayo^eb^ti tassa nāmaṃ. belaṭṭhassa puttoti ^b^belaṭṭhaputto^eb^.  amhākaṃ gaṇṭhanakileso palibujjhanakileso natthi,  kilesagaṇṭharahitā mayanti evaṃ vāditāya laddhanāmavasena  ^b^nigaṇṭho^eb^. nāṭassa puttoti ^b^nāṭaputto. abbhaññaṃsū^eb^ti  yathā tesaṃ paṭiññā, tatheva jāniṃsu. idaṃ vuttaṃ hoti -- sace nesaṃ  sā paṭiññā niyyānikā sabbe abbhaññaṃsu. no ce, na abbhaññaṃsu.  tasmā kiṃ tesaṃ paṭiññā niyyānikā na niyyānikāti,  ayametassa pañhassa attho. atha bhagavā nesaṃ  aniyyānikabhāvakathanena atthābhāvato alanti paṭikkhipitvā upamāya  atthaṃ pavedento dhammameva desetuṃ, ^b^dhammaṃ, te brāhmaṇa, desessāmī^eb^ti  āha. </p>
              <p>[03] 320^b^.^eb^ tattha ^b^sacchikiriyāyā^eb^ti sacchikaraṇatthaṃ.  ^b^na chandaṃ janetī^eb^ti kattukamyatāchandaṃ na janayati. ^b^na  vāyamatī^eb^ti vāyāmaṃ parakkamaṃ na karoti. ^b^olīnavuttiko ca  hotī^eb^ti līnajjhāsayo hoti. ^b^sāthaliko^eb^ti sithilaggāhī,  sāsanaṃ sithilaṃ katvā gaṇhāti, daḷhaṃ na gaṇhāti. </p>
              <p>[03] 323^b^.^eb^ ^b^idha, brāhmaṇa bhikkhu, vivicceva kāmehī^eb^ti  kathaṃ ime paṭhamajjhānādidhammā ñāṇadassanena uttaritarā jātāti?  nirodhapādakattā. heṭṭhā paṭhamajjhānādidhammā hi vipassanāpādakā  ^a^V2.0134^ea^,  idha nirodhapādakā, tasmā uttaritarā jātāti veditabbā. iti  bhagavā idampi suttaṃ yathānusandhināva niṭṭhapesi. desanāvasāne  brāhmaṇo saraṇesu patiṭṭhitoti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷasāropamasuttavaṇṇanā niṭṭhitā. </p>
              <p>[06] tatiyavaggavaṇṇanā niṭṭhitā.</p>
              <p>[03]  </p>
            </h4>
          </h3>
        </h2>
        <h2>
          <h2n> 4. mahāyamakavaggo </h2n>
          <h3>
            <h3n> 1. cūḷagosiṅgasuttavaṇṇanā </h3n>
            <h4>
              <h4n> </h4n>
              <p>[03] 325^b^.^eb^ ^b^evaṃ^eb^ ^a^V2.0135^ea^ ^a^P2.0235^ea^  ^a^M2.0138^ea^ ^b^me suta^eb^nti  cūḷagosiṅgasuttaṃ. tattha ^b^nātike viharatī^eb^ti ^b^nātikā^eb^  nāma ekaṃ taḷākaṃ nissāya dvinnaṃ cūḷapitimahāpitiputtānaṃ dve gāmā,  tesu ekasmiṃ gāme. ^b^giñjakāvasathe^eb^ti iṭṭhakāmaye āvasathe.  ekasmiṃ kira samaye bhagavā mahājanasaṅgahaṃ karonto vajjiraṭṭhe cārikaṃ  caramāno nātikaṃ anuppatto. nātikavāsino manussā bhagavato  mahādānaṃ datvā dhammakathaṃ sutvā pasannahadayā, ``satthu vasanaṭṭhānaṃ  karissāmā''ti mantetvā iṭṭhakāheva bhittisopānatthambhe vāḷarūpādīni  dassento pāsādaṃ katvā sudhāya limpitvā mālākammalatākammādīni  niṭṭhāpetvā bhummattharaṇamañcapīṭhādīni paññapetvā satthu niyyātesuṃ.  aparāparaṃ panettha manussā bhikkhusaṅghassa  rattiṭṭhānadivāṭṭhānamaṇḍapacaṅkamādīni kārayiṃsu. iti so vihāro  mahā ahosi. taṃ sandhāya vuttaṃ ``giñjakāvasathe''ti. </p>
              <p>[01] ^b^gosiṅgasālavanadāye^eb^ti tattha ekassa jeṭṭhakarukkhassa  khandhato gosiṅgasaṇṭhānaṃ hutvā viṭapaṃ uṭṭhahi, taṃ rukkhaṃ upādāya  sabbampi taṃ vanaṃ ^b^gosiṅgasālavana^eb^nti saṅkhaṃ gataṃ.  ^b^dāyo^eb^ti avisesena araññassetaṃ nāmaṃ. tasmā  ^b^gosiṅgasālavanadāye^eb^ti gosiṅgasālavanāraññeti attho.  ^b^viharantī^eb^ti sāmaggirasaṃ anubhavamānā viharanti. imesañhi  kulaputtānaṃ uparipaṇṇāsake puthujjanakālo kathito, idha  khīṇāsavakālo. tadā hi te laddhassādā laddhapatiṭṭhā  adhigatapaṭisambhidā khīṇāsavā hutvā sāmaggirasaṃ anubhavamānā tattha  vihariṃsu. taṃ sandhāyetaṃ vuttaṃ. </p>
              <p>[01] ^b^yena gosiṅgasālavanadāyo tenupasaṅkamī^eb^ti  dhammasenāpatimahāmoggallānattheresu vā asītimahāsāvakesu  ^a^V2.0136^ea^ vā,  antamaso dhammabhaṇḍāgārikāanandattherampi kañci anāmantetvā sayameva  pattacīvaraṃ ādāya anīkā nissaṭo hatthī viya, yūthā nissaṭo  kāḷasīho viya ^a^M2.0139^ea^, vātacchinno valāhako viya ekakova upasaṅkami.  kasmā panettha bhagavā sayaṃ agamāsīti? tayo kulaputtā ^a^P2.0236^ea^  sāmaggirasaṃ anubhavantā viharanti, tesaṃ paggaṇhanato,  pacchimajanataṃ anukampanato dhammagarubhāvato ca. evaṃ kirassa  ahosi -- ``ahaṃ ime kulaputte paggaṇhitvā ukkaṃsitvā paṭisanthāraṃ  katvā dhammaṃ nesaṃ desessāmī''ti. evaṃ tāva paggaṇhanato agamāsi.  aparampissa ahosi -- ``anāgate kulaputtā sammāsambuddho  samaggavāsaṃ vasantānaṃ santikaṃ sayaṃ gantvā paṭisanthāraṃ katvā dhammaṃ  kathetvā tayo kulaputte paggaṇhi, ko nāma samaggavāsaṃ na vaseyyāti  samaggavāsaṃ vasitabbaṃ maññamānā khippameva dukkhassantaṃ  karissantī''ti. evaṃ pacchimajanataṃ anukampanatopi agamāsi.  buddhā ca nāma dhammagaruno honti, so ca nesaṃ dhammagarubhāvo  rathavinīte āvikatova. iti imasmā dhammagarubhāvatopi dhammaṃ  paggaṇhissāmīti agamāsi. </p>
              <p>[01] ^b^dāyapālo^eb^ti araññapālo. so taṃ araññaṃ yathā  icchiticchitappadesena manussā pavisitvā tattha pupphaṃ vā phalaṃ vā  niyyāsaṃ vā dabbasambhāraṃ vā na haranti, evaṃ vatiyā parikkhittassa  tassa araññassa yojite dvāre nisīditvā taṃ araññaṃ rakkhati,  pāleti. tasmā ``dāyapālo''ti vutto. ^b^attakāmarūpā^eb^ti  attano hitaṃ kāmayamānasabhāvā hutvā viharanti. yo hi imasmiṃ  sāsane pabbajitvāpi vejjakammadūtakammapahiṇagamanādīnaṃ vasena  ekavīsatianesanāhi jīvikaṃ kappeti, ayaṃ na attakāmarūpo nāma.  yo pana imasmiṃ sāsane pabbajitvā ekavīsatianesanaṃ pahāya  catupārisuddhisīle patiṭṭhāya buddhavacanaṃ uggaṇhitvā sappāyadhutaṅgaṃ  adhiṭṭhāya aṭṭhatiṃsāya ārammaṇesu cittaruciyaṃ kammaṭṭhānaṃ gahetvā gāmantaṃ  pahāya araññaṃ pavisitvā samāpattiyo nibbattetvā vipassanāya kammaṃ  kurumāno viharati, ayaṃ attakāmo nāma. tepi tayo kulaputtā  evarūpā ahesuṃ. tena vuttaṃ -- ``attakāmarūpā viharantī''ti.</p>
              <p>[03] ^b^mā tesaṃ aphāsumakāsī^eb^ti tesaṃ mā aphāsukaṃ akāsīti  bhagavantaṃ vāresi. evaṃ kirassa ahosi -- ``ime kulaputtā  ^a^P2.0237^ea^ samaggā viharanti, ekaccassa ca gataṭṭhāne  bhaṇḍanakalahavivādā vattanti, tikhiṇasiṅgo caṇḍagoṇo viya  ovijjhanto vicarati, athekamaggena dvinnaṃ gamanaṃ na ^a^M2.0140^ea^ hoti, kadāci  ayampi evaṃ karonto imesaṃ kulaputtānaṃ samaggavāsaṃ ^a^V2.0137^ea^ bhindeyya.  pāsādiko ca panesa suvaṇṇavaṇṇo surasagiddho maññe, gatakālato  paṭṭhāya paṇītadāyakānaṃ attano upaṭṭhākānañca vaṇṇakathanādīhi imesaṃ  kulaputtānaṃ appamādavihāraṃ bhindeyya. vasanaṭṭhānāni cāpi etesaṃ  kulaputtānaṃ nibaddhāni paricchinnāni tisso ca paṇṇasālā tayo  caṅkamā tīṇi divāṭṭhānāni tīṇi mañcapīṭhāni. ayaṃ pana samaṇo  mahākāyo vuḍḍhataro maññe bhavissati. so akāle ime kulaputte  senāsanā vuṭṭhāpessati. evaṃ sabbathāpi etesaṃ aphāsu bhavissatī''ti.  taṃ anicchanto, ``mā tesaṃ aphāsukamakāsī''ti bhagavantaṃ vāresi.</p>
              <p>[03] kiṃ panesa jānanto vāresi, ajānantoti? ajānanto.  kiñcāpi hi tathāgatassa paṭisandhiggahaṇato paṭṭhāya  dasasahassacakkavāḷakampanādīni pāṭihāriyāni pavattiṃsu,  araññavāsino pana dubbalamanussā sakammappasutā tāni sallakkhetuṃ na  sakkonti. sammāsambuddho ca nāma yadā anekabhikkhusahassaparivāro  byāmappabhāya asītianubyañjanehi dvattiṃsamahāpurisalakkhaṇasiriyā ca  buddhānubhāvaṃ dassento vicarati, tadā ko esoti apucchitvāva  jānitabbo hoti. tadā pana bhagavā sabbampi taṃ buddhānubhāvaṃ  cīvaragabbhena paṭicchādetvā valāhakagabbhena paṭicchanno puṇṇacando viya  sayameva pattacīvaramādāya aññātakavesena agamāsi. iti naṃ  ajānantova dāyapālo nivāresi.</p>
              <p>[03] ^b^etadavocā^eb^ti thero kira mā samaṇāti dāyapālassa kathaṃ  sutvāva cintesi -- ``mayaṃ tayo janā idha viharāma, aññe  pabbajitā nāma natthi, ayañca dāyapālo pabbajitena viya saddhiṃ  katheti, ko nu kho bhavissatī''ti divāṭṭhānato vuṭṭhāya dvāre ṭhatvā  maggaṃ olokento bhagavantaṃ addasa. bhagavāpi therassa saha dassaneneva  sarīrobhāsaṃ muñci, asītianubyañjanavirājitā byāmappabhā  pasāritasuvaṇṇapaṭo viya virocittha. thero, ``ayaṃ dāyapālo  phaṇakataṃ āsivisaṃ ^a^P2.0238^ea^ gīvāya gahetuṃ hatthaṃ pasārento  viya loke aggapuggalena saddhiṃ kathentova na jānāti,  aññatarabhikkhunā viya saddhiṃ kathetī''ti nivārento etaṃ, ``mā,  āvuso dāyapālā''tiādivacanaṃ avoca.</p>
              <p>[03] ^b^tenupasaṅkamī^eb^ti ^a^M2.0141^ea^ kasmā bhagavato paccuggamanaṃ akatvā  upasaṅkami? evaṃ kirassa ahosi ^a^V2.0138^ea^ -- ``mayaṃ tayo janā  samaggavāsaṃ vasāma, sacāhaṃ ekakova paccuggamanaṃ karissāmi,  samaggavāso nāma na bhavissatī''ti piyamitte gahetvāva paccuggamanaṃ  karissāmi. yathā ca bhagavā mayhaṃ piyo, evaṃ sahāyānampi me  piyoti, tehi saddhiṃ paccuggamanaṃ kātukāmo sayaṃ akatvāva upasaṅkami.  keci pana tesaṃ therānaṃ paṇṇasāladvāre caṅkamanakoṭiyā bhagavato  āgamanamaggo hoti, tasmā thero tesaṃ saññaṃ dadamānova gatoti.  ^b^abhikkamathā^eb^ti ito āgacchatha. ^b^pāde pakkhālesī^eb^ti  vikasitapadumasannibhehi jālahatthehi maṇivaṇṇaṃ udakaṃ gahetvā  suvaṇṇavaṇṇesu piṭṭhipādesu udakamabhisiñcitvā pādena pādaṃ ghaṃsanto  pakkhālesi. buddhānaṃ kāye rajojallaṃ nāma na upalimpati, kasmā  pakkhālesīti? sarīrassa utuggahaṇatthaṃ, tesañca cittasampahaṃsanatthaṃ.  amhehi abhihaṭena udakena bhagavā pāde pakkhālesi, paribhogaṃ  akāsīti tesaṃ bhikkhūnaṃ balavasomanassavasena cittaṃ pīṇitaṃ hoti,  tasmā pakkhālesi. ^b^āyasmantaṃ anuruddhaṃ bhagavā etadavocā^eb^ti  so kira tesaṃ vuḍḍhataro. </p>
              <p>[03] 326^b^.^eb^ tassa saṅgahe kate sesānaṃ katova hotīti  theraññeva etaṃ ^b^kacci vo anuruddhā^eb^tiādivacanaṃ avoca. tattha  ^b^kaccī^eb^ti pucchanatthe nipāto. ^b^vo^eb^ti sāmivacanaṃ. idaṃ  vuttaṃ hoti -- kacci anuruddhā tumhākaṃ khamanīyaṃ, iriyāpatho vo  khamati? kacci yāpanīyaṃ, kacci vo jīvitaṃ yāpeti ghaṭiyati?  kacci piṇḍakena na kilamatha, kacci tumhākaṃ sulabhapiṇḍaṃ, sampatte vo  disvā manussā uḷuṅkayāguṃ vā kaṭacchubhikkhaṃ vā dātabbaṃ maññantīti  bhikkhācāravattaṃ pucchati. kasmā? paccayena akilamantena hi sakkā  samaṇadhammo kātuṃ, vattameva vā etaṃ pabbajitānaṃ. atha ^a^P2.0239^ea^  tena paṭivacane dinne, ``anuruddhā, tumhe rājapabbajitā  mahāpuññā, manussā tumhākaṃ araññe vasantānaṃ adatvā kassa aññassa  dātabbaṃ maññissanti, tumhe pana etaṃ bhuñjitvā kiṃ nu kho  migapotakā viya aññamaññaṃ saṅghaṭṭentā viharatha, udāhu sāmaggibhāvo  vo atthī''ti sāmaggirasaṃ pucchanto, ^b^kacci pana vo, anuruddhā,  samaggā^eb^tiādimāha.</p>
              <p>[03] tattha ^b^khīrodakībhūtā^eb^ti yathā khīrañca udakañca aññamaññaṃ  saṃsandati, visuṃ na hoti, ekattaṃ viya upeti, kacci evaṃ  sāmaggivasena ekattūpagatacittuppādā ^a^M2.0142^ea^ viharathāti pucchati.  ^b^piyacakkhūhī^eb^ti mettacittaṃ paccupaṭṭhapetvā olokanacakkhūni  piyacakkhūni nāma. kacci tathārūpehi cakkhūhi aññamaññaṃ  sampassantā viharathāti pucchati. ^b^tagghā^eb^ti ekaṃsatthe nipāto.  ekaṃsena ^a^V2.0139^ea^ mayaṃ, bhanteti vuttaṃ hoti. ^b^yathā kathaṃ panā^eb^ti ettha  ^b^yathā^eb^ti nipātamattaṃ. ^b^katha^eb^nti kāraṇapucchā. kathaṃ pana  tumhe evaṃ viharatha, kena kāraṇena viharatha, taṃ me kāraṇaṃ brūthāti vuttaṃ  hoti. ^b^mettaṃ kāyakamma^eb^nti mettacittavasena pavattaṃ kāyakammaṃ.  ^b^āvi ceva raho cā^eb^ti sammukhā ceva parammukhā ca. itaresupi  eseva nayo.</p>
              <p>[03] tattha sammukhā kāyavacīkammāni sahavāse labbhanti, itarāni  vippavāse. manokammaṃ sabbattha labbhati. yañhi sahavasantesu ekena  mañcapīṭhaṃ vā dārubhaṇḍaṃ vā mattikābhaṇḍaṃ vā bahi dunnikkhittaṃ hoti,  taṃ disvā kenidaṃ vaḷañjitanti avaññaṃ akatvā attanā dunnikkhittaṃ  viya gahetvā paṭisāmentassa paṭijaggitabbayuttaṃ vā pana ṭhānaṃ  paṭijaggantassa sammukhā mettaṃ kāyakammaṃ nāma hoti. ekasmiṃ  pakkante tena dunnikkhittaṃ senāsanaparikkhāraṃ tatheva nikkhipantassa  paṭijaggitabbayuttaṭṭhānaṃ vā pana paṭijaggantassa parammukhā mettaṃ  kāyakammaṃ nāma hoti. sahavasantassa pana tehi saddhiṃ madhuraṃ  sammodanīyaṃ kathaṃ paṭisanthārakathaṃ sāraṇīyakathaṃ dhammīkathaṃ sarabhaññaṃ  sākacchaṃ pañhapucchanaṃ pañhavissajjananti evamādikaraṇe ^a^P2.0240^ea^  sammukhā mettaṃ vacīkammaṃ nāma hoti. theresu pana  pakkantesu mayhaṃ piyasahāyo nandiyatthero kimilatthero evaṃ  sīlasampanno, evaṃ ācārasampannotiādiguṇakathanaṃ parammukhā mettaṃ  vacīkammaṃ nāma hoti. mayhaṃ piyamitto nandiyatthero kimilatthero  avero hotu, abyāpajjo sukhī hotūti evaṃ samannāharato pana  sammukhāpi parammukhāpi mettaṃ manokammaṃ hotiyeva.</p>
              <p>[03] ^b^nānā hi kho no, bhante, kāyā^eb^ti kāyañhi piṭṭhaṃ viya  mattikā viya ca omadditvā ekato kātuṃ na sakkā. ^b^ekañca  pana maññe citta^eb^nti cittaṃ pana no hitaṭṭhena nirantaraṭṭhena  aviggahaṭṭhena samaggaṭṭhena ekamevāti dasseti. kathaṃ panetaṃ sakaṃ cittaṃ  nikkhipitvā itaresaṃ cittavasena vattiṃsūti? ekassa patte malaṃ  uṭṭhahati, ekassa cīvaraṃ kiliṭṭhaṃ hoti, ekassa paribhaṇḍakammaṃ hoti.  tattha yassa patte malaṃ uṭṭhitaṃ, tena mamāvuso, patte malaṃ uṭṭhitaṃ  pacituṃ vaṭṭatīti vutte itare mayhaṃ cīvaraṃ kiliṭṭhaṃ ^a^M2.0143^ea^ dhovitabbaṃ, mayhaṃ  paribhaṇḍaṃ kātabbanti avatvā araññaṃ pavisitvā dārūni āharitvā  chinditvā pattakaṭāhe paribhaṇḍaṃ katvā tato paraṃ cīvaraṃ vā dhovanti,  paribhaṇḍaṃ vā karonti. mamāvuso, cīvaraṃ kiliṭṭhaṃ dhovituṃ vaṭṭati,  mama paṇṇasālā uklāpā paribhaṇḍaṃ kātuṃ vaṭṭatīti paṭhamataraṃ ārocitepi  eseva nayo. </p>
              <p>[03] 327^b^.^eb^ ^b^sādhu^eb^ ^a^V2.0140^ea^ ^b^sādhu, anuruddhā^eb^ti bhagavā heṭṭhā na ca  mayaṃ, bhante, piṇḍakena kilamimhāti vutte na sādhukāramadāsi.  kasmā? ayañhi kabaḷīkāro āhāro nāma imesaṃ sattānaṃ  apāyalokepi devamanussalokepi āciṇṇasamāciṇṇova. ayaṃ pana  lokasannivāso yebhuyyena vivādapakkhando, apāyaloke  devamanussalokepi ime sattā paṭiviruddhā eva, etesaṃ sāmaggikālo  dullabho, kadācideva hotīti samaggavāsassa dullabhattā idha bhagavā  sādhukāramadāsi. idāni tesaṃ appamādalakkhaṇaṃ pucchanto  ^b^kacci^eb^ ^a^P2.0241^ea^ ^b^pana vo, anuruddhā^eb^tiādimāha.  tattha ^b^vo^eb^ti nipātamattaṃ paccattavacanaṃ vā, kacci tumheti attho.  ^b^amhāka^eb^nti amhesu tīsu janesu. ^b^piṇḍāya  paṭikkamatī^eb^ti gāme piṇḍāya caritvā paccāgacchati.  ^b^avakkārapāti^eb^nti atirekapiṇḍapātaṃ apanetvā ṭhapanatthāya ekaṃ  samuggapātiṃ dhovitvā ṭhapeti.</p>
              <p>[03] ^b^yo pacchā^eb^ti te kira therā na ekatova bhikkhācāraṃ  pavisanti, phalasamāpattiratā hete. pātova sarīrappaṭijagganaṃ katvā  vattappaṭipattiṃ pūretvā senāsanaṃ pavisitvā kālaparicchedaṃ katvā  phalasamāpattiṃ appetvā nisīdanti. tesu yo paṭhamataraṃ nisinno  attano kālaparicchedavasena paṭhamataraṃ uṭṭhāti; so piṇḍāya caritvā  paṭinivatto bhattakiccaṭṭhānaṃ āgantvā jānāti -- ``dve bhikkhū pacchā,  ahaṃ paṭhamataraṃ āgato''ti. atha pattaṃ pidahitvā  āsanapaññāpanādīni katvā yadi patte paṭivisamattameva hoti,  nisīditvā bhuñjati. yadi atirekaṃ hoti, avakkārapātiyaṃ  pakkhipitvā pātiṃ pidhāya bhuñjati. katabhattakicco pattaṃ dhovitvā  vodakaṃ katvā thavikāya osāpetvā pattacīvaraṃ gahetvā attano  vasanaṭṭhānaṃ pavisati. dutiyopi āgantvāva jānāti -- ``eko  paṭhamaṃ āgato, eko pacchato''ti. so sace patte bhattaṃ pamāṇameva  hoti, bhuñjati. sace mandaṃ, avakkārapātito gahetvā bhuñjati. sace  atirekaṃ ^a^M2.0144^ea^ hoti, avakkārapātiyaṃ pakkhipitvā pamāṇameva bhuñjitvā  purimatthero viya vasanaṭṭhānaṃ pavisati. tatiyopi āgantvāva  jānāti -- ``dve paṭhamaṃ āgatā, ahaṃ pacchato''ti. sopi  dutiyatthero viya bhuñjitvā katabhattakicco pattaṃ dhovitvā vodakaṃ katvā  thavikāya osāpetvā āsanāni ukkhipitvā paṭisāmeti; pānīyaghaṭe  vā paribhojanīyaghaṭe vā avasesaṃ udakaṃ chaḍḍetvā ghaṭe nikujjitvā  avakkārapātiyaṃ sace avasesabhattaṃ hoti, taṃ vuttanayena jahitvā pātiṃ  dhovitvā paṭisāmeti; bhattaggaṃ sammajjati. tato kacavaraṃ chaḍḍetvā  ^a^V2.0141^ea^ sammajjaniṃ ukkhipitvā ^a^P2.0242^ea^ upacikāhi muttaṭṭhāne  ṭhapetvā pattacīvaramādāya vasanaṭṭhānaṃ pavisati. idaṃ therānaṃ bahivihāre  araññe bhattakiccakaraṇaṭṭhāne bhojanasālāyaṃ vattaṃ. idaṃ sandhāya, ``yo  pacchā''tiādi vuttaṃ.</p>
              <p>[03] ^b^yo passatī^eb^tiādi pana nesaṃ antovihāre vattanti  veditabbaṃ. tattha ^b^vaccaghaṭa^eb^nti ācamanakumbhiṃ. ^b^ritta^eb^nti  rittakaṃ. ^b^tuccha^eb^nti tasseva vevacanaṃ. ^b^avisayha^eb^nti  ukkhipituṃ asakkuṇeyyaṃ, atibhāriyaṃ. ^b^hatthavikārenā^eb^ti  hatthasaññāya. te kira pānīyaghaṭādīsu yaṃkiñci tucchakaṃ gahetvā  pokkharaṇiṃ gantvā anto ca bahi ca dhovitvā udakaṃ parissāvetvā  tīre ṭhapetvā aññaṃ bhikkhuṃ hatthavikārena āmantenti, odissa vā  anodissa vā saddaṃ na karonti. kasmā odissa saddaṃ na karonti?  taṃ bhikkhuṃ saddo bādheyyāti. kasmā anodissa saddaṃ na karonti?  anodissa sadde dinne, ``ahaṃ pure, ahaṃ pure''ti dvepi  nikkhameyyuṃ, tato dvīhi kattabbakamme tatiyassa kammacchedo bhaveyya.  saṃyatapadasaddo pana hutvā aparassa bhikkhuno divāṭṭhānasantikaṃ gantvā  tena diṭṭhabhāvaṃ ñatvā hatthasaññaṃ karoti, tāya saññāya itaro  āgacchati, tato dve janā hatthena hatthaṃ saṃsibbantā dvīsu hatthesu  ṭhapetvā upaṭṭhapenti. taṃ sandhāyāha -- ``hatthavikārena dutiyaṃ  āmantetvā hatthavilaṅghakena upaṭṭhapemā''ti.</p>
              <p>[03] ^b^pañcāhikaṃ kho panā^eb^ti cātuddase pannarase aṭṭhamiyanti idaṃ  tāva pakatidhammassavanameva, taṃ akhaṇḍaṃ katvā pañcame pañcame divase  dve therā nātivikāle nhāyitvā anuruddhattherassa vasanaṭṭhānaṃ gacchanti.  tattha tayopi nisīditvā tiṇṇaṃ piṭakānaṃ aññatarasmiṃ aññamaññaṃ  pañhaṃ pucchanti ^a^M2.0145^ea^, aññamaññaṃ vissajjenti, tesaṃ evaṃ karontānaṃyeva  aruṇaṃ uggacchati. taṃ sandhāyetaṃ vuttaṃ. ettāvatā therena bhagavatā  appamādalakkhaṇaṃ pucchitena pamādaṭṭhānesuyeva appamādalakkhaṇaṃ  vissajjitaṃ hoti. aññesañhi bhikkhūnaṃ bhikkhācāraṃ pavisanakālo,  nikkhamanakālo, nivāsanaparivattanaṃ, cīvarapārupanaṃ, antogāme  piṇḍāya caraṇaṃ dhammakathanaṃ, anumodanaṃ ^a^P2.0243^ea^, gāmato  nikkhamitvā bhattakiccakaraṇaṃ, pattadhovanaṃ, pattaosāpanaṃ,  pattacīvarapaṭisāmananti papañcakaraṇaṭṭhānāni etāni. tasmā thero  amhākaṃ ettakaṃ ṭhānaṃ muñcitvā pamādakālo nāma natthīti dassento  pamādaṭṭhānesuyeva appamādalakkhaṇaṃ vissajjesi. </p>
              <p>[03] 328^b^.^eb^ athassa ^a^V2.0142^ea^ bhagavā sādhukāraṃ datvā paṭhamajjhānaṃ  pucchanto puna ^b^atthi pana vo^eb^tiādimāha. tattha ^b^uttari  manussadhammā^eb^ti manussadhammato uttari.  ^b^alamariyañāṇadassanaviseso^eb^ti ariyabhāvakaraṇasamattho  ñāṇaviseso. ^b^kiñhi no siyā, bhante^eb^ti kasmā, bhante,  nādhigato bhavissati, adhigatoyevāti. ^b^yāva devā^eb^ti yāva  eva. </p>
              <p>[03] 329^b^.^eb^ evaṃ paṭhamajjhānādhigame byākate  dutiyajjhānādīni pucchanto ^b^etassa pana vo^eb^tiādimāha. tattha  ^b^samatikkamāyā^eb^ti samatikkamatthāya. ^b^paṭippassaddhiyā^eb^ti  paṭippassaddhatthāya. sesaṃ sabbattha vuttanayeneva veditabbaṃ.  pacchimapañhe pana lokuttarañāṇadassanavasena adhigataṃ nirodhasamāpattiṃ  pucchanto ^b^alamariyañāṇadassanaviseso^eb^ti āha. theropi  pucchānurūpeneva byākāsi. tattha yasmā vedayitasukhato  avedayitasukhaṃ santataraṃ paṇītataraṃ hoti, tasmā ^b^aññaṃ phāsuvihāraṃ  uttaritaraṃ vā paṇītataraṃ vā na samanupassāmā^eb^ti āha. </p>
              <p>[03] 330^b^.^eb^ ^b^dhammiyā kathāyā^eb^ti  sāmaggirasānisaṃsappaṭisaṃyuttāya dhammiyā kathāya. sabbepi te catūsu  saccesu pariniṭṭhitakiccā, tena tesaṃ paṭivedhatthāya kiñci kathetabbaṃ  natthi. sāmaggirasena pana ayañca ayañca ānisaṃsoti  sāmaggirasānisaṃsameva nesaṃ bhagavā kathesi. ^b^bhagavantaṃ  anusaṃyāyitvā^eb^ti anugantvā. te kira bhagavato pattacīvaraṃ gahetvā  thokaṃ ^a^M2.0146^ea^ agamaṃsu, atha bhagavā vihārassa pariveṇapariyantaṃ gatakāle,  ``āharatha me pattacīvaraṃ, tumhe idheva tiṭṭhathā''ti pakkāmi. ^b^tato  paṭinivattitvā^eb^ti tato ṭhitaṭṭhānato nivattitvā. ^b^kiṃ nu kho  mayaṃ āyasmato^eb^ti bhagavantaṃ nissāya pabbajjādīni ^a^P2.0244^ea^  adhigantvāpi attano guṇakathāya aṭṭiyamānā  adhigamappicchatāya āhaṃsu. ^b^imāsañca imāsañcā^eb^ti  paṭhamajjhānādīnaṃ lokiyalokuttarānaṃ. ^b^cetasā ceto paricca  vidito^eb^ti ajja me āyasmanto lokiyasamāpattiyā vītināmesuṃ,  ajja lokuttarāyāti evaṃ cittena cittaṃ paricchinditvā viditaṃ.  ^b^devatāpi me^eb^ti, bhante anuruddha, ajja ayyo nandiyatthero, ajja  ayyo kimilatthero imāya ca imāya ca samāpattiyā vītināmesīti  evamārocesunti attho. ^b^pañhābhipuṭṭhenā^eb^ti tampi mayā sayaṃ  viditanti vā devatāhi ārocitanti vā ettakeneva mukhaṃ me sajjanti  kathaṃ samuṭṭhāpetvā apuṭṭheneva me na kathitaṃ. bhagavatā pana pañhābhipuṭṭhena  pañhaṃ abhipucchitena satā byākataṃ, tatra me kiṃ na rocathāti āha. </p>
              <p>[03] 331^b^.^eb^ ^b^dīgho^eb^ti ^a^V2.0143^ea^ ``maṇi māṇivaro dīgho, atho  serīsako sahā''ti (dī0 ni0 3.293) evaṃ āgato aṭṭhavīsatiyā  yakkhasenāpatīnaṃ abbhantaro eko devarājā. ^b^parajano^eb^ti tasseva  yakkhassa nāmaṃ. ^b^yena bhagavā tenupasaṅkamī^eb^ti so kira  vessavaṇena pesito etaṃ ṭhānaṃ gacchanto bhagavantaṃ sayaṃ pattacīvaraṃ  gahetvā giñjakāvasathato gosiṅgasālavanassa antare disvā bhagavā  attanā pattacīvaraṃ gahetvā gosiṅgasālavane tiṇṇaṃ kulaputtānaṃ santikaṃ  gacchati. ajja mahatī dhammadesanā bhavissati. mayāpi tassā  desanāya bhāginā bhavitabbanti adissamānena kāyena satthu  padānupadiko gantvā avidūre ṭhatvā dhammaṃ sutvā satthari gacchantepi  na gato, -- ``ime therā kiṃ karissantī''ti dassanatthaṃ pana tattheva  ṭhito. atha te dve there anuruddhattheraṃ paliveṭhente disvā, -- ``ime  therā bhagavantaṃ nissāya pabbajjādayo sabbaguṇe adhigantvāpi bhagavatova  maccharāyanti, na sahanti, ativiya nilīyanti paṭicchādenti, na  dāni tesaṃ paṭicchādetuṃ dassāmi, pathavito yāva ^a^M2.0147^ea^ brahmalokā etesaṃ  guṇe pakāsessāmī''ti cintetvā yena bhagavā tenupasaṅkami.</p>
              <p>[03] ^b^lābhā vata, bhante^eb^ti ye, bhante, vajjiraṭṭhavāsino  bhagavantañca ime ca tayo kulaputte passituṃ labhanti, vandituṃ labhanti,  deyyadhammaṃ dātuṃ labhanti, dhammaṃ sotuṃ labhanti, tesaṃ lābhā, bhante,  vajjīnanti attho. ^b^saddaṃ sutvā^eb^ti ^a^P2.0245^ea^ so  kira attano yakkhānubhāvena mahantaṃ saddaṃ katvā sakalaṃ vajjiraṭṭhaṃ  ajjhottharanto taṃ vācaṃ nicchāresi. tena cassa tesu  rukkhapabbatādīsu adhivatthā bhummā devatā saddaṃ assosuṃ. taṃ sandhāya  vuttaṃ -- ``saddaṃ sutvā''ti. ^b^anussāvesu^eb^nti mahantaṃ saddaṃ sutvā  sāvesuṃ. esa nayo sabbattha. ^b^yāva brahmalokā^eb^ti yāva  akaniṭṭhabrahmalokā. ^b^tañcepi kula^eb^nti, ``amhākaṃ kulato  nikkhamitvā ime kulaputtā pabbajitā evaṃ sīlavanto guṇavanto  ācārasampannā kalyāṇadhammā''ti evaṃ tañcepi kulaṃ ete tayo kulaputte  pasannacittaṃ anussareyyāti evaṃ sabbattha attho daṭṭhabbo. iti bhagavā  yathānusandhināva desanaṃ niṭṭhapesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷagosiṅgasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. mahāgosiṅgasuttavaṇṇanā </h3n>
            <h4>
              <h4n> </h4n>
              <p>[03] 332^b^.^eb^ ^b^evaṃ^eb^ ^a^V2.0144^ea^ ^b^me suta^eb^nti mahāgosiṅgasuttaṃ. tattha  ^b^gosiṅgasālavanadāye^eb^ti idaṃ vasanaṭṭhānadassanatthaṃ vuttaṃ. aññesu  hi suttesu, ``sāvatthiyaṃ viharati jetavane anāthapiṇḍikassa  ārāme''ti evaṃ paṭhamaṃ gocaragāmaṃ dassetvā pacchā vasanaṭṭhānaṃ dasseti.  imasmiṃ pana mahāgosiṅgasutte bhagavato gocaragāmo anibandho,  kocideva gocaragāmo bhavissati. tasmā vasanaṭṭhānameva paridīpitaṃ.  araññanidānakaṃ nāmetaṃ suttanti. ^b^sambahulehī^eb^ti bahukehi.  ^b^abhiññātehi abhiññātehī^eb^ti sabbattha vissutehi pākaṭehi.  ^b^therehi sāvakehi saddhi^eb^nti pātimokkhasaṃvarādīhi thirakārakeheva  dhammehi samannāgatattā therehi, savanante jātattā sāvakehi saddhiṃ  ekato. idāni te there ^a^M2.0148^ea^ sarūpato dassento, ^b^āyasmatā ca  sāriputtenā^eb^tiādimāha. tatthāyasmā sāriputto attano sīlādīhi  guṇehi buddhasāsane abhiññāto. cakkhumantānaṃ gaganamajjhe ṭhito  sūriyo viya cando viya, samuddatīre ṭhitānaṃ ^a^P2.0246^ea^  sāgaro viya ca pākaṭo paññāto. na kevalañcassa imasmiṃ sutte  āgataguṇavaseneva mahantatā veditabbā, ito aññesaṃ dhammadāyādasuttaṃ  anaṅgaṇasuttaṃ sammādiṭṭhisuttaṃ sīhanādasuttaṃ rathavinītaṃ mahāhatthipadopamaṃ  mahāvedallaṃ cātumasuttaṃ dīghanakhaṃ anupadasuttaṃ sevitabbāsevitabbasuttaṃ  saccavibhaṅgasuttaṃ piṇḍapātapārisuddhi sampasādanīyaṃ saṅgītisuttaṃ  dasuttarasuttaṃ pavāraṇāsuttaṃ (saṃ0 ni0  1.215 ādayo) susimasuttaṃ  therapañhasuttaṃ mahāniddeso paṭisambhidāmaggo therasīhanādasuttaṃ  abhinikkhamanaṃ etadagganti imesampi suttānaṃ vasena therassa mahantatā  veditabbā. etadaggasmiñhi, ``etadaggaṃ, bhikkhave, mama sāvakānaṃ  bhikkhūnaṃ mahāpaññānaṃ yadidaṃ sāriputto''ti (a0 ni0   1.188-189) vuttaṃ.</p>
              <p>[03] ^b^mahāmoggallāno^eb^pi sīlādiguṇehi ceva imasmiṃ sutte  āgataguṇehi ca thero viya abhiññāto pākaṭo mahā. apicassa  anumānasuttaṃ, cūḷataṇhāsaṅkhayasuttaṃ māratajjaniyasuttaṃ pāsādakampanaṃ  sakalaṃ iddhipādasaṃyuttaṃ nandopanandadamanaṃ yamakapāṭihāriyakāle  devalokagamanaṃ vimānavatthu petavatthu therassa abhinikkhamanaṃ  etadagganti imesampi vasena mahantabhāvo veditabbo  ^a^V2.0145^ea^.  etadaggasmiñhi, ``etadaggaṃ, bhikkhave, mama sāvakānaṃ bhikkhūnaṃ  iddhimantānaṃ yadidaṃ mahāmoggallāno''ti (a0 ni0  1.190) vuttaṃ.</p>
              <p>[03] ^b^mahākassapo^eb^pi sīlādiguṇehi ceva imasmiṃ sutte  āgataguṇehi ca thero viya abhiññāto pākaṭo mahā. apicassa  cīvaraparivattanasuttaṃ jiṇṇacīvarasuttaṃ (saṃ0 ni0  2.154 ādayo)  candopamaṃ sakalaṃ kassapasaṃyuttaṃ mahāariyavaṃsasuttaṃ therassa  abhinikkhamanaṃ etadagganti imesampi vasena mahantabhāvo veditabbo.  etadaggasmiñhi, ``etadaggaṃ ^a^P2.0247^ea^, bhikkhave, mama  sāvakānaṃ bhikkhūnaṃ dhutavādānaṃ yadidaṃ mahākassapo''ti (a0 ni0   1.191) vuttaṃ.</p>
              <p>[03] ^b^anuruddhatthero^eb^pi ^a^M2.0149^ea^ sīlādiguṇehi ceva imasmiṃ sutte  āgataguṇehi ca thero viya abhiññāto pākaṭo mahā. apicassa  cūḷagosiṅgasuttaṃ naḷakapānasuttaṃ anuttariyasuttaṃ upakkilesasuttaṃ  anuruddhasaṃyuttaṃ mahāpurisavitakkasuttaṃ therassa abhinikkhamanaṃ etadagganti  imesampi vasena mahantabhāvo veditabbo. etadaggasmiñhi,  ``etadaggaṃ, bhikkhave, mama sāvakānaṃ bhikkhūnaṃ dibbacakkhukānaṃ  yadidaṃ anuruddho''ti (a0 ni0  1.192) vuttaṃ.</p>
              <p>[03] ^b^āyasmatā ca revatenā^eb^ti ettha pana dve revatā  khadiravaniyarevato ca kaṅkhārevato ca. tattha khadiravaniyarevato  dhammasenāpatittherassa kaniṭṭhabhātiko, na so idha adhippeto.  ``akappiyo guḷo, akappiyā muggā''ti (mahāva0 272) evaṃ  kaṅkhābahulo pana thero idha revatoti adhippeto. sopi  sīlādiguṇehi ceva imasmiṃ sutte āgataguṇehi ca thero viya  abhiññāto pākaṭo mahā. apicassa abhinikkhamanenapi  etadaggenapi mahantabhāvo veditabbo. etadaggasmiñhi, ``etadaggaṃ,  bhikkhave, mama sāvakānaṃ bhikkhūnaṃ jhāyīnaṃ yadidaṃ kaṅkhārevato''ti  (a0 ni0  1.204) vuttaṃ.</p>
              <p>[03] ^b^ānandatthero^eb^pi sīlādiguṇehi ceva imasmiṃ sutte  āgataguṇehi ca thero viya abhiññāto pākaṭo mahā. apicassa  sekkhasuttaṃ bāhitikasuttaṃ āneñjasappāyaṃ gopakamoggallānaṃ bahudhātukaṃ  cūḷasuññataṃ mahāsuññataṃ acchariyabbhutasuttaṃ bhaddekarattaṃ mahānidānaṃ  mahāparinibbānaṃ ^a^V2.0146^ea^ subhasuttaṃ cūḷaniyalokadhātusuttaṃ abhinikkhamanaṃ  etadagganti imesampi vasena mahantabhāvo veditabbo.  etadaggasmiñhi, ``etadaggaṃ, bhikkhave, mama sāvakānaṃ bhikkhūnaṃ  bahussutānaṃ yadidaṃ ānando''ti (a0 ni0  1.219-223) vuttaṃ.</p>
              <p>[03] ^b^aññehi ca abhiññātehi abhiññātehī^eb^ti na kevalañca  eteheva, aññehi ca mahāguṇatāya pākaṭehi abhiññātehi bahūhi  ^a^P2.0248^ea^ therehi sāvakehi saddhiṃ bhagavā  gosiṅgasālavanadāye viharatīti attho. āyasmā hi sāriputto  sayaṃ mahāpañño aññepi bahū mahāpaññe bhikkhū gahetvā tadā dasabalaṃ  parivāretvā vihāsi. āyasmā ^a^M2.0150^ea^ mahāmoggallāno sayaṃ iddhimā,  āyasmā mahākassapo sayaṃ dhutavādo, āyasmā anuruddho sayaṃ  dibbacakkhuko, āyasmā revato sayaṃ jhānābhirato, āyasmā ānando  sayaṃ bahussuto aññepi bahū bahussute bhikkhū gahetvā tadā dasabalaṃ  parivāretvā vihāsi, evaṃ tadā ete ca aññe ca abhiññātā mahātherā  tiṃsasahassamattā bhikkhū dasabalaṃ parivāretvā vihariṃsūti veditabbā.</p>
              <p>[03] ^b^paṭisallānā vuṭṭhito^eb^ti phalasamāpattivivekato vuṭṭhito.  ^b^yenāyasmā mahākassapo tenupasaṅkamī^eb^ti thero kira paṭisallānā  vuṭṭhito pacchimalokadhātuṃ olokento vanante kīḷantassa  mattakhattiyassa kaṇṇato patamānaṃ kuṇḍalaṃ viya, saṃharitvā samugge  pakkhipamānaṃ rattakambalaṃ viya, maṇināgadantato patamānaṃ  satasahassagghanikaṃ suvaṇṇapātiṃ viya ca atthaṃ gacchamānaṃ  paripuṇṇapaṇṇāsayojanaṃ sūriyamaṇḍalaṃ addasa. tadanantaraṃ  pācīnalokadhātuṃ olokento nemiyaṃ gahetvā parivattayamānaṃ rajatacakkaṃ  viya, rajatakūṭato nikkhamantaṃ khīradhārāmaṇḍaṃ viya, sapakkhe  papphoṭetvā gaganatale pakkhandamānaṃ setahaṃsaṃ viya ca meghavaṇṇāya  samuddakucchito uggantvā pācīnacakkavāḷapabbatamatthake  sasalakkhaṇappaṭimaṇḍitaṃ ekūnapaṇṇāsayojanaṃ candamaṇḍalaṃ addasa.  tato sālavanaṃ olokesi. tasmiñhi samaye sālarukkhā mūlato  paṭṭhāya yāva aggā sabbapāliphullā dukūlapārutā viya,  muttākalāpavinaddhā viya ca virociṃsu. bhūmitalaṃ pupphasantharapūjāya  paṭimaṇḍitaṃ viya, tattha tattha nipatantena pupphareṇunā lākhārasena  siñcamānaṃ viya ca ahosi. bhamaramadhukaragaṇā kusumareṇumadamattā  upagāyamānā viya vanantaresu vicaranti. tadā ca uposathadivasova  hoti. atha thero, ``kāya nu kho ajja ratiyā  vītināmessāmī''ti cintesi, ariyasāvakā ca nāma  piyadhammassavanā honti. athassa ^a^V2.0147^ea^ ^a^P2.0249^ea^ etadahosi --  ``ajja mayhaṃ jeṭṭhabhātikassa dhammasenāpatittherassa santikaṃ gantvā  dhammaratiyā vītināmessāmī''ti. gacchanto pana ekakova agantvā  ``mayhaṃ piyasahāyaṃ mahākassapattheraṃ gahetvā gamissāmī''ti  nisinnaṭṭhānato vuṭṭhāya cammakhaṇḍaṃ papphoṭetvā yenāyasmā mahākassapo  tenupasaṅkami.</p>
              <p>[03] ^b^evamāvusoti^eb^ ^a^M2.0151^ea^ ^b^kho āyasmā mahākassapo^eb^ti theropi yasmā  piyadhammassavanova ariyasāvako, tasmā tassa vacanaṃ sutvā  gacchāvuso, tvaṃ, mayhaṃ sīsaṃ vā rujjati piṭṭhi vāti kiñci  lesāpadesaṃ akatvā tuṭṭhahadayova, ``evamāvuso''tiādimāha.  paṭissutvā ca nisinnaṭṭhānato vuṭṭhāya cammakhaṇḍaṃ papphoṭetvā  mahāmoggallānaṃ anubandhi. tasmiṃ samaye dve mahātherā paṭipāṭiyā  ṭhitāni dve candamaṇḍalāni viya, dve sūriyamaṇḍalāni viya, dve  chaddantanāgarājāno viya, dve sīhā viya, dve byagghā viya ca  virociṃsu. anuruddhattheropi tasmiṃ samaye divāṭṭhāne nisinno dve  mahāthere sāriputtattherassa santikaṃ gacchante disvā pacchimalokadhātuṃ  olokento sūriyaṃ vanantaṃ pavisantaṃ viya, pācīnalokadhātuṃ  olokento candaṃ vanantato uggacchantaṃ viya, sālavanaṃ olokento  sabbapāliphullameva sālavanañca disvā ajja uposathadivaso, ime ca  me jeṭṭhabhātikā dhammasenāpatissa santikaṃ gacchanti, mahantena  dhammassavanena bhavitabbaṃ, ahampi dhammassavanassa bhāgī bhavissāmīti  nisinnaṭṭhānato vuṭṭhāya cammakhaṇḍaṃ papphoṭetvā mahātherānaṃ padānupadiko  hutvā nikkhami. tena vuttaṃ -- ``atha kho āyasmā ca  mahāmoggallāno āyasmā ca mahākassapo āyasmā ca anuruddho  yenāyasmā sāriputto tenupasaṅkamiṃsū''ti. ^b^upasaṅkamiṃsū^eb^ti.  paṭipāṭiyā ṭhitā tayo candā viya, sūriyā viya, sīhā viya ca  virocamānā upasaṅkamiṃsu. </p>
              <p>[03] 333^b^.^eb^ evaṃ upasaṅkamante pana te mahāthere āyasmā  ānando attano divāṭṭhāne nisinnoyeva disvā, ``ajja mahantaṃ  dhammassavanaṃ bhavissati, mayāpi tassa bhāginā bhavitabbaṃ, na kho  pana ekakova gamissāmi, mayhaṃ piyasahāyampi revatattheraṃ gahetvā  gamissāmī''ti sabbaṃ mahāmoggallānassa mahākassapassa anuruddhassa  upasaṅkamane vuttanayeneva ^a^P2.0250^ea^ vitthārato veditabbaṃ.  iti te dve janā paṭipāṭiyā ṭhitā dve candā viya, sūriyā viya,  sīhā viya ca virocamānā upasaṅkamiṃsu. tena vuttaṃ -- ``addasā  kho āyasmā sāriputto''tiādi ^a^V2.0148^ea^. ^b^disvāna āyasmantaṃ ānandaṃ  etadavocā^eb^ti dūratova disvā anukkamena kathāupacāraṃ sampattametaṃ,  ``etu kho āyasmā''tiādivacanaṃ avoca. ^b^ramaṇīyaṃ,  āvuso^eb^ti ettha duvidhaṃ rāmaṇeyyakaṃ vanarāmaṇeyyakaṃ  puggalarāmaṇeyyakañca. tattha vanaṃ nāma nāgasalaḷasālacampakādīhi  ^a^M2.0152^ea^ sañchannaṃ hoti bahalacchāyaṃ pupphaphalūpagaṃ vividharukkhaṃ udakasampannaṃ  gāmato nissaṭaṃ, idaṃ vanarāmaṇeyyakaṃ nāma. yaṃ sandhāya vuttaṃ -- </p>
              <p>[21] ``ramaṇīyāni araññāni, yattha na ramatī jano. </p>
              <p>[22] vītarāgā ramissanti, na te kāmagavesino''ti..  (dha0 pa0 99).</p>
              <p>[03] vanaṃ pana sacepi ujjaṅgale hoti nirudakaṃ viralacchāyaṃ  kaṇṭakasamākiṇṇaṃ, buddhādayopettha ariyā viharanti, idaṃ  puggalarāmaṇeyyakaṃ nāma. yaṃ sandhāya vuttaṃ -- </p>
              <p>[21] ``gāme vā yadi vāraññe, ninne vā yadi vā thale. </p>
              <p>[22] yattha arahanto viharanti, taṃ bhūmirāmaṇeyyaka''nti..  (dha0 pa0 98).</p>
              <p>[03] idha pana taṃ duvidhampi labbhati. tadā hi gosiṅgasālavanaṃ  sabbapāliphullaṃ hoti kusumagandhasugandhaṃ, sadevake cettha loke  aggapuggalo sammāsambuddho tiṃsasahassamattehi abhiññātabhikkhūhi  saddhiṃ viharati. taṃ sandhāya vuttaṃ -- ``ramaṇīyaṃ, āvuso ānanda,  gosiṅgasālavana''nti. </p>
              <p>[01] ^b^dosinā^eb^ti dosāpagatā, abbhaṃ mahikā dhūmo rajo  rāhūti imehi pañcahi upakkilesehi virahitāti vuttaṃ hoti.  ^b^sabbapāliphullā^eb^ti sabbattha pāliphullā, mūlato paṭṭhāya yāva aggā  apupphitaṭṭhānaṃ nāma natthi. ^b^dibbā maññe gandhā sampavantī^eb^ti  dibbā mandārapupphakoviḷārapāricchattakacandanacuṇṇagandhā viya samantā  pavāyanti, sakkasuyāsantusitanimmānaratiparanimmitamahābrahmānaṃ  otiṇṇaṭṭhānaṃ viya vāyantīti vuttaṃ hoti.</p>
              <p>[03] ^b^kathaṃrūpena^eb^ ^a^P2.0251^ea^, ^b^āvuso ānandā^eb^ti  ānandatthero tesaṃ pañcannaṃ therānaṃ saṅghanavakova. kasmā thero  ^a^V2.0149^ea^ taṃyeva  paṭhamaṃ pucchatīti? mamāyitattā. te hi dve therā aññamaññaṃ  mamāyiṃsu. sāriputtatthero, ``mayā kattabbaṃ satthu upaṭṭhānaṃ  karotī''ti ānandattheraṃ mamāyi. ānandatthero bhagavato sāvakānaṃ  aggoti sāriputtattheraṃ mamāyi, kuladārake pabbājetvā  sāriputtattherassa santike upajjhaṃ gaṇhāpesi. sāriputtattheropi tatheva  akāsi. evaṃ ekamekena attano pattacīvaraṃ ^a^M2.0153^ea^ datvā pabbājetvā upajjhaṃ  gaṇhāpitāni pañca bhikkhusatāni ahesuṃ. āyasmā ānando  paṇītāni cīvarādīnipi labhitvā therasseva deti.</p>
              <p>[03] eko kira brāhmaṇo cintesi -- ``buddharatanassa ca  saṅgharatanassa ca pūjā paññāyati, kathaṃ nu kho dhammaratanaṃ pūjitaṃ  nāma hotī''ti? so bhagavantaṃ upasaṅkamitvā etamatthaṃ pucchi.  bhagavā āha -- ``sacesi, brāhmaṇa, dhammaratanaṃ pūjitukāmo, ekaṃ  bahussutaṃ pūjehī''ti bahussutaṃ, bhante, ācikkhathāti bhikkhusaṅghaṃ  pucchati. so bhikkhusaṅghaṃ upasaṅkamitvā bahussutaṃ, bhante,  ācikkhathāti āha. ānandatthero brāhmaṇāti. brāhmaṇo theraṃ  sahassagghanikena cīvarena pūjesi. thero taṃ gahetvā bhagavato santikaṃ  agamāsi. bhagavā ``kuto, ānanda, laddha''nti āha. ekena,  bhante, brāhmaṇena dinnaṃ, idaṃ panāhaṃ āyasmato sāriputtassa  dātukāmoti. dehi, ānandāti. cārikaṃ pakkanto, bhanteti.  āgatakāle dehīti. sikkhāpadaṃ, bhante, paññattanti. kadā pana  sāriputto āgamissatīti? dasāhamattena, bhanteti.  ``anujānāmi, ānanda, dasāhaparamaṃ atirekacīvaraṃ nikkhipitu''nti  (pārā0 461; mahāva0 347) sikkhāpadaṃ paññapesi.  sāriputtattheropi tatheva yaṃkiñci manāpaṃ labhati, taṃ ānandattherassa  deti. evaṃ te therā aññamaññaṃ mamāyiṃsu, iti mamāyitattā paṭhamaṃ  pucchi.</p>
              <p>[03] apica anumatipucchā nāmesā khuddakato paṭṭhāya pucchitabbā hoti.  tasmā thero cintesi -- ``ahaṃ paṭhamaṃ ānandaṃ pucchissāmi,  ānando attano paṭibhānaṃ byākarissati. tato revataṃ, anuruddhaṃ,  mahākassapaṃ, mahāmoggallānaṃ ^a^P2.0252^ea^ pucchissāmi.  mahāmoggallāno attano paṭibhānaṃ byākarissati. tato pañcapi therā  maṃ pucchissanti, ahampi attano paṭibhānaṃ byākarissāmī''ti.  ettāvatāpi ayaṃ dhammadesanā sikhāppattā vepullappattā na bhavissati,  atha mayaṃ sabbepi dasabalaṃ upasaṅkamitvā pucchissāma, satthā  sabbaññutaññāṇena byākarissati. ettāvatā ayaṃ dhammadesanā  sikhāppattā vepullappattā bhavissati. yathā hi janapadamhi  ^a^V2.0150^ea^ uppanno  aṭṭo gāmabhojakaṃ pāpuṇāti, tasmiṃ nicchituṃ asakkonte janapadabhojakaṃ  pāpuṇāti, tasmiṃ asakkonte mahāvinicchayāmaccaṃ, tasmiṃ asakkonte  ^a^M2.0154^ea^ senāpatiṃ, tasmiṃ asakkonte uparājaṃ, tasmiṃ vinicchituṃ asakkonte  rājānaṃ pāpuṇāti, raññā vinicchitakālato paṭṭhāya aṭṭo aparāparaṃ na  sañcarati, rājavacaneneva chijjati. evamevaṃ ahañhi paṭhamaṃ ānandaṃ  pucchissāmi...pe0... atha mayaṃ sabbepi dasabalaṃ upasaṅkamitvā  pucchissāma, satthā sabbaññutaññāṇena byākarissati. ettāvatā ayaṃ  dhammadesanā sikhāppattā vepullappattā bhavissati. evaṃ anumatipucchaṃ  pucchanto thero paṭhamaṃ ānandattheraṃ pucchi.</p>
              <p>[03] ^b^bahussuto hotī^eb^ti bahu assa sutaṃ hoti, navaṅgaṃ  satthusāsanaṃ pāḷianusandhipubbāparavasena uggahitaṃ hotīti attho.  ^b^sutadharo^eb^ti sutassa ādhārabhūto. yassa hi ito gahitaṃ ito  palāyati, chiddaghaṭe udakaṃ viya na tiṭṭhati, parisamajjhe ekaṃ suttaṃ vā  jātakaṃ vā kathetuṃ vā vācetuṃ vā na sakkoti, ayaṃ ^b^na sutadharo^eb^  nāma. yassa pana uggahitaṃ buddhavacanaṃ uggahitakālasadisameva hoti,  dasapi vīsatipi vassāni sajjhāyaṃ akarontassa na nassati, ayaṃ  ^b^sutadharo^eb^ nāma. ^b^sutasannicayo^eb^ti sutassa sannicayabhūto.  yathā hi sutaṃ hadayamañjūsāya sannicitaṃ silāyaṃ lekhā viya,  suvaṇṇaghaṭe pakkhittasīhavasā viya ca ajjhosāya tiṭṭhati, ayaṃ  ^b^sutasannicayo^eb^ nāma. ^b^dhātā^eb^ti ṭhitā paguṇā. ekaccassa  hi uggahitaṃ buddhavacanaṃ dhātaṃ paguṇaṃ niccalitaṃ na hoti, asukasuttaṃ  vā jātakaṃ vā kathehīti vutte sajjhāyitvā saṃsanditvā  samanuggāhitvā jānissāmīti vadati. ekaccassa dhātaṃ paguṇaṃ  ^a^P2.0253^ea^ bhavaṅgasotasadisaṃ hoti, asukasuttaṃ vā jātakaṃ  vā kathehīti vutte uddharitvā tameva katheti. taṃ sandhāya vuttaṃ  ``dhātā''ti.</p>
              <p>[03] ^b^vacasā paricitā^eb^ti suttadasaka-vaggadasaka-paṇṇāsadasakānaṃ  vasena vācāya sajjhāyitā. ^b^manasānupekkhitā^eb^ti cittena  anupekkhitā, yassa vācāya sajjhāyitaṃ buddhavacanaṃ manasā cintentassa  tattha tattha pākaṭaṃ hoti. mahādīpaṃ jāletvā ṭhitassa rūpagataṃ viya  paññāyati. taṃ sandhāya vuttaṃ -- ``vacasā paricitā  manasānupekkhitā''ti. ^b^diṭṭhiyā suppaṭividdhā^eb^ti atthato ca  kāraṇato ca paññāya suppaṭividdhā. ^b^parimaṇḍalehi^eb^ ^a^M2.0155^ea^  ^b^padabyañjanehī^eb^ti ettha padameva atthassa byañjanato padabyañjanaṃ, taṃ  akkharapāripūriṃ katvā dasavidhabyañjanabuddhiyo aparihāpetvā vuttaṃ  ^a^V2.0151^ea^ parimaṇḍalaṃ nāma hoti, evarūpehi padabyañjanehīti attho. apica  yo bhikkhu parisati dhammaṃ desento suttaṃ vā jātakaṃ vā nikkhapitvā  aññaṃ upārambhakaraṃ suttaṃ āharati, tassa upamaṃ katheti, tadatthaṃ  ohāreti, evamidaṃ gahetvā ettha khipanto ekapasseneva pariharanto  kālaṃ ñatvā vuṭṭhahati. nikkhittasuttaṃ pana nikkhattamattameva hoti,  tassa kathā aparimaṇḍalā nāma hoti. yo pana suttaṃ vā jātakaṃ vā  nikkhipitvā bahi ekapadampi agantvā pāḷiyā anusandhiñca  pubbāparañca amakkhento ācariyehi dinnanaye ṭhatvā tulikāya  paricchindanto viya, gambhīramātikāya udakaṃ pesento viya, padaṃ  koṭṭento sindhavājānīyo viya gacchati, tassa kathā parimaṇḍalā  nāma hoti. evarūpiṃ kathaṃ sandhāya -- ``parimaṇḍalehi  padabyañjanehī''ti vuttaṃ.</p>
              <p>[03] ^b^anuppabandhehī^eb^ti ettha yo bhikkhu dhammaṃ kathento suttaṃ vā  jātakaṃ vā ārabhitvā āraddhakālato paṭṭhāya turitaturito araṇiṃ  manthento viya, uṇhakhādanīyaṃ khādanto viya, pāḷiyā  anusandhipubbāparesu gahitaṃ gahitameva aggahitaṃ aggahitameva ca katvā  purāṇapaṇṇantaresu caramānaṃ godhaṃ uṭṭhapento viya tattha tattha paharanto  osāpento ohāya gacchati. yopi dhammaṃ kathento ^a^P2.0254^ea^  kālena sīghaṃ kālena dandhaṃ kālena mahāsaddaṃ kālena  khuddakasaddaṃ karoti. yathā petaggi kālena jalati, kālena  nibbāyati, evameva idha ^b^petaggidhammakathiko^eb^ nāma hoti,  parisāya uṭṭhātukāmāya punappunaṃ ārabhati. yopi kathento tattha tattha  vitthāyati, nitthunanto kandanto viya katheti, imesaṃ sabbesampi  kathā appabandhā nāma hoti. yo pana suttaṃ ārabhitvā ācariyehi  dinnanaye ṭhito acchinnadhāraṃ katvā nadīsotaṃ viya pavatteti,  ākāsagaṅgato bhassamānaṃ udakaṃ viya nirantaraṃ kathaṃ pavatteti, tassa  kathā anuppabandhā hoti. taṃ sandhāya vuttaṃ ^a^M2.0156^ea^ ``anuppabandhehī''ti.  ^b^anusayasamugghātāyā^eb^ti sattannaṃ anusayānaṃ samugghātatthāya.  ^b^evarūpenā^eb^ti evarūpena bahussutena bhikkhunā tathārūpeneva  bhikkhusatena bhikkhusahassena vā saṅghāṭikaṇṇena vā saṅghāṭikaṇṇaṃ,  pallaṅkena vā pallaṅkaṃ āhacca nisinnena gosiṅgasālavanaṃ sobheyya.  iminā nayena sabbavāresu attho veditabbo. </p>
              <p>[03] 334^b^.^eb^ paṭisallānaṃ assa ārāmoti  ^b^paṭisallānārāmo^eb^. paṭisallāne ratoti ^b^paṭisallānarato^eb^. </p>
              <p>[03] 335^b^.^eb^ ^b^sahassaṃ^eb^ ^a^V2.0152^ea^ ^b^lokāna^eb^nti sahassaṃ lokadhātūnaṃ.  ettakañhi therassa dhuvasevanaṃ āvajjanapaṭibaddhaṃ, ākaṅkhamāno pana  thero anekānipi cakkavāḷasahassāni voloketiyeva.  ^b^uparipāsādavaragato^eb^ti sattabhūmakassa vā navabhūmakassa vā  pāsādavarassa upari gato. ^b^sahassaṃ nemimaṇḍalānaṃ  volokeyyā^eb^ti pāsādapariveṇe nābhiyā patiṭṭhitānaṃ nemivaṭṭiyā  nemivaṭṭiṃ āhacca ṭhitānaṃ nemimaṇḍalānaṃ sahassaṃ vātapānaṃ vivaritvā  olokeyya, tassa nābhiyopi pākaṭā honti, arāpi arantarānipi  nemiyopi. ^b^evameva kho, āvuso^eb^ti, āvuso, evaṃ ayampi  dibbacakkhuko bhikkhu dibbena cakkhunā atikkantamānusakena sahassaṃ  lokānaṃ voloketi. tassa pāsāde ṭhitapurisassa cakkanābhiyo viya  cakkavāḷasahasse sinerusahassaṃ pākaṭaṃ hoti. arā viya dīpā pākaṭā  honti. arantarāni viya dīpaṭṭhitamanussā pākaṭā honti. nemiyo  viya cakkavāḷapabbatā pākaṭā honti. </p>
              <p>[03] 336^b^.^eb^ ^b^āraññiko^eb^ti samādiṇṇāraññadhutaṅgo.  sesapadesupi ^a^P2.0255^ea^ eseva nayo. </p>
              <p>[03] 337^b^.^eb^ ^b^no ca saṃsādentī^eb^ti na osādenti.  sahetukañhi sakāraṇaṃ katvā pañhaṃ pucchituṃ vissajjitumpi asakkonto  saṃsādeti nāma. evaṃ na karontīti attho. ^b^pavattinī  hotī^eb^ti nadīsotodakaṃ viya pavattati. </p>
              <p>[03] 338^b^.^eb^ ^b^yāya^eb^ ^a^M2.0157^ea^ ^b^vihārasamāpattiyā^eb^ti yāya lokiyāya  vihārasamāpattiyā, yāya lokuttarāya vihārasamāpattiyā. </p>
              <p>[03] 339^b^.^eb^ ^b^sādhu sādhu sāriputtā^eb^ti ayaṃ sādhukāro  ānandattherassa dinno. sāriputtattherena pana saddhiṃ bhagavā ālapati.  esa nayo sabbattha. ^b^yathā taṃ ānandovā^eb^ti yathā ānandova  sammā byākaraṇamāno byākareyya, evaṃ byākataṃ ānandena attano  anucchavikameva, ajjhāsayānurūpameva byākatanti attho.  ānandatthero hi attanāpi bahussuto, ajjhāsayopissa evaṃ hoti --  ``aho vata sāsane sabrahmacārī bahussutā bhaveyyu''nti. kasmā?  bahussutassa hi kappiyākappiyaṃ sāvajjānavajjaṃ, garukalahukaṃ  satekicchātekicchaṃ pākaṭaṃ hoti. bahussuto uggahitabuddhavacanaṃ  āvajjitvā imasmiṃ ṭhāne sīlaṃ kathitaṃ, imasmiṃ ^a^V2.0153^ea^ samādhi, imasmiṃ  vipassanā, imasmiṃ maggaphalanibbānānīti sīlassa āgataṭṭhāne sīlaṃ  pūretvā, samādhissa āgataṭṭhāne samādhiṃ pūretvā vipassanāya āgataṭṭhāne  vipassanāgabbhaṃ gaṇhāpetvā maggaṃ bhāvetvā phalaṃ sacchikaroti. tasmā  therassa evaṃ ajjhāsayo hoti -- ``aho vata sabrahmacārī ekaṃ vā  dve vā tayo vā cattāro vā pañca vā nikāye uggahetvā āvajjantā  sīlādīnaṃ āgataṭṭhānesu sīlādīni paripūretvā anukkamena  maggaphalanibbānāni sacchikareyyu''nti. sesavāresupi eseva nayo. </p>
              <p>[03] 340^b^.^eb^ āyasmā hi revato jhānajjhāsayo jhānābhirato,  tasmāssa evaṃ hoti -- ``aho vata sabrahmacārī ekikā nisīditvā  kasiṇaparikammaṃ katvā aṭṭha samāpattiyo nibbattetvā jhānapadaṭṭhānaṃ  vipassanaṃ vaḍḍhetvā lokuttaradhammaṃ sacchikareyyu''nti. tasmā evaṃ  byākāsi. </p>
              <p>[03] 341^b^.^eb^ āyasmā ^a^P2.0256^ea^ anuruddho  dibbacakkhuko, tassa evaṃ hoti -- ``aho vata sabrahmacārī ālokaṃ  vaḍḍhetvā dibbena cakkhunā anekesu cakkavāḷasahassesu cavamāne ca  upapajjamāne ca satte disvā vaṭṭabhayena cittaṃ saṃvejetvā vipassanaṃ  vaḍḍhetvā lokuttaradhammaṃ sacchikareyyu''nti. tasmā evaṃ byākāsi. </p>
              <p>[03] 342^b^.^eb^ āyasmā mahākassapo dhutavādo, tassa evaṃ hoti  -- ``aho vata sabrahmacārī dhutavādā hutvā dhutaṅgānubhāvena paccayataṇhaṃ  milāpetvā aparepi nānappakāre kilese dhunitvā vipassanaṃ vaḍḍhetvā  lokuttaradhammaṃ sacchikareyyu''nti. tasmā evaṃ byākāsi. </p>
              <p>[03] 343^b^.^eb^ āyasmā ^a^M2.0158^ea^ mahāmoggallāno samādhipāramiyā  matthakaṃ patto, sukhumaṃ pana cittantaraṃ khandhantaraṃ dhātvantaraṃ āyatanantaraṃ  jhānokkantikaṃ ārammaṇokkantikaṃ aṅgavavatthānaṃ ārammaṇavavatthānaṃ  aṅgasaṅkanti ārammaṇasaṅkanti ekatovaḍḍhanaṃ ubhatovaḍḍhananti  ābhidhammikadhammakathikasseva pākaṭaṃ. anābhidhammiko hi dhammaṃ  kathento -- ``ayaṃ sakavādo ayaṃ paravādo''ti na jānāti.  sakavādaṃ dīpessāmīti paravādaṃ dīpeti, paravādaṃ dīpessāmīti  sakavādaṃ dīpeti, dhammantaraṃ visaṃvādeti. ābhidhammiko sakavādaṃ  sakavādaniyāmeneva ^a^V2.0154^ea^, paravādaṃ paravādaniyāmeneva dīpeti, dhammantaraṃ na  visaṃvādeti. tasmā therassa evaṃ hoti -- ``aho vata sabrahmacārī  ābhidhammikā hutvā sukhumesu ṭhānesu ñāṇaṃ otāretvā vipassanaṃ  vaḍḍhetvā lokuttaradhammaṃ sacchikareyyu''nti. tasmā evaṃ byākāsi. </p>
              <p>[03] 344^b^.^eb^ āyasmā sāriputto paññāpāramiyā matthakaṃ patto,  paññavāyeva ca cittaṃ attano vase vattetuṃ sakkoti, na duppañño.  duppañño hi uppannassa cittassa vase vattetvā ito cito ca  vipphanditvāpi katipāheneva gihibhāvaṃ patvā anayabyasanaṃ pāpuṇāti.  tasmā therassa evaṃ hoti -- ``aho vata sabrahmacārī acittavasikā  hutvā cittaṃ attano vase vattetvā sabbānassa visevitavipphanditāni  bhañjitvā īsakampi bahi nikkhamituṃ adentā vipassanaṃ vaḍḍhetvā  ^a^P2.0257^ea^ lokuttaradhammaṃ sacchikareyyu''nti. tasmā evaṃ  byākāsi. </p>
              <p>[03] 345^b^.^eb^ ^b^sabbesaṃ vo, sāriputta, subhāsitaṃ  pariyāyenā^eb^ti sāriputta, yasmā saṅghārāmassa nāma  bahussutabhikkhūhipi sobhanakāraṇaṃ atthi, jhānābhiratehipi,  dibbacakkhukehipi, dhutavādehipi, ābhidhammikehipi,  acittavasikehipi sobhanakāraṇaṃ atthi. tasmā sabbesaṃ ^a^M2.0159^ea^ vo subhāsitaṃ  pariyāyena, tena tena kāraṇena subhāsitameva, no dubbhāsitaṃ.  ^b^apica mamapi suṇāthā^eb^ti apica mamapi vacanaṃ suṇātha. ^b^na  tāvāhaṃ imaṃ pallaṅkaṃ bhindissāmī^eb^ti na tāva ahaṃ imaṃ caturaṅgavīriyaṃ  adhiṭṭhāya ābhujitaṃ pallaṅkaṃ bhindissāmi, na mocessāmīti attho.  idaṃ kira bhagavā paripākagate ñāṇe rajjasiriṃ pahāya  katābhinikkhamano anupubbena bodhimaṇḍaṃ āruyha caturaṅgavīriyaṃ  adhiṭṭhāya aparājitapallaṅkaṃ ābhujitvā daḷhasamādāno hutvā nisinno  tiṇṇaṃ mārānaṃ matthakaṃ bhinditvā paccūsasamaye dasasahassilokadhātuṃ  unnādento sabbaññutaññāṇaṃ paṭivijjhi, taṃ attano mahābodhipallaṅkaṃ  sandhāya evamāha. apica pacchimaṃ janataṃ anukampamānopi  paṭipattisāraṃ puthujjanakalyāṇakaṃ dassento evamāha. passati hi  bhagavā -- ``anāgate evaṃ ajjhāsayā kulaputtā iti  paṭisañcikkhissanti, `bhagavā mahāgosiṅgasuttaṃ kathento idha,  sāriputta, bhikkhu pacchābhattaṃ...pe0... evarūpena kho, sāriputta,  bhikkhunā gosiṅgasālavanaṃ sobheyyāti āha, mayaṃ bhagavato ajjhāsayaṃ  gaṇhissāmā'ti pacchābhattaṃ piṇḍapātapaṭikkantā caturaṅgavīriyaṃ adhiṭṭhāya  daḷhasamādānā hutvā `arahattaṃ appatvā imaṃ pallaṅkaṃ na  bhindissāmā'ti samaṇadhammaṃ kātabbaṃ maññissanti, te evaṃ paṭipannā  katipāheneva ^a^V2.0155^ea^ jātijarāmaraṇassa antaṃ karissantī''ti, imaṃ pacchimaṃ  janataṃ anukampamāno paṭipattisāraṃ puthujjanakalyāṇakaṃ dassento  evamāha. ^b^evarūpena kho, sāriputta, bhikkhunā gosiṅgasālavanaṃ  sobheyyā^eb^ti, sāriputta, evarūpena bhikkhunā nippariyāyeneva  gosiṅgasālavanaṃ sobheyyāti yathānusandhināva desanaṃ niṭṭhapesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāgosiṅgasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. mahāgopālakasuttavaṇṇanā </h3n>
            <h4>
              <h4n> </h4n>
              <p>[03] 346^b^.^eb^ ^b^evaṃ^eb^ ^a^V2.0156^ea^ ^a^P2.0258^ea^ ^b^me suta^eb^nti  mahāgopālakasuttaṃ. tattha tisso kathā ekanāḷikā, caturassā,  nisinnavattikāti. tattha pāḷiṃ vatvā ekekapadassa atthakathanaṃ  ^b^ekanāḷikā^eb^ nāma. apaṇḍitaṃ gopālakaṃ dassetvā, apaṇḍitaṃ  ^a^M2.0160^ea^ bhikkhuṃ dassetvā, paṇḍitaṃ gopālakaṃ dassetvā, paṇḍitaṃ bhikkhuṃ  dassetvāti catukkaṃ bandhitvā kathanaṃ ^b^caturassā^eb^ nāma. apaṇḍitaṃ  gopālakaṃ dassetvā pariyosānagamanaṃ, apaṇḍitaṃ bhikkhuṃ dassetvā  pariyosānagamanaṃ, paṇḍitaṃ gopālakaṃ dassetvā pariyosānagamanaṃ,  paṇḍitaṃ bhikkhuṃ dassetvā pariyosānagamananti ayaṃ  ^b^nisinnavattikā^eb^ nāma. ayaṃ idha sabbācariyānaṃ āciṇṇā.</p>
              <p>[03] ^b^ekādasahi, bhikkhave, aṅgehī^eb^ti ekādasahi  aguṇakoṭṭhāsehi. ^b^gogaṇa^eb^nti gomaṇḍalaṃ. ^b^pariharitu^eb^nti  pariggahetvā vicarituṃ. ^b^phātiṃ kātu^eb^nti vaḍḍhiṃ āpādetuṃ.  ^b^idhā^eb^ti imasmiṃ loke. ^b^na rūpaññū hotī^eb^ti gaṇanato vā  vaṇṇato vā rūpaṃ na jānāti. ^b^gaṇanato^eb^ na jānāti nāma  attano gunnaṃ sataṃ vā sahassaṃ vāti saṅkhyaṃ na jānāti. so  gāvīsu haṭāsu vā palātāsu vā gogaṇaṃ gaṇetvā, ajja ettikā na  dissantīti dve tīṇi gāmantarāni vā aṭaviṃ vā vicaranto na  pariyesati, aññesaṃ gāvīsu attano gogaṇaṃ paviṭṭhāsupi gogaṇaṃ  gaṇetvā, ``imā ettikā gāvo na amhāka''nti yaṭṭhiyā pothetvā na  nīharati, tassa naṭṭhā gāviyo naṭṭhāva honti. paragāviyo gahetvā  vicarantaṃ gosāmikā disvā, ``ayaṃ ettakaṃ kālaṃ amhākaṃ dhenuṃ  gaṇhātī''ti tajjetvā attano gāviyo gahetvā gacchanti. tassa  gogaṇopi parihāyati, pañcagorasaparibhogatopi paribāhiro hoti.  ^b^vaṇṇato^eb^ na jānāti nāma -- ``ettikā gāvo setā, ettikā  rattā, ettikā kāḷā, ettikā kabarā ettikā nīlā''ti na jānāti,  so gāvīsu haṭāsu vā...pe0... pañcagorasaparibhogatopi paribāhiro  hoti.</p>
              <p>[03] ^b^na lakkhaṇakusalo hotī^eb^ti gāvīnaṃ sarīre kataṃ  dhanusattisūlādibhedaṃ lakkhaṇaṃ na jānāti ^a^V2.0157^ea^, so gāvīsu haṭāsu vā  palātāsu vā ajja asukalakkhaṇā ca asukalakkhaṇā ca gāvo  ^a^P2.0259^ea^ na dissanti...pe0... pañcagorasaparibhogatopi  paribāhiro hoti.</p>
              <p>[03] ^b^na āsāṭikaṃ hāretā^eb^ti gunnaṃ khāṇukaṇṭakādīhi pahaṭaṭṭhānesu  vaṇo hoti. tattha nīlamakkhikā aṇḍakāni pātenti, tesaṃ  āsāṭikāti nāma. tāni daṇḍena apanetvā bhesajjaṃ dātabbaṃ hoti.  bālo ^a^M2.0161^ea^ gopālako tathā na karoti, tena vuttaṃ -- ``na āsāṭikaṃ  hāretā hotī''ti. tassa gunnaṃ vaṇā vaḍḍhanti, gambhīrā honti,  pāṇakā kucchiṃ pavisanti, gāvo gelaññābhibhūtā neva yāvadatthaṃ  tiṇāni khādituṃ, na pānīyaṃ pātuṃ sakkonti. tattha gunnaṃ khīraṃ  chijjati, goṇānaṃ javo hāyati, ubhayesaṃ jīvitantarāyo hoti.  evamassa gogaṇopi parihāyati, pañcagorasatopi paribāhiro hoti.</p>
              <p>[03] ^b^na vaṇaṃ paṭicchādetā hotī^eb^ti gunnaṃ vuttanayeneva sañjāto  vaṇo bhesajjaṃ datvā vākena vā cīrakena vā bandhitvā paṭicchādetabbo  hoti. bālo gopālako tathā na karoti, athassa gunnaṃ vaṇehi yūsā  paggharanti, tā aññamaññaṃ nighaṃsenti, tena aññesampi vaṇā jāyanti.  evaṃ gāvo gelaññābhibhūtā neva yāvadatthaṃ tiṇāni khādituṃ...pe0...  paribāhiro hoti.</p>
              <p>[03] ^b^na dhūmaṃ kattā hotī^eb^ti antovasse ḍaṃsamakasādīnaṃ  ussannakāle gogaṇe vajaṃ paviṭṭhe tattha tattha dhūmo kātabbo hoti,  apaṇḍito gopālako taṃ na karoti. gogaṇo sabbarattiṃ ḍaṃsādīhi  upadduto niddaṃ alabhitvā punadivase araññe tattha tattha rukkhamūlādīsu  nipajjitvā niddāyati, neva yāvadatthaṃ tiṇāni khādituṃ...pe0...  pañcagorasaparibhogatopi paribāhiro hoti.</p>
              <p>[03] ^b^na titthaṃ jānātī^eb^ti titthaṃ samanti vā visamanti vā  sagāhanti vā niggāhanti vā na jānāti, so atitthena gāviyo  otāreti. tāsaṃ visamatitthe pāsāṇādīni akkamantīnaṃ pādā  bhijjanti, sagāhaṃ gambhīraṃ titthaṃ otiṇṇā kumbhīlādayo gāhā  gaṇhanti. ajja ettikā gāvo naṭṭhā, ajja ettikāti vattabbataṃ  āpajjati. evamassa gogaṇopi parihāyati, pañcagorasatopi  paribāhiro hoti.</p>
              <p>[03] ^b^na^eb^ ^a^V2.0158^ea^ ^b^pītaṃ jānātī^eb^ti pītampi apītampi na jānāti.  gopālakena hi ``imāya gāviyā pītaṃ, imāya na pītaṃ, imāya  pānīyatitthe okāso laddho, imāya na ^a^P2.0260^ea^ laddho''ti  evaṃ pītāpītaṃ jānitabbaṃ hoti. ayaṃ pana divasabhāgaṃ araññe gogaṇaṃ  rakkhitvā pānīyaṃ pāyessāmīti nadiṃ vā ^a^M2.0162^ea^ taḷākaṃ vā gahetvā gacchati.  tattha mahāusabhā ca anūsabhā ca balavagāviyo ca dubbalāni ceva  mahallakāni ca gorūpāni siṅgehi vā phāsukāhi vā paharitvā attano  okāsaṃ katvā ūruppamāṇaṃ udakaṃ pavisitvā yathākāmaṃ pivanti.  avasesā okāsaṃ alabhamānā tīre ṭhatvā kalalamissakaṃ udakaṃ  pivanti, apītā eva vā honti. atha ne gopālako piṭṭhiyaṃ  paharitvā puna araññaṃ paveseti, tattha apītagāviyo pipāsāya  sukkhamānā yāvadatthaṃ tiṇāni khādituṃ na sakkonti, tattha gunnaṃ khīraṃ  chijjati, goṇānaṃ javo hāyati...pe0... paribāhiro hoti.</p>
              <p>[03] ^b^na vīthiṃ jānātī^eb^ti ``ayaṃ maggo samo khemo, ayaṃ  visamo sāsaṅko sappaṭibhayo''ti na jānāti. so samaṃ khemaṃ maggaṃ  vajjetvā gogaṇaṃ itaraṃ maggaṃ paṭipādeti, tattha gāvo sīhabyagghādīnaṃ  gandhena coraparissayena vā abhibhūtā bhantamigasappaṭibhāgā gīvaṃ  ukkhipitvā tiṭṭhanti, neva yāvadatthaṃ tiṇāni khādanti, na pānīyaṃ  pivanti, tattha gunnaṃ khīraṃ chijjati...pe0... paribāhiro hoti.</p>
              <p>[03] ^b^na gocarakusalo hotī^eb^ti gopālakena hi gocarakusalena  bhavitabbaṃ, pañcāhikavāro vā sattāhikavāro vā jānitabbo,  ekadisāya gogaṇaṃ cāretvā punadivase tattha na cāretabbo. mahatā  hi gogaṇena ciṇṇaṭṭhānaṃ bheritalaṃ viya suddhaṃ hoti nittiṇaṃ, udakampi  āluḷīyati. tasmā pañcame vā sattame vā divase puna tattha cāretuṃ  vaṭṭati, ettakena hi tiṇampi paṭiviruhati, udakampi pasīdati. ayaṃ  pana imaṃ pañcāhikavāraṃ vā sattāhikavāraṃ vā na jānāti, divase  divase rakkhitaṭṭhāneyeva rakkhati. athassa gogaṇo haritatiṇaṃ na  labhati, sukkhatiṇaṃ khādanto kalalamissakaṃ udakaṃ pivati, tattha gunnaṃ  khīraṃ chijjati...pe0... paribāhiro hoti.</p>
              <p>[03] ^b^anavasesadohī ca hotī^eb^ti paṇḍitagopālakena yāva  vacchakassa maṃsalohitaṃ saṇṭhāti, tāva ^a^V2.0159^ea^ ekaṃ dve thane ṭhapetvā  sāvasesadohinā bhavitabbaṃ. ayaṃ vacchakassa kiñci anavasesetvā  duhati, khīrapako vaccho khīrapipāsāya sukkhati, saṇṭhātuṃ ^a^P2.0261^ea^  asakkonto kampamāno ^a^M2.0163^ea^ mātu purato patitvā kālaṅkaroti.  mātā puttakaṃ disvā, ``mayhaṃ puttako attano mātukhīraṃ pātumpi na  labhatī''ti puttasokena na yāvadatthaṃ tiṇāni khādituṃ, na pānīyaṃ  pātuṃ sakkoti, thanesu khīraṃ chijjati. evamassa gogaṇopi  parihāyati, pañcagorasatopi paribāhiro hoti.</p>
              <p>[03] gunnaṃ pituṭṭhānaṃ karontīti ^b^gopitaro^eb^. gāvo pariṇayanti  yathāruciṃ gahetvā gacchantīti ^b^gopariṇāyakā. na  atirekapūjāyā^eb^ti paṇḍito hi gopālako evarūpe usabhe  atirekapūjāya pūjeti, paṇītaṃ gobhattaṃ deti, gandhapañcaṅgulikehi  maṇḍeti, mālaṃ pilandheti, siṅge suvaṇṇarajatakosake ca dhāreti, rattiṃ  dīpaṃ jāletvā celavitānassa heṭṭhā sayāpeti. ayaṃ pana tato  ekasakkārampi na karoti, usabhā atirekapūjaṃ alabhamānā gogaṇaṃ na  rakkhanti, parissayaṃ na vārenti. evamassa gogaṇo parihāyati,  pañcagorasato paribāhiro hoti. </p>
              <p>[03] 347^b^.^eb^ ^b^idhā^eb^ti imasmiṃ sāsane. ^b^na rūpaññū  hotī^eb^ti, ``cattāri mahābhūtāni catunnañca mahābhūtānaṃ  upādāyarūpa''nti evaṃ vuttarūpaṃ dvīhākārehi na jānāti gaṇanato vā  samuṭṭhānato vā. ^b^gaṇanato^eb^ na jānāti nāma, ``cakkhāyatanaṃ,  sota-ghāna-jivhā-kāyāyatanaṃ, rūpa-sadda-gandha-rasa-phoṭṭhabbāyatanaṃ,  itthindriyaṃ, purisindriyaṃ, jīvitindriyaṃ, kāyaviññatti,  vacīviññatti, ākāsadhātu, āpodhātu, rūpassa lahutā, mudutā,  kammaññatā, upacayo, santati, jaratā, rūpassa aniccatā,  kabaḷīkāro āhāro''ti evaṃ pāḷiyaṃ āgatā pañcavīsati  rūpakoṭṭhāsāti na jānāti. seyyathāpi so gopālako gaṇanato gunnaṃ  rūpaṃ na jānāti, tathūpamo ayaṃ bhikkhu. so gaṇanato rūpaṃ  ajānanto rūpaṃ pariggahetvā arūpaṃ vavatthapetvā rūpārūpaṃ pariggahetvā  paccayaṃ sallakkhetvā lakkhaṇaṃ āropetvā kammaṭṭhānaṃ matthakaṃ pāpetuṃ na  sakkoti. so yathā tassa gopālakassa gogaṇo na vaḍḍhati, evaṃ  imasmiṃ sāsane sīlasamādhivipassanāmaggaphalanibbānehi na vaḍḍhati,  yathā ^a^P2.0262^ea^ ca so gopālako pañcahi gorasehi  paribāhiro hoti, evaṃ asekkhena sīlakkhandhena, asekkhena samādhi,  paññā, vimutti, vimuttiñāṇadassanakkhandhenāti pañcahi dhammakkhandhehi  paribāhiro hoti.</p>
              <p>[03] ^b^samuṭṭhānato^eb^ ^a^V2.0160^ea^ ^a^M2.0164^ea^ na jānāti nāma, ``ettakaṃ rūpaṃ ekasamuṭṭhānaṃ,  ettakaṃ dvisamuṭṭhānaṃ, ettakaṃ tisamuṭṭhānaṃ, ettakaṃ catusamuṭṭhānaṃ, ettakaṃ na  kutocisamuṭṭhātī''ti na jānāti. seyyathāpi so gopālako vaṇṇato  gunnaṃ rūpaṃ na jānāti, tathūpamo ayaṃ bhikkhu. so samuṭṭhānato rūpaṃ  ajānanto rūpaṃ pariggahetvā arūpaṃ vavatthapetvā...pe0... paribāhiro  hoti.</p>
              <p>[03] ^b^na lakkhaṇakusalo hotī^eb^ti kammalakkhaṇo bālo,  kammalakkhaṇo paṇḍitoti evaṃ vuttaṃ kusalākusalaṃ kammaṃ  paṇḍitabālalakkhaṇanti na jānāti. so evaṃ ajānanto bāle  vajjetvā paṇḍite na sevati, bāle vajjetvā paṇḍite asevanto  kappiyākappiyaṃ kusalākusalaṃ sāvajjānavajjaṃ garukalahukaṃ  satekicchātekicchaṃ kāraṇākāraṇaṃ na jānāti; taṃ ajānanto  kammaṭṭhānaṃ gahetvā vaḍḍhetuṃ na sakkoti. so yathā tassa gopālakassa  gogaṇo na vaḍḍhati, evaṃ imasmiṃ sāsane yathāvuttehi sīlādīhi na  vaḍḍhati, gopālako viya ca pañcahi gorasehi pañcahi dhammakkhandhehi  paribāhiro hoti.</p>
              <p>[03] ^b^na āsāṭikaṃ hāretā hotī^eb^ti uppannaṃ kāmavitakkanti evaṃ  vutte kāmavitakkādike na vinodeti, so imaṃ akusalavitakkaṃ  āsāṭikaṃ ahāretvā vitakkavasiko hutvā vicaranto kammaṭṭhānaṃ gahetvā  vaḍḍhetuṃ na sakkoti, so yathā tassa gopālakassa...pe0... paribāhiro  hoti.</p>
              <p>[03] ^b^na vaṇaṃ paṭicchādetā hotī^eb^ti cakkhunā rūpaṃ disvā  nimittaggāhī hotītiādinā nayena sabbārammaṇesu nimittaṃ gaṇhanto  yathā so gopālako vaṇaṃ na paṭicchādeti, evaṃ saṃvaraṃ na sampādeti.  so vivaṭadvāro vicaranto kammaṭṭhānaṃ gahetvā vaḍḍhetuṃ na  sakkoti...pe0... paribāhiro hoti.</p>
              <p>[03] ^b^na dhūmaṃ kattā hotī^eb^ti so gopālako dhūmaṃ viya  dhammadesanādhūmaṃ na karoti, dhammakathaṃ vā sarabhaññaṃ vā upanisinnakathaṃ  vā anumodanaṃ vā na karoti ^a^P2.0263^ea^. tato naṃ manussā  bahussuto guṇavāti na jānanti, te guṇāguṇaṃ ajānantā catūhi  paccayehi saṅgahaṃ na karonti ^a^V2.0161^ea^. so paccayehi ^a^M2.0165^ea^ kilamamāno buddhavacanaṃ  sajjhāyaṃ kātuṃ vattapaṭipattiṃ pūretuṃ kammaṭṭhānaṃ gahetvā vaḍḍhetuṃ na  sakkoti...pe0... paribāhiro hoti.</p>
              <p>[03] ^b^na titthaṃ jānātī^eb^ti titthabhūte bahussutabhikkhū na  upasaṅkamati, upasaṅkamanto, ``idaṃ, bhante, byañjanaṃ kathaṃ ropetabbaṃ,  imassa bhāsitassa ko attho, imasmiṃ ṭhāne pāḷi kiṃ vadeti,  imasmiṃ ṭhāne attho kiṃ dīpetī''ti evaṃ na paripucchati na  paripañhati, na jānāpetīti attho. tassa te evaṃ aparipucchato  avivaṭañceva na vivaranti, bhājetvā na dassenti, anuttānīkatañca na  uttānīkaronti, apākaṭaṃ na pākaṭaṃ karonti. ^b^anekavihitesu ca  kaṅkhāṭhāniyesu dhammesū^eb^ti anekavidhāsu kaṅkhāsu ekaṃ kaṅkhampi  na paṭivinodenti. kaṅkhā eva hi kaṅkhāṭhāniyā dhammā nāma.  tattha ekaṃ kaṅkhampi na nīharantīti attho. so evaṃ bahussutatitthaṃ  anupasaṅkamitvā sakaṅkho kammaṭṭhānaṃ gahetvā vaḍḍhetuṃ na sakkoti.  yathā ca so gopālako titthaṃ na jānāti, evaṃ ayampi bhikkhu  dhammatitthaṃ na jānāti, ajānanto avisaye pañhaṃ pucchati,  abhidhammikaṃ upasaṅkamitvā kappiyākappiyaṃ pucchati, vinayadharaṃ  upasaṅkamitvā rūpārūpaparicchedaṃ pucchati. te avisaye puṭṭhā kathetuṃ  na sakkonti, so attanā sakaṅkho kammaṭṭhānaṃ gahetvā vaḍḍhetuṃ na  sakkoti...pe0... paribāhiro hoti.</p>
              <p>[03] ^b^na pītaṃ jānātī^eb^ti yathā so gopālako pītāpītaṃ na  jānāti, evaṃ dhammūpasañhitaṃ pāmojjaṃ na jānāti na labhati,  savanamayaṃ puññakiriyavatthuṃ nissāya ānisaṃsaṃ na vindati,  dhammassavanaggaṃ gantvā sakkaccaṃ na suṇāti, nisinno niddāyati, kathaṃ  katheti, aññavihitako hoti, so sakkaccaṃ dhammaṃ asuṇanto kammaṭṭhānaṃ  gahetvā vaḍḍhetuṃ na sakkoti...pe0... paribāhiro hoti.</p>
              <p>[03] ^b^na vīthiṃ jānātī^eb^ti so gopālako maggāmaggaṃ viya, --  ``ayaṃ lokiyo ayaṃ lokuttaro''ti ariyaṃ aṭṭhaṅgikaṃ maggaṃ yathābhūtaṃ  na pajānāti. ajānanto lokiyamagge abhinivisitvā lokuttaraṃ  nibbattetuṃ na sakkoti...pe0... paribāhiro hoti.</p>
              <p>[03] ^b^na gocarakusalo hotī^eb^ti so gopālako pañcāhikavāre  ^a^P2.0264^ea^ sattāhikavāre viya cattāro satipaṭṭhāne  ^a^V2.0162^ea^, ``ime  lokiyā ime lokuttarā''ti yathābhūtaṃ na pajānāti. ajānanto  sukhumaṭṭhānesu attano ^a^M2.0166^ea^ ñāṇaṃ carāpetvā lokiyasatipaṭṭhāne  abhinivisitvā lokuttaraṃ nibbattetuṃ na sakkoti...pe0... paribāhiro  hoti.</p>
              <p>[03] ^b^anavasesadohī ca hotī^eb^ti paṭiggahaṇe mattaṃ ajānanto  anavasesaṃ duhati. niddesavāre panassa ^b^abhihaṭṭhuṃ pavārentī^eb^ti  abhiharitvā pavārenti. ettha dve abhihārā vācābhihāro ca  paccayābhihāro ca. ^b^vācābhihāro^eb^ nāma manussā bhikkhussa  santikaṃ gantvā, ``vadeyyātha, bhante, yenattho''ti pavārenti.  ^b^paccayābhihāro^eb^ nāma vatthādīni vā telaphāṇitādīni vā gahetvā  bhikkhussa santikaṃ gantvā, ``gaṇhatha, bhante, yāvatakena attho''ti  vadanti. ^b^tatra bhikkhu mattaṃ na jānātī^eb^ti bhikkhu tesu  paccayesu pamāṇaṃ na jānāti, -- ``dāyakassa vaso veditabbo,  deyyadhammassa vaso veditabbo, attano thāmo veditabbo''ti  rathavinīte vuttanayena pamāṇayuttaṃ aggahetvā yaṃ āharanti, taṃ sabbaṃ  gaṇhātīti attho. manussā vippaṭisārino na puna abhiharitvā  pavārenti. so paccayehi kilamanto kammaṭṭhānaṃ gahetvā vaḍḍhetuṃ na  sakkoti...pe0... paribāhiro hoti.</p>
              <p>[03] ^b^te na atirekapūjāya pūjetā hotī^eb^ti so gopālako  mahāusabhe viya te there bhikkhū imāya āvi ceva raho ca mettāya  kāyakammādikāya atirekapūjāya na pūjeti. tato therā, -- ``ime  amhesu garucittīkāraṃ na karontī''ti navake bhikkhū dvīhi saṅgahehi  na saṅgaṇhanti, na āmisasaṅgahena cīvarena vā pattena vā  pattapariyāpannena vā vasanaṭṭhānena vā. kilamante milāyantepi  nappaṭijagganti. pāḷiṃ vā aṭṭhakathaṃ vā dhammakathābandhaṃ vā guyhaganthaṃ  vā na sikkhāpenti. navakā therānaṃ santikā sabbaso ime dve  saṅgahe alabhamānā imasmiṃ sāsane patiṭṭhātuṃ na sakkonti. yathā  tassa gopālakassa gogaṇo na vaḍḍhati, evaṃ sīlādīni na vaḍḍhanti.  yathā ca so gopālako pañcahi gorasehi paribāhiro hoti, evaṃ  pañcahi dhammakkhandhehi paribāhirā honti. sukkapakkho kaṇhapakkhe  vuttavipallāsavasena yojetvā veditabboti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāgopālakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. cūḷagopālakasuttavaṇṇanā </h3n>
            <h4>
              <h4n> </h4n>
              <p>[03] 350^b^.^eb^ ^b^evaṃ^eb^ ^a^V2.0163^ea^ ^a^P2.0265^ea^  ^a^M2.0167^ea^ ^b^me suta^eb^nti  cūḷagopālakasuttaṃ. tattha ^b^ukkacelāya^eb^nti evaṃnāmake nagare.  tasmiṃ kira māpiyamāne rattiṃ gaṅgāsotato maccho thalaṃ patto.  manussā celāni telapātiyaṃ temetvā ukkā katvā macchaṃ gaṇhiṃsu.  nagare niṭṭhite tassa nāmaṃ karonte amhehi nagaraṭṭhānassa gahitadivase  celukkāhi maccho gahitoti ^b^ukkacelā-tvevassa^eb^ nāmaṃ akaṃsu.  ^b^bhikkhū āmantesī^eb^ti yasmiṃ ṭhāne nisinnassa sabbā gaṅgā  pākaṭā hutvā paññāyati, tādise vālikussade gaṅgātitthe  sāyanhasamaye mahābhikkhusaṅghaparivuto nisīditvā mahāgaṅgaṃ paripuṇṇaṃ  sandamānaṃ olokento, -- ``atthi nu kho imaṃ gaṅgaṃ nissāya  koci pubbe vaḍḍhiparihāniṃ patto''ti āvajjitvā, pubbe ekaṃ  bālagopālakaṃ nissāya anekasatasahassā gogaṇā imissā gaṅgāya  āvaṭṭe patitvā samuddameva paviṭṭhā, aparaṃ pana paṇḍitagopālakaṃ nissāya  anekasatasahassagogaṇassa sotthi jātā vaḍḍhi jātā ārogyaṃ  jātanti addasa. disvā imaṃ kāraṇaṃ nissāya bhikkhūnaṃ dhammaṃ  desessāmīti cintetvā bhikkhū āmantesi.</p>
              <p>[03] ^b^māgadhako^eb^ti magadharaṭṭhavāsī. ^b^duppaññajātiko^eb^ti  nippaññasabhāvo dandho mahājaḷo. ^b^asamavekkhitvā^eb^ti  asallakkhetvā anupadhāretvā. ^b^patāresī^eb^ti tāretuṃ ārabhi.  ^b^uttaraṃ tīraṃ suvidehāna^eb^nti gaṅgāya orime tīre magadharaṭṭhaṃ,  pārime tīre videharaṭṭhaṃ, gāvo magadharaṭṭhato videharaṭṭhaṃ netvā  rakkhissāmīti uttaraṃ tīraṃ patāresi. taṃ sandhāya vuttaṃ -- ``uttaraṃ  tīraṃ suvidehāna''nti. ^b^āmaṇḍalikaṃ karitvā^eb^ti maṇḍalikaṃ  katvā. ^b^anayabyasanaṃ āpajjiṃsū^eb^ti avaḍḍhiṃ vināsaṃ pāpuṇiṃsu,  mahāsamuddameva pavisiṃsu. tena hi gopālakena gāvo otārentena  gaṅgāya orimatīre samatitthañca ^a^P2.0266^ea^ visamatitthañca  oloketabbaṃ assa, majjhe gaṅgāya gunnaṃ vissamaṭṭhānatthaṃ dve tīṇi  vālikatthalāni sallakkhetabbāni assu. tathā pārimatīre tīṇi  cattāri titthāni, imasmā titthā bhaṭṭhā imaṃ titthaṃ gaṇhissanti,  imasmā bhaṭṭhā imanti. ayaṃ pana bālagopālako orimatīre gunnaṃ  otaraṇatitthaṃ samaṃ vā visamaṃ vā anoloketvāva majjhe ^a^M2.0168^ea^ gaṅgāya gunnaṃ  vissamaṭṭhānatthaṃ dve tīṇi vālikatthalānipi asallakkhetvāva paratīre  cattāri ^a^V2.0164^ea^ pañca uttaraṇatitthāni asamavekkhitvāva atittheneva gāvo  otāresi. athassa mahāusabho javanasampannatāya ceva thāmasampannatāya  ca tiriyaṃ gaṅgāya sotaṃ chetvā pārimaṃ tīraṃ patvā chinnataṭañceva  kaṇṭakagumbagahanañca disvā, ``dubbiniviṭṭhameta''nti ñatvā  dhuragga-patiṭṭhānokāsampi alabhitvā paṭinivatti. gāvo mahāusabho  nivatto mayampi nivattissāmāti nivattā. mahato gogaṇassa  nivattaṭṭhāne udakaṃ chijjitvā majjhe gaṅgāya āvaṭṭaṃ uṭṭhapesi. gogaṇo  āvaṭṭaṃ pavisitvā samuddameva patto. ekopi goṇo arogo nāma  nāhosi. tenāha -- ``tattheva anayabyasanaṃ āpajjiṃsū''ti.</p>
              <p>[03] ^b^akusalā imassa lokassā^eb^ti idha loke khandhadhātāyatanesu  akusalā achekā, paralokepi eseva nayo. ^b^māradheyyaṃ^eb^ vuccati  tebhūmakadhammā. ^b^amāradheyyaṃ^eb^ nava lokuttaradhammā.  ^b^maccudheyya^eb^mpi tebhūmakadhammāva. ^b^amaccudheyyaṃ^eb^ nava  lokuttaradhammā. tattha ^b^akusalā^eb^ achekā. vacanatthato pana  mārassa dheyyaṃ ^b^māradheyyaṃ. dheyya^eb^nti ṭhānaṃ vatthu nivāso  gocaro. ^b^maccudheyye^eb^pi eseva nayo. ^b^tesa^eb^nti tesaṃ  evarūpānaṃ samaṇabrāhmaṇānaṃ, iminā cha satthāro dassitāti veditabbā. </p>
              <p>[03] 351^b^.^eb^ evaṃ kaṇhapakkhaṃ niṭṭhapetvā sukkapakkhaṃ dassento  ^b^bhūtapubbaṃ, bhikkhave^eb^tiādimāha. tattha ^b^balavagāvo^eb^ti  dantagoṇe ceva dhenuyo ca. ^b^dammagāvo^eb^ti dametabbagoṇe ceva  avijātagāvo ca. ^b^vacchatare^eb^ti vacchabhāvaṃ taritvā ṭhite  balavavacche. ^b^vacchake^eb^ti dhenupake taruṇavacchake ^a^P2.0267^ea^.  ^b^kisābalake^eb^ti appamaṃsalohite mandathāme.  ^b^tāvadeva jātako^eb^ti taṃdivase jātako. ^b^mātugoravakena  vuyhamāno^eb^ti mātā purato purato huṃhunti goravaṃ katvā saññaṃ  dadamānā urena udakaṃ chindamānā gacchati, vacchako tāya  goravasaññāya dhenuyā vā urena chinnodakena gacchamāno  ``mātugoravakena vuyhamāno''ti vuccati. </p>
              <p>[03] 352^b^.^eb^ ^b^mārassa^eb^ ^a^M2.0169^ea^ ^b^sotaṃ chetvā^eb^ti arahattamaggena  mārassa taṇhāsotaṃ chetvā. ^b^pāraṃ gatā^eb^ti mahāusabhā nadīpāraṃ  viya saṃsārapāraṃ nibbānaṃ gatā. ^b^pāraṃ agamaṃsū^eb^ti mahāusabhānaṃ  pāraṅgatakkhaṇe gaṅgāya sotassa tayo koṭṭhāse atikkamma ṭhitā  mahāusabhe pāraṃ patte disvā tesaṃ gatamaggaṃ paṭipajjitvā pāraṃ agamaṃsu.  ^b^pāraṃ gamissantī^eb^ti catumaggavajjhānaṃ kilesānaṃ tayo  ^a^V2.0165^ea^ koṭṭhāse  khepetvā ṭhitā idāni arahattamaggena avasesaṃ taṇhāsotaṃ chetvā  balavagāvo viya nadīpāraṃ saṃsārapāraṃ nibbānaṃ gamissantīti.  iminā nayena sabbavāresu attho veditabbo. ^b^dhammānusārino,  saddhānusārino^eb^ti ime dve paṭhamamaggasamaṅgino.</p>
              <p>[03] ^b^jānatā^eb^ti sabbadhamme jānantena buddhena.  ^b^suppakāsito^eb^ti sukathito. ^b^vivaṭa^eb^nti vivaritaṃ.  ^b^amatadvāra^eb^nti ariyamaggo. ^b^nibbānapattiyā^eb^ti tadatthāya  vivaṭaṃ. ^b^vinaḷīkata^eb^nti vigatamānanaḷaṃ kataṃ. ^b^khemaṃ  patthethā^eb^ti kattukamyatāchandena arahattaṃ patthetha, kattukāmā  nibbattetukāmā hothāti attho. ``patta'tthā''tipi pāṭho. evarūpaṃ  satthāraṃ labhitvā tumhe pattāyeva nāmāti attho. sesaṃ sabbattha  uttānameva. bhagavā pana yathānusandhināva desanaṃ niṭṭhapesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷagopālakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. cūḷasaccakasuttavaṇṇanā </h3n>
            <h4>
              <h4n> </h4n>
              <p>[03] 353^b^.^eb^ ^b^evaṃ^eb^ ^a^V2.0166^ea^ ^b^me suta^eb^nti cūḷasaccakasuttaṃ. tattha  ^b^mahāvane kūṭāgārasālāya^eb^nti mahāvanaṃ nāma sayaṃjātaṃ aropimaṃ  saparicchedaṃ mahantaṃ vanaṃ. kapilavatthusāmantā ^a^P2.0268^ea^ pana  mahāvanaṃ himavantena saha ekābaddhaṃ aparicchedaṃ hutvā mahāsamuddaṃ āhacca  ṭhitaṃ. idaṃ tādisaṃ na hoti. saparicchedaṃ mahantaṃ vananti  ^b^mahāvanaṃ. kūṭāgārasālā^eb^ pana mahāvanaṃ nissāya kate ārāme  kūṭāgāraṃ antokatvā haṃsavaṭṭakacchannena katā sabbākārasampannā buddhassa  bhagavato gandhakuṭi veditabbā.</p>
              <p>[03] ^b^saccako^eb^ ^a^M2.0170^ea^ ^b^nigaṇṭhaputto^eb^ti pubbe kira eko nigaṇṭho ca  nigaṇṭhī ca pañca pañca vādasatāni uggahetvā, vādaṃ āropessāmāti  jambudīpe vicarantā vesāliyaṃ samāgatā. licchavirājāno disvā,  -- ``tvaṃ ko, tvaṃ kā''ti pucchiṃsu. nigaṇṭho -- ``ahaṃ vādaṃ  āropessāmīti jambudīpe vicarāmī''ti āha. nigaṇṭhīpi tathā  āha. licchavino, ``idheva aññamaññaṃ vādaṃ āropethā''ti āhaṃsu.  nigaṇṭhī attanā uggahitāni pañcavādasatāni pucchi, nigaṇṭho  kathesi. nigaṇṭhena pucchitepi nigaṇṭhī kathesiyeva. ekassapi na  jayo, na parājayo, ubho samasamāva ahesuṃ. licchavino, --  ``tumhe ubhopi samasamā āhiṇḍitvā kiṃ karissatha, idheva  vasathā''ti gehaṃ datvā baliṃ paṭṭhapesuṃ. tesaṃ saṃvāsamanvāya catasso  dhītaro jātā, -- ekā saccā nāma, ekā lolā nāma, ekā  paṭācārā nāma, ekā ācāravatī nāma. tāpi paṇḍitāva ahesuṃ,  mātāpitūhi uggahitāni pañca pañca vādasatāni uggahesuṃ. tā  vayapattā mātāpitaro avocuṃ -- ``amhākaṃ ammā kule dārikā nāma  hiraññasuvaṇṇādīni datvā kulagharaṃ pesitapubbā nāma natthi. yo  pana agāriko tāsaṃ vādaṃ maddituṃ sakkoti, tassa pādaparicārikā  honti. yo pabbajito tāsaṃ maddituṃ sakkoti, tassa santike  pabbajanti. tumhe kiṃ karissathā''ti? mayampi evameva  karissāmāti. catassopi paribbājikavesaṃ gahetvā, ``ayaṃ  jambudīpo nāma jambuyā paññāyatī''ti jambusākhaṃ gahetvā cārikaṃ  pakkamiṃsu. yaṃ gāmaṃ pāpuṇanti, tassa dvāre paṃsupuñje ^a^V2.0167^ea^ vā vālikapuñje  vā jambudhajaṃ ṭhapetvā, -- ``yo vādaṃ āropetuṃ sakkoti, so imaṃ  maddatū''ti vatvā gāmaṃ pavisanti. evaṃ gāmena gāmaṃ vicarantiyo  sāvatthiṃ pāpuṇitvā tatheva gāmadvāre jambudhajaṃ ^a^P2.0269^ea^  ṭhapetvā sampattamanussānaṃ ārocetvā antonagaraṃ paviṭṭhā.</p>
              <p>[03] tena samayena bhagavā sāvatthiṃ nissāya jetavane viharati.  athāyasmā sāriputto gilāne pucchanto ajaggitaṭṭhānaṃ jagganto attano  kiccamahantatāya aññehi bhikkhūhi divātaraṃ gāmaṃ piṇḍāya pavisanto  gāmadvāre jambudhajaṃ disvā, -- ``kimida''nti dārake pucchi. te  tamatthaṃ ārocesuṃ. tena hi maddathāti. na sakkoma, bhante,  bhāyāmāti. ``kumārā ^a^M2.0171^ea^ mā bhāyatha, `kena amhākaṃ jambudhajo  maddāpito'ti vutte, buddhasāvakena sāriputtattherena maddāpito, vādaṃ  āropetukāmā jetavane therassa santikaṃ gacchathāti vadeyyāthā''ti āha.  te therassa vacanaṃ sutvā jambudhajaṃ madditvā chaḍḍesuṃ. thero piṇḍāya  caritvā vihāraṃ gato. paribbājikāpi gāmato nikkhamitvā,  ``amhākaṃ dhajo kena maddāpito''ti pucchiṃsu. dārakā tamatthaṃ  ārocesuṃ. paribbājikā puna gāmaṃ pavisitvā ekekaṃ vīthiṃ gahetvā,  -- ``buddhasāvako kira sāriputto nāma amhehi saddhiṃ vādaṃ  karissati, sotukāmā nikkhamathā''ti ārocesuṃ. mahājano  nikkhami, tena saddhiṃ paribbājikā jetavanaṃ agamiṃsu.</p>
              <p>[03] thero -- ``amhākaṃ vasanaṭṭhāne mātugāmassa āgamanaṃ nāma  aphāsuka''nti vihāramajjhe nisīdi. paribbājikāyo gantvā theraṃ  pucchiṃsu -- ``tumhehi amhākaṃ dhajo maddāpito''ti? āma, mayā  maddāpitoti. mayaṃ tumhehi saddhiṃ vādaṃ karissāmāti. sādhu  karotha, kassa pucchā kassa vissajjanaṃ hotūti? pucchā nāma  amhākaṃ pattā, tumhe pana mātugāmā nāma paṭhamaṃ pucchathāti āha. tā  catassopi catūsu disāsu ṭhatvā mātāpitūnaṃ santike uggahitaṃ  vādasahassaṃ pucchiṃsu. thero khaggena kumudanāḷaṃ chindanto viya  pucchitaṃ pucchitaṃ nijjaṭaṃ niggaṇṭhiṃ katvā kathesi, kathetvā puna  pucchathāti āha. ettakameva, bhante, mayaṃ jānāmāti. thero āha  -- ``tumhehi vādasahassaṃ pucchitaṃ mayā kathitaṃ, ahaṃ pana ekaṃ yeva  pañhaṃ pucchissāmi, taṃ tumhe kathethā''ti. tā therassa visayaṃ disvā,  ``pucchatha, bhante, byākarissāmā''ti vattuṃ nāsakkhiṃsu. ``vada,  bhante, jānamānā ^a^P2.0270^ea^ byākarissāmā''ti puna āhaṃsu.</p>
              <p>[03] thero ^a^V2.0168^ea^ ayaṃ pana kulaputte pabbājetvā paṭhamaṃ sikkhāpetabbapañhoti  vatvā, -- ``ekaṃ nāma ki''nti pucchi. tā neva antaṃ, na koṭiṃ  addasaṃsu. thero kathethāti āha. na passāma, bhanteti. tumhehi  vādasahassaṃ pucchitaṃ mayā kathitaṃ, mayhaṃ tumhe ekaṃ pañhampi kathetuṃ na  sakkotha, evaṃ sante kassa jayo kassa parājayoti? tumhākaṃ, bhante,  jayo, amhākaṃ parājayoti. idāni kiṃ karissathāti? tā  mātāpitūhi vuttavacanaṃ ārocetvā, ``tumhākaṃ santike  pabbajissāmā''ti āhaṃsu. tumhe mātugāmā nāma amhākaṃ santike  pabbajituṃ na vaṭṭati, amhākaṃ pana sāsanaṃ gahetvā ^a^M2.0172^ea^ bhikkhuniupassayaṃ  gantvā pabbajathāti. tā sādhūti therassa sāsanaṃ gahetvā  bhikkhunisaṅghassa santikaṃ gantvā pabbajiṃsu. pabbajitā ca pana  appamattā ātāpiniyo hutvā nacirasseva arahattaṃ pāpuṇiṃsu.</p>
              <p>[03] ayaṃ saccako tāsaṃ catunnampi kaniṭṭhabhātiko. tāhi catūhipi  uttaritarapañño, mātāpitūnampi santikā vādasahassaṃ, tato bahutarañca  bāhirasamayaṃ uggahetvā katthaci agantvā rājadārake sippaṃ  sikkhāpento tattheva vesāliyaṃ vasati, paññāya atipūritattā kucchi  me bhijjeyyāti bhīto ayapaṭṭena kucchiṃ parikkhipitvā carati, imaṃ  sandhāya vuttaṃ ``saccako nigaṇṭhaputto''ti.</p>
              <p>[03] ^b^bhassappavādako^eb^ti bhassaṃ vuccati kathāmaggo, taṃ pavadati  kathetīti bhassappavādako. ^b^paṇḍitavādo^eb^ti ahaṃ paṇḍitoti evaṃ  vādo. ^b^sādhusammato bahujanassā^eb^ti yaṃ yaṃ nakkhattacārena  ādisati, taṃ taṃ yebhuyyena tatheva hoti, tasmā ayaṃ sādhuladdhiko  bhaddakoti evaṃ sammato mahājanassa. ^b^vādena vādaṃ samāraddho^eb^ti  kathāmaggena dosaṃ āropito. ^b^āyasmā assajī^eb^ti  sāriputtattherassa ācariyo assajitthero. ^b^jaṅghāvihāraṃ  anucaṅkamamāno^eb^ti tato tato licchavirājagehato taṃ taṃ gehaṃ  gamanatthāya anucaṅkamamāno. ^b^yenāyasmā assaji  tenupasaṅkamī^eb^ti kasmā upasaṅkami? samayajānanatthaṃ.</p>
              <p>[03] evaṃ kirassa ahosi -- ``ahaṃ `samaṇassa gotamassa vādaṃ  āropessāmī'ti āhiṇḍāmi, `samayaṃ panassa na jānāmī'ti na  āropesiṃ. parassa hi samayaṃ ^a^P2.0271^ea^ ñatvā āropito  vādo svāropito nāma hoti. ayaṃ pana samaṇassa gotamassa  sāvako paññāyati assajitthero ^a^V2.0169^ea^; so attano satthu samaye kovido,  etāhaṃ pucchitvā kathaṃ patiṭṭhāpetvā samaṇassa gotamassa vādaṃ  āropessāmī''ti. tasmā upasaṅkami. ^b^vinetī^eb^ti kathaṃ  vineti, kathaṃ sikkhāpetīti pucchati. thero pana yasmā dukkhanti  vutte upārambhassa okāso hoti, maggaphalānipi pariyāyena dukkhanti  āgatāni, ayañca dukkhanti vutte theraṃ puccheyya -- ``bho assaji,  kimatthaṃ tumhe pabbajitā''ti. tato ``maggaphalatthāyā''ti vutte, --  ``nayidaṃ, bho assaji, tumhākaṃ sāsanaṃ nāma, mahāāghātanaṃ nāmetaṃ,  nirayussado nāmesa, natthi tumhākaṃ sukhāsā, uṭṭhāyuṭṭhāya dukkhameva  jirāpentā āhiṇḍathā''ti dosaṃ āropeyya, tasmā ^a^M2.0173^ea^ paravādissa  pariyāyakathaṃ kātuṃ na vaṭṭati. yathā esa appatiṭṭho hoti, evamassa  nippariyāyakathaṃ kathessāmīti cintetvā, ``rūpaṃ, bhikkhave,  anicca''nti imaṃ aniccānattavaseneva kathaṃ katheti. ^b^dussuta^eb^nti  sotuṃ ayuttaṃ. </p>
              <p>[03] 354^b^.^eb^ ^b^santhāgāre^eb^ti rājakulānaṃ  atthānusāsanasanthāgārasālāyaṃ. ^b^yena te licchavī  tenupasaṅkamī^eb^ti evaṃ kirassa ahosi -- ``ahaṃ pubbe samayaṃ  ajānanabhāvena samaṇassa gotamassa vādaṃ na āropesiṃ, idāni  panassa mahāsāvakena kathitaṃ samayaṃ jānāmi, ime ca mama  antevāsikā pañcasatā licchavī sannipatitā. etehi saddhiṃ gantvā  samaṇassa gotamassa vādaṃ āropessāmī''ti tasmā upasaṅkami.  ^b^ñātaññatarenā^eb^ti ñātesu abhiññātesu pañcavaggiyattheresu  aññatarena. ^b^patiṭṭhita^eb^nti yathā tena patiṭṭhitaṃ. sace evaṃ  patiṭṭhissati, atha pana aññadeva vakkhati, tatra mayā kiṃ sakkā  kātunti idāneva piṭṭhiṃ parivattento āha. ^b^ākaḍḍheyyā^eb^ti  attano abhimukhaṃ kaḍḍheyya. ^b^parikaḍḍheyyā^eb^ti purato  paṭipaṇāmeyya. ^b^samparikaḍḍheyyā^eb^ti kālena ākaḍḍheyya, kālena  parikaḍḍheyya. ^b^soṇḍikākilañja^eb^nti surāghare piṭṭhakilañjaṃ.  ^b^soṇḍikādhutto^eb^ti surādhutto. ^b^vālaṃ kaṇṇe gahetvā^eb^ti  surāparissāvanatthavikaṃ dhovitukāmo ^a^P2.0272^ea^  kasaṭanidhunanatthaṃ ubhosu kaṇṇesu gahetvā. ^b^odhuneyyā^eb^ti  adhomukhaṃ katvā dhuneyya. ^b^niddhuneyyā^eb^ti uddhaṃmukhaṃ katvā dhuneyya.  ^b^nipphoṭeyyā^eb^ti punappunaṃ papphoṭeyya. ^b^sāṇadhovikaṃ  nāmā^eb^ti ettha manussā sāṇasāṭakakaraṇatthaṃ sāṇavāke gahetvā muṭṭhiṃ  muṭṭhiṃ bandhitvā udake pakkhipanti. te tatiyadivase suṭṭhu kilinnā  honti. atha manussā ambilayāgusurādīni ādāya tattha gantvā  sāṇamuṭṭhiṃ gahetvā, dakkhiṇato vāmato sammukhā cāti tīsu phalakesu  sakiṃ dakkhiṇaphalake, sakiṃ vāmaphalake, sakiṃ sammukhaphalake paharantā  ambilayāgusurādīni bhuñjantā pivantā khādantā ^a^V2.0170^ea^ dhovanti. mahantā  kīḷā hoti. rañño nāgo taṃ kīḷaṃ disvā gambhīraṃ udakaṃ  anupavisitvā soṇḍāya udakaṃ gahetvā sakiṃ kumbhe sakiṃ piṭṭhiyaṃ sakiṃ  ubhosu passesu sakiṃ antarasatthiyaṃ pakkhipanto kīḷittha.  tadupādāya taṃ kīḷitajātaṃ sāṇadhovikaṃ nāma vuccati ^a^M2.0174^ea^, taṃ sandhāya vuttaṃ  -- ``sāṇadhovikaṃ nāma kīḷitajātaṃ kīḷatī''ti. ^b^kiṃ so  bhavamāno saccako nigaṇṭhaputto, yo bhagavato vādaṃ āropessatī^eb^ti  yo saccako nigaṇṭhaputto bhagavato vādaṃ āropessati, so kiṃ  bhavamāno kiṃ yakkho bhavamāno udāhu indo, udāhu brahmā bhavamāno  bhagavato vādaṃ āropessati? na hi sakkā pakatimanussena bhagavato  vādaṃ āropetunti ayamettha adhippāyo. </p>
              <p>[03] 355^b^.^eb^ ^b^tena kho pana samayenā^eb^ti yasmiṃ samaye  saccako ārāmaṃ pāvisi, tasmiṃ. kismiṃ pana samaye pāvisīti?  mahāmajjhanhikasamaye. kasmā pana tasmiṃ samaye caṅkamantīti?  paṇītabhojanapaccayassa thinamiddhassa vinodanatthaṃ. divāpadhānikā vā  te. tādisānañhi pacchābhattaṃ caṅkamitvā nhatvā sarīraṃ utuṃ  gaṇhāpetvā nisajja samaṇadhammaṃ karontānaṃ cittaṃ ekaggaṃ hoti.  ^b^yena te bhikkhū^eb^ti so kira kuhiṃ samaṇo gotamoti pariveṇato  pariveṇaṃ gantvā pucchitvā pavisissāmīti vilokento araññe hatthī  viya caṅkame caṅkamamāne paṃsukūlikabhikkhū disvā tesaṃ santikaṃ  agamāsi. taṃ sandhāya, ``yena te bhikkhū''tiādi vuttaṃ.  ^b^kahaṃ^eb^ ^a^P2.0273^ea^ ^b^nu kho, bho^eb^ti katarasmiṃ āvāse  vā maṇḍape vāti attho. ^b^esa, aggivessana, bhagavā^eb^ti tadā  kira bhagavā paccūsakāle mahākaruṇā samāpattiṃ samāpajjitvā  dasasahassacakkavāḷe sabbaññutaññāṇajālaṃ pattharitvā bodhaneyyasattaṃ  olokento addasa -- ``sve saccako nigaṇṭhaputto mahatiṃ  licchaviparisaṃ gahetvā mama vādaṃ āropetukāmo āgamissatī''ti.  tasmā pātova sarīrapaṭijagganaṃ katvā bhikkhusaṅghaparivāro vesāliyaṃ  piṇḍāya caritvā piṇḍapātapaṭikkanto mahāparisāya nisīdituṃ sukhaṭṭhāne  nisīdissāmīti gandhakuṭiṃ apavisitvā mahāvane aññatarasmiṃ  rukkhamūle divāvihāraṃ nisīdi. te bhikkhū bhagavato vattaṃ dassetvā  āgatā, saccakena puṭṭhā dūre nisinnaṃ bhagavantaṃ dassentā, ``esa  aggivessana bhagavā''ti āhaṃsu.</p>
              <p>[03] ^b^mahatiyā licchaviparisāya saddhi^eb^nti heṭṭhā pañcamattehi  licchavisatehi parivutoti vuttaṃ. te ^a^V2.0171^ea^ etassa antevāsikāyeva,  antovesāliyaṃ pana saccako pañcamattāni licchavirājasatāni gahetvā,  ``vādatthiko bhagavantaṃ upasaṅkamanto''ti sutvā dvinnaṃ paṇḍitānaṃ  kathāsallāpaṃ sossāmāti ^a^M2.0175^ea^ yebhuyyena manussā nikkhantā, evaṃ sā  parisā mahatī aparicchinnagaṇanā ahosi. taṃ sandhāyetaṃ vuttaṃ.  ^b^añjaliṃ paṇāmetvā^eb^ti ete ubhatopakkhikā, te evaṃ cintesuṃ --  ``sace no micchādiṭṭhikā codessanti, `kasmā tumhe samaṇaṃ gotamaṃ  vanditthā'ti, tesaṃ, `kiṃ añjalimattakaraṇenapi vanditaṃ hotī'ti  vakkhāma. sace no sammādiṭṭhikā codessanti, `kasmā bhagavantaṃ na  vanditthā'ti, `kiṃ sīsena bhūmiṃ paharanteneva vanditaṃ hoti, nanu  añjalikammampi vandanā evā'ti vakkhāmā''ti. ^b^nāma  gotta^eb^nti, bho gotama, ahaṃ asukassa putto datto nāma mitto nāma  idha āgatoti vadantā nāmaṃ sāventi nāma. bho gotama, ahaṃ  vāsiṭṭho nāma kaccāno nāma idha āgatoti vadantā gottaṃ sāventi  nāma. ete kira daliddā jiṇṇakulaputtā parisamajjhe nāmagottavasena  pākaṭā bhavissāmāti evaṃ akaṃsu. ye pana tuṇhībhūtā nisīdiṃsu, te  kerāṭikā ceva andhabālā ca. tattha kerāṭikā, ``ekaṃ dve  kathāsallāpe karonto vissāsiko hoti, atha vissāse sati  ^a^P2.0274^ea^ ekaṃ dve bhikkhā adātuṃ na yutta''nti tato  attānaṃ mocentā tuṇhī nisīdanti. andhabālā aññāṇatāyeva  avakkhittamattikāpiṇḍo viya yattha katthaci tuṇhībhūtā nisīdanti. </p>
              <p>[03] 356^b^.^eb^ ^b^kiñcideva desa^eb^nti kañci okāsaṃ kiñci  kāraṇaṃ, athassa bhagavā pañhapucchane ussāhaṃ janento āha --  ^b^puccha, aggivessana, yadākaṅkhasī^eb^ti. tassattho -- ``puccha  yadi ākaṅkhasi, na me pañhavissajjane bhāro atthi''. atha vā  ``puccha yaṃ ākaṅkhasi, sabbaṃ te vissajjessāmī''ti  sabbaññupavāraṇaṃ pavāresi asādhāraṇaṃ paccekabuddhāggasāvamahāsāvakehi.  te hi yadākaṅkhasīti na vadanti, sutvā vedissāmāti vadanti.  buddhā pana ``pucchāvuso, yadākaṅkhasī''ti (saṃ0 ni0  1.237)  vā, ``puccha, mahārāja, yadākaṅkhasī''ti (dī0 ni0 1.162)  vā, </p>
              <p>[21] ``puccha vāsava maṃ pañhaṃ, yaṃ kiñci manasicchasi. </p>
              <p>[22] tassa tasseva pañhassa, ahaṃ antaṃ karomi te'' iti..  (dī0 ni0 2.356) vā,</p>
              <p>[03] ``tena ^a^V2.0172^ea^ hi tvaṃ, bhikkhu, sake āsane nisīditvā puccha  yadākaṅkhasī''ti (ma0 ni0 3.85) vā, </p>
              <p>[21] ``bāvarissa ^a^M2.0176^ea^ ca tuyhaṃ vā, sabbesaṃ sabbasaṃsayaṃ. </p>
              <p>[22] katāvakāsā pucchavho, yaṃ kiñci manasicchathā''ti..  (su0 ni0 1036) vā, </p>
              <p>[21] ``puccha maṃ sabhiya pañhaṃ, yaṃ kiñci manasicchasi. </p>
              <p>[22] tassa tasseva pañhassa, ahaṃ antaṃ karomi te'' iti..  (su0 ni0 517) vā -- </p>
              <p>[25] tesaṃ tesaṃ yakkhanarindadevasamaṇabrāhmaṇaparibbājakānaṃ  sabbaññupavāraṇaṃ pavārenti. anacchariyañcetaṃ, yaṃ bhagavā buddhabhūmiṃ  patvā etaṃ pavāraṇaṃ pavāreyya. yo bodhisattabhūmiyaṃ padesañāṇepi  ṭhito </p>
              <p>[21] ``koṇḍañña pañhāni viyākarohi, </p>
              <p>[27] yācanti taṃ isayo sādhurūpā. </p>
              <p>[26] koṇḍañña eso manujesu dhammo, </p>
              <p>[22] yaṃ vuddhamāgacchati esa bhāro''ti.. (jā0  2.17.60) -- </p>
              <p>[25] evaṃ ^a^P2.0275^ea^ sakkādīnaṃ atthāya isīhi  yācito </p>
              <p>[21] ``katāvakāsā pucchantu bhonto, </p>
              <p>[27] yaṃ kiñci pañhaṃ manasābhipatthitaṃ. </p>
              <p>[26] ahañhi taṃ taṃ vo viyākarissaṃ, </p>
              <p>[22] ñatvā sayaṃ lokamimaṃ parañcā''ti.. (jā0  2.17.61).</p>
              <p>[03] evaṃ ^a^V2.0173^ea^ sarabhaṅgakāle, sambhavajātake ca sakalajambudīpaṃ tikkhattuṃ  vicaritvā pañhānaṃ antakaraṃ adisvā suciratena brāhmaṇena pañhaṃ puṭṭho  okāse kārite, jātiyā sattavasso rathikāyaṃ paṃsuṃ kīḷanto pallaṅkaṃ  ābhujitvā antaravīthiyaṃ nisinnova -- </p>
              <p>[21] ``taggha te ahamakkhissaṃ, yathāpi kusalo tathā. </p>
              <p>[22] rājā ca kho taṃ jānāti, yadi kāhati vā na vā''ti..  (jā0 1.16.172) -- </p>
              <p>[25] sabbaññupavāraṇaṃ pavāresi.</p>
              <p>[03] evaṃ bhagavatā sabbaññupavāraṇāya pavāritāya attamano pañhaṃ  pucchanto, ``kathaṃ pana, bho gotamā''tiādimāha.</p>
              <p>[03] athassa ^a^M2.0177^ea^ bhagavā, ``passatha, bho, aññaṃ sāvakena kathitaṃ, aññaṃ  satthā katheti, nanu mayā paṭikacceva vuttaṃ, `sace tathā patiṭṭhissati,  yathāssa sāvakena patiṭṭhitaṃ, evāhaṃ vādaṃ āropessāmī'ti. ayaṃ pana  aññameva katheti, tattha kiṃ mayā sakkā kātu''nti evaṃ nigaṇṭhassa  vacanokāso mā hotūti heṭṭhā assajittherena kathitaniyāmeneva  kathento, ^b^evaṃ kho ahaṃ, aggivessanā^eb^tiādimāha. ^b^upamā  maṃ, bho gotama, paṭibhātī^eb^ti, bho gotama, mayhaṃ ekā upamā  upaṭṭhāti, āharāmi taṃ upamanti vadati. ^b^paṭibhātu taṃ,  aggivessanā^eb^ti upaṭṭhātu te, aggivessana, āhara taṃ upamaṃ  visatthoti bhagavā avoca. ^b^balakaraṇīyā^eb^ti bāhubalena kattabbā  kasivāṇijjādikā kammantā. ^b^rūpattāyaṃ purisapuggalo^eb^ti rūpaṃ  attā assāti ^b^rūpattā,^eb^ rūpaṃ attāti gahetvā ṭhitapuggalaṃ dīpeti.  ^b^rūpe patiṭṭhāyā^eb^ti tasmiṃ attāti gahitarūpe patiṭṭhahitvā.  ^b^puññaṃ vā apuññaṃ vā pasavatī^eb^ti kusalaṃ vā akusalaṃ vā  paṭilabhati. ^b^vedanattādīsupi^eb^ eseva nayo. iminā kiṃ  dīpeti? ime pañcakkhandhā imesaṃ sattānaṃ pathavī viya patiṭṭhā, te  imesu pañcasu khandhesu patiṭṭhāya kusalākusalakammaṃ nāma āyūhanti.  tumhe evarūpaṃ vijjamānameva attānaṃ paṭisedhento pañcakkhandhā ^a^P2.0276^ea^  anattāti dīpethāti ativiya sakāraṇaṃ katvā upamaṃ  āhari. iminā ca nigaṇṭhena āhaṭaopammaṃ niyatameva  ^a^V2.0174^ea^,  sabbaññubuddhato añño tassa kathaṃ chinditvā vāde dosaṃ dātuṃ samattho  nāma natthi. duvidhā hi puggalā buddhaveneyyā ca sāvakaveneyyā ca.  sāvakaveneyye sāvakāpi vinenti buddhāpi. buddhaveneyye pana  sāvakā vinetuṃ na sakkonti, buddhāva vinenti. ayampi nigaṇṭho  buddhaveneyyo, tasmā etassa vādaṃ chinditvā añño dosaṃ dātuṃ  samattho nāma natthi. tenassa bhagavā sayameva vāde dosadassanatthaṃ  ^b^nanu tvaṃ, aggivessanā^eb^tiādimāha.</p>
              <p>[03] atha nigaṇṭho cintesi -- ``ativiya samaṇo gotamo mama  vādaṃ patiṭṭhapeti, sace upari koci doso bhavissati, mamaṃ ekakaṃyeva  niggaṇhissati. handāhaṃ imaṃ vādaṃ mahājanassāpi matthake  pakkhipāmī''ti, tasmā evamāha -- ^b^ahampi, bho gotama, evaṃ  vadāmi rūpaṃ me attā...pe0... viññāṇaṃ me attāti, ayañca mahatī  janatā^eb^ti. bhagavā pana nigaṇṭhato sataguṇenapi ^a^M2.0178^ea^ sahassaguṇenapi  satasahassaguṇenapi vādīvarataro, tasmā cintesi -- ``ayaṃ nigaṇṭho  attānaṃ mocetvā mahājanassa matthake vādaṃ pakkhipati, nāssa attānaṃ  mocetuṃ dassāmi, mahājanato nivattetvā ekakaṃyeva naṃ  niggaṇhissāmī''ti. atha naṃ ^b^kiñhi te,  aggivessanā^eb^tiādimāha. tassattho -- nāyaṃ janatā mama vādaṃ  āropetuṃ āgatā, tvaṃyeva sakalaṃ vesāliṃ saṃvaṭṭitvā mama vādaṃ āropetuṃ  āgato, tasmā tvaṃ sakameva vādaṃ niveṭhehi, mā mahājanassa matthake  pakkhipasīti. so paṭijānanto ^b^ahañhi, bho  gotamā^eb^tiādimāha. </p>
              <p>[03] 357^b^.^eb^ iti bhagavā nigaṇṭhassa vādaṃ patiṭṭhapetvā,  ^b^tena hi, aggivessanā^eb^ti pucchaṃ ārabhi. tattha ^b^tena  hī^eb^ti kāraṇatthe nipāto. yasmā tvaṃ pañcakkhandhe attato  paṭijānāsi, tasmāti attho. ^b^sakasmiṃ vijite^eb^ti attano raṭṭhe.  ^b^ghātetāyaṃ vā ghātetu^eb^nti ghātārahaṃ ghātetabbayuttakaṃ ghātetuṃ  ^a^P2.0277^ea^. ^b^jāpetāyaṃ vā jāpetu^eb^nti dhanajānirahaṃ  jāpetabbayuttaṃ jāpetuṃ jiṇṇadhanaṃ kātuṃ. ^b^pabbājetāyaṃ vā  pabbājetu^eb^nti sakaraṭṭhato pabbājanārahaṃ pabbājetuṃ, nīharituṃ.  ^b^vattituñca arahatī^eb^ti vattati ceva vattituñca arahati. vattituṃ  yuttoti dīpeti. iti nigaṇṭho attano vādabhedanatthaṃ āhaṭakāraṇameva  attano māraṇatthāya āvudhaṃ tikhiṇaṃ karonto viya visesetvā  dīpeti, yathā taṃ bālo. ^b^evaṃ me rūpaṃ hotū^eb^ti mama rūpaṃ  evaṃvidhaṃ hotu, pāsādikaṃ abhirūpaṃ alaṅkatappaṭiyattaṃ suvaṇṇatoraṇaṃ  viya susajjitacittapaṭo viya ca manāpadassananti. ^b^evaṃ me  rūpaṃ^eb^  ^a^V2.0175^ea^ ^b^mā ahosī^eb^ti mama rūpaṃ evaṃvidhaṃ mā hotu, dubbaṇṇaṃ dussaṇṭhitaṃ  valitapalitaṃ tilakasamākiṇṇanti.</p>
              <p>[03] ^b^tuṇhī ahosī^eb^ti nigaṇṭho imasmiṃ ṭhāne viraddhabhāvaṃ ñatvā,  ``samaṇo gotamo mama vādaṃ bhindanatthāya kāraṇaṃ āhari, ahaṃ  bālatāya tameva visesetvā dīpesiṃ, idāni naṭṭhomhi, sace vattatīti  vakkhāmi, ime rājāno uṭṭhahitvā, `aggivessana, tvaṃ mama rūpe vaso  vattatīti vadasi, yadi te rūpe vaso vattati, kasmā tvaṃ yathā ime  licchavirājāno ^a^M2.0179^ea^ tāvatiṃsadevasadisehi attabhāvehi virocanti  abhirūpā pāsādikā, evaṃ na virocasī'ti. sace na vattatīti  vakkhāmi, samaṇo gotamo uṭṭhahitvā, `aggivessana, tvaṃ pubbe vattati  me rūpasmiṃ vasoti vatvā idāni paṭikkhipasī'ti vādaṃ āropessati.  iti vattatīti vuttepi eko doso, na vattatīti vuttepi eko  doso''ti tuṇhī ahosi. dutiyampi bhagavā pucchi, dutiyampi  tuṇhī ahosi. yasmā pana yāvatatiyaṃ bhagavatā pucchite  abyākarontassa sattadhā muddhā phalati, buddhā ca nāma sattānaṃyeva  atthāya kappasatasahassādhikāni cattāri asaṅkhyeyyāni pāramīnaṃ  pūritattā sattesu balavānuddayā honti. tasmā yāvatatiyaṃ apucchitvā  atha kho bhagavā saccakaṃ nigaṇṭhaputtaṃ etadavoca -- etaṃ ``byākarohī  dānī''tiādivacanaṃ avoca.</p>
              <p>[03] tattha ^b^sahadhammika^eb^nti sahetukaṃ sakāraṇaṃ. vajiraṃ pāṇimhi  assāti ^b^vajirapāṇi. yakkho^eb^ti na yo vā so vā yakkho,  sakko devarājāti veditabbo. ^b^āditta^eb^nti ^a^P2.0278^ea^  aggivaṇṇaṃ. ^b^sampajjalita^eb^nti suṭṭhu pajjalitaṃ.  ^b^sajotibhūta^eb^nti samantato jotibhūtaṃ, ekaggijālabhūtanti attho.  ^b^ṭhito hotī^eb^ti mahantaṃ sīsaṃ, kandalamakulasadisā dāṭhā,  bhayānakāni akkhināsādīnīti evaṃ virūparūpaṃ māpetvā ṭhito.  kasmā panesa āgatoti? diṭṭhivissajjāpanatthaṃ. apica,  ``ahañceva kho pana dhammaṃ deseyyaṃ, pare ca me na ājāneyyu''nti  evaṃ dhammadesanāya appossukkabhāvaṃ āpanne bhagavati sakko mahābrahmunā  saddhiṃ āgantvā, ``bhagavā dhammaṃ desetha, tumhākaṃ āṇāya avattamāne  mayaṃ vattāpessāma, tumhākaṃ dhammacakkaṃ hotu, amhākaṃ āṇācakka''nti  paṭiññamakāsi. tasmā ``ajja saccakaṃ tāsetvā pañhaṃ  vissajjāpessāmī''ti āgato.</p>
              <p>[03] ^b^bhagavā^eb^ ^a^V2.0176^ea^ ^b^ceva passati, saccako ca nigaṇṭhaputto^eb^ti yadi hi  taṃ aññepi passeyyuṃ. taṃ kāraṇaṃ agaru assa, ``samaṇo gotamo  saccakaṃ attano vāde anotarantaṃ ñatvā yakkhaṃ āvāhetvā dassesi,  tato saccako bhayena kathesī''ti vadeyyuṃ. tasmā bhagavā ceva passati  saccako ca. tassa taṃ disvāva sakalasarīrato sedā mucciṃsu,  antokucchi viparivattamānā mahāravaṃ ravi. so ``aññepi nu kho  passantī''ti olokento ^a^M2.0180^ea^ kassaci lomahaṃsamattampi na addasa. tato  -- ``idaṃ bhayaṃ mameva uppannaṃ. sacāhaṃ yakkhoti vakkhāmi, `kiṃ  tuyhameva akkhīni atthi, tvameva yakkhaṃ passasi, paṭhamaṃ yakkhaṃ  adisvā samaṇena gotamena vādasaṅghāṭe khittova yakkhaṃ passasī'ti  vadeyyu''nti cintetvā -- ``na dāni me idha aññaṃ paṭisaraṇaṃ  atthi, aññatra samaṇā gotamā''ti maññamāno, atha kho saccako  nigaṇṭhaputto...pe0... bhagavantaṃ etadavoca. ^b^tāṇaṃ gavesī^eb^ti  tāṇanti gavesamāno. ^b^leṇaṃ gavesī^eb^ti leṇanti gavesamāno.  ^b^saraṇaṃ gavesī^eb^ti saraṇanti gavesamāno. ettha ca tāyati  rakkhatīti ^b^tāṇaṃ^eb^. nilīyanti etthāti ^b^leṇaṃ^eb^. saratīti  ^b^saraṇaṃ,^eb^ bhayaṃ hiṃsati viddhaṃsetīti attho. </p>
              <p>[03] 358^b^.^eb^ ^b^manasi karitvā^eb^ti manamhi katvā  paccavekkhitvā upadhāretvā. ^b^evaṃ me vedanā hotū^eb^ti kusalāva  hotu, sukhāva hotu. ^b^evaṃ me saññā hotū^eb^ti kusalāva hotu,  sukhāva hotu, somanassasampayuttāva hotūti.  ^b^saṅkhāraviññāṇesupi^eb^ eseva nayo. ^b^mā ahosī^eb^ti ettha  pana vuttavipariyāyena attho ^a^P2.0279^ea^ veditabbo.  ^b^kallaṃ nū^eb^ti yuttaṃ nu. ^b^samanupassitu^eb^nti ``etaṃ mama  esohamasmi eso me attā''ti evaṃ taṇhāmānadiṭṭhivasena passituṃ.  ^b^no hidaṃ, bho gotamā^eb^ti na yuttametaṃ, bho gotama. iti bhagavā  yathā nāma cheko ahituṇḍiko sappadaṭṭhavisaṃ teneva sappena puna  ḍaṃsāpetvā ubbāheyya, evaṃ tassaṃyeva parisati saccakaṃ nigaṇṭhaputtaṃ teneva  mukhena pañcakkhandhā aniccā dukkhā anattāti vadāpesi. ^b^dukkhaṃ  allīno^eb^ti imaṃ pañcakkhandhadukkhaṃ taṇhādiṭṭhīhi allīno.  ^b^upagato ajjhosito^eb^tipi taṇhādiṭṭhivaseneva veditabbo.  ^b^dukkhaṃ etaṃ mamā^eb^tiādīsu pañcakkhandhadukkhaṃ taṇhāmānadiṭṭhivasena  samanupassatīti attho. ^b^parijāneyyā^eb^ti aniccaṃ dukkhaṃ  anattāti tīraṇapariññāya parito jāneyya. ^b^parikkhepetvā^eb^ti  khayaṃ vayaṃ anuppādaṃ upanetvā. </p>
              <p>[03] 359^b^.^eb^ ^b^nava^eb^nti ^a^V2.0177^ea^ taruṇaṃ. ^b^akukkukajāta^eb^nti  pupphaggahaṇakāle anto aṅguṭṭhappamāṇo eko ghanadaṇḍako nibbattati,  tena virahitanti attho. ^b^ritto^eb^ti suñño antosāravirahito.  rittattāva ^b^tuccho^eb^. ^b^aparaddho^eb^ti parājito.  ^b^bhāsitā kho pana te^eb^ti idaṃ bhagavā tassa mukharabhāvaṃ ^a^M2.0181^ea^ pakāsetvā  niggaṇhanto āha. so kira pubbe pūraṇādayo cha satthāro  upasaṅkamitvā pañhaṃ pucchati. te vissajjetuṃ na sakkonti. atha  nesaṃ parisamajjhe mahantaṃ vippakāraṃ āropetvā uṭṭhāya jayaṃ pavedento  gacchati. so sammāsambuddhampi tatheva viheṭhessāmīti saññāya  upasaṅkamitvā -- </p>
              <p>[21] ``ambho ko nāma yaṃ rukkho, sinnapatto sakaṇṭako. </p>
              <p>[22] yattha ekappahārena, uttamaṅgaṃ vibhijjita''nti..</p>
              <p>[03] ayaṃ khadiraṃ āhacca asārakarukkhaparicito mudutuṇḍasakuṇo viya  sabbaññutaññāṇasāraṃ āhacca ñāṇatuṇḍabhedaṃ patto sabbaññutaññāṇassa  thaddhabhāvaṃ aññāsi. tadassa parisamajjhe ^a^P2.0280^ea^  pakāsento ^b^bhāsitā kho pana te^eb^tiādimāha.^b^ natthi  etarahī^eb^ti upādinnakasarīre sedo nāma natthīti na vattabbaṃ, etarahi  pana natthīti vadati. ^b^suvaṇṇavaṇṇaṃ kāyaṃ vivarī^eb^ti na sabbaṃ  kāyaṃ vivari. buddhā nāma gaṇṭhikaṃ paṭimuñcitvā paṭicchannasarīrā  parisati dhammaṃ desenti. atha bhagavā galavāṭakasammukhaṭṭhāne cīvaraṃ  gahetvā caturaṅgulamattaṃ otāresi. otāritamatte pana tasmiṃ  suvaṇṇavaṇṇā rasmiyo puñjapuñjā hutvā suvaṇṇaghaṭato  rattasuvaṇṇarasadhārā viya, rattavaṇṇavalāhakato vijjulatā viya ca  nikkhamitvā suvaṇṇamurajasadisaṃ mahākhandhaṃ uttamasiraṃ padakkhiṇaṃ  kurumānā ākāse pakkhandiṃsu. kasmā pana bhagavā evamakāsīti?  mahājanassa kaṅkhāvinodanatthaṃ. mahājano hi samaṇo gotamo mayhaṃ  sedo natthīti vadati, saccakassa tāva nigaṇṭhaputtassa yantāruḷhassa  viya sedā paggharanti. samaṇo pana gotamo ghanadupaṭṭacīvaraṃ  pārupitvā nisinno, anto sedassa atthitā vā natthitā vā kathaṃ  sakkā ñātunti kaṅkhaṃ kareyya, tassa kaṅkhāvinodanatthaṃ evamakāsi.  ^b^maṅkubhūto^eb^ti nittejabhūto. ^b^pattakkhandho^eb^ti patitakkhandho.  ^b^appaṭibhāno^eb^ti uttari appassanto. ^b^nisīdī^eb^ti  pādaṅguṭṭhakena bhūmiṃ kasamāno nisīdi. </p>
              <p>[03] 360^b^.^eb^ ^b^dummukho^eb^ti ^a^V2.0178^ea^ na virūpamukho, abhirūpo hi  so pāsādiko. nāmaṃ panassa etaṃ. ^b^abhabbo taṃ pokkharaṇiṃ  puna otaritu^eb^nti sabbesaṃ aḷānaṃ ^a^M2.0182^ea^ bhaggattā pacchinnagamano otarituṃ  abhabbo, tattheva kākakulalādīnaṃ bhattaṃ hotīti dasseti.  ^b^visūkāyikānī^eb^ti diṭṭhivisūkāni. ^b^visevitānī^eb^ti  diṭṭhisañcaritāni. ^b^vipphanditānī^eb^ti diṭṭhivipphanditāni.  ^b^yadidaṃ vādādhippāyo^eb^ti ettha ^b^yadida^eb^nti nipātamattaṃ;  vādādhippāyo hutvā vādaṃ āropessāmīti ajjhāsayena upasaṅkamituṃ  abhabbo; dhammassavanāya pana upasaṅkameyyāti dasseti. ^b^dummukhaṃ  licchaviputtaṃ etadavocā^eb^ti kasmā avoca ^a^P2.0281^ea^?  dummukhassa kirassa upamāharaṇakāle sesa licchavikumārāpi cintesuṃ  -- ``iminā nigaṇṭhena amhākaṃ sippuggahaṇaṭṭhāne ciraṃ avamāno  kato, ayaṃ dāni amittassa piṭṭhiṃ passituṃ kālo. mayampi ekekaṃ  upamaṃ āharitvā pāṇippahārena patitaṃ muggarena pothento viya tathā naṃ  karissāma, yathā na puna parisamajjhe sīsaṃ ukkhipituṃ  sakkhissatī''ti, te opammāni karitvā dummukhassa kathāpariyosānaṃ  āgamayamānā nisīdiṃsu. saccako tesaṃ adhippāyaṃ ñatvā, ime  sabbeva gīvaṃ ukkhipitvā oṭṭhehi calamānehi ṭhitā; sace paccekā  upamā harituṃ labhissanti, puna mayā parisamajjhe sīsaṃ ukkhipituṃ na  sakkā bhavissati, handāhaṃ dummukhaṃ apasādetvā yathā aññassa okāso  na hoti, evaṃ kathāvāraṃ pacchinditvā samaṇaṃ gotamaṃ pañhaṃ  pucchissāmīti tasmā etadavoca. tattha ^b^āgamehī^eb^ti tiṭṭha, mā  puna bhaṇāhīti attho. </p>
              <p>[03] 361^b^.^eb^ ^b^tiṭṭhatesā, bho gotamā^eb^ti, bho gotama, esā  amhākañceva aññesañca puthusamaṇabrāhmaṇānaṃ vācā tiṭṭhatu. ^b^vilāpaṃ  vilapitaṃ maññe^eb^ti etañhi vacanaṃ vilapitaṃ viya hoti,  vippalapitamattaṃ hotīti attho. atha vā ^b^tiṭṭhatesā^eb^ti ettha  kathāti āharitvā vattabbā. ^b^vācāvilāpaṃ vilapitaṃ maññe^eb^ti  ettha panidaṃ vācānicchāraṇaṃ vilapitamattaṃ maññe hotīti attho.</p>
              <p>[03] idāni pañhaṃ pucchanto ^b^kittāvatā^eb^tiādimāha. tattha  ^b^vesārajjapatto^eb^ti ñāṇapatto. ^b^aparappaccayo^eb^ti aparappattiyo.  athassa bhagavā pañhaṃ vissajjento ^b^idha,  aggivessanā^eb^tiādimāha, taṃ uttānatthameva. yasmā panettha  passatīti vuttattā sekkhabhūmi dassitā. tasmā uttari asekkhabhūmiṃ  pucchanto dutiyaṃ pañhaṃ pucchi, tampissa bhagavā byākāsi ^a^V2.0179^ea^. tattha  ^a^M2.0183^ea^ ^b^dassanānuttariyenā^eb^tiādīsu ^b^dassanānuttariya^eb^nti  lokiyalokuttarā paññā. ^b^paṭipadānuttariya^eb^nti lokiyalokuttarā  paṭipadā. ^b^vimuttānuttariya^eb^nti lokiyalokuttarā vimutti.  suddhalokuttarameva vā gahetvā ^b^dassanānuttariya^eb^nti  arahattamaggasammādiṭṭhi. ^b^paṭipadānuttariya^eb^nti sesāni  maggaṅgāni. ^b^vimuttānuttariya^eb^nti aggaphalavimutti.  khīṇāsavassa vā nibbānadassanaṃ ^b^dassanānuttariyaṃ^eb^ ^a^P2.0282^ea^  nāma. maggaṅgāni ^b^paṭipadānuttariyaṃ^eb^. aggaphalaṃ  ^b^vimuttānuttariya^eb^nti veditabbaṃ. ^b^buddho so bhagavā^eb^ti so  bhagavā sayampi cattāri saccāni buddho. ^b^bodhāyā^eb^ti paresampi  catusaccabodhāya dhammaṃ deseti. ^b^danto^eb^tiādīsu ^b^danto^eb^ti  nibbisevano. ^b^damathāyā^eb^ti nibbisevanatthāya. ^b^santo^eb^ti  sabbakilesavūpasamena santo. ^b^samathāyā^eb^ti kilesavūpasamāya.  ^b^tiṇṇo^eb^ti caturoghatiṇṇo. ^b^taraṇāyā^eb^ti caturoghataraṇāya.  ^b^parinibbuto^eb^ti kilesaparinibbānena parinibbuto.  ^b^parinibbānāyā^eb^ti kilesaparinibbānatthāya. </p>
              <p>[03] 362^b^.^eb^ ^b^dhaṃsī^eb^ti guṇadhaṃsakā. ^b^pagabbā^eb^ti  vācāpāgabbiyena samannāgatā. ^b^āsādetabba^eb^nti ghaṭṭetabbaṃ.  ^b^āsajjā^eb^ti ghaṭṭetvā. ^b^natveva bhavantaṃ gotama^eb^nti bhavantaṃ  gotamaṃ āsajja kassaci attano vādaṃ anupahataṃ sakalaṃ ādāya  pakkamituṃ thāmo natthīti dasseti. na hi bhagavā hatthiādayo viya  kassaci jīvitantarāyaṃ karoti. ayaṃ pana nigaṇṭho imā tisso  upamā na bhagavato ukkaṃsanatthaṃ āhari, attukkaṃsanatthameva āhari.  yathā hi rājā kañci paccatthikaṃ ghātetvā evaṃ nāma sūro evaṃ  thāmasampanno puriso bhavissatīti paccatthikaṃ thomentopi attānameva  thometi. evameva sopi ^b^siyā hi, bho gotama, hatthiṃ  pabhinna^eb^ntiādīhi bhagavantaṃ ukkaṃsentopi mayameva sūrā mayaṃ paṇḍitā  mayaṃ bahussutāyeva evaṃ pabhinnahatthiṃ viya, jalitāggikkhandhaṃ viya,  phaṇakatāasīvisaṃ viya ca vādatthikā sammāsambuddhaṃ upasaṅkamimhāti  attānaṃyeva ukkaṃseti. evaṃ attānaṃ ukkaṃsetvā bhagavantaṃ nimantayamāno  ^b^adhivāsetu me^eb^tiādimāha. tattha ^b^adhivāsetū^eb^ti  sampaṭicchatu. ^b^svātanāyā^eb^ti yaṃ me tumhesu kāraṃ karoto sve  bhavissati puññañca pītipāmojjañca, tadatthāya. ^b^adhivāsesi  bhagavā tuṇhībhāvenā^eb^ti bhagavā ^a^M2.0184^ea^ kāyaṅgaṃ vā vācaṅgaṃ vā acopetvā  abbhantareyeva khantiṃ dhārento tuṇhībhāvena adhivāsesi. saccakassa  anuggahakaraṇatthaṃ manasāva sampaṭicchīti vuttaṃ hoti. </p>
              <p>[03] 363^b^.^eb^ ^b^yamassa patirūpaṃ maññeyyāthā^eb^ti te kira  licchavī tassa pañcathālipākasatāni niccabhattaṃ ^a^V2.0180^ea^ āharanti ^a^P2.0283^ea^.  tadeva sandhāya esa sve tumhe yaṃ assa samaṇassa  gotamassa patirūpaṃ kappiyanti maññeyyātha, taṃ āhareyyātha; samaṇassa  hi gotamassa tumhe paricārakā kappiyākappiyaṃ yuttāyuttaṃ jānāthāti  vadati. ^b^bhattābhihāraṃ abhihariṃsū^eb^ti abhiharitabbaṃ bhattaṃ  abhihariṃsu. ^b^paṇītenā^eb^ti uttamena. ^b^sahatthā^eb^ti sahatthena.  ^b^santappetvā^eb^ti suṭṭhu tappetvā, paripuṇṇaṃ suhitaṃ yāvadatthaṃ katvā.  ^b^sampavāretvā^eb^ti suṭṭhu pavāretvā, alaṃ alanti hatthasaññāya  paṭikkhipāpetvā. ^b^bhuttāvi^eb^nti bhuttavantaṃ.  ^b^onītapattapāṇi^eb^nti pattato onītapāṇiṃ, apanītahatthanti vuttaṃ  hoti. ``onittapattapāṇi''ntipi pāṭho, tassattho, onittaṃ  nānābhūtaṃ pattaṃ pāṇito assāti onittapattapāṇī. taṃ  onittapattapāṇiṃ, hatthe ca pattañca dhovitvā ekamante pattaṃ  nikkhipitvā nisinnanti attho. ^b^ekamantaṃ nisīdī^eb^ti  bhagavantaṃ evaṃbhūtaṃ ñatvā ekasmiṃ okāse nisīdīti attho.  ^b^puññañcā^eb^ti yaṃ imasmiṃ dāne puññaṃ, āyatiṃ vipākakkhandhāti  attho. ^b^puññamahī^eb^ti vipākakkhandhānaṃyeva parivāro. ^b^taṃ  dāyakānaṃ sukhāya hotū^eb^ti taṃ imesaṃ licchavīnaṃ sukhatthāya hotu.  idaṃ kira so ahaṃ pabbajito nāma, pabbajitena ca na yuttaṃ attano  dānaṃ niyyātetunti tesaṃ niyyātento evamāha. atha bhagavā yasmā  licchavīhi saccakassa dinnaṃ, na bhagavato. saccakena pana bhagavato  dinnaṃ, tasmā tamatthaṃ dīpento ^b^yaṃ kho, aggivessanā^eb^tiādimāha.  iti bhagavā nigaṇṭhassa matena vināyeva attano dinnaṃ dakkhiṇaṃ  nigaṇṭhassa niyyātesi, sā cassa anāgate vāsanā bhavissatīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷasaccakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. mahāsaccakasutavaṇṇanā </h3n>
            <h4>
              <h4n> </h4n>
              <p>[03] 364^b^.^eb^ ^b^evaṃ^eb^ ^a^V2.0181^ea^ ^a^M2.0185^ea^ ^b^me suta^eb^nti mahāsaccakasuttaṃ. tattha  ^b^ekaṃ samaya^eb^nti ca ^b^tena kho pana samayenā^eb^ti ca  ^b^pubbaṇhasamaya^eb^nti ca tīhi padehi ekova samayo vutto.  bhikkhūnañhi vattapaṭipattiṃ ^a^P2.0284^ea^ katvā mukhaṃ dhovitvā  pattacīvaramādāya cetiyaṃ vanditvā kataraṃ gāmaṃ pavisissāmāti  vitakkamāḷake ṭhitakālo nāma hoti. bhagavā evarūpe samaye  rattadupaṭṭaṃ nivāsetvā kāyabandhanaṃ bandhitvā paṃsukūlacīvaraṃ ekaṃsaṃ  pārupitvā gandhakuṭito nikkhamma bhikkhusaṅghaparivuto gandhakuṭipamukhe  aṭṭhāsi. taṃ sandhāya, -- ``ekaṃ samayanti ca tena kho pana  samayenāti ca pubbaṇhasamaya''nti ca vuttaṃ. ^b^pavisitukāmo^eb^ti  piṇḍāya pavisissāmīti evaṃ katasanniṭṭhāno. ^b^tenupasaṅkamī^eb^ti  kasmā upasaṅkamīti? vādāropanajjhāsayena. evaṃ kirassa ahosi  -- ``pubbepāhaṃ apaṇḍitatāya sakalaṃ vesāliparisaṃ gahetvā samaṇassa  gotamassa santikaṃ gantvā parisamajjhe maṅku jāto. idāni tathā  akatvā ekakova gantvā vādaṃ āropessāmi. yadi samaṇaṃ gotamaṃ  parājetuṃ sakkhissāmi, attano laddhiṃ dīpetvā jayaṃ karissāmi.  yadi samaṇassa gotamassa jayo bhavissati, andhakāre naccaṃ viya na  koci jānissatī''ti niddāpañhaṃ nāma gahetvā iminā vādajjhāsayena  upasaṅkami.</p>
              <p>[03] ^b^anukampaṃ upādāyā^eb^ti saccakassa nigaṇṭhaputtassa anukampaṃ  paṭicca. therassa kirassa evaṃ ahosi -- ``bhagavati muhuttaṃ  nisinne buddhadassanaṃ dhammassavanañca labhissati. tadassa dīgharattaṃ  hitāya sukhāya saṃvattissatī''ti. tasmā bhagavantaṃ yācitvā  paṃsukūlacīvaraṃ catugguṇaṃ paññapetvā ^b^nisīdatu bhagavā^eb^ti āha.  ``kāraṇaṃ ānando vadatī''ti sallakkhetvā nisīdi bhagavā paññatte  āsane. ^b^bhagavantaṃ etadavocā^eb^ti yaṃ pana pañhaṃ ovaṭṭikasāraṃ  katvā ādāya āgato taṃ ṭhapetvā passena tāva pariharanto etaṃ  ^b^santi, bho gotamā^eb^tiādivacanaṃ avoca. </p>
              <p>[03] 365^b^.^eb^ ^b^phusanti hi te, bho gotamā^eb^ti te  samaṇabrāhmaṇā sarīre uppannaṃ sārīrikaṃ dukkhaṃ vedanaṃ phusanti labhanti,  anubhavantīti attho. ^b^ūrukkhambho^eb^ti khambhakataūrubhāvo,  ūruthaddhatāti ^a^V2.0182^ea^ attho. vimhayatthavasena panettha ^b^bhavissatī^eb^ti  anāgatavacanaṃ kataṃ. ^b^kāyanvayaṃ hotī^eb^ti kāyānugataṃ  ^a^M2.0186^ea^ hoti  kāyassa vasavatti. ^b^kāyabhāvanā^eb^ti ^a^P2.0285^ea^ pana  vipassanā vuccati, tāya cittavikkhepaṃ pāpuṇanto nāma natthi, iti  nigaṇṭho asantaṃ abhūtaṃ yaṃ natthi, tadevāha. ^b^cittabhāvanā^eb^tipi  samatho vuccati, samādhiyuttassa ca puggalassa ūrukkhambhādayo nāma  natthi, iti nigaṇṭho idaṃ abhūtameva āha. aṭṭhakathāyaṃ pana vuttaṃ --  ``yatheva `bhūtapubbanti vatvā ūrukkhambhopi nāma  bhavissatī'tiādīni vadato anāgatarūpaṃ na sameti, tathā atthopi  na sameti, asantaṃ abhūtaṃ yaṃ natthi, taṃ kathetī''ti.</p>
              <p>[03] ^b^no kāyabhāvana^eb^nti pañcātapatappanādiṃ attakilamathānuyogaṃ  sandhāyāha. ayañhi tesaṃ kāyabhāvanā nāma. kiṃ pana so disvā  evamāha? so kira divādivassa vihāraṃ āgacchati, tasmiṃ kho pana  samaye bhikkhū pattacīvaraṃ paṭisāmetvā attano attano  rattiṭṭhānadivāṭṭhānesu paṭisallānaṃ upagacchanti. so te paṭisallīne  disvā cittabhāvanāmattaṃ ete anuyuñjanti, kāyabhāvanā panetesaṃ  natthīti maññamāno evamāha. </p>
              <p>[03] 366^b^.^eb^ atha naṃ bhagavā anuyuñjanto ^b^kinti pana te,  aggivessana, kāyabhāvanā sutā^eb^ti āha. so taṃ vitthārento  ^b^seyyathidaṃ, nando vaccho^eb^tiādimāha. tattha ^b^nando^eb^ti  tassa nāmaṃ. ^b^vaccho^eb^ti gottaṃ. ^b^kiso^eb^ti nāmaṃ.  ^b^saṃkicco^eb^ti gottaṃ. ^b^makkhaligosālo^eb^ heṭṭhā āgatova.  ^b^ete^eb^ti ete tayo janā, te kira kiliṭṭhatapānaṃ matthakapattā  ahesuṃ. ^b^uḷārāni uḷārānī^eb^ti paṇītāni paṇītāni.  ^b^gāhenti nāmā^eb^ti balaṃ gaṇhāpenti nāma. ^b^brūhentī^eb^ti  vaḍḍhenti. ^b^medentī^eb^ti jātamedaṃ karonti. ^b^purimaṃ  pahāyā^eb^ti purimaṃ dukkarakāraṃ pahāya. ^b^pacchā upacinantī^eb^ti  pacchā uḷārakhādanīyādīhi santappenti, vaḍḍhenti. ^b^ācayāpacayo  hotī^eb^ti vaḍḍhi ca avaḍḍhi ca hoti, iti imassa kāyassa kālena  vaḍḍhi, kālena parihānīti vaḍḍhiparihānimattameva paññāyati,  kāyabhāvanā pana na paññāyatīti dīpetvā cittabhāvanaṃ pucchanto,  ``kinti pana te, aggivessana, cittabhāvanā sutā''ti āha.  ^b^na sampāyāsī^eb^ti sampādetvā kathetuṃ nāsakkhi, yathā taṃ  bālaputhujjano. </p>
              <p>[03] 367^b^.^eb^ ^b^kuto^eb^ ^a^M2.0187^ea^ ^a^P2.0286^ea^ ^b^pana tva^eb^nti  yo tvaṃ evaṃ oḷārikaṃ dubbalaṃ kāyabhāvanaṃ na jānāsi? so  ^a^V2.0183^ea^ tvaṃ  kuto saṇhaṃ sukhumaṃ cittabhāvanaṃ jānissasīti. imasmiṃ pana ṭhāne  codanālayatthero, ``abuddhavacanaṃ nāmetaṃ pada''nti bījaniṃ ṭhapetvā  pakkamituṃ ārabhi. atha naṃ mahāsīvatthero āha -- ``dissati,  bhikkhave, imassa cātumahābhūtikassa kāyassa ācayopi apacayopi  ādānampi nikkhepanampī''ti (saṃ0 ni0  2.62). taṃ sutvā  sallakkhesi -- ``oḷārikaṃ kāyaṃ pariggaṇhantassa uppannavipassanā  oḷārikāti vattuṃ vaṭṭatī''ti. </p>
              <p>[03] 368^b^.^eb^ ^b^sukhasārāgī^eb^ti sukhasārāgena samannāgato.  ^b^sukhāya vedanāya nirodhā uppajjati dukkhā vedanā^eb^ti na  anantarāva uppajjati, sukhadukkhānañhi anantarapaccayatā paṭṭhāne (paṭṭhā0  1.2.45-46) paṭisiddhā. yasmā pana sukhe aniruddhe dukkhaṃ  nuppajjati, tasmā idha evaṃ vuttaṃ. ^b^pariyādāya tiṭṭhatī^eb^ti  khepetvā gaṇhitvā tiṭṭhati. ^b^ubhatopakkha^eb^nti sukhaṃ ekaṃ pakkhaṃ  dukkhaṃ ekaṃ pakkhanti evaṃ ubhatopakkhaṃ hutvā. </p>
              <p>[03] 369^b^.^eb^ ^b^uppannāpi sukhā vedanā cittaṃ na pariyādāya  tiṭṭhati, bhāvitattā kāyassa. uppannāpi dukkhā vedanā cittaṃ na  pariyādāya tiṭṭhati, bhāvitattā cittassā^eb^ti ettha kāyabhāvanā  vipassanā, cittabhāvanā samādhi. vipassanā ca sukhassa paccanīkā,  dukkhassa āsannā. samādhi dukkhassa paccanīko, sukhassa āsanno.  kathaṃ? vipassanaṃ paṭṭhapetvā nisinnassa hi addhāne gacchante  gacchante tattha tattha aggiuṭṭhānaṃ viya hoti, kacchehi sedā muccanti,  matthakato usumavaṭṭiuṭṭhānaṃ viya hotīti cittaṃ haññati vihaññati  vipphandati. evaṃ tāva vipassanā sukhassa paccanīkā, dukkhassa  āsannā. uppanne pana kāyike vā cetasike vā dukkhe taṃ dukkhaṃ  vikkhambhetvā samāpattiṃ samāpannassa samāpattikkhaṇe dukkhaṃ dūrāpagataṃ  hoti, anappakaṃ sukhaṃ okkamati. evaṃ samādhi dukkhassa paccanīko,  sukhassa āsanno. yathā vipassanā sukhassa paccanīkā, dukkhassa  āsannā, na tathā samādhi. yathā samādhi dukkhassa paccanīko,  sukhassa āsanno, na ca tathā vipassanāti. tena vuttaṃ --  ``uppannāpi sukhā ^a^P2.0287^ea^ vedanā cittaṃ na pariyādāya  ^a^M2.0188^ea^ tiṭṭhati, bhāvitattā kāyassa. uppannāpi dukkhā vedanā cittaṃ na  pariyādāya tiṭṭhati, bhāvitattā cittassā''ti. </p>
              <p>[03] 370^b^.^eb^ ^b^āsajja^eb^ ^a^V2.0184^ea^ ^b^upanīyā^eb^ti guṇe ghaṭṭetvā ceva  upanetvā ca. ^b^taṃ vata me^eb^ti taṃ vata mama cittaṃ. </p>
              <p>[03] 371^b^.^eb^ ^b^kiñhi no siyā, aggivessanā^eb^ti,  aggivessana, kiṃ na bhavissati, bhavissateva, mā evaṃ saññī hohi,  uppajjiyeva me sukhāpi dukkhāpi vedanā, uppannāya panassā ahaṃ cittaṃ  pariyādāya ṭhātuṃ na demi. idānissa tamatthaṃ pakāsetuṃ upari  pasādāvahaṃ dhammadesanaṃ desetukāmo mūlato paṭṭhāya mahābhinikkhamanaṃ  ārabhi. tattha ^b^idha me, aggivessana, pubbeva sambodhā...pe0...  tattheva nisīdiṃ, alamidaṃ padhānāyā^eb^ti idaṃ sabbaṃ heṭṭhā  pāsarāsisutte vuttanayeneva veditabbaṃ. ayaṃ pana viseso, tattha  bodhipallaṅke nisajjā, idha dukkarakārikā. </p>
              <p>[03] 374^b^.^eb^ ^b^allakaṭṭha^eb^nti allaṃ udumbarakaṭṭhaṃ.  ^b^sasneha^eb^nti sakhīraṃ. ^b^kāmehī^eb^ti vatthukāmehi.  ^b^avūpakaṭṭhā^eb^ti anapagatā. ^b^kāmacchando^eb^tiādīsu  kilesakāmova chandakaraṇavasena ^b^chando^eb^. sinehakaraṇavasena  ^b^sneho^eb^. mucchākaraṇavasena ^b^mucchā^eb^. pipāsākaraṇavasena  ^b^pipāsā^eb^. anudahanavasena ^b^pariḷāho^eb^ti veditabbo.  ^b^opakkamikā^eb^ti upakkamanibbattā. ^b^ñāṇāya dassanāya  anuttarāya sambodhāyā^eb^ti sabbaṃ lokuttaramaggavevacanameva.</p>
              <p>[03] idaṃ panettha opammasaṃsandanaṃ -- allaṃ sakhīraṃ udumbarakaṭṭhaṃ viya  hi kilesakāmena vatthukāmato anissaṭapuggalā. udake  pakkhittabhāvo viya kilesakāmena tintatā; manthanenāpi aggino  anabhinibbattanaṃ viya kilesakāmena vatthukāmato anissaṭānaṃ  opakkamikāhi vedanāhi lokuttaramaggassa anadhigamo. amanthanenāpi  aggino anabhinibbattanaṃ viya tesaṃ puggalānaṃ vināpi opakkamikāhi  vedanāhi lokuttaramaggassa anadhigamo. dutiyaupamāpi imināva  nayena veditabbā. ayaṃ pana viseso, purimā saputtabhariyapabbajjāya  upamā; pacchimā brāhmaṇadhammikapabbajjāya. </p>
              <p>[03] 376^b^.^eb^ tatiyaupamāya ^a^M2.0189^ea^ ^a^P2.0288^ea^  ^b^koḷāpa^eb^nti chinnasinehaṃ nirāpaṃ. ^b^thale nikkhitta^eb^nti  pabbatathale vā bhūmithale vā nikkhittaṃ. etthāpi idaṃ  opammasaṃsandanaṃ -- sukkhakoḷāpakaṭṭhaṃ viya hi kilesakāmena  vatthukāmato nissaṭapuggalā, ārakā udakā thale nikkhittabhāvo viya  kilesakāmena ^a^V2.0185^ea^ atintatā. manthanenāpi aggino abhinibbattanaṃ viya  kilesakāmena vatthukāmato nissaṭānaṃ abbhokāsikanesajjikādivasena  opakkamikāhipi vedanāhi lokuttaramaggassa adhigamo. aññassa  rukkhassa sukkhasākhāya saddhiṃ ghaṃsanamatteneva aggino abhinibbattanaṃ  viya vināpi opakkamikāhi vedanāhi sukhāyeva paṭipadāya  lokuttaramaggassa adhigamoti. ayaṃ upamā bhagavatā attano atthāya  āhaṭā. </p>
              <p>[03] 377^b^.^eb^ idāni attano dukkarakārikaṃ dassento, ^b^tassa  mayha^eb^ntiādimāha. kiṃ pana bhagavā dukkaraṃ akatvā buddho bhavituṃ na  samatthoti? katvāpi akatvāpi samatthova. atha kasmā akāsīti?  sadevakassa lokassa attano parakkamaṃ dassessāmi. so ca maṃ  vīriyanimmathanaguṇo hāsessatīti. pāsāde nisinnoyeva hi  paveṇiāgataṃ rajjaṃ labhitvāpi khattiyo na tathāpamudito hoti, yathā  balakāyaṃ gahetvā saṅgāme dve tayo sampahāre datvā amittamathanaṃ katvā  pattarajjo. evaṃ pattarajjassa hi rajjasiriṃ anubhavantassa parisaṃ  oloketvā attano parakkamaṃ anussaritvā, ``asukaṭṭhāne asukakammaṃ  katvā asukañca asukañca amittaṃ evaṃ vijjhitvā evaṃ paharitvā imaṃ  rajjasiriṃ pattosmī''ti cintayato balavasomanassaṃ uppajjati.  evamevaṃ bhagavāpi sadevakassa lokassa parakkamaṃ dassessāmi, so hi  maṃ parakkamo ativiya hāsessati, somanassaṃ uppādessatīti  dukkaramakāsi.</p>
              <p>[03] apica pacchimaṃ janataṃ anukampamānopi akāsiyeva, pacchimā hi  janatā sammāsambuddho kappasatasahassādhikāni cattāri asaṅkhyeyyāni  pāramiyo pūretvāpi padhānaṃ padahitvāva sabbaññutaññāṇaṃ patto, kimaṅgaṃ  pana mayanti padhānavīriyaṃ kattabbaṃ maññissati; evaṃ sante khippameva  jātijarāmaraṇassa antaṃ karissatīti pacchimaṃ janataṃ anukampamāno  akāsiyeva.</p>
              <p>[03] ^b^dantebhidantamādhāyā^eb^ti ^a^P2.0289^ea^ heṭṭhādante  uparidantaṃ ṭhapetvā. ^b^cetasā citta^eb^nti kusalacittena  akusalacittaṃ. ^b^abhiniggaṇheyya^eb^nti niggaṇheyyaṃ.  ^b^abhinippīḷeyya^eb^nti ^a^M2.0190^ea^ nippīḷeyyaṃ. ^b^abhisantāpeyya^eb^nti  tāpetvā vīriyanimmathanaṃ kareyyaṃ. ^b^sāraddho^eb^ti sadaratho.  ^b^padhānābhitunnassā^eb^ti padhānena abhitunnassa, viddhassa satoti  attho. </p>
              <p>[03] 378^b^.^eb^ ^b^appāṇaka^eb^nti ^a^V2.0186^ea^ nirassāsakaṃ.  ^b^kammāragaggariyā^eb^ti kammārassa gaggaranāḷiyā. ^b^sīsavedanā  hontī^eb^ti kutoci nikkhamituṃ alabhamānehi vātehi samuṭṭhāpitā  balavatiyo sīsavedanā honti. ^b^sīsaveṭhaṃ dadeyyā^eb^ti sīsaveṭhanaṃ  dadeyya. ^b^devatā^eb^ti bodhisattassa caṅkamanakoṭiyaṃ  paṇṇasālapariveṇasāmantā ca adhivatthā devatā.</p>
              <p>[03] tadā kira bodhisattassa adhimatte kāyadāhe uppanne mucchā  udapādi. so caṅkameva nisinno hutvā papati. taṃ disvā devatā  evamāhaṃsu -- ``vihārotveva so arahato''ti, ``arahanto nāma  evarūpā honti matakasadisā''ti laddhiyā vadanti. tattha yā devatā  ``kālaṅkato''ti āhaṃsu, tā gantvā suddhodanamahārājassa ārocesuṃ  -- ``tumhākaṃ putto kālaṅkato''ti. mama putto buddho hutvā  kālaṅkato, no ahutvāti? buddho bhavituṃ nāsakkhi, padhānabhūmiyaṃyeva  patitvā kālaṅkatoti. nāhaṃ saddahāmi, mama puttassa bodhiṃ apatvā  kālaṅkiriyā nāma natthīti.</p>
              <p>[03] aparabhāge sammāsambuddhassa dhammacakkaṃ pavattetvā anupubbena rājagahaṃ  gantvā kapilavatthuṃ anuppattassa suddhodanamahārājā pattaṃ gahetvā pāsādaṃ  āropetvā yāgukhajjakaṃ datvā antarābhattasamaye etamatthaṃ ārocesi --  tumhākaṃ bhagavā padhānakaraṇakāle devatā āgantvā, ``putto te,  mahārāja, kālaṅkato''ti āhaṃsūti. kiṃ saddahasi mahārājāti? na  bhagavā saddahinti. idāni, mahārāja, supinappaṭiggahaṇato paṭṭhāya  acchariyāni passanto kiṃ saddahissasi? ahampi buddho jāto,  tvampi buddhapitā jāto, pubbe pana mayhaṃ aparipakke ñāṇe bodhicariyaṃ  carantassa dhammapālakumārakālepi sippaṃ uggahetuṃ gatassa, ``tumhākaṃ  putto dhammapālakumāro kālaṅkato, idamassa aṭṭhī''ti ^a^P2.0290^ea^  eḷakaṭṭhiṃ āharitvā dassesuṃ, tadāpi tumhe, ``mama puttassa  antarāmaraṇaṃ nāma natthi, nāhaṃ saddahāmī''ti avocuttha, mahārājāti  imissā aṭṭhuppattiyā bhagavā mahādhammapālajātakaṃ kathesi. </p>
              <p>[03] 379^b^.^eb^ ^b^mā^eb^ ^a^M2.0191^ea^ ^b^kho tvaṃ mārisā^eb^ti sampiyāyamānā  āhaṃsu. devatānaṃ kirāyaṃ piyamanāpavohāro, yadidaṃ mārisāti.  ^b^ajajjita^eb^nti abhojanaṃ. ^b^halanti vadāmī^eb^ti alanti  vadāmi, alaṃ iminā evaṃ mā karittha, yāpessāmahanti evaṃ  paṭisedhemīti attho. </p>
              <p>[03] 380-1^b^.^eb^ ^b^maṅguracchavī^eb^ti ^a^V2.0187^ea^ maṅguramacchacchavi.  ^b^etāva parama^eb^nti tāsampi vedanānametaṃyeva paramaṃ, uttamaṃ pamāṇaṃ.  ^b^pitu sakkassa kammante...pe0... paṭhamaṃ jhānaṃ upasampajja  viharitā^eb^ti rañño kira vappamaṅgaladivaso nāma hoti, tadā  anekappakāraṃ khādanīyaṃ bhojanīyaṃ paṭiyādenti. nagaravīthiyo  sodhāpetvā puṇṇaghaṭe ṭhapāpetvā dhajapaṭākādayo ussāpetvā sakalanagaraṃ  devavimānaṃ viya alaṅkaronti. sabbe dāsakammakarādayo  ahatavatthanivatthā gandhamālādipaṭimaṇḍitā rājakule sannipatanti.  rañño kammante naṅgalasatasahassaṃ yojīyati. tasmiṃ pana divase  ekena ūnaṃ aṭṭhasataṃ yojenti. sabbanaṅgalāni saddhiṃ  balibaddarasmiyottehi jāṇussoṇissa ratho viya rajataparikkhittāni  honti. rañño ālambananaṅgalaṃ rattasuvaṇṇaparikkhittaṃ hoti.  balibaddānaṃ siṅgānipi rasmipatodāpi suvaṇṇaparikkhittā honti.  rājā mahāparivārena nikkhamanto puttaṃ gahetvā agamāsi.</p>
              <p>[03] kammantaṭṭhāne eko jamburukkho bahalapattapalāso sandacchāyo  ahosi. tassa heṭṭhā kumārassa sayanaṃ paññapetvā upari  suvaṇṇatārakakhacitaṃ vitānaṃ bandhāpetvā sāṇipākārena parikkhipāpetvā  ārakkhaṃ ṭhapetvā rājā sabbālaṅkāraṃ alaṅkaritvā amaccagaṇaparivuto  naṅgalakaraṇaṭṭhānaṃ agamāsi. tattha rājā suvaṇṇanaṅgalaṃ gaṇhāti.  amaccā ekenūnāṭṭhasatarajatanaṅgalāni gahetvā ito cito ca kasanti.  rājā pana orato pāraṃ gacchati, pārato vā oraṃ gacchati.  etasmiṃ ṭhāne mahāsampatti hoti, bodhisattaṃ parivāretvā nisinnā  dhātiyo rañño sampattiṃ passissāmāti antosāṇito bahi  nikkhantā. bodhisatto ^a^P2.0291^ea^ ito cito ca  olokento kañci adisvā vegena uṭṭhāya pallaṅkaṃ ābhujitvā ānāpāne  pariggahetvā paṭhamajjhānaṃ nibbattesi. dhātiyo khajjabhojjantare  vicaramānā thokaṃ cirāyiṃsu, sesarukkhānaṃ ^a^M2.0192^ea^ chāyā nivattā, tassa pana  rukkhassa parimaṇḍalā hutvā aṭṭhāsi. dhātiyo ayyaputto ekakoti  vegena sāṇiṃ ukkhipitvā anto pavisamānā bodhisattaṃ sayane  pallaṅkena nisinnaṃ tañca pāṭihāriyaṃ disvā gantvā rañño ārocayiṃsu  -- ``kumāro deva, evaṃ nisinno aññesaṃ rukkhānaṃ chāyā nivattā,  jamburukkhassa parimaṇḍalā ṭhitā''ti. rājā vegenāgantvā  pāṭihāriyaṃ disvā, ``idaṃ te, tāta, dutiyaṃ vandana''nti puttaṃ vandi.  idametaṃ sandhāya vuttaṃ -- ``pitu sakkassa kammante...pe0...  paṭhamajjhānaṃ upasampajja viharitā''ti. ^b^siyā nu kho eso  maggo bodhāyā^eb^ti bhaveyya nu kho etaṃ ānāpānassatipaṭhamajjhānaṃ  bujjhanatthāya maggoti. ^b^satānusāriviññāṇa^eb^nti ^a^V2.0188^ea^ nayidaṃ bodhāya  maggo bhavissati, ānāpānassatipaṭhamajjhānaṃ pana bhavissatīti evaṃ  ekaṃ dve vāre uppannasatiyā anantaraṃ uppannaviññāṇaṃ  satānusāriviññāṇaṃ nāma. ^b^yaṃ taṃ sukha^eb^nti yaṃ taṃ  ānāpānassatipaṭhamajjhānasukhaṃ. </p>
              <p>[03] 382^b^.^eb^ ^b^paccupaṭṭhitā hontī^eb^ti  paṇṇasālapariveṇasammajjanādivattakaraṇena upaṭṭhitā honti.  ^b^bāhulliko^eb^ti paccayabāhulliko. ^b^āvatto bāhullāyā^eb^ti  rasagiddho hutvā paṇītapiṇḍapātādīnaṃ atthāya āvatto. ^b^nibbijja  pakkamiṃsū^eb^ti ukkaṇṭhitvā dhammaniyāmeneva pakkantā bodhisattassa  sambodhiṃ pattakāle kāyavivekassa okāsadānatthaṃ dhammatāya gatā.  gacchantā ca aññaṭṭhānaṃ agantvā bārāṇasimeva agamaṃsu. bodhisatto  tesu gatesu addhamāsaṃ kāyavivekaṃ labhitvā bodhimaṇḍe aparājitapallaṅke  nisīditvā sabbaññutaññāṇaṃ paṭivijjhi. </p>
              <p>[03] 383^b^.^eb^ ^b^vivicceva kāmehī^eb^tiādi bhayabherave  vuttanayeneva veditabbaṃ. </p>
              <p>[03] 387^b^.^eb^ ^b^abhijānāmi kho panāha^eb^nti ayaṃ  pāṭiyekko anusandhi. nigaṇṭho kira cintesi -- ``ahaṃ samaṇaṃ  gotamaṃ ekaṃ pañhaṃ pucchiṃ. samaṇo gotamo `aparāpi maṃ,  aggivessana, aparāpi maṃ, aggivessanā'ti pariyosānaṃ adassento  kathetiyeva. kupito nu kho''ti? atha bhagavā, aggivessana  ^a^P2.0292^ea^, tathāgate anekasatāya parisāya dhammaṃ desente  kupito ^a^M2.0193^ea^ samaṇo gotamoti ekopi vattā natthi, paresaṃ bodhanatthāya  paṭivijjhanatthāya eva tathāgato dhammaṃ desetīti dassento imaṃ  dhammadesanaṃ ārabhi. tattha ^b^ārabbhā^eb^ti sandhāya.  ^b^yāvadevā^eb^ti payojanavidhi paricchedaniyamanaṃ. idaṃ vuttaṃ hoti  -- paresaṃ viññāpanameva tathāgatassa dhammadesanāya payojanaṃ, tasmā na  ekasseva deseti, yattakā viññātāro atthi, sabbesaṃ desetīti.  ^b^tasmiṃyeva purimasmi^eb^nti iminā kiṃ dassetīti? saccako kira  cintesi -- ``samaṇo gotamo abhirūpo pāsādiko suphusitaṃ  dantāvaraṇaṃ, jivhā mudukā, madhuraṃ vākkaraṇaṃ, parisaṃ rañjento maññe  vicarati, anto panassa cittekaggatā natthī''ti. atha bhagavā,  aggivessana, na tathāgato parisaṃ rañjento vicarati,  cakkavāḷapariyantāyapi parisāya tathāgato dhammaṃ deseti, asallīno  anupalitto ettakaṃ ekavihārī, suññataphalasamāpattiṃ anuyuttoti  dassetuṃ evamāha.</p>
              <p>[03] ^b^ajjhattamevā^eb^ti ^a^V2.0189^ea^ gocarajjhattameva. ^b^sannisādemī^eb^ti  sannisīdāpemi, tathāgato hi yasmiṃ khaṇe parisā sādhukāraṃ deti,  tasmiṃ khaṇe pubbābhogena paricchinditvā phalasamāpattiṃ samāpajjati,  sādhukārasaddassa nigghose avicchinneyeva samāpattito vuṭṭhāya  ṭhitaṭṭhānato paṭṭhāya dhammaṃ deseti, buddhānañhi bhavaṅgaparivāso lahuko  hotīti assāsavāre passāsavāre samāpattiṃ samāpajjanti. ^b^yena  sudaṃ niccakappa^eb^nti yena suññena phalasamādhinā niccakālaṃ viharāmi,  tasmiṃ samādhinimitte cittaṃ saṇṭhapemi samādahāmīti dasseti.</p>
              <p>[03] ^b^okappaniyameta^eb^nti saddahaniyametaṃ. evaṃ bhagavato  ekaggacittataṃ sampaṭicchitvā idāni attano ovaṭṭikasāraṃ katvā  ānītapañhaṃ pucchanto ^b^abhijānāti kho pana bhavaṃ gotamo divā  supitā^eb^ti āha. yathā hi sunakho nāma asambhinnakhīrapakkapāyasaṃ  sappinā yojetvā udarapūraṃ bhojitopi gūthaṃ disvā akhāditvā gantuṃ  na sakkā, akhādamāno ^a^P2.0293^ea^ ghāyitvāpi gacchati,  aghāyitvāva gatassa kirassa sīsaṃ rujjati; evamevaṃ imassapi satthā  asambhinnakhīrapakkapāyasasadisaṃ abhinikkhamanato paṭṭhāya yāva  āsavakkhayā pasādanīyaṃ dhammadesanaṃ deseti. etassa pana evarūpaṃ  dhammadesanaṃ ^a^M2.0194^ea^ sutvā satthari pasādamattampi na uppannaṃ, tasmā  ovaṭṭikasāraṃ katvā ānītapañhaṃ apucchitvā gantuṃ asakkonto evamāha.  tattha yasmā thinamiddhaṃ sabbakhīṇāsavānaṃ arahattamaggeneva pahīyati,  kāyadaratho pana upādinnakepi hoti anupādinnakepi. tathā hi  kamaluppalādīni ekasmiṃ kāle vikasanti, ekasmiṃ makulāni  honti, sāyaṃ kesañci rukkhānampi pattāni patilīyanti, pāto  vipphārikāni honti. evaṃ upādinnakassa kāyassa darathoyeva  darathavasena bhavaṅgasotañca idha niddāti adhippetaṃ, taṃ khīṇāsavānampi  hoti. taṃ sandhāya, ``abhijānāmaha''ntiādimāha.  ^b^sammohavihārasmiṃ vadantī^eb^ti sammohavihāroti vadanti. </p>
              <p>[03] 389^b^.^eb^ ^b^āsajja āsajjā^eb^ti ghaṭṭetvā ghaṭṭetvā.  ^b^upanītehī^eb^ti upanetvā kathitehi. ^b^vacanappathehī^eb^ti vacanehi.  ^b^abhinanditvā anumoditvā^eb^ti alanti cittena sampaṭicchanto  abhinanditvā vācāyapi pasaṃsanto anumoditvā. bhagavatā imassa  nigaṇṭhassa dve suttāni kathitāni. purimasuttaṃ eko bhāṇavāro, idaṃ  diyaḍḍho, iti aḍḍhatiye bhāṇavāre sutvāpi ayaṃ nigaṇṭho neva  abhisamayaṃ patto, na pabbajito, na saraṇesu patiṭṭhito. kasmā  etassa bhagavā ^a^V2.0190^ea^ dhammaṃ desesīti? anāgate vāsanatthāya. passati hi  bhagavā, ``imassa idāni upanissayo natthi, mayhaṃ pana  parinibbānato samadhikānaṃ dvinnaṃ vassasatānaṃ accayena tambapaṇṇidīpe  sāsanaṃ patiṭṭhahissati. tatrāyaṃ kulaghare nibbattitvā sampatte kāle  pabbajitvā tīṇi piṭakāni uggahetvā vipassanaṃ vaḍḍhetvā saha  paṭisambhidāhi arahattaṃ patvā kāḷabuddharakkhito nāma mahākhīṇāsavo  bhavissatī''ti. idaṃ disvā anāgate vāsanatthāya dhammaṃ desesi.</p>
              <p>[03] sopi tattheva tambapaṇṇidīpamhi sāsane patiṭṭhite devalokato  cavitvā dakkhiṇagirivihārassa bhikkhācāragāme ekasmiṃ amaccakule  nibbatto pabbajjāsamatthayobbane pabbajitvā tepiṭakaṃ buddhavacanaṃ  uggahetvā gaṇaṃ pariharanto ^a^P2.0294^ea^  mahābhikkhusaṅghaparivuto upajjhāyaṃ passituṃ agamāsi. athassa  upajjhāyo saddhivihārikaṃ codessāmīti tepiṭakaṃ buddhavacanaṃ uggahetvā  āgatena tena saddhiṃ mukhaṃ datvā kathāmattampi na akāsi. so  paccūsasamaye vuṭṭhāya therassa santikaṃ gantvā, -- ``tumhe, bhante, mayi  ganthakammaṃ katvā tumhākaṃ santikaṃ āgate mukhaṃ datvā kathāmattampi na  ^a^M2.0195^ea^ karittha, ko mayhaṃ doso''ti pucchi. thero āha -- ``tvaṃ,  āvuso, buddharakkhita ettakeneva `pabbajjākiccaṃ me matthakaṃ patta'nti  saññaṃ karosī''ti. kiṃ karomi, bhanteti? gaṇaṃ vinodetvā tvaṃ  papañcaṃ chinditvā cetiyapabbatavihāraṃ gantvā samaṇadhammaṃ karohīti.  so upajjhāyassa ovāde ṭhatvā saha paṭisambhidāhi arahattaṃ patvā  puññavā rājapūjito hutvā mahābhikkhusaṅghaparivāro cetiyapabbatavihāre  vasi.</p>
              <p>[03] tasmiñhi kāle tissamahārājā uposathakammaṃ karonto  cetiyapabbate rājaleṇe vasati. so therassa upaṭṭhākabhikkhuno saññaṃ  adāsi -- ``yadā mayhaṃ ayyo pañhaṃ vissajjeti, dhammaṃ vā katheti,  tadā me saññaṃ dadeyyāthā''ti. theropi ekasmiṃ dhammassavanadivase  bhikkhusaṅghaparivāro kaṇṭakacetiyaṅgaṇaṃ āruyha cetiyaṃ vanditvā  kāḷatimbarurukkhamūle aṭṭhāsi. atha naṃ eko piṇḍapātikatthero  kāḷakārāmasuttante pañhaṃ pucchi. thero nanu, āvuso, ajja  dhammassavanadivasoti āha. āma, bhante, dhammassavanadivasoti.  tena hi pīṭhakaṃ ānetha, idheva nisinnā dhammassavanaṃ karissāmāti.  athassa rukkhamūle āsanaṃ paññapetvā adaṃsu. thero pubbagāthā vatvā  kāḷakārāmasuttaṃ ārabhi. sopissa upaṭṭhākadaharo rañño  ^a^V2.0191^ea^ saññaṃ  dāpesi. rājā pubbagāthāsu aniṭṭhitāsuyeva pāpuṇi. patvā ca  aññātakaveseneva parisante ṭhatvā tiyāmarattiṃ ṭhitakova dhammaṃ sutvā  therassa, idamavoca bhagavāti vacanakāle ^a^P2.0295^ea^ sādhukāraṃ  adāsi. thero ñatvā, kadā āgatosi, mahārājāti pucchi.  pubbagāthā osāraṇakāleyeva, bhanteti. dukkaraṃ te mahārāja, katanti.  nayidaṃ, bhante, dukkaraṃ, yadi pana me ayyassa dhammakathaṃ  āraddhakālato paṭṭhāya ekapadepi aññavihitabhāvo ahosi,  tambapaṇṇidīpassa patodayaṭṭhinitudanamattepi ṭhāne sāmibhāvo nāma me  mā hotūti sapathamakāsi.</p>
              <p>[03] tasmiṃ pana sutte buddhaguṇā paridīpitā, tasmā rājā pucchi --  ``ettakāva, bhante, buddhaguṇā, udāhu aññepi atthī''ti. mayā  kathitato, mahārāja, akathitameva bahu appamāṇanti. upamaṃ, bhante,  karothāti. yathā, mahārāja ^a^M2.0196^ea^, karīsasahassamatte sālikkhette  ekasālisīsato avasesasālīyeva bahū, evaṃ mayā kathitaguṇā appā,  avasesā bahūti. aparampi, bhante, upamaṃ karothāti. yathā,  mahārāja, mahāgaṅgāya oghapuṇṇāya sūcipāsaṃ sammukhaṃ kareyya,  sūcipāsena gataudakaṃ appaṃ, sesaṃ bahu, evameva mayā kathitaguṇā  appā, avasesā bahūti. aparampi, bhante, upamaṃ karothāti. idha,  mahārāja, cātakasakuṇā nāma ākāse kīḷantā vicaranti. khuddakā  sā sakuṇajāti, kiṃ nu kho tassa sakuṇassa ākāse  pakkhapasāraṇaṭṭhānaṃ bahu, avaseso ākāso appoti? kiṃ, bhante,  vadatha, appo tassa pakkhapasāraṇokāso, avasesova bahūti. evameva,  mahārāja, appakā mayā buddhaguṇā kathitā, avasesā bahū anantā  appameyyāti. sukathitaṃ, bhante, anantā buddhaguṇā ananteneva  ākāsena upamitā. pasannā mayaṃ ayyassa, anucchavikaṃ pana kātuṃ  na sakkoma. ayaṃ me duggatapaṇṇākāro imasmiṃ tambapaṇṇidīpe imaṃ  tiyojanasatikaṃ rajjaṃ ayyassa demāti. tumhehi, mahārāja, attano  pasannākāro kato, mayaṃ pana amhākaṃ dinnaṃ rajjaṃ tumhākaṃyeva dema,  dhammena samena rajjaṃ kārehi mahārājāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāsaccakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. cūḷataṇhāsaṅkhayasuttavaṇṇanā </h3n>
            <h4>
              <h4n> </h4n>
              <p>[03] 390^b^.^eb^ ^b^evaṃ^eb^ ^a^V2.0192^ea^ ^a^P2.0296^ea^ ^b^me suta^eb^nti  cūḷataṇhāsaṅkhayasuttaṃ. tattha ^b^pubbārāme migāramātupāsāde^eb^ti  pubbārāmasaṅkhāte vihāre migāramātuyā pāsāde. tatrāyaṃ  anupubbīkathāatīte satasahassakappamatthake ekā upāsikā padumuttaraṃ  bhagavantaṃ nimantetvā buddhappamukhassa bhikkhusaṅghassa satasahassaṃ dānaṃ  datvā bhagavato pādamūle nipajjitvā, ``anāgate tumhādisassa buddhassa  aggupaṭṭhāyikā homī''ti patthanamakāsi. sā kappasatasahassaṃ devesu  ceva manussesu ca saṃsaritvā amhākaṃ bhagavato ^a^M2.0197^ea^ kāle bhaddiyanagare  meṇḍakaseṭṭhiputtassa dhanañjayassa seṭṭhino gahe sumanadeviyā kucchimhi  paṭisandhiṃ gaṇhi. jātakāle cassā ^b^visākhā^eb^ti nāmaṃ akaṃsu.  sā yadā bhagavā bhaddiyanagaraṃ agamāsi, tadā pañcahi dārikāsatehi  saddhiṃ bhagavato paccuggamanaṃ katvā paṭhamadassanamhiyeva sotāpannā  ahosi. aparabhāge sāvatthiyaṃ migāraseṭṭhiputtassa  puṇṇavaḍḍhanakumārassa gehaṃ gatā, tattha naṃ migāraseṭṭhi mātiṭṭhāne  ṭhapesi, tasmā ^b^migāramātā^eb^ti vuccati.</p>
              <p>[03] patikulaṃ gacchantiyā cassā pitā ^b^mahālatāpiḷandhanaṃ^eb^ nāma  kārāpesi. tasmiṃ piḷandhane catasso vajiranāḷiyo upayogaṃ  agamaṃsu, muttānaṃ ekādasa nāḷiyo, pavāḷānaṃ dvāvīsati nāḷiyo,  maṇīnaṃ tettiṃsa nāḷiyo, iti etehi ca aññehi ca sattavaṇṇehi  ratanehi niṭṭhānaṃ agamāsi. taṃ sīse paṭimukkaṃ yāva pādapiṭṭhiyā  bhassati, pañcannaṃ hatthīnaṃ balaṃ dhārayamānāva naṃ itthī dhāretuṃ sakkoti.  sā aparabhāge dasabalassa aggupaṭṭhāyikā hutvā taṃ pasādhanaṃ  vissajjetvā navahi koṭīhi bhagavato vihāraṃ kārayamānā karīsamatte  bhūmibhāge pāsādaṃ kāresi. tassa uparibhūmiyaṃ pañca gabbhasatāni  honti, heṭṭhābhūmiyaṃ pañcāti gabbhasahassappaṭimaṇḍito ahosi. sā  ``suddhapāsādova na sobhatī''ti taṃ parivāretvā pañca  dvikūṭagehasatāni, pañca ^a^P2.0297^ea^ cūḷapāsādasatāni, pañca  dīghasālasatāni ca kārāpesi. vihāramaho catūhi māsehi niṭṭhānaṃ  agamāsi.</p>
              <p>[03] mātugāmattabhāve ^a^V2.0193^ea^ ṭhitāya visākhāya viya aññissā buddhasāsane  dhanapariccāgo nāma natthi, purisattabhāve ṭhitassa ca anāthapiṇḍikassa  viya aññassa buddhasāsane dhanapariccāgo nāma natthi. so hi  catupaññāsakoṭiyo vissajjetvā sāvatthiyā dakkhiṇabhāge  anurādhapurassa mahāvihārasadise ṭhāne jetavanamahāvihāraṃ nāma kāresi.  visākhā, sāvatthiyā pācīnabhāge uttamadevīvihārasadise ṭhāne  ^b^pubbārāmaṃ^eb^ nāma kāresi. bhagavā imesaṃ dvinnaṃ kulānaṃ  anukampāya sāvatthiṃ nissāya viharanto imesu dvīsu vihāresu  nibaddhavāsaṃ vasi. ekaṃ antovassaṃ jetavane vasati, ekaṃ pubbārāme,  etasmiṃ pana samaye bhagavā pubbārāme viharati. tena vuttaṃ --  ``pubbārāme migāramātupāsāde''ti.</p>
              <p>[03] ^b^kittāvatā^eb^ ^a^M2.0198^ea^ ^b^nu kho, bhante^eb^ti kittakena nu kho, bhante.  ^b^saṃkhittena taṇhāsaṅkhayavimutto hotī^eb^ti taṇhāsaṅkhaye nibbāne  taṃ ārammaṇaṃ katvā vimuttacittatāya taṇhāsaṅkhayavimutto nāma  saṃkhittena kittāvatā hoti? yāya paṭipattiyā taṇhāsaṅkhayavimutto  hoti, taṃ me khīṇāsavassa bhikkhuno pubbabhāgappaṭipadaṃ saṃkhittena  desethāti pucchati. ^b^accantaniṭṭho^eb^ti khayavayasaṅkhātaṃ antaṃ  atītāti accantā. accantā niṭṭhā assāti ^b^accantaniṭṭho,^eb^  ekantaniṭṭho satataniṭṭhoti attho. accantaṃ yogakkhemīti  ^b^accantayogakkhemī,^eb^ niccayogakkhemīti attho. accantaṃ  brahmacārīti ^b^accantabrahmacārī,^eb^ niccabrahmacārīti attho. accantaṃ  pariyosānamassāti purimanayeneva ^b^accantapariyosāno. seṭṭho  devamanussāna^eb^nti devānañca manussānañca seṭṭho uttamo. evarūpo  bhikkhu kittāvatā hoti, khippametassa saṅkhepeneva paṭipattiṃ  kathethāti bhagavantaṃ yācati. kasmā panesa evaṃ vegāyatīti? kīḷaṃ  anubhavitukāmatāya.</p>
              <p>[03] ayaṃ kira uyyānakīḷaṃ āṇāpetvā catūhi mahārājūhi catūsu  disāsu ārakkhaṃ gāhāpetvā dvīsu devalokesu devasaṅghena parivuto  aḍḍhatiyāhi nāṭakakoṭīhi saddhiṃ erāvaṇaṃ ^a^P2.0298^ea^ āruyha  uyyānadvāre ṭhito imaṃ pañhaṃ sallakkhesi -- ``kittakena nu kho  taṇhāsaṅkhayavimuttassa khīṇāsavassa saṅkhepato  āgamaniyapubbabhāgapaṭipadā hotī''ti. athassa etadahosi --  ``ayaṃ pañho ativiya sassiriko, sacāhaṃ imaṃ pañhaṃ  anuggaṇhitvāva uyyānaṃ pavisissāmi, chadvārikehi ārammaṇehi  nimmathito na puna imaṃ pañhaṃ sallakkhessāmi ^a^V2.0194^ea^, tiṭṭhatu tāva  uyyānakīḷā, satthu santikaṃ gantvā imaṃ pañhaṃ pucchitvā  uggahitapañho uyyāne kīḷissāmī''ti hatthikkhandhe antarahito  bhagavato santike pāturahosi. tepi cattāro mahārājāno ārakkhaṃ  gahetvā ṭhitaṭṭhāneyeva ṭhitā, paricārikadevasaṅghāpi nāṭakānipi  erāvaṇopi nāgarājā tattheva uyyānadvāre aṭṭhāsi, evamesa kīḷaṃ  anubhavitukāmatāya vegāyanto evamāha.</p>
              <p>[03] ^b^sabbe dhammā nālaṃ abhinivesāyā^eb^ti ettha sabbe dhammā  nāma pañcakkhandhā dvādasāyatanāni aṭṭhārasa dhātuyo. te sabbepi  taṇhādiṭṭhivasena abhinivesāya ^a^M2.0199^ea^ nālaṃ na pariyattā na samatthā na  yuttā, kasmā? gahitākārena atiṭṭhanato. te hi niccāti gahitāpi  aniccāva sampajjanti, sukhāti gahitāpi dukkhāva sampajjanti,  attāti gahitāpi anattāva sampajjanti, tasmā nālaṃ abhinivesāya.  ^b^abhijānātī^eb^ti aniccaṃ dukkhaṃ anattāti ñātapariññāya  abhijānāti. ^b^parijānātī^eb^ti tatheva tīraṇapariññāya  parijānāti. ^b^yaṃkiñci vedana^eb^nti antamaso  pañcaviññāṇasampayuttampi yaṃkiñci appamattakampi vedanaṃ anubhavati.  iminā bhagavā sakkassa devānamindassa vedanāvasena nibbattetvā  arūpapariggahaṃ dasseti. sace pana vedanākammaṭṭhānaṃ heṭṭhā na kathitaṃ  bhaveyya, imasmiṃ ṭhāne kathetabbaṃ siyā. heṭṭhā pana kathitaṃ, tasmā  satipaṭṭhāne vuttanayeneva veditabbaṃ. ^b^aniccānupassī^eb^ti ettha  aniccaṃ veditabbaṃ, aniccānupassanā veditabbā, aniccānupassī  veditabbo. tattha ^b^anicca^eb^nti pañcakkhandhā, te hi  uppādavayaṭṭhena aniccā. ^b^aniccānupassanā^eb^ti pañcakkhandhānaṃ  khayato vayato dassanañāṇaṃ. ^b^aniccānupassī^eb^ti tena ñāṇena  samannāgato puggalo ^a^P2.0299^ea^. tasmā ``aniccānupassī  viharatī''ti aniccato anupassanto viharatīti ayamettha attho.</p>
              <p>[03] ^b^virāgānupassī^eb^ti ettha dve virāgā khayavirāgo ca  accantavirāgo ca. tattha saṅkhārānaṃ khayavayato anupassanāpi,  accantavirāgaṃ nibbānaṃ virāgato dassanamaggañāṇampi  ^b^virāgānupassanā^eb^. tadubhayasamāṅgīpuggalo virāgānupassī nāma,  taṃ sandhāya vuttaṃ ``virāgānupassī''ti, virāgato anupassantoti  attho. ^b^nirodhānupassi^eb^mhipi eseva nayo, nirodhopi hi  khayanirodho ca accantanirodho cāti duvidhoyeva.  ^b^paṭinissaggānupassī^eb^ti ettha ^b^paṭinissaggo^eb^ vuccati  vossaggo, so ca pariccāgavossaggo pakkhandanavossaggoti duvidho  hoti ^a^V2.0195^ea^. tattha ^b^pariccāgavossaggo^eb^ti vipassanā, sā hi  tadaṅgavasena kilese ca khandhe ca vossajjati.  ^b^pakkhandanavossaggo^eb^ti maggo, so hi nibbānaṃ ārammaṇaṃ  ārammaṇato pakkhandati. dvīhipi vā kāraṇehi vossaggoyeva,  samucchedavasena khandhānaṃ kilesānañca vossajjanato, nibbānañca  pakkhandanato. tasmā kilese ca khandhe ca pariccajatīti  pariccāgavossaggo, nirodhe nibbānadhātuyā cittaṃ pakkhandatīti  pakkhandanavossaggoti ubhayampetaṃ magge sameti.  tadubhayasamaṅgīpuggalo imāya paṭinissaggānupassanāya samannāgatattā  paṭinissaggānupassī nāma hoti. taṃ sandhāya vuttaṃ  ``paṭinissaggānupassī''ti. ^b^na kiñci loke upādiyatī^eb^ti  ^a^M2.0200^ea^ kiñci ekampi saṅkhāragataṃ taṇhāvasena na upādiyati na gaṇhāti  na parāmasati. ^b^anupādiyaṃ na paritassatī^eb^ti aggaṇhanto  taṇhāparitassanāya na paritassati. ^b^paccattaññeva  parinibbāyatī^eb^ti sayameva kilesaparinibbānena parinibbāyati.  ^b^khīṇā jātī^eb^tiādinā panassa paccavekkhaṇāva dassitā. iti  bhagavā sakkassa devānamindassa saṃkhittena khīṇāsavassa  pubbabhāgappaṭipadaṃ pucchito sallahukaṃ katvā saṃkhitteneva khippaṃ kathesi. </p>
              <p>[03] 391^b^.^eb^ ^b^avidūre nisinno hotī^eb^ti anantare  kūṭāgāre nisinno hoti. ^b^abhisameccā^eb^ti ñāṇena  abhisamāgantvā, jānitvāti attho. idaṃ vuttaṃ hoti -- kiṃ nu kho  esa jānitvā anumodi, udāhu ^a^P2.0300^ea^ ajānitvā vāti.  kasmā panassa evamahosīti? thero kira na bhagavato  pañhavissajjanasaddaṃ assosi, sakkassa pana devarañño, ``evametaṃ  bhagavā evametaṃ sugatā''ti anumodanasaddaṃ assosi. sakko kira  devarājā mahatā saddena anumodi. atha kasmā na bhagavato saddaṃ  assosīti? yathāparisaviññāpakattā. buddhānañhi dhammaṃ kathentānaṃ  ekābaddhāya cakkavāḷapariyantāyapi parisāya saddo suyyati, pariyantaṃ  pana muñcitvā aṅgulimattampi bahiddhā na niccharati. kasmā?  evarūpā madhurakathā mā niratthakā agamāsīti. tadā bhagavā  migāramātupāsāde sattaratanamaye kūṭāgāre sirigabbhamhi nisinno  hoti, tassa dakkhiṇapasse sāriputtattherassa vasanakūṭāgāraṃ, vāmapasse  mahāmoggallānassa, antare chiddavivarokāso natthi, tasmā thero na  bhagavato saddaṃ assosi, sakkasseva assosīti.</p>
              <p>[03] ^b^pañcahi^eb^ ^a^V2.0196^ea^ ^b^tūriyasatehī^eb^ti pañcaṅgikānaṃ tūriyānaṃ pañcahi  satehi. pañcaṅgikaṃ tūriyaṃ nāma ātataṃ vitataṃ ātatavitataṃ susiraṃ  ghananti imehi pañcahi aṅgehi samannāgataṃ. tattha ^b^ātataṃ^eb^ nāma  cammapariyonaddhesu bheriādīsu ekatalatūriyaṃ. ^b^vitataṃ^eb^ nāma  ubhayatalaṃ. ^b^ātatavitataṃ^eb^ nāma tantibaddhapaṇavādi.  ^b^susiraṃ^eb^ vaṃsādi. ^b^ghanaṃ^eb^ sammādi. ^b^samappito^eb^ti  upagato. ^b^samaṅgībhūto^eb^ti tasseva vevacanaṃ. ^b^paricāretī^eb^ti  taṃ sampattiṃ anubhavanto tato tato indriyāni cāreti. idaṃ vuttaṃ  hoti -- parivāretvā vajjamānehi pañcahi tūriyasatehi samannāgato  hutvā dibbasampattiṃ ^a^M2.0201^ea^ anubhavatī. ^b^paṭipaṇāmetvā^eb^ti apanetvā,  nissaddāni kārāpetvāti attho. yatheva hi idāni saddhā rājāno  garubhāvaniyaṃ bhikkhuṃ disvā -- ``asuko nāma ayyo āgacchati,  mā, tātā, gāyatha, mā vādetha, mā naccathā''ti nāṭakāni  paṭivinenti, sakkopi theraṃ disvā evamakāsi. ^b^cirassaṃ kho,  mārisa moggallāna, imaṃ pariyāyamakāsī^eb^ti evarūpaṃ loke pakatiyā  piyasamudāhāravacanaṃ hoti, lokiyā hi cirassaṃ āgatampi  anāgatapubbampi manāpajātiyaṃ āgataṃ disvā, -- ``kuto bhavaṃ  āgato, cirassaṃ bhavaṃ ^a^P2.0301^ea^ āgato, kathaṃ te  idhāgamanamaggo ñāto maggamūḷhosī''tiādīni vadanti. ayaṃ pana  āgatapubbattāyeva evamāha. thero hi kālena kālaṃ devacārikaṃ  gacchatiyeva. tattha ^b^pariyāyamakāsī^eb^ti vāramakāsi.  ^b^yadidaṃ idhāgamanāyā^eb^ti yo ayaṃ idhāgamanāya vāro, taṃ, bhante,  cirassamakāsīti vuttaṃ hoti. ^b^idamāsanaṃ paññatta^eb^nti yojanikaṃ  maṇipallaṅkaṃ paññapāpetvā evamāha. </p>
              <p>[03] 392^b^.^eb^ ^b^bahukiccā bahukaraṇīyā^eb^ti ettha yesaṃ bahūni  kiccāni, te bahukiccā. ^b^bahukaraṇīyā^eb^ti tasseva vevacanaṃ.  ^b^appeva sakena karaṇīyenā^eb^ti sakaraṇīyameva appaṃ mandaṃ, na bahu,  devānaṃ karaṇīyaṃ pana bahu, pathavito paṭṭhāya hi kapparukkhamātugāmādīnaṃ  atthāya aṭṭā sakkassa santike chijjanti, tasmā niyamento āha --  ^b^apica devānaṃyeva tāvatiṃsānaṃ karaṇīyenā^eb^ti. devānañhi dhītā  ca puttā ca aṅke nibbattanti, pādaparicārikā itthiyo sayane  nibbattanti, tāsaṃ maṇḍanapasādhanakārikā devadhītā sayanaṃ parivāretvā  nibbattanti, veyyāvaccakarā antovimāne nibbattanti, etesaṃ atthāya  aṭṭakaraṇaṃ natthi. ye pana sīmantare nibbattanti, te ``mama santakā  tava santakā''ti nicchetuṃ asakkontā aṭṭaṃ karonti, sakkaṃ devarājānaṃ  pucchanti, so yassa vimānaṃ āsannataraṃ, tassa santakoti vadati.  sace dvepi samaṭṭhāne ^a^V2.0197^ea^ honti, yassa vimānaṃ olokento ṭhito, tassa  santakoti vadati. sace ekampi na oloketi, taṃ ubhinnaṃ  kalahupacchedanatthaṃ attano santakaṃ karoti. taṃ sandhāya, ``devānaṃyeva  tāvatiṃsānaṃ karaṇīyenā''ti āha. apicassa evarūpaṃ kīḷākiccampi  karaṇīyameva.</p>
              <p>[03] ^b^yaṃ^eb^ ^a^M2.0202^ea^ ^b^no khippameva antaradhāyatī^eb^ti yaṃ amhākaṃ sīghameva  andhakāre rūpagataṃ viya na dissati. iminā -- ``ahaṃ, bhante, taṃ  pañhavissajjanaṃ na sallakkhemī''ti dīpeti. thero -- ``kasmā nu  kho ayaṃ yakkho asallakkhaṇabhāvaṃ dīpeti, passena pariharatī''ti  āvajjanto -- ``devā nāma mahāmūḷhā honti. chadvārikehi  ārammaṇehi nimmathīyamānā attano bhuttābhuttabhāvampi pītāpītabhāvampi  na jānanti, idha katamettha pamussantī''ti aññāsi. keci ^a^P2.0302^ea^  panāhu -- ``thero etassa garu bhāvaniyo, tasmā `idāneva  loke aggapuggalassa santike pañhaṃ uggahetvā āgato, idāneva  nāṭakānaṃ antaraṃ paviṭṭhoti evaṃ maṃ thero tajjeyyā'ti bhayena  evamāhā''ti. etaṃ pana kohaññaṃ nāma hoti, na ariyasāvakassa  evarūpaṃ kohaññaṃ nāma hoti, tasmā mūḷhabhāveneva na sallakkhesīti  veditabbaṃ. upari kasmā sallakkhesīti? thero tassa  somanassasaṃvegaṃ janayitvā tamaṃ nīhari, tasmā sallakkhesīti.</p>
              <p>[03] idāni sakko pubbe attano evaṃ bhūtakāraṇaṃ therassa ārocetuṃ  ^b^bhūtapubba^eb^ntiādimāha. tattha ^b^samupabyūḷho^eb^ti sannipatito  rāsibhūto. ^b^asurā parājiniṃsū^eb^ti asurā parājayaṃ pāpuṇiṃsu.  kadā panete parājitāti? sakkassa nibbattakāle. sakko kira  anantare attabhāve magadharaṭṭhe macalagāme ^b^magho^eb^ nāma māṇavo  ahosi, paṇḍito byatto, bodhisattacariyā viyassa cariyā ahosi.  so tettiṃsa purise gahetvā kalyāṇamakāsi. ekadivasaṃ attanova  paññāya upaparikkhitvā gāmamajjhe mahājanassa sannipatitaṭṭhāne kacavaraṃ  ubhayato apabbahitvā taṃ ṭhānaṃ atiramaṇīyamakāsi, puna tattheva maṇḍapaṃ  kāresi, puna gacchante kāle sālaṃ kāresi. gāmato ca  nikkhamitvā gāvutampi aḍḍhayojanampi tigāvutampi yojanampi  vicaritvā tehi sahāyehi saddhiṃ visamaṃ samaṃ akāsi. te sabbepi  ekacchandā tattha tattha setuyuttaṭṭhānesu setuṃ,  maṇḍapasālāpokkharaṇīmālāgaccharopanādīnaṃ yuttaṭṭhānesu maṇḍapādīni  karontā bahuṃ puññamakaṃsu ^a^V2.0198^ea^. magho satta vatapadāni pūretvā kāyassa  bhedā saddhiṃ sahāyehi tāvatiṃsabhavane nibbatti.</p>
              <p>[03] tasmiṃ ^a^M2.0203^ea^ kāle asuragaṇā tāvatiṃsadevaloke paṭivasanti. sabbe  te devānaṃ samānāyukā samānavaṇṇā ca honti, te sakkaṃ saparisaṃ  disvā adhunā nibbattā navakadevaputtā āgatāti mahāpānaṃ sajjayiṃsu.  sakko devaputtānaṃ saññaṃ ^a^P2.0303^ea^ adāsi -- ``amhehi  kusalaṃ karontehi na parehi saddhiṃ sādhāraṇaṃ kataṃ, tumhe gaṇḍapānaṃ mā  pivittha pītamattameva karothā''ti. te tathā akaṃsu. bālāsurā  gaṇḍapānaṃ pivitvā mattā niddaṃ okkamiṃsu. sakko devānaṃ saññaṃ datvā  te pādesu gāhāpetvā sinerupāde khipāpesi, sinerussa heṭṭhimatale  ^b^asurabhavanaṃ^eb^ nāma atthi, tāvatiṃsadevalokappamāṇameva. tattha  asurā vasanti. tesampi ^b^cittapāṭali^eb^ nāma rukkho atthi.  te tassa pupphanakāle jānanti -- ``nāyaṃ tāvatiṃsā, sakkena vañcitā  maya''nti. te gaṇhatha nanti vatvā sineruṃ pariharamānā deve vuṭṭhe  vammikapādato vammikamakkhikā viya abhiruhiṃsu. tattha kālena  devā jinanti, kālena asurā. yadā devānaṃ jayo hoti, asure  yāva samuddapiṭṭhā anubandhanti. yadā asurānaṃ jayo hoti, deve yāva  vedikapādā anubandhanti. tasmiṃ pana saṅgāme devānaṃ jayo ahosi,  devā asure yāva samuddapiṭṭhā anubandhiṃsu. sakko asure palāpetvā  pañcasu ṭhānesu ārakkhaṃ ṭhapesi. evaṃ ārakkhaṃ datvā vedikapāde  vajirahatthā indapaṭimāyo ṭhapesi. asurā kālena kālaṃ uṭṭhahitvā  tā paṭimāyo disvā, ``sakko appamatto tiṭṭhatī''ti tatova  nivattanti. ^b^tato paṭinivattitvā^eb^ti vijitaṭṭhānato nivattitvā.  ^b^paricārikāyo^eb^ti mālāgandhādikammakārikāyo. </p>
              <p>[03] 393^b^.^eb^ ^b^vessavaṇo ca mahārājā^eb^ti so kira  sakkassa vallabho, balavavissāsiko, tasmā sakkena saddhiṃ agamāsi.  ^b^purakkhatvā^eb^ti purato katvā. ^b^pavisiṃsū^eb^ti pavisitvā pana  upaḍḍhapihitāni dvārāni katvā olokayamānā aṭṭhaṃsu. ^b^idampi,  mārisa moggallāna, passa vejayantassa pāsādassa rāmaṇeyyaka^eb^nti,  mārisa moggallāna, idampi vejayantassa pāsādassa rāmaṇeyyakaṃ passa,  suvaṇṇatthambhe passa, rajatatthambhe maṇitthambhe pavāḷatthambhe  lohitaṅgatthambhe masāragallatthambhe muttatthambhe sattaratanatthambhe, tesaṃyeva  suvaṇṇādimaye ghaṭake vāḷarūpakāni ca passāti ^a^M2.0204^ea^ evaṃ thambhapantiyo  ādiṃ katvā rāmaṇeyyakaṃ dassento evamāha. ^b^yathā taṃ  pubbekatapuññassā^eb^ti ^a^V2.0199^ea^ yathā pubbe katapuññassa upabhogaṭṭhānena  sobhitabbaṃ, evamevaṃ sobhatīti attho. ^b^atibāḷhaṃ^eb^ ^a^P2.0304^ea^  ^b^kho ayaṃ yakkho pamatto viharatī^eb^ti attano pāsāde  nāṭakaparivārena sampattiyā vasena ativiya matto.</p>
              <p>[03] ^b^iddhābhisaṅkhāraṃ abhisaṅkhāsī^eb^ti iddhimakāsi.  āpokasiṇaṃ samāpajjitvā pāsādapatiṭṭhitokāsaṃ udakaṃ hotūti iddhiṃ  adhiṭṭhāya pāsādakaṇṇike pādaṅguṭṭhakena pahari. so pāsādo yathā  nāma udakapiṭṭhe ṭhapitapattaṃ mukhavaṭṭiyaṃ aṅguliyā pahaṭaṃ aparāparaṃ  kampati calati na santiṭṭhati. evamevaṃ saṃkampi sampakampi  sampavedhi, thambhapiṭṭhasaṅghāṭakaṇṇikagopānasiādīni karakarāti saddaṃ  muñcantāni patituṃ viya āraddhāni. tena vuttaṃ -- ``saṅkampesi  sampakampesi sampavedhesī''ti. ^b^acchariyabbhutacittajātā^eb^ti aho  acchariyaṃ, aho abbhutanti evaṃ sañjātācchariyābbhutā ceva  sañjātatuṭṭhino ca ahesuṃ uppannabalavasomanassā. ^b^saṃvigga^eb^nti  ubbiggaṃ. ^b^lomahaṭṭhajāta^eb^nti jātalomahaṃsaṃ, kañcanabhittiyaṃ  ṭhapitamaṇināgadantehi viya uddhaggehi lomehi ākiṇṇasarīranti  attho. lomahaṃso ca nāmesa somanassenapi hoti domanassenapi,  idha pana somanassena jāto. thero hi sakkassa somanassavegena  saṃvejetuṃ taṃ pāṭihāriyamakāsi. tasmā somanassavegena  saṃviggalomahaṭṭhaṃ viditvāti attho. </p>
              <p>[03] 394^b^.^eb^ ^b^idhāhaṃ, mārisā^eb^ti idānissa yasmā therena  somanassasaṃvegaṃ janayitvā tamaṃ vinoditaṃ, tasmā sallakkhetvā evamāha.  ^b^eso nu te, mārisa, so bhagavā satthā^eb^ti, mārisa, tvaṃ  kuhiṃ gatosīti vutte mayhaṃ satthu santikanti vadesi, imasmiṃ  devaloke ekapādakena viya tiṭṭhasi, yaṃ tvaṃ evaṃ vadesi, eso nu te,  mārisa, so bhagavā satthāti pucchiṃsu. ^b^sabrahmacārī me eso^eb^ti  ettha kiñcāpi thero anagāriyo abhinīhārasampanno aggasāvako,  sakko agāriyo, maggabrahmacariyavasena panete sabrahmacārino honti,  tasmā evamāha. ^b^aho^eb^ ^a^M2.0205^ea^ ^b^nūna te so bhagavā satthā^eb^ti sabrahmacārī  tāva te evaṃmahiddhiko, so pana te bhagavā satthā aho nūna  mahiddhikoti satthu iddhipāṭihāriyadassane jātābhilāpā hutvā  evamāhaṃsu. </p>
              <p>[03] 395^b^.^eb^ ^b^ñātaññatarassā^eb^ti ^a^V2.0200^ea^ paññātaññatarassa, sakko  hi paññātānaṃ aññataro. sesaṃ sabbattha pākaṭameva, desanaṃ pana  bhagavā yathānusandhināva niṭṭhāpesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷataṇhāsaṅkhayasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. mahātaṇhāsaṅkhayasuttavaṇṇanā </h3n>
            <h4>
              <h4n> </h4n>
              <p>[03] 396^b^.^eb^ ^b^evaṃ^eb^ ^a^V2.0201^ea^ ^a^P2.0305^ea^ ^b^me suta^eb^nti  mahātaṇhāsaṅkhayasuttaṃ. tattha ^b^diṭṭhigata^eb^nti alagaddūpamasutte  laddhimattaṃ diṭṭhigatanti vuttaṃ, idha sassatadiṭṭhi. so ca bhikkhu  bahussuto, ayaṃ appassuto, jātakabhāṇako bhagavantaṃ jātakaṃ kathetvā,  ``ahaṃ, bhikkhave, tena samayena vessantaro ahosiṃ, mahosadho,  vidhurapaṇḍito, senakapaṇḍito, mahājanako rājā ahosi''nti  samodhānentaṃ suṇāti. athassa etadahosi -- ``ime  rūpavedanāsaññāsaṅkhārā tattha tattheva nirujjhanti, viññāṇaṃ pana  idhalokato paralokaṃ, paralokato imaṃ lokaṃ sandhāvati saṃsaratī''ti  sassatadassanaṃ uppannaṃ. tenāha -- ``tadevidaṃ viññāṇaṃ sandhāvati  saṃsarati anañña''nti.</p>
              <p>[03] sammāsambuddhena pana, ``viññāṇaṃ paccayasambhavaṃ, sati paccaye  uppajjati, vinā paccayaṃ natthi viññāṇassa sambhavo''ti vuttaṃ.  tasmā ayaṃ bhikkhu buddhena akathitaṃ katheti, jinacakke pahāraṃ deti,  vesārajjañāṇaṃ paṭibāhati, sotukāmaṃ janaṃ visaṃvādeti, ariyapathe  tiriyaṃ nipatitvā mahājanassa ahitāya dukkhāya paṭipanno. yathā  nāma rañño rajje mahācoro uppajjamāno mahājanassa ahitāya  dukkhāya uppajjati, evaṃ jinasāsane coro ^a^M2.0206^ea^ hutvā mahājanassa  ahitāya dukkhāya uppannoti veditabbo. ^b^sambahulā bhikkhū^eb^ti  janapadavāsino piṇḍapātikabhikkhū. ^b^tenupasaṅkamiṃsū^eb^ti ayaṃ  parisaṃ labhitvā sāsanampi antaradhāpeyya, yāva pakkhaṃ na labhati,  tāvadeva naṃ diṭṭhigatā vivecemāti sutasutaṭṭhānatoyeva aṭṭhatvā  anisīditvā upasaṅkamiṃsu. </p>
              <p>[03] 398^b^.^eb^ ^b^katamaṃ taṃ sāti viññāṇa^eb^nti sāti yaṃ tvaṃ  viññāṇaṃ sandhāya vadesi, katamaṃ taṃ viññāṇanti? ^b^yvāyaṃ, bhante,  vado vedeyyo tatra tatra kalyāṇapāpakānaṃ kammānaṃ vipākaṃ  paṭisaṃvedetī^eb^ti, bhante, yo ayaṃ vadati vedayati, yo cāyaṃ tahiṃ  tahiṃ kusalākusalakammānaṃ vipākaṃ paccanubhoti. idaṃ, bhante,  viññāṇaṃ, yamahaṃ sandhāya vademīti ^a^P2.0306^ea^. ^b^kassa  nu kho nāmā^eb^ti ^a^V2.0202^ea^ kassa khattiyassa vā brāhmaṇassa vā  vessasuddagahaṭṭhapabbajitadevamanussānaṃ vā aññatarassa. </p>
              <p>[03] 399^b^.^eb^ ^b^atha kho bhagavā bhikkhū āmantesī^eb^ti  kasmā āmantesi? sātissa kira evaṃ ahosi -- ``satthā maṃ  `moghapuriso'ti vadati, na ca moghapurisoti vuttamatteneva maggaphalānaṃ  upanissayo na hoti. upasenampi hi vaṅgantaputtaṃ, `atilahuṃ kho  tvaṃ moghapurisa bāhullāya āvatto'ti (mahāva0 75) bhagavā  moghapurisavādena ovadi. thero aparabhāge ghaṭento vāyamanto cha  abhiññā sacchākāsi. ahampi tathārūpaṃ vīriyaṃ paggaṇhitvā  maggaphalāni nibbattessāmī''ti. athassa bhagavā chinnapaccayo ayaṃ  sāsane aviruḷhadhammoti dassento bhikkhū āmantesi.  ^b^usmīkato^eb^tiādi heṭṭhā vuttādhippāyameva. ^b^atha kho  bhagavā^eb^ti ayampi pāṭiyekko anusandhi. sātissa kira etadahosi  -- ``bhagavā mayhaṃ maggaphalānaṃ upanissayo natthīti vadati, kiṃ  sakkā upanissaye asati kātuṃ? na hi tathāgatā saupanissayasseva  dhammaṃ desenti, yassa kassaci desentiyeva. ahaṃ buddhassa santikā  sugatovādaṃ labhitvā saggasampattūpagaṃ kusalaṃ karissāmī''ti. athassa  bhagavā, ``nāhaṃ, moghapurisa, tuyhaṃ ovādaṃ vā anusāsaniṃ vā  demī''ti sugatovādaṃ paṭippassambhento imaṃ desanaṃ ārabhi. tassattho  heṭṭhā vuttanayeneva veditabbo. idāni parisāya ^a^M2.0207^ea^ laddhiṃ sodhento,  ``idhāhaṃ bhikkhū paṭipucchissāmī''tiādimāha. taṃ sabbampi heṭṭhā  vuttanayeneva veditabbaṃ. </p>
              <p>[03] 400^b^.^eb^ idāni viññāṇassa sappaccayabhāvaṃ dassetuṃ ^b^yaṃ  yadeva, bhikkhave^eb^tiādimāha. tattha ^b^manañca paṭicca dhamme  cā^eb^ti sahāvajjanena bhavaṅgamanañca tebhūmakadhamme ca paṭicca.  ^b^kaṭṭhañca paṭiccā^eb^tiādi opammanidassanatthaṃ vuttaṃ. tena kiṃ  dīpeti? dvārasaṅkantiyā abhāvaṃ. yathā hi kaṭṭhaṃ paṭicca jalamāno  aggi upādānapaccaye satiyeva jalati, tasmiṃ asati paccayavekallena  tattheva ^a^P2.0307^ea^ vūpasammati, na sakalikādīni saṅkamitvā  sakalikaggītiādisaṅkhyaṃ gacchati, evameva cakkhuñca paṭicca rūpe  ca uppannaṃ viññāṇaṃ tasmiṃ dvāre cakkhurūpāalokamanasikārasaṅkhāte  paccayamhi satiyeva uppajjati, tasmiṃ asati paccayavekallena tattheva  nirujjhati, na sotādīni saṅkamitvā sotaviññāṇantiādisaṅkhyaṃ  gacchati ^a^V2.0203^ea^. esa nayo sabbavāresu. iti bhagavā nāhaṃ viññāṇappavatte  dvārasaṅkantimattampi vadāmi, ayaṃ pana sāti moghapuriso bhavasaṅkantiṃ  vadatīti sātiṃ niggahesi. </p>
              <p>[03] 401^b^.^eb^ evaṃ viññāṇassa sappaccayabhāvaṃ dassetvā idāni  pana pañcannampi khandhānaṃ sappaccayabhāvaṃ dassento,  ^b^bhūtamida^eb^ntiādimāha. tattha ^b^bhūtamida^eb^nti idaṃ  khandhapañcakaṃ jātaṃ bhūtaṃ nibbattaṃ, tumhepi taṃ bhūtamidanti, bhikkhave,  passathāti. ^b^tadāhārasambhava^eb^nti taṃ panetaṃ khandhapañcakaṃ  āhārasambhavaṃ paccayasambhavaṃ, sati paccaye uppajjati evaṃ passathāti  pucchati. ^b^tadāhāranirodhā^eb^ti tassa paccayassa nirodhā.  ^b^bhūtamidaṃ nossū^eb^ti bhūtaṃ nu kho idaṃ, na nu kho bhūtanti.  ^b^tadāhārasambhavaṃ nossū^eb^ti taṃ bhūtaṃ khandhapañcakaṃ paccayasambhavaṃ nu  kho, na nu khoti. ^b^tadāhāranirodhā^eb^ti tassa paccayassa  nirodhā. ^b^nirodhadhammaṃ nossū^eb^ti taṃ dhammaṃ nirodhadhammaṃ nu kho,  na nu khoti. ^b^sammappaññāya passato^eb^ti idaṃ khandhapañcakaṃ jātaṃ  bhūtaṃ nibbattanti yāthāvasarasalakkhaṇato vipassanāpaññāya sammā  passantassa. ^b^paññāya sudiṭṭha^eb^nti vuttanayeneva vipassanāpaññāya  suṭṭhu diṭṭhaṃ. evaṃ ye ye taṃ pucchaṃ sallakkhesuṃ, tesaṃ tesaṃ paṭiññaṃ  gaṇhanto pañcannaṃ khandhānaṃ sappaccayabhāvaṃ dasseti.</p>
              <p>[03] idāni yāya paññāya tehi taṃ sappaccayaṃ sanirodhaṃ khandhapañcakaṃ  sudiṭṭhaṃ, tattha nittaṇhabhāvaṃ pucchanto ^b^imaṃ ce tumhe^eb^tiādimāha.  tattha ^b^diṭṭhi^eb^nti vipassanāsammādiṭṭhiṃ ^a^M2.0208^ea^. sabhāvadassanena  ^b^parisuddhaṃ^eb^. paccayadassanena ^b^pariyodātaṃ. allīyethā^eb^ti  taṇhādiṭṭhīhi allīyitvā vihareyyātha. ^b^kelāyethā^eb^ti  taṇhādiṭṭhīhi kīḷamānā vihareyyātha ^a^P2.0308^ea^.  ^b^dhanāyethā^eb^ti dhanaṃ viya icchantā gedhaṃ āpajjeyyātha.  ^b^mamāyethā^eb^ti taṇhādiṭṭhīhi mamattaṃ uppādeyyātha.  ^b^nittharaṇatthāya no gahaṇatthāyā^eb^ti yo so mayā  caturoghanittharaṇatthāya kullūpamo dhammo desito, no nikantivasena  gahaṇatthāya. api nu taṃ tumhe ājāneyyāthāti. vipariyāyena  sukkapakkho veditabbo. </p>
              <p>[03] 402^b^.^eb^ idāni tesaṃ khandhānaṃ paccayaṃ dassento,  ^b^cattārome, bhikkhave, āhārā^eb^tiādimāha, tampi vuttatthameva.  yathā pana eko imaṃ jānāsīti vutto, ``na kevalaṃ imaṃ,  mātarampissa jānāmi, mātu mātarampī''ti evaṃ paveṇivasena jānanto  suṭṭhu jānāti nāma. evamevaṃ bhagavā na kevalaṃ khandhamattameva  jānāti, khandhānaṃ paccayampi tesampi paccayānaṃ ^a^V2.0204^ea^ paccayanti evaṃ  sabbapaccayaparamparaṃ jānāti. so taṃ, buddhabalaṃ dīpento idāni  paccayaparamparaṃ dassetuṃ, ^b^ime ca, bhikkhave, cattāro  āhārā^eb^tiādimāha. taṃ vuttatthameva. ^b^iti kho, bhikkhave,  avijjāpaccayā saṅkhārā...pe0... dukkhakkhandhassa samudayo  hotī^eb^ti ettha pana paṭiccasamuppādakathā vitthāretabbā bhaveyya, sā  ^b^visuddhimagge^eb^ vitthāritāva. </p>
              <p>[03] 404^b^.^eb^ ^b^imasmiṃ sati idaṃ hotī^eb^ti imasmiṃ  avijjādike paccaye sati idaṃ saṅkhārādikaṃ phalaṃ hoti.  ^b^imassuppādā idaṃ uppajjatī^eb^ti imassa avijjādikassa paccayassa  uppādā idaṃ saṅkhārādikaṃ phalaṃ uppajjati, tenevāha -- ``yadidaṃ  avijjāpaccayā saṅkhārā...pe0... samudayo hotī''ti. evaṃ vaṭṭaṃ  dassetvā idāni vivaṭṭaṃ dassento, ^b^avijjāya tveva  asesavirāganirodhā^eb^tiādimāha. tattha ^b^avijjāya tvevā^eb^ti  avijjāya eva tu. ^b^asesavirāganirodhā^eb^ti virāgasaṅkhātena  maggena asesanirodhā anuppādanirodhā. ^b^saṅkhāranirodho^eb^ti  saṅkhārānaṃ anuppādanirodho hoti, evaṃ niruddhānaṃ pana saṅkhārānaṃ  nirodhā viññāṇanirodho hoti, viññāṇādīnañca nirodhā  nāmarūpādīni niruddhāniyeva hontīti dassetuṃ ^b^saṅkhāranirodhā  viññāṇanirodho^eb^tiādiṃ vatvā ^b^evametassa kevalassa  dukkhakkhandhassa nirodho^eb^ ^a^M2.0209^ea^ ^b^hotī^eb^ti vuttaṃ. tattha ^b^kevalassā^eb^ti  sakalassa, suddhassa vā, sattavirahitassāti attho.  ^b^dukkhakkhandhassā^eb^ti ^a^P2.0309^ea^ dukkharāsissa.  ^b^nirodho hotī^eb^ti anuppādo hoti. </p>
              <p>[03] 406^b^.^eb^ ^b^imasmiṃ asatī^eb^tiādi vuttapaṭipakkhanayena  veditabbaṃ. </p>
              <p>[03] 407^b^.^eb^ evaṃ vaṭṭavivaṭṭaṃ kathetvā idāni imaṃ  dvādasaṅgapaccayavaṭṭaṃ saha vipassanāya maggena jānantassa yā paṭidhāvanā  pahīyati, tassā abhāvaṃ pucchanto ^b^api nu tumhe,  bhikkhave^eb^tiādimāha. tattha ^b^evaṃ jānantā^eb^ti evaṃ  sahavipassanāya maggena jānantā. ^b^evaṃ passantā^eb^ti tasseva  vevacanaṃ. ^b^pubbanta^eb^nti purimakoṭṭhāsaṃ,  atītakhandhadhātuāyatanānīti attho. ^b^paṭidhāveyyāthā^eb^ti  taṇhādiṭṭhivasena paṭidhāveyyātha. sesaṃ sabbāsavasutte vitthāritameva.</p>
              <p>[03] idāni nesaṃ tattha niccalabhāvaṃ pucchanto, ^b^api nu tumhe,  bhikkhave, evaṃ jānantā evaṃ passantā evaṃ vadeyyātha, satthā no  garū^eb^tiādimāha. tattha ^b^garū^eb^ti bhāriko akāmā  anuvattitabbo ^a^V2.0205^ea^. ^b^samaṇo^eb^ti buddhasamaṇo. ^b^aññaṃ satthāraṃ  uddiseyyāthā^eb^ti ayaṃ satthā amhākaṃ kiccaṃ sādhetuṃ na sakkotīti  api nu evaṃsaññino hutvā aññaṃ bāhirakaṃ satthāraṃ uddiseyyātha.  ^b^puthusamaṇabrāhmaṇāna^eb^nti evaṃsaññino hutvā puthūnaṃ titthiyasamaṇānaṃ  ceva brāhmaṇānañca. ^b^vatakotūhalamaṅgalānī^eb^ti vatasamādānāni ca  diṭṭhikutūhalāni ca diṭṭhasutamutamaṅgalāni ca. ^b^tāni sārato  paccāgaccheyyāthā^eb^ti etāni sāranti evaṃsaññino hutvā  paṭiāgaccheyyātha. evaṃ nissaṭṭhāni ca puna gaṇheyyāthāti attho.  ^b^sāmaṃ ñāta^eb^nti sayaṃ ñāṇena ñātaṃ. ^b^sāmaṃ diṭṭha^eb^nti sayaṃ  paññācakkhunā diṭṭhaṃ. ^b^sāmaṃ vidita^eb^nti sayaṃ vibhāvitaṃ pākaṭaṃ  kataṃ. ^b^upanītā kho me tumhe^eb^ti mayā, bhikkhave, tumhe iminā  sandiṭṭhikādisabhāvena dhammena nibbānaṃ upanītā, pāpitāti attho.  ^b^sandiṭṭhiko^eb^tiādīnamattho ^b^visuddhimagge^eb^ vitthārito.  ^b^idametaṃ paṭicca vutta^eb^nti etaṃ vacanamidaṃ tumhehi sāmaṃ  ñātādibhāvaṃ paṭicca vuttaṃ. </p>
              <p>[03] 408^b^.^eb^ ^b^tiṇṇaṃ kho pana, bhikkhave^eb^ti kasmā  ārabhi? nanu heṭṭhā vaṭṭavivaṭṭavasena desanā matthakaṃ pāpitāti? āma  pāpitā. ayaṃ pana pāṭiekko anusandhi ^a^M2.0210^ea^, ``ayañhi lokasannivāso  paṭisandhisammūḷho, tassa sammohaṭṭhānaṃ ^a^P2.0310^ea^ viddhaṃsetvā  pākaṭaṃ karissāmī''ti imaṃ desanaṃ ārabhi. apica vaṭṭamūlaṃ avijjā,  vivaṭṭamūlaṃ buddhuppādo, iti vaṭṭamūlaṃ avijjaṃ vivaṭṭamūlañca buddhuppādaṃ  dassetvāpi, ``puna ekavāraṃ vaṭṭavivaṭṭavasena desanaṃ matthakaṃ  pāpessāmī''ti imaṃ desanaṃ ārabhi. tattha ^b^sannipātā^eb^ti  samodhānena piṇḍabhāvena. ^b^gabbhassā^eb^ti gabbhe nibbattanakasattassa.  ^b^avakkanti hotī^eb^ti nibbatti hoti. katthaci hi  ^b^gabbho^eb^ti mātukucchi vutto. yathāha -- </p>
              <p>[21] ``yamekarattiṃ paṭhamaṃ, gabbhe vasati māṇavo. </p>
              <p>[22] abbhuṭṭhitova so yāti, sa gacchaṃ na nivattatī''ti..  (jā0 1.15.363).</p>
              <p>[03] katthaci gabbhe nibbattanasatto. yathāha -- ``yathā kho,  panānanda, aññā itthikā nava vā dasa vā māse gabbhaṃ kucchinā  pariharitvā vijāyantī''ti (ma0 ni0 3.205). idha satto  adhippeto, taṃ sandhāya vuttaṃ ``gabbhassa avakkanti hotī''ti.</p>
              <p>[03] ^b^idhā^eb^ti ^a^V2.0206^ea^ imasmiṃ sattaloke. ^b^mātā ca utunī  hotī^eb^ti idaṃ utusamayaṃ sandhāya vuttaṃ. mātugāmassa kira yasmiṃ  okāse dārako nibbattati, tattha mahatī lohitapīḷakā saṇṭhahitvā  bhijjitvā paggharati, vatthu suddhaṃ hoti, suddhe vatthumhi mātāpitūsu  ekavāraṃ sannipatitesu yāva satta divasāni khettameva hoti. tasmiṃ  samaye hatthaggāhaveṇiggāhādinā aṅgaparāmasanenapi dārako  nibbattatiyeva. ^b^gandhabbo^eb^ti tatrūpagasatto. ^b^paccupaṭṭhito  hotī^eb^ti na mātāpitūnaṃ sannipātaṃ olokayamāno samīpe ṭhito  paccupaṭṭhito nāma hoti. kammayantayantito pana eko satto tasmiṃ  okāse nibbattanako hotīti ayamettha adhippāyo.  ^b^saṃsayenā^eb^ti ``arogo nu kho bhavissāmi ahaṃ vā, putto vā  me''ti evaṃ mahantena jīvitasaṃsayena. ^b^lohitañhetaṃ, bhikkhave^eb^ti  tadā kira mātulohitaṃ taṃ ṭhānaṃ sampattaṃ puttasinehena paṇḍaraṃ hoti.  tasmā evamāha. ^b^vaṅkaka^eb^nti gāmadārakānaṃ kīḷanakaṃ  khuddakanaṅgalaṃ. ^b^ghaṭikā^eb^ vuccati dīghadaṇḍena rassadaṇḍakaṃ  paharaṇakīḷā. ^b^mokkhacika^eb^nti samparivattakakīḷā, ākāse vā  daṇḍakaṃ gahetvā bhūmiyaṃ vā sīsaṃ ṭhapetvā heṭṭhupariyabhāvena  parivattanakīḷananti ^a^P2.0311^ea^ vuttaṃ hoti. ^b^ciṅgulakaṃ^eb^  vuccati tālapaṇṇādīhi kataṃ vātappahārena paribbhamanacakkaṃ  ^a^M2.0211^ea^.  ^b^pattāḷhakaṃ^eb^ vuccati paṇṇanāḷikā, tāya vālikādīni minantā  kīḷanti. ^b^rathaka^eb^nti khuddakarathaṃ. ^b^dhanukampi^eb^  khuddakadhanumeva. </p>
              <p>[03] 409^b^.^eb^ ^b^sārajjatī^eb^ti rāgaṃ uppādeti.  ^b^byāpajjatī^eb^ti byāpādaṃ uppādeti. ^b^anupaṭṭhitakāyasatī^eb^ti  kāye sati kāyasati, taṃ anupaṭṭhapetvāti attho.  ^b^parittacetaso^eb^ti akusalacitto. ^b^yatthassa te pāpakā^eb^ti  yassaṃ phalasamāpattiyaṃ ete nirujjhanti, taṃ na jānāti  nādhigacchatīti attho. ^b^anurodhavirodha^eb^nti rāgañceva dosañca.  ^b^abhinandatī^eb^ti taṇhāvasena abhinandati, taṇhāvaseneva aho  sukhantiādīni vadanto abhivadati. ^b^ajjhosāya tiṭṭhatī^eb^ti  taṇhāajjhosānagahaṇena gilitvā pariniṭṭhapetvā gaṇhāti. sukhaṃ vā  adukkhamasukhaṃ vā abhinandatu, dukkhaṃ kathaṃ abhinandatīti? ``ahaṃ  dukkhito mama dukkha''nti gaṇhanto abhinandati nāma.  ^b^uppajjati nandī^eb^ti taṇhā uppajjati. ^b^tadupādāna^eb^nti sāva  taṇhā gahaṇaṭṭhena upādānaṃ nāma. tassa upādānapaccayā bhavo...pe0...  samudayo hotīti, idañhi bhagavatā puna ekavāraṃ dvisandhi tisaṅkhepaṃ  paccayākāravaṭṭaṃ dassitaṃ. </p>
              <p>[03] 410-4^b^.^eb^ idāni ^a^V2.0207^ea^ vivaṭṭaṃ dassetuṃ ^b^idha, bhikkhave,  tathāgato loke uppajjatī^eb^tiādimāha. tattha  ^b^appamāṇacetaso^eb^ti appamāṇaṃ lokuttaraṃ ceto assāti  appamāṇacetaso, maggacittasamaṅgīti attho. ^b^imaṃ kho me tumhe,  bhikkhave, saṃkhittena taṇhāsaṅkhayavimuttiṃ dhārethā^eb^ti, bhikkhave, imaṃ  saṃkhittena desitaṃ mayhaṃ, taṇhāsaṅkhayavimuttidesanaṃ tumhe niccakālaṃ  dhāreyyātha mā pamajjeyyātha. desanā hi ettha vimuttipaṭilābhahetuto  ^b^vimuttī^eb^ti vuttā. ^b^mahātaṇhājālataṇhāsaṅghāṭapaṭimukka^eb^nti  taṇhāva saṃsibbitaṭṭhena mahātaṇhājālaṃ, saṅghaṭitaṭṭhena saṅghāṭanti  vuccati; iti imasmiṃ mahātaṇhājāle taṇhāsaṅghāṭe ca imaṃ sātiṃ  bhikkhuṃ kevaṭṭaputtaṃ paṭimukkaṃ dhāretha. anupaviṭṭho antogadhoti naṃ  dhārethāti attho. sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahātaṇhāsaṅkhayasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. mahāassapurasuttavaṇṇanā </h3n>
            <h4>
              <h4n> </h4n>
              <p>[03] 415^b^.^eb^ ^b^evaṃ^eb^ ^a^V2.0208^ea^ ^a^P2.0312^ea^  ^a^M2.0212^ea^ ^b^me suta^eb^nti  mahāassapurasuttaṃ. tattha ^b^aṅgesū^eb^ti aṅgā nāma jānapadino  rājakumārā, tesaṃ nivāso ekopi janapado ruḷhīsaddena ``aṅgā''ti  vuccati, tasmiṃ aṅgesu janapade. ^b^assapuraṃ nāma aṅgānaṃ  nigamo^eb^ti ^b^assapura^eb^nti nagaranāmena laddhavohāro aṅgānaṃ  janapadassa eko nigamo, taṃ gocaragāmaṃ katvā viharatīti attho.  ^b^bhagavā etadavocā^eb^ti etaṃ ``samaṇā samaṇāti vo, bhikkhave,  jano sañjānātī''tiādivacanamavoca.</p>
              <p>[03] kasmā pana evaṃ avocāti. tasmiṃ kira nigame manussā saddhā  pasannā buddhamāmakā dhammamāmakā saṅghamāmakā,  tadahupabbajitasāmaṇerampi vassasatikattherasadisaṃ katvā pasaṃsanti;  pubbaṇhasamayaṃ bhikkhusaṅghaṃ piṇḍāya pavisantaṃ disvā bījanaṅgalādīni  gahetvā khettaṃ gacchantāpi, pharasuādīni gahetvā araññaṃ pavisantāpi  tāni upakaraṇāni nikkhipitvā bhikkhusaṅghassa nisīdanaṭṭhānaṃ  āsanasālaṃ vā maṇḍapaṃ vā rukkhamūlaṃ vā sammajjitvā āsanāni  paññapetvā arajapānīyaṃ paccupaṭṭhāpetvā bhikkhusaṅghaṃ nisīdāpetvā  yāgukhajjakādīni datvā katabhattakiccaṃ bhikkhusaṅghaṃ uyyojetvā tato  tāni upakaraṇāni ādāya khettaṃ vā araññaṃ vā gantvā attano  kammāni karonti, kammantaṭṭhānepi nesaṃ aññā kathā nāma natthi.  cattāro maggaṭṭhā cattāro phalaṭṭhāti aṭṭha puggalā ariyasaṅgho nāma; te  ``evarūpena sīlena, evarūpena ācārena, evarūpāya paṭipattiyā  samannāgatā lajjino pesalā uḷāraguṇā''ti bhikkhusaṅghasseva vaṇṇaṃ  kathenti. kammantaṭṭhānato āgantvā bhuttasāyamāsā gharadvāre  nisinnāpi, sayanigharaṃ pavisitvā nisinnāpi bhikkhusaṅghasseva vaṇṇaṃ  kathenti. bhagavā tesaṃ manussānaṃ nipaccakāraṃ disvā bhikkhusaṅghaṃ  piṇḍapātāpacāyane niyojetvā etadavoca.</p>
              <p>[03] ^b^ye dhammā samaṇakaraṇā ca brāhmaṇakaraṇā cā^eb^ti ye dhammā  samādāya paripūritā samitapāpasamaṇañca ^a^P2.0313^ea^  bāhitapāpabrāhmaṇañca karontīti attho. ``tīṇimāni, bhikkhave,  samaṇassa samaṇiyāni samaṇakaraṇīyāni ^a^M2.0213^ea^. katamāni tīṇi?  adhisīlasikkhāsamādānaṃ, adhicittasikkhāsamādānaṃ  ^a^V2.0209^ea^,  adhipaññāsikkhāsamādāna''nti (a0 ni0  3.82) ettha pana  samaṇena kattabbadhammā vuttā. tepi ca samaṇakaraṇā hontiyeva. idha  pana hirottappādivasena desanā vitthāritā. ^b^evaṃ no ayaṃ  amhāka^eb^nti ettha ^b^no^eb^ti nipātamattaṃ. evaṃ ayaṃ amhākanti  attho. ^b^mahapphalā mahānisaṃsā^eb^ti ubhayampi atthato ekameva.  ^b^avañjhā^eb^ti amoghā. ^b^saphalā^eb^ti ayaṃ tasseva attho.  yassā hi phalaṃ natthi, sā vañjhā nāma hoti. ^b^saudrayā^eb^ti  savaḍḍhi, idaṃ saphalatāya vevacanaṃ. ^b^evañhi vo, bhikkhave,  sikkhitabba^eb^nti, bhikkhave, evaṃ tumhehi sikkhitabbaṃ. iti bhagavā  iminā ettakena ṭhānena hirottappādīnaṃ dhammānaṃ vaṇṇaṃ kathesi.  kasmā? vacanapathapacchindanatthaṃ. sace hi koci acirapabbajito  bālabhikkhu evaṃ vadeyya -- ``bhagavā hirottappādidhamme samādāya  vattathāti vadati, ko nu kho tesaṃ samādāya vattane ānisaṃso''ti?  tassa vacanapathapacchindanatthaṃ. ayañca ānisaṃso, ime hi dhammā  samādāya paripūritā samitapāpasamaṇaṃ nāma bāhitapāpabrāhmaṇaṃ nāma  karonti, catupaccayalābhaṃ uppādenti, paccayadāyakānaṃ mahapphalataṃ  sampādenti, pabbajjaṃ avañjhaṃ saphalaṃ saudrayaṃ karontīti vaṇṇaṃ abhāsi.  ayamettha saṅkhepo. vitthārato pana vaṇṇakathā satipaṭṭhāne (dī0  ni0 aṭṭha0 2.373; ma0 ni0 aṭṭha0 2.373) vuttanayeneva  veditabbā. </p>
              <p>[03] 416^b^.^eb^ ^b^hirottappenā^eb^ti ``yaṃ hirīyati  hirīyitabbena, ottappati ottappitabbenā''ti (dha0 sa0 1331)  evaṃ vitthāritāya hiriyā ceva ottappena ca. apicettha  ajjhattasamuṭṭhānā ^b^hirī,^eb^ bahiddhāsamuṭṭhānaṃ ^b^ottappaṃ^eb^.  attādhipateyyā hirī, lokādhipateyyaṃ ottappaṃ. lajjāsabhāvasaṇṭhitā  hirī, bhayasabhāvasaṇṭhitaṃ ottappaṃ, vitthārakathā panettha sabbākārena  visuddhimagge vuttā. apica ime dve dhammā lokaṃ pālanato  ^b^lokapāladhammā^eb^ nāmāti kathitā. yathāha -- ``dveme,  bhikkhave, sukkā dhammā lokaṃ pālenti. katame dve? hirī ca  ottappañca ^a^P2.0314^ea^. ime kho, bhikkhave, dve sukkā  dhammā lokaṃ pālenti. ime ca kho, bhikkhave, dve sukkā dhammā  lokaṃ na pāleyyuṃ, nayidha paññāyetha, `mātā'ti vā, `mātucchā'ti  vā, `mātulānī'ti vā, `ācariyabhariyā'ti vā, `garūnaṃ dārā'ti  vā, sambhedaṃ ^a^M2.0214^ea^ loko agamissa, yathā ajeḷakā kukkuṭasūkarā  soṇasiṅgālā''ti (a0 ni0  2.9). imeyeva jātake  ``devadhammā''ti kathitā. yathāha -- </p>
              <p>[21] ``hiriottappasampannā ^a^V2.0210^ea^, sukkadhammasamāhitā. </p>
              <p>[22] santo sappurisā loke, devadhammāti vuccare''ti..  (jā0 1.1.6).</p>
              <p>[03] mahācundattherassa pana kilesasallekhanapaṭipadāti katvā dassitā.  yathāha -- ``pare ahirikā bhavissanti, mayamettha hirimanā  bhavissāmāti sallekho karaṇīyo. pare anottāpī bhavissanti,  mayamettha ottāpī bhavissāmāti sallekho karaṇīyo''ti (ma0 ni0  1.83). imeva mahākassapattherassa ovādūpasampadāti katvā  dassitā. vuttañhetaṃ -- ``tasmā tiha te, kassapa, evaṃ  sikkhitabbaṃ, tibbaṃ me hirottappaṃ paccupaṭṭhitaṃ bhavissati theresu navesu  majjhimesūti. evañhi te, kassapa, sikkhitabba''nti (saṃ0 ni0   2.154). idha panete ^b^samaṇadhammā nāmā^eb^ti dassitā.</p>
              <p>[03] yasmā pana ettāvatā sāmaññattho matthakaṃ patto nāma hoti,  tasmā aparepi samaṇakaraṇadhamme dassetuṃ ^b^siyā kho pana,  bhikkhave, tumhāka^eb^ntiādimāha. tattha ^b^sāmaññattho^eb^ti saṃyuttake  tāva, ``katamañca, bhikkhave, sāmaññaṃ? ayameva ariyo aṭṭhaṅgiko  maggo. seyyathidaṃ, sammādiṭṭhi...pe0... sammāsamādhi, idaṃ vuccati,  bhikkhave, sāmaññaṃ. katamo ca, bhikkhave, sāmaññattho? yo,  bhikkhave, rāgakkhayo dosakkhayo mohakkhayo, ayaṃ vuccati,  bhikkhave, sāmaññattho''ti (saṃ0 ni0  5.36) maggo  ``sāmañña''nti, phalanibbānāni ``sāmaññattho''ti vuttāni.  imasmiṃ pana ṭhāne maggampi phalampi ekato katvā sāmaññattho  kathitoti veditabbo. ^b^ārocayāmī^eb^ti kathemi.  ^b^paṭivedayāmī^eb^ti jānāpemi. </p>
              <p>[03] 417^b^.^eb^ ^b^parisuddho no kāyasamācāro^eb^ti ettha  kāyasamācāro parisuddho aparisuddhoti duvidho. yo hi bhikkhu  pāṇaṃ ^a^P2.0315^ea^ hanati adinnaṃ ādiyati, kāmesu micchā  carati, tassa kāyasamācāro aparisuddho nāma, ayaṃ pana  kammapathavaseneva vārito. yo pana pāṇinā vā leḍḍunā ^a^M2.0215^ea^ vā daṇḍena  vā satthena vā paraṃ potheti viheṭheti, tassa kāyasamācāro ^a^V2.0211^ea^ aparisuddho  nāma, ayampi sikkhāpadabaddheneva paṭikkhitto. imasmiṃ sutte  ubhayampetaṃ akathetvā paramasallekho nāma kathito. yo hi bhikkhu  pānīyaghaṭe vā pānīyaṃ pivantānaṃ, patte vā bhattaṃ bhuñjantānaṃ kākānaṃ  nivāraṇavasena hatthaṃ vā daṇḍaṃ vā leḍḍuṃ vā uggirati, tassa  kāyasamācāro aparisuddho. viparīto parisuddho nāma.  ^b^uttāno^eb^ti uggato pākaṭo. ^b^vivaṭo^eb^ti anāvaṭo  asañchanno. ubhayenāpi parisuddhataṃyeva dīpeti. ^b^na ca  chiddavā^eb^ti sadā ekasadiso antarantare chiddarahito.  ^b^saṃvuto^eb^ti kilesānaṃ dvāra pidahanena pidahito, na  vajjapaṭicchādanatthāya. </p>
              <p>[03] 418^b^.^eb^ ^b^vacīsamācāre^eb^pi yo bhikkhu musā vadati,  pisuṇaṃ katheti, pharusaṃ bhāsati, samphaṃ palapati, tassa vacīsamācāro  aparisuddho nāma. ayaṃ pana kammapathavasena vārito. yo pana  gahapatikāti vā dāsāti vā pessāti vā ādīhi khuṃsento vadati,  tassa vacīsamācāro aparisuddho nāma. ayaṃ pana sikkhāpadabaddheneva  paṭikkhitto. imasmiṃ sutte ubhayampetaṃ akathetvā paramasallekho nāma  kathito. yo hi bhikkhu daharena vā sāmaṇerena vā, ``kacci,  bhante, amhākaṃ upajjhāyaṃ passathā''ti vutte, sambahulā, āvuso,  bhikkhubhikkhuniyo ekasmiṃ padese vicadiṃsu, upajjhāyo te  vikkāyikasākabhaṇḍikaṃ ukkhipitvā gato bhavissatī''tiādinā nayena  hasādhippāyopi evarūpaṃ kathaṃ katheti, tassa vacīsamācāro aparisuddho.  viparīto parisuddho nāma. </p>
              <p>[03] 419^b^.^eb^ ^b^manosamācāre^eb^ yo bhikkhu abhijjhālu  byāpannacitto micchādiṭṭhiko hoti, tassa manosamācāro aparisuddho  nāma. ayaṃ pana kammapathavaseneva vārito. yo pana upanikkhittaṃ  jātarūparajataṃ sādiyati, tassa manosamācāro aparisuddho nāma.  ayampi sikkhāpadabaddheneva paṭikkhitto. imasmiṃ sutte ubhayampetaṃ  akathetvā paramasallekho nāma kathito. yo pana bhikkhu kāmavitakkaṃ  vā byāpādavitakkaṃ ^a^M2.0216^ea^ ^a^P2.0316^ea^ vā vihiṃsāvitakkaṃ vā  vitakketi, tassa manosamācāro aparisuddho. viparīto parisuddho  nāma. </p>
              <p>[03] 420^b^.^eb^ ājīvasmiṃ yo bhikkhu ājīvahetu vejjakammaṃ  pahiṇagamanaṃ gaṇḍaphālanaṃ karoti, arumakkhanaṃ deti, telaṃ pacatīti  ekavīsatianesanāvasena jīvikaṃ kappeti. yo vā pana viññāpetvā  bhuñjati, tassa ājīvo aparisuddho nāma. ayaṃ pana  sikkhāpadabaddheneva paṭikkhitto. imasmiṃ sutte ubhayampetaṃ akathetvā  paramasallekho nāma kathito. yo hi bhikkhu  sappinavanītatelamadhuphāṇitādīni labhitvā, ``sve vā punadivase vā  bhavissatī''ti ^a^V2.0212^ea^ sannidhikārakaṃ paribhuñjati, yo vā pana  nimbaṅkurādīni disvā sāmaṇere vadati -- ``aṃṅkure khādathā''ti,  sāmaṇerā thero khāditukāmoti kappiyaṃ katvā denti, dahare pana  sāmaṇere vā pānīyaṃ pivatha, āvusoti vadati, te thero pānīyaṃ  pivitukāmoti pānīyasaṅkhaṃ dhovitvā denti, tampi paribhuñjantassa  ājīvo aparisuddho nāma hoti. viparīto parisuddho nāma. </p>
              <p>[03] 422^b^.^eb^ ^b^mattaññū^eb^ti pariyesanapaṭiggahaṇaparibhogesu  mattaññū, yuttaññū, pamāṇaññū. </p>
              <p>[03] 423^b^.^eb^ ^b^jāgariyamanuyuttā^eb^ti rattindivaṃ cha koṭṭhāse  katvā ekasmiṃ koṭṭhāse niddāya okāsaṃ datvā pañca koṭṭhāse  jāgariyamhi yuttā payuttā. ^b^sīhaseyya^eb^nti ettha  kāmabhogiseyyā, petaseyyā, sīhaseyyā, tathāgataseyyāti catasso  seyyā. tattha ``yebhuyyena, bhikkhave, kāmabhogī sattā vāmena  passena sentī''ti (a0 ni0  4.246) ayaṃ  ^b^kāmabhogiseyyā,^eb^ tesu hi yebhuyyena dakkhiṇapassena sayāno  nāma natthi.</p>
              <p>[03] ``yebhuyyena, bhikkhave, petā uttānā sentī''ti (a0 ni0   4.246) ayaṃ ^b^petaseyyā,^eb^ petā hi appamaṃsalohitattā  aṭṭhisaṅghātajaṭitā ekena passena sayituṃ na sakkonti, uttānāva  senti.</p>
              <p>[03] ``yebhuyyena ^a^M2.0217^ea^, bhikkhave, sīho migarājā naṅguṭṭhaṃ antarasatthimhi  anupakkhipitvā dakkhiṇena passena setī''ti (a0 ni0   4.246) ayaṃ ^b^sīhaseyyā^eb^. tejussadattā hi sīho  migarājā dve purimapāde ekasmiṃ ṭhāne pacchimapāde ekasmiṃ ṭhapetvā  naṅguṭṭhaṃ antarasatthimhi pakkhipitvā purimapādapacchimapādanaṅguṭṭhānaṃ  ṭhitokāsaṃ sallakkhetvā dvinnaṃ purimapādānaṃ matthake sīsaṃ ṭhapetvā  sayati ^a^P2.0317^ea^. divasampi sayitvā pabujjhamāno na  utrāsanto pabujjhati. sīsaṃ pana ukkhipitvā purimapādānaṃ  ṭhitokāsaṃ sallakkheti. sace kiñci ṭhānaṃ vijahitvā ṭhitaṃ hoti,  ``nayidaṃ tuyhaṃ jātiyā, na sūrabhāvassa ca anurūpa''nti anattamano  hutvā tattheva sayati, na gocarāya pakkamati. avijahitvā ṭhite pana  ``tuyhaṃ jātiyā sūrabhāvassa ca anurūpamida''nti haṭṭhatuṭṭho uṭṭhāya  sīhavijambhitaṃ vijambhitvā kesarabhāraṃ vidhunitvā ^a^V2.0213^ea^ tikkhattuṃ sīhanādaṃ  naditvā gocarāya pakkamati. catutthajjhānaseyyā pana  ^b^tathāgataseyyā^eb^ti vuccati. tāsu idha sīhaseyyā āgatā.  ayañhi tejussadairiyāpathattā uttamaseyyā nāma. ^b^pāde pāda^eb^nti  dakkhiṇapāde vāmapādaṃ. ^b^accādhāyā^eb^ti atiādhāya īsakaṃ  atikkamma ṭhapetvā, gopphakena hi gopphake, jāṇunā vā jāṇumhi  saṅghaṭṭiyamāne abhiṇhaṃ vedanā uppajjati, cittaṃ ekaggaṃ na hoti,  seyyā aphāsukā hoti. yathā pana na saṅghaṭṭeti, evaṃ atikkamma  ṭhapite vedanā nuppajjati, cittaṃ ekaggaṃ hoti, seyyā phāsukā hoti,  tasmā evamāha. </p>
              <p>[03] 425^b^.^eb^ ^b^abhijjhaṃ loke^eb^tiādi cūḷahatthipade  vitthāritaṃ. </p>
              <p>[03] 426^b^.^eb^ yā panāyaṃ ^b^seyyathāpi, bhikkhave^eb^ti upamā  vuttā. tattha ^b^iṇaṃ ādāyā^eb^ti vaḍḍhiyā dhanaṃ gahetvā.  ^b^byantī kareyyā^eb^ti vigatantāni kareyya. yathā tesaṃ  kākaṇikamattopi pariyanto nāma nāvasissati, evaṃ kareyya, sabbaso  paṭiniyyāteyyāti attho. ^b^tatonidāna^eb^nti āṇaṇyanidānaṃ.  so hi aṇaṇomhīti āvajjanto balavapāmojjaṃ labhati,  balavasomanassamadhigacchati. tena vuttaṃ -- ``labhetha pāmojjaṃ,  adhigaccheyya somanassa''nti.</p>
              <p>[03] visabhāgavedanuppattiyā kakaceneva catuiriyāpathaṃ chindanto  ābādhatīti ābādho, svāssa atthīti ^b^ābādhiko^eb^.  taṃsamuṭṭhānena dukkhena ^a^M2.0218^ea^ ^b^dukkhito. adhimattagilāno^eb^ti  bāḷhagilāno. ^b^nacchādeyyā^eb^ti adhimattabyādhiparetatāya na  rucceyya. ^b^balamattā^eb^ti balameva, balañcassa kāye na bhaveyyāti  attho. ^b^tatonidāna^eb^nti ārogyanidānaṃ, tassa hi  arogomhīti āvajjayato tadubhayaṃ hoti. tena vuttaṃ -- ``labhetha  pāmojjaṃ, adhigaccheyya somanassa''nti. ^b^na^eb^ ^a^P2.0318^ea^  ^b^cassa kiñci bhogānaṃ vayo^eb^ti kākaṇikamattampi bhogānaṃ vayo  na bhaveyya. ^b^tatonidāna^eb^nti bandhanāmokkhanidānaṃ, sesaṃ  vuttanayeneva sabbapadesu yojetabbaṃ. ^b^anattādhīno^eb^ti na attani  adhīno, attano ruciyā kiñci kātuṃ na labhati.  ^b^parādhīno^eb^ti paresu adhīno, parasseva ruciyā pavattati. ^b^na  yena kāmaṃ gamo^eb^ti yena disābhāgenassa kāmo hoti. icchā  uppajjati gamanāya, tena gantuṃ na labhati. ^b^dāsabyā^eb^ti  dāsabhāvā. ^b^bhujisso^eb^ti attano santako  ^a^V2.0214^ea^.  ^b^tatonidāna^eb^nti bhujissanidānaṃ. ^b^kantāraddhānamagga^eb^nti  kantāraṃ addhānamaggaṃ, nirudakaṃ dīghamagganti attho.  ^b^tatonidāna^eb^nti khemantabhūminidānaṃ.</p>
              <p>[03] ^b^ime pañca nīvaraṇe appahīne^eb^ti ettha bhagavā appahīnaṃ  kāmacchandanīvaraṇaṃ iṇasadisaṃ, sesāni rogādisadisāni katvā  dasseti. tatrāyaṃ sadisatā -- yo hi paresaṃ iṇaṃ gahetvā vināseti.  so tehi iṇaṃ dehīti vuccamānopi pharusaṃ vuccamānopi  bajjhamānopi pahariyamānopi kiñci paṭibāhituṃ na sakkoti, sabbaṃ  titikkhati, titikkhakāraṇañhissa taṃ iṇaṃ hoti. evamevaṃ yo  yamhi kāmacchandena rajjati, taṇhāgaṇena taṃ vatthuṃ gaṇhāti, so tena  pharusaṃ vuccamānopi bajjhamānopi pahariyamānopi sabbaṃ titikkhati.  titikkhakāraṇañhissa so kāmacchando hoti gharasāmikehi  vadhīyamānānaṃ itthīnaṃ viyāti. evaṃ iṇaṃ viya ^b^kāmacchando^eb^  daṭṭhabbo.</p>
              <p>[03] yathā pana pittarogāturo madhusakkarādīsupi dinnesu  pittarogāturatāya tesaṃ rasaṃ na vindati, tittakaṃ tittakanti  uggiratiyeva. evamevaṃ byāpannacitto hitakāmehi ācariyupajjhāyehi  appamattakampi ovadīyamāno ovādaṃ na gaṇhāti, ``ati viya me  tumhe upaddavethā''tiādīni vatvā vibbhamati. pittarogāturatāya so  puriso madhusakkarādirasaṃ viya, kodhāturatāya ^a^M2.0219^ea^ jhānasukhādibhedaṃ  sāsanarasaṃ na vindatīti. evaṃ rogo viya ^b^byāpādo^eb^ daṭṭhabbo.</p>
              <p>[03] yathā ^a^V2.0215^ea^ pana nakkhattadivase bandhanāgāre baddho puriso nakkhattassa  neva ādiṃ, na majjhaṃ, na pariyosānaṃ passati. so dutiyadivase  mutto, ``aho hiyyo nakkhattaṃ manāpaṃ, aho naccaṃ, aho  gīta''ntiādīni sutvāpi paṭivacanaṃ na deti. kiṃ kāraṇā?  nakkhattassa ananubhūtattā. evamevaṃ ^a^P2.0319^ea^  thinamiddhābhibhūto bhikkhu vicittanayepi dhammassavane pavattamāne neva  tassa ādiṃ, na majjhaṃ, na pariyosānaṃ jānāti. so uṭṭhite  dhammassavane, ``aho dhammassavanaṃ, aho kāraṇaṃ, aho upamā''ti  dhammassavanassa vaṇṇaṃ bhaṇamānānaṃ sutvāpi paṭivacanaṃ na deti. kiṃ  kāraṇā? thinamiddhavasena dhammakathāya ananubhūtattāti. evaṃ  bandhanāgāraṃ viya ^b^thinamiddhaṃ^eb^ daṭṭhabbaṃ.</p>
              <p>[03] yathā pana nakkhattaṃ kīḷantopi dāso, ``idaṃ nāma accāyikaṃ  karaṇīyaṃ atthi, sīghaṃ, tattha gaccha, no ce gacchasi, hatthapādaṃ vā te  chindāmi kaṇṇanāsaṃ vā''ti vutto sīghaṃ gacchatiyeva, nakkhattassa  ādimajjhapariyosānaṃ anubhavituṃ na labhati. kasmā? parādhīnatāya.  evamevaṃ vinaye appakataññunā vivekatthāya araññaṃ paviṭṭhenāpi  kismiñcideva antamaso kappiyamaṃsepi akappiyamaṃsasaññāya uppannāya  vivekaṃ pahāya sīlavisodhanatthaṃ vinayadharassa santike gantabbaṃ hoti.  vivekasukhaṃ anubhavituṃ na labhati. kasmā?  uddhaccakukkuccābhibhūtatāyāti, evaṃ dāsabyaṃ viya ^b^uddhaccakukkuccaṃ^eb^  daṭṭabbaṃ.</p>
              <p>[03] yathā pana kantāraddhānamaggapaṭipanno puriso corehi manussānaṃ  viluttokāsaṃ pahatokāsañca disvā daṇḍakasaddenapi sakuṇasaddenapi corā  āgatāti ussaṅkitaparisaṅkito hoti, gacchatipi, tiṭṭhatipi,  nivattatipi, gataṭṭhānato āgataṭṭhānameva bahutaraṃ hoti. so kicchena  kasirena khemantabhūmiṃ pāpuṇāti vā, na vā pāpuṇāti. evamevaṃ  yassa aṭṭhasu ṭhānesu vicikicchā uppannā hoti. so ``buddho nu  kho, na nu kho buddho''tiādinā nayena vicikicchanto  adhimuccitvā saddhāya gaṇhituṃ na sakkoti. asakkonto maggaṃ vā  phalaṃ vā na pāpuṇātīti yathā ^a^M2.0220^ea^ kantāraddhānamagge ``corā atthi  natthī''ti punappunaṃ āsappanaparisappanaṃ apariyogāhanaṃ chambhitatta  cittassa uppādento khemantapattiyā antarāyaṃ karoti, evaṃ  ^b^vicikicchā^eb^pi ``buddho nu kho na buddho''tiādinā nayena  punappunaṃ āsappanaparisappanaṃ apariyogāhanaṃ chambhitattaṃ cittassa  uppādayamānā ariyabhūmippattiyā antarāyaṃ karotīti  kantāraddhānamaggo viya daṭṭhabbā.</p>
              <p>[03] idāni ^a^P2.0320^ea^ ^b^seyyathāpi, bhikkhave,  āṇaṇya^eb^nti ettha bhagavā pahīnakāmacchandanīvaraṇaṃ āṇaṇyasadisaṃ,  sesāni ārogyādisadisāni katvā dasseti. tatrāyaṃ sadisatā --  yathā hi puriso iṇaṃ ādāya kammante payojetvā samiddhakammanto,  ``idaṃ iṇaṃ nāma palibodhamūla''nti cintetvā savaḍḍhikaṃ iṇaṃ  niyyātetvā paṇṇaṃ phālāpeyya. athassa tato paṭṭhāya neva koci dūtaṃ  peseti, na paṇṇaṃ, so iṇasāmike disvāpi sace icchati, āsanā  uṭṭhahati, no ce, na uṭṭhahati. kasmā? tehi saddhiṃ nillepatāya  alaggatāya. evameva bhikkhu, ``ayaṃ kāmacchando nāma  palibodhamūla''nti satipaṭṭhāne vuttanayeneva cha dhamme bhāvetvā  kāmacchandanīvaraṇaṃ ^a^V2.0216^ea^ pajahati. tassevaṃ pahīnakāmacchandassa yathā  iṇamuttassa purisassa iṇasāmike disvā neva bhayaṃ na chambhitattaṃ  hoti. evameva paravatthumhi neva saṅgo na bandho hoti.  dibbānipi rūpāni passato kileso na samudācarati. tasmā  bhagavā āṇaṇyamiva kāmacchandappahānamāha.</p>
              <p>[03] yathā pana so pittarogāturo puriso bhesajjakiriyāya taṃ rogaṃ  vūpasametvā tato paṭṭhāya madhusakkarādīnaṃ rasaṃ vindati. evamevaṃ  bhikkhu, ``ayaṃ byāpādo nāma anatthakārako''ti cha dhamme bhāvetvā  byāpādanīvaraṇaṃ pajahati. so evaṃ pahīnabyāpādo yathā  pittarogavimutto puriso madhusakkarādīni madhurāni sampiyāyamāno  paṭisevati. evamevaṃ ācārapaṇṇattiādīni sikkhāpiyamāno sirasā  sampaṭicchitvā sampiyāyamāno sikkhati. tasmā bhagavā  ārogyamiva byāpādappahānamāha.</p>
              <p>[03] yathā ^a^M2.0221^ea^ so nakkhattadivase bandhanāgāraṃ pavesito puriso aparasmiṃ  nakkhattadivase, ``pubbepi ahaṃ pamādadosena baddho taṃ nakkhattaṃ  nānubhavāmi, idāni appamatto bhavissāmī''ti yathāssa paccatthikā  okāsaṃ na labhanti. evaṃ appamatto hutvā nakkhattaṃ anubhavitvā --  ``aho nakkhattaṃ aho nakkhatta''nti udānaṃ udānesi. evameva  bhikkhu, ``idaṃ thinamiddhaṃ nāma mahāanatthakara''nti cha dhamme  bhāvetvā thinamiddhanīvaraṇaṃ pajahati. so evaṃ pahīnathinamiddho yathā  bandhanā mutto puriso sattāhampi nakkhattassa ādimajjhapariyosānaṃ  ^a^P2.0321^ea^ anubhavati. evamevaṃ bhikkhu dhammanakkhattassa  ādimajjhapariyosānaṃ anubhavanto saha paṭisambhidāhi arahattaṃ  pāpuṇāti. tasmā bhagavā bandhanā mokkhamiva thinamiddhappahānamāha.</p>
              <p>[03] yathā pana dāso kañcideva mittaṃ upanissāya sāmikānaṃ dhanaṃ  datvā attānaṃ bhujissaṃ katvā tato paṭṭhāya yaṃ icchati, taṃ kareyya.  evameva bhikkhu, ``idaṃ uddhaccakukkuccaṃ nāma mahāanatthakara''nti cha  dhamme bhāvetvā uddhaccakukkuccaṃ pajahati. so evaṃ pahīnuddhaccakukkucco  yathā bhujisso puriso yaṃ icchati, taṃ karoti. na taṃ koci  balakkārena tato nivatteti. evamevaṃ bhikkhu yathāsukhaṃ  nekkhammapaṭipadaṃ paṭipajjati, na naṃ uddhaccakukkuccaṃ ^a^V2.0217^ea^ balakkārena tato  nivatteti. tasmā bhagavā bhujissaṃ viya uddhaccakukkuccappahānamāha.</p>
              <p>[03] yathā balavā puriso hatthasāraṃ gahetvā sajjāvudho saparivāro  kantāraṃ paṭipajjeyya. taṃ corā dūratova disvā palāyeyyuṃ. so  sotthinā taṃ kantāraṃ nittharitvā khemantaṃ patto haṭṭhatuṭṭho assa.  evamevaṃ bhikkhu, ``ayaṃ vicikicchā nāma anatthakārikā''ti cha  dhamme bhāvetvā vicikicchaṃ pajahati. so evaṃ pahīnavicikiccho  yathā balavā sajjāvudho saparivāro puriso nibbhayo core tiṇaṃ viya  agaṇetvā sotthinā nikkhamitvā khemantabhūmiṃ pāpuṇāti. evamevaṃ  duccaritakantāraṃ nittharitvā paramakhemantabhūmiṃ amataṃ nibbānaṃ pāpuṇāti.  tasmā bhagavā khemantabhūmiṃ viya vicikicchāpahānamāha. </p>
              <p>[03] 427^b^.^eb^ ^b^imameva kāya^eb^nti imaṃ karajakāyaṃ.  ^b^abhisandetī^eb^ti temeti sneheti, sabbattha pavattapītisukhaṃ karoti.  ^b^parisandetī^eb^ti samantato sandeti. ^b^paripūretī^eb^ti  vāyunā bhastaṃ viya pūreti. ^b^parippharatī^eb^ti samantato phusati  ^a^M2.0222^ea^.  ^b^sabbāvato kāyassā^eb^ti assa bhikkhuno sabbakoṭṭhāsavato  kāyassa. kiñci upādinnakasantatipavattiṭṭhāne chavimaṃsalohitānugataṃ  aṇumattampi ṭhānaṃ paṭhamajjhānasukhena aphuṭṭhaṃ nāma na hoti.  ^b^dakkho^eb^ti cheko paṭibalo nhānīyacuṇṇāni kātuñceva yojetuñca  sannetuñca. ^b^kaṃsathāle^eb^ti yena kenaci ^a^P2.0322^ea^  lohena katabhājane. mattikabhājanaṃ pana thiraṃ na hoti, sannentassa  bhijjati, tasmā taṃ na dasseti. ^b^paripphosakaṃ paripphosaka^eb^nti  siñcitvā siñcitvā. ^b^sanneyyā^eb^ti vāmahatthena kaṃsathālaṃ  gahetvā dakkhiṇena hatthena pamāṇayuttaṃ udakaṃ siñcitvā siñcitvā  parimaddanto piṇḍaṃ kareyya. ^b^snehānugatā^eb^ti udakasinehena  anugatā. ^b^snehaparetā^eb^ti udakasinehena parigatā.  ^b^santarabāhirā^eb^ti saddhiṃ antopadesena ceva bahipadesena ca,  sabbatthakameva udakasinehena phuṭāti attho. ^b^na ca  pagghariṇī^eb^ti na bindu bindu udakaṃ paggharati, sakkā hoti hatthenapi  dvīhipi tīhipi aṅgulīhi gahetuṃ ovaṭṭikampi kātunti attho. </p>
              <p>[03] 428^b^.^eb^ dutiyajjhānasukhaupamāyaṃ ^b^ubbhitodako^eb^ti  ubbhinnaudako, na heṭṭhā ubbhijjitvā uggacchanaudako, antoyeva pana  ubbhijjanaudakoti attho. ^b^āyamukha^eb^nti āgamanamaggo.  ^b^devo^eb^ti ^a^V2.0218^ea^ megho. ^b^kālenakāla^eb^nti kāle kāle, anvaddhamāsaṃ  vā anudasāhaṃ vāti attho. ^b^dhāra^eb^nti vuṭṭhiṃ.  ^b^nānuppaveccheyyā^eb^ti na paveseyya, na vasseyyāti attho.  ^b^sītā vāridhārā ubbhijjitvā^eb^ti sītaṃ vāri taṃ udakarahadaṃ  pūrayamānaṃ ubbhijjitvā. heṭṭhā uggacchanaudakañhi uggantvā uggantvā  bhijjantaṃ udakaṃ khobheti. catūhi disāhi pavisanaudakaṃ  purāṇapaṇṇatiṇakaṭṭhadaṇḍakādīhi udakaṃ khobheti. vuṭṭhiudakaṃ  dhārānipātapupphuḷakehi udakaṃ khobheti. sannisinnameva pana hutvā  iddhinimmitamiva uppajjamānaṃ udakaṃ imaṃ padesaṃ pharati, imaṃ padesaṃ na  pharatīti natthi. tena aphuṭokāso nāma na hotīti. tattha rahado  viya karajakāyo, udakaṃ viya dutiyajjhānasukhaṃ. sesaṃ purimanayeneva  veditabbaṃ. </p>
              <p>[03] 429^b^.^eb^ tatiyajjhānasukhaupamāyaṃ ^a^M2.0223^ea^ uppalāni ettha  santīti ^b^uppalinī^eb^. sesapadadvayesupi eseva nayo. ettha ca  setarattanīlesu yaṃkiñci uppalaṃ uppalameva, ūnakasatapattaṃ puṇḍarīkaṃ,  satapattaṃ padumaṃ. pattaniyamaṃ vā vināpi setaṃ padumaṃ, rattaṃ  puṇḍarīkanti ayamettha vinicchayo. ^b^udakānuggatānī^eb^ti  udakato na uggatāni. ^b^antonimuggaposīnī^eb^ti ^a^P2.0323^ea^  udakatalassa anto nimuggāniyeva hutvā posīni,  vaḍḍhīnīti attho. sesaṃ purimanayeneva veditabbaṃ. </p>
              <p>[03] 430^b^.^eb^ catutthajjhānasukhaupamāyaṃ ^b^parisuddhena cetasā  pariyodātenā^eb^ti ettha nirupakkilesaṭṭhena parisuddhaṃ. pabhassaraṭṭhena  pariyodātaṃ veditabbaṃ. ^b^odātena vatthenā^eb^ti idaṃ utupharaṇatthaṃ  vuttaṃ. kiliṭṭhavatthena hi utupharaṇaṃ na hoti, taṅkhaṇadhotaparisuddhena  utupharaṇaṃ balavaṃ hoti. imissā hi upamāya vatthaṃ viya karajakāyo.  utupharaṇaṃ viya catutthajjhānasukhaṃ. tasmā yathā sunhātassa  purisassa parisuddhaṃ vatthaṃ sasīsaṃ pārupitvā nisinnassa sarīrato utu  sabbameva vatthaṃ pharati, na koci vatthassa aphuṭokāso hoti. evaṃ  catutthajjhānasukhena bhikkhuno karajakāyassa na koci okāso  aphuṭo hotīti evamettha attho daṭṭhabbo. catutthajjhānacittameva vā  vatthaṃ viya, taṃsamuṭṭhānarūpaṃ utupharaṇaṃ viya. yathā hi katthaci  odātavatthe kāyaṃ apphusantepi taṃsamuṭṭhānena utunā sabbatthakameva kāyo  phuṭṭho hoti. evaṃ catutthajjhānasamuṭṭhitena sukhumarūpena sabbatthakameva  bhikkhuno karajakāyo phuṭo hotīti evamettha attho daṭṭhabbo. </p>
              <p>[03] 431^b^.^eb^ pubbenivāsañāṇaupamāyaṃ ^a^V2.0219^ea^ ^b^taṃdivasaṃ katakiriyā  pākaṭā hotī^eb^ti taṃdivasaṃ gatagāmattayameva gahitaṃ. tattha gāmattayaṃ  gatapuriso viya pubbenivāsañāṇalābhī daṭṭhabbo. tayo gāmā viya  tayo bhavā daṭṭhabbā. tassa purisassa tīsu gāmesu taṃdivasaṃ  katakiriyāya āvibhāvo viya pubbenivāsāya cittaṃ abhinīharitvā  nisinnassa bhikkhuno tīsu bhavesu katakiriyāya āvibhāvo daṭṭhabbo. </p>
              <p>[03] 432^b^.^eb^ dibbacakkhūpamāyaṃ ^a^M2.0224^ea^ ^b^dve agārā^eb^ti dve gharā.  ^b^sadvārā^eb^ti sammukhadvārā. ^b^anucaṅkamante^eb^ti aparāparaṃ  sañcarante. ^b^anuvicarante^eb^ti ito cito ca vicarante, ito pana  gehā nikkhamitvā etaṃ gehaṃ, etasmā vā nikkhamitvā imaṃ gehaṃ  pavisanavasenapi daṭṭhabbā. tattha dve agārā sadvārā viya  cutipaṭisandhiyo, cakkhumā ^a^P2.0324^ea^ puriso viya  dibbacakkhuñāṇalābhī, cakkhumato purisassa dvinnaṃ gehānaṃ antare ṭhatvā  passato dve agāre pavisanakanikkhamanakapurisānaṃ pākaṭakālo viya  dibbacakkhulābhino ālokaṃ vaḍḍhetvā olokentassa  cavanakaupapajjanakasattānaṃ pākaṭakālo. kiṃ pana te ñāṇassa pākaṭā,  puggalassāti? ñāṇassa. tassa pākaṭattā pana puggalassa  pākaṭāyevāti. </p>
              <p>[03] 433^b^.^eb^ āsavakkhayañāṇaupamāyaṃ ^b^pabbatasaṅkhepe^eb^ti  pabbatamatthake. ^b^anāvilo^eb^ti nikkaddamo. sippiyo ca sambukā  ca ^b^sippisambukaṃ^eb^. sakkharā ca kathalā ca ^b^sakkharakathalaṃ^eb^.  macchānaṃ gumbā ghaṭāti ^b^macchagumbaṃ. tiṭṭhantampi carantampī^eb^ti  ettha sakkharakathalaṃ tiṭṭhatiyeva, itarāni carantipi tiṭṭhantipi.  yathā pana antarantarā ṭhitāsupi nisinnāsupi vijjamānāsupi,  ``etā gāvo carantī''ti carantiyo upādāya itarāpi carantīti  vuccanti. evaṃ tiṭṭhantameva sakkharakathalaṃ upādāya itarampi dvayaṃ  tiṭṭhantanti vuttaṃ. itarañca dvayaṃ carantaṃ upādāya sakkharakathalampi  carantanti vuttaṃ. tattha cakkhumato purisassa tīre ṭhatvā passato  sippisambukādīnaṃ vibhūtakālo viya āsavānaṃ khayāya cittaṃ  nīharitvā nisinnassa bhikkhuno catunnaṃ saccānaṃ vibhūtakālo daṭṭhabbo. </p>
              <p>[03] 434^b^.^eb^ idāni sattahākārehi saliṅgato saguṇato  khīṇāsavassa nāmaṃ gaṇhanto, ^b^ayaṃ vuccati, bhikkhave, bhikkhu  samaṇo itipī^eb^tiādimāha. tattha ^b^evaṃ kho, bhikkhave, bhikkhu  samaṇo^eb^ ^a^V2.0220^ea^ ^b^hotī^eb^tiādīsu, bhikkhave, evaṃ bhikkhu samitapāpattā  ^b^samaṇo^eb^ hoti. bāhitapāpattā ^b^brāhmaṇo^eb^ hoti.  nhātakilesattā ^b^nhātako^eb^ hoti, dhotakilesattāti attho.  catumaggañāṇasaṅkhātehi vedehi akusaladhammānaṃ gatattā ^b^vedagū^eb^  hoti, viditattāti attho. teneva ^b^viditāssa  hontī^eb^tiādimāha. kilesānaṃ sutattā ^b^sottiyo^eb^ hoti,  nissutattā ^a^M2.0225^ea^ apahatattāti attho. kilesānaṃ ārakattā ^b^ariyo^eb^  hoti, hatattāti attho. tehi ārakattā ^b^arahaṃ^eb^ hoti,  dūrībhūtattāti attho. sesaṃ sabattha pākaṭamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāassapurasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. cūḷāssapurasuttavaṇṇanā </h3n>
            <h4>
              <h4n> </h4n>
              <p>[03] 435^b^.^eb^ ^b^evaṃ^eb^ ^a^V2.0221^ea^ ^a^P2.0325^ea^ ^b^me suta^eb^nti  cūḷāssapurasuttaṃ. tassa desanākāraṇaṃ purimasadisameva.  ^b^samaṇasāmīcippaṭipadā^eb^ti samaṇānaṃ anucchavikā samaṇānaṃ  anulomappaṭipadā. </p>
              <p>[03] 436^b^.^eb^ ^b^samaṇamalāna^eb^ntiādīsu ete dhammā  uppajjamānā samaṇe maline karonti malaggahite, tasmā  ``samaṇamalā''ti vuccanti. etehi samaṇā dussanti, padussanti,  tasmā ^b^samaṇadosā^eb^ti vuccanti. ete uppajjitvā samaṇe kasaṭe  niroje karonti milāpenti, tasmā ^b^samaṇakasaṭā^eb^ti vuccanti.  ^b^āpāyikānaṃ ṭhānāna^eb^nti apāye nibbattāpakānaṃ kāraṇānaṃ.  ^b^duggativedaniyāna^eb^nti duggatiyaṃ vipākavedanāya paccayānaṃ.  ^b^matajaṃ nāmā^eb^ti manussā tikhiṇaṃ ayaṃ ayena sughaṃsitvā taṃ  ayacuṇṇaṃ maṃsena saddhiṃ madditvā koñcasakuṇe khādāpenti. te uccāraṃ  kātuṃ asakkontā maranti. no ce maranti, paharitvā mārenti.  atha tesaṃ kucchiṃ phāletvā naṃ udakena dhovitvā cuṇṇaṃ gahetvā maṃsena  saddhiṃ madditvā puna khādāpentīti evaṃ satta vāre khādāpetvā gahitena  ayacuṇṇena āvudhaṃ karonti. susikkhitā ca naṃ ayakārā  bahuhatthakammamūlaṃ labhitvā karonti. taṃ matasakuṇato jātattā  ``mataja''nti vuccati, atitikhiṇaṃ hoti. ^b^pītanisita^eb^nti  udakapītañceva silāya ca sunighaṃsitaṃ. ^b^saṅghāṭiyā^eb^ti  kosiyā. ^b^sampāruta^eb^nti pariyonaddhaṃ. ^b^sampaliveṭhita^eb^nti  samantato veṭhitaṃ. </p>
              <p>[03] 437^b^.^eb^ ^b^rajojallikassā^eb^ti ^a^M2.0226^ea^ rajojalladhārino.  ^b^udakorohakassā^eb^ti divasassa tikkhattuṃ udakaṃ orohantassa.  ^b^rukkhamūlikassā^eb^ti rukkhamūlavāsino.  ^b^abbhokāsikassā^eb^ti abbhokāsavāsino. ^b^ubbhaṭṭhakassā^eb^ti  uddhaṃ ṭhitakassa. ^b^pariyāyabhattikassā^eb^ti māsavārena vā  aḍḍhamāsavārena vā bhuñjantassa. sabbametaṃ bāhirasamayeneva kathitaṃ.  imasmiñhi sāsane cīvaradharo bhikkhu saṅghāṭikoti na vuccati.  rajojalladhāraṇādivatāni imasmiṃ sāsane natthiyeva. buddhavacanassa  buddhavacanameva nāmaṃ, na mantāti. rukkhamūliko, abbhokāsikoti  ettakaṃyeva pana labbhati. tampi bāhirasamayeneva kathitaṃ.  ^b^jātameva^eb^ ^a^P2.0326^ea^ ^b^na^eb^nti taṃdivase jātamattaṃyeva  ^a^V2.0222^ea^ naṃ. ^b^saṅghāṭikaṃ kareyyu^eb^nti saṅghāṭikaṃ vatthaṃ nivāsetvā ca  pārupitvā ca saṅghāṭikaṃ kareyyuṃ. esa nayo sabbattha. </p>
              <p>[03] 438^b^.^eb^ ^b^visuddhamattānaṃ samanupassatī^eb^ti attānaṃ  visujjhantaṃ passati. visuddhoti pana na tāva vattabbo.  ^b^pāmojjaṃ jāyatī^eb^ti tuṭṭhākāro jāyati. ^b^pamuditassa  pītī^eb^ti tuṭṭhassa sakalasarīraṃ khobhayamānā pīti jāyati.  ^b^pītimanassa kāyo^eb^ti pītisampayuttassa puggalassa nāmakāyo.  ^b^passambhatī^eb^ti vigatadaratho hoti. ^b^sukhaṃ vedetī^eb^ti  kāyikampi cetasikampi sukhaṃ vediyati. ^b^cittaṃ samādhiyatī^eb^ti  iminā nekkhammasukhena sukhitassa cittaṃ samādhiyati, appanāpattaṃ  viya hoti. ^b^so mettāsahagatena cetasā^eb^ti heṭṭhā kilesavasena  āraddhā desanā pabbate vuṭṭhavuṭṭhi viya nadiṃ yathānusandhinā  brahmavihārabhāvanaṃ otiṇṇā. tattha yaṃ vattabbaṃ siyā, taṃ sabbaṃ  visuddhimagge vuttameva. ^b^seyyathāpi, bhikkhave, pokkharaṇī^eb^ti  mahāsīhanādasutte maggo pokkharaṇiyā upamito, idha sāsanaṃ  upamitanti veditabbaṃ. ^b^āsavānaṃ khayā samaṇo hotī^eb^ti  sabbakilesānaṃ samitattā paramatthasamaṇo hotīti. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷāssapurasuttavaṇṇanā niṭṭhitā. </p>
              <p>[06] catutthavaggavaṇṇanā niṭṭhitā.</p>
              <p>[03]  </p>
            </h4>
          </h3>
        </h2>
        <h2>
          <h2n> 5. cūḷayamakavaggo </h2n>
          <h3>
            <h3n> 1. sāleyyakasuttavaṇṇanā </h3n>
            <h4>
              <h4n> </h4n>
              <p>[03] 439^b^.^eb^ ^b^evaṃ^eb^ ^a^V2.0223^ea^ ^a^M2.0227^ea^ ^b^me suta^eb^nti sāleyyakasuttaṃ. tattha  ^b^kosalesū^eb^ti kosalā nāma jānapadino rājakumārā. tesaṃ  nivāso ekopi janapado ruḷhīsaddena kosalāti vuccati, tasmiṃ  kosalesu janapade. porāṇā panāhu -- yasmā pubbe mahāpanādaṃ  rājakumāraṃ nānānāṭakāni disvā sitamattampi akarontaṃ sutvā rājā  āha -- ``yo mama puttaṃ hasāpeti, sabbālaṅkārena naṃ alaṅkaromī''ti.  tato naṅgalānipi chaḍḍetvā mahājanakāye sannipatite manussā  sātirekāni sattavassāni nānākīḷikāyo dassetvā naṃ hasāpetuṃ  nāsakkhiṃsu. tato ^a^P2.0327^ea^ sakko devanaṭaṃ pesesi. so  dibbanāṭakaṃ dassetvā hasāpesi. atha te manussā attano attano  vasanokāsābhimukhā pakkamiṃsu. te paṭipathe mittasuhajjādayo disvā  paṭisanthāraṃ karontā, ``kacci, bho, kusalaṃ, kacci, bho, kusala''nti  āhaṃsu. tasmā taṃ ``kusalaṃ kusala''nti vacanaṃ upādāya so padeso  kosalāti vuccatīti.</p>
              <p>[03] ^b^cārikaṃ caramāno^eb^ti aturitacārikaṃ caramāno. ^b^mahatā  bhikkhusaṅghena saddhi^eb^nti sataṃ vā sahassaṃ vā satasahassaṃ vāti evaṃ  aparicchinnena mahatā bhikkhusaṅghena saddhiṃ. ^b^brāhmaṇagāmo^eb^ti  brāhmaṇānaṃ samosaraṇagāmopi brāhmaṇagāmoti vuccati brāhmaṇānaṃ  bhogagāmopi. idha samosaraṇagāmo adhippeto. ^b^tadavasarī^eb^ti  taṃ avasari, sampattoti attho. vihāro panettha aniyāmito; tasmā  tassa avidūre buddhānaṃ anucchaviko eko vanasaṇḍo bhavissati, satthā  taṃ vanasaṇḍaṃ gatoti veditabbo. ^b^assosu^eb^nti suṇiṃsu  upalabhiṃsu. sotadvārasampattavacananigghosānusārena jāniṃsu.  ^b^kho^eb^ti avadhāraṇatthe padapūraṇamatte vā nipāto. tattha  ^a^V2.0224^ea^  avadhāraṇatthena assosuṃyeva ^a^M2.0228^ea^, na nesaṃ koci savanantarāyo ahosīti  ayamattho veditabbo. padapūraṇena byañjanasiliṭṭhatāmattameva.</p>
              <p>[03] idāni yamatthaṃ assosuṃ, taṃ pakāsetuṃ ^b^samaṇo khalu, bho,  gotamo^eb^tiādi vuttaṃ. tattha samitapāpattā ^b^samaṇo^eb^ti  veditabbo. ^b^khalū^eb^ti anussavanatthe nipāto. ^b^bho^eb^ti tesaṃ  aññamaññaṃ ālapanamattaṃ. ^b^gotamo^eb^ti bhagavato gottavasena  paridīpanaṃ. tasmā ^b^samaṇo khalu, bho, gotamo^eb^ti ettha samaṇo  kira, bho, gotamagottoti evamattho daṭṭhabbo. ^b^sakyaputto^eb^ti idaṃ  pana bhagavato uccākulaparidīpanaṃ. ^b^sakyakulā pabbajito^eb^ti  saddhāpabbajitabhāvadīpanaṃ. kenaci pārijuññena anabhibhūto  aparikkhīṇaṃyeva taṃ kulaṃ pahāya saddhāpabbajitoti vuttaṃ hoti. tato  paraṃ vuttatthameva. ^b^taṃ kho panā^eb^ti itthambhūtākhyānatthe  upayogavacanaṃ, tassa kho pana bhoto gotamassāti attho.  ^b^kalyāṇo^eb^ti ^a^P2.0328^ea^ kalyāṇaguṇasamannāgato, seṭṭhoti  vuttaṃ hoti. ^b^kittisaddo^eb^ti kittiyeva, thutighoso vā.  ^b^abbhuggato^eb^ti sadevakaṃ lokaṃ ajjhottharitvā uggato. kinti?  ``itipi so bhagavā...pe0... buddho bhagavā''ti.</p>
              <p>[03] tatrāyaṃ padasambandho -- so bhagavā itipi arahaṃ, itipi  sammāsambuddho...pe0... itipi bhagavāti. iminā ca iminā ca  kāraṇenāti vuttaṃ hoti. tattha ārakattā, arīnaṃ arānañca hatattā,  paccayādīnaṃ arahattā, pāpakaraṇe rahābhāvāti imehi tāva kāraṇehi so  bhagavā arahanti veditabbotiādinā nayena mātikaṃ nikkhipitvā  sabbāneva etāni padāni visuddhimagge buddhānussatiniddese  vitthāritānīti tato tesaṃ vitthāro gahetabbo. </p>
              <p>[01] ^b^sādhu kho panā^eb^ti sundaraṃ kho pana; atthāvahaṃ  sukhāvahanti vuttaṃ hoti. ^b^tathārūpānaṃ arahata^eb^nti yathārūpo so  bhavaṃ gotamo, evarūpānaṃ anekehipi kappakoṭisatasahassehi  dullabhadassanānaṃ byāmappabhāparikkhittehi  asītianubyañjanaratanapaṭimaṇḍitehi dvattiṃsmahāpurisalakkhaṇavarehi  samākiṇṇamanoramasarīrānaṃ atappakadassanānaṃ  atimadhuradhammanigghosānaṃ, yathābhūtaguṇādhigamena loke arahantoti  laddhasaddānaṃ arahataṃ. ^b^dassanaṃ hotī^eb^ti pasādasommāni akkhīni  ummīletvā dassanamattampi sādhu hoti. sace pana aṭṭhaṅgasamannāgatena  brahmassarena dhammaṃ ^a^V2.0225^ea^ ^a^M2.0229^ea^ desentassa ekaṃ padampi sotuṃ labhissāma,  sādhutaraṃyeva bhavissatīti evaṃ ajjhāsayaṃ katvā.</p>
              <p>[03] ^b^yena bhagavā tenupasaṅkamiṃsū^eb^ti sabbakiccāni pahāya  tuṭṭhamānasā āgamaṃsu. ^b^etadavocu^eb^nti duvidhā hi pucchā  agārikapucchā anagārikapucchā ca. tattha ``kiṃ, bhante, kusalaṃ,  kiṃ akusala''nti iminā nayena agārikapucchā āgatā. ``ime  kho, bhante, pañcupādānakkhandhā''ti iminā nayena anagārikapucchā.  ime pana attano anurūpaṃ agārikapucchaṃ pucchantā etaṃ, ``ko nu  kho, bho gotama, hetu ko paccayo''tiādivacanaṃ avocuṃ. tesaṃ  bhagavā yathā na sakkonti sallakkhetuṃ, evaṃ ^a^P2.0329^ea^  saṃkhitteneva tāva pañhaṃ vissajjento, ^b^adhammacariyāvisamacariyāhetu  kho gahapatayo^eb^tiādimāha. kasmā pana bhagavā yathā na  sallakkhenti, evaṃ vissajjesīti? paṇḍitamānikā hi te; āditova  mātikaṃ aṭṭhapetvā yathā sallakkhenti, evaṃ atthe vitthārite, desanaṃ  uttānikāti maññantā avajānanti, mayampi kathentā evameva  katheyyāmāti vattāro bhavanti. tena nesaṃ bhagavā yathā na sakkonti  sallakkhetuṃ, evaṃ saṃkhitteneva tāva pañhaṃ vissajjesi. tato sallakkhetuṃ  asakkontehi vitthāradesanaṃ yācito vitthārena desetuṃ, ^b^tena hi  gahapatayo^eb^tiādimāha. tattha ^b^tena hī^eb^ti kāraṇatthe nipāto.  yasmā maṃ tumhe yācatha, tasmāti attho. </p>
              <p>[03] 440^b^.^eb^ ^b^tividha^eb^nti tīhi koṭṭhāsehi.  ^b^kāyenā^eb^ti kāyadvārena. ^b^adhammacariyāvisamacariyā^eb^ti  adhammacariyasaṅkhātā visamacariyā. ayaṃ panettha padattho,  adhammassa cariyā adhammacariyā, adhammakaraṇanti attho. visamā  cariyā, visamassa vā kammassa cariyāti visamacariyā.  adhammacariyā ca sā visamacariyā cāti adhammacariyāvisamacariyā.  etenupāyena sabbesu kaṇhasukkapadesu attho veditabbo.  ^b^luddo^eb^ti kakkhaḷo. ^b^dāruṇo^eb^ti sāhasiko.  ^b^lohitapāṇī^eb^ti paraṃ jīvitā voropentassa pāṇī lohitena  lippanti. sacepi na lippanti, tathāvidho lohitapāṇītveva vuccati.  ^b^hatappahate niviṭṭho^eb^ti hate ca parassa pahāradāne ^a^M2.0230^ea^, pahate ca  paramāraṇe niviṭṭho. ^b^adayāpanno^eb^ti nikkaruṇataṃ āpanno.</p>
              <p>[03] ^b^yaṃ taṃ parassā^eb^ti yaṃ taṃ parassa santakaṃ.  ^b^paravittūpakaraṇa^eb^nti tasseva parassa vittūpakaraṇaṃ tuṭṭhijananaṃ  ^a^V2.0226^ea^ parikkhārabhaṇḍakaṃ. ^b^gāmagataṃ vā^eb^ti antogāme vā ṭhapitaṃ.  ^b^araññagataṃ vā^eb^ti araññe rukkhaggapabbatamatthakādīsu vā ṭhapitaṃ.  ^b^adinna^eb^nti tehi parehi kāyena vā vācāya vā adinnaṃ.  ^b^theyyasaṅkhāta^eb^nti ettha ^b^theno^eb^ti coro. thenassa bhāvo  theyyaṃ, avaharaṇacittassetaṃ adhivacanaṃ. saṅkhā saṅkhātanti atthato  ekaṃ, koṭṭhāsassetaṃ adhivacanaṃ, ``saññānidānā hi  papañcasaṅkhā''tiādīsu viya. theyyañca taṃ saṅkhātañcāti  theyyasaṅkhātaṃ, theyyacittasaṅkhāto eko cittakoṭṭhāsoti attho  ^a^P2.0330^ea^. karaṇatthe cetaṃ paccattavacanaṃ, tasmā  theyyasaṅkhātenāti atthato daṭṭhabbaṃ.</p>
              <p>[03] ^b^māturakkhitā^eb^tiādīsu yaṃ pitari naṭṭhe vā mate vā  ghāsacchādanādīhi paṭijaggamānā, vayapattaṃ kulaghare dassāmīti mātā  rakkhati, ayaṃ māturakkhitā nāma. etenupāyena  ^b^piturakkhitā^eb^dayopi veditabbā. sabhāgakulāni pana  kucchigatesupi gabbhesu katikaṃ karonti -- ``sace mayhaṃ putto hoti,  tuyhaṃ dhītā, aññattha gantuṃ na labhissati, mayhaṃ puttasseva hotū''ti.  evaṃ gabbhepi pariggahitā ^b^sassāmikā^eb^ nāma. ``yo itthannāmaṃ  itthiṃ gacchati, tassa ettako daṇḍo''ti evaṃ gāmaṃ vā gehaṃ vā vīthiṃ  vā uddissa ṭhapitadaṇḍā, pana ^b^saparidaṇḍā^eb^ nāma. ^b^antamaso  mālāguṇaparikkhittāpī^eb^ti yā sabbantimena paricchedena, ``esā me  bhariyā bhavissatī''ti saññāya tassā upari kenaci mālāguṇaṃ  khipantena mālāguṇamattenāpi parikkhittā hoti. ^b^tathārūpāsu  cārittaṃ āpajjitā hotī^eb^ti evarūpāsu itthīsu sammādiṭṭhisutte  vuttamicchācāralakkhaṇavasena vītikkamaṃ kattā hoti.</p>
              <p>[03] ^b^sabhāgato^eb^ti sabhāyaṃ ṭhito. ^b^parisāgato^eb^ti parisāyaṃ  ṭhito. ^b^ñātimajjhagato^eb^ti dāyādānaṃ majjhe ṭhito.  ^b^pūgamajjhagato^eb^ti senīnaṃ majjhe ṭhito.  ^b^rājakulamajjhagato^eb^ti rājakulassa majjhe mahāvinicchaye ṭhito  ^a^M2.0231^ea^.  ^b^abhinīto^eb^ti pucchanatthāya nīto. ^b^sakkhipuṭṭho^eb^ti sakkhiṃ  katvā pucchito. ^b^ehambho purisā^eb^ti ālapanametaṃ. ^b^attahetu  vā parahetu vā^eb^ti attano vā parassa vā hatthapādādihetu vā dhanahetu  vā. ^b^āmisakiñcikkhahetu vā^eb^ti ettha ^b^āmisa^eb^nti lābho  adhippeto. ^b^kiñcikkha^eb^nti yaṃ vā taṃ vā appamattakaṃ.  antamaso tittiravaṭṭakasappipiṇḍanavanītapiṇḍādimattakassapi lañjassa  hetūti attho. ^b^sampajānamusā bhāsitā hotī^eb^ti jānantoyeva  musāvādaṃ kattā hoti.</p>
              <p>[03] ^b^imesaṃ^eb^ ^a^V2.0227^ea^ ^b^bhedāyā^eb^ti yesaṃ itoti vuttānaṃ santike sutaṃ hoti,  tesaṃ bhedāya. ^b^amūsaṃ bhedāyā^eb^ti yesaṃ amutrāti vuttānaṃ santike  sutaṃ hoti, tesaṃ bhedāya. ^b^iti samaggānaṃ vā bhedakā^eb^ti evaṃ  samaggānaṃ vā dvinnaṃ sahāyakānaṃ bhedaṃ ^a^P2.0331^ea^ kattā.  ^b^bhinnānaṃ vā anuppadātā^eb^ti suṭṭhu kataṃ tayā, taṃ pajahantena  katipāheneva te mahantaṃ anatthaṃ kareyyāti evaṃ bhinnānaṃ puna  asaṃsandanāya anuppadātā upatthambhetā kāraṇaṃ dassetāti attho.  vaggo ārāmo abhiratiṭṭhānamassāti ^b^vaggārāmo. vaggarato^eb^ti  vaggesu rato. vagge disvā vā sutvā vā nandatīti ^b^vagganandī.  vaggakaraṇiṃ vāca^eb^nti yā vācā samaggepi satte vagge karoti  bhindati, taṃ kalahakāraṇaṃ vācaṃ bhāsitā hoti.</p>
              <p>[03] ^b^aṇḍakā^eb^ti yathā sadose rukkhe aṇḍakāni uṭṭhahanti, evaṃ  sadosatāya khuṃsanāvambhanādivacanehi aṇḍakā jātā. ^b^kakkasā^eb^ti  pūtikā. yathā nāma pūtikarukkho kakkaso hoti paggharitacuṇṇo,  evaṃ kakkasā hoti, sotaṃ ghaṃsamānā viya pavisati. tena vuttaṃ  ``kakkasā''ti. ^b^parakaṭukā^eb^ti paresaṃ kaṭukā amanāpā  dosajananī. ^b^parābhisajjanī^eb^ti kuṭilakaṇṭakasākhā viya  mammesu vijjhitvā paresaṃ abhisajjanī gantukāmānampi gantuṃ adatvā  lagganakārī. ^b^kodhasāmantā^eb^ti kodhassa āsannā.  ^b^asamādhisaṃvattanikā^eb^ti appanāsamādhissa vā upacārasamādhissa  vā asaṃvattanikā. iti sabbāneva tāni sadosavācāya vevacanāni.</p>
              <p>[03] ^b^akālavādī^eb^ti akālena vattā. ^b^abhūtavādī^eb^ti yaṃ  natthi, tassa vattā. ^b^anatthavādī^eb^ti akāraṇanissitaṃ vattā.  ^b^adhammavādī^eb^ti asabhāvaṃ vattā ^a^M2.0232^ea^. ^b^avinayavādī^eb^ti  asaṃvaravinayapaṭisaṃyuttassa vattā. ^b^anidhānavati vāca^eb^nti  hadayamañjūsāyaṃ nidhetuṃ ayuttaṃ vācaṃ bhāsitā hoti.  ^b^akālenā^eb^ti vattabbakālassa pubbe vā pacchā vā ayuttakāle vattā  hoti. ^b^anapadesa^eb^nti suttāpadesavirahitaṃ.  ^b^apariyantavati^eb^nti aparicchedaṃ, suttaṃ vā jātakaṃ vā  nikkhipitvā tassa upalabbhaṃ vā upamaṃ vā vatthuṃ vā āharitvā  bāhirakathaṃyeva katheti. nikkhittaṃ nikkhittameva hoti. ``suttaṃ nu  kho katheti jātakaṃ nu kho, nassa antaṃ vā koṭiṃ vā passāmā''ti  vattabbataṃ āpajjati. yathā vaṭarukkhasākhānaṃ gatagataṭṭhāne pārohā  otaranti, otiṇṇotiṇṇaṭṭhāne sampajjitvā puna vaḍḍhantiyeva ^a^P2.0332^ea^.  evaṃ aḍḍhayojanampi yojanampi ^a^V2.0228^ea^ gacchantiyeva, gacchante  gacchante pana mūlarukkho vinassati, paveṇijātakāva tiṭṭhanti.  evamayampi nigrodhadhammakathiko nāma hoti; nikkhittaṃ  nikkhittamattameva katvā passeneva pariharanto gacchati. yo pana  bahumpi bhaṇanto etadatthamidaṃ vuttanti āharitvā jānāpetuṃ sakkoti,  tassa kathetuṃ vaṭṭati. ^b^anatthasaṃhita^eb^nti na atthanissitaṃ.</p>
              <p>[03] ^b^abhijjhātā hotī^eb^ti abhijjhāya oloketā hoti.  ^b^aho vatā^eb^ti patthanatthe nipāto. abhijjhāya olokitamattakena  cettha kammapathabhedo na hoti. yadā pana, ``aho vatidaṃ mama  santakaṃ assa, ahamettha vasaṃ vatteyya''nti attano pariṇāmeti, tadā  kammapathabhedo hoti, ayamidha adhippeto.</p>
              <p>[03] ^b^byāpannacitto^eb^ti vipannacitto pūtibhūtacitto.  ^b^paduṭṭhamanasaṅkappo^eb^ti dosena duṭṭhacittasaṅkappo. ^b^haññantū^eb^ti  ghātiyantū. ^b^vajjhantū^eb^ti vadhaṃ pāpuṇantu. ^b^mā vā  ahesu^eb^nti kiñcipi mā ahesuṃ. idhāpi kopamattakena kammapathabhedo  na hoti. haññantūtiādicintaneneva hoti, tasmā evaṃ vuttaṃ.</p>
              <p>[03] ^b^micchādiṭṭhiko^eb^ti akusaladassano.  ^b^viparītadassano^eb^ti vipallatthadassano. ^b^natthi dinna^eb^nti  dinnassa phalābhāvaṃ sandhāya vadati. ^b^yiṭṭhaṃ^eb^ vuccati mahāyāgo.  ^b^huta^eb^nti paheṇakasakkāro adhippeto, tampi ubhayaṃ phalābhāvameva  ^a^M2.0233^ea^ sandhāya paṭikkhipati. ^b^sukatadukkaṭāna^eb^nti sukatadukkaṭānaṃ,  kusalākusalānanti attho. ^b^phalaṃ vipāko^eb^ti yaṃ phalanti vā  vipākoti vā vuccati, taṃ natthīti vadati. ^b^natthi ayaṃ  loko^eb^ti paraloke ṭhitassa ayaṃ loko natthi. ^b^natthi paro  loko^eb^ti idha loke ṭhitassapi paraloko natthi, sabbe tattha tattheva  ucchijjantīti dasseti. ^b^natthi mātā natthi pitā^eb^ti tesu  sammāpaṭipattimicchāpaṭipattīnaṃ phalābhāvavasena vadati. ^b^natthi  sattā opapātikā^eb^ti cavitvā upapajjanakasattā nāma natthīti vadati.  ^b^sayaṃ abhiññā sacchikatvā pavedentī^eb^ti ye imañca lokaṃ  parañca lokaṃ abhivisiṭṭhāya paññāya sayaṃ paccakkhaṃ katvā pavedenti,  te natthīti sabbaññubuddhānaṃ abhāvaṃ ^a^P2.0333^ea^ dīpeti,  ettāvatā dasavatthukā micchādiṭṭhi kathitā hoti. </p>
              <p>[03] 441^b^.^eb^ ^b^pāṇātipātaṃ^eb^ ^a^V2.0229^ea^ ^b^pahāyā^eb^tiādayo satta  kammapathā cūḷahatthipade vitthāritā. anabhijjhādayo uttānatthāyeva. </p>
              <p>[03] 442^b^.^eb^ ^b^sahabyataṃ upapajjeyya^eb^nti sahabhāvaṃ  upagaccheyyaṃ. ^b^brahmakāyikānaṃ devāna^eb^nti paṭhamajjhānabhūmidevānaṃ.  ^b^ābhānaṃ devāna^eb^nti ābhā nāma visuṃ natthi,  parittābhāppamāṇābhāabhassarānametaṃ adhivacanaṃ.  ^b^parittābhāna^eb^ntiādi pana ekato aggahetvā tesaṃyeva bhedato gahaṇaṃ.  ^b^parittasubhāna^eb^ntiādīsupi eseva nayo. iti bhagavā  āsavakkhayaṃ dassetvā arahattanikūṭena desanaṃ niṭṭhapesi.</p>
              <p>[03] idha ṭhatvā pana devalokā samānetabbā. tissannaṃ tāva  jhānabhūmīnaṃ vasena nava brahmalokā, pañca suddhāvāsā catūhi ārūpehi  saddhiṃ navāti aṭṭhārasa, vehapphalehi saddhiṃ ekūnavīsati, te asaññaṃ  pakkhipitvā vīsati brahmalokā honti, evaṃ chahi kāmāvacarehi saddhiṃ  chabbīsati devalokā nāma. tesaṃ sabbesampi bhagavatā  dasakusalakammapathehi nibbatti dassitā.</p>
              <p>[03] tattha chasu tāva kāmāvacaresu tiṇṇaṃ sucaritānaṃ vipākeneva  nibbatti hoti. uparidevalokānaṃ pana ime kammapathā  upanissayavasena kathitā ^a^M2.0234^ea^. dasa kusalakammapathā hi sīlaṃ, sīlavato  ca kasiṇaparikammaṃ ijjhatīti. sīle patiṭṭhāya kasiṇaparikammaṃ  katvā paṭhamajjhānaṃ nibbattetvā paṭhamajjhānabhūmiyaṃ nibbattati;  dutiyādīni bhāvetvā dutiyajjhānabhūmiādīsu nibbattati;  rūpāvacarajjhānaṃ pādakaṃ katvā vipassanaṃ vaḍḍhetvā anāgāmiphale  patiṭṭhito pañcasu suddhāvāsesu nibbattati; rūpāvacarajjhānaṃ pādakaṃ  katvā arūpāvacarasamāpattiṃ nibbattetvā catūsu arūpesu nibbattati;  rūpārūpajjhānaṃ pādakaṃ katvā vipassanaṃ vaḍḍhetvā arahattaṃ pāpuṇāti.  asaññabhavo pana bāhirakānaṃ tāpasaparibbājakānaṃ āciṇṇoti idha na  niddiṭṭho. sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sāleyyakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. verañjakasuttavaṇṇanā </h3n>
            <h4>
              <h4n> </h4n>
              <p>[03] 444^b^.^eb^ ^b^evaṃ^eb^ ^a^V2.0230^ea^ ^a^P2.0334^ea^ ^b^me suta^eb^nti  verañjakasuttaṃ. tattha ^b^verañjakā^eb^ti verañjavāsino. ^b^kenacideva  karaṇīyenā^eb^ti kenacideva aniyamitakiccena. sesaṃ sabbaṃ purimasutte  vuttanayeneva veditabbaṃ. kevalañhi idha ^b^adhammacārī  visamacārī^eb^ti evaṃ puggalādhiṭṭhānā desanā katā. purimasutte  dhammādhiṭṭhānāti ayaṃ viseso. sesaṃ tādisamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] verañjakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. mahāvedallasuttavaṇṇanā </h3n>
            <h4>
              <h4n> </h4n>
              <p>[03] 449^b^.^eb^ ^b^evaṃ^eb^ ^a^V2.0231^ea^ ^b^me suta^eb^nti mahāvedallasuttaṃ. tattha  ^b^āyasmā^eb^ti sagāravasappatissavacanametaṃ. ^b^mahākoṭṭhiko^eb^ti  tassa therassa nāmaṃ. ^b^paṭisallānā vuṭṭhito^eb^ti phalasamāpattito  vuṭṭhito. ^b^duppañño duppañño^eb^ti ettha paññāya duṭṭhaṃ nāma natthi,  appañño nippaññoti attho. ^b^kittāvatā nu kho^eb^ti  kāraṇaparicchedapucchā, kittakena nu kho evaṃ vuccatīti ^a^M2.0235^ea^ attho.  pucchā ca nāmesā adiṭṭhajotanāpucchā, diṭṭhasaṃsandanāpucchā,  vimaticchedanāpucchā, anumatipucchā, kathetukamyatāpucchāti pañcavidhā  hoti. tāsamidaṃ nānākaraṇaṃ --</p>
              <p>[03] katamā ^b^adiṭṭhajotanāpucchā^eb^? pakatiyā lakkhaṇaṃ aññātaṃ  hoti adiṭṭhaṃ atulitaṃ atīritaṃ avibhūtaṃ avibhāvitaṃ, tassa ñāṇāya  dassanāya tulanāya tīraṇāya vibhūtāya vibhāvanatthāya pañhaṃ pucchati.  ayaṃ adiṭṭhajotanāpucchā.</p>
              <p>[03] katamā ^b^diṭṭhasaṃsandanāpucchā^eb^? pakatiyā lakkhaṇaṃ ñātaṃ  hoti diṭṭhaṃ tulitaṃ tīritaṃ vibhūtaṃ vibhāvitaṃ, aññehi paṇḍitehi saddhiṃ  saṃsandanatthāya pañhaṃ pucchati. ayaṃ diṭṭhasaṃsandanāpucchā.</p>
              <p>[03] katamā ^b^vimaticchedanāpucchā^eb^? pakatiyā saṃsayapakkhando  hoti vimatipakkhando, dveḷhakajāto, ``evaṃ nu kho, na nu kho,  kiṃ nu kho, kathaṃ nu kho''ti, so vimaticchedanatthāya ^a^P2.0335^ea^  pañhaṃ pucchati. ayaṃ vimaticchedanāpucchā (mahāni0  150; cūḷani0 puṇṇakamāṇavapucchāniddesa 12).</p>
              <p>[03] ``taṃ kiṃ maññatha, bhikkhave, rūpaṃ niccaṃ vā aniccaṃ vāti?  aniccaṃ, bhante''ti (mahāva0 21) evarūpā anumatiṃ gahetvā  dhammadesanākāle pucchā ^b^anumatipucchā^eb^ nāma.</p>
              <p>[03] ``cattārome ^a^V2.0232^ea^, bhikkhave, satipaṭṭhānā, katame cattāro''ti (saṃ0  ni0  5.390) evarūpā bhikkhusaṅghaṃ sayameva pucchitvā sayameva  vissajjetukāmassa pucchā ^b^kathetukamyatāpucchā^eb^ nāma. tāsu idha  diṭṭhasaṃsandanāpucchā adhippetā.</p>
              <p>[03] thero hi attano divāṭṭhāne nisīditvā sayameva pañhaṃ samuṭṭhapetvā  sayaṃ vinicchinanto idaṃ suttaṃ ādito paṭṭhāya matthakaṃ pāpesi.  ekacco hi pañhaṃ samuṭṭhāpetuṃyeva sakkoti na nicchetuṃ; ekacco nicchetuṃ  sakkoti na samuṭṭhāpetuṃ; ekacco ubhayampi na sakkoti; ekacco  ubhayampi sakkoti. tesu thero ubhayampi sakkotiyeva. kasmā?  mahāpaññatāya. mahāpaññaṃ nissāya hi imasmiṃ sāsane  sāriputtatthero, mahākaccānatthero, puṇṇatthero, kumārakassapatthero,  ānandatthero, ayameva āyasmāti sambahulā therā visesaṭṭhānaṃ adhigatā.  na hi sakkā yāya vā tāya vā appamattikāya paññāya samannāgatena  bhikkhunā ^a^M2.0236^ea^ sāvakapāramīñāṇassa matthakaṃ pāpuṇituṃ, mahāpaññena pana  sakkāti mahāpaññatāya ^b^sāriputtatthero^eb^ taṃ ṭhānaṃ adhigato.  paññāya hi therena sadiso natthi. teneva naṃ bhagavā etadagge ṭhapesi  -- ``etadaggaṃ, bhikkhave, mama sāvakānaṃ bhikkhūnaṃ mahāpaññānaṃ  yadidaṃ sāriputto''ti (a0 ni0  1.189).</p>
              <p>[03] tathā na sakkā yāya vā tāya vā appamattikāya paññāya  samannāgatena bhikkhunā bhagavatā saṃkhittena bhāsitassa  sabbaññutaññāṇena saddhiṃ saṃsanditvā samānetvā vitthārena atthaṃ  vibhajetuṃ, mahāpaññena pana sakkāti mahāpaññatāya ^b^mahākaccānatthero^eb^  tattha paṭibalo jāto, teneva naṃ bhagavā etadagge ṭhapesi --  ``etadaggaṃ, bhikkhave, mama sāvakānaṃ bhikkhūnaṃ saṃkhittena bhāsitassa  vitthārena atthaṃ vibhajantānaṃ yadidaṃ mahākaccāno''ti (a0 ni0   1.197).</p>
              <p>[03] tathā ^a^P2.0336^ea^ na sakkā yāya vā tāya vā  appamattikāya paññāya samannāgatena bhikkhunā dhammakathaṃ kathentena dasa  kathāvatthūni āharitvā satta visuddhiyo vibhajantena dhammakathaṃ kathetuṃ,  mahāpaññena pana sakkāti mahāpaññatāya ^b^puṇṇatthero^eb^ catuparisamajjhe  alaṅkatadhammāsane cittabījaniṃ gahetvā nisinno līḷāyanto  puṇṇacando viya dhammaṃ kathesi. teneva naṃ bhagavā etadagge ^a^V2.0233^ea^ ṭhapesi --  ``etadaggaṃ, bhikkhave, mama sāvakānaṃ bhikkhūnaṃ dhammakathikānaṃ yadidaṃ  puṇṇo mantāṇiputto''ti (a0 ni0  1.196).</p>
              <p>[03] tathā yāya vā tāya vā appamattikāya paññāya samannāgato  bhikkhu dhammaṃ kathento ito vā etto vā anukkamitvā yaṭṭhikoṭiṃ  gahetvā andho viya, ekapadikaṃ daṇḍakasetuṃ āruḷho viya ca gacchati.  mahāpañño pana catuppadikaṃ gāthaṃ nikkhipitvā upamā ca kāraṇāni  ca āharitvā tepiṭakaṃ buddhavacanaṃ gahetvā heṭṭhupariyaṃ karonto kathesi.  mahāpaññatāya pana ^b^kumārakassapatthero^eb^ catuppadikaṃ gāthaṃ  nikkhipitvā upamā ca kāraṇāni ca āharitvā tehi saddhiṃ yojento  jātassare pañcavaṇṇāni kusumāni phullāpento viya sinerumatthake  vaṭṭisahassaṃ telapadīpaṃ jālento viya tepiṭakaṃ buddhavacanaṃ heṭṭhupariyaṃ  karonto ^a^M2.0237^ea^ kathesi. teneva naṃ bhagavā etadagge ṭhapesi -- ``etadaggaṃ,  bhikkhave, mama sāvakānaṃ bhikkhūnaṃ cittakathikānaṃ yadidaṃ  kumārakassapo''ti (a0 ni0  1.217).</p>
              <p>[03] tathā yāya vā tāya vā appamattikāya paññāya samannāgato  bhikkhu catūhi māsehi catuppadikampi gāthaṃ gahetuṃ na sakkoti.  mahāpañño pana ekapade ṭhatvā padasatampi padasahassampi gaṇhāti.  ^b^ānandatthero^eb^ pana mahāpaññatāya ekapaduddhāre ṭhatvā sakiṃyeva  sutvā puna apucchanto saṭṭhi padasahassāni pannarasa gāthāsahassāni  valliyā pupphāni ākaḍḍhitvā gaṇhanto viya ekappahāreneva gaṇhāti.  gahitagahitaṃ pāsāṇe khatalekhā viya, suvaṇṇaghaṭe pakkhittasīhavasā  viya ca gahitākāreneva tiṭṭhati. teneva naṃ bhagavā etadagge ṭhapesi  -- ``etadaggaṃ, bhikkhave, mama sāvakānaṃ bhikkhūnaṃ gatimantānaṃ  yadidaṃ ānando ^a^P2.0337^ea^, satimantānaṃ, dhitimantānaṃ,  bahussutānaṃ, upaṭṭhākānaṃ yadidaṃ ānando''ti (a0 ni0   1.219-223).</p>
              <p>[03] na hi sakkā yāya vā tāya vā appamattikāya paññāya  samannāgatena bhikkhunā catupaṭisambhidāpabhedassa matthakaṃ pāpuṇituṃ.  mahāpaññena pana sakkāti mahāpaññatāya ^b^mahākoṭṭhitatthero^eb^  adhigamaparipucchāsavanapubbayogānaṃ vasena anantanayussadaṃ  paṭisambhidāpabhedaṃ patto. teneva naṃ bhagavā etadagge ṭhapesi --  ``etadaggaṃ, bhikkhave, mama sāvakānaṃ bhikkhūnaṃ paṭisambhidāpattānaṃ  yadidaṃ mahākoṭṭhito''ti (a0 ni0  1.218).</p>
              <p>[03] iti ^a^V2.0234^ea^ thero mahāpaññatāya pañhaṃ samuṭṭhāpetumpi nicchetumpīti  ubhayampi sakkoti. so divāṭṭhāne nisīditvā sayameva sabbapañhe  samuṭṭhapetvā sayaṃ vinicchinanto idaṃ suttaṃ ādito paṭṭhāya matthakaṃ  pāpetvā, ``sobhanā vata ayaṃ dhammadesanā, jeṭṭhabhātikena naṃ  dhammasenāpatinā saddhiṃ saṃsandissāmi, tato ayaṃ dvinnampi amhākaṃ  ekamatiyā ekajjhāsayena ca ṭhapitā atigarukā bhavissati  pāsāṇacchattasadisā, caturoghanittharaṇatthikānaṃ titthe ṭhapitanāvā viya,  maggagamanatthikānaṃ sahassayuttāajaññaratho viya bahupakārā  bhavissatī''ti diṭṭhasaṃsandanatthaṃ pañhaṃ pucchi. tena vuttaṃ -- ``tāsu  idha diṭṭhasaṃsandanāpucchā adhippetā''ti.</p>
              <p>[03] ^b^nappajānātī^eb^ti ^a^M2.0238^ea^ ettha yasmā nappajānāti, tasmā  duppaññoti vuccatīti ayamattho. esa nayo sabbattha. ^b^idaṃ  dukkhanti nappajānātī^eb^ti idaṃ dukkhaṃ, ettakaṃ dukkhaṃ, ito uddhaṃ  natthīti dukkhasaccaṃ yāthāvasarasalakkhaṇato na pajānāti. ^b^ayaṃ  dukkhasamudayo^eb^ti ito dukkhaṃ samudetīti pavattidukkhapabhāvikā taṇhā  samudayasaccanti yāthāvasarasalakkhaṇato na pajānāti. ^b^ayaṃ  dukkhanirodho^eb^ti idaṃ dukkhaṃ ayaṃ dukkhasamudayo ca idaṃ nāma ṭhānaṃ  patvā nirujjhatīti ubhinnaṃ appavatti nibbānaṃ nirodhasaccanti  yāthāvasarasalakkhaṇato na pajānāti. ^b^ayaṃ dukkhanirodhagāminī  paṭipadā^eb^ti ayaṃ paṭipadā dukkhanirodhaṃ gacchatīti maggasaccaṃ  yāthāvasarasalakkhaṇato na pajānātīti. anantaravārepi ^a^P2.0338^ea^  imināva nayena attho veditabbo. saṅkhepato panettha  catusaccakammaṭṭhāniko puggalo kathitoti veditabbo.</p>
              <p>[03] ayañhi ācariyasantike cattāri saccāni savanato uggaṇhāti.  ṭhapetvā taṇhaṃ tebhūmakā dhammā dukkhasaccaṃ, taṇhā samudayasaccaṃ,  ubhinnaṃ appavatti nibbānaṃ nirodhasaccaṃ, dukkhasaccaṃ parijānanto  samudayasaccaṃ pajahanto nirodhapāpano maggo maggasaccanti evaṃ  uggahetvā abhinivisati. tattha purimāni dve saccāni vaṭṭaṃ,  pacchimāni vivaṭṭaṃ, vaṭṭe abhiniveso hoti, no vivaṭṭe, tasmā ayaṃ  abhinivisamāno dukkhasacce abhinivisati.</p>
              <p>[03] dukkhasaccaṃ nāma rūpādayo pañcakkhandhāti vavatthapetvā  dhātukammaṭṭhānavasena otaritvā, ``cattāri mahābhūtāni catunnañca  mahābhūtānaṃ upādāya rūpaṃ rūpa''nti vavatthapeti. tadārammaṇā vedanā  saññā saṅkhārā viññāṇaṃ nāmanti evaṃ yamakatālakkhandhaṃ bhindanto  viya ``dveva ime dhammā ^a^V2.0235^ea^ nāmarūpa''nti vavatthapeti. taṃ panetaṃ na  ahetukaṃ sahetukaṃ sappaccayaṃ, ko cassa paccayo avijjādayo dhammāti  evaṃ paccaye ceva paccayuppannadhamme ca vavatthapetvā ``sabbepi dhammā  hutvā abhāvaṭṭhena aniccā''ti aniccalakkhaṇaṃ āropeti, tato  udayavayappaṭipīḷanākārena dukkhā, avasavattanākārena anattāti  tilakkhaṇaṃ āropetvā vipassanāpaṭipāṭiyā sammasanto lokuttaramaggaṃ  pāpuṇāti.</p>
              <p>[03] maggakkhaṇe ^a^M2.0239^ea^ cattāri saccāni ekapaṭivedhena paṭivijjhati,  ekābhisamayena abhisameti. dukkhaṃ pariññāpaṭivedhena paṭivijjhati.  samudayaṃ pahānapaṭivedhena, nirodhaṃ sacchikiriyāpaṭivedhena, maggaṃ  bhāvanāpaṭivedhena paṭivijjhati. dukkhaṃ pariññābhisamayena  abhisameti, samudayaṃ pahānābhisamayena, nirodhaṃ  sacchikiriyābhisamayena, maggaṃ bhāvanābhisamayena abhisameti. so  tīṇi saccāni kiccato paṭivijjhati, nirodhaṃ ārammaṇato.  tasmiñcassa khaṇe ahaṃ dukkhaṃ parijānāmi, samudayaṃ pajahāmi,  nirodhaṃ sacchikaromi, maggaṃ bhāvemīti  ābhogasamannāhāramanasikārapaccavekkhaṇā natthi. etassa pana  pariggaṇhantasseva maggo ^a^P2.0339^ea^ tīsu saccesu  pariññādikiccaṃ sādhentova nirodhaṃ ārammaṇato paṭivijjhatīti.</p>
              <p>[03] ^b^tasmā paññavāti vuccatī^eb^ti ettha heṭṭhimakoṭiyā sotāpanno,  uparimakoṭiyā khīṇāsavo paññavāti niddiṭṭho. yo pana tepiṭakaṃ  buddhavacanaṃ pāḷito ca atthato ca anusandhito ca pubbāparato ca  uggahetvā heṭṭhupariyaṃ karonto vicarati, aniccadukkhānattavasena  pariggahamattampi natthi, ayaṃ paññavā nāma, duppañño nāmāti?  viññāṇacarito nāmesa, paññavāti na vattabbo. atha yo tilakkhaṇaṃ  āropetvā vipassanāpaṭipāṭiyā sammasanto ajja ajjeva arahattanti  carati, ayaṃ paññavā nāma, duppañño nāmāti? bhajāpiyamāno  paññavāpakkhaṃ bhajati. sutte pana paṭivedhova kathito.</p>
              <p>[03] ^b^viññāṇaṃ viññāṇa^eb^nti idha kiṃ pucchati? yena viññāṇena  saṅkhāre sammasitvā esa paññavā nāma jāto, tassa  āgamanavipassanā viññāṇaṃ kammakārakacittaṃ pucchāmīti pucchati.  ^b^sukhantipi vijānātī^eb^ti sukhavedanampi vijānāti.  uparipadadvayepi eseva nayo. iminā ^a^V2.0236^ea^ thero ``sukhaṃ vedanaṃ vedayamāno  sukhaṃ vedanaṃ vedayāmīti pajānātī''tiādinā (ma0 ni0 1.113;  dī0 ni0 2.380) nayena āgatavedanāvasena arūpakammaṭṭhānaṃ kathesi.  tassattho satipaṭṭhāne vuttanayeneva veditabbo.</p>
              <p>[03] ^b^saṃsaṭṭhā^eb^ti ^a^M2.0240^ea^ ekuppādādilakkhaṇena saṃyogaṭṭhena saṃsaṭṭhā, udāhu  visaṃsaṭṭhāti pucchati. ettha ca thero maggapaññañca  vipassanāviññāṇañcāti ime dve lokiyalokuttaradhamme missetvā  bhūmantaraṃ bhinditvā samayaṃ ajānanto viya pucchatīti na veditabbo.  maggapaññāya pana maggaviññāṇena, vipassanāpaññāya ca  vipassanāviññāṇeneva saddhiṃ saṃsaṭṭhabhāvaṃ pucchatīti veditabbo.  theropissa tamevatthaṃ vissajjento ^b^ime dhammā saṃsaṭṭhā^eb^tiādimāha.  tattha ^b^na ca labbhā imesaṃ dhammāna^eb^nti imesaṃ  lokiyamaggakkhaṇepi lokuttaramaggakkhaṇepi ekato uppannānaṃ dvinnaṃ  dhammānaṃ. ^b^vinibbhujitvā vinibbhujitvā^eb^ti visuṃ visuṃ katvā  vinivaṭṭetvā, ārammaṇato vā vatthuto vā uppādato vā nirodhato vā  nānākaraṇaṃ ^a^P2.0340^ea^ dassetuṃ na sakkāti attho. tesaṃ  tesaṃ pana dhammānaṃ visayo nāma atthi. lokiyadhammaṃ patvā hi  cittaṃ jeṭṭhakaṃ hoti pubbaṅgamaṃ, lokuttaraṃ patvā paññā.</p>
              <p>[03] sammāsambuddhopi hi lokiyadhammaṃ pucchanto, ``bhikkhu, tvaṃ  katamaṃ paññaṃ adhigato, kiṃ paṭhamamaggapaññaṃ, udāhu dutiya tatiya  catuttha maggapañña''nti na evaṃ pucchati. kiṃ phasso tvaṃ, bhikkhu,  kiṃ vedano, kiṃ sañño, kiṃ cetanoti na ca pucchati, cittavasena  pana, ``kiñcitto tvaṃ, bhikkhū''ti (pārā0 135) pucchati.  kusalākusalaṃ paññapentopi ``manopubbaṅgamā dhammā, manoseṭṭhā  manomayā''ti (dha0 pa0 1, 2) ca, ``katame dhammā kusalā?  yasmiṃ samaye kāmāvacaraṃ kusalaṃ cittaṃ uppannaṃ hotī''ti (dha0 sa0  1) ca evaṃ cittavaseneva paññāpeti. lokuttaraṃ pucchanto pana kiṃ  phasso tvaṃ bhikkhu, kiṃ vedano, kiṃ sañño, kiṃ cetanoti na  pucchati. katamā te, bhikkhu, paññā adhigatā, kiṃ paṭhamamaggapaññā,  udāhu dutiyatatiyacatutthamaggapaññāti evaṃ paññāvaseneva pucchati.</p>
              <p>[03] indriyasaṃyuttepi ``pañcimāni, bhikkhave, indriyāni.  katamāni pañca? saddhindriyaṃ vīriyindriyaṃ satindriyaṃ samādhindriyaṃ  paññindriyaṃ. kattha ca, bhikkhave, saddhindriyaṃ daṭṭhabbaṃ? catūsu  ^a^V2.0237^ea^ sotāpattiyaṅgesu ettha saddhindriyaṃ daṭṭhabbaṃ. kattha ca, bhikkhave,  vīriyindriyaṃ daṭṭhabbaṃ? catūsu sammappadhānesu ettha vīriyindriyaṃ  daṭṭhabbaṃ. kattha ca, bhikkhave, satindriyaṃ daṭṭhabbaṃ? catūsu  satipaṭṭhānesu ettha satindriyaṃ daṭṭhabbaṃ. kattha ca, bhikkhave,  samādhindriyaṃ daṭṭhabbaṃ? catūsu jhānesu ettha samādhindriyaṃ daṭṭhabbaṃ.  kattha ca, bhikkhave, paññindriyaṃ daṭṭhabbaṃ? catūsu ariyasaccesu ettha  paññindriyaṃ ^a^M2.0241^ea^ daṭṭhabba''nti (saṃ0 ni0  5.478). evaṃ  savisayasmiṃyeva lokiyalokuttarā dhammā kathitā.</p>
              <p>[03] yathā hi cattāro seṭṭhiputtā rājāti rājapañcamesu sahāyesu  nakkhattaṃ kīḷissāmāti vīthiṃ otiṇṇesu ekassa seṭṭhiputtassa gehaṃ  gatakāle itare cattāro tuṇhī nisīdanti, gehasāmikova, ``imesaṃ  khādanīyaṃ bhojanīyaṃ detha, gandhamālālaṅkārādīni ^a^P2.0341^ea^  dethā''ti gehe vicāreti. dutiyassa tatiyassa catutthassa gehaṃ  gatakāle itare cattāro tuṇhī nisīdanti, gehasāmikova, ``imesaṃ  khādanīyaṃ bhojanīyaṃ detha, gandhamālālaṅkārādīni dethā''ti gehe  vicāreti. atha sabbapacchā rañño gehaṃ gatakāle kiñcāpi rājā  sabbattha issarova, imasmiṃ pana kāle attano geheyeva, ``imesaṃ  khādanīyaṃ bhojanīyaṃ detha, gandhamālālaṅkārādīni dethā''ti vicāreti.  evamevaṃ kho saddhāpañcamakesu indriyesu tesu sahāyesu ekato vīthiṃ  otarantesu viya ekārammaṇe uppajjamānesupi yathā paṭhamassa gehe itare  cattāro tuṇhī nisīdanti, gehasāmikova vicāreti, evaṃ  sotāpattiyaṅgāni patvā adhimokkhalakkhaṇaṃ saddhindriyameva jeṭṭhakaṃ  hoti pubbaṅgamaṃ, sesāni tadanvayāni honti. yathā dutiyassa gehe  itare cattāro tuṇhī nisīdanti, gehasāmikova vicāreti, evaṃ  sammappadhānāni patvā paggahaṇalakkhaṇaṃ vīriyindriyameva jeṭṭhakaṃ hoti  pubbaṅgamaṃ, sesāni tadanvayāni honti. yathā tatiyassa gehe itare  cattāro tuṇhī nisīdanti, gehasāmikova vicāreti, evaṃ  satipaṭṭhānāni patvā upaṭṭhānalakkhaṇaṃ satindriyameva jeṭṭhakaṃ hoti  pubbaṅgamaṃ, sesāni tadanvayāni honti. yathā catutthassa gehe itare  cattāro tuṇhī nisīdanti, gehasāmikova vicāreti, evaṃ  jhānavimokkhe patvā avikkhepalakkhaṇaṃ samādhindriyameva jeṭṭhakaṃ hoti  pubbaṅgamaṃ, sesāni tadanvayāni honti. sabbapacchā rañño gehaṃ  gatakāle pana yathā itare cattāro tuṇhī nisīdanti, rājāva gehe  vicāreti, evameva ariyasaccāni patvā pajānanalakkhaṇaṃ  paññindriyameva jeṭṭhakaṃ hoti pubbaṅgamaṃ, sesāni tadanvayāni honti.</p>
              <p>[03] iti ^a^V2.0238^ea^ paṭisambhidāpattānaṃ agge ṭhapito mahākoṭṭhitatthero  lokiyadhammaṃ pucchanto cittaṃ jeṭṭhakaṃ cittaṃ pubbaṅgamaṃ katvā pucchi;  lokuttaradhammaṃ pucchanto ^a^M2.0242^ea^ paññaṃ jeṭṭhakaṃ paññaṃ pubbaṅgamaṃ katvā pucchi.  dhammasenāpatisāriputtattheropi tatheva vissajjesīti.</p>
              <p>[03] ^b^yaṃ hāvuso, pajānātī^eb^ti yaṃ catusaccadhammamidaṃ  dukkhantiādinā nayena maggapaññā pajānāti. ^b^taṃ  vijānātī^eb^ti ^a^P2.0342^ea^ maggaviññāṇampi tatheva taṃ  vijānāti. ^b^yaṃ vijānātī^eb^ti yaṃ saṅkhāragataṃ  aniccantiādinā nayena vipassanāviññāṇaṃ vijānāti. ^b^taṃ  pajānātī^eb^ti vipassanāpaññāpi tatheva taṃ pajānāti. ^b^tasmā  ime dhammā^eb^ti tena kāraṇena ime dhammā. ^b^saṃsaṭṭhā^eb^ti  ekuppādaekanirodhaekavatthukaekārammaṇatāya saṃsaṭṭhā.</p>
              <p>[03] ^b^paññā bhāvetabbā^eb^ti idaṃ maggapaññaṃ sandhāya vuttaṃ.  taṃsampayuttaṃ pana viññāṇaṃ tāya saddhiṃ bhāvetabbameva hoti.  ^b^viññāṇaṃ pariññeyya^eb^nti idaṃ vipassanāviññāṇaṃ sandhāya vuttaṃ.  taṃsampayuttā pana paññā tena saddhiṃ parijānitabbāva hoti. </p>
              <p>[03] 450^b^.^eb^ ^b^vedanā vedanā^eb^ti idaṃ kasmā pucchati?  vedanālakkhaṇaṃ pucchissāmīti pucchati. evaṃ santepi  tebhūmikasammasanacāravedanāva adhippetāti sallakkhetabbā.  ^b^sukhampi vedetī^eb^ti sukhaṃ ārammaṇaṃ vedeti anubhavati. parato  padadvayepi eseva nayo. ``rūpañca hidaṃ, mahāli, ekantadukkhaṃ  abhavissa, dukkhānupatitaṃ dukkhāvakkantaṃ anavakkantaṃ sukhena, nayidaṃ  sattā rūpasmiṃ sārajjeyyuṃ. yasmā ca kho, mahāli, rūpaṃ sukhaṃ  sukhānupatitaṃ sukhāvakkantaṃ anavakkantaṃ dukkhena, tasmā sattā rūpasmiṃ  sārajjanti, sārāgā saṃyujjanti, saṃyogā saṃkilissanti. vedanā ca  hidaṃ... saññā... saṅkhārā... viññāṇañca hidaṃ, mahāli,  ekantadukkhaṃ abhavissa...pe0... saṃkilissantī''ti (saṃ0 ni0   3.70) iminā hi mahālisuttapariyāyena idha ārammaṇaṃ sukhaṃ  dukkhaṃ adukkhamasukhanti kathitaṃ. apica purimaṃ sukhaṃ vedanaṃ  ārammaṇaṃ katvā aparā sukhā vedanā vedeti; purimaṃ dukkhaṃ vedanaṃ  ārammaṇaṃ katvā aparā dukkhā vedanā vedeti; purimaṃ adukkhamasukhaṃ  vedanaṃ ārammaṇaṃ katvā aparā adukkhamasukhā vedanā vedetīti evamettha  attho daṭṭhabbo. vedanāyeva hi vedeti, na añño koci veditā nāma  atthīti vuttametaṃ.</p>
              <p>[03] ^b^saññā^eb^ ^a^V2.0239^ea^ ^a^M2.0243^ea^ ^b^saññā^eb^ti idha kiṃ pucchati? sabbasaññāya  lakkhaṇaṃ. kiṃ sabbatthakasaññāyāti? sabbasaññāya lakkhaṇantipi  ^a^P2.0343^ea^ sabbatthakasaññāya lakkhaṇantipi ekamevetaṃ, evaṃ  santepi tebhūmikasammasanacārasaññāva adhippetāti sallakkhetabbā.  ^b^nīlakampi sañjānātī^eb^ti nīlapupphe vā vatthe vā parikammaṃ katvā  upacāraṃ vā appanaṃ vā pāpento sañjānāti. imasmiñhi atthe  parikammasaññāpi upacārasaññāpi appanāsaññāpi vaṭṭati. nīle  nīlanti uppajjanakasaññāpi vaṭṭatiyeva. ^b^pītakā^eb^dīsupi eseva  nayo.</p>
              <p>[03] ^b^yā cāvuso, vedanā^eb^ti ettha vedanā, saññā, viññāṇanti  imāni tīṇi gahetvā paññā kasmā na gahitāti?  asabbasaṅgāhikattā. paññāya hi gahitāya paññāya sampayuttāva  vedanādayo labbhanti, no vippayuttā. taṃ pana aggahetvā imesu  gahitesu paññāya sampayuttā ca vippayuttā ca antamaso dve  pañcaviññāṇadhammāpi labbhanti. yathā hi tayo purisā suttaṃ  suttanti vadeyyuṃ, catuttho ratanāvutasuttanti. tesu purimā tayo  takkagatampi paṭṭivaṭṭakādigatampi yaṃkiñci bahuṃ suttaṃ labhanti antamaso  makkaṭakasuttampi. ratanāvutasuttaṃ pariyesanto mandaṃ labhati,  evaṃsampadamidaṃ veditabbaṃ. heṭṭhato vā paññā viññāṇena saddhiṃ  sampayogaṃ labhāpitā vissaṭṭhattāva idha na gahitāti vadanti. ^b^yaṃ  hāvuso, vedetī^eb^ti yaṃ ārammaṇaṃ vedanā vedeti, saññāpi tadeva  sañjānāti. ^b^yaṃ sañjānātī^eb^ti yaṃ ārammaṇaṃ saññā sañjānāti,  viññāṇampi tadeva vijānātīti attho.</p>
              <p>[03] idāni sañjānāti vijānāti pajānātīti ettha viseso  veditabbo. tattha upasaggamattameva viseso. jānātīti padaṃ pana  aviseso. tassāpi jānanatthe viseso veditabbo. saññā hi  nīlādivasena ārammaṇaṃ sañjānanamattameva, aniccaṃ dukkhaṃ anattāti  lakkhaṇapaṭivedhaṃ pāpetuṃ na sakkoti. viññāṇaṃ nīlādivasena  ārammaṇañceva sañjānāti, aniccādilakkhaṇapaṭivedhañca pāpeti,  ussakkitvā pana maggapātubhāvaṃ pāpetuṃ na sakkoti. paññā  nīlādivasena ārammaṇampi ^a^P2.0344^ea^ sañjānāti,  aniccādivasena ^a^M2.0244^ea^ lakkhaṇapaṭivedhampi pāpeti, ussakkitvā maggapātubhāvaṃ  pāpetumpi sakkoti.</p>
              <p>[03] yathā hi heraññikaphalake kahāpaṇarāsimhi kate ajātabuddhi  dārako gāmikapuriso mahāheraññikoti ^a^V2.0240^ea^ tīsu janesu oloketvā  ṭhitesu ajātabuddhi dārako kahāpaṇānaṃ  cittavicittacaturassamaṇḍalabhāvameva jānāti, idaṃ manussānaṃ  upabhogaparibhogaṃ ratanasammatanti na jānāti. gāmikapuriso  cittādibhāvañceva jānāti, manussānaṃ  upabhogaparibhogaratanasammatabhāvañca. ``ayaṃ kūṭo ayaṃ cheko ayaṃ  karato ayaṃ saṇho''ti pana na jānāti. mahāheraññiko  cittādibhāvampi ratanasammatabhāvampi kūṭādibhāvampi jānāti, jānanto  ca pana naṃ rūpaṃ disvāpi jānāti, ākoṭitassa saddaṃ sutvāpi, gandhaṃ  ghāyitvāpi, rasaṃ sāyitvāpi, hatthena garukalahukabhāvaṃ upadhāretvāpi  asukagāme katotipi jānāti, asukanigame asukanagare  asukapabbatacchāyāya asukanadītīre katotipi, asukācariyena  katotipi jānāti. evamevaṃ saññā ajātabuddhidārakassa  kahāpaṇadassanaṃ viya nīlādivasena ārammaṇamattameva sañjānāti.  viññāṇaṃ gāmikapurisassa kahāpaṇadassanaṃ viya nīlādivasena  ārammaṇampi sañjānāti, aniccādivasena lakkhaṇapaṭivedhampi pāpeti.  paññā mahāheraññikassa kahāpaṇadassanaṃ viya nīlādivasena  ārammaṇampi sañjānāti, aniccādivasena lakkhaṇapaṭivedhampi pāpeti,  ussakkitvā maggapātubhāvampi pāpeti. so pana nesaṃ viseso  duppaṭivijjho.</p>
              <p>[03] tenāha āyasmā nāgaseno -- ``dukkaraṃ, mahārāja, bhagavatā  katanti. kiṃ, bhante, nāgasena bhagavatā dukkaraṃ katanti? dukkaraṃ,  mahārāja, bhagavatā kataṃ, imesaṃ arūpīnaṃ cittacetasikānaṃ dhammānaṃ  ekārammaṇe pavattamānānaṃ vavatthānaṃ akkhātaṃ, ayaṃ phasso, ayaṃ  vedanā, ayaṃ saññā, ayaṃ cetanā, idaṃ citta''nti (mi0 pa0  2.7.16). yathā hi tilatelaṃ, sāsapatelaṃ, madhukatelaṃ,  eraṇḍakatelaṃ, vasātelanti imāni pañca telāni ekacāṭiyaṃ  pakkhipitvā divasaṃ yamakamanthehi manthetvā tato idaṃ tilatelaṃ, idaṃ  sāsapatelanti ekekassa pāṭiyekkaṃ uddharaṇaṃ nāma dukkaraṃ, idaṃ tato  ^a^M2.0245^ea^ dukkarataraṃ. bhagavā pana sabbaññutaññāṇassa ^a^P2.0345^ea^  suppaṭividdhattā dhammissaro dhammarājā imesaṃ arūpīnaṃ dhammānaṃ  ekārammaṇe pavattamānānaṃ vavatthānaṃ akkhāsi. pañcannaṃ mahānadīnaṃ  samuddaṃ paviṭṭhaṭṭhāne, ``idaṃ gaṅgāya udakaṃ, idaṃ yamunāyā''ti evaṃ  pāṭiyekkaṃ udakauddharaṇenāpi ayamattho veditabbo. </p>
              <p>[03] 451^b^.^eb^ ^b^nissaṭṭhenā^eb^ti nissaṭena pariccattena vā.  tattha ^b^nissaṭenā^eb^ti atthe sati pañcahi indriyehīti  ^a^V2.0241^ea^ nissakkavacanaṃ. ^b^pariccattenā^eb^ti atthe sati karaṇavacanaṃ veditabbaṃ.  idaṃ vuttaṃ hoti -- pañcahi indriyehi nissaritvā manodvāre  pavattena pañcahi vā indriyehi tassa vatthubhāvaṃ anupagamanatāya  pariccattenāti. ^b^parisuddhenā^eb^ti nirupakkilesena.  ^b^manoviññāṇenā^eb^ti rūpāvacaracatutthajjhānacittena. ^b^kiṃ  neyya^eb^nti kiṃ jānitabbaṃ. ``yaṃkiñci neyyaṃ nāma atthi  dhamma''ntiādīsu (mahāni0 69) hi jānitabbaṃ neyyanti vuttaṃ.  ^b^ākāsānañcāyatanaṃ neyya^eb^nti kathaṃ rūpāvacaracatutthajjhānacittena  arūpāvacarasamāpatti neyyāti? rūpāvacaracatutthajjhāne ṭhitena  arūpāvacarasamāpattiṃ nibbattetuṃ sakkā hoti. ettha ṭhitassa hi sā  ijjhati. tasmā ``ākāsānañcāyatanaṃ neyya''ntiādimāha. atha  nevasaññānāsaññāyatanaṃ kasmā na vuttanti? pāṭiyekkaṃ  abhinivesābhāvato. tattha hi kalāpato nayato sammasanaṃ labbhati,  dhammasenāpatisadisassāpi hi bhikkhuno pāṭiyekkaṃ abhiniveso na  jāyati. tasmā theropi, ``evaṃ kirame dhammā ahutvā sambhonti,  hutvā paṭiventī''ti (ma0 ni0 3.94) kalāpato nayato sammasitvā  vissajjesīti. bhagavā pana sabbaññutaññāṇassa hatthagatattā  nevasaññānāsaññāyatanasamāpattiyampi paropaññāsa dhamme pāṭiyekkaṃ  aṃguddhāreneva uddharitvā, ``yāvatā saññāsamāpattiyo, tāvatā  aññāpaṭivedho''ti āha.</p>
              <p>[03] ^b^paññācakkhunā pajānātī^eb^ti dassanapariṇāyakaṭṭhena  cakkhubhūtāya paññāya pajānāti. tattha dve paññā samādhipaññā  vipassanāpaññā ca. samādhipaññāya kiccato asammohato ca  pajānāti. vipassanāpaññāya lakkhaṇapaṭivedhena ārammaṇato jānanaṃ  kathitaṃ. ^b^kimatthiyā^eb^ti ko etissā attho.  ^b^abhiññatthā^eb^tiādīsu ^a^P2.0346^ea^ abhiññeyye dhamme  abhijānātīti ^a^M2.0246^ea^ ^b^abhiññatthā^eb^. pariññeyye dhamme parijānātīti  ^b^pariññatthā^eb^. pahātabbe dhamme pajahatīti ^b^pahānatthā^eb^. sā  panesā lokiyāpi abhiññatthā ca pariññatthā ca vikkhambhanato  pahānatthā. lokuttarāpi abhiññatthā ca pariññatthā ca samucchedato  pahānatthā. tattha lokiyā kiccato asammohato ca pajānāti,  lokuttarā asammohato. </p>
              <p>[03] 452^b^.^eb^ ^b^sammādiṭṭhiyā uppādāyā^eb^ti  vipassanāsammādiṭṭhiyā ca maggasammādiṭṭhiyā ca. ^b^parato ca  ghoso^eb^ti sappāyadhammassavanaṃ. ^b^yoniso ca manasikāro^eb^ti  attano upāyamanasikāro. tattha sāvakesu api dhammasenāpatino dve  paccayā laddhuṃ vaṭṭantiyeva. thero hi kappasatasahassādhikaṃ  ^a^V2.0242^ea^ ekaṃ  asaṅkhyeyyaṃ pāramiyo pūretvāpi attano dhammatāya aṇumattampi  kilesaṃ pajahituṃ nāsakkhi. ``ye dhammā hetuppabhavā''ti (mahāva0  60) assajittherato imaṃ gāthaṃ sutvāvassa paṭivedho jāto.  paccekabuddhānaṃ pana sabbaññubuddhānañca paratoghosakammaṃ natthi,  yonisomanasikārasmiṃyeva ṭhatvā paccekabodhiñca sabbaññutaññāṇañca  nibbattenti.</p>
              <p>[03] ^b^anuggahitā^eb^ti laddhūpakārā. ^b^sammādiṭṭhī^eb^ti  arahattamaggasammādiṭṭhi. phalakkhaṇe nibbattā cetovimutti phalaṃ  assāti ^b^cetovimuttiphalā^eb^. tadeva cetovimuttisaṅkhātaṃ phalaṃ  ānisaṃso assāti cetovimuttiphalānisaṃsā. dutiyapadepi eseva  nayo. ettha ca catutthaphalapaññā paññāvimutti nāma, avasesā dhammā  cetovimuttīti veditabbā. ^b^sīlānuggahitā^eb^tiādīsu  ^b^sīla^eb^nti catupārisuddhisīlaṃ. ^b^suta^eb^nti sappāyadhammassavanaṃ.  ^b^sākacchā^eb^ti kammaṭṭhāne khalanapakkhalanacchedanakathā.  ^b^samatho^eb^ti vipassanāpādikā aṭṭha samāpattiyo.  ^b^vipassanā^eb^ti sattavidhā anupassanā. catupārisuddhisīlañhi  pūrentassa, sappāyadhammassavanaṃ suṇantassa, kammaṭṭhāne khalanapakkhalanaṃ  chindantassa, vipassanāpādikāsu aṭṭhasamāpattīsu kammaṃ karontassa,  sattavidhaṃ anupassanaṃ bhāventassa arahattamaggo uppajjitvā phalaṃ deti.</p>
              <p>[03] yathā hi madhuraṃ ambapakkaṃ paribhuñjitukāmo ambapotakassa  ^a^P2.0347^ea^ samantā udakakoṭṭhakaṃ thiraṃ katvā bandhati. ghaṭaṃ  gahetvā kālena kālaṃ udakaṃ āsiñcati. udakassa anikkhamanatthaṃ  mariyādaṃ thiraṃ karoti. yā hoti ^a^M2.0247^ea^ samīpe valli vā sukkhadaṇḍako  vā kipillikapuṭo vā makkaṭakajālaṃ vā, taṃ apaneti. khaṇittiṃ  gahetvā kālena kālaṃ mūlāni parikhaṇati. evamassa appamattassa  imāni pañca kāraṇāni karoto so ambo vaḍḍhitvā phalaṃ deti.  evaṃsampadamidaṃ veditabbaṃ. rukkhassa samantato koṭṭhakabandhanaṃ viya hi  sīlaṃ daṭṭhabbaṃ, kālena kālaṃ udakasiñcanaṃ viya dhammassavanaṃ,  mariyādāya thirabhāvakaraṇaṃ viya samatho, samīpe valliādīnaṃ haraṇaṃ  viya kammaṭṭhāne khalanapakkhalanacchedanaṃ, kālena kālaṃ khaṇittiṃ gahetvā  mūlakhaṇanaṃ viya sattannaṃ anupassanānaṃ bhāvanā. tehi pañcahi  kāraṇehi anuggahitassa ambarukkhassa madhuraphaladānakālo viya  imassa bhikkhuno imehi pañcahi dhammehi anuggahitāya sammādiṭṭhiyā  arahattaphaladānaṃ veditabbaṃ. </p>
              <p>[03] 453^b^.^eb^ ^b^kati^eb^ ^a^V2.0243^ea^ ^b^panāvuso, bhavā^eb^ti idha kiṃ pucchati?  mūlameva gato anusandhi, duppañño yehi bhavehi na uṭṭhāti, te  pucchissāmīti pucchati. tattha ^b^kāmabhavo^eb^ti kāmabhavūpagaṃ kammaṃ  kammābhinibbattā upādinnakkhandhāpīti ubhayamekato katvā kāmabhavoti  āha. rūpārūpabhavesupi eseva nayo. ^b^āyati^eb^nti anāgate.  punabbhavassa abhinibbattīti ^b^punabbhavābhinibbatti^eb^. idha vaṭṭaṃ  pucchissāmīti pucchati. ^b^tatrātatrābhinandanā^eb^ti rūpābhinandanā  saddābhinandanāti evaṃ tahiṃ tahiṃ abhinandanā, karaṇavacane cetaṃ paccattaṃ.  tatratatrābhinandanāya punabbhavābhinibbatti hotīti attho. ettāvatā  hi gamanaṃ hoti, āgamanaṃ hoti, gamanāgamanaṃ hoti, vaṭṭaṃ vattatīti  vaṭṭaṃ matthakaṃ pāpetvā dassesi. idāni vivaṭṭaṃ pucchanto ``kathaṃ  panāvuso''tiādimāha. tassa vissajjane ^b^avijjāvirāgā^eb^ti  avijjāya khayanirodhena. ^b^vijjuppādā^eb^ti arahattamaggavijjāya  uppādena. kiṃ ^a^P2.0348^ea^ avijjā pubbe niruddhā, atha  vijjā pubbe uppannāti? ubhayametaṃ na vattabbaṃ. padīpujjalanena  andhakāravigamo viya vijjuppādena avijjā niruddhāva hoti.  ^b^taṇhānirodhā^eb^ti taṇhāya khayanirodhena.  ^b^punabbhavābhinibbatti na hotī^eb^ti evaṃ āyatiṃ punabbhavassa  abhinibbatti na hoti, gamanaṃ āgamanaṃ gamanāgamanaṃ upacchijjati, vaṭṭaṃ  na vattatīti vivaṭṭaṃ matthakaṃ pāpetvā dassesi. </p>
              <p>[03] 454^b^.^eb^ ^b^katamaṃ panāvuso^eb^ti idha kiṃ pucchati?  ubhatobhāgavimutto bhikkhu kālena kālaṃ nirodhaṃ samāpajjati. tassa  nirodhapādakaṃ paṭhamajjhānaṃ pucchissāmīti pucchati. ^b^paṭhamaṃ  jhāna^eb^nti idha kiṃ pucchati? nirodhaṃ samāpajjanakena ^a^M2.0248^ea^ bhikkhunā  aṅgavavatthānaṃ koṭṭhāsaparicchedo nāma jānitabbo, idaṃ jhānaṃ  pañcaṅgikaṃ caturaṅgikaṃ tivaṅgikaṃ duvaṅgikanti aṅgavavatthānaṃ  koṭṭhāsaparicchedaṃ pucchissāmīti pucchati. ^b^vitakko^eb^tiādīsu  pana abhiniropanalakkhaṇo vitakko, anumajjanalakkhaṇo vicāro,  pharaṇalakkhaṇā pīti, sātalakkhaṇaṃ sukhaṃ, avikkhepalakkhaṇā  cittekaggatāti ime pañca dhammā vattanti. ^b^kataṅgavippahīna^eb^nti  idha pana kiṃ pucchati? nirodhaṃ samāpajjanakena bhikkhunā  upakārānupakārāni aṅgāni jānitabbāni, tāni pucchissāmīti  pucchati, vissajjanaṃ panettha pākaṭameva. iti heṭṭhā nirodhapādakaṃ  paṭhamajjhānaṃ gahitaṃ, upari tassa anantarapaccayaṃ  nevasaññānāsaññāyatanasamāpattiṃ pucchissati. antarā pana cha  samāpattiyo saṃkhittā, nayaṃ vā dassetvā vissaṭṭhāti veditabbā. </p>
              <p>[03] 455^b^.^eb^ idāni ^a^V2.0244^ea^ viññāṇanissaye pañca pasāde pucchanto  ^b^pañcimāni, āvuso^eb^tiādimāha. tattha ^b^gocaravisaya^eb^nti  gocarabhūtaṃ visayaṃ. ^b^aññamaññassā^eb^ti cakkhu sotassa sotaṃ vā  cakkhussāti evaṃ ekekassa gocaravisayaṃ na paccanubhoti. sace hi  nīlādibhedaṃ rūpārammaṇaṃ samodhānetvā sotindriyassa upaneyya,  ``iṅgha tāva naṃ vavatthapehi vibhāvehi, kiṃ nāmetaṃ ārammaṇa''nti.  cakkhuviññāṇañhi vināpi mukhena attano dhammatāya evaṃ vadeyya --  ``are andhabāla ^a^P2.0349^ea^, vassasatampi vassasahassampi  paridhāvamāno aññatra mayā kuhiṃ etassa jānanakaṃ labhissasi, āhara  naṃ cakkhupasāde upanehi, ahametaṃ ārammaṇaṃ jānissāmi, yadi vā  nīlaṃ yadi vā pītakaṃ, na hi eso aññassa visayo, mayheveso  visayo''ti. sesadvāresupi eseva nayo. evametāni aññamaññassa  gocaraṃ visayaṃ na paccanubhonti nāma. ^b^kiṃ paṭisaraṇa^eb^nti etesaṃ  kiṃ paṭisaraṇaṃ, kiṃ etāni paṭisarantīti pucchati. ^b^mano  paṭisaraṇa^eb^nti javanamano paṭisaraṇaṃ. ^b^mano ca nesa^eb^nti  manodvārikajavanamano vā pañcadvārikajavanamano vā etesaṃ  gocaravisayaṃ rajjanādivasena anubhoti. cakkhuviññāṇañhi  rūpadassanamattameva, ettha rajjanaṃ vā dussanaṃ vā muyhanaṃ vā natthi.  etasmiṃ pana dvāre javanaṃ rajjati vā dussati vā muyhati vā.  sotaviññāṇādīsupi eseva nayo.</p>
              <p>[03] tatrāyaṃ upamā -- pañca kira dubbalabhojakā rājānaṃ sevitvā  kicchena kasirena ekasmiṃ pañcakulike gāme parittakaṃ āyaṃ labhiṃsu.  tesaṃ tattha ^a^M2.0249^ea^ macchabhāgo maṃsabhāgo yuttikahāpaṇo vā, bandhakahāpaṇo  vā, māpahārakahāpaṇo vā, aṭṭhakahāpaṇo vā, soḷasakahāpaṇo vā,  bāttiṃsakahāpaṇo vā, catusaṭṭhikahāpaṇo vā, daṇḍoti ettakamattameva  pāpuṇāti. satavatthukaṃ pañcasatavatthukaṃ sahassavatthukaṃ mahābaliṃ  rājāva gaṇhāti. tattha pañcakulikagāmo viya pañca pasādā daṭṭhabbā;  pañca dubbalabhojakā viya pañca viññāṇāni; rājā viya javanaṃ;  dubbalabhojakānaṃ parittakaṃ āyapāpuṇanaṃ viya cakkhuviññāṇādīnaṃ  rūpadassanādimattaṃ. rajjanādīni pana etesu natthi. rañño  mahābaliggahaṇaṃ viya tesu dvāresu javanassa rajjanādīni veditabbāni. </p>
              <p>[03] 456^b^.^eb^ ^b^pañcimāni, āvuso^eb^ti idha kiṃ pucchati?  antonirodhasmiṃ pañca pasāde. kiriyamayapavattasmiñhi  ^a^V2.0245^ea^ vattamāne  arūpadhammā pasādānaṃ balavapaccayā honti. yo pana taṃ pavattaṃ  nirodhetvā nirodhasamāpattiṃ samāpanno, tassa antonirodhe pañca  pasādā kiṃ paṭicca tiṭṭhantīti idaṃ pucchissāmīti pucchati.  ^b^āyuṃ paṭiccā^eb^ti jīvitindriyaṃ paṭicca tiṭṭhanti ^a^P2.0350^ea^.  ^b^usmaṃ paṭiccā^eb^ti jīvitindriyaṃ kammajatejaṃ paṭicca  tiṭṭhati. yasmā pana kammajatejopi jīvitindriyena vinā na  tiṭṭhati, tasmā ``usmā āyuṃ paṭicca tiṭṭhatī''ti āha.  ^b^jhāyato^eb^ti jalato. ^b^acciṃ paṭiccā^eb^ti jālasikhaṃ paṭicca.  ^b^ābhā paññāyatī^eb^ti āloko nāma paññāyati. ^b^ābhaṃ  paṭicca accī^eb^ti taṃ ālokaṃ paṭicca jālasikhā paññāyati.</p>
              <p>[03] ^b^evameva kho, āvuso, āyu usmaṃ paṭicca tiṭṭhatī^eb^ti ettha  jālasikhā viya kammajatejo. āloko viya jīvitindriyaṃ.  jālasikhā hi uppajjamānā ālokaṃ gahetvāva uppajjati. sā tena  attanā janitāalokeneva sayampi aṇu thūlā dīghā rassāti pākaṭā  hoti. tattha jālapavattiyā janitāalokena tassāyeva jālapavattiyā  pākaṭabhāvo viya usmaṃ paṭicca nibbattena kammajamahābhūtasambhavena  jīvitindriyena usmāya anupālanaṃ. jīvitindriyañhi dasapi  vassāni...pe0... vassasatampi kammajatejapavattaṃ pāleti. iti  mahābhūtāni upādārūpānaṃ nissayapaccayādivasena paccayāni hontīti  āyu usmaṃ paṭicca tiṭṭhati. jīvitindriyaṃ ^a^M2.0250^ea^ mahābhūtāni pāletīti  usmā āyuṃ paṭicca tiṭṭhatīti veditabbā. </p>
              <p>[03] 457^b^.^eb^ ^b^āyusaṅkhārā^eb^ti āyumeva. ^b^vedaniyā  dhammā^eb^ti vedanā dhammāva. ^b^vuṭṭhānaṃ paññāyatī^eb^ti samāpattito  vuṭṭhānaṃ paññāyati. yo hi bhikkhu arūpapavatte ukkaṇṭhitvā saññañca  vedanañca nirodhetvā nirodhaṃ samāpanno, tassa yathāparicchinnakālavasena  rūpajīvitindriyapaccayā arūpadhammā uppajjanti. evaṃ pana  rūpārūpapavattaṃ pavattati. yathā kiṃ? yathā eko puriso jālāpavatte  ukkhaṇṭhito udakena paharitvā jālaṃ appavattaṃ katvā chārikāya aṅgāre  pidhāya tuṇhī nisīdati. yadā panassa puna jālāya attho hoti,  chārikaṃ apanetvā aṅgāre parivattetvā upādānaṃ datvā mukhavātaṃ vā  tālavaṇṭavātaṃ vā dadāti. atha jālāpavattaṃ puna pavattati. evameva  jālāpavattaṃ viya arūpadhammā. purisassa jālāpavatte ukkaṇṭhitvā  udakappahārena jālaṃ appavattaṃ katvā chārikāya aṅgāre pidhāya  tuṇhībhūtassa nisajjā viya bhikkhuno ^a^P2.0351^ea^ arūpapavatte  ukkaṇṭhitvā saññañca vedanañca nirodhetvā nirodhasamāpajjanaṃ.  chārikāya ^a^V2.0246^ea^ pihitāṅgārā viya rūpajīvitindriyaṃ. purisassa puna  jālāya atthe sati chārikāpanayanādīni viya bhikkhuno  yathāparicchinnakālāpagamanaṃ. aggijālāya pavatti viya puna  arūpadhammesu uppannesu rūpārūpapavatti veditabbā.</p>
              <p>[03] ^b^āyu usmā ca viññāṇa^eb^nti rūpajīvitindriyaṃ,  kammajatejodhātu, cittanti ime tayo dhammā yadā imaṃ rūpakāyaṃ  jahanti, athāyaṃ acetanaṃ kaṭṭhaṃ viya pathaviyaṃ chaḍḍito setīti attho.  vuttañcetaṃ -- </p>
              <p>[21] ``āyu usmā ca viññāṇaṃ, yadā kāyaṃ jahantimaṃ. </p>
              <p>[22] apaviddho tadā seti, parabhattaṃ acetana''nti.. (saṃ0  ni0  3.95).</p>
              <p>[03] ^b^kāyasaṅkhārā^eb^ti assāsapassāsā. ^b^vacīsaṅkhārā^eb^ti  vitakkavicārā. ^b^cittasaṅkhārā^eb^ti saññāvedanā. ^b^āyū^eb^ti  rūpajīvitindriyaṃ. ^b^paribhinnānī^eb^ti upahatāni, vinaṭṭhānīti  attho. tattha keci ``nirodhasamāpannassa cittasaṅkhārāva  niruddhā''ti vacanato cittaṃ aniruddhaṃ hoti, tasmā sacittakā ayaṃ  samāpattīti vadanti. te vattabbā -- ``vacīsaṅkhārāpissa  niruddhā''ti vacanato vācā aniruddhā hoti, tasmā nirodhaṃ  samāpannena dhammampi kathentena sajjhāyampi ^a^M2.0251^ea^ karontena nisīditabbaṃ  siyā. ``yo cāyaṃ mato kālaṅkato, tassāpi cittasaṅkhārā  niruddhā''ti vacanato cittaṃ aniruddhaṃ bhaveyya, tasmā kālaṅkate  mātāpitaro vā arahante vā jhāpayantena anantariyakammaṃ kataṃ bhaveyya.  iti byañjane abhinivesaṃ akatvā ācariyānaṃ naye ṭhatvā attho  upaparikkhitabbo. attho hi paṭisaraṇaṃ, na byañjanaṃ.</p>
              <p>[03] ^b^indriyāni vippasannānī^eb^ti kiriyamayapavattasmiñhi  vattamāne bahiddhā ārammaṇesu pasāde ghaṭṭentesu indriyāni kilamantāni  upahatāni makkhitāni viya honti, vātādīhi uṭṭhitena rajena  catumahāpathe ṭhapitāadāso viya. yathā ^a^P2.0352^ea^ pana  thavikāyaṃ pakkhipitvā mañjūsādīsu ṭhapito ādāso antoyeva  virocati, evaṃ nirodhaṃ samāpannassa bhikkhuno antonirodhe pañca  pasādā ativirocanti. tena vuttaṃ ``indriyāni vippasannānī''ti. </p>
              <p>[03] 458^b^.^eb^ ^b^kati^eb^ ^a^V2.0247^ea^ ^b^panāvuso, paccayā^eb^ti idha kiṃ  pucchati? nirodhassa anantarapaccayaṃ nevasaññānāsaññāyatanaṃ  pucchissāmīti pucchati. vissajjane panassa ^b^sukhassa ca  pahānā^eb^ti cattāro apagamanapaccayā kathitā. ^b^animittāyā^eb^ti  idha kiṃ pucchati? nirodhato vuṭṭhānakaphalasamāpattiṃ pucchissāmīti  pucchati. avasesasamāpattivuṭṭhānañhi bhavaṅgena hoti, nirodhā vuṭṭhānaṃ  pana vipassanānissandāya phalasamāpattiyāti tameva pucchati.  ^b^sabbanimittāna^eb^nti rūpādīnaṃ sabbārammaṇānaṃ. ^b^animittāya  ca dhātuyā manasikāro^eb^ti sabbanimittāpagatāya nibbānadhātuyā  manasikāro. phalasamāpattisahajātaṃ manasikāraṃ sandhāyāha. iti  heṭṭhā nirodhapādakaṃ paṭhamajjhānaṃ gahitaṃ, nirodhassa anantarapaccayaṃ  nevasaññānāsaññāyatanaṃ gahitaṃ, idha nirodhato vuṭṭhānakaphalasamāpatti  gahitāti.</p>
              <p>[03] imasmiṃ ṭhāne nirodhakathā kathetabbā hoti. sā, ``dvīhi  balehi samannāgatattā tayo ca saṅkhārānaṃ paṭippassaddhiyā soḷasahi  ñāṇacariyāhi navahi samādhicariyāhi vasībhāvatāpaññā  nirodhasamāpattiyā ñāṇa''nti evaṃ paṭisambhidāmagge (paṭi0 ma0  1.83) āgatā. ^b^visuddhimagge^eb^ panassā sabbākārena  vinicchayakathā kathitā.</p>
              <p>[03] idāni ^a^M2.0252^ea^ valañjanasamāpattiṃ pucchanto ^b^kati panāvuso,  paccayā^eb^tiādimāha. nirodhato hi vuṭṭhānakaphalasamāpattiyā ṭhiti  nāma na hoti, ekaṃ dve cittavārameva pavattitvā bhavaṅgaṃ otarati.  ayañhi bhikkhu satta divase arūpapavattaṃ nirodhetvā nisinno  nirodhavuṭṭhānakaphalasamāpattiyaṃ na ciraṃ tiṭṭhati. valañjanasamāpattiyaṃ  pana addhānaparicchedova pamāṇaṃ. tasmā sā ṭhiti nāma hoti.  tenāha -- ``animittāya cetovimuttiyā ṭhitiyā''ti. tassā  ciraṭṭhitatthaṃ kati paccayāti attho. vissajjane panassā ^b^pubbe ca  abhisaṅkhāro^eb^ti addhānaparicchedo vutto. ^b^vuṭṭhānāyā^eb^ti idha  bhavaṅgavuṭṭhānaṃ pucchati. vissajjanepissā ^b^sabbanimittānañca^eb^  ^a^P2.0353^ea^ ^b^manasikāro^eb^ti rūpādinimittavasena  bhavaṅgasahajātamanasikāro vutto. </p>
              <p>[03] 459^b^.^eb^ ^b^yā cāyaṃ, āvuso^eb^ti idha kiṃ pucchati?  idha aññaṃ abhinavaṃ nāma natthi. heṭṭhā kathitadhammeyeva ekato  samodhānetvā pucchāmīti pucchati. kattha pana te kathitā?  ``nīlampi ^a^V2.0248^ea^ sañjānāti pītakampi, lohitakampi, odātakampi  sañjānātī''ti (ma0 ni0 1.450) etasmiñhi ṭhāne appamāṇā  cetovimutti kathitā. ``natthi kiñcīti ākiñcaññāyatananti  neyya''nti (ma0 ni0 1.451) ettha ākiñcaññaṃ.  ``paññācakkhunā pajānātī''ti (ma0 ni0 1.451) ettha suññatā.  ``kati panāvuso, paccayā animittāya cetovimuttiyā ṭhitiyā  vuṭṭhānāyā''ti ettha animittā. evaṃ heṭṭhā kathitāva imasmiṃ ṭhāne  ekato samodhānetvā pucchati. taṃ pana paṭikkhipitvā etā tasmiṃ  tasmiṃ ṭhāne niddiṭṭhāvāti vatvā aññe cattāro dhammā ekanāmakā  atthi. eko dhammo catunāmako atthi, etaṃ pākaṭaṃ katvā kathāpetuṃ  idha pucchatīti aṭṭhakathāyaṃ sanniṭṭhānaṃ kataṃ. tassā vissajjane  ^b^ayaṃ vuccatāvuso, appamāṇā cetovimuttī^eb^ti ayaṃ  pharaṇāppamāṇatāya appamāṇā nāma. ayañhi appamāṇe vā satte  pharati, ekasmimpi vā satte asesetvā pharati.</p>
              <p>[03] ^b^ayaṃ vuccatāvuso, ākiñcaññā^eb^ti ārammaṇakiñcanassa  abhāvato ākiñcaññā. ^b^attena vā^eb^ti atta  bhāvaposapuggalādisaṅkhātena attena suññaṃ. ^b^attaniyena vā^eb^ti  cīvarādiparikkhārasaṅkhātena attaniyena suññaṃ. ^b^animittā^eb^ti  ^a^M2.0253^ea^ rāganimittādīnaṃ abhāveneva animittā, arahattaphalasamāpattiṃ sandhāyāha.  ^b^nānatthā ceva nānābyañjanā cā^eb^ti byañjanampi nesaṃ nānā  atthopi. tattha byañjanassa nānatā pākaṭāva. attho pana,  appamāṇā cetovimutti bhūmantarato mahaggatā eva hoti rūpāvacarā;  ārammaṇato satta paññattiārammaṇā. ākiñcaññā bhummantarato  mahaggatā arūpāvacarā; ārammaṇato na vattabbārammaṇā. suññatā  bhummantarato kāmāvacarā; ārammaṇato saṅkhārārammaṇā. vipassanā  hi ettha suññatāti adhippetā. animittā bhummantarato lokuttarā;  ārammaṇato nibbanārammaṇā.</p>
              <p>[03] ^b^rāgo^eb^ ^a^P2.0354^ea^ ^b^kho, āvuso,  pamāṇakaraṇo^eb^tiādīsu yathā pabbatapāde pūtipaṇṇarasaudakaṃ nāma hoti  kāḷavaṇṇaṃ; olokentānaṃ byāmasatagambhīraṃ viya khāyati. yaṭṭhiṃ vā  rajjuṃ vā gahetvā minantassa piṭṭhipādottharaṇamattampi na hoti.  evamevaṃ yāva rāgādayo nuppajjanti, tāva puggalaṃ sañjānituṃ na sakkā  honti, sotāpanno viya, sakadāgāmī viya, anāgāmī viya ca  khāyati. yadā panassa rāgādayo uppajjanti, tadā ratto duṭṭho  mūḷhoti paññāyati. iti ete ``ettako aya''nti puggalassa  pamāṇaṃ dassento viya uppajjantīti pamāṇakaraṇā nāma ^a^V2.0249^ea^ vuttā.  ^b^yāvatā kho, āvuso, appamāṇā cetovimuttiyo^eb^ti yattakā  appamāṇā cetovimuttiyo. kittakā pana tā? cattāro brahmavihārā,  cattāro maggā, cattāri ca phalānīti dvādasa. tattha brahmavihārā  pharaṇāppamāṇatāya appamāṇā. sesā pamāṇakaraṇānaṃ kilesānaṃ  abhāvena appamāṇā. nibbānampi appamāṇameva, cetovimutti pana na  hoti, tasmā na gahitaṃ. ^b^akuppā^eb^ti arahattaphalacetovimutti;  sā hi tāsaṃ sabbajeṭṭhikā, tasmā aggamakkhāyatīti vuttā.  ^b^rāgo kho, āvuso, kiñcano^eb^ti rāgo uppajjitvā puggalaṃ  kiñcati maddati palibundhati. tasmā kiñcanoti vutto. manussā  kira goṇehi khalaṃ maddāpento kiñcehi kapila, kiñcehi kāḷakāti  vadanti. evaṃ maddanattho kiñcanatthoti veditabbo. dosamohesupi  eseva nayo. ^b^ākiñcaññā cetovimuttiyo^eb^ nāma nava dhammā  ākiñcaññāyatanañca maggaphalāni ca. tattha ākiñcaññāyatanaṃ  ^a^M2.0254^ea^ kiñcanaṃ ārammaṇaṃ assa natthīti ākiñcaññaṃ. maggaphalāni  kiñcanānaṃ maddanānaṃ palibundhanakilesānaṃ natthitāya ākiñcaññāni.  nibbānampi ākiñcaññaṃ, cetovimutti pana na hoti, tasmā na gahitaṃ.</p>
              <p>[03] ^b^rāgo kho, āvuso, nimittakaraṇo^eb^tiādīsu yathā nāma  dvinnaṃ kulānaṃ sadisā dve vacchakā honti. yāva tesaṃ lakkhaṇaṃ na  kataṃ hoti, tāva ``ayaṃ asukakulassa vacchako, ayaṃ  asukakulassā''ti na sakkā honti jānituṃ. yadā pana tesaṃ  sattisūlādīsu aññataraṃ lakkhaṇaṃ kataṃ hoti, tadā ^a^P2.0355^ea^  sakkā honti jānituṃ. evameva yāva puggalassa rāgo  nuppajjati, tāva na sakkā hoti jānituṃ ariyo vā puthujjano vāti.  rāgo panassa uppajjamānova sarāgo nāma ayaṃ puggaloti  sañjānananimittaṃ karonto viya uppajjati, tasmā  ``nimittakaraṇo''ti vutto. dosamohesupi eseva nayo.</p>
              <p>[03] ^b^animittā cetovimutti^eb^ nāma terasa dhammā -- vipassanā,  cattāro āruppā, cattāro maggā, cattāri ca phalānīti. tattha  vipassanā niccanimittaṃ sukhanimittaṃ attanimittaṃ ugghāṭetīti  animittā nāma. cattāro āruppā rūpanimittassa abhāvena  animittā nāma. maggaphalāni nimittakaraṇānaṃ kilesānaṃ abhāvena  animittāni. nibbānampi animittameva, taṃ pana cetovimutti na  hoti, tasmā na gahitaṃ. atha kasmā suññatā cetovimutti na  gahitāti? sā, ``suññā rāgenā''tiādivacanato sabbattha  anupaviṭṭhāva, tasmā visuṃ na gahitā ^a^V2.0250^ea^. ^b^ekatthā^eb^ti  ārammaṇavasena ekatthā. appamāṇaṃ ākiñcaññaṃ suññataṃ animittanti  hi sabbānetāni nibbānasseva nāmāni. iti iminā pariyāyena  ekatthā. aññasmiṃ pana ṭhāne appamāṇā honti, aññasmiṃ  ākiñcaññā aññasmiṃ suññatā aññasmiṃ animittāti iminā  pariyāyena nānābyañjanā. iti thero yathānusandhināva desanaṃ  niṭṭhapesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāvedallasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. cūḷavedallasuttavaṇṇanā </h3n>
            <h4>
              <h4n> </h4n>
              <p>[03] 460^b^.^eb^ ^b^evaṃ^eb^ ^a^V2.0251^ea^ ^a^M2.0255^ea^ ^b^me suta^eb^nti cūḷavedallasuttaṃ. tattha  ^b^visākho upāsako^eb^ti ^b^visākho^eb^ti evaṃnāmako upāsako.  ^b^yena dhammadinnā^eb^ti yena dhammadinnā nāma bhikkhunī tenupasaṅkami.  ko panāyaṃ visākho? kā dhammadinnā? kasmā upasaṅkamīti?  visākho nāma dhammadinnāya gihikāle gharasāmiko. so yadā  bhagavā sammāsambodhiṃ abhisambujjhitvā pavattavaradhammacakko yasādayo  kulaputte vinetvā uruvelaṃ patvā tattha jaṭilasahassaṃ vinetvā  purāṇajaṭilehi ^a^P2.0356^ea^ khīṇāsavabhikkhūhi saddhiṃ rājagahaṃ  gantvā buddhadassanatthaṃ dvādasanahutāya parisāya saddhiṃ āgatassa  bimbisāramahārājassa dhammaṃ desesi. tadā raññā saddhiṃ āgatesu  dvādasanahutesu ekaṃ nahutaṃ upāsakattaṃ paṭivedesi, ekādasa nahutāni  sotāpattiphale patiṭṭhahiṃsu saddhiṃ raññā bimbisārena. ayaṃ upāsako  tesaṃ aññataro, tehi saddhiṃ paṭhamadassaneva sotāpattiphale patiṭṭhāya,  puna ekadivasaṃ dhammaṃ sutvā sakadāgāmiphalaṃ patvā, tato aparabhāgepi  ekadivasaṃ dhammaṃ sutvā anāgāmiphale patiṭṭhito. so anāgāmī  hutvā gehaṃ āgacchanto yathā aññesu divasesu ito cito ca  olokento sitaṃ kurumāno āgacchati, evaṃ anāgantvā santindriyo  santamānaso hutvā agamāsi.</p>
              <p>[03] dhammadinnā sīhapañjaraṃ ugghāṭetvā vīthiṃ olokayamānā tassa  āgamanākāraṃ disvā, ``kiṃ nu kho eta''nti cintetvā tassa  paccuggamanaṃ kurumānā sopānasīse ṭhatvā olambanatthaṃ hatthaṃ pasāresi.  upāsako attano hatthaṃ samiñjesi. sā ``pātarāsabhojanakāle  jānissāmī''ti cintesi. upāsako pubbe tāya saddhiṃ ekato  bhuñjati. taṃ divasaṃ pana taṃ anapaloketvā yogāvacarabhikkhu viya  ekakova bhuñji. sā, ``sāyanhakāle jānissāmī''ti cintesi.  upāsako taṃdivasaṃ sirigabbhaṃ na pāvisi, aññaṃ gabbhaṃ paṭijaggāpetvā  kappiyamañcakaṃ paññapāpetvā nipajji. upāsikā, ``kiṃ nu khvassa  bahiddhā patthanā atthi, udāhu kenacideva paribhedakena bhinno, udāhu  mayheva koci doso atthī''ti balavadomanassā ^a^V2.0252^ea^ ^a^M2.0256^ea^ hutvā, ``ekaṃ dve  divase vasitakāle sakkā ñātu''nti tassa upaṭṭhānaṃ gantvā vanditvā  aṭṭhāsi.</p>
              <p>[03] upāsako, ``kiṃ dhammadinne akāle āgatāsī''ti pucchi.  āma ayyaputta, āgatāmhi, na tvaṃ yathā purāṇo, kiṃ nu te bahiddhā  patthanā atthīti? natthi dhammadinneti. añño koci paribhedako  atthīti? ayampi natthīti. evaṃ sante mayheva koci doso  bhavissatīti. tuyhampi doso natthīti. atha kasmā mayā saddhiṃ  yathā pakatiyā ālāpasallāpamattampi na karothāti? so cintesi --  ``ayaṃ lokuttaradhammo nāma garu bhāriyo na pakāsetatabbo, sace kho  panāhaṃ na kathessāmi, ayaṃ hadayaṃ ^a^P2.0357^ea^ phāletvā ettheva  kālaṃ kareyyā''ti tassānuggahatthāya kathesi -- ``dhammadinne ahaṃ  satthu dhammadesanaṃ sutvā lokuttaradhammaṃ nāma adhigato, taṃ adhigatassa  evarūpā lokiyakiriyā na vaṭṭati. yadi tvaṃ icchasi, tava  cattālīsa koṭiyo mama cattālīsa koṭiyoti asītikoṭidhanaṃ  atthi, ettha issarā hutvā mama mātiṭṭhāne vā bhaginiṭṭhāne vā ṭhatvā  vasa. tayā dinnena bhattapiṇḍamattakena ahaṃ yāpessāmi. athevaṃ na  karosi, ime bhoge gahetvā kulagehaṃ gaccha, athāpi te bahiddhā patthanā  natthi, ahaṃ taṃ bhaginiṭṭhāne vā dhituṭṭhāne vā ṭhapetvā posessāmī''ti.</p>
              <p>[03] sā cintesi -- ``pakatipuriso evaṃ vattā nāma natthi.  addhā etena lokuttaravaradhammo paṭividdho. so pana dhammo kiṃ  puriseheva paṭibujjhitabbo, udāhu mātugāmopi paṭivijjhituṃ  sakkotī''ti visākhaṃ etadavoca -- ``kiṃ nu kho eso dhammo  puriseheva labhitabbo, mātugāmenapi sakkā laddhu''nti? kiṃ vadesi  dhammadinne, ye paṭipannakā, te etassa dāyādā, yassa yassa  upanissayo atthi, so so etaṃ paṭilabhatīti. evaṃ sante mayhaṃ  pabbajjaṃ anujānāthāti. sādhu bhadde, ahampi taṃ etasmiṃyeva magge  yojetukāmo, manaṃ pana te ajānamāno na kathemīti tāvadeva  bimbisārassa rañño santikaṃ gantvā vanditvā aṭṭhāsi.</p>
              <p>[03] rājā ^a^M2.0257^ea^, ``kiṃ, gahapati, akāle āgatosī''ti pucchi.  dhammadinnā, ``mahārāja, pabbajissāmī''ti vadatīti. kiṃ panassa  laddhuṃ vaṭṭatīti? aññaṃ kiñci natthi, sovaṇṇasivikaṃ ^a^V2.0253^ea^ deva, laddhuṃ  vaṭṭati nagarañca paṭijaggāpetunti. rājā sovaṇṇasivikaṃ datvā nagaraṃ  paṭijaggāpesi. visākho dhammadinnaṃ gandhodakena nahāpetvā  sabbālaṅkārehi alaṅkārāpetvā sovaṇṇasivikāya nisīdāpetvā  ñātigaṇena parivārāpetvā gandhapupphādīhi pūjayamāno nagaravāsanaṃ  karonto viya bhikkhuniupassayaṃ gantvā, ``dhammadinnaṃ  pabbājethāyye''ti āha. bhikkhuniyo ``ekaṃ vā dve vā dose  sahituṃ vaṭṭati gahapatī''ti āhaṃsu. natthayye koci doso, saddhāya  pabbajatīti. athekā byattā therī tacapañcakakammaṭṭhānaṃ ācikkhitvā  kese ohāretvā ^a^P2.0358^ea^ pabbājesi. visākho,  ``abhiramayye, svākkhāto dhammo''ti vanditvā pakkāmi.</p>
              <p>[03] tassā pabbajitadivasato paṭṭhāya lābhasakkāro uppajji. teneva  palibuddhā samaṇadhammaṃ kātuṃ okāsaṃ na labhati.  athācariya-upajjhāyatheriyo gahetvā janapadaṃ gantvā aṭṭhatiṃsāya  ārammaṇesu cittarucitaṃ kammaṭṭhānaṃ kathāpetvā samaṇadhammaṃ kātuṃ āraddhā,  abhinīhārasampannattā pana nāticiraṃ kilamittha.</p>
              <p>[03] ito paṭṭhāya hi satasahassakappamatthake padumuttaro nāma satthā  loke udapādi. tadā esā ekasmiṃ kule dāsī hutvā attano kese  vikkiṇitvā sujātattherassa nāma aggasāvakassa dānaṃ datvā  patthanamakāsi. sā tāya patthanābhinīhārasampattiyā nāticiraṃ  kilamittha, katipāheneva arahattaṃ patvā cintesi -- ``ahaṃ yenatthena  sāsane pabbajitā, so matthakaṃ patto, kiṃ me janapadavāsena, mayhaṃ  ñātakāpi puññāni karissanti, bhikkhunisaṅghopi paccayehi na  kilamissati, rājagahaṃ gacchāmī''ti bhikkhunisaṅghaṃ gahetvā  rājagahameva agamāsi. visākho, ``dhammadinnā kira āgatā''ti  sutvā, ``pabbajitvā nacirasseva janapadaṃ gatā, gantvāpi nacirasseva  paccāgatā, kiṃ nu kho bhavissati, gantvā jānissāmī''ti  dutiyagamanena bhikkhuniupassayaṃ agamāsi. tena vuttaṃ -- ``atha  kho visākho upāsako yena dhammadinnā bhikkhunī tenupasaṅkamī''ti.</p>
              <p>[03] ^b^etadavocā^eb^ti ^a^M2.0258^ea^ etaṃ sakkāyotiādivacanaṃ avoca. kasmā  avocāti? evaṃ kirassa ahosi -- ``abhiramasi nābhiramasi,  ayye''ti evaṃ pucchanaṃ nāma na paṇḍitakiccaṃ, pañcupādānakkhandhe  upanetvā pañhaṃ pucchissāmi, pañhabyākaraṇena tassā abhiratiṃ vā  anabhiratiṃ ^a^V2.0254^ea^ vā jānissāmīti, tasmā avoca. taṃ sutvāva  dhammadinnā ahaṃ, āvuso visākha, acirapabbajitā sakāyaṃ vā  parakāyaṃ vā kuto jānissāmīti vā, aññattheriyo upasaṅkamitvā  pucchāti vā avatvā upanikkhittaṃ sampaṭicchamānā viya,  ekapāsakagaṇṭhiṃ mocentī viya gahanaṭṭhāne hatthimaggaṃ nīharamānā viya  khaggamukhena ^a^P2.0359^ea^ samuggaṃ vivaramānā viya ca  paṭisambhidāvisaye ṭhatvā pañhaṃ vissajjamānā, ^b^pañca kho ime,  āvuso visākha, upādānakkhandhā^eb^tiādimāha. tattha ^b^pañcā^eb^ti  gaṇanaparicchedo. ^b^upādānakkhandhā^eb^ti upādānānaṃ paccayabhūtā  khandhāti evamādinā nayenettha upādānakkhandhakathā vitthāretvā  kathetabbā. sā panesā visuddhimagge vitthāritā evāti tattha  vittāritanayeneva veditabbā. ^b^sakkāyasamudayā^eb^dīsupi yaṃ vattabbaṃ,  taṃ heṭṭhā tattha tattha vuttameva.</p>
              <p>[03] idaṃ pana catusaccabyākaraṇaṃ sutvā visākho theriyā abhiratabhāvaṃ  aññāsi. yo hi buddhasāsane ukkaṇṭhito hoti anabhirato, so evaṃ  pucchitapucchitapañhaṃ saṇḍāsena ekekaṃ palitaṃ gaṇhanto viya,  sinerupādato vālukaṃ uddharanto viya vissajjetuṃ na sakkoti. yasmā  pana imāni cattāri saccāni loke candimasūriyā viya buddhasāsane  pākaṭāni, parisamajjhe gato hi bhagavāpi mahātherāpi saccāneva  pakāsenti; bhikkhusaṅghopi pabbajitadivasato paṭṭhāya kulaputte cattāri  nāma kiṃ, cattāri ariyasaccānīti pañhaṃ uggaṇhāpeti. ayañca  dhammadinnā upāyakosalle ṭhitā paṇḍitā byattā nayaṃ gahetvā sutenapi  kathetuṃ samatthā, tasmā ``na sakkā etissā ettāvatā saccānaṃ  paṭividdhabhāvo ñātuṃ, saccavinibbhogapañhabyākaraṇena sakkā ñātu''nti  cintetvā heṭṭhā kathitāni dve saccāni paṭinivattetvā guḷhaṃ katvā  gaṇṭhipañhaṃ pucchissāmīti pucchanto ^b^taññeva nu kho,  ayye^eb^tiādimāha.</p>
              <p>[03] tassa vissajjane ^b^na kho, āvuso visākha, taññeva  upādāna^eb^nti upādānassa saṅkhārakkhandhekadesabhāvato na taṃyeva  upādānaṃ te pañcupādānakkhandhā, nāpi aññatra pañcahi  upādānakkhandhehi upādānaṃ. yadi hi taññeva ^a^M2.0259^ea^ siyā,  rūpādisabhāvampi upādānaṃ siyā. yadi aññatra siyā, parasamaye  cittavippayutto anusayo viya paṇṇatti viya nibbānaṃ viya ca  khandhavinimuttaṃ vā siyā, chaṭṭho vā khandho paññapetabbo bhaveyya,  tasmā evaṃ byākāsi. tassā ^a^V2.0255^ea^ ^a^P2.0360^ea^ byākaraṇaṃ sutvā  ``adhigatapatiṭṭhā aya''nti visākho niṭṭhamagamāsi. na hi sakkā  akhīṇāsavena asambaddhena avitthāyantena padīpasahassaṃ jālentena viya  evarūpo guḷho paṭicchanno tilakkhaṇāhato gambhīro pañho vissajjetuṃ.  niṭṭhaṃ gantvā pana, ``ayaṃ dhammadinnā sāsane laddhapatiṭṭhā  adhigatapaṭisambhidā vesārajjappattā bhavamatthake ṭhitā mahākhīṇāsavā,  samatthā mayhaṃ pucchitapañhaṃ kathetuṃ, idāni pana naṃ ovattikasāraṃ pañhaṃ  pucchissāmī''ti cintetvā taṃ pucchanto, ^b^kathaṃ  panāyye^eb^tiādimāha. </p>
              <p>[03] 461^b^.^eb^ tassa vissajjane ^b^assutavā^eb^tiādi  mūlapariyāye vitthāritameva. ^b^rūpaṃ attato samanupassatī^eb^ti,  ``idhekacco rūpaṃ attato samanupassati. yaṃ rūpaṃ so ahaṃ, yo ahaṃ  taṃ rūpanti rūpañca attañca advayaṃ samanupassati. seyyathāpi nāma  telappadīpassa jhāyato yā acci so vaṇṇo, yo vaṇṇo sā accīti  acciñca vaṇṇañca advayaṃ samanupassati. evameva idhekacco rūpaṃ  attato samanupassati...pe0... advayaṃ samanupassatī''ti (paṭi0 ma0  1.131) evaṃ rūpaṃ attāti diṭṭhipassanāya passati. ^b^rūpavantaṃ  vā attāna^eb^nti arūpaṃ attāti gahetvā chāyāvantaṃ rukkhaṃ viya taṃ  attānaṃ rūpavantaṃ samanupassati. ^b^attani vā rūpa^eb^nti arūpameva  attāti gahetvā pupphasmiṃ gandhaṃ viya attani rūpaṃ samanupassati.  ^b^rūpasmiṃ vā attāna^eb^nti arūpameva attāti gahetvā karaṇḍāya  maṇiṃ viya attānaṃ rūpasmiṃ samanupassati. ^b^vedanaṃ  attato^eb^tiādīsupi eseva nayo.</p>
              <p>[03] tattha, ^b^rūpaṃ attato samanupassatī^eb^ti suddharūpameva attāti  kathitaṃ. rūpavantaṃ vā attānaṃ, attani vā rūpaṃ, rūpasmiṃ vā attānaṃ.  vedanaṃ attato... saññaṃ... saṅkhāre... viññāṇaṃ attato  samanupassatīti imesu sattasu ṭhānesu ^a^M2.0260^ea^ arūpaṃ attāti kathitaṃ.  vedanāvantaṃ vā attānaṃ, attani vā vedanaṃ, vedanāya vā attānanti evaṃ  catūsu khandhesu tiṇṇaṃ ^a^P2.0361^ea^ tiṇṇaṃ vasena dvādasasu  ṭhānesu rūpārūpamissako attā kathito. tattha rūpaṃ attato  samanupassati... vedanaṃ... saññaṃ... saṅkhāre... viññāṇaṃ attato  samanupassatīti imesu pañcasu ṭhānesu ucchedadiṭṭhi kathitā, avasesesu  sassatadiṭṭhīti. evamettha pannarasa bhavadiṭṭhiyo, pañca vibhavadiṭṭhiyo  honti. ^b^na rūpaṃ attato^eb^ti ettha rūpaṃ attāti na samanupassati.  aniccaṃ dukkhaṃ anattāti pana samanupassati. ^b^na rūpavantaṃ  attānaṃ...pe0... na viññāṇasmiṃ attāna^eb^nti ime ^a^V2.0256^ea^ pañcakkhandhe  kenaci pariyāyena attato na samanupassati, sabbākārena pana aniccā  dukkhā anattāti samanupassati.</p>
              <p>[03] ettāvatā theriyā, ``evaṃ kho, āvuso visākha, sakkāyadiṭṭhi  hotī''ti evaṃ purimapañhaṃ vissajjentiyā ettakena gamanaṃ hoti,  āgamanaṃ hoti, gamanāgamanaṃ hoti, vaṭṭaṃ vattatīti vaṭṭaṃ matthakaṃ pāpetvā  dassitaṃ. ^b^evaṃ kho, āvuso visākha, sakkāyadiṭṭhi na hotī^eb^ti  pacchimaṃ pañhaṃ vissajjentiyā ettakena gamanaṃ na hoti, āgamanaṃ na  hoti, gamanāgamanaṃ na hoti, vaṭṭaṃ nāma na vattatīti vivaṭṭaṃ matthakaṃ  pāpetvā dassitaṃ. </p>
              <p>[03] 462^b^.^eb^ ^b^katamo panāyye, ariyo aṭṭhaṅgiko  maggo^eb^ti ayaṃ pañho theriyā paṭipucchitvā vissajjetabbo bhaveyya --  ``upāsaka, tayā heṭṭhā maggo pucchito, idha kasmā maggameva  pucchasī''ti. sā pana attano byattatāya paṇḍiccena tassa adhippāyaṃ  sallakkhesi -- ``iminā upāsakena heṭṭhā paṭipattivasena maggo  pucchito bhavissati, idha pana taṃ  saṅkhatāsaṅkhatalokiyalokuttarasaṅgahitāsaṅgahitavasena pucchitukāmo  bhavissatī''ti. tasmā appaṭipucchitvāva yaṃ yaṃ pucchi, taṃ taṃ  vissajjesi. tattha ^b^saṅkhato^eb^ti cetito kappito pakappito  āyūhito kato nibbattito samāpajjantena samāpajjitabbo. ^b^tīhi  ca kho, āvuso visākha, khandhehi ariyo aṭṭhaṅgiko maggo  saṅgahito^eb^ti ettha yasmā maggo sappadeso, tayo khandhā nippadesā,  tasmā ayaṃ sappadesattā nagaraṃ viya rajjena nippadesehi tīhi khandhehi  saṅgahito. tattha sammāvācādayo tayo sīlameva, tasmā te  sajātito sīlakkhandhena saṅgahitāti. kiñcāpi hi pāḷiyaṃ  sīlakkhandheti bhummena ^a^P2.0362^ea^ viya niddeso kato, attho  pana karaṇavasena veditabbo. sammāvāyāmādīsu pana ^a^M2.0261^ea^ tīsu samādhi  attano dhammatāya ārammaṇe ekaggabhāvena appetuṃ na sakkoti.  vīriye pana paggahakiccaṃ sādhente satiyā ca apilāpanakiccaṃ  sādhentiyā laddhūpakāro hutvā sakkoti.</p>
              <p>[03] tatrāyaṃ upamā -- yathā hi ``nakkhattaṃ kīḷissāmā''ti uyyānaṃ  paviṭṭhesu tīsu sahāyesu eko supupphitaṃ campakarukkhaṃ disvā hatthaṃ  ukkhipitvāpi gahetuṃ na sakkuṇeyya. athassa dutiyo onamitvā  piṭṭhiṃ dadeyya, so tassa piṭṭhiyaṃ ṭhatvāpi kampamāno gahetuṃ na  sakkuṇeyya ^a^V2.0257^ea^. athassa itaro aṃsakūṭaṃ upanāmeyya, so ekassa piṭṭhiyaṃ  ṭhatvā ekassa aṃsakūṭaṃ olubbha yathāruci pupphāni ocinitvā  piḷandhitvā nakkhattaṃ kīḷeyya. evaṃsampadamidaṃ daṭṭhabbaṃ. ekato  uyyānaṃ paviṭṭhā tayo sahāyakā viya hi ekato jātā  sammāvāyāmādayo tayo dhammā. supupphitacampako viya ārammaṇaṃ.  hatthaṃ ukkhipitvāpi gahetuṃ asakkonto viya attano dhammatāya  ārammaṇe ekaggabhāvena appetuṃ asakkonto samādhi. piṭṭhiṃ datvā  onatasahāyo viya vāyāmo. aṃsakūṭaṃ datvā ṭhitasahāyo viya sati.  yathā tesu ekassa piṭṭhiyaṃ ṭhatvā ekassa aṃsakūṭaṃ olubbha itaro  yathāruci pupphaṃ gahetuṃ sakkoti, evamevaṃ vīriye paggahakiccaṃ sādhente,  satiyā ca apilāpanakiccaṃ sādhentiyā laddhupakāro samādhi sakkoti  ārammaṇe ekaggabhāvena appetuṃ. tasmā samādhiyevettha sajātito  samādhikkhandhena saṅgahito. vāyāmasatiyo pana kiriyato saṅgahitā  honti.</p>
              <p>[03] sammādiṭṭhisammāsaṅkappesupi paññā attano dhammatāya aniccaṃ  dukkhaṃ anattāti ārammaṇaṃ nicchetuṃ na sakkoti, vitakke pana  ākoṭetvā ākoṭetvā dente sakkoti. kathaṃ? yathā hi heraññiko  kahāpaṇaṃ hatthe ṭhapetvā sabbabhāgesu oloketukāmo samānopi na  cakkhudaleneva parivattetuṃ sakkoti, aṅgulipabbehi pana parivattetvā ito  cito ca oloketuṃ sakkoti. evameva na paññā attano dhammatāya  aniccādivasena ārammaṇaṃ nicchetuṃ sakkoti, abhiniropanalakkhaṇena  ^a^P2.0363^ea^ pana āhananapariyāhananarasena vitakkena ākoṭentena  viya parivattentena viya ca ādāyā dinnameva vinicchetuṃ sakkoti.  tasmā ^a^M2.0262^ea^ idhāpi sammādiṭṭhiyeva sajātito paññākkhandhena saṅgahitā.  sammāsaṅkappo pana kiriyato saṅgahito hoti. iti imehi tīhi  khandhehi maggo saṅgahaṃ gacchati. tena vuttaṃ -- ``tīhi ca kho,  āvuso visākha, khandhehi ariyo aṭṭhaṅgiko maggo saṅgahito''ti.</p>
              <p>[03] idāni ekacittakkhaṇikaṃ maggasamādhiṃ sanimittaṃ saparikkhāraṃ  pucchanto, ^b^katamo panāyye^eb^tiādimāha. tassa vissajjane  cattāro satipaṭṭhānā maggakkhaṇe catukiccasādhanavasena uppannā sati,  sā samādhissa paccayatthena nimittaṃ. cattāro sammappadhānā  catukiccasādhanavaseneva uppannaṃ vīriyaṃ, taṃ parivāraṭṭhena parikkhāro  hoti. ^b^tesaṃyeva dhammāna^eb^nti tesaṃ maggasampayuttadhammānaṃ.  ^b^āsevanā^eb^tiādīsu ekacittakkhaṇikāyeva āsevanādayo vuttāti.</p>
              <p>[03] vitaṇḍavādī ^a^V2.0258^ea^ pana, ``ekacittakkhaṇiko nāma maggo natthi,  `evaṃ bhāveyya satta vassānī'ti hi vacanato sattapi vassāni  maggabhāvanā hoti, kilesā pana lahu chijjantā sattahi ñāṇehi  chijjantī''ti vadati. so ``suttaṃ āharā''ti vattabbo. addhā  aññaṃ apassanto, ``yā tesaṃyeva dhammānaṃ āsevanā bhāvanā  bahulīkamma''nti idameva suttaṃ āharitvā, ``aññena cittena  āsevati, aññena bhāveti, aññena bahulīkarotī''ti vakkhati.  tato vattabbo -- ``kiṃ panidaṃ, suttaṃ neyyatthaṃ nītattha''nti. tato  vakkhati -- ``nītatthaṃ yathā suttaṃ tatheva attho''ti. tassa idaṃ  uttaraṃ -- evaṃ sante ekaṃ cittaṃ āsevamānaṃ uppannaṃ, aparampi  āsevamānaṃ, aparampi āsevamānanti evaṃ divasampi āsevanāva  bhavissati, kuto bhāvanā, kuto bahulīkammaṃ? ekaṃ vā bhāvayamānaṃ  uppannaṃ aparampi bhāvayamānaṃ aparampi bhāvayamānanti evaṃ divasampi  bhāvanāva bhavissati, kuto āsevanā kuto bahulīkammaṃ? ekaṃ vā  bahulīkarontaṃ uppannaṃ, aparampi bahulīkarontaṃ, aparampi  bahulīkarontanti evaṃ divasampi ^a^P2.0364^ea^ bahulīkammameva  bhavissati kuto āsevanā, kuto bhāvanāti.</p>
              <p>[03] atha vā evaṃ vadeyya -- ``ekena cittena āsevati, dvīhi  bhāveti, tīhi bahulīkaroti. dvīhi vā āsevati, tīhi bhāveti,  ekena bahulīkaroti ^a^M2.0263^ea^. tīhi vā āsevati, ekena bhāveti, dvīhi  bahulīkarotī''ti. so vattabbo -- ``mā suttaṃ me laddhanti yaṃ vā  taṃ vā avaca. pañhaṃ vissajjentena nāma ācariyassa santike  vasitvā buddhavacanaṃ uggaṇhitvā attharasaṃ viditvā vattabbaṃ hoti.  ekacittakkhaṇikāva ayaṃ āsevanā, ekacittakkhaṇikā bhāvanā,  ekacittakkhaṇikaṃ bahulīkammaṃ. khayagāmilokuttaramaggo  bahulacittakkhaṇiko nāma natthi, `ekacittakkhaṇikoyevā'ti  saññāpetabbo. sace sañjānāti, sañjānātu, no ce sañjānāti, gaccha  pātova vihāraṃ pavisitvā yāguṃ pivāhī''ti uyyojetabbo. </p>
              <p>[03] 463^b^.^eb^ ^b^kati panāyye saṅkhārā^eb^ti idha kiṃ  pucchati? ye saṅkhāre nirodhetvā nirodhaṃ samāpajjati, te  pucchissāmīti pucchati. tenevassa adhippāyaṃ ñatvā therī,  puññābhisaṅkhārādīsu anekesu saṅkhāresu vijjamānesupi,  kāyasaṅkhārādayova ācikkhantī, ^b^tayome^eb^ ^a^V2.0259^ea^, ^b^āvuso^eb^tiādimāha.  tattha kāyapaṭibaddhattā kāyena saṅkharīyati karīyati  nibbattīyatīti ^b^kāyasaṅkhāro^eb^. vācaṃ saṅkharoti karoti  nibbattetīti vacīsaṅkhāro. cittapaṭibaddhattā cittena saṅkharīyati  karīyati nibbattīyatīti ^b^cittasaṅkhāro. katamo  panāyye^eb^ti idha kiṃ pucchati? ime saṅkhārā aññamaññamissā  āluḷitā avibhūtā duddīpanā. tathā hi, kāyadvāre  ādānagahaṇamuñcanacopanāni pāpetvā uppannā aṭṭha  kāmāvacarakusalacetanā dvādasa akusalacetanāti evaṃ kusalākusalā  vīsati cetanāpi assāsapassāsāpi kāyasaṅkhārātveva vuccanti.  vacīdvāre hanusaṃcopanaṃ vacībhedaṃ pāpetvā uppannā vuttappakārāva vīsati  cetanāpi vitakkavicārāpi vacīsaṅkhārotveva vuccanti.  kāyavacīdvāresu copanaṃ apattā raho nisinnassa cintayato uppannā  kusalākusalā ekūnatiṃsa cetanāpi saññā ca vedanā cāti ime dve  dhammāpi cittasaṅkhārotveva vuccanti. evaṃ ^a^P2.0365^ea^ ime  saṅkhārā aññamaññamissā āluḷitā avibhūtā duddīpanā. te pākaṭe  vibhūte katvā kathāpessāmīti pucchati.</p>
              <p>[03] ^b^kasmā panāyye^eb^ti idha kāyasaṅkhārādināmassa padatthaṃ  pucchati. tassa vissajjane ^b^kāyappaṭibaddhā^eb^ti kāyanissitā,  kāye sati honti, asati ^a^M2.0264^ea^ na honti. ^b^cittappaṭibaddhā^eb^ti  cittanissitā, citte sati honti, asati na honti. </p>
              <p>[03] 464^b^.^eb^ idāni kiṃ nu kho esā saññāvedayitanirodhaṃ  valañjeti, na valañjeti. ciṇṇavasī vā tattha no ciṇṇavasīti  jānanatthaṃ pucchanto, ^b^kathaṃ panāyye, saññāvedayitanirodhasamāpatti  hotī^eb^tiādimāha. tassa vissajjane ^b^samāpajjissanti vā  samāpajjāmīti vā^eb^ padadvayena nevasaññānāsaññāyatanasamāpattikālo  kathito. ^b^samāpanno^eb^ti padena antonirodho. tathā purimehi  dvīhi padehi sacittakakālo kathito, pacchimena acittakakālo.  ^b^pubbeva tathā cittaṃ bhāvitaṃ hotī^eb^ti nirodhasamāpattito pubbe  addhānaparicchedakāleyeva, ettakaṃ kālaṃ acittako bhavissāmīti  addhānaparicchedacittaṃ bhāvitaṃ hoti. ^b^yaṃ taṃ tathattāya upanetī^eb^ti  yaṃ evaṃ bhāvitaṃ cittaṃ, taṃ puggalaṃ tathattāya acittakabhāvāya upaneti.</p>
              <p>[03] ^b^paṭhamaṃ nirujjhati vacīsaṅkhāro^eb^ti sesasaṅkhārehi paṭhamaṃ  dutiyajjhāneyeva nirujjhati. ^b^tato kāyasaṅkhāro^eb^ti ^a^V2.0260^ea^ tato paraṃ  kāyasaṅkhāro catutthajjhāne nirujjhati. ^b^tato  cittasaṅkhāro^eb^ti tato paraṃ cittasaṅkhāro antonirodhe nirujjhati.  ^b^vuṭṭhahissanti vā vuṭṭhahāmīti vā^eb^ padadvayena antonirodhakālo  kathito. ^b^vuṭṭhito^eb^ti padena phalasamāpattikālo. tathā purimehi  dvīhi padehi acittakakālo kathito, pacchimena sacittakakālo.  ^b^pubbeva tathā cittaṃ bhāvitaṃ hotī^eb^ti nirodhasamāpattito pubbe  addhānaparicchedakāleyeva ettakaṃ kālaṃ acittako hutvā tato paraṃ  sacittako bhavissāmīti addhānaparicchedacittaṃ bhāvitaṃ hoti. ^b^yaṃ  taṃ tathattāya upanetī^eb^ti yaṃ evaṃ bhāvitaṃ cittaṃ, taṃ puggalaṃ tathattāya  sacittakabhāvāya upaneti. iti heṭṭhā nirodhasamāpajjanakālo gahito,  idha nirodhato vuṭṭhānakālo.</p>
              <p>[03] idāni ^a^P2.0366^ea^ nirodhakathaṃ kathetuṃ vāroti  nirodhakathā kathetabbā siyā, sā panesā, ``dvīhi balehi  samannāgatattā tayo ca saṅkhārānaṃ paṭippassaddhiyā soḷasahi  ñāṇacariyāhi navahi samādhicariyāhi vasībhāvatāpaññā  nirodhasamāpattiyā ñāṇa''nti mātikaṃ ṭhapetvā sabbākārena  visuddhimagge kathitā. tasmā tattha kathitanayeneva gahetabbā  ^a^M2.0265^ea^. ko  panāyaṃ nirodho nāma? catunnaṃ khandhānaṃ paṭisaṅkhā appavatti. atha  kimatthametaṃ samāpajjantīti. saṅkhārānaṃ pavatte ukkaṇṭhitā sattāhaṃ  acittakā hutvā sukhaṃ viharissāma, diṭṭhadhammanibbānaṃ nāmetaṃ, yadidaṃ  nirodhoti etadatthaṃ samāpajjanti.</p>
              <p>[03] ^b^paṭhamaṃ uppajjati cittasaṅkhāro^eb^ti nirodhā vuṭṭhahantassa hi  phalasamāpatticittaṃ paṭhamaṃ uppajjati. taṃsampayuttaṃ saññañca vedanañca  sandhāya, ``paṭhamaṃ uppajjati cittasaṅkhāro''ti āha. ^b^tato  kāyasaṅkhāro^eb^ti tato paraṃ bhavaṅgasamaye kāyasaṅkhāro uppajjati.  kiṃ pana phalasamāpatti assāsapassāse na samuṭṭhāpetīti? samuṭṭhāpeti.  imassa pana catutthajjhānikā phalasamāpatti, sā na samuṭṭhāpeti.  kiṃ vā etena phalasamāpatti paṭhamajjhānikā vā hotu,  dutiyatatiyacatutthajjhānikā vā, santāya samāpattiyā vuṭṭhitassa  bhikkhuno assāsapassāsā abbohārikā honti. tesaṃ  abbohārikabhāvo sañjīvattheravatthunā veditabbo. sañjīvattherassa hi  samāpattito vuṭṭhāya kiṃsukapupphasadise vītaccitaṅgāre maddamānassa  gacchato cīvare aṃsumattampi na jhāyi, usumākāramattampi nāhosi,  samāpattiphalaṃ nāmetanti vadanti. evamevaṃ santāya ^a^V2.0261^ea^ samāpattiyā  vuṭṭhitassa bhikkhuno assāsapassāsā abbohārikā hontīti  bhavaṅgasamayenevetaṃ kathitanti veditabbaṃ.</p>
              <p>[03] ^b^tato vacīsaṅkhāro^eb^ti tato paraṃ  kiriyamayapavattavaḷañjanakāle vacīsaṅkhāro uppajjati. kiṃ bhavaṅgaṃ  vitakkavicāre na samuṭṭhāpetīti? samuṭṭhāpeti. taṃsamuṭṭhānā pana  vitakkavicārā vācaṃ abhisaṅkhātuṃ na sakkontīti ^a^P2.0367^ea^  kiriyamayapavattavaḷañjanakālenevataṃ kathitaṃ. ^b^suññato  phasso^eb^tiādayo saguṇenāpi ārammaṇenāpi kathetabbā. saguṇena  tāva suññatā nāma phalasamāpatti, tāya sahajātaṃ phassaṃ sandhāya  suññato phassoti vuttaṃ. ^b^animittāpaṇihitesupi^eb^eseva nayo.  ārammaṇena pana nibbānaṃ rāgādīhi suññattā suññaṃ nāma,  rāganimittādīnaṃ abhāvā animittaṃ, rāgadosamohappaṇidhīnaṃ abhāvā  appaṇihitaṃ. suññataṃ nibbānaṃ ārammaṇaṃ katvā uppannaphalasamāpattiyaṃ  phasso suññato nāma. ^b^animittāpaṇihitesupi^eb^ eseva nayo.</p>
              <p>[03] aparā ^a^M2.0266^ea^ āgamaniyakathā nāma hoti, suññatā, animittā,  appaṇihitāti hi vipassanāpi vuccati. tattha yo bhikkhu saṅkhāre  aniccato pariggahetvā aniccato disvā aniccato vuṭṭhāti, tassa  vuṭṭhānagāminivipassanā ^b^animittā^eb^ nāma hoti. yo dukkhato  pariggahetvā dukkhato disvā dukkhato vuṭṭhāti, tassa  ^b^appaṇihitā^eb^ nāma. yo anattato pariggahetvā anattato disvā  anattato vuṭṭhāti, tassa ^b^suññatā^eb^ nāma. tattha  animittavipassanāya maggo animitto nāma, animittamaggassa phalaṃ  animittaṃ nāma. animittaphalasamāpattisahajāte phasse phusante  animitto phasso phusatīti vuccati. appaṇihitasuññatesupi eseva  nayo. āgamaniyena kathite pana suññato vā phasso animitto vā  phasso appaṇihito vā phassoti vikappo āpajjeyya, tasmā saguṇena  ceva ārammaṇena ca kathetabbaṃ. evañhi tayo phassā phusantīti  sameti.</p>
              <p>[03] ^b^vivekaninna^eb^ntiādīsu nibbānaṃ viveko nāma, tasmiṃ  viveke ninnaṃ onatanti ^b^vivekaninnaṃ^eb^. aññato āgantvā yena  viveko, tena vaṅkaṃ viya hutvā ṭhitanti ^b^vivekapoṇaṃ^eb^. yena  viveko, tena patamānaṃ viya ṭhitanti ^b^vivekapabbhāraṃ^eb^. </p>
              <p>[03] 465^b^.^eb^ idāni ^a^V2.0262^ea^ yā vedanā nirodhetvā nirodhasamāpattiṃ  samāpajjati, tā pucchissāmīti pucchanto ^b^kati panāyye,  vedanā^eb^ti āha. ^b^kāyikaṃ vā^eb^tiādīsu pañcadvārikaṃ sukhaṃ  ^a^P2.0368^ea^ kāyikaṃ nāma, manodvārikaṃ cetasikaṃ nāmāti  veditabbaṃ. tattha ^b^sukha^eb^nti sabhāvaniddeso. ^b^sāta^eb^nti  tasseva madhurabhāvadīpakaṃ vevacanaṃ. ^b^vedayita^eb^nti  vedayitabhāvadīpakaṃ, sabbavedanānaṃ sādhāraṇavacanaṃ. sesapadesupi eseva  nayo. ^b^ṭhitisukhā vipariṇāmadukkhā^eb^tiādīsu sukhāya vedanāya  atthibhāvo sukhaṃ, natthibhāvo dukkhaṃ. dukkhāya vedanāya atthibhāvo  dukkhaṃ, natthibhāvo sukhaṃ. adukkhamasukhāya vedanāya jānanabhāvo  sukhaṃ, ajānanabhāvo dukkhanti attho.</p>
              <p>[03] ^b^kiṃ anusayo anusetī^eb^ti katamo anusayo anuseti.  appahīnaṭṭhena sayito viya hotīti anusayapucchaṃ pucchati. ^b^na  kho, āvuso ^a^M2.0267^ea^ visākha, sabbāya sukhāya vedanāya rāgānusayo  anusetī^eb^ti na sabbāya sukhāya vedanāya rāgānusayo anuseti. na  sabbāya sukhāya vedanāya so appahīno, na sabbaṃ sukhaṃ vedanaṃ  ārabbha uppajjatīti attho. esa nayo sabbattha. ^b^kiṃ  pahātabba^eb^nti ayaṃ pahānapucchā nāma.</p>
              <p>[03] ^b^rāgaṃ tena pajahatī^eb^ti ettha ekeneva byākaraṇena dve pucchā  vissajjesi. idha bhikkhu rāgānusayaṃ vikkhambhetvā paṭhamajjhānaṃ  samāpajjati, jhānavikkhambhitaṃ rāgānusayaṃ tathā vikkhambhitameva katvā  vipassanaṃ vaḍḍhetvā anāgāmimaggena samugghāteti. so  anāgāmimaggena pahīnopi tathā vikkhambhitattāva paṭhamajjhāne  nānuseti nāma. tenāha -- ``na tattha rāgānusayo anusetī''ti.  ^b^tadāyatana^eb^nti taṃ āyatanaṃ, paramassāsabhāvena patiṭṭhānabhūtaṃ  arahattanti attho. ^b^iti anuttaresū^eb^ti evaṃ anuttarā  vimokkhāti laddhanāme arahatte. ^b^pihaṃ upaṭṭhāpayato^eb^ti patthanaṃ  paṭṭhapentassa. ^b^uppajjati pihāpaccayā domanassa^eb^nti patthanāya  paṭṭhapanamūlakaṃ domanassaṃ uppajjati. taṃ panetaṃ na patthanāya  paṭṭhapanamūlakaṃ uppajjati, patthetvā alabhantassa pana alābhamūlakaṃ  uppajjamānaṃ, ``uppajjati pihāpaccayā''ti vuttaṃ. tattha kiñcāpi  domanassaṃ nāma ekantena akusalaṃ, idaṃ pana sevitabbaṃ domanassaṃ  vaṭṭatīti vadanti. yogino hi ^a^P2.0369^ea^ temāsikaṃ  chamāsikaṃ vā navamāsikaṃ vā paṭipadaṃ gaṇhanti. tesu yo taṃ taṃ  paṭipadaṃ gahetvā antokālaparicchedeyeva arahattaṃ pāpuṇissāmīti  ghaṭento vāyamanto na sakkoti yathāparicchinnakālena ^a^V2.0263^ea^ pāpuṇituṃ, tassa  balavadomanassaṃ uppajjati, āḷindikavāsimahāphussadevattherassa viya  assudhārā pavattanti. thero kira ekūnavīsativassāni  gatapaccāgatavattaṃ pūresi. tassa, ``imasmiṃ vāre arahattaṃ  gaṇhissāmi, imasmiṃ vāre visuddhipavāraṇaṃ pavāressāmī''ti mānasaṃ  bandhitvā samaṇadhammaṃ karontasseva ekūnavīsativassāni atikkantāni.  pavāraṇādivase āgate therassa assupātena muttadivaso nāma  nāhosi. vīsatime pana vasse arahattaṃ pāṇuṇi.</p>
              <p>[03] ^b^paṭighaṃ^eb^ ^a^M2.0268^ea^ ^b^tena pajahatī^eb^ti ettha domanasseneva paṭighaṃ pajahati.  na hi paṭigheneva paṭighappahānaṃ, domanassena vā domanassappahānaṃ  nāma atthi. ayaṃ pana bhikkhu temāsikādīsu aññataraṃ paṭipadaṃ  gahetvā iti paṭisañcikkhati -- ``passa bhikkhu, kiṃ tuyhaṃ sīlena  hīnaṭṭhānaṃ atthi, udāhu vīriyena, udāhu paññāya, nanu te sīlaṃ  suparisuddhaṃ vīriyaṃ supaggahitaṃ paññā sūrā hutvā vahatī''ti. so  evaṃ paṭisañcikkhitvā, ``na dāni puna imassa domanassassa  uppajjituṃ dassāmī''ti vīriyaṃ daḷhaṃ katvā antotemāse vā  antochamāse vā antonavamāse vā anāgāmimaggena taṃ samugghāteti.  iminā pariyāyena paṭigheneva paṭighaṃ, domanasseneva domanassaṃ pajahati  nāma.</p>
              <p>[03] ^b^na tattha paṭighānusayo anusetī^eb^ti tattha evarūpe domanasse  paṭighānusayo nānuseti. na taṃ ārabbha uppajjati, pahīnova tattha  paṭighānusayoti attho. ^b^avijjaṃ tena pajahatī^eb^ti idha bhikkhu  avijjānusayaṃ vikkhambhetvā catutthajjhānaṃ samāpajjati,  jhānavikkhambhitaṃ avijjānusayaṃ tathā vikkhambhitameva katvā vipassanaṃ  vaḍḍhetvā arahattamaggena samugghāteti. so arahattamaggena pahīnopi  tathā vikkhambhitattāva catutthajjhāne ^a^P2.0370^ea^ nānuseti  nāma. tenāha -- ``na tattha avijjānusayo anusetī''ti. </p>
              <p>[03] 466^b^.^eb^ idāni paṭibhāgapucchaṃ pucchanto ^b^sukhāya  panāyye^eb^tiādimāha. tassa vissajjane yasmā sukhassa dukkhaṃ,  dukkhassa ca sukhaṃ paccanīkaṃ, tasmā dvīsu vedanāsu visabhāgapaṭibhāgo  kathito. upekkhā pana andhakārā avibhūtā duddīpanā, avijjāpi  tādisāvāti tenettha sabhāgapaṭibhāgo kathito. yattakesu pana ṭhānesu  avijjā tamaṃ karoti, tattakesu ^a^V2.0264^ea^ vijjā tamaṃ vinodetīti  visabhāgapaṭibhāgo kathito. ^b^avijjāya kho, āvuso^eb^ti ettha  ubhopete dhammā anāsavā lokuttarāti sabhāgapaṭibhāgova kathito.  ^b^vimuttiyā kho, āvuso^eb^ti ettha anāsavaṭṭhena lokuttaraṭṭhena  abyākataṭṭhena ca sabhāgapaṭibhāgova kathito. ^b^accayāsī^eb^ti ettha  pañhaṃ atikkamitvā gatosīti attho. ^b^nāsakkhi pañhānaṃ  pariyantaṃ gahetu^eb^nti pañhānaṃ paricchedapamāṇaṃ gahetuṃ nāsakkhi,  appaṭibhāgadhammassa paṭibhāgaṃ pucchi. nibbānaṃ nāmetaṃ appaṭibhāgaṃ  ^a^M2.0269^ea^, na  sakkā nīlaṃ vā pītakaṃ vāti kenaci dhammena saddhiṃ paṭibhāgaṃ katvā  dassetuṃ. tañca tvaṃ iminā adhippāyena pucchasīti attho.</p>
              <p>[03] ettāvatā cāyaṃ upāsako yathā nāma sattame ghare salākabhattaṃ  labhitvā gato bhikkhu satta gharāni atikkamma aṭṭhamassa dvāre ṭhito  sabbānipi satta gehāni viraddhova na aññāsi, evamevaṃ  appaṭibhāgadhammassa paṭibhāgaṃ pucchanto sabbāsupi sattasu  sappaṭibhāgapucchāsu viraddhova hotīti veditabbo.  ^b^nibbānogadha^eb^nti nibbānabbhantaraṃ nibbānaṃ anupaviṭṭhaṃ.  ^b^nibbānaparāyana^eb^nti nibbānaṃ paraṃ ayanamassa parā gati, na tato  paraṃ gacchatīti attho. nibbānaṃ pariyosānaṃ avasānaṃ assāti  ^b^nibbānapariyosānaṃ^eb^. </p>
              <p>[03] 467^b^.^eb^ ^b^paṇḍitā^eb^ti paṇḍiccena samannāgatā,  dhātukusalā āyatanakusalā paṭiccasamuppādakusalā ṭhānāṭṭhānakusalāti  attho. ^b^mahāpaññā^eb^ti mahante atthe mahante dhamme mahantā  ^a^P2.0371^ea^ niruttiyo mahantāni paṭibhānāni  pariggaṇhanasamatthāya paññāya samannāgatā. ^b^yathā taṃ  dhammadinnāyā^eb^ti yathā dhammadinnāya bhikkhuniyā byākataṃ, ahampi taṃ  evamevaṃ byākareyyanti. ettāvatā ca pana ayaṃ suttanto jinabhāsito  nāma jāto, na sāvakabhāsito. yathā hi rājayuttehi likhitaṃ paṇṇaṃ  yāva rājamuddikāya na lañchitaṃ hoti, na tāva rājapaṇṇanti saṅkhyaṃ  gacchati; lañchitamattaṃ pana rājapaṇṇaṃ nāma hoti, tathā, ``ahampi taṃ  evameva byākareyya''nti imāya jinavacanamuddikāya lañchitattā ayaṃ  suttanto āhaccavacanena jinabhāsito nāma jāto. sesaṃ sabbattha  uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷavedallasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. cūḷadhammasamādānasuttavaṇṇanā </h3n>
            <h4>
              <h4n> </h4n>
              <p>[03] 468^b^.^eb^ ^b^evaṃ^eb^ ^a^V2.0265^ea^ ^b^me suta^eb^nti cūḷadhammasamādānasuttaṃ.  tattha ^b^dhammasamādānānī^eb^ti dhammoti gahitagahaṇāni.  ^b^paccuppannasukha^eb^nti paccuppanne sukhaṃ, āyūhanakkhaṇe sukhaṃ  ^a^M2.0270^ea^ sukaraṃ  sukhena sakkā pūretuṃ. ^b^āyatiṃ dukkhavipāka^eb^nti anāgate  vipākakāle dukkhavipākaṃ. iminā upāyena sabbapadesu attho  veditabbo. </p>
              <p>[03] 469^b^.^eb^ ^b^natthi kāmesu doso^eb^ti vatthukāmesupi  kilesakāmesupi doso natthi. ^b^pātabyataṃ āpajjantī^eb^ti te  vatthukāmesu kilesakāmena pātabyataṃ pivitabbataṃ, yathāruci  paribhuñjitabbataṃ āpajjantīti attho. ^b^moḷibaddhāhī^eb^ti moḷiṃ  katvā baddhakesāhi. ^b^paribbājikāhī^eb^ti tāpasaparibbājikāhi.  ^b^evamāhaṃsū^eb^ti evaṃ vadanti. ^b^pariññaṃ paññapentī^eb^ti pahānaṃ  samatikkamaṃ paññapenti. ^b^māluvāsipāṭikā^eb^ti dīghasaṇṭhānaṃ  māluvāpakkaṃ. ^b^phaleyyā^eb^ti ātapena sussitvā bhijjeyya.  ^b^sālamūle^eb^ti sālarukkhassa samīpe. ^b^santāsaṃ āpajjeyyā^eb^ti  kasmā āpajjati? bhavanavināsabhayā. rukkhamūle  patitamāluvābījato hi latā ^a^P2.0372^ea^ uppajjitvā rukkhaṃ  abhiruhati. sā mahāpattā ceva hoti bahupattā ca,  koviḷārapattasadisehi pattehi samannāgatā. atha taṃ rukkhaṃ mūlato  paṭṭhāya vinandhamānā sabbaviṭapāni sañchādetvā mahantaṃ bhāraṃ janetvā  tiṭṭhati. sā vāte vā vāyante deve vā vassante oghanaṃ janetvā  tassa rukkhassa sabbasākhāpasākhaṃ bhañjati, bhūmiyaṃ nipāteti. tato  tasmiṃ rukkhe patiṭṭhitavimānaṃ bhijjati nassati. iti sā  bhavanavināsabhayā santāsaṃ āpajjati.</p>
              <p>[03] ^b^ārāmadevatā^eb^ti tattha tattha pupphārāmaphalārāmesu adhivatthā  devatā. ^b^vanadevatā^eb^ti andhavanasubhagavanādīsu vanesu adhivatthā  devatā. ^b^rukkhadevatā^eb^ti abhilakkhitesu naḷerupucimandādīsu  rukkhesu adhivatthā devatā. ^b^osadhitiṇavanappatīsū^eb^ti  harītakīāmalakīādīsu osadhīsu tālanāḷikerādīsu tiṇesu  vanajeṭṭhakesu ca vanappatirukkhesu adhivatthā devatā.  ^b^vanakammikā^eb^ti vane kasanalāyanadāruāharaṇagorakkhādīsu  kenacideva ^a^V2.0266^ea^ kammena vā vicarakamanussā. ^b^uddhareyyu^eb^nti khādeyyuṃ.  ^b^vilambinī^eb^ti vātena pahatapahataṭṭhānesu keḷiṃ karontī viya  vilambantī. ^b^sukho imissā^eb^ti evarūpāya māluvālatāya  samphassopi sukho, dassanampi sukhaṃ. ayaṃ me dārakānaṃ  āpānamaṇḍalaṃ bhavissati, kīḷābhūmi bhavissati, dutiyaṃ ^a^M2.0271^ea^ me vimānaṃ  paṭiladdhanti latāya dassanepi samphassepi somanassajātā evamāha.</p>
              <p>[03] ^b^viṭabhiṃ kareyyā^eb^ti sākhānaṃ upari chattākārena tiṭṭheyya.  ^b^oghanaṃ janeyyā^eb^ti heṭṭhā ghanaṃ janeyya. upari āruyha sakalaṃ  rukkhaṃ paliveṭhetvā puna heṭṭhā bhassamānā bhūmiṃ gaṇheyyāti attho.  ^b^padāleyyā^eb^ti evaṃ oghanaṃ katvā puna tato paṭṭhāya yāva mūlā  otiṇṇasākhāhi abhiruhamānā sabbasākhā paliveṭhentī matthakaṃ patvā  teneva niyāmena puna orohitvā ca abhiruhitvā ca sakalarukkhaṃ  saṃsibbitvā ajjhottharantī sabbasākhā heṭṭhā katvā sayaṃ upari ṭhatvā  ^a^P2.0373^ea^ vāte vā vāyante deve vā vassante padāleyya.  bhindeyyāti attho. khāṇumattameva tiṭṭheyya, tattha yaṃ sākhaṭṭhakavimānaṃ  hoti, taṃ sākhāsu bhijjamānāsu tattha tattheva bhijjitvā sabbasākhāsu  bhinnāsu sabbaṃ bhijjati. rukkhaṭṭhakavimānaṃ pana yāva rukkhassa  mūlamattampi tiṭṭhati, tāva na nassati. idaṃ pana vimānaṃ sākhaṭṭhakaṃ,  tasmā sabbasākhāsu saṃbhijjamānāsu bhijjittha. devatā puttake gahetvā  khāṇuke ṭhitā paridevituṃ āraddhā. </p>
              <p>[03] 471^b^.^eb^ ^b^tibbarāgajātiko^eb^ti bahalarāgasabhāvo.  ^b^rāgajaṃ dukkhaṃ domanassaṃ paṭisaṃvedetī^eb^ti tibbarāgajātikattā diṭṭhe  diṭṭhe ārammaṇe nimittaṃ gaṇhāti. athassa ācariyupajjhāyā  daṇḍakammaṃ āṇāpenti. so abhikkhaṇaṃ daṇḍakammaṃ karonto dukkhaṃ  domanassaṃ paṭisaṃvedeti, natveva vītikkamaṃ karoti.  ^b^tibbadosajātiko^eb^ti appamattikeneva kuppati, daharasāmaṇerehi  saddhiṃ hatthaparāmāsādīni karontova katheti. sopi daṇḍakammapaccayā  dukkhaṃ domanassaṃ paṭisaṃvedeti. mohajātiko pana idha kataṃ vā  katato akataṃ vā akatato na sallakkheti, tāni tāni kiccāni  virādheti. sopi daṇḍakammapaccayā dukkhaṃ domanassaṃ paṭisaṃvedeti. </p>
              <p>[03] 472^b^.^eb^ ^b^na tibbarāgajātiko^eb^tiādīni  vuttapaṭipakkhanayena veditabbāni. kasmā panettha koci  tibbarāgādijātiko hoti, koci na tibbarāgādijātiko?  kammaniyāmena. yassa hi ^a^V2.0267^ea^ kammāyūhanakkhaṇe lobho balavā hoti,  alobho mando, adosāmohā balavanto, dosamohā ^a^M2.0272^ea^ mandā, tassa  mando alobho lobhaṃ pariyādātuṃ na sakkoti, adosāmohā pana  balavanto dosamohe pariyādātuṃ sakkonti. tasmā so tena kammena  dinnapaṭisandhivasena nibbatto luddho hoti, sukhasīlo akkodhano  paññavā vajirūpamañāṇo.</p>
              <p>[03] yassa pana kammāyūhanakkhaṇe lobhadosā balavanto honti,  alobhādosā mandā, amoho balavā, moho mando, so purimanayeneva  luddho ceva hoti duṭṭho ca, paññavā pana hoti vajirūpamañāṇo  dattābhayatthero viya.</p>
              <p>[03] yassa pana kammāyūhanakkhaṇe lobhādosamohā balavanto honti,  itare mandā, so purimanayeneva luddho ceva hoti dandho ca,  sukhasīlako ^a^P2.0374^ea^ pana hoti akkodhano.</p>
              <p>[03] tathā yassa kammāyūhanakkhaṇe tayopi lobhadosamohā balavanto  honti, alobhādayo mandā, so purimanayeneva luddho ceva hoti duṭṭho  ca mūḷho ca.</p>
              <p>[03] yassa pana kammāyūhanakkhaṇe alobhadosamohā balavanto honti,  itare mandā, so purimanayeneva appakileso hoti, dibbārammaṇampi  disvā niccalo, duṭṭho pana hoti dandhapañño ca.</p>
              <p>[03] yassa pana kammāyūhanakkhaṇe alobhādosamohā balavanto honti,  itare mandā, so purimanayeneva aluddho ceva hoti sukhasīlako ca,  mūḷho pana hoti.</p>
              <p>[03] tathā yassa kammāyūhanakkhaṇe alobhadosāmohā balavanto honti,  itare mandā, so purimanayeneva aluddho ceva hoti paññavā ca, duṭṭho  pana hoti kodhano.</p>
              <p>[03] yassa ^a^V2.0268^ea^ ^a^M2.0273^ea^ pana kammāyūhanakkhaṇe tayopi alobhādayo balavanto  honti, lobhādayo mandā, so mahāsaṅgharakkhitatthero viya aluddho  aduṭṭho paññavā ca hoti.</p>
              <p>[03] sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷadhammasamādānasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. mahādhammasamādānasuttavaṇṇanā </h3n>
            <h4>
              <h4n> </h4n>
              <p>[03] 473^b^.^eb^ ^b^evaṃ^eb^ ^a^V2.0269^ea^ ^b^me sutta^eb^nti mahādhammasamādānasuttaṃ.  tattha ^b^evaṃkāmā^eb^ti evaṃicchā. ^b^evaṃchandā^eb^ti evaṃajjhāsayā.  ^b^evaṃadhippāyā^eb^ti evaṃladdhikā. ^b^tatrā^eb^ti tasmiṃ  aniṭṭhavaḍḍhane ceva iṭṭhaparihāne ca. ^b^bhagavaṃmūlakā^eb^ti bhagavā mūlaṃ  etesanti bhagavaṃmūlakā. idaṃ vuttaṃ hoti -- ime, bhante, amhākaṃ  dhammā pubbe kassapasammāsambuddhena uppāditā, tasmiṃ parinibbute ekaṃ  buddhantaraṃ añño samaṇo vā brāhmaṇo vā ime dhamme uppādetuṃ samattho  nāma nāhosi, bhagavatā pana no ime dhammā uppāditā. bhagavantañhi  nissāya mayaṃ ime dhamme ājānāma paṭivijjhāmāti evaṃ bhagavaṃmūlakā  no, bhante, dhammāti. ^b^bhagavaṃnettikā^eb^ti bhagavā hi dhammānaṃ netā  vinetā anunetāti. yathāsabhāvato ^a^P2.0375^ea^ pāṭiyekkaṃ  pāṭiyekkaṃ nāmaṃ gahetvā dassitā dhammā bhagavaṃnettikā nāma honti.  ^b^bhagavaṃpaṭisaraṇā^eb^ti catubhūmakā dhammā sabbaññutaññāṇassa āpāthaṃ  āgacchamānā bhagavati paṭisaranti nāmāti bhagavaṃpaṭisaraṇā.  paṭisarantīti osaranti samosaranti. apica mahābodhimaṇḍe  nisinnassa bhagavato paṭivedhavasena phasso āgacchati, ahaṃ bhagavā  kinnāmoti? tvaṃ phusanaṭṭhena phasso nāma. vedanā, saññā,  saṅkhārā, viññāṇaṃ āgacchati. ahaṃ bhagavā kinnāmanti? tvaṃ  vijānanaṭṭhena viññāṇaṃ nāmāti evaṃ catubhūmakadhammānaṃ yathāsabhāvato  pāṭiyekkaṃ pāṭiyekkaṃ nāmaṃ gaṇhanto bhagavā dhamme paṭisaratītipi  bhagavaṃpaṭisaraṇā. ^b^bhagavantaññeva paṭibhātū^eb^ti bhagavatoyeva etassa  bhāsitassa attho upaṭṭhātu, tumheyeva no kathetvā dethāti attho. </p>
              <p>[03] 474^b^.^eb^ ^b^sevitabbe^eb^ti ^a^M2.0274^ea^ nissayitabbe. ^b^bhajitabbe^eb^ti  upagantabbe. ^b^yathā taṃ aviddasuno^eb^ti yathā aviduno bālassa  andhaputhujjanassa. ^b^yathā taṃ viddasuno^eb^ti yathā viduno  medhāvino paṇḍitassa. </p>
              <p>[03] 475^b^.^eb^ ^b^atthi, bhikkhave, dhammasamādāna^eb^nti  purimasutte uppaṭipāṭiākārena mātikā ṭhapitā ^a^V2.0270^ea^, idha pana  yathādhammaraseneva satthā mātikaṃ ṭhapesi. tattha  ^b^dhammasamādāna^eb^nti pāṇātipātādīnaṃ dhammānaṃ gahaṇaṃ. </p>
              <p>[03] 476^b^.^eb^ ^b^avijjāgato^eb^ti avijjāya samannāgato. </p>
              <p>[03] 477^b^.^eb^ ^b^vijjāgato^eb^ti vijjāya samannāgato paññavā. </p>
              <p>[03] 478^b^.^eb^ ^b^sahāpi dukkhenā^eb^ti ettha micchācāro  abhijjhā micchādiṭṭhīti ime tāva tayo pubbacetanāya ca aparacetanāya  cāti dvinnaṃ cetanānaṃ vasena dukkhavedanā honti. sanniṭṭhāpakacetanā  pana sukhasampayuttā vā upekkhāsampayuttā vā hoti. sesā  pāṇātipātādayo satta tissannampi cetanānaṃ vasena dukkhavedanā honti.  idaṃ sandhāya vuttaṃ -- ``sahāpi dukkhena sahāpi domanassenā''ti.  domanassameva cettha dukkhanti veditabbaṃ. pariyeṭṭhiṃ vā  āpajjantassa pubbabhāgaparabhāgesu kāyikaṃ dukkhampi vaṭṭatiyeva. </p>
              <p>[03] 479^b^.^eb^ ^b^sahāpi^eb^ ^a^P2.0376^ea^  ^b^sukhenā^eb^ti ettha pāṇātipāto pharusavācā byāpādoti ime tāva  tayo pubbacetanāya ca aparacetanāya cāti dvinnaṃ cetanānaṃ vasena  sukhavedanā honti. sanniṭṭhāpakacetanā pana dukkhasampayuttāva hoti.  sesā satta tissannampi cetanānaṃ vasena sukhavedanā hontiyeva.  ^b^sahāpi somanassenā^eb^ti somanassameva cettha sukhanti veditabbaṃ.  iṭṭhaphoṭṭhabbasamaṅgino vā pubbabhāgaparabhāgesu kāyikaṃ sukhampi  vaṭṭatiyeva. </p>
              <p>[03] 480^b^.^eb^ tatiyadhammasamādāne idhekacco macchabandho vā  hoti, māgaviko vā, pāṇupaghātaṃyeva nissāya jīvikaṃ kappeti.  tassa garuṭṭhāniyo bhikkhu akāmakasseva pāṇātipāte ādīnavaṃ,  pāṇātipātaviratiyā ca ānisaṃsaṃ kathetvā sikkhāpadaṃ deti. so  gaṇhantopi dukkhito domanassitova hutvā gaṇhāti. aparabhāge  katipāhaṃ vītināmetvā ^a^M2.0275^ea^ rakkhituṃ asakkontopi dukkhitova hoti,  tassa pubbāparacetanā dukkhasahagatāva honti. sanniṭṭhāpakacetanā pana  sukhasahagatā vā upekkhāsahagatā vāti evaṃ sabbattha attho veditabbo  ^a^V2.0271^ea^. iti pubbabhāgaparabhāgacetanāva sandhāya idaṃ vuttaṃ -- ``sahāpi  dukkhena sahāpi domanassenā''ti. domanassameva cettha dukkhanti  veditabbaṃ. </p>
              <p>[03] 481^b^.^eb^ catutthadhammasamādāne dasasupi padesu tissopi  pubbabhāgāparabhāgasanniṭṭhāpakacetanā sukhasampayuttā hontiyeva, taṃ sandhāya  idaṃ vuttaṃ -- ``sahāpi sukhena sahāpi somanassenā''ti.  somanassameva cettha sukhanti veditabbaṃ. </p>
              <p>[03] 482^b^.^eb^ ^b^tittakālābū^eb^ti tittakarasālābu.  ^b^visena saṃsaṭṭho^eb^ti halāhalavisena sampayutto missito luḷito.  ^b^nacchādessatī^eb^ti na ruccissati na tuṭṭhiṃ karissati.  ^b^nigacchasī^eb^ti gamissasi. ^b^appaṭisaṅkhāya piveyyā^eb^ti taṃ  appaccavekkhitvā piveyya. </p>
              <p>[03] 483^b^.^eb^ ^b^āpānīyakaṃso^eb^ti āpānīyassa  madhurapānakassa bharitakaṃso. ^b^vaṇṇasampanno^eb^ti pānakavaṇṇādīhi  sampannavaṇṇo, kaṃse pakkhittapānakavasena pānakakaṃsopi evaṃ vutto.  ^b^chādessatī^eb^ti ^a^P2.0377^ea^ tañhi halāhalavisaṃ yattha  yattha pakkhittaṃ hoti, tassa tasseva rasaṃ deti. tena vuttaṃ  ``chādessatī''ti. </p>
              <p>[03] 484^b^.^eb^ ^b^pūtimutta^eb^nti muttameva. yathā hi  manussabhāvo suvaṇṇavaṇṇo pūtikāyotveva, tadahujātāpi galocilatā  pūtilatātveva vuccati. evaṃ taṅkhaṇaṃ gahitaṃ taruṇampi muttaṃ  pūtimuttameva. ^b^nānābhesajjehī^eb^ti harītakāmalakādīhi nānosadhehi.  ^b^sukhī assā^eb^ti arogo suvaṇṇavaṇṇo sukhī bhaveyya. </p>
              <p>[03] 485^b^.^eb^ ^b^dadhi ca madhu cā^eb^ti suparisuddhaṃ dadhi ca  sumadhuraṃ madhu ca. ^b^ekajjhaṃ saṃsaṭṭha^eb^nti ekato katvā missitaṃ  āluḷitaṃ. ^b^tassa ta^eb^nti tassa taṃ catumadhurabhesajjaṃ pivato  rucceyya. idañca yaṃ bhagandarasaṃsaṭṭhaṃ lohitaṃ pakkhandati, na tassa  bhesajjaṃ, āhāraṃ thambhetvā maggaṃ avalañjaṃ karoti. yaṃ ^a^M2.0276^ea^ pana pittasaṃsaṭṭhaṃ  lohitaṃ, tassetaṃ bhesajjaṃ sītalakiriyāya pariyattabhūtaṃ. </p>
              <p>[03] 486^b^.^eb^ ^b^viddhe^eb^ti ^a^V2.0272^ea^ ubbiddhe. meghavigamena dūrībhūteti  attho. ^b^vigatavalāhake^eb^ti apagatameghe, ^b^deve^eb^ti ākāse.  ^b^ākāsagataṃ tamagata^eb^nti ākāsagataṃ tamaṃ.  ^b^puthusamaṇabrāhmaṇaparappavāde^eb^ti puthūnaṃ samaṇabrāhmaṇasaṅkhātānaṃ paresaṃ  vāde. ^b^abhivihaccā^eb^ti abhihantvā. ^b^bhāsate ca tapate ca  virocate cā^eb^ti saradakāle majjhanhikasamaye ādiccova obhāsaṃ  muñcati tapati vijjotatīti.</p>
              <p>[03] idaṃ pana suttaṃ devatānaṃ ativiya piyaṃ manāpaṃ. tatridaṃ vatthu --  dakkhiṇadisāyaṃ kira hatthibhogajanapade saṅgaravihāro nāma atthi.  tassa bhojanasāladvāre saṅgararukkhe adhivatthā devatā rattibhāge ekassa  daharassa sarabhaññavasena idaṃ suttaṃ osārentassa sutvā sādhukāraṃ  adāsi. daharo kiṃ esoti āha. ahaṃ, bhante, imasmiṃ rukkhe  adhivatthā devatāti. kasmiṃ devate pasannāsi, kiṃ sadde, udāhu  sutteti? saddo nāma, bhante, yassa kassaci hotiyeva, sutte ^a^P2.0378^ea^  pasannāmhi. satthārā jetavane nisīditvā kathitadivase  ca ajja ca ekabyañjanepi nānaṃ natthīti. assosi tvaṃ devate  satthārā kathitadivaseti? āma, bhante. kattha ṭhitā assosīti?  jetavanaṃ, bhante, gatāmhi, mahesakkhāsu pana devatāsu āgacchantīsu  tattha okāsaṃ alabhitvā idheva ṭhatvā assosinti. ettha ṭhitāya  sakkā sutthu saddo sotunti? tvaṃ pana, bhante, mayhaṃ saddaṃ suṇasīti?  āma devateti. dakkhiṇakaṇṇapasse nisīditvā kathanakālo  viya, bhante, hotīti. kiṃ pana devate satthu rūpaṃ passasīti?  satthā mameva oloketīti maññamānā saṇṭhātuṃ na sakkomi, bhanteti.  visesaṃ pana nibbattetuṃ asakkhittha devateti. devatā tattheva  antaradhāyi. taṃ divasaṃ kiresa devaputto sotāpattiphale patiṭṭhito.  evamidaṃ suttaṃ devatānaṃ piyaṃ manāpaṃ. sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahādhammasamādānasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. vīmaṃsakasuttavaṇṇanā </h3n>
            <h4>
              <h4n> </h4n>
              <p>[03] 487^b^.^eb^ ^b^evaṃ^eb^ ^a^V2.0273^ea^ ^a^M2.0277^ea^ ^b^me suta^eb^nti vīmaṃsakasuttaṃ. tattha  ^b^vīmaṃsakenā^eb^ti tayo vīmaṃsakā -- atthavīmaṃsako  saṅkhāravīmaṃsako satthuvīmaṃsakoti. tesu, ``paṇḍitā hāvuso,  manussā vīmaṃsakā''ti (saṃ0 ni0  3.2) ettha atthavīmaṃsako  āgato. ``yato kho, ānanda, bhikkhu dhātukusalo ca hoti,  āyatanakusalo ca hoti, paṭiccasamuppādakusalo ca hoti,  ṭhānāṭṭhānakusalo ca hoti, ettāvatā kho, ānanda, paṇḍito bhikkhu  vīmaṃsakoti alaṃ vacanāyā''ti (ma0 ni0 3.124) ettha  saṅkhāravīmaṃsako āgato. imasmiṃ pana sutte satthuvīmaṃsako  adhippeto. ^b^cetopariyāya^eb^nti cittavāraṃ cittaparicchedaṃ.  ^b^samannesanā^eb^ti esanā pariyesanā upaparikkhā. ^b^iti  viññāṇāyā^eb^ti evaṃ vijānanatthāya. </p>
              <p>[03] 488^b^.^eb^ ^b^dvīsu dhammesu tathāgato samannesitabbo^eb^ti  idha kalyāṇamittūpanissayaṃ dasseti. mahā hi esa  kalyāṇamittūpanissayo ^a^P2.0379^ea^ nāma. tassa mahantabhāvo  evaṃ veditabbo -- ekasmiṃ hi samaye āyasmā ānando upaḍḍhaṃ  attano ānubhāvena hoti, upaḍḍhaṃ kalyāṇamittānubhāvenāti cintetvā  attano dhammatāya nicchetuṃ asakkonto bhagavantaṃ upasaṅkamitvā pucchi,  -- ``upaḍḍhamidaṃ, bhante, brahmacariyassa, yadidaṃ kalyāṇamittatā  kalyāṇasahāyatā kalyāṇasampavaṅkatā''ti. bhagavā āha -- ``mā  hevaṃ, ānanda, mā hevaṃ, ānanda, sakalamevidaṃ, ānanda, brahmacariyaṃ  yadidaṃ kalyāṇamittatā kalyāṇasahāyatā, kalyāṇasampavaṅkatā.  kalyāṇamittassetaṃ, ānanda, bhikkhuno pāṭikaṅkhaṃ kalyāṇasahāyassa  kalyāṇasampavaṅkassa, ariyaṃ aṭṭhaṅgikaṃ maggaṃ bhāvessati, ariyaṃ  aṭṭhaṅgikaṃ maggaṃ bahulīkarissati. kathañcānanda, bhikkhu  kalyāṇamitto...pe0... ariyaṃ aṭṭhaṅgikaṃ maggaṃ bhāveti, ariyaṃ  aṭṭhaṅgikaṃ maggaṃ bahulīkaroti. idhānanda, bhikkhu sammādiṭṭhiṃ  bhāveti...pe0... sammāsamādhiṃ bhāveti vivekanissitaṃ evaṃ kho,  ānanda, bhikkhu kalyāṇamitto...pe0... bahulīkaroti, tadamināpetaṃ,  ānanda, pariyāyena veditabbaṃ. yathā sakalamevidaṃ brahmacariyaṃ yadidaṃ  kalyāṇamittatā kalyāṇasahāyatā kalyāṇasampavaṅkatā. mamañhi,  ānanda, kalyāṇamittaṃ āgamma ^a^V2.0274^ea^ jātidhammā sattā jātiyā parimuccanti.  jarādhammā...pe0... sokaparidevadukkhadomanassupāyāsadhammā  ^a^M2.0278^ea^ sattā sokaparidevadukkhadomanassupāyāsehi parimuccantī''ti (saṃ0  ni0  5.2).</p>
              <p>[03] bhikkhūnaṃ bāhiraṅgasampattiṃ kathentopi āha -- ``bāhiraṃ,  bhikkhave, aṅganti karitvā nāññaṃ ekaṅgampi samanupassāmi, yaṃ evaṃ  mahato atthāya saṃvattati, yathayidaṃ, bhikkhave, kalyāṇamittatā.  kalyāṇamittatā, bhikkhave, mahato atthāya saṃvattatī''ti (a0 ni0   1.113). mahācundassa kilesasallekhapaṭipadaṃ kathentopi, ``pare  pāpamittā bhavissanti, mayamettha kalyāṇamittā bhavissāmāti sallekho  karaṇīyo''ti (ma0 ni0 1.83) āha. meghiyattherassa  vimuttiparipācaniyadhamme kathentopi, ``aparipakkāya, meghiya,  cetovimuttiyā pañca dhammā paripākāya saṃvattanti. katame pañca?  idha, meghiya, bhikkhu ^a^P2.0380^ea^ kalyāṇamitto hoti''ti  (udā0 31) kalyāṇamittūpanissayameva visesesi. piyaputtassa  rāhulattherassa abhiṇhovādaṃ dentopi -- </p>
              <p>[21] ``mitte bhajassu kalyāṇe, pantañca sayanāsanaṃ. </p>
              <p>[22] vivittaṃ appanigghosaṃ, mattaññū hohi bhojane.. </p>
              <p>[21] cīvare piṇḍapāte ca, paccaye sayanāsane. </p>
              <p>[22] etesu taṇhaṃ mākāsi, mā lokaṃ punarāgamī''ti..  (su0 ni0 340, 341) -- </p>
              <p>[25] kalyāṇamittūpanissayameva sabbapaṭhamaṃ kathesi. evaṃ mahā  esa kalyāṇamittūpanissayo nāma. idhāpi taṃ dassento bhagavā  ^b^dvīsu dhammesu tathāgato samannesitabbo^eb^ti desanaṃ ārabhi.  paṇḍito bhikkhu dvīsu dhammesu tathāgataṃ esatu gavesatūti attho.  etena bhagavā ayaṃ mahājaccoti vā, lakkhaṇasampannoti vā, abhirūpo  dassanīyoti vā, abhiññāto abhilakkhitoti vā, imaṃ nissāyāhaṃ  cīvarādayo paccaye labhissāmīti vā, evaṃ cintetvā maṃ nissāya  vasanakiccaṃ ^a^V2.0275^ea^ natthi. yo pana evaṃ sallakkheti, ``pahoti me esa  satthā hutvā satthukiccaṃ sādhetu''nti, so maṃ bhajatūti sīhanādaṃ  nadati. buddhasīhanādo kira nāmesa suttantoti.</p>
              <p>[03] idāni ^a^M2.0279^ea^ te dve dhamme dassento ^b^cakkhusotaviññeyyesū^eb^ti āha.  tattha satthu kāyiko samācāro vīmaṃsakassa cakkhuviññeyyo dhammo  nāma. vācasiko samācāro sotaviññeyyo dhammo nāma. idāni  tesu samannesitabbākāraṃ dassento ^b^ye saṃkiliṭṭhā^eb^tiādimāha.  tattha ^b^saṃkiliṭṭhā^eb^ti kilesasampayuttā. te ca na  cakkhusotaviññeyyā. yathā pana udake calante vā pupphuḷake vā  muñcante anto maccho atthīti viññāyati, evaṃ pāṇātipātādīni  vā karontassa, musāvādādīni vā bhaṇantassa kāyavacīsamācāre  disvā ca sutvā ca taṃsamuṭṭhāpakacittaṃ saṃkiliṭṭhanti viññāyati.  tasmā evamāha. saṃkiliṭṭhacittassa hi kāyavacīsamācārāpi  saṃkiliṭṭhāyeva nāma. ^b^na te tathāgatassa saṃvijjantī^eb^ti na te  tathāgatassa atthi. na upalabbhantīti evaṃ jānātīti attho.  natthitāyeva hi te na upalabbhanti na paṭicchannatāya. tathā hi  bhagavā ekadivasaṃ imesu dhammesu bhikkhusaṅghaṃ ^a^P2.0381^ea^  pavārento āha -- ``handa dāni, bhikkhave, pavāremi vo, na ca me  kiñci garahatha kāyikaṃ vā vācasikaṃ vā''ti. evaṃ vutte āyasmā  sāriputto uṭṭhāyāsanā ekaṃsaṃ uttarāsaṅgaṃ karitvā yena bhagavā  tenañjaliṃ paṇāmetvā bhagavantaṃ etadavoca -- ``na kho mayaṃ, bhante,  bhagavato kiñci garahāma kāyikaṃ vā vācasikaṃ vā. bhagavā hi,  bhante, anuppannassa maggassa uppādetā, asañjātassa maggassa  sañjānetā, anakkhātassa maggassa akkhātā, maggaññū maggavidū  maggakovido. maggānugā ca, bhante, etarahi sāvakā viharanti  pacchāsamannāgatā''ti (saṃ0 ni0  1.215). evaṃ parisuddhā  tathāgatassa kāyavacīsamācārā. uttaropi sudaṃ māṇavo tathāgatassa  kāyavacīdvāre anārādhanīyaṃ kiñci passissāmīti satta māse  anubandhitvā likkhāmattampi na addasa. manussabhūto vā esa  buddhabhūtassa kāyavacīdvāre kiṃ anārādhanīyaṃ passissati? māropi  devaputto bodhisattassa sato mahābhinikkhamanato paṭṭhāya chabbassāni  gavesamāno kiñci anārādhanīyaṃ nāddasa, antamaso  cetoparivitakkamattampi. māro kira cintesi -- ``sacassa  vitakkitamattampi akusalaṃ passissāmi, tattheva naṃ muddhani paharitvā  pakkamissāmī''ti. so chabbassāni adisvā buddhabhūtampi ekaṃ vassaṃ  anubandhitvā kiñci vajjaṃ apassanto gamanasamaye vanditvā -- </p>
              <p>[21] ``mahāvīra ^a^V2.0276^ea^ ^a^M2.0280^ea^ mahāpuññaṃ, iddhiyā yasasā jalaṃ. </p>
              <p>[22] sabbaverabhayātītaṃ, pāde vandāmi gotama''nti.. (saṃ0  ni0  1.159) -- </p>
              <p>[25] gāthaṃ vatvā gato.</p>
              <p>[03] ^b^vītimissā^eb^ti kāle kaṇhā, kāle sukkāti evaṃ  vomissakā. ^b^vodātā^eb^ti parisuddhā nikkilesā.  ^b^saṃvijjantī^eb^ti vodātā dhammā atthi upalabbhanti. tathāgatassa  hi parisuddhā kāyasamācārādayo. tenāha -- ``cattārimāni,  bhikkhave, tathāgatassa arakkheyyāni. katamāni cattāri?  parisuddhakāyasamācāro, bhikkhave, tathāgato, natthi tathāgatassa  kāyaduccaritaṃ, yaṃ tathāgato rakkheyya, `mā me idaṃ paro aññāsī'ti.  parisuddhavacīsamācāro... parisuddhamanosamācāro... parisuddhājīvo,  bhikkhave, tathāgato ^a^P2.0382^ea^, natthi tathāgatassa  micchājīvo, yaṃ tathāgato rakkheyya, mā me idaṃ paro aññāsī''ti  (a0 ni0  7.58).</p>
              <p>[03] ^b^imaṃ kusalaṃ dhamma^eb^nti imaṃ anavajjaṃ ājīvaṭṭhamakasīlaṃ.  ``ayamāyasmā satthā kiṃ nu kho dīgharattaṃ samāpanno aticirakālato  paṭṭhāya iminā samannāgato, udāhu ittarasamāpanno hiyyo vā pare vā  parasuve vā divase samāpanno''ti evaṃ gavesatūti attho. ekaccena  hi ekasmiṃ ṭhāne vasantena bahu micchājīvakammaṃ kataṃ, taṃ tattha  kālātikkame paññāyati, pākaṭaṃ hoti. so aññataraṃ paccantagāmaṃ vā  samuddatīraṃ vā gantvā paṇṇasālaṃ kāretvā āraññako viya hutvā  viharati. manussā sambhāvanaṃ uppādetvā tassa paṇīte paccaye denti.  janapadavāsino bhikkhū tassa parihāraṃ disvā, ``atidappito  vatāyaṃ āyasmā, ko nu kho eso''ti pariggaṇhantā, ``asukaṭṭhāne  asukaṃ nāma micchājīvaṃ katvā pakkantabhikkhū''ti ñatvā na sakkā  iminā saddhiṃ uposatho vā pavāraṇā vā kātunti sannipatitvā  dhammena samena ukkhepanīyādīsu aññataraṃ kammaṃ karonti. evarūpāya  paṭicchannapaṭipattiyā atthibhāvaṃ vā natthibhāvaṃ vā vīmaṃsāpetuṃ evamāha.</p>
              <p>[03] ^b^evaṃ^eb^ ^a^V2.0277^ea^ ^b^jānātī^eb^ti dīgharattaṃ samāpanno, na ittarasamāpannoti  jānāti. anacchariyaṃ cetaṃ. yaṃ tathāgatassa etarahi sabbaññutaṃ  pattassa dīgharattaṃ ājīvaṭṭhamakasīlaṃ ^a^M2.0281^ea^ parisuddhaṃ bhaveyya. yassa  bodhisattakālepi evaṃ ahosi.</p>
              <p>[03] atīte kira gandhārarājā ca vedeharājā ca dvepi sahāyakā hutvā  kāmesu ādīnavaṃ disvā rajjāni puttānaṃ niyyātetvā isipabbajjaṃ  pabbajitvā ekasmiṃ araññagāmake piṇḍāya caranti. paccanto nāma  dullabhaloṇo hoti. tato aloṇaṃ yāguṃ labhitvā ekissāya sālāya  nisīditvā pivanti. antarantare manussā loṇacuṇṇaṃ āharitvā  denti. ekadivasaṃ eko vedehisissa paṇṇe pakkhipitvā loṇacuṇṇaṃ  adāsi ^a^P2.0383^ea^. vedehisi gahetvā upaḍḍhaṃ  gandhārisissa-santike ṭhapetvā upaḍḍhaṃ attano santike ṭhapesi. tato  thokaṃ paribhuttāvasesaṃ disvā, ``mā idaṃ nassī''ti paṇṇena veṭhetvā  tiṇagahane ṭhapesi. puna ekasmiṃ divase yāgupānakāle satiṃ katvā  olokento taṃ disvā gandhārisiṃ upasaṅkamitvā, ``ito thokaṃ  gaṇhatha ācariyā''ti āha. kuto te laddhaṃ vedehisīti? tasmiṃ  divase paribhuttāvasesaṃ ``mā nassī''ti mayā ṭhapitanti.  gandhārisi gahetuṃ na icchati, aloṇakaṃyeva yāguṃ pivitvā vedehaṃ isiṃ  avoca -- </p>
              <p>[21] ``hitvā gāmasahassāni, paripuṇṇāni soḷasa. </p>
              <p>[22] koṭṭhāgārāni phītāni, sannidhiṃ dāni kubbasī''ti..  (jā0 1.7.76).</p>
              <p>[03] vedehisi avoca -- ``tumhe rajjaṃ pahāya pabbajitā, idāni  kasmā loṇacuṇṇamattasannidhikāraṇā pabbajjāya anucchavikaṃ na  karothā''ti? kiṃ mayā kataṃ vedehisīti? atha naṃ āha -- </p>
              <p>[21] ``hitvā gandhāravisayaṃ, pahūtadhanadhāriyaṃ. </p>
              <p>[22] pasāsanato nikkhanto, idha dāni pasāsasī''ti..  (jā0 1.7.77).</p>
              <p>[03] gandhāro āha -- </p>
              <p>[21] ``dhammaṃ ^a^V2.0278^ea^ bhaṇāmi vedeha, adhammo me na ruccati. </p>
              <p>[22] dhammaṃ me bhaṇamānassa, na pāpamupalimpatī''ti.. (jā0  1.7.78).</p>
              <p>[03] vedeho ^a^M2.0282^ea^ āha -- </p>
              <p>[21] ``yena kenaci vaṇṇena, paro labhati ruppanaṃ. </p>
              <p>[22] mahatthiyampi ce vācaṃ, na taṃ bhāseyya paṇḍito''ti..  (jā0 1.7.79).</p>
              <p>[03] gandhāro āha -- </p>
              <p>[21] ``kāmaṃ ruppatu vā mā vā, bhusaṃva vikirīyatu. </p>
              <p>[22] dhammaṃ me bhaṇamānassa, na pāpamupalimpatī''ti.. (jā0  1.7.80).</p>
              <p>[03] tato vedehisi yassa sakāpi buddhi natthi, ācariyasantike  vinayaṃ na sikkhati, so andhamahiṃso viya vane caratīti cintetvā  āha -- </p>
              <p>[21] ``no ^a^P2.0384^ea^ ce assa sakā buddhi,  vinayo vā susikkhito. </p>
              <p>[22] vane andhamahiṃsova, careyya bahuko jano.. </p>
              <p>[21] yasmā ca panidhekacce, āceramhi susikkhitā. </p>
              <p>[22] tasmā vinītavinayā, caranti susamāhitā''ti..  (jā0 1.7.81-82).</p>
              <p>[03] evañca pana vatvā vedehisi ajānitvā mayā katanti  gandhārisiṃ khamāpesi. te ubhopi tapaṃ caritvā brahmalokaṃ agamaṃsu.  evaṃ tathāgatassa bodhisattakālepi dīgharattaṃ ājīvaṭṭhamakasīlaṃ parisuddhaṃ  ahosi.</p>
              <p>[03] ^b^uttajjhāpanno ayamāyasmā bhikkhu yasapatto^eb^ti ayamāyasmā  amhākaṃ satthā bhikkhu ñattaṃ paññātabhāvaṃ ^a^V2.0279^ea^ pākaṭabhāvaṃ ajjhāpanno nu  kho, sayañca parivārasampattiṃ patto nu kho noti. tena cassa  paññātajjhāpannabhāvena yasasannissitabhāvena ca kiṃ ekacce ādīnavā  sandissanti udāhu noti evaṃ samannesantūti dasseti. ^b^na tāva,  bhikkhave^eb^ti, bhikkhave, yāva bhikkhu na rājarājamahāmattādīsu  abhiññātabhāvaṃ vā parivārasampattiṃ vā āpanno hoti, tāva ekacce  mānātimānādayo ādīnavā na saṃvijjanti upasantūpasanto viya  sotāpanno viya sakadāgāmī viya ca viharati. ariyo nu kho  puthujjano nu khotipi ñātuṃ na sakkā hoti.</p>
              <p>[03] ^b^yato^eb^ ^a^M2.0283^ea^ ^b^ca kho, bhikkhave^eb^ti yadā pana idhekacco bhikkhu  ñāto hoti parivārasampanno vā, tadā tiṇhena siṅgena gogaṇaṃ  vijjhanto duṭṭhagoṇo viya, migasaṅghaṃ abhimaddamāno dīpi viya ca  aññe bhikkhū tattha tattha vijjhanto agāravo asabhāgavutti aggapādena  bhūmiṃ phusanto viya carati. ekacco pana kulaputto yathā yathā ñāto  hoti yasassī, tathā tathā phalabhārabharito viya sāli suṭṭhutaraṃ  onamati, rājarājamahāmattādīsu upasaṅkamantesu akiñcanabhāvaṃ  paccavekkhitvā samaṇasaññaṃ upaṭṭhapetvā chinnavisāṇausabho viya,  caṇḍāladārako viya ca sorato nivāto nīcacitto hutvā  bhikkhusaṅghassa ceva sadevakassa ca lokassa, hitāya sukhāya  paṭipajjati. evarūpaṃ paṭipattiṃ sandhāya ``nāssa idhekacce  ādīnavā''ti āha.</p>
              <p>[03] tathāgato pana aṭṭhasu lokadhammesu tādī, so hi lābhepi tādī,  alābhepi ^a^P2.0385^ea^ tādī, yasepi tādī, ayasepi tādī,  pasaṃsāyapi tādī, nindāyapi tādī, sukhepi tādī, dukkhepi tādī,  tasmā sabbākārena nāssa idhekacce ādīnavā saṃvijjanti.  ^b^abhayūparato^eb^ti abhayo hutvā uparato, accantūparato satatūparatoti  attho. na vā bhayena uparatotipi abhayūparato. cattāri hi  bhayāni kilesabhayaṃ vaṭṭabhayaṃ duggatibhayaṃ upavādabhayanti. puthujjano  catūhipi bhayehi bhāyati. sekkhā tīhi, tesañhi duggatibhayaṃ pahīnaṃ,  iti satta sekkhā bhayūparatā, khīṇāsavo abhayūparato nāma, tassa hi  ekampi bhayaṃ natthi. kiṃ paravādabhayaṃ natthīti? natthi.  parānuddayaṃ pana paṭicca, ``mādisaṃ khīṇāsavaṃ paṭicca sattā mā  nassantū''ti upavādaṃ rakkhati. mūluppalavāpivihāravāsī yasatthero  viya.</p>
              <p>[03] thero ^a^V2.0280^ea^ kira mūluppalavāpigāmaṃ piṇḍāya pāvisi. athassa  upaṭṭhākakuladvāraṃ pattassa pattaṃ gahetvā thaṇḍilapīṭhakaṃ nissāya āsanaṃ  paññapesuṃ. amaccadhītāpi taṃyeva pīṭhakaṃ nissāya paratobhāge nīcataraṃ  āsanaṃ paññāpetvā nisīdi. eko nevāsiko bhikkhu pacchā  piṇḍāya paviṭṭho dvāre ṭhatvāva olokento thero amaccadhītarā saddhiṃ  ekamañce nisinnoti sallakkhetvā, ``ayaṃ paṃsukūliko vihāreva  upasantūpasanto ^a^M2.0284^ea^ viya viharati, antogāme pana upaṭṭhāyikāhi saddhiṃ  ekamañce nisīdatī''ti cintetvā, ``kiṃ nu kho mayā duddiṭṭha''nti  punappunaṃ oloketvā tathāsaññīva hutvā pakkāmi. theropi bhattakiccaṃ  katvā vihāraṃ gantvā vasanaṭṭhānaṃ pavisitvā dvāraṃ pidhāya nisīdi.  nevāsikopi katabhattakicco vihāraṃ gantvā, ``taṃ paṃsukūlikaṃ  niggaṇhitvā vihārā nikkaḍḍhissāmī''ti asaññatanīhārena therassa  vasanaṭṭhānaṃ gantvā paribhogaghaṭato uluṅkena udakaṃ gahetvā mahāsaddaṃ  karonto pāde dhovi. thero, ``ko nu kho ayaṃ  asaññatacāriko''ti āvajjanto sabbaṃ ñatvā, ``ayaṃ mayi manaṃ  padosetvā apāyūpago mā ahosī''ti vehāsaṃ abbhuggantvā  kaṇṇikāmaṇḍalasamīpe pallaṅkena nisīdi. nevāsiko duṭṭhākārena  ghaṭikaṃ ukkhipitvā dvāraṃ vivaritvā anto paviṭṭho theraṃ apassanto,  ``heṭṭhāmañcaṃ paviṭṭho ^a^P2.0386^ea^ bhavissatī''ti oloketvā  tatthāpi apassanto nikkhamituṃ ārabhi. thero ukkāsi. itaro  uddhaṃ olokento disvā adhivāsetuṃ asakkonto evamāha --  ``patirūpaṃ te, āvuso, paṃsukūlika evaṃ ānubhāvasampannassa  upaṭṭhāyikāya saddhiṃ ekamañce nisīditu''nti. pabbajitā nāma,  bhante, mātugāmena saddhiṃ na ekamañce nisīdanti, tumhehi pana  duddiṭṭhametanti. evaṃ khīṇāsavā parānuddayāya upavādaṃ rakkhanti.</p>
              <p>[03] ^b^khayā rāgassā^eb^ti rāgassa khayeneva. vītarāgattā kāme na  paṭisevati, na paṭisaṅkhāya vāretvāti. ^b^tañce^eb^ti evaṃ  tathāgatassa kilesappahānaṃ ñatvā tattha tattha ṭhitanisinnakālādīsupi  catuparisamajjhe alaṅkatadhammāsane nisīditvāpi itipi satthā  vītarāgo vītadoso vītamoho vantakileso pahīnamalo abbhā  muttapuṇṇacando viya suparisuddhoti evaṃ tathāgatassa kilesappahāne  vaṇṇaṃ kathayamānaṃ taṃ vīmaṃsakaṃ bhikkhuṃ pare evaṃ puccheyyuṃ ceti attho.</p>
              <p>[03] ^b^ākārā^eb^ti kāraṇāni. ^b^anvayā^eb^ti anubuddhiyo.  ^b^saṅghe vā viharanto^eb^ti appekadā aparicchinnagaṇanassa  bhikkhusaṅghassa majjhe viharanto. ^b^eko vā viharanto^eb^ti  icchāmahaṃ, bhikkhave ^a^V2.0281^ea^, aḍḍhamāsaṃ paṭisallīyitunti, temāsaṃ  paṭisallīyitunti evaṃ paṭisallāne ceva pālileyyakavanasaṇḍe ca ekako  viharanto. ^b^sugatā^eb^ti suṭṭhugatā suppaṭipannā kārakā yuttapayuttā.  evarūpāpi hi ekacce bhikkhū atthi. ^b^duggatā^eb^ti  ^a^M2.0285^ea^ duṭṭhugatā  duppaṭipannā kāyadaḷhibahulā vissaṭṭhakammaṭṭhānā. evarūpāpi ekacce  atthi. ^b^gaṇamanusāsantī^eb^ti gaṇabandhanena baddhā gaṇārāmā  gaṇabahulikā hutvā gaṇaṃ pariharanti. evarūpāpi ekacce atthi.  tesaṃ paṭipakkhabhūtā gaṇato nissaṭā visaṃsaṭṭhā vippamuttavihārinopi  atthi.</p>
              <p>[03] ^b^āmisesu sandissantī^eb^ti āmisagiddhā āmisacakkhukā  catupaccayāamisatthameva āhiṇḍamānā āmisesu  sandissamānakabhikkhūpi atthi. āmisena anupalittā catūhi  paccayehi ^a^P2.0387^ea^ vinivattamānasā abbhā muttacandasadisā  hutvā viharamānāpi atthi. ^b^nāyamāyasmā taṃ tena  avajānātī^eb^ti ayaṃ āyasmā satthā tāya tāya paṭipattiyā taṃ taṃ  puggalaṃ nāvajānāti, ayaṃ paṭipanno kārako, ayaṃ gaṇato nissaṭo  visaṃsaṭṭho. ayaṃ āmisena anupalitto paccayehi vinivattamānaso  abbhā mutto candimā viyāti evamassa gehasitavasena ussādanāpi  natthi. ayaṃ duppaṭipanno akārako kāyadaḷhibahulo  vissaṭṭhakammaṭṭhāno, ayaṃ gaṇabandhanabaddho, ayaṃ āmisagiddho lolo  āmisacakkhukoti evamassa gehasitavasena apasādanāpi natthīti  attho. iminā kiṃ kathitaṃ hoti? tathāgatassa sattesu tādibhāvo  kathito hoti. ayañhi -- </p>
              <p>[21] ``vadhakassa devadattassa, corassaṅgulimālino. </p>
              <p>[22] dhanapāle rāhule ca, sabbesaṃ samako munī''ti.. (mi0  pa0 6.6.5). </p>
              <p>[03] 489^b^.^eb^ ^b^tatra, bhikkhave^eb^ti tesu dvīsu vīmaṃsakesu.  yo, ``ke panāyasmato ākārā''ti pucchāyaṃ āgato gaṇṭhivīmaṃsako  ca, yo ``abhayūparato ayamāyasmā''ti āgato mūlavīmaṃsako ca.  tesu mūlavīmaṃsakena tathāgatova uttari paṭipucchitabbo. so hi pubbe  parasseva kathāya niṭṭhaṅgato. paro ca nāma jānitvāpi katheyya  ajānitvāpi. evamassa kathā bhūtāpi hoti abhūtāpi, tasmā  parasseva kathāya niṭṭhaṃ agantvā tato uttari tathāgatova  paṭipucchitabboti attho.</p>
              <p>[03] ^b^byākaramāno^eb^ti ^a^V2.0282^ea^ ettha yasmā tathāgatassa micchābyākaraṇaṃ  nāma natthi, tasmā sammā micchāti avatvā byākaramānotveva vuttaṃ.  ^b^etaṃ pathohamasmi^eb^ ^a^M2.0286^ea^ ^b^etaṃ gocaro^eb^ti esa mayhaṃ patho esa gocaroti  attho. ``etāpātho''tipi pāṭho, tassattho mayhaṃ ājīvaṭṭhamakasīlaṃ  parisuddhaṃ, svāhaṃ tassa parisuddhabhāvena vīmaṃsakassa bhikkhuno ñāṇamukhe  etāpātho, evaṃ āpāthaṃ gacchāmīti vuttaṃ hoti. ^b^no ca tena  tammayo^eb^ti tenapi cāhaṃ parisuddhena sīlena na tammayo, na sataṇho,  parisuddhasīlattāva nittaṇhohamasmīti dīpeti.</p>
              <p>[03] ^b^uttaruttariṃ^eb^ ^a^P2.0388^ea^ ^b^paṇītapaṇīta^eb^nti  uttaruttariṃ ceva paṇītatarañca katvā deseti.  ^b^kaṇhasukkasappaṭibhāga^eb^nti kaṇhaṃ ceva sukkañca, tañca kho  sappaṭibhāgaṃ savipakkhaṃ katvā, kaṇhaṃ paṭibāhitvā sukkanti sukkaṃ  paṭibāhitvā kaṇhanti evaṃ sappaṭibhāgaṃ katvā kaṇhasukkaṃ deseti.  kaṇhaṃ desentopi saussāhaṃ savipākaṃ deseti, sukkaṃ desentopi  saussāhaṃ savipākaṃ deseti. ^b^abhiññāya idhekaccaṃ dhammaṃ dhammesu  niṭṭhaṃ gacchatī^eb^ti tasmiṃ desite dhamme ekaccaṃ paṭivedhadhammaṃ abhiññāya  tena paṭivedhadhammena desanādhamme niṭṭhaṃ gacchati. ^b^satthari  pasīdatī^eb^ti evaṃ dhamme niṭṭhaṃ gantvā bhiyyosomattāya sammāsambuddho  so bhagavāti satthari pasīdati. tena pana bhagavatā yo dhammo  akkhāto, sopi svākkhāto bhagavatā dhammo niyyānikattā. yvāssa  taṃ dhammaṃ paṭipanno saṅgho, sopi suppaṭipanno vaṅkādidosarahitaṃ  paṭipadaṃ paṭipannattāti evaṃ dhamme saṅghepi pasīdati. ^b^tañce^eb^ti  taṃ evaṃ pasannaṃ tattha tattha tiṇṇaṃ ratanānaṃ vaṇṇaṃ kathentaṃ bhikkhuṃ. </p>
              <p>[03] 490^b^.^eb^ ^b^imehi ākārehī^eb^ti imehi  satthuvīmaṃsanakāraṇehi. ^b^imehi padehī^eb^ti imehi  akkharasampiṇḍanapadehi. ^b^imehi byañjanehī^eb^ti imehi idha vuttehi  akkharehi. ^b^saddhā niviṭṭhā^eb^ti okappanā patiṭṭhitā.  ^b^mūlajātā^eb^ti sotāpattimaggavasena sañjātamūlā. sotāpattimaggo  hi saddhāya mūlaṃ nāma. ^b^ākāravatī^eb^ti kāraṇaṃ pariyesitvā  gahitattā sakāraṇā. ^b^dassanamūlikā^eb^ti sotāpattimaggamūlikā.  so hi dassananti vuccati. ^b^daḷhā^eb^ti thirā.  ^b^asaṃhāriyā^eb^ti harituṃ na sakkā. ^b^samaṇena vā^eb^ti  samitapāpasamaṇena vā. ^b^brāhmaṇena vā^eb^ti bāhitapāpabrāhmaṇena vā.  ^b^devena vā^eb^ti upapattidevena vā. ^b^mārena vā^eb^ti  vasavattimārena ^a^M2.0287^ea^ vā, sotāpannassa hi vasavattimārenāpi saddhā  asaṃhāriyā hoti sūrambaṭṭhassa viya.</p>
              <p>[03] so ^a^V2.0283^ea^ kira satthu dhammadesanaṃ sutvā sotāpanno hutvā gehaṃ āgato.  atha māro dvattiṃsavaralakkhaṇappaṭimaṇḍitaṃ buddharūpaṃ māpetvā tassa  ^a^P2.0389^ea^ gharadvāre ṭhatvā -- ``satthā āgato''ti sāsanaṃ  pahiṇi. sūro cintesi, ``ahaṃ idāneva satthu santikā dhammaṃ  sutvā āgato, kiṃ nu kho bhavissatī''ti upasaṅkamitvā satthusaññāya  vanditvā aṭṭhāsi. māro āha -- ``yaṃ te mayā, sūrambaṭṭha, rūpaṃ  aniccaṃ...pe0... viññāṇaṃ aniccanti kathitaṃ, taṃ anupadhāretvāva  sahasā mayā evaṃ vuttaṃ. tasmā tvaṃ rūpaṃ niccaṃ...pe0... viññāṇaṃ  niccanti gaṇhāhī''ti. sūro cintesi -- ``aṭṭhānametaṃ, yaṃ buddhā  anupadhāretvā apaccakkhaṃ katvā kiñci katheyyuṃ, addhā ayaṃ mayhaṃ  vibādhanatthaṃ māro āgato''ti. tato naṃ tvaṃ māroti āha. so  musāvādaṃ kātuṃ nāsakkhi, āma mārosmīti paṭijāni. kasmā  āgatosīti vutte tava saddhācālanatthanti āha. kaṇha pāpima, tvaṃ  tāva ekako tiṭṭha, tādisānaṃ mārānaṃ satampi sahassampi mama saddhaṃ  cāletuṃ asamatthaṃ, maggena āgatā saddhā nāma silāpathaviyaṃ  patiṭṭhitasineru viya acalā hoti, kiṃ tvaṃ etthāti accharaṃ pahari.  so ṭhātuṃ asakkonto tatthevantaradhāyi. ^b^brahmunā vā^eb^ti  brahmakāyikādīsu aññatarabrahmunā vā. ^b^kenaci vā lokasmi^eb^nti  ete samaṇādayo ṭhapetvā aññenapi kenaci vā lokasmiṃ harituṃ na  sakkā. ^b^dhammasamannesanā^eb^ti sabhāvasamannesanā.  ^b^dhammatāsusamanniṭṭho^eb^ti dhammatāya susamanniṭṭho, sabhāveneva suṭṭhu  samannesito hotīti attho. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] vīmaṃsakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. kosambiyasuttavaṇṇanā </h3n>
            <h4>
              <h4n> </h4n>
              <p>[03] 491^b^.^eb^ ^b^evaṃ^eb^ ^a^V2.0284^ea^ ^b^me suta^eb^nti kosambiyasuttaṃ. tattha  ^b^kosambiya^eb^nti evaṃnāmake nagare. tassa kira nagarassa  ārāmapokkharaṇīādīsu tesu tesu ṭhānesu kosambarukkhāva ussannā  ahesuṃ, tasmā kosambīti saṅkhaṃ agamāsi. kusambassa ^a^P2.0390^ea^  nāma isino assamato avidūre māpitattātipi  ^a^M2.0288^ea^ eke.  ^b^ghositārāme^eb^ti ghositaseṭṭhinā kārite ārāme.</p>
              <p>[03] pubbe kira addilaraṭṭhaṃ nāma ahosi. tato kotūhalako nāma  daliddo chātakabhayena saputtadāro kedāraparicchinnaṃ subhikkhaṃ raṭṭhaṃ  gacchanto puttaṃ vahituṃ asakkonto chaḍḍetvā agamāsi. mātā  nivattitvā taṃ gahetvā gatā. te ekaṃ gopālakagāmakaṃ pavisiṃsu,  gopālakānañca tadā pahatapāyaso paṭiyatto hoti, tato pāyasaṃ  labhitvā bhuñjiṃsu. atha so puriso pahūtapāyasaṃ bhuñjitvā jirāpetuṃ  asakkonto rattibhāge kālaṃ katvā tattheva sunakhiyā kucchimhi  paṭisandhiṃ gahetvā kukkuro jāto. so gopālakassa piyo ahosi  manāpo, gopālako ca paccekabuddhaṃ upaṭṭhāsi. paccekabuddhopi  bhattakiccāvasāne kukkurassa ekaṃ piṇḍaṃ deti. so paccekabuddhe sinehaṃ  uppādetvā gopālakena saddhiṃ paṇṇasālampi gacchati.</p>
              <p>[03] so gopālake asannihite bhattavelāya sayameva gantvā  kālārocanatthaṃ paṇṇasāladvāre bhussati, antarāmaggepi caṇḍamige  disvā bhussitvā palāpeti. so paccekabuddhe mudukena cittena kālaṃ  katvā devaloke nibbatti. tatrassa ghosakadevaputtotveva nāmaṃ ahosi.  so devalokato cavitvā kosambiyaṃ ekasmiṃ kulaghare nibbatti.  taṃ aputtako seṭṭhi tassa mātāpitūnaṃ dhanaṃ datvā puttaṃ katvā aggahesi.  atha so attano putte jāte sattakkhattuṃ mārāpetuṃ upakkami. so  puññavantatāya sattasupi ṭhānesu maraṇaṃ appatvā avasāne ekāya  seṭṭhidhītāya veyyattiyena laddhajīviko aparabhāge pituaccayena seṭṭhiṭṭhānaṃ  patvā ^b^ghositaseṭṭhi^eb^ nāma ^a^V2.0285^ea^ jāto. aññepi kosambiyaṃ kukkuṭaseṭṭhi  pāvārikaseṭṭhīti dve seṭṭhino santi. imehi saddhiṃ tayo ahesuṃ.</p>
              <p>[03] tena ^a^P2.0391^ea^ ca samayena tesaṃ sahāyakānaṃ seṭṭhīnaṃ  kulūpakā pañcasatā isayo pabbatapāde vasiṃsu. te kālena kālaṃ  loṇambilasevanatthāya manussapathaṃ āgacchanti. athekasmiṃ vāre  gimhasamaye manussapathaṃ ^a^M2.0289^ea^ āgacchantā nirudakamahākantāraṃ atikkamitvā  kantārapariyosāne mahantaṃ nigrodharukkhaṃ disvā cintesuṃ --  ``yādiso ayaṃ rukkho, addhā ettha mahesakkhāya devatāya bhavitabbaṃ,  sādhu vatassa, sace no pānīyaṃ vā bhojanīyaṃ vā dadeyyā''ti.  devatā isīnaṃ ajjhāsayaṃ viditvā imesaṃ saṅgahaṃ karissāmīti  attano ānubhāvena viṭapantarato naṅgalasīsamattaṃ udakadhāraṃ pavattesi.  isigaṇo rajatakkhandhasadisaṃ udakavaṭṭiṃ disvā attano bhājanehi  udakaṃ gahetvā paribhogaṃ katvā cintesi -- ``devatāya amhākaṃ  paribhogaudakaṃ dinnaṃ, idaṃ pana agāmakaṃ mahāaraññaṃ, sādhu vatassa,  sace no āhārampi dadeyyā''ti. devatā isīnaṃ upasaṃkappanavasena  dibbāni yāgukhajjakādīni datvā santappesi. isayo cintayiṃsu --  ``devatāya amhākaṃ paribhogaudakampi bhojanampi sabbaṃ dinnaṃ, sādhu  vatassa, sace no attānaṃ dasseyyā''ti.</p>
              <p>[03] devatā tesaṃ ajjhāsayaṃ viditvā upaḍḍhakāyaṃ dassesi. te  āhaṃsu -- ``devate, mahatī te sampatti, kiṃ kammaṃ katvā imaṃ  sampattiṃ adhigatāsī''ti? bhante, nātimahantaṃ parittakaṃ kammaṃ  katvāti. upaḍḍhauposathakammaṃ nissāya hi devatāya sā sampatti  laddhā.</p>
              <p>[03] anāthapiṇḍikassa kira gehe ayaṃ devaputto kammakāro ahosi.  seṭṭhissa hi gehe uposathadivasesu antamaso dāsakammakāre upādāya  sabbo jano uposathiko hoti. ekadivasaṃ ayaṃ kammakāro  ekakova pāto uṭṭhāya kammantaṃ gato. mahāseṭṭhi nivāpaṃ labhanamanusse  sallakkhento etassevekassa araññaṃ gatabhāvaṃ ñatvā assa  sāyamāsatthāya nivāpaṃ adāsi. bhattakārikā dāsī ekasseva bhattaṃ  pacitvā araññato āgatassa bhattaṃ vaḍḍhetvā adāsi, kammakāro āha  -- ``aññesu divasesu imasmiṃ kāle gehaṃ ekasaddaṃ ahosi, ajja  ativiya sannisinnaṃ, kiṃ nu kho eta''nti ^a^P2.0392^ea^?  tassa sā ācikkhi -- ``ajja ^a^V2.0286^ea^ imasmiṃ gehe sabbe manussā  uposathikā, mahāseṭṭhi tuyhevekassa nivāpaṃ adāsī''ti. evaṃ  ammāti? āma sāmīti. imasmiṃ kāle uposathaṃ samādinnassa  uposathakammaṃ hoti na hotīti mahāseṭṭhiṃ puccha ammāti? tāya  gantvā pucchito mahāseṭṭhi āha -- ``sakalauposathakammaṃ na hoti,  upaḍḍhakammaṃ pana hoti, uposathiko hotū''ti ^a^M2.0290^ea^. kammakāro bhattaṃ  abhuñjitvā mukhaṃ vikkhāletvā uposathiko hutvā vasanaṭṭhānaṃ gantvā  nipajji. tassa āhāraparikkhīṇakāyassa rattiṃ vāto kuppi. so  paccūsasamaye kālaṃ katvā upaḍḍhauposathakammanissandena  mahāvaṭṭaniaṭaviyaṃ nigrodharukkhe devaputto hutvā nibbatti. so taṃ  pavattiṃ isīnaṃ ārocesi.</p>
              <p>[03] isayo tumhehi mayaṃ buddho, dhammo, saṅghoti asutapubbaṃ  sāvitā, uppanno nu kho loke buddhoti? āma, bhante, uppannoti.  idāni kuhiṃ vasatīti? sāvatthiṃ nissāya jetavane, bhanteti.  isayo tiṭṭhatha tāva tumhe mayaṃ satthāraṃ passissāmāti haṭṭhatuṭṭhā  nikkhamitvā anupubbena kosambinagaraṃ sampāpuṇiṃsu. mahāseṭṭhino,  ``isayo āgatā''ti paccuggamanaṃ katvā, ``sve amhākaṃ bhikkhaṃ  gaṇhatha, bhante''ti nimantetvā punadivase isigaṇassa mahādānaṃ adaṃsu.  isayo bhuñjitvāva gacchāmāti āpucchiṃsu. tumhe, bhante, aññasmiṃ  kāle ekampi māsaṃ dvepi tayopi cattāropi māse vasitvā gacchatha.  imasmiṃ pana vāre hiyyo āgantvā ajjeva gacchāmāti vadatha,  kimidanti? āma gahapatayo buddho loke uppanno, na kho pana sakkā  jīvitantarāyo vidituṃ, tena mayaṃ turitā gacchāmāti. tena hi,  bhante, mayampi gacchāma, amhehi saddhiṃyeva gacchathāti. tumhe  agāriyā nāma mahājaṭā, tiṭṭhatha tumhe, mayaṃ puretaraṃ gamissāmāti  nikkhamitvā ekasmiṃ ṭhāne dvepi divasāni avasitvā turitagamaneneva  sāvatthiṃ patvā jetavanavihāre satthu santikameva agamaṃsu. satthu  madhuradhammakathaṃ sutvā sabbeva pabbajitvā arahattaṃ pāpuṇiṃsu.</p>
              <p>[03] tepi ^a^P2.0393^ea^ tayo seṭṭhino pañcahi pañcahi  sakaṭasatehi sappimadhuphāṇitādīni ceva paṭṭunnadukūlādīni ca ādāya  kosambito nikkhamitvā anupubbena sāvatthiṃ patvā jetavanasāmante  khandhāvāraṃ bandhitvā satthu santikaṃ gantvā vanditvā paṭisanthāraṃ  katvā ekamantaṃ nisīdiṃsu. satthā tiṇṇampi sahāyakānaṃ  madhuradhammakathaṃ kathesi. te balavasomanassajātā satthāraṃ nimantetvā  ^a^V2.0287^ea^ punadivase mahādānaṃ adaṃsu. puna nimantetvā punadivaseti evaṃ  aḍḍhamāsaṃ dānaṃ datvā, ``amhākaṃ janapadaṃ āgamanāya paṭiññaṃ  dethā''ti pādamūle nipajjiṃsu. bhagavā, ``suññāgāre kho gahapatayo  tathāgatā abhiramantī''ti āha. ettāvatā paṭiññā dinnā nāma  hotīti gahapatayo ^a^M2.0291^ea^ sallakkhetvā dinnā no bhagavatā paṭiññāti dasabalaṃ  vanditvā nikkhamitvā antarāmagge yojane yojane ṭhāne vihāraṃ  kāretvā anupubbena kosambiṃ patvā, ``loke buddho uppanno''ti  kathayiṃsu. tayopi janā attano attano ārāme mahantaṃ dhanapariccāgaṃ  katvā bhagavato vasanatthāya vihāre kārāpayiṃsu. tattha kukkuṭaseṭṭhinā  kārito ^b^kukkuṭārāmo^eb^ nāma ahosi. pāvārikaseṭṭhinā ambavane  kārito ^b^pāvārikambavano^eb^ nāma ahosi. ghositena kārito  ^b^ghositārāmo^eb^ nāma ahosi. taṃ sandhāya vuttaṃ --  ``ghositaseṭṭhinā kārite ārāme''ti.</p>
              <p>[03] ^b^bhaṇḍanajātā^eb^tiādīsu kalahassa pubbabhāgo bhaṇḍanaṃ nāma, taṃ  jātaṃ etesanti ^b^bhaṇḍanajātā^eb^. hatthaparāmāsādivasena matthakaṃ  patto kalaho jāto etesanti ^b^kalahajātā^eb^. viruddhabhūtaṃ vādanti  vivādaṃ, taṃ āpannāti ^b^vivādāpannā. mukhasattīhī^eb^ti  vācāsattīhi. ^b^vitudantā^eb^ti vijjhantā. ^b^te na ceva  aññamaññaṃ saññāpenti na ca saññattiṃ upentī^eb^ti te atthañca  kāraṇañca dassetvā neva aññamaññaṃ jānāpenti. sacepi saññāpetuṃ  ārabhanti, tathāpi saññattiṃ na upenti, jānituṃ na icchantīti attho.  nijjhattiyāpi eseva nayo. ettha ca ^b^nijjhattī^eb^ti  saññattivevacanamevetaṃ. kasmā panete bhaṇḍanajātā ahesunti?  appamattakena kāraṇena.</p>
              <p>[03] dve kira bhikkhū ekasmiṃ āvāse vasanti vinayadharo ca  suttantiko ca. tesu suttantiko bhikkhu ekadivasaṃ ^a^P2.0394^ea^  vaccakuṭiṃ paviṭṭho ācamanaudakāvasesaṃ bhājane ṭhapetvāva  nikkhami. vinayadharo pacchā paviṭṭho taṃ udakaṃ disvā nikkhamitvā  taṃ bhikkhuṃ pucchi, āvuso, tayā idaṃ udakaṃ ṭhapitanti? āma,  āvusoti. tvamettha āpattibhāvaṃ na jānāsīti? āma na  jānāmīti. hoti, āvuso, ettha āpattīti. sace hoti  desessāmīti. sace pana te, āvuso, asañcicca asatiyā kataṃ,  natthi te āpattīti. so tassā āpattiyā anāpattidiṭṭhi ahosi.</p>
              <p>[03] vinayadharo ^a^V2.0288^ea^ attano nissitakānaṃ, ``ayaṃ suttantiko āpattiṃ  āpajjamānopi na jānātī''ti ārocesi. te tassa nissitake  disvā -- ``tumhākaṃ upajjhāyo āpattiṃ āpajjitvāpi āpattibhāvaṃ  na jānātī''ti āhaṃsu. te gantvā attano upajjhāyassa ārocesuṃ.  so ^a^M2.0292^ea^ evamāha -- ``ayaṃ vinayadharo pubbe `anāpattī'ti vatvā  idāni `āpattī'ti vadati, musāvādī eso''ti. te gantvā,  ``tumhākaṃ upajjhāyo musāvādī''ti evaṃ aññamaññaṃ kalahaṃ vaḍḍhayiṃsu,  taṃ sandhāyetaṃ vuttaṃ.</p>
              <p>[03] ^b^bhagavantaṃ etadavocā^eb^ti etaṃ, ``idha, bhante, kosambiyaṃ  bhikkhū bhaṇḍanajātā''tiādivacanaṃ avoca. tañca kho neva  piyakamyatāya na bhedādhippāyena, atha kho atthakāmatāya hitakāmatāya.  sāmaggikārako kiresa bhikkhu, tasmāssa etadahosi -- ``yathā  ime bhikkhū vivādaṃ āraddhā, na sakkā mayā, nāpi aññena bhikkhunā  samaggā kātuṃ, appeva nāma sadevake loke appaṭipuggalo bhagavā sayaṃ  vā gantvā, attano vā santikaṃ pakkosāpetvā etesaṃ bhikkhūnaṃ  khantimettāpaṭisaṃyuttaṃ sāraṇīyadhammadesanaṃ kathetvā sāmaggiṃ kareyyā''ti  atthakāmatāya hitakāmatāya gantvā avoca. </p>
              <p>[03] 492^b^.^eb^ ^b^chayime, bhikkhave, dhammā sāraṇīyā^eb^ti  heṭṭhā kalahabhaṇḍanavasena desanā āraddhā. imasmiṃ ṭhāne cha sāraṇīyā  dhammā āgatāti evamidaṃ kosambiyasuttaṃ yathānusandhināva gataṃ hoti.  tattha ^b^sāraṇīyā^eb^ti saritabbayuttā addhāne atikkantepi na  pamussitabbā. yo te dhamme pūreti, taṃ sabrahmacārīnaṃ piyaṃ  karontīti ^b^piyakaraṇā^eb^. garuṃ karontīti ^b^garukaraṇā.  saṅgahāyā^eb^ti saṅgahaṇatthāya. ^b^avivādāyā^eb^ti avivādanatthāya.  ^b^sāmaggiyā^eb^ti samaggabhāvatthāya ^a^P2.0395^ea^.  ^b^ekībhāvāyā^eb^ti ekībhāvatthāya ninnānākaraṇāya.  ^b^saṃvattantī^eb^ti bhavanti. ^b^mettaṃ kāyakamma^eb^nti mettacittena  kattabbaṃ kāyakammaṃ. ^b^vacīkammamanokammesupi^eb^ eseva nayo.  imāni bhikkhūnaṃ vasena āgatāni, gihīsupi labbhantiyeva.  bhikkhūnañhi mettacittena ābhisamācārikadhammapūraṇaṃ mettaṃ kāyakammaṃ  nāma. gihīnaṃ cetiyavandanatthāya bodhivandanatthāya  saṅghanimantanatthāya gamanaṃ gāmaṃ piṇḍāya paviṭṭhe bhikkhū disvā  paccuggamanaṃ pattapaṭiggahaṇaṃ āsanapaññāpanaṃ anugamananti evamādikaṃ  mettaṃ kāyakammaṃ nāma.</p>
              <p>[03] bhikkhūnaṃ ^a^V2.0289^ea^ mettacittena ācārapaññattisikkhāpadaṃ, kammaṭṭhānakathanaṃ  dhammadesanā tepiṭakampi buddhavacanaṃ ^b^mettaṃ vacīkammaṃ^eb^ nāma.  gihīnañca, ``cetiyavandanatthāya gacchāma, bodhivandanatthāya gacchāma,  dhammassavanaṃ karissāma, padīpamālāpupphapūjaṃ karissāma, tīṇi  sucaritāni samādāya vattissāma, salākabhattādīni dassāma,  vassāvāsikaṃ dassāma, ajja saṅghassa ^a^M2.0293^ea^ cattāro paccaye dassāma, saṅghaṃ  nimantetvā khādanīyādīni saṃvidahatha, āsanāni paññāpetha, pānīyaṃ  upaṭṭhapetha, saṅghaṃ paccuggantvā ānetha, paññattāsane nisīdāpetvā  chandajātā ussāhajātā veyyāvaccaṃ karothā''tiādikathanakāle mettaṃ  vacīkammaṃ nāma.</p>
              <p>[03] bhikkhūnaṃ pātova uṭṭhāya sarīrapaṭijagganaṃ cetiyaṅgaṇavattādīni ca  katvā vivittāsane nisīditvā, ``imasmiṃ vihāre bhikkhū sukhī  hontu, averā abyāpajjhā''ti cintanaṃ ^b^mettaṃ manokammaṃ^eb^ nāma.  gihīnaṃ ``ayyā sukhī hontu, averā abyāpajjhā''ti cintanaṃ mettaṃ  manokammaṃ nāma.</p>
              <p>[03] ^b^āvi ceva raho cā^eb^ti sammukhā ca parammukhā ca. tattha  navakānaṃ cīvarakammādīsu sahāyabhāvūpagamanaṃ sammukhā mettaṃ kāyakammaṃ  nāma. therānaṃ pana pādadhovanavandanabījanadānādibhedampi sabbaṃ  sāmīcikammaṃ sammukhā mettaṃ kāyakammaṃ nāma. ubhayehipi  dunnikkhittānaṃ dārubhaṇḍādīnaṃ tesu avamaññaṃ akatvā attanā ^a^P2.0396^ea^  dunnikkhittānaṃ viya paṭisāmanaṃ parammukhā mettaṃ kāyakammaṃ  nāma. devatthero tissattheroti evaṃ paggayha vacanaṃ sammukhā mettaṃ  vacīkammaṃ nāma. vihāre asantaṃ pana paripucchantassa, kuhiṃ amhākaṃ  devatthero, amhākaṃ tissatthero kadā nu kho āgamissatīti evaṃ  mamāyanavacanaṃ parammukhā mettaṃ vacīkammaṃ nāma.  mettāsinehasiniddhāni pana nayanāni ummīletvā suppasannena mukhena  olokanaṃ sammukhā mettaṃ manokammaṃ nāma. devatthero, tissatthero  arogo hotu appābādhoti samannāharaṇaṃ parammukhā mettaṃ manokammaṃ  nāma.</p>
              <p>[03] ^b^lābhā^eb^ti cīvarādayo laddhapaccayā. ^b^dhammikā^eb^ti  kuhanādibhedaṃ micchājīvaṃ vajjetvā dhammena samena bhikkhācariyavattena  uppannā. ^b^antamaso pattapariyāpannamattampī^eb^ti pacchimakoṭiyā  patte pariyāpannaṃ pattassa antogataṃ dvattikaṭacchubhikkhāmattampi.  ^b^appaṭivibhattabhogī^eb^ti ettha dve paṭivibhattāni ^a^V2.0290^ea^ nāma  āmisapaṭivibhattaṃ puggalapaṭivibhattañca. tattha, ``ettakaṃ dassāmi,  ettakaṃ na dassāmī''ti evaṃ cittena vibhajanaṃ āmisapaṭivibhattaṃ nāma.  ``asukassa dassāmi, asukassa na dassāmī''ti evaṃ cittena  vibhajanaṃ pana puggalapaṭivibhattaṃ nāma. tadubhayampi akatvā yo  appaṭivibhattaṃ bhuñjati, ayaṃ ^b^appaṭivibhattabhogī^eb^ nāma.</p>
              <p>[03] ^b^sīlavantehi^eb^ ^a^M2.0294^ea^ ^b^sabrahmacārīhi sādhāraṇabhogī^eb^ti ettha  sādhāraṇabhogino idaṃ lakkhaṇaṃ, yaṃ yaṃ paṇītaṃ labbhati, taṃ taṃ neva  lābhena lābhaṃ jigīsanāmukhena gihīnaṃ deti, na attanā paribhuñjati;  paṭiggaṇhantova saṅghena sādhāraṇaṃ hotūti gahetvā gaṇḍiṃ paharitvā  paribhuñjitabbaṃ saṅghasantakaṃ viya passati. idaṃ pana sāraṇīyadhammaṃ  ko pūreti, ko na pūretīti? dussīlo tāva na pūreti. na hi  tassa santakaṃ sīlavantā gaṇhanti. parisuddhasīlo pana vattaṃ  akhaṇḍento pūreti.</p>
              <p>[03] tatridaṃ vattaṃ -- yo hi odissakaṃ katvā mātu vā pitu vā  ācariyupajjhāyādīnaṃ vā deti, so dātabbaṃ deti, sāraṇīyadhammo  ^a^P2.0397^ea^ panassa na hoti, palibodhajagganaṃ nāma hoti.  sāraṇīyadhammo hi muttapalibodhasseva vaṭṭati, tena pana odissakaṃ  dentena gilānagilānupaṭṭhākāagantukagamikānañceva navapabbajitassa ca  saṅghāṭipattaggahaṇaṃ ajānantassa dātabbaṃ. etesaṃ datvā avasesaṃ  therāsanato paṭṭhāya thokaṃ thokaṃ adatvā yo yattakaṃ gaṇhāti, tassa  tattakaṃ dātabbaṃ. avasiṭṭhe asati puna piṇḍāya caritvā therāsanato  paṭṭhāya yaṃ yaṃ paṇītaṃ, taṃ taṃ datvā sesaṃ paribhuñjitabbaṃ,  ``sīlavantehī''ti vacanato dussīlassa adātumpi vaṭṭati.</p>
              <p>[03] ayaṃ pana sāraṇīyadhammo susikkhitāya parisāya supūro hoti,  no asikkhitāya parisāya. susikkhitāya hi parisāya yo  aññato labhati, so na gaṇhāti, aññato alabhantopi pamāṇayuttameva  gaṇhāti, na atirekaṃ. ayañca pana sāraṇīyadhammo evaṃ punappunaṃ  piṇḍāya caritvā laddhaṃ laddhaṃ dentassāpi dvādasahi vassehi pūrati, na  tato oraṃ. sace hi dvādasamepi vasse sāraṇīyadhammapūrako  piṇḍapātapūraṃ pattaṃ āsanasālāyaṃ ṭhapetvā nahāyituṃ gacchati, saṅghatthero  ca kasseso pattoti? sāraṇīyadhammapūrakassāti vutte -- ``āharatha  na''nti sabbaṃ ^a^V2.0291^ea^ piṇḍapātaṃ vicāretvā bhuñjitvā ca rittapattaṃ ṭhapeti.  atha so bhikkhu rittapattaṃ disvā, ``mayhaṃ asesetvāva  paribhuñjiṃsū''ti domanassaṃ uppādeti, sāraṇīyadhammo bhijjati, puna  dvādasa vassāni pūretabbo ^a^M2.0295^ea^ hoti, titthiyaparivāsasadiso hesa.  sakiṃ khaṇḍe jāte puna pūretabbova. yo pana, ``lābhā vata me,  suladdhaṃ vata me, yassa me pattagataṃ anāpucchāva sabrahmacārī  paribhuñjantī''ti somanassaṃ janeti, tassa puṇṇo nāma hoti.</p>
              <p>[03] evaṃ pūritasāraṇīyadhammassa pana neva issā, na macchariyaṃ  hoti, so manussānaṃ piyo hoti, sulabhapaccayo; pattagatamassa  dīyamānampi na khīyati, bhājanīyabhaṇḍaṭṭhāne aggabhaṇḍaṃ labhati, bhaye  vā chātake vā sampatte devatā ussukkaṃ āpajjanti.</p>
              <p>[03] tatrimāni vatthūni -- leṇagirivāsī tissatthero kira  mahāgirigāmaṃ upanissāya vasati. paññāsa mahātherā nāgadīpaṃ  ^a^P2.0398^ea^ cetiyavandanatthāya gacchantā girigāme piṇḍāya  caritvā kiñci aladdhā nikkhamiṃsu. thero pavisanto te disvā  pucchi -- ``laddhaṃ, bhante''ti? vicarimhā, āvusoti. so  aladdhabhāvaṃ ñatvā āha -- ``yāvāhaṃ, bhante, āgacchāmi, tāva idheva  hothā''ti. mayaṃ, āvuso, paññāsa janā pattatemanamattampi na  labhimhāti. nevāsikā nāma, bhante, paṭibalā honti, alabhantāpi  bhikkhācāramaggasabhāvaṃ jānantīti. therā āgamiṃsu. thero gāmaṃ  pāvisi. dhurageheyeva mahāupāsikā khīrabhattaṃ sajjetvā theraṃ  olokayamānā ṭhitā therassa dvāraṃ sampattasseva pattaṃ pūretvā adāsi.  so taṃ ādāya therānaṃ santikaṃ gantvā, ``gaṇhatha, bhante''ti  saṅghattheramāha. thero, ``amhehi ettakehi kiñci na laddhaṃ, ayaṃ  sīghameva gahetvā āgato, kiṃ nu kho''ti sesānaṃ mukhaṃ olokesi.  thero olokanākāreneva ñatvā -- ``dhammena samena laddhapiṇḍapāto,  nikkukkuccā gaṇhatha bhante''tiādito paṭṭhāya sabbesaṃ yāvadatthaṃ datvā  attanāpi yāvadatthaṃ bhuñji.</p>
              <p>[03] atha naṃ bhattakiccāvasāne therā pucchiṃsu -- ``kadā, āvuso,  lokuttaradhammaṃ paṭivijjhī''ti? natthi me, bhante, lokuttaradhammoti.  jhānalābhīsi, āvusoti? etampi me, bhante, natthīti. nanu,  āvuso, pāṭihāriyanti? sāraṇīyadhammo me, bhante, pūrito, tassa  me ^a^V2.0292^ea^ dhammassa pūritakālato ^a^M2.0296^ea^ paṭṭhāya sacepi bhikkhusatasahassaṃ hoti,  pattagataṃ na khīyatīti. sādhu sādhu, sappurisa, anucchavikamidaṃ  tuyhanti. idaṃ tāva ^b^pattagataṃ na khīyatī^eb^ti ettha vatthu.</p>
              <p>[03] ayameva pana thero cetiyapabbate giribhaṇḍamahāpūjāya dānaṭṭhānaṃ  gantvā, ``imasmiṃ ṭhāne kiṃ varabhaṇḍa''nti pucchati. dve sāṭakā,  bhanteti. ete mayhaṃ pāpuṇissantīti. taṃ sutvā amacco rañño  ārocesi -- ``eko daharo evaṃ vadatī''ti. ``daharassevaṃ cittaṃ,  mahātherānaṃ pana sukhumasāṭakā vaṭṭantī''ti vatvā, ``mahātherānaṃ  dassāmī''ti ṭhapesi. tassa bhikkhusaṅghe paṭipāṭiyā ṭhite dentassa  matthake ṭhapitāpi te sāṭakā hatthaṃ nārohanti, aññeva ārohanti.  daharassa dānakāle pana hatthaṃ āruḷhā. so ^a^P2.0399^ea^  tassa hatthe ṭhapetvā amaccassa mukhaṃ oloketvā daharaṃ nisīdāpetvā  dānaṃ datvā saṅghaṃ vissajjetvā daharassa santike nisīditvā,  ``kadā, bhante, imaṃ dhammaṃ paṭivijjhitthā''ti āha. so  pariyāyenapi asantaṃ avadanto, ``natthi mayhaṃ, mahārāja,  lokuttaradhammo''ti āha. nanu, bhante, pubbeva avacutthāti? āma,  mahārāja, sāraṇīyadhammapūrako ahaṃ, tassa me dhammassa pūritakālato  paṭṭhāya bhājanīyabhaṇḍaṭṭhāne aggabhaṇḍaṃ pāpuṇātīti. sādhu sādhu, bhante,  anucchavikamidaṃ tumhākanti vanditvā pakkāmi. idaṃ  ^b^bhājanīyabhaṇḍaṭṭhāne aggabhaṇḍaṃ pāpuṇātī^eb^ti ettha vatthu.</p>
              <p>[03] brāhmaṇatissabhaye pana bhātaragāmavāsino nāgattheriyā  anārocetvāva palāyiṃsu. therī paccūsakāle, ``ativiya  appanigghoso gāmo, upadhāretha tāvā''ti daharabhikkhuniyo āha.  tā gantvā sabbesaṃ gatabhāvaṃ ñatvā āgamma theriyā ārocesuṃ. sā  sutvā, ``mā tumhe tesaṃ gatabhāvaṃ cintayittha, attano  uddesaparipucchāyonisomanasikāresuyeva yogaṃ karothā''ti vatvā  bhikkhācāravelāya pārupitvā attadvādasamā gāmadvāre nigrodharukkhamūle  aṭṭhāsi. rukkhe adhivatthā devatā dvādasannampi bhikkhunīnaṃ piṇḍapātaṃ  datvā, ``ayye, aññattha mā gacchatha, niccaṃ idheva ethā''ti āha.  theriyā pana kaniṭṭhabhātā ^a^M2.0297^ea^ nāgatthero nāma atthi. so, ``mahantaṃ  bhayaṃ, na sakkā idha yāpetuṃ, paratīraṃ gamissāmāti attadvādasamova  attano vasanaṭṭhānā nikkhanto theriṃ disvā gamissāmī''ti bhātaragāmaṃ  āgato. therī, ``therā āgatā''ti sutvā tesaṃ santikaṃ gantvā, kiṃ  ayyāti pucchi. so taṃ pavattiṃ ācikkhi. sā, ``ajja  ekadivasaṃ vihāreyeva vasitvā sveva gamissathā''ti āha. therā  vihāraṃ agamaṃsu.</p>
              <p>[03] therī ^a^V2.0293^ea^ punadivase rukkhamūle piṇḍāya caritvā theraṃ upasaṅkamitvā,  ``imaṃ piṇḍapātaṃ paribhuñjathā''ti āha. thero, ``vaṭṭissati  therī''ti vatvā tuṇhī aṭṭhāsi. dhammiko tātā piṇḍapāto ^a^P2.0400^ea^  kukkuccaṃ akatvā paribhuñjathāti. vaṭṭissati therīti. sā  pattaṃ gahetvā ākāse khipi, patto ākāse aṭṭhāsi. thero,  ``sattatālamatte ṭhitampi bhikkhunībhattameva, therīti vatvā bhayaṃ nāma  sabbakālaṃ na hoti, bhaye vūpasante ariyavaṃsaṃ kathayamāno, `bho  piṇḍapātika bhikkhunībhattaṃ bhuñjitvā vītināmayitthā'ti cittena  anuvadiyamāno santhambhetuṃ na sakkhissāmi, appamattā hotha  theriyo''ti maggaṃ āruhi.</p>
              <p>[03] rukkhadevatāpi, ``sace thero theriyā hatthato piṇḍapātaṃ  paribhuñjissati, na naṃ nivattessāmi, sace pana na paribhuñjissati,  nivattessāmī''ti cintayamānā ṭhatvā therassa gamanaṃ disvā rukkhā  oruyha pattaṃ, bhante, dethāti pattaṃ gahetvā theraṃ rukkhamūlaṃyeva ānetvā  āsanaṃ paññāpetvā piṇḍapātaṃ datvā katabhattakiccaṃ paṭiññaṃ kāretvā  dvādasa bhikkhuniyo, dvādasa ca bhikkhū satta vassāni upaṭṭhahi. idaṃ  ^b^devatā ussukkaṃ āpajjantī^eb^ti ettha vatthu, tatra hi therī  sāraṇīyadhammapūrikā ahosi.</p>
              <p>[03] ^b^akhaṇḍānī^eb^tiādīsu yassa sattasu āpattikkhandhesu  ādimhi vā ante vā sikkhāpadaṃ bhinnaṃ hoti, tassa sīlaṃ pariyante  chinnasāṭako viya ^b^khaṇḍaṃ^eb^ nāma. yassa pana vemajjhe bhinnaṃ,  tassa majjhe chiddasāṭako viya ^b^chiddaṃ^eb^ nāma hoti. yassa pana  paṭipāṭiyā dve tīṇi bhinnāni, tassa piṭṭhiyaṃ vā kucchiyaṃ vā  uṭṭhitena visabhāgavaṇṇena kāḷarattādīnaṃ aññataravaṇṇā gāvī viya  ^b^sabalaṃ^eb^ nāma hoti. yassa pana antarantarā bhinnāni, tassa  ^a^M2.0298^ea^ antarantarā visabhāgabinducitrā gāvī viya ^b^kammāsaṃ^eb^ nāma hoti.  yassa pana sabbena sabbaṃ abhinnāni, tassa tāni sīlāni  ^b^akhaṇḍāni acchiddāni asabalāni akammāsāni^eb^ nāma honti.  tāni panetāni taṇhādāsabyato mocetvā bhujissabhāvakaraṇato  ^b^bhujissāni^eb^. buddhādīhi viññūhi pasatthattā  ^b^viññuppasatthāni^eb^. taṇhādiṭṭhīhi aparāmaṭṭhattā, ``idaṃ nāma tvaṃ  āpannapubbo''ti kenaci parāmaṭṭhuṃ asakkuṇeyyattā ca ^b^aparāmaṭṭhāni^eb^.  upacārasamādhiṃ vā appanāsamādhiṃ vā saṃvattayantīti  ^b^samādhisaṃvattanikānī^eb^ti vuccanti. ^b^sīlasāmaññagato^eb^  ^a^P2.0401^ea^ ^b^viharatī^eb^ti tesu tesu disābhāgesu  viharantehi bhikkhūhi saddhiṃ samānabhāvūpagatasīlo viharati  ^a^V2.0294^ea^.  sotāpannādīnañhi sīlaṃ samuddantarepi devalokepi vasantānaṃ aññesaṃ  sotāpannādīnaṃ sīlena samānameva hoti, natthi maggasīle nānattaṃ, taṃ  sandhāyetaṃ vuttaṃ.</p>
              <p>[03] ^b^yāyaṃ diṭṭhī^eb^ti maggasampayuttā sammādiṭṭhi. ^b^ariyā^eb^ti  niddosā. ^b^niyyātī^eb^ti ^b^niyyānikā. takkarassā^eb^ti yo  tathākārī hoti. ^b^dukkhakkhayāyā^eb^ti sabbadukkhakkhayatthaṃ.  ^b^diṭṭhisāmaññagato^eb^ti samānadiṭṭhibhāvaṃ upagato hutvā viharati.  ^b^agga^eb^nti jeṭṭhakaṃ. sabbagopānasiyo saṅgaṇhātīti  ^b^saṅgāhikaṃ^eb^. sabbagopānasīnaṃ saṅghāṭaṃ karotīti  ^b^saṅghāṭanikaṃ^eb^. saṅghāṭaniyanti attho. ^b^yadidaṃ kūṭa^eb^nti  yametaṃ kūṭāgārakaṇṇikāsaṅkhātaṃ kūṭaṃ nāma. pañcabhūmikādipāsādā  hi kūṭabaddhāva tiṭṭhanti. yasmiṃ patite mattikaṃ ādiṃ katvā sabbe  patanti. tasmā evamāha. ^b^evameva kho^eb^ti yathā kūṭaṃ  kūṭāgārassa, evaṃ imesampi sāraṇīyadhammānaṃ yā ayaṃ ariyā diṭṭhi,  sā aggā ca saṅgāhikā ca saṅghāṭaniyā cāti daṭṭhabbā. </p>
              <p>[03] 493^b^.^eb^ ^b^kathañca, bhikkhave, yāyaṃ diṭṭhī^eb^ti ettha,  bhikkhave, yāyaṃ sotāpattimaggadiṭṭhi ariyā niyyānikā niyyāti  takkarassa sammā dukkhakkhayāyāti vuttā, sā kathaṃ kena kāraṇena  niyyātīti attho. ^b^pariyuṭṭhitacittova hotī^eb^ti ettāvatāpi  pariyuṭṭhitacittoyeva nāma hotīti attho. esa nayo sabbattha.  ^b^suppaṇihitaṃ me mānasa^eb^nti mayhaṃ cittaṃ suṭṭhu ṭhapitaṃ. ^b^saccānaṃ  bodhāyā^eb^ti catunnaṃ saccānaṃ bodhatthāya. ^b^ariya^eb^ntiādīsu taṃ  ñāṇaṃ yasmā ariyānaṃ hoti, na puthujjanānaṃ, tasmā ^b^ariya^eb^nti  vuttaṃ. yesaṃ pana lokuttaradhammopi atthi, tesaṃyeva hoti, na  ^a^M2.0299^ea^ aññesaṃ,  tasmā ^b^lokuttara^eb^nti vuttaṃ. puthujjanānaṃ pana abhāvato  ^b^asādhāraṇaṃ puthujjanehī^eb^ti vuttaṃ. esa nayo sabbavāresu. </p>
              <p>[03] 494^b^.^eb^ ^b^labhāmi paccattaṃ samatha^eb^nti attano citte  samathaṃ labhāmīti attho. ^b^nibbutiyampi^eb^ eseva nayo. ettha  ca ^b^samatho^eb^ti ekaggatā. ^b^nibbutī^eb^ti kilesavūpasamo. </p>
              <p>[03] 495^b^.^eb^ ^b^tathārūpāya diṭṭhiyā^eb^ti evarūpāya  sotāpattimaggadiṭṭhiyā. </p>
              <p>[03] 496^b^.^eb^ ^b^dhammatāyā^eb^ti sabhāvena. ^b^dhammatā  esā^eb^ti sabhāvo ^a^P2.0402^ea^ esa. ^b^vuṭṭhānaṃ  paññāyatī^eb^ti saṅghakammavasena ^a^V2.0295^ea^ vā desanāya vā vuṭṭhānaṃ dissati.  ariyasāvako hi āpattiṃ āpajjanto garukāpattīsu kuṭikārasadisaṃ,  lahukāpattīsu sahaseyyādisadisaṃ acittakāpattiṃyeva āpajjati, tampi  asañcicca, no sañcicca, āpannaṃ na paṭicchādeti. tasmā ^b^atha  kho naṃ khippamevā^eb^tiādimāha. ^b^daharo^eb^ti taruṇo.  ^b^kumāro^eb^ti na mahallako. ^b^mando^eb^ti cakkhusotādīnaṃ  mandatāya mando. ^b^uttānaseyyako^eb^ti atidaharatāya  uttānaseyyako, dakkhiṇena vā vāmena vā passena sayituṃ na  sakkotīti attho. ^b^aṅgāraṃ akkamitvā^eb^ti ito cito ca  pasāritena hatthena vā pādena vā phusitvā. evaṃ phusantānaṃ pana  manussānaṃ na sīghaṃ hattho jhāyati, tathā hi ekacce hatthena aṅgāraṃ  gahetvā parivattamānā dūrampi gacchanti. daharassa pana hatthapādā  sukhumālā honti, so phuṭṭhamatteneva dayhamāno cirīti saddaṃ karonto  khippaṃ paṭisaṃharati, tasmā idha daharova dassito. mahallako ca  dayhantopi adhivāseti, ayaṃ pana adhivāsetuṃ na sakkoti. tasmāpi  daharova dassito. ^b^desetī^eb^ti āpattipaṭiggāhake sabhāgapuggale  sati ekaṃ divasaṃ vā rattiṃ vā anadhivāsetvā rattiṃ caturaṅgepi tame  sabhāgabhikkhuno vasanaṭṭhānaṃ gantvā desetiyeva. </p>
              <p>[03] 497^b^.^eb^ ^b^uccāvacānī^eb^ti uccanīcāni. ^b^kiṃ  karaṇīyānī^eb^ti kiṃ karomīti evaṃ vatvā kattabbakammāni. tattha  uccakammaṃ nāma cīvarassa karaṇaṃ rajanaṃ cetiye sudhākammaṃ  uposathāgāracetiyagharabodhigharesu kattabbakammanti evamādi.  avacakammaṃ nāma pādadhovanamakkhanādikhuddakakammaṃ, atha vā cetiye  ^a^M2.0300^ea^ sudhākammādi uccakammaṃ nāma. tattheva  kasāvapacanaudakānayanakucchakaraṇa niyyāsabandhanādi avacakammaṃ nāma.  ^b^ussukkaṃ āpanno hotī^eb^ti ussukkabhāvaṃ kattabbataṃ paṭipanno hoti.  ^b^tibbāpekkho hotī^eb^ti bahalapatthano hoti. ^b^thambañca^eb^  ^a^P2.0403^ea^ ^b^ālumpatī^eb^ti tiṇañca ālumpamānā khādati.  ^b^vacchakañca apacinātī^eb^ti vacchakañca apaloketi.  taruṇavacchā hi gāvī araññe ekato āgataṃ vacchakaṃ ekasmiṃ ṭhāne  nipannaṃ pahāya dūraṃ na gacchati, vacchakassa āsannaṭṭhāne caramānā tiṇaṃ  ālumpitvā gīvaṃ ukkhipitvā ekantaṃ vacchakameva ca viloketi,  evameva sotāpanno uccāvacāni kiṃ karaṇīyāni karonto tanninno  hoti, asithilapūrako tibbacchando bahalapatthano hutvāva karoti.</p>
              <p>[03] tatridaṃ ^a^V2.0296^ea^ vatthu -- mahācetiye kira sudhākamme kariyamāne eko  ariyasāvako ekena hatthena sudhābhājanaṃ, ekena kucchaṃ gahetvā  sudhākammaṃ karissāmīti cetiyaṅgaṇaṃ āruḷho. eko  kāyadaḷhibahulo bhikkhu gantvā therassa santike aṭṭhāsi. thero  aññasmiṃ sati papañco hotīti tasmā ṭhānā aññaṃ ṭhānaṃ gato.  sopi bhikkhu tattheva agamāsi. thero puna aññaṃ ṭhānanti evaṃ  katipayaṭṭhāne āgataṃ, -- ``sappurisa mahantaṃ cetiyaṅgaṇaṃ kiṃ aññasmiṃ  ṭhāne okāsaṃ na labhathā''ti āha. na itaro pakkāmīti. </p>
              <p>[03] 498^b^.^eb^ ^b^balatāya samannāgato^eb^ti balena samannāgato.  ^b^aṭṭhiṃ katvā^eb^ti atthikabhāvaṃ katvā, atthiko hutvāti attho.  ^b^manasikatvā^eb^ti manasmiṃ karitvā. ^b^sabbacetasā  samannāharitvā^eb^ti appamattakampi vikkhepaṃ akaronto sakalacittena  samannāharitvā. ^b^ohitasoto^eb^ti ṭhapitasoto. ariyasāvakā  hi piyadhammassavanā honti, dhammassavanaggaṃ gantvā niddāyamānā vā  yena kenaci saddhiṃ sallapamānā vā vikkhittacittā vā na nisīdanti,  atha kho amataṃ paribhuñjantā viya atittāva honti dhammassavane, atha  aruṇaṃ uggacchati. tasmā evamāha. </p>
              <p>[03] 500^b^.^eb^ ^b^dhammatā^eb^ ^a^M2.0301^ea^ ^b^susamanniṭṭhā hotī^eb^ti sabhāvo suṭṭhu  samannesito hoti. ^b^sotāpattiphalasacchikiriyāyā^eb^ti  karaṇavacanaṃ ^a^P2.0404^ea^, sotāpattiphalasacchikatañāṇenāti  attho. ^b^evaṃ sattaṅgasamannāgato^eb^ti evaṃ imehi sattahi  mahāpaccavekkhaṇañāṇehi samannāgato. ayaṃ tāva ācariyānaṃ  samānakathā. lokuttaramaggo hi bahucittakkhaṇiko nāma natthi.</p>
              <p>[03] vitaṇḍavādī pana ekacittakkhaṇiko nāma maggo natthi, ``evaṃ  bhāveyya satta vassānī''ti hi vacanato sattapi vassāni maggabhāvanā  honti. kilesā pana lahu chijjantā sattahi ñāṇehi chijjantīti  vadati. so suttaṃ āharāti vattabbo, addhā aññaṃ suttaṃ apassanto,  ``idamassa paṭhamaṃ ñāṇaṃ adhigataṃ hoti, idamassa dutiyaṃ  ñāṇaṃ...pe0... idamassa sattamaṃ ñāṇaṃ adhigataṃ hotī''ti imameva  āharitvā dassessati. tato vattabbo kiṃ panidaṃ suttaṃ neyyatthaṃ  nītatthanti. tato vakkhati -- ``nītatthatthaṃ, yathāsuttaṃ tatheva  attho''ti. so vattabbo -- ``dhammatā susamanniṭṭhā hoti  sotāpattiphalasacchikiriyāyāti ettha ko attho''ti? addhā  sotāpattiphalasacchikiriyāyatthoti vakkhati. tato pucchitabbo,  ``maggasamaṅgī ^a^V2.0297^ea^ phalaṃ sacchikaroti, phalasamaṅgī''ti. jānanto,  ``phalasamaṅgī sacchikarotī''ti vakkhati. tato vattabbo, --  ``evaṃ sattaṅgasamannāgato kho, bhikkhave, ariyasāvako  sotāpattiphalasamannāgato hotīti idha maggaṃ abhāvetvā maṇḍūko viya  uppatitvā ariyasāvako phalameva gaṇhissati. mā suttaṃ me laddhanti  yaṃ vā taṃ vā avaca. pañhaṃ vissajjentena nāma ācariyasantike  vasitvā buddhavacanaṃ uggaṇhitvā attharasaṃ viditvā vattabbaṃ hotī''ti.  ``imāni satta ñāṇāni ariyasāvakassa paccavekkhaṇañāṇāneva,  lokuttaramaggo bahucittakkhaṇiko nāma natthi,  ekacittakkhaṇikoyevā''ti saññāpetabbo. sace sañjānāti sañjānātu.  no ce sañjānāti, ``gaccha pātova vihāraṃ pavisitvā yāguṃ  pivāhī''ti uyyojetabbo. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] kosambiyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. brahmanimantanikasuttavaṇṇanā </h3n>
            <h4>
              <h4n> </h4n>
              <p>[03] 501^b^.^eb^ ^b^evaṃ^eb^ ^a^V2.0298^ea^ ^a^P2.0405^ea^  ^a^M2.0302^ea^ ^b^me suta^eb^nti  brahmanimantanikasuttaṃ. tattha ^b^pāpakaṃ diṭṭhigata^eb^nti lāmakā  sassatadiṭṭhi. ^b^idaṃ nicca^eb^nti idaṃ saha kāyena brahmaṭṭhānaṃ aniccaṃ  ``nicca''nti vadati. ^b^dhuvādīni^eb^ tasseva vevacanāni. tattha  ^b^dhuva^eb^nti thiraṃ. ^b^sassata^eb^nti sadā vijjamānaṃ.  ^b^kevala^eb^nti akhaṇḍaṃ sakalaṃ. ^b^acavanadhamma^eb^nti acavanasabhāvaṃ.  ^b^idañhi na jāyatī^eb^tiādīsu imasmiṃ ṭhāne koci jāyanako  vā jīyanako vā mīyanako vā cavanako vā upapajjanako vā  natthīti sandhāya vadati. ^b^ito ca panañña^eb^nti ito saha  kāyakā brahmaṭṭhānā uttari aññaṃ nissaraṇaṃ nāma natthīti evamassa  thāmagatā sassatadiṭṭhi uppannā hoti. evaṃvādī pana so upari  tisso jhānabhūmiyo cattāro maggā cattāri phalāni nibbānanti  sabbaṃ paṭibāhati. ^b^avijjāgato^eb^ti avijjāya gato samannāgato  aññāṇī andhībhūto. ^b^yatra hi nāmā^eb^ti yo nāma. </p>
              <p>[03] 502^b^.^eb^ ^b^atha kho, bhikkhave, māro pāpimā^eb^ti  māro kathaṃ bhagavantaṃ addasa? so kira attano bhavane nisīditvā  kālena kālaṃ satthāraṃ āvajjeti -- ``ajja samaṇo gotamo  katarasmiṃ gāme vā nigame vā vasatī''ti. imasmiṃ pana kāle  āvajjanto, ``ukkaṭṭhaṃ nissāya subhagavane viharatī''ti ñatvā,  ``kattha nu kho gato''ti olokento brahmalokaṃ gacchantaṃ disvā,  ``samaṇo gotamo brahmalokaṃ gacchati, yāva tattha dhammakathaṃ kathetvā  brahmagaṇaṃ mama visayā nātikkameti, tāva gantvā dhammadesanāyaṃ vichandaṃ  karissāmī''ti satthu padānupadiko gantvā brahmagaṇassa antare  adissamānena kāyena aṭṭhāsi. so, ``satthārā bakabrahmā  apasādito''ti ñatvā brahmuno upatthambho hutvā aṭṭhāsi. tena vuttaṃ  -- ``atha kho, bhikkhave, māro pāpimā''ti.</p>
              <p>[03] ^b^brahmapārisajjaṃ anvāvisitvā^eb^ti ekassa brahmapārisajjassa  sarīraṃ pavisitvā. mahābrahmānaṃ pana brahmapurohitānaṃ vā anvāvisituṃ  na sakkoti. ^b^metamāsado^eb^ti mā ^a^P2.0406^ea^ etaṃ  apasādayittha. ^b^abhibhū^eb^ti ^a^V2.0299^ea^ abhibhavitvā ṭhito jeṭṭhako.  ^b^anabhibhūto^eb^ti aññehi anabhibhūto. ^b^aññadatthū^eb^ti  ekaṃsavacane ^a^M2.0303^ea^ nipāto. dassanavasena ^b^daso,^eb^ sabbaṃ passatīti  dīpeti. ^b^vasavattī^eb^ti sabbajanaṃ vase vatteti. ^b^issaro^eb^ti  loke issaro. ^b^kattā nimmātā^eb^ti lokassa kattā ca nimmātā  ca, pathavīhimavantasinerucakkavāḷamahāsamuddacandimasūriyā ca iminā  nimmitāti dīpeti.</p>
              <p>[03] ^b^seṭṭho sajitā^eb^ti ayaṃ lokassa uttamo ca sajitā ca.  ``tvaṃ khattiyo nāma hohi, tvaṃ brāhmaṇo nāma, vesso nāma, suddo  nāma, gahaṭṭho nāma, pabbajito nāma, antamaso oṭṭho hohi, goṇo  hohī''ti evaṃ sattānaṃ visajjetā ayanti dasseti. ^b^vasī pitā  bhūtabhabyāna^eb^nti ayaṃ ciṇṇavasitāya vasī, ayaṃ pitā bhūtānañca  bhabyānañcāti vadati. tattha aṇḍajajalābujā sattā antoaṇḍakose  ceva antovatthimhi ca ^b^bhabyā^eb^ nāma, bahi nikkhantakālato  paṭṭhāya ^b^bhūtā^eb^. saṃsedajā paṭhamacittakkhaṇe bhabyā, dutiyato  paṭṭhāya bhūtā. opapātikā paṭhamairiyāpathe bhabyā, dutiyato paṭṭhāya  bhūtāti veditabbā. te sabbepi etassa puttāti saññāya, ``pitā  bhūtabhabyāna''nti āha.</p>
              <p>[03] ^b^pathavīgarahakā^eb^ti yathā tvaṃ etarahi, ``aniccā dukkhā  anattā''ti pathaviṃ garahasi jigucchasi, evaṃ tepi pathavīgarahakā  ahesuṃ, na kevalaṃ tvaṃyevāti dīpeti. ^b^āpagarahakā^eb^tiādīsupi  eseva nayo. ^b^hīne kāye patiṭṭhitā^eb^ti catūsu apāyesu nibbattā.  ^b^pathavīpasaṃsakā^eb^ti yathā tvaṃ garahasi, evaṃ agarahitvā,  ``niccā dhuvā sassatā acchejjā abhejjā akkhayā''ti evaṃ  pathavīpasaṃsakā pathaviyā vaṇṇavādino ahesunti vadati.  ^b^pathavābhinandino^eb^ti taṇhādiṭṭhivasena pathaviyā abhinandino.  sesesupi eseva nayo. ^b^paṇīte kāye patiṭṭhitā^eb^ti brahmaloke  nibbattā. ^b^taṃ tāha^eb^nti tena kāraṇena taṃ ahaṃ. ^b^iṅghā^eb^ti  codanatthe nipāto. ^b^upātivattittho^eb^ti atikkamittha.  ``upātivattito''tipi pāṭho, ayamevattho. ^b^daṇḍena  paṭippaṇāmeyyā^eb^ti catuhatthena muggaradaṇḍena pothetvā palāpeyya.  ^b^narakapapāte^eb^ti sataporise mahāsobbhe. ^b^virādheyyā^eb^ti  ^a^P2.0407^ea^ hatthena gahaṇayutte vā pādena patiṭṭhānayutte vā  ṭhāne gahaṇapatiṭṭhānāni kātuṃ na sakkuṇeyya. ^b^nanu tvaṃ bhikkhu  passasī^eb^ti bhikkhu nanu tvaṃ imaṃ brahmaparisaṃ sannipatitaṃ obhāsamānaṃ  virocamānaṃ jotayamānaṃ passasīti brahmuno ovāde ṭhitānaṃ ^a^M2.0304^ea^ iddhānubhāvaṃ  dasseti. ^b^iti kho maṃ, bhikkhave, māro pāpimā brahmaparisaṃ  upanesī^eb^ti, bhikkhave ^a^V2.0300^ea^, māro pāpimā nanu tvaṃ bhikkhu passasi  brahmaparisaṃ yasena ca siriyā ca obhāsamānaṃ virocamānaṃ jotayamānaṃ,  yadi tvampi mahābrahmuno vacanaṃ anatikkamitvā yadeva te brahmā vadati,  taṃ kareyyāsi, tvampi evamevaṃ yasena ca siriyā ca viroceyyāsīti  evaṃ vadanto maṃ brahmaparisaṃ upanesi upasaṃhari. ^b^mā tvaṃ  maññittho^eb^ti mā tvaṃ maññi. ^b^māro tvamasi pāpimā^eb^ti  pāpima tvaṃ mahājanassa māraṇato ^b^māro^eb^ nāma, pāpakaṃ lāmakaṃ  mahājanassa ayasaṃ karaṇato ^b^pāpimā^eb^ nāmāti jānāmi. </p>
              <p>[03] 503^b^.^eb^ ^b^kasiṇaṃ āyu^eb^nti sakalaṃ āyuṃ. ^b^te  kho evaṃ jāneyyu^eb^nti te evaṃ mahantena tapokammena samannāgatā, tvaṃ  pana purimadivase jāto, kiṃ jānissasi, yassa te ajjāpi mukhe  khīragandho vāyatīti ghaṭṭento vadati. ^b^pathaviṃ  ajjhosissasī^eb^ti pathaviṃ ajjhosāya gilitvā pariniṭṭhapetvā  taṇhāmānadiṭṭhīhi gaṇhissasi. ^b^opasāyiko me bhavissasī^eb^ti  mayhaṃ samīpasayo bhavissasi, maṃ gacchantaṃ anugacchissasi, ṭhitaṃ  upatiṭṭhissasi, nisinnaṃ upanisīdissasi, nipannaṃ upanipajjissasīti  attho. ^b^vatthusāyiko^eb^ti mama vatthusmiṃ sayanako.  ^b^yathākāmakaraṇīyo bāhiteyyo^eb^ti mayā attano ruciyā yaṃ  icchāmi, taṃ kattabbo, bāhitvā ca pana jajjharikāgumbatopi nīcataro  lakuṇḍaṭakataro kātabbo bhavissasīti attho.</p>
              <p>[03] iminā esa bhagavantaṃ upalāpeti vā apasādeti vā.  ^b^upalāpeti^eb^ nāma sace kho tvaṃ, bhikkhu, taṇhādīhi pathaviṃ  ajjhosissasi, opasāyiko me bhavissasi, mayi gacchante  gamissasi, tiṭṭhante ṭhassasi, nisinne nisīdissasi, nipanne  nipajjissasi, ahaṃ taṃ sesajanaṃ paṭibāhitvā vissāsikaṃ abbhantarikaṃ  ^a^P2.0408^ea^ karissāmīti evaṃ tāva ^b^upalāpeti^eb^ nāma.  sesapadehi pana ^b^apasādeti^eb^ nāma. ayañhettha adhippāyo --  sace tvaṃ pathaviṃ ajjhosissasi, vatthusāyiko me bhavissasi, mama  gamanādīni āgametvā gamissasi vā ṭhassasi vā nisīdissasi vā  nipajjissasi vā, mama vatthusmiṃ mayhaṃ ārakkhaṃ gaṇhissasi, ahaṃ  pana taṃ yathākāmaṃ karissāmi bāhitvā ^a^M2.0305^ea^ ca jajjharikāgumbatopi  lakuṇḍakataranti evaṃ apasādeti nāma. ayaṃ pana brahmā  mānanissito, tasmā idha apasādanāva adhippetā.  ^b^āpādīsupi^eb^ eseva nayo.</p>
              <p>[03] ^b^apica^eb^ ^a^V2.0301^ea^ ^b^te ahaṃ brahme^eb^ti idāni bhagavā, ``ayaṃ brahmā  mānanissito `ahaṃ jānāmī'ti maññati, attano yasena sammatto  sarīraṃ phusitumpi samatthaṃ kiñci na passati, thokaṃ niggahetuṃ  vaṭṭatī''ti cintetvā imaṃ desanaṃ ārabhi. tattha ^b^gatiñca  pajānāmī^eb^ti nipphattiñca pajānāmi. ^b^jutiñcā^eb^ti  ānubhāvañca pajānāmi. ^b^evaṃ mahesakkho^eb^ti evaṃ mahāyaso  mahāparivāro.</p>
              <p>[03] ^b^yāvatā candimasūriyā pariharantī^eb^ti yattake ṭhāne  candimasūriyā vicaranti. ^b^disā bhanti virocanā^eb^ti disāsu  virocamānā obhāsanti, disā vā tehi virocamānā obhāsanti.  ^b^tāva sahassadhā loko^eb^ti tattakena pamāṇena sahassadhā loko,  iminā cakkavāḷena saddhiṃ cakkavāḷasahassanti attho. ^b^ettha te  vattate vaso^eb^ti ettha cakkavāḷasahasse tuyhaṃ vaso vattati.  ^b^paroparañca jānāsī^eb^ti ettha cakkavāḷasahasse paropare uccanīce  hīnappaṇīte satte jānāsi. ^b^atho rāgavirāgina^eb^nti na kevalaṃ,  ``ayaṃ iddho ayaṃ pakatimanusso''ti paroparaṃ, ``ayaṃ pana sarāgo  ayaṃ vītarāgo''ti evaṃ rāgavirāginampi janaṃ jānāsi.  ^b^itthaṃbhāvaññathābhāva^eb^nti ^b^itthaṃbhāvo^eb^ti idaṃ cakkavāḷaṃ.  ^b^aññathābhāvo^eb^ti ito sesaṃ ekūnasahassaṃ. ^b^sattānaṃ āgatiṃ  gati^eb^nti ettha cakkavāḷasahasse paṭisandhivasena sattānaṃ āgatiṃ,  cutivasena gatiṃ ca jānāsi. tuyhaṃ pana atimahantohamasmīti  saññā hoti, sahassibrahmā nāma tvaṃ, aññesaṃ pana tayā uttari  dvisahassānaṃ tisahassānaṃ catusahassānaṃ pañcasahassānaṃ dasasahassānaṃ  satasahassānañca brahmānaṃ pamāṇaṃ natthi, catuhatthāya ^a^P2.0409^ea^  pilotikāya paṭappamāṇaṃ kātuṃ vāyamanto viya mahantosmīti saññaṃ  karosīti niggaṇhāti. </p>
              <p>[03] 504^b^.^eb^ ^b^idhūpapanno^eb^ti idha paṭhamajjhānabhūmiyaṃ  upapanno. ^b^tena taṃ tvaṃ na jānāsī^eb^ti tena kāraṇena taṃ kāyaṃ  tvaṃ na jānāsi. ^b^neva te samasamo^eb^ti ^a^M2.0306^ea^ jānitabbaṭṭhānaṃ patvāpi  tayā samasamo na homi. ^b^abhiññāyā^eb^ti aññāya. ^b^kuto  nīceyya^eb^nti tayā nīcatarabhāvo pana mayhaṃ kuto.</p>
              <p>[03] heṭṭhūpapattiko kiresa brahmā anuppanne buddhuppāde isipabbajjaṃ  pabbajitvā kasiṇaparikammaṃ katvā samāpattiyo nibbattetvā  aparihīnajjhāno kālaṃ katvā catutthajjhānabhūmiyaṃ ^a^V2.0302^ea^ vehapphalabrahmaloke  pañcakappasatikaṃ āyuṃ gahetvā nibbatti. tattha yāvatāyukaṃ ṭhatvā  heṭṭūpapattikaṃ katvā tatiyajjhānaṃ paṇītaṃ bhāvetvā subhakiṇhabrahmaloke  catusaṭṭhikappaṃ āyuṃ gahetvā nibbatti. tattha dutiyajjhānaṃ bhāvetvā  ābhassaresu aṭṭhakappaṃ āyuṃ gahetvā nibbatti. tattha paṭhamajjhānaṃ  bhāvetvā paṭhamajjhānabhūmiyaṃ kappāyuko hutvā nibbatti, so paṭhamakāle  attanā katakammañca nibbattaṭṭhānañca aññāsi, kāle pana gacchante  ubhayaṃ pamussitvā sassatadiṭṭhiṃ uppādesi. tena naṃ bhagavā, ``tena  taṃ tvaṃ na jānāsi...pe0... kuto nīceyya''nti āha.</p>
              <p>[03] atha brahmā cintesi -- ``samaṇo gotamo mayhaṃ āyuñca  nibbattaṭṭhānañca pubbekatakammañca jānāti, handa naṃ pubbe katakammaṃ  pucchāmī''ti satthāraṃ attano pubbekatakammaṃ pucchi. satthā kathesi.</p>
              <p>[03] pubbe kiresa kulaghare nibbattitvā kāmesu ādīnavaṃ disvā,  ``jātijarābyādhimaraṇassa antaṃ karissāmī''ti nikkhamma  isipabbajjaṃ pabbajitvā samāpattiyo nibbattetvā  abhiññāpādakajjhānalābhī hutvā gaṅgātīre paṇṇasālaṃ kāretvā  jhānaratiyā vītināmeti. tadā ca kālena kālaṃ satthavāhā pañcahi  sakaṭasatehi marukantāraṃ paṭipajjanti. marukantāre pana divā na  sakkā gantuṃ, rattiṃ gamanaṃ hoti. atha purimasakaṭassa aggayuge  yuttabalibaddā gacchantā nivattitvā āgatamaggābhimukhāva ^a^P2.0410^ea^  ahesuṃ. itarasakaṭāni tatheva nivattitvā aruṇe uggate  nivattitabhāvaṃ jāniṃsu. tesañca tadā kantāraṃ atikkamanadivaso  ahosi. sabbaṃ dārudakaṃ parikkhīṇaṃ, tasmā, ``natthi dāni  amhākaṃ jīvita''nti cintetvā goṇe cakkesu bandhitvā manussā  sakaṭapacchāyāyaṃ pavisitvā nipajjiṃsu ^a^M2.0307^ea^. tāpasopi kālasseva  paṇṇasālato nikkhamitvā paṇṇasāladvāre nisinno gaṅgaṃ  olokayamāno addasa gaṅgaṃ mahatā udakoghena vuyhamānaṃ  pavattitamaṇikkhandhaṃ viya āgacchantiṃ. disvā cintesi --  ``atthi nu kho imasmiṃ loke evarūpassa madhurodakassa alābhena  kilissamānā sattā''ti. so evaṃ āvajjanto marukantāre taṃ satthaṃ  disvā, ``ime sattā mā nassantū''ti, ``ito mahā udakakkhandho  chijjitvā marukantāre satthābhimukho gacchatū''ti abhiññācittena  adhiṭṭhāsi. sahacittuppādena mātikāruḷhaṃ viya udakaṃ tattha  agamāsi. manussā udakasaddena vuṭṭhāya udakaṃ disvā hatthatuṭṭhā  ^a^V2.0303^ea^ nhāyitvā pivitvā goṇepi pāyetvā sotthinā icchitaṭṭhānaṃ agamaṃsu.  satthā taṃ brahmuno pubbakammaṃ dassento -- </p>
              <p>[21] ``yaṃ tvaṃ apāyesi bahū manusse, </p>
              <p>[27] pipāsite ghammani samparete. </p>
              <p>[26] taṃ te purāṇaṃ vatasīlavattaṃ, </p>
              <p>[22] suttappabuddhova anussarāmī''ti.. (jā0 1.7.71)  -- </p>
              <p>[25] imaṃ gāthamāha.</p>
              <p>[03] aparasmiṃ samaye tāpaso gaṅgātīre paṇṇasālaṃ māpetvā āraññakaṃ  gāmaṃ nissāya vasati. tena ca samayena corā taṃ gāmaṃ paharitvā  hatthasāraṃ gahetvā gāviyo ca karamare ca gahetvā gacchanti. gāvopi  sunakhāpi manussāpi mahāviravaṃ viravanti. tāpaso taṃ saddaṃ sutvā  ``kiṃ nu kho eta''nti āvajjanto, ``manussānaṃ bhayaṃ uppanna''nti  ñatvā, ``mayi passante ime sattā mā nassantū''ti  abhiññāpādakajjhānaṃ ^a^P2.0411^ea^ samāpajjitvā vuṭṭhāya  abhiññācittena corānaṃ paṭipathe caturaṅginisenaṃ māpesi kammasajjaṃ  āgacchantiṃ. corā disvā, ``rājā''ti te maññamānā vilopaṃ  chaḍḍetvā pakkamiṃsu. tāpaso ``yaṃ yassa santakaṃ, taṃ tasseva hotū''ti  adhiṭṭhāsi, taṃ tatheva ahosi. mahājano sotthibhāvaṃ pāpuṇi.  satthā idampi tassa pubbakammaṃ dassento -- </p>
              <p>[21] ``yaṃ ^a^M2.0308^ea^ eṇikūlasmiṃ janaṃ gahītaṃ, </p>
              <p>[27] amocayī gayhaka nīyamānaṃ. </p>
              <p>[26] taṃ te purāṇaṃ vatasīlavattaṃ, </p>
              <p>[22] suttappabuddhova anussarāmī''ti.. (jā0 1.7.72)  -- </p>
              <p>[25] imaṃ gāthamāha. ettha ^b^eṇikūlasmi^eb^nti gaṅgātīre.</p>
              <p>[03] puna ^a^V2.0304^ea^ ekasmiṃ samaye uparigaṅgāvāsikaṃ kulaṃ heṭṭhāgaṅgāvāsikena  kulena saddhiṃ mittasanthavaṃ katvā nāvāsaṅghāṭaṃ bandhitvā bahuṃ  khādanīyabhojanīyañceva gandhamālādīni ca āropetvā gaṅgāsotena  āgacchati. manussā khādamānā bhuñjamānā naccantā gāyantā  devavimānena gacchantā viya balavasomanassā ahesuṃ. gaṅgeyyako  nāgo disvā kupito, ``ime mayi saññampi na karonti, idāni ne  samuddameva pāpessāmī''ti mahantaṃ attabhāvaṃ māpetvā udakaṃ dvidhā  bhinditvā uṭṭhāya phaṇaṃ katvā sussūkāraṃ karonto aṭṭhāsi. mahājano  disvā bhīto vissaramakāsi. tāpaso paṇṇasālāya nisinno sutvā,  ``ime gāyantā naccantā somanassajātā āgacchanti, idāni pana  bhayaravaṃ raviṃsu, kiṃ nu kho''ti āvajjanto nāgarājaṃ disvā,  ``mayi passante ime sattā mā nassantū''ti abhiññāpādakajjhānaṃ  samāpajjitvā attabhāvaṃ vijahitvā supaṇṇavaṇṇaṃ māpetvā nāgarājassa  dassesi. nāgarājā bhīto phaṇaṃ saṃharitvā udakaṃ paviṭṭho.  mahājano sotthibhāvaṃ pāpuṇi. satthā idampi tassa pubbakammaṃ  dassento -- </p>
              <p>[21] ``gaṅgāya sotasmiṃ gahītanāvaṃ, </p>
              <p>[27] luddena nāgena manussakappā. </p>
              <p>[26] amocayittha balasā pasayha, </p>
              <p>[27] taṃ te purāṇaṃ vatasīlavattaṃ. </p>
              <p>[22] suttappabuddhova anussarāmī''ti.. (jā0 1.7.73)  -- </p>
              <p>[25] imaṃ gāthamāha.</p>
              <p>[03] aparasmiṃ ^a^P2.0412^ea^ samaye esa isipabbajjaṃ  pabbajitvā ^b^kesavo^eb^ nāma tāpaso ahosi. tena samayena  amhākaṃ bodhisatto ^b^kappo^eb^ nāma māṇavo ^a^M2.0309^ea^ kesavassa baddhacaro  antevāsiko hutvā ācariyassa kiṃkārapaṭissāvī manāpacārī  buddhisampanno atthacaro ahosi. kesavo taṃ vinā vattituṃ nāsakkhi,  taṃ nissāyeva jīvikaṃ kappesi. satthā idampi tassa pubbakammaṃ  dassento -- </p>
              <p>[21] ``kappo ^a^V2.0305^ea^ ca te baddhacaro ahosi, </p>
              <p>[27] sambuddhimantaṃ vatinaṃ amaññi. </p>
              <p>[26] taṃ te purāṇaṃ vatasīlavattaṃ, </p>
              <p>[22] suttappabuddhova anussarāmī''ti.. (jā0 1.7.74)  -- </p>
              <p>[25] imaṃ gāthamāha.</p>
              <p>[03] evaṃ brahmuno nānattabhāvesu katakammaṃ satthā pakāsesi. satthari  kathenteyeva brahmā sallakkhesi, dīpasahasse ujjalite rūpāni viya  sabbakammānissa pākaṭāni ahesuṃ. so pasannacitto imaṃ gāthamāha  -- </p>
              <p>[21] ``addhā pajānāsi mametamāyuṃ, </p>
              <p>[27] aññampi jānāsi tathā hi buddho. </p>
              <p>[26] tathā hi tāyaṃ jalitānubhāvo, </p>
              <p>[22] obhāsayaṃ tiṭṭhati brahmaloka''nti.. (jā0 1.7.75).</p>
              <p>[03] athassa bhagavā uttari asamasamataṃ pakāsento ^b^pathaviṃ kho  ahaṃ brahme^eb^tiādimāha. tattha ^b^pathaviyā pathavattena ananubhūta^eb^nti  pathaviyā pathavisabhāvena ananubhūtaṃ appattaṃ. kiṃ pana tanti?  nibbānaṃ. tañhi sabbasmā saṅkhatā nissaṭattā pathavisabhāvena  appattaṃ nāma. ^b^tadabhiññāyā^eb^ti taṃ nibbānaṃ jānitvā  sacchikatvā. ^b^pathaviṃ nāpahosi^eb^nti pathaviṃ taṇhādiṭṭhimānagāhehi  na gaṇhiṃ. ^b^āpādīsupi^eb^ eseva nayo. vitthāro pana  mūlapariyāye vuttanayeneva veditabbo.</p>
              <p>[03] ^b^sace kho te, mārisa, sabbassa sabbattenā^eb^ti idameva brahmā  attano vāditāya sabbanti akkharaṃ niddisitvā akkhare dosaṃ  gaṇhanto āha. satthā pana sakkāyaṃ sandhāya ``sabba''nti vadati,  brahmā sabbasabbaṃ sandhāya. tvaṃ ^a^P2.0413^ea^ ``sabba''nti  vadasi, ``sabbassa sabbattena ananubhūta''nti vadasi, yadi sabbaṃ  ananubhūtaṃ natthi, athassa ananubhūtaṃ atthi. ^b^mā heva te  rittakameva^eb^ ^a^V2.0306^ea^ ^b^ahosi^eb^ ^a^M2.0310^ea^ ^b^tucchakameva ahosī^eb^ti tuyhaṃ vacanaṃ rittakaṃ mā  hotu, tucchakaṃ mā hotūti satthāraṃ musāvādena niggaṇhāti.</p>
              <p>[03] satthā pana etasmā brahmunā sataguṇena sahassaguṇena  satasahassaguṇena vādītaro, tasmā ahaṃ sabbañca vakkhāmi,  ananubhūtañca vakkhāmi, suṇāhi meti tassa vādamaddanatthaṃ kāraṇaṃ  āharanto ^b^viññāṇa^eb^ntiādimāha. tattha ^b^viññāṇa^eb^nti  vijānitabbaṃ. ^b^anidassana^eb^nti cakkhuviññāṇassa āpāthaṃ  anupagamanato anidassanaṃ nāma, padadvayenapi nibbānameva vuttaṃ.  ^b^ananta^eb^nti tayidaṃ uppādavayāntarahitattā anantaṃ nāma.  vuttampi hetaṃ -- </p>
              <p>[21] ``antavantāni bhūtāni, asambhūtaṃ anantakaṃ. </p>
              <p>[22] bhūte antāni dissanti, bhūte antā pakāsitā''ti..</p>
              <p>[03] ^b^sabbatopabha^eb^nti sabbaso pabhāsampannaṃ. nibbānato hi  añño dhammo sapabhataro vā jotivantataro vā parisuddhataro vā  paṇḍarataro vā natthi. sabbato vā tathā pabhūtameva, na katthaci  natthīti sabbatopabhaṃ. puratthimadisādīsu hi asukadisāya nāma  nibbānaṃ natthīti na vattabbaṃ. atha vā ^b^pabha^eb^nti titthassa  nāmaṃ, sabbato pabhamassāti ^b^sabbatopabhaṃ^eb^. nibbānassa kira  yathā mahāsamuddassa yato yato otaritukāmā honti, taṃ tadeva titthaṃ,  atitthaṃ nāma natthi. evamevaṃ aṭṭhatiṃsāya kammaṭṭhānesu yena yena  mukhena nibbānaṃ otaritukāmā honti, taṃ tadeva titthaṃ. nibbānassa  atitthaṃ nāma kammaṭṭhānaṃ natthi. tena vuttaṃ ^b^sabbatopabha^eb^nti. taṃ  pathaviyā pathavattenāti taṃ nibbānaṃ pathaviyā pathavīsabhāvena tato paresaṃ  āpādīnaṃ āpādisabhāvena ca ananubhūtaṃ. iti yaṃ tumhādisānaṃ  visayabhūtaṃ sabbatebhūmakadhammajātaṃ tassa sabbattena taṃ viññāṇaṃ  anidassanaṃ anantaṃ sabbatopataṃ ananubhūtanti vādaṃ patiṭṭhapesi.</p>
              <p>[03] tato ^a^P2.0414^ea^ brahmā gahitagahitaṃ satthārā  vissajjāpito kiñci gahetabbaṃ adisvā laḷitakaṃ kātukāmo ^b^handa  carahi te, mārisa, antaradhāyāmī^eb^ti āha. tattha  ^b^antaradhāyāmī^eb^ti adissamānakapāṭihāriyaṃ karomīti āha.  ^b^sace visahasī^eb^ti yadi sakkosi mayhaṃ antaradhāyituṃ,  antaradhāyasi ^a^M2.0311^ea^, pāṭihāriyaṃ karohīti. ^b^nevassu me sakkoti  antaradhāyitu^eb^nti mayhaṃ ^a^V2.0307^ea^ antaradhāyituṃ neva sakkoti. kiṃ panesa  kātukāmo ahosīti? mūlapaṭisandhiṃ gantukāmo ahosi.  brahmānañhi mūlapaṭisandhikāttabhāvo sukhumo, aññesaṃ anāpātho,  abhisaṅkhatakāyeneva tiṭṭhanti. satthā tassa mūlapaṭisandhiṃ gantuṃ na  adāsi. mūlapaṭisandhiṃ vā agantvāpi yena tamena attānaṃ  antaradhāpetvā adissamānako bhaveyya, satthā taṃ tamaṃ vinodesi,  tasmā antaradhāyituṃ nāsakkhi. so asakkonto vimāne nilīyati,  kapparukkhe nilīyati, ukkuṭiko nisīdati. brahmagaṇo keḷimakāsi  -- ``esa kho bako brahmā vimāne nilīyati, kapparukkhe  nilīyati, ukkuṭiko nisīdati, brahme tvaṃ antarahitomhī''ti saññaṃ  uppādesi nāmāti. so brahmagaṇena uppaṇḍito maṅku ahosi.</p>
              <p>[03] ^b^evaṃ vutte ahaṃ, bhikkhave^eb^ti, bhikkhave, etena brahmunā,  ``handa carahi te, mārisa, antaradhāyāmī''ti evaṃ vutte taṃ  antaradhāyituṃ asakkontaṃ disvā ahaṃ etadavocaṃ. ^b^imaṃ  gāthamabhāsi^eb^nti kasmā bhagavā gāthamabhāsīti? samaṇassa gotamassa  imasmiṃ ṭhāne atthibhāvo vā natthibhāvo vā kathaṃ sakkā jānitunti  evaṃ brahmagaṇassa vacanokāso mā hotūti antarahitova gāthamabhāsi.</p>
              <p>[03] tattha ^b^bhavevāhaṃ bhayaṃ disvā^eb^ti ahaṃ bhave bhayaṃ disvāyeva.  ^b^bhavañca vibhavesina^eb^nti imañca kāmabhavāditividhampi sattabhavaṃ  vibhavesinaṃ vibhavaṃ gavesamānaṃ pariyesamānampi punappunaṃ bhaveyeva disvā.  ^b^bhavaṃ nābhivadi^eb^nti taṇhādiṭṭhivasena kiñci bhavaṃ na abhivadiṃ,  na gavesinti attho. ^b^nandiñca na upādiyi^eb^nti bhavataṇhaṃ na  upagañchiṃ, na aggahesinti attho. iti ^a^P2.0415^ea^  cattāri saccāni pakāsento satthā dhammaṃ desesi. desanāpariyosāne  desanānusārena vipassanāgabbhaṃ gāhāpetvā dasamattāni brahmasahassāni  maggaphalāmatapānaṃ piviṃsu.</p>
              <p>[03] ^b^acchariyabbhutacittajātā^eb^ti acchariyajātā abbhutajātā  tuṭṭhijātā ca ahesuṃ. ^b^samūlaṃ bhavaṃ udabbahī^eb^ti bodhimaṇḍe  attano tāya tāya desanāya aññesampi bahūnaṃ devamanussānaṃ samūlakaṃ  bhavaṃ udabbahi, uddhari uppāṭesīti attho. </p>
              <p>[03] 505^b^.^eb^ tasmiṃ ^a^M2.0312^ea^ pana samaye māro pāpimā kodhābhibhūto  hutvā, ``mayi vicaranteyeva samaṇena ^a^V2.0308^ea^ gotamena dhammakathaṃ kathetvā  dasamattāni brahmasahassāni mama vasaṃ ativattitānī''ti  kodhābhibhūtatāya aññatarassa brahmapārisajjassa sarīre adhimucci, taṃ  dassetuṃ ^b^atha kho, bhikkhave^eb^tiādimāha. tattha ^b^sace tvaṃ  evaṃ anubuddho^eb^ti sace tvaṃ evaṃ attanāva cattāri saccāni anubuddho.  ^b^mā sāvake upanesī^eb^ti gihisāvake vā pabbajitasāvake vā taṃ  dhammaṃ mā upanayasi. ^b^hīne kāye patiṭṭhitā^eb^ti catūsu apāyesu  patiṭṭhitā. ^b^paṇīte kāye patiṭṭhitā^eb^ti brahmaloke patiṭṭhitā.  idaṃ ke sandhāya vadati? bāhirapabbajjaṃ pabbajite tāpasaparibbājake.  anuppanne hi buddhuppāde kulaputtā tāpasapabbajjaṃ pabbajitvā kassaci  kiñci avicāretvā ekacarā hutvā samāpattiyo nibbattetvā brahmaloke  uppajjiṃsu, te sandhāya evamāha. ^b^anakkhātaṃ kusalañhi  mārisā^eb^ti paresaṃ anakkhātaṃ anovadanaṃ dhammakathāya akathanaṃ kusalaṃ  etaṃ seyyo. ^b^mā paraṃ ovadāhī^eb^ti kālena manussalokaṃ, kālena  devalokaṃ, kālena brahmalokaṃ, kālena nāgalokaṃ āhiṇḍanto mā  vicari, ekasmiṃ ṭhāne nisinno jhānamaggaphalasukhena vītināmehīti.  ^b^anālapanatāyā^eb^ti anullapanatāya. ^b^brahmuno ca  abhinimantanatāyā^eb^ti bakabrahmuno ca idañhi, mārisa,  niccantiādinā nayena saha kāyakena brahmaṭṭhānena nimantanavacanena.  ^b^tasmā^eb^ti tena kāraṇena. ^b^imassa veyyākaraṇassa  brahmanimantanikaṃ^eb^tveva adhivacanaṃ saṅkhā samaññā paññatti jātā.  sesaṃ sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] brahmanimantanikasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. māratajjanīyasuttavaṇṇanā </h3n>
            <h4>
              <h4n> </h4n>
              <p>[03] 506^b^.^eb^ ^b^evaṃ^eb^ ^a^V2.0309^ea^ ^a^P2.0416^ea^ ^b^me suta^eb^nti  māratajjanīyasuttaṃ. tattha ^b^koṭṭhamanupaviṭṭho^eb^ti kucchiṃ pavisitvā  antānaṃ anto anupaviṭṭho, pakkāsayaṭṭhāne nisinno. ^b^garugaro  viyā^eb^ti garukagaruko viya thaddho pāsāṇapuñjasadiso.  ^b^māsācitaṃ^eb^ ^a^M2.0313^ea^ ^b^maññe^eb^ti māsabhattaṃ bhuttassa kucchi viya  māsapūritapasibbako viya tintamāso viya cāti attho.  ^b^vihāraṃ pavisitvā^eb^ti sace āhāradosena esa garubhāvo,  abbhokāse caṅkamituṃ na sappāyanti caṅkamā orohitvā paṇṇasālaṃ  pavisitvā pakatipaññatte āsane nisīdi. ^b^paccattaṃ yoniso  manasākāsī^eb^ti, ``kiṃ nu kho eta''nti āvajjamāno attanoyeva  upāyena manasi akāsi. sace pana thero attano sīlaṃ āvajjetvā,  ``yaṃ hiyyo vā pare vā parasuve vā paribhuttaṃ avipakkamatthi, añño  vā koci visabhāgadoso, sabbaṃ jīratu phāsukaṃ hotū''ti hatthena  kucchiṃ parāmasissa, māro pāpimā vilīyitvā agamissa. thero  pana tathā akatvā yoniso manasi akāsi. ^b^mā tathāgataṃ  vihesesī^eb^ti yathā hi puttesu vihesitesu mātāpitaro vihesitāva  honti, saddhivihārikāntevāsikesu vihesitesu ācariyupajjhāyā  vihesitāva, janapade vihesite rājā vihesitova hoti, evaṃ  tathāgatasāvake vihesite tathāgato vihesitova hoti. tenāha --  ``mā tathāgataṃ vihesesī''ti.</p>
              <p>[03] ^b^paccaggaḷe aṭṭhāsī^eb^ti patiaggaḷeva aṭṭhāsi. ^b^aggaḷaṃ^eb^  vuccati kavāṭaṃ, mukhena uggantvā paṇṇasālato nikkhamitvā  bahipaṇṇasālāya kavāṭaṃ nissāya aṭṭhāsīti attho. </p>
              <p>[03] 507^b^.^eb^ ^b^bhūtapubbāhaṃ pāpimā^eb^ti kasmā idaṃ desanaṃ  ārabhi? thero kira cintesi -- ``ākāsaṭṭhakadevatānaṃ tāva  manussagandho yojanasate ṭhitānaṃ ābādhaṃ karoti. vuttañhetaṃ --  `yojanasataṃ kho rājañña manussagandho deve ubbādhatī'ti (dī0 ni0  2.415). ayaṃ pana māro nāgariko paricokkho mahesakkho  ānubhāvasampanno devarājā samāno mama kucchiyaṃ pavisitvā antānaṃ  anto pakkāsayokāse nisinno ativiya paduṭṭho bhavissati. evarūpaṃ  nāma ^a^V2.0310^ea^ jegucchaṃ ^a^P2.0417^ea^ paṭikūlaṃ okāsaṃ pavisitvā  nisīdituṃ sakkontassa kimaññaṃ akaraṇīyaṃ bhavissati, kiṃ aññaṃ  lajjissati, tvaṃ mama ñātikoti pana vutte mudubhāvaṃ anāpajjamāno  nāma natthi, handassa ^a^M2.0314^ea^ ñātikoṭiṃ paṭivijjhitvā mudukeneva naṃ upāyena  vissajjessāmī''ti cintetvā imaṃ desanamārabhi.</p>
              <p>[03] ^b^so me tvaṃ bhāgineyyo hosī^eb^ti so tvaṃ tasmiṃ kāle mayhaṃ  bhāgineyyo hosi. idaṃ paveṇivasena vuttaṃ. devalokasmiṃ pana  mārassa pitu vaṃso pitāmahassa vaṃso rajjaṃ karonto nāma natthi,  puññavasena devaloke devarājā hutvā nibbatto, yāvatāyukaṃ ṭhatvā  cavati. añño eko attanā katena kammena tasmiṃ ṭhāne adhipati  hutvā nibbattati. iti ayaṃ māropi tadā tato cavitvā puna kusalaṃ  katvā imasmiṃ kāle tasmiṃ adhipatiṭṭhāne nibbattoti veditabbo.</p>
              <p>[03] ^b^vidhuro^eb^ti vigatadhuro, aññehi saddhiṃ asadisoti attho.  ^b^appakasirenā^eb^ti appadukkhena. ^b^pasupālakā^eb^ti  ajeḷakapālakā. ^b^pathāvino^eb^ti maggapaṭipannā. ^b^kāye  upacinitvā^eb^ti samantato citakaṃ bandhitvā. ^b^aggiṃ datvā  pakkamiṃsū^eb^ti ettakena sarīraṃ pariyādānaṃ gamissatīti citakassa  pamāṇaṃ sallakkhetvā catūsu disāsu aggiṃ datvā pakkamiṃsu. citako  padīpasikhā viya pajjali, therassa udakaleṇaṃ pavisitvā nisinnakālo  viya ahosi. ^b^cīvarāni papphoṭetvā^eb^ti samāpattito vuṭṭhāya  vigatadhūme kiṃsukavaṇṇe aṅgāre maddamāno cīvarāni vidhunitvā.  sarīre panassa usumamattampi nāhosi, cīvaresu aṃsumattampi najjhāyi,  samāpattiphalaṃ nāmetaṃ. </p>
              <p>[03] 508^b^.^eb^ ^b^akkosathā^eb^ti dasahi akkosavatthūhi  akkosatha. ^b^paribhāsathā^eb^ti vācāya paribhāsatha.  ^b^rosethā^eb^ti ghaṭṭetha. ^b^vihesethā^eb^ti dukkhāpetha. sabbametaṃ  vācāya ghaṭṭanasseva adhivacanaṃ. ^b^yathā taṃ dūsī māro^eb^ti yathā  etesaṃ dūsī māro. ^b^labhetha otāra^eb^nti labhetha chiddaṃ,  kilesuppattiyā ārammaṇaṃ paccayaṃ labheyyāti attho.  ^b^muṇḍakā^eb^tiādīsu muṇḍe muṇḍāti samaṇe ca samaṇāti ^a^P2.0418^ea^  vattuṃ vaṭṭeyya, ime pana hīḷentā muṇḍakā samaṇakāti āhaṃsu.  ^b^ibbhā^eb^ti gahapatikā. ^b^kiṇhā^eb^ti kaṇhā, kāḷakāti  attho. ^b^bandhupādāpaccā^eb^ti ettha ^b^bandhū^eb^ti brahmā adhippeto  ^a^V2.0311^ea^. tañhi brāhmaṇā pitāmahoti voharanti. pādānaṃ  ^a^M2.0315^ea^ apaccā  ^b^pādāpaccā,^eb^ brahmuno piṭṭhipādato jātāti adhippāyo. tesaṃ kira  ayaṃ laddhi -- ``brāhmaṇā brahmuno mukhato nikkhantā, khattiyā  urato, vessā nābhito, suddā jāṇuto, samaṇā piṭṭhipādato''ti.</p>
              <p>[03] ^b^jhāyinosmā jhāyinosmā^eb^ti jhāyino mayaṃ jhāyino  mayanti. ^b^madhurakajātā^eb^ti ālasiyajātā. ^b^jhāyantī^eb^ti  cintayanti. ^b^pajjhāyantī^eb^tiādīni upasaggavasena vaḍḍhitāni.  ^b^mūsikaṃ maggayamāno^eb^ti sāyaṃ gocaratthāya susirarukkhato  nikkhantaṃ rukkhasākhāya mūsikaṃ pariyesanto. so kira  upasantūpasanto viya niccalova tiṭṭhati, sampattakāle mūsikaṃ sahasā  gaṇhāti. ^b^kotthū^eb^ti siṅgālo, soṇotipi vadanti.  ^b^sandhisamalasaṅkaṭire^eb^ti sandhimhi ca samale ca saṅkaṭire ca.  tattha ^b^sandhi^eb^ nāma gharasandhi. ^b^samalo^eb^ nāma  gūthaniddhamanapanāḷi. ^b^saṅkaṭiraṃ^eb^ nāma saṅkāraṭṭhānaṃ.  ^b^vahacchinno^eb^ti kantārato nikkhanto chinnavaho.  ^b^sandhisamalasaṅkaṭire^eb^ti sandhimhi vā samale vā saṅkaṭire vā.  sopi hi baddhagatto viya niccalo jhāyati.</p>
              <p>[03] ^b^nirayaṃ upapajjantī^eb^ti sace māro manussānaṃ sarīre  adhimuccitvā evaṃ kareyya, manussānaṃ akusalaṃ na bhaveyya, mārasseva  bhaveyya. sarīre pana anadhimuccitvā visabhāgavatthuṃ  vippaṭisārārammaṇaṃ dasseti, tadā kira so bhikkhū khippaṃ gahetvā  macche ajjhottharante viya, jālaṃ gahetvā macche gaṇhante viya,  lepayaṭṭhiṃ oḍḍetvā sakuṇe bandhante viya, sunakhehi saddhiṃ araññe  migavaṃ carante viya, mātugāme gahetvā āpānabhūmiyaṃ nisinne viya,  naccante viya, gāyante viya, bhikkhunīnaṃ rattiṭṭhānadivāṭṭhānesu  visabhāgamanusse nisinne viya, ṭhite viya ca katvā dassesi.  manussā araññagatāpi vanagatāpi vihāragatāpi vippaṭisārārammaṇaṃ  passitvā āgantvā aññesaṃ kathenti -- ``samaṇā ^a^P2.0419^ea^  evarūpaṃ assamaṇakaṃ ananucchavikaṃ karonti, etesaṃ dinne  kuto kusalaṃ, mā etesaṃ kiñci adatthā''ti. evaṃ te manussā  diṭṭhadiṭṭhaṭṭhāne sīlavante akkosantā apuññaṃ pasavitvā apāyapūrakā  ahesuṃ. tena vuttaṃ ``nirayaṃ upapajjantī''ti. </p>
              <p>[03] 509^b^.^eb^ ^b^anvāviṭṭhā^eb^ti ^a^M2.0316^ea^ āvaṭṭitā. ^b^pharitvā  vihariṃsū^eb^ti na kevalaṃ pharitvā vihariṃsu. kakusandhassa pana  bhagavato ovāde ṭhatvā ime cattāro brahmavihāre nibbattetvā  jhānapadaṭṭhānaṃ vipassanaṃ vaḍḍhetvā arahatte patiṭṭhahiṃsu. </p>
              <p>[03] 510^b^.^eb^ ^b^āgatiṃ^eb^ ^a^V2.0312^ea^ ^b^vā gatiṃ vā^eb^ti paṭisandhivasena  āgamanaṭṭhānaṃ vā, cutivasena gamanaṭṭhānaṃ vā na jānāmi. ^b^siyā  cittassa aññathatta^eb^nti somanassavasena aññathattaṃ bhaveyya. ^b^saggaṃ  lokaṃ upapajjantī^eb^ti idhāpi purimanayeneva attho veditabbo. yathā  hi pubbe vippaṭisārakaraṃ ārammaṇaṃ dasseti, evamidhāpi pasādakaraṃ.  so kira tadā manussānaṃ dassanaṭṭhāne bhikkhū ākāse gacchante viya,  ṭhite viya pallaṅkena nisinne viya, ākāse sūcikammaṃ karonte viya,  potthakaṃ vācente viya, ākāse cīvaraṃ pasāretvā kāyaṃ utuṃ gaṇhāpente  viya, navapabbajite ākāsena carante viya, taruṇasāmaṇere ākāse  ṭhatvā pupphāni ocinante viya katvā dassesi. manussā  araññagatāpi vanagatāpi vihāragatāpi pabbajitānaṃ taṃ paṭipattiṃ disvā  āgantvā aññesaṃ kathenti -- ``bhikkhūsu antamaso sāmaṇerāpi  evaṃmahiddhiko mahānubhāvā, etesaṃ dinnaṃ mahapphalaṃ nāma hoti, etesaṃ  detha sakkarothā''ti. tato manussā bhikkhusaṅghaṃ catūhi paccayehi  sakkarontā bahuṃ puññaṃ katvā saggapathapūrakā ahesuṃ. tena vuttaṃ  ``saggaṃ lokaṃ upapajjantī''ti. </p>
              <p>[03] 511^b^.^eb^ ^b^etha tumhe, bhikkhave, asubhānupassino kāye  viharathā^eb^ti bhagavā sakalajambudīpaṃ āhiṇḍanto antamaso dvinnampi  tiṇṇampi bhikkhūnaṃ vasanaṭṭhānaṃ gantvā -- </p>
              <p>[02] ``asubhasaññāparicitena, bhikkhave, bhikkhuno cetasā  bahulaṃ viharato methunadhammasamāpattiyā cittaṃ patilīyati patikuṭati  ^a^P2.0420^ea^ pativattati na sampasāriyati, upekkhā vā  pāṭikulyatā vā saṇṭhāti. </p>
              <p>[02] āhāre paṭikūlasaññāparicitena, bhikkhave, bhikkhuno  cetasā bahulaṃ viharato rasataṇhāya cittaṃ patilīyati patikuṭati  ^a^M2.0317^ea^ pativattati na sampasāriyati, upekkhā vā pāṭikulyatā vā saṇṭhāti. </p>
              <p>[02] sabbaloke anabhiratisaññāparicitena, bhikkhave,  bhikkhuno cetasā bahulaṃ viharato lokacitresu cittaṃ patilīyati  patikuṭati pativattati na sampasāriyati, upekkhā vā pāṭikulyatā  vā saṇṭhāti. </p>
              <p>[02] aniccasaññāparicitena ^a^V2.0313^ea^, bhikkhave, bhikkhuno cetasā  bahulaṃ viharato lābhasakkārasiloke cittaṃ patilīyati patikuṭati  pativattati na sampasāriyati, upekkhā vā pāṭikulyatā vā  saṇṭhātī''ti (a0 ni0  7.49) evaṃ ānisaṃsaṃ dassetvā --</p>
              <p>[03] etha tumhe, bhikkhave, asubhānupassī kāye viharatha, āhāre  paṭikūlasaññino sabbaloke anabhiratisaññino sabbasaṅkhāresu  aniccānupassinoti. imāni cattāri kammaṭṭhānāni kathesi. tepi  bhikkhū imesu catūsu kammaṭṭhānesu kammaṃ karontā vipassanaṃ vaḍḍhetvā  sabbāsave khepetvā arahatte patiṭṭhahiṃsu, imānipi cattāri kammaṭṭhānāni  rāgasantāni dosamohasantāni rāgapaṭighātāni dosamohapaṭighātāni  cāti. </p>
              <p>[03] 512^b^.^eb^ ^b^sakkharaṃ gahetvā^eb^ti antomuṭṭhiyaṃ  tiṭṭhanapamāṇaṃ pāsāṇaṃ gahetvā. ayañhi brāhmaṇagahapatikehi bhikkhū  akkosāpetvāpi, brāhmaṇagahapatikānaṃ vasena bhikkhusaṅghassa lābhasakkāraṃ  uppādāpetvāpi, otāraṃ alabhanto idāni sahatthā upakkamitukāmo  aññatarassa kumārassa sarīre adhimuccitvā evarūpaṃ pāsāṇaṃ aggahesi.  taṃ sandhāya vuttaṃ ``sakkharaṃ gahetvā''ti.</p>
              <p>[03] ^b^sīsaṃ vo bhindī^eb^ti sīsaṃ bhindi, mahācammaṃ chijjitvā  maṃsaṃ dvedhā ahosi. sakkharā panassa sīsakaṭāhaṃ abhinditvā aṭṭhiṃ  āhacceva nivattā. ^b^nāgāpalokitaṃ apalokesī^eb^ti pahārasaddaṃ  sutvā yathā nāma hatthināgo ^a^M2.0318^ea^ ito vā etto vā apaloketukāmo gīvaṃ  aparivattetvā ^a^P2.0421^ea^ sakalasarīreneva nivattitvā  apaloketi. evaṃ sakalasarīreneva nivattitvā apalokesi. yathā  hi mahājanassa aṭṭhīni koṭiyā koṭiṃ āhacca ṭhitāni, paccekabuddhānaṃ  aṅkusalaggāni, na evaṃ buddhānaṃ. buddhānaṃ pana saṅkhalikāni viya  ekābaddhāni hutvā ṭhitāni, tasmā pacchato apalokanakāle na sakkā  hoti gīvaṃ parivattetuṃ. yathā pana hatthināgo pacchābhāgaṃ  apaloketukāmo sakalasarīreneva parivattati, evaṃ parivattitabbaṃ hoti.  tasmā bhagavā yantena parivattitā suvaṇṇapaṭimā viya  sakalasarīreneva nivattitvā apalokesi ^a^V2.0314^ea^, apaloketvā ṭhito pana,  ``na vāyaṃ dūsī māro mattamaññāsī''ti āha. tassattho, ayaṃ  dūsī māro pāpaṃ karonto neva pamāṇaṃ aññāsi,  pamāṇātikkantamakāsīti.</p>
              <p>[03] ^b^sahāpalokanāyā^eb^ti kakusandhassa bhagavato apalokaneneva  saha taṅkhaṇaññeva. ^b^tamhā ca ṭhānā cavī^eb^ti tamhā ca devaṭṭhānā  cuto, mahānirayaṃ upapannoti attho. cavamāno hi na yattha katthaci  ṭhito cavati, tasmā vasavattidevalokaṃ āgantvā cuto,  ``sahāpalokanāyā''ti ca vacanato na bhagavato apalokitattā cutoti  veditabbo, cutikāladassanamattameva hetaṃ. uḷāre pana mahāsāvake  viraddhattā kudāriyā pahaṭaṃ viyassa āyu tattheva chijjitvā gatanti  veditabbaṃ. ^b^tayo nāmadheyyā hontī^eb^ti tīṇi nāmāni honti.  ^b^chaphassāyataniko^eb^ti chasu phassāyatanesu pāṭiyekkāya vedanāya  paccayo.</p>
              <p>[03] ^b^saṅkusamāhato^eb^ti ayasūlehi samāhato.  ^b^paccattavedaniyo^eb^ti sayameva vedanājanako. ^b^saṅkunā saṅku  hadaye samāgaccheyyā^eb^ti ayasūlena saddhiṃ ayasūlaṃ hadayamajjhe  samāgaccheyya. tasmiṃ kira niraye upapannānaṃ tigāvuto attabhāvo  hoti, therassāpi tādiso ahosi. athassa hi nirayapālā  tālakkhandhapamāṇāni ayasūlāni ādittāni sampajjalitāni  sajotibhūtāni sayameva gahetvā punappunaṃ nivattamānā, -- ``iminā  te ṭhānena cintetvā ^a^P2.0422^ea^ pāpaṃ kata''nti pūvadoṇiyaṃ  ^a^M2.0319^ea^ pūvaṃ koṭṭento viya hadayamajjhaṃ koṭṭetvā, paṇṇāsa janā pādābhimukhā  paṇṇāsa janā sīsābhimukhā koṭṭetvā gacchanti, evaṃ gacchantā pañcahi  vassasatehi ubho ante patvā puna nivattamānā pañcahi vassasatehi  hadayamajjhaṃ āgacchanti. taṃ sandhāya evaṃ vuttaṃ.</p>
              <p>[03] ^b^vuṭṭhānima^eb^nti vipākavuṭṭhānavedanaṃ. sā kira mahāniraye  vedanāto dukkhatarā hoti, yathā hi sinehapānasattāhato parihārasattāhaṃ  dukkhataraṃ, evaṃ mahānirayadukkhato ussade vipākavuṭṭhānavedanā  dukkhatarāti vadanti. ^b^seyyathāpi macchassā^eb^ti purisasīsañhi  vaṭṭaṃ hoti, sūlena paharantassa pahāro ṭhānaṃ na labhati parigalati,  macchasīsaṃ āyataṃ puthulaṃ, pahāro ṭhānaṃ labhati ^a^V2.0315^ea^, avirajjhitvā  kammakāraṇā sukarā hoti, tasmā evarūpaṃ sīsaṃ hoti. </p>
              <p>[03] 513^b^.^eb^ ^b^vidhuraṃ sāvakamāsajjā^eb^ti vidhuraṃ sāvakaṃ ghaṭṭayitvā.  ^b^paccattavedanā^eb^ti sayameva pāṭiyekkavedanājanakā. ^b^īdiso  nirayo āsī^eb^ti imasmiṃ ṭhāne nirayo devadūtasuttena dīpetabbo.  ^b^kaṇha-dukkhaṃ nigacchasī^eb^ti kāḷaka-māra, dukkhaṃ vindissasi.  ^b^majjhe sarassā^eb^ti mahāsamuddassa majjhe udakaṃ vatthuṃ katvā  nibbattavimānāni kappaṭṭhitikāni honti, tesaṃ veḷuriyassa viya  vaṇṇo hoti, pabbatamatthake jalitanaḷaggikkhandho viya ca nesaṃ  acciyo jotanti, pabhassarā pabhāsampannā honti, tesu vimānesu  nīlabhedādivasena nānattavaṇṇā accharā naccanti. ^b^yo  etamabhijānātī^eb^ti yo etaṃ vimānavatthuṃ jānātīti attho.  evamettha vimānapetavatthukeneva attho veditabbo. ^b^pādaṅguṭṭhena  kampayī^eb^ti idaṃ pāsādakampanasuttena dīpetabbaṃ. ^b^yo vejayantaṃ  pāsāda^eb^nti idaṃ cūḷataṇhāsaṅkhayavimuttisuttena dīpetabbaṃ. ^b^sakkaṃ  so paripucchatī^eb^ti idampi teneva dīpetabbaṃ. ^b^sudhammāyābhito  sabha^eb^nti sudhammasabhāya samīpe, ayaṃ pana brahmaloke sudhammasabhāva, na  tāvatiṃsabhavane. sudhammasabhāvirahito hi devaloko nāma natthi.</p>
              <p>[03] ^b^brahmaloke pabhassara^eb^nti brahmaloke ^a^P2.0423^ea^  mahāmoggallānamahākassapādīhi sāvakehi saddhiṃ tassa tejodhātuṃ  samāpajjitvā nisinnassa ^a^M2.0320^ea^ bhagavato obhāsaṃ. ekasmiñhi samaye  bhagavā brahmaloke sudhammāya devasabhāya sannipatitvā, -- ``atthi nu  kho koci samaṇo vā brāhmaṇo vā evaṃmahiddhiko. yo idha āgantuṃ  sakkuṇeyyā''ti cintentasseva brahmagaṇassa cittamaññāya tattha gantvā  brahmagaṇassa matthake nisinno tejodhātuṃ samāpajjitvā  mahāmoggallānādīnaṃ āgamanaṃ cintesi. tepi gantvā satthāraṃ  vanditvā tejodhātuṃ samāpajjitvā paccekaṃ disāsu nisīdiṃsu,  sakalabrahmaloko ekobhāso ahosi. satthā catusaccappakāsanaṃ dhammaṃ  desesi, desanāpariyosāne anekāni brahmasahassāni maggaphalesu  patiṭṭhahiṃsu. taṃ sandhāyimā gāthā vuttā, so panāyamattho  aññatarabrahmasuttena dīpetabbo.</p>
              <p>[03] ^b^vimokkhena^eb^ ^a^V2.0316^ea^ ^b^aphassayī^eb^ti jhānavimokkhena phusi.  ^b^vana^eb^nti jambudīpaṃ. ^b^pubbavidehāna^eb^nti pubbavidehānañca  dīpaṃ. ^b^ye ca bhūmisayā narā^eb^ti ^b^bhūmisayā narā^eb^ nāma  aparagoyānakā ca uttarakurukā ca. tepi sabbe phusīti vuttaṃ hoti.  ayaṃ pana attho nandopanandadamanena dīpetabbo. vatthu visuddhimagge  iddhikathāya vitthāritaṃ. ^b^apuññaṃ pasavī^eb^ti apuññaṃ paṭilabhi.  ^b^āsaṃ mā akāsi bhikkhūsū^eb^ti bhikkhū vihesemīti etaṃ āsaṃ  mā akāsi. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] māratajjanīyasuttavaṇṇanā niṭṭhitā. </p>
              <p>[06] pañcamavaggavaṇṇanā niṭṭhitā. </p>
              <p>[06] mūlapaṇṇāsaṭṭhakathā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
