<?xml version="1.0"?>
<body>
  <p>[06] Namo tassa bhagavato arahato sammāsambuddhassa</p>
  <h>[19]Aṅguttaranikāye</h>
  <ha>
    <han>Aṭṭhakanipāta-ṭīkā</han>
    <h0>
      <h0n>1. Paṭhamapaṇṇāsakaṃ</h0n>
      <h1>
        <h1n>1. Mettāvaggo</h1n>
        <h2>
          <h2n>1. Mettāsuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^1^eb^^b^.^eb^ Aṭṭhakanipātassa ^a^V3.0189^ea^^a^M3.0203^ea^ paṭhame ^b^vaḍḍhitāyā^eb^ti bhāvanāpāripūrivasena paribrūhitāya. ^b^Punappunaṃ katāyā^eb^ti bhāvanāya bahulīkaraṇena aparāparaṃ pavattitāya. ^b^Yuttayānasadisakatāyā^eb^ti yathā yuttāajaññayānaṃ chekena sārathinā adhiṭṭhitaṃ yathāruci pavattati, evaṃ yathāruci pavattārahataṃ gamitāya. ^b^Patiṭṭhānaṭṭhenā^eb^ti sabbasampattiadhiṭṭhānaṭṭhena. ^b^Paccupaṭṭhitāyā^eb^ti bhāvanābahulīkārehi pati pati upaṭṭhitāya avijahitāya. ^b^Samantato citāyā^eb^ti sabbabhāgena bhāvanānurūpaṃ cayaṃ gamitāya. Tenāha ^b^‘‘upacitāyā’’^eb^ti. ^b^Suṭṭhu samāraddhāyā^eb^ti ativiya sammadeva nibbattigatāya.</p>
              <p>[03]^b^Yo^eb^^a^V3.0190^ea^^b^ca mettaṃ bhāvayatī^eb^tiādīsu yo koci gahaṭṭho vā pabbajito vā. ^b^Metta^eb^nti mettājhānaṃ.</p>
              <p>[03]^b^Appamāṇa^eb^nti bhāvanāvasena ārammaṇavasena ca appamāṇaṃ. Asubhabhāvanādayo viya hi ārammaṇe ekadesaggahaṇaṃ akatvā anavasesapharaṇavasena anodhiso pharaṇavasena ca, appamāṇārammaṇatāya paguṇabhāvanāvasena ca appamāṇaṃ. ^b^Tanū saṃyojanā hontī^eb^ti mettaṃ pādakaṃ katvā sammasitvā heṭṭhime ariyamagge adhigacchantassa sukheneva paṭighasaṃyojanādayo pahīyamānā tanū hontīti evamettha attho daṭṭhabbo.</p>
              <p>[03]Evaṃ kilesappahānañca nibbānādhigamañca mettābhāvanāya sikhāppattamānisaṃsaṃ dassetvā idāni aññepi ānisaṃse dassetuṃ ^b^‘‘ekampi ce’’^eb^tiādi vuttaṃ. Tattha ^b^aduṭṭhacitto^eb^ti mettābalena suṭṭhu vikkhambhitabyāpādatāya byāpādena adūsitacitto. ^b^Mettāyatī^eb^ti hitapharaṇavasena mettaṃ ^a^M3.0204^ea^ karoti. ^b^Kusalī^eb^ti atisayena kusalavā mahāpuñño, paṭighādianatthavigamena khemī. ^b^Sabbe ca pāṇe^eb^ti ^b^ca^eb^-saddo byatireko. ^b^Manasānukampī^eb^ti cittena anukampanto. Idaṃ vuttaṃ hoti – ekasattavisayāpi tāva mettā mahākusalarāsi, sabbe pana pāṇe attano puttaṃ viya hitapharaṇena manasā anukampanto pahukaṃ pahuṃ anappakaṃ apariyantaṃ catusaṭṭhimahākappepi attano vipākappabandhaṃ pavattetuṃ samatthaṃ uḷāraṃ puññaṃ ariyo parisuddhacitto puggalova karoti nipphādetīti. ^b^Sattabharita^eb^nti sattehi aviraḷaṃ, ākiṇṇamanussanti attho.</p>
              <p>[03]^b^Saṅgahavatthūnī^eb^ti (saṃ. ni. ṭī. 1.1.120) lokassa saṅgaṇhanakāraṇāni. Nipphannasassato nava bhāge kassakassa datvā raññaṃ ekabhāgaggahaṇaṃ ^b^dasamabhāgaggahaṇaṃ^eb^. Evaṃ kassakā haṭṭhatuṭṭhā sassāni sampādentīti āha ^b^‘‘sassasampādane medhāvitāti attho’’^eb^ti. Tato orabhāge kira chabhāgaggahaṇaṃ jātaṃ. ^b^Chamāsika^eb^nti channaṃ channaṃ māsānaṃ pahonakaṃ. ^b^Pāsetī^eb^ti pāsagate viya karoti. Vācāya piyaṃ vācāpiyaṃ, tassa kammaṃ ^b^vācāpeyyaṃ^eb^. Sabbaso raṭṭhassa iddhādibhāvato ^b^khemaṃ. Nirabbudaṃ^eb^ coriyābhāvato. Iddhañhi raṭṭhaṃ acoriyaṃ. ^b^‘‘Niraggaḷa’’nti vuccati^eb^ apārutagharabhāvato.</p>
              <p>[03]^b^Uddhaṃmūlakaṃ katvā^eb^ti ummūlaṃ katvā. ^b^Dvīhi pariyaññehī^eb^ti mahāyaññassa pubbabhāge pacchā ca pavattetabbehi dvīhi parivārayaññehi. ^b^Satta…pe… bhīsanassā^eb^ti sattanavutādhikānaṃ pañcannaṃ pasusatānaṃ māraṇena bheravassa pāpabhīrukānaṃ bhayāvahassa. Tathā hi vadanti –</p>
              <p>[21]‘‘Chasatāni ^a^V3.0191^ea^ niyujjanti, pasūnaṃ majjhime hani;</p>
              <p>[22]Assamedhassa yaññassa, ūnāni pasūhi tīhī’’ti. (saṃ. ni. ṭī. 1.1.120; a. ni. ṭī. 2.4.39);</p>
              <p>[03]^b^Samma^eb^nti yugacchidde pakkhipitabbadaṇḍakaṃ. ^b^Pāsantī^eb^ti khipanti. ^b^Saṃhārimehī^eb^ti sakaṭehi vahitabbehi. Pubbe kira eko rājā sammāpāsaṃ yajanto sarassatinaditīre pathaviyā vivare dinne nimuggoyeva ahosi. Andhabālabrāhmaṇā gatānugatigatā ‘‘ayaṃ tassa saggagamanamaggo’’ti saññāya tattha sammāpāsaṃ yaññaṃ paṭṭhapenti. Tena vuttaṃ ^b^‘‘nimuggokāsato pabhutī’’^eb^ti ^a^M3.0205^ea^. Ayūpo appakadivaso yāgo, sayūpo bahudivasaṃ sādheyyo ^b^satrayāgo^eb^. Mantapadābhisaṅkhatānaṃ sappimadhūnaṃ ^b^‘‘vāja’’^eb^miti samaññā. Hiraññasuvaṇṇagomahiṃsādi ^b^sattarasakadakkhiṇassa^eb^. Sāragabbhakoṭṭhāgārādīsu natthi ettha aggaḷāti ^b^niraggaḷo^eb^. Tattha kira yaññe attano sāpateyyaṃ anavasesato anigūhitvā niyyātīyati.</p>
              <p>[03]^b^Candappabhā^eb^ti (itivu. aṭṭha. 27) candimasseva pabhāya. ^b^Tārāgaṇāva sabbe^eb^ti yathā sabbepi tārāgaṇā candimasobhāya soḷasimpi kalaṃ nāgghanti, evaṃ te assamedhādayo yaññā mettassa cittassa vuttalakkhaṇena subhāvitassa soḷasimpi kalaṃ nānubhavanti, na pāpuṇanti, nāgghantīti attho.</p>
              <p>[03]Idāni aparepi diṭṭhadhammikasamparāyike mettābhāvanāya ānisaṃse dassetuṃ ^b^‘‘yo na hantī’’^eb^tiādi vuttaṃ. Tattha ^b^yo^eb^ti mettābrahmavihārabhāvanānuyutto puggalo. ^b^Na hantī^eb^ti teneva mettābhāvanānubhāvena dūravikkhambhitabyāpādatāya na kañci sattaṃ hiṃsati, leḍḍudaṇḍādīhi na vibādhati vā. ^b^Na ghātetī^eb^ti paraṃ samādapetvā na satte mārāpeti na vibādhāpeti ca. ^b^Na jinātī^eb^ti sārambhaviggāhikakathādivasena na kañci jināti sārambhasseva abhāvato, jānikaraṇavasena vā aṭṭakaraṇādinā na kañci jināti. Tenāha ^b^‘‘na attanā parassa jāniṃ karotī’’^eb^ti. ^b^Na jāpaye^eb^ti parehi payojetvā paresampi dhanajāniṃ na kārāpeyya. Tenāha ^b^‘‘na parena parassa jāniṃ kāretī’’^eb^ti. Mettāya vā aṃso aviheṭhanaṭṭhena avayavabhūtoti ^b^mettaṃso^eb^.</p>
              <p>[06]Mettāsuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>2-4. Paññāsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^2-4^eb^^b^.^eb^ Dutiye ^a^V3.0192^ea^^b^ādibrahmacariyikāyā^eb^ti ādibrahmacariyameva ādibrahmacariyikā. Tenāha ^b^‘‘maggabrahmacariyassa ādibhūtāyā’’^eb^ti. ^b^Ariyo^eb^ti niddoso parisuddho. Tuṇhībhāvo na titthiyānaṃ mūgabbatagahaṇaṃ viya aparisuddhoti ^b^ariyo tuṇhībhāvo. Catutthajjhāna^eb^nti ukkaṭṭhaniddesenetaṃ vuttaṃ, paṭhamajjhānādīnipi ariyo tuṇhībhāvotveva saṅkhaṃ ^a^M3.0206^ea^ gacchanti. ^b^Jāna^eb^nti idaṃ kammasādhananti āha ^b^‘‘jānitabbakaṃ jānātī’’^eb^ti. Yathā vā ekacco viparītaṃ gaṇhanto jānantopi na jānāti, passantopi na passati, na evamayaṃ. Ayaṃ pana jānanto jānāti, passanto passatīti evamettha daṭṭhabbo. Tatiyādīni suviññeyyāni.</p>
              <p>[06]Paññāsuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5. Paṭhamalokadhammasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^5^eb^^b^.^eb^ Pañcame ^b^lokassa dhammā^eb^ti sattalokassa avassaṃbhāvidhammā. Tenāha ^b^‘‘etehi muttā nāma natthi’’^eb^tiādi. Ghāsacchādanādīnaṃ laddhi ^b^lābho,^eb^ tāni eva vā laddhabbato ^b^lābho,^eb^ tadabhāvo ^b^alābho,^eb^ lābhaggahaṇena cettha tabbisayo anurodho gahito, alābhaggahaṇena virodho. Yasmā lohite sati tadupaghātavasena pubbo viya anurodho laddhāvasaro eva hoti, tasmā vuttaṃ ^b^‘‘lābhe āgate alābho āgatoyevā’’^eb^ti. Esa nayo yasādīsupi. Sesaṃ suviññeyyameva.</p>
              <p>[06]Paṭhamalokadhammasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6-8. Dutiyalokadhammasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^6-8^eb^^b^.^eb^ Chaṭṭhe adhikaṃ payasati payujjati etenāti ^b^adhippayāso,^eb^ savisesaṃ itikattabbakiriyā. Tenāha ^b^‘‘adhikappayogo’’^eb^ti. Sattamaṭṭhamesu natthi vattabbaṃ.</p>
              <p>[06]Dutiyalokadhammasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9. Nandasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^9^eb^^b^.^eb^ Navame ^a^V3.0193^ea^ duvidhā kulaputtā jātikulaputtā ācārakulaputtā ca. Tattha ‘‘tena kho pana samayena raṭṭhapālo kulaputto tasmiṃyeva thullakoṭṭhike ^a^M3.0207^ea^ aggakulikassa putto’’ti (ma. ni. 2.294) evaṃ āgatā uccākulaputtā ^b^jātikulaputtā^eb^. ‘‘Saddhāyete kulaputtā agārasmā anagāriyaṃ pabbajitā’’ti (ma. ni. 3.78) evaṃ āgatā pana yattha katthaci kule pasutāpi ^b^ācārakulaputtā^eb^ nāma. Idha pana uccākulappasutataṃ sandhāya ‘‘kulaputtoti, bhikkhave, nandaṃ sammā vadamāno vadeyyā’’ti bhagavatā vuttanti āha ^b^‘‘jātikulaputto’’^eb^ti. Ubhohipi pana kāraṇehi tassa kulaputtabhāvoyeva. Sesamettha uttānameva.</p>
              <p>[06]Nandasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Kāraṇḍavasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^10^eb^^b^.^eb^ Dasame ^b^paṭicaratī^eb^ti paṭicchādanavasena carati pavattati. Paṭicchādanaṭṭho eva vā carati-saddo anekatthattā dhātūnanti āha ^b^‘‘paṭicchādetī’’^eb^ti. ^b^Aññenāñña^eb^nti pana paṭicchādanākāradassananti āha ^b^‘‘aññena kāraṇenā’’^eb^tiādi. Tattha ^b^aññaṃ kāraṇaṃ vacanaṃ vā^eb^ti yaṃ codakena cuditakassa dosavibhāvanaṃ kāraṇaṃ, vacanaṃ vā vuttaṃ, taṃ tato aññeneva kāraṇena, vacanena vā paṭicchādeti. ^b^Kāraṇenā^eb^ti codanāya amūlāya amūlikabhāvadīpaniyā yuttiyā vā. ^b^Vacanenā^eb^ti tadatthabodhakena vacanena. ‘‘Ko āpanno’’tiādinā codanaṃ vissajjetvāva vikkhepāpajjanaṃ ^b^aññenāññaṃ paṭicaraṇaṃ. Bahiddhā kathāpanāmanā^eb^ nāma ‘‘itthannāmaṃ āpattiṃ āpannosī’’ti vutte – ‘‘pāṭaliputtaṃ gatomhī’’tiādinā codanaṃ vissajjetvāti ayameva viseso. Yo hi ‘‘āpattiṃ āpannosī’’ti vutto ‘‘ko āpanno, kiṃ āpanno, kismiṃ āpannā, kaṃ bhaṇatha, kiṃ bhaṇathā’’ti vā vadati, ‘‘evarūpaṃ kiñci tayā diṭṭha’’nti vutte ‘‘na suṇāmī’’ti sotaṃ vā upaneti, ayaṃ ^b^aññenāññaṃ paṭicarati^eb^ nāma. Yo pana ‘‘itthannāmaṃ nāma āpattiṃ āpannosī’’ti puṭṭho ‘‘pāṭaliputtaṃ gatomhī’’ti vatvā puna ‘‘na tava pāṭaliputtagamanaṃ pucchāma, āpattiṃ pucchāmā’’ti vutte tato ‘‘rājagahaṃ gatomhi. Rājagahaṃ vā yāhi brāhmaṇagahaṃ vā, āpattiṃ āpannosīti. Taṃ tattha me sūkaramaṃsaṃ laddha’’ntiādīni vadati, ayaṃ ^b^bahiddhā kathaṃ apanāmeti^eb^ nāma ^a^M3.0208^ea^. ^b^Samaṇakacavaro^eb^ti samaṇavesadhāraṇena samaṇappatirūpakatāya samaṇānaṃ kacavarabhūtaṃ.</p>
              <p>[03]^b^Kāraṇḍavaṃ^eb^^a^V3.0194^ea^ (su. ni. aṭṭha. 2.283-284) ^b^niddhamathā^eb^ti vipannasīlatāya kacavarabhūtaṃ puggalaṃ kacavaramiva anapekkhā apanetha. ^b^Kasambuṃ apakassathā^eb^ti kasambubhūtañca naṃ khattiyādīnaṃ majjhagataṃ pabhinnapaggharitakuṭṭhaṃ caṇḍālaṃ viya apakaḍḍhatha. Kiṃ kāraṇaṃ? Saṅghārāmo nāma sīlavantānaṃ kato, na dussīlānaṃ. Yato etadeva sandhāyāha ^b^‘‘tato palāpe vāhetha, assamaṇe samaṇamānine’’^eb^ti. Yathā palāpā antosārarahitā ataṇḍulā bahi thusena vīhī viya dissanti, evaṃ pāpabhikkhū anto sīlarahitāpi bahi kāsāvādiparikkhārena bhikkhū viya dissanti, tasmā ‘‘palāpā’’ti vuccanti. Te palāpe vāhetha opunatha vidhamatha, paramatthato assamaṇe samaṇavesamattena samaṇamānine. ^b^Kappayavho^eb^ti kappetha, karothāti vuttaṃ hoti. ^b^Patissatā^eb^ti sappatissā. Vaṭṭadukkhassa antaṃ karissatha, parinibbānaṃ pāpuṇissathāti attho.</p>
              <p>[06]Kāraṇḍavasuttavaṇṇanā niṭṭhitā.</p>
              <p>[06]Mettāvaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>2. Mahāvaggo</h1n>
        <h2>
          <h2n>1. Verañjasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^11^eb^^b^.^eb^ Dutiyassa paṭhame ^b^verañjāyaṃ viharatī^eb^ti (pārā. aṭṭha. 1.1) ettha ^b^verañjā^eb^ti tassa nagarassetaṃ adhivacanaṃ, tassaṃ verañjāyaṃ. Samīpatthe bhummavacanaṃ. ^b^Naḷerupucimandamūle^eb^ti ettha ^b^naḷeru^eb^ nāma yakkho. ^b^Pucimando^eb^ti nimbarukkho. ^b^Mūla^eb^nti samīpaṃ. Ayañhi mūla-saddo ‘‘mūlāni uddhareyya antamaso usīranāḷimattānipī’’tiādīsu (a. ni. 4.195) mūlamūle dissati. ‘‘Lobho akusalamūla’’ntiādīsu (dī. ni. 3.305; pari. 323) asādhāraṇahetumhi. ‘‘Yāva majjhanhike kāle chāyā pharati, nivāte paṇṇāni patanti, ettāvatā rukkhamūla’’ntiādīsu (pārā. 494) samīpe. Idha pana samīpe ^a^M3.0209^ea^ adhippeto, tasmā naḷeruyakkhena adhiggahitassa pucimandassa samīpeti evamettha attho daṭṭhabbo. So kira pucimando ramaṇīyo pāsādiko anekesaṃ rukkhānaṃ ādhipaccaṃ viya kurumāno tassa nagarassa avidūre gamanāgamanasampanne ṭhāne ahosi. Atha bhagavā verañjaṃ gantvā patirūpe ṭhāne viharanto ^a^V3.0195^ea^ tassa rukkhassa samīpe heṭṭhābhāge vihāsi. Tena vuttaṃ ^b^‘‘verañjāyaṃ viharati naḷerupucimandamūle’’^eb^ti.</p>
              <p>[03]^b^Paccuṭṭhānaṃ^eb^ (sārattha. ṭī. 1.2) nāma āsanā vuṭṭhānanti āha ^b^‘‘nāsanā vuṭṭhātī’’^eb^ti. Nisinnāsanato na vuṭṭhahatīti attho. Ettha ca ^b^jiṇṇe…pe… vayoanuppatte^eb^ti upayogavacanaṃ āsanā vuṭṭhānakiriyāpekkhaṃ na hoti. Tasmā ‘‘jiṇṇe…pe… vayoanuppatte disvā’’ti ajjhāhāraṃ katvā attho veditabbo. Atha vā paccuggamanakiriyāpekkhaṃ upayogavacanaṃ, tasmā ^b^na paccuṭṭhātī^eb^ti uṭṭhāya paccuggamanaṃ na karotīti attho veditabbo. Paccuggamanampi hi paccuṭṭhānanti vuccati. Vuttañhetaṃ ‘‘ācariyaṃ pana dūratova disvā paccuṭṭhāya paccuggamanakaraṇaṃ paccuṭṭhānaṃ nāmā’’ti. ^b^Nāsanā vuṭṭhātī^eb^ti iminā pana paccuggamanābhāvassa upalakkhaṇamattaṃ dassitanti daṭṭhabbaṃ. ^b^Vibhāvane nāma atthe^eb^ti pakativibhāvanasaṅkhāte atthe. ^b^Na abhivādeti vā^eb^ti na abhivādetabbanti vā sallakkhetīti vuttaṃ hoti.</p>
              <p>[03]^b^Taṃ aññāṇa^eb^nti ‘‘ayaṃ mama abhivādanādīni kātuṃ araharūpo na hotī’’ti ajānanavasena pavattaṃ aññāṇaṃ. ^b^Olokento^eb^ti ‘‘dukkhaṃ kho agāravo viharati appatisso, kiṃ nu kho ahaṃ samaṇaṃ vā brāhmaṇaṃ vā sakkareyyaṃ garuṃ kareyya’’ntiādisuttavaseneva (a. ni. 4.21) ñāṇacakkhunā olokento. ^b^Nipaccakārāraha^eb^nti paṇipātārahaṃ. ^b^Sampatijāto^eb^ti muhuttajāto, jātasamanantaramevāti vuttaṃ hoti. ^b^Uttarena mukho^eb^ti uttaradisābhimukho. ^b^‘‘Sattapadavītihārena gantvā sakalaṃ dasasahassilokadhātuṃ olokesi’’^eb^nti idaṃ –</p>
              <p>[08]‘‘Dhammatā esā, bhikkhave, sampatijāto bodhisatto samehi pādehi patiṭṭhahitvā uttarābhimukho sattapadavītihārena gacchati, setamhi chatte anudhāriyamāne sabbā disā viloketi, āsabhiñca vācaṃ bhāsatī’’ti (dī. ni. 2.31) –</p>
              <p>[07]Evaṃ ^a^M3.0210^ea^ pāḷiyaṃ sattapadavītihārupari ṭhitassa viya sabbādisānulokanassa kathitattā vuttaṃ, na panetaṃ evaṃ daṭṭhabbaṃ sattapadavītihārato pageva disāvilokanassa katattā. Mahāsatto hi manussānaṃ hatthato muccitvā puratthimaṃ disaṃ olokesi, anekāni cakkavāḷasahassāni ekaṅgaṇāni ahesuṃ. Tattha devamanussā gandhamālādīhi pūjayamānā, ‘‘mahāpurisa, idha tumhehi sadisopi natthi, kuto uttaritaro’’ti āhaṃsu. Evaṃ catasso disā, catasso anudisā, heṭṭhā, uparīti dasapi disā anuviloketvā attano sadisaṃ adisvā ‘‘ayaṃ uttaradisā’’ti sattapadavītihārena ^a^V3.0196^ea^ agamāsīti veditabbā. ^b^Olokesi^eb^nti mama puññānubhāvena lokavivaraṇapāṭihāriye jāte paññāyamānaṃ dasasahassilokadhātuṃ maṃsacakkhunāva olokesinti attho.</p>
              <p>[03]^b^Mahāpuriso^eb^ti jātigottakulappadesādivasena mahantapuriso. ^b^Aggo^eb^ti guṇehi sabbappadhāno. ^b^Jeṭṭho^eb^ti guṇavaseneva sabbesaṃ vuddhatamo, guṇehi mahallakatamoti vuttaṃ hoti. ^b^Seṭṭho^eb^ti guṇavaseneva sabbesaṃ pasatthatamo. Atthato pana pacchimāni dve purimasseva vevacanānīti veditabbaṃ. ^b^Tayā^eb^ti nissakke karaṇavacanaṃ. ^b^Uttaritaro^eb^ti adhikataro. ^b^Patimānesī^eb^ti pūjesi. ^b^Āsabhinti^eb^ uttamaṃ. Mayhaṃ ^b^abhivādanādiraho puggalo^eb^ti mayhaṃ abhivādanādikiriyāya araho anucchaviko puggalo. Niccasāpekkhatāya panettha samāso daṭṭhabbo. ^b^Tathāgatā^eb^ti tathāgatato, tathāgatassa santikāti vuttaṃ hoti. ^b^Evarūpa^eb^nti abhivādanādisabhāvaṃ. ^b^Paripākasithilabandhana^eb^nti paripākena sithilabandhanaṃ.</p>
              <p>[03]^b^Taṃ vacana^eb^nti ‘‘nāhaṃ taṃ brāhmaṇā’’tiādivacanaṃ. ‘‘Nāhaṃ arasarūpo, mādisā vā arasarūpā’’ti vutte brāhmaṇo thaddho bhaveyya. Tena vuttaṃ ^b^‘‘cittamudubhāvajananattha’’^eb^nti.</p>
              <p>[03]^b^Katamo pana so^eb^ti pariyāyāpekkho pulliṅganiddeso, katamo so pariyāyoti attho? ^b^Jātivasenā^eb^ti khattiyādijātivasena. ^b^Upapattivasenā^eb^ti devesu upapattivasena. ^b^Seṭṭhasammatānampī^eb^ti ^b^api^eb^-saddena pageva aseṭṭhasammatānanti dasseti. ^b^Abhinandantāna^eb^nti sappītikataṇhāvasena pamodamānānaṃ. ^b^Rajjantāna^eb^nti balavarāgavasena rajjantānaṃ. Rūpaparibhogena uppannataṇhāsampayuttasomanassavedanā rūpato nibbattitvā hadayatappanato ^a^M3.0211^ea^ ambarasādayo viya rūparasāti vuccanti. ^b^Āviñcantī^eb^ti ākaḍḍhanti. ^b^Vatthārammaṇādisāmaggiya^eb^nti vatthuārammaṇādikāraṇasāmaggiyaṃ. ^b^Anukkhipanto^eb^ti attukkaṃsanavasena kathite brāhmaṇassa asappāyabhāvato attānaṃ anukkhipanto anukkaṃsento.</p>
              <p>[03]^b^Etasmiṃ panatthe karaṇe sāmivacana^eb^nti ‘‘jahitā’’ti etasmiṃ atthe ^b^tathāgatassā^eb^ti karaṇe sāmivacanaṃ, tathāgatena jahitāti attho. ^b^Mūla^eb^nti bhavamūlaṃ. ‘‘Tālavatthukatā’’ti vattabbe ‘‘oṭṭhamukho’’tiādīsu viya majjhepadalopaṃ katvā a-kārañca dīghaṃ katvā ‘‘tālāvatthukatā’’ti vuttanti āha ^b^‘‘tālavatthu viya nesaṃ vatthu katanti tālāvatthukatā’’^eb^ti. Tattha tālassa vatthu ^b^tālavatthu^eb^. Yathā ārāmassa vatthubhūtapubbo padeso ārāmassa abhāve ‘‘ārāmavatthū’’ti vuccati, evaṃ tālassa patiṭṭhitokāso samūlaṃ uddharite tāle padesamatte ṭhite ^a^V3.0197^ea^ tālassa vatthubhūtapubbattā ‘‘tālavatthū’’ti vuccati. ^b^Nesa^eb^nti rūparasādīnaṃ. Kathaṃ pana tālavatthu viya nesaṃ vatthu katanti āha ^b^‘‘yathā hī’’^eb^tiādi. Rūpādiparibhogena uppannataṇhāyuttasomanassavedanāsaṅkhātarūparasādīnaṃ cittasantānassa adhiṭṭhānabhāvato vuttaṃ ^b^‘‘tesaṃ pubbe uppannapubbabhāvena vatthumatte cittasantāne kate’’^eb^ti. Tattha ^b^pubbe^eb^ti pure, sarāgakāleti vuttaṃ hoti. ^b^Tālāvatthukatāti vuccantī^eb^ti tālavatthu viya attano vatthussa katattā rūparasādayo ‘‘tālāvatthukatā’’ti vuccanti. Etena pahīnakilesānaṃ puna uppattiyā abhāvo dassito.</p>
              <p>[03]^b^Aviruḷhidhammattā^eb^ti aviruḷhisabhāvatāya. Matthakacchinno tālo pattaphalādīnaṃ avatthubhūto tālāvatthūti āha ^b^‘‘matthakacchinnatālo viya katā’’^eb^ti. Etena ‘‘tālāvatthu viya katāti tālāvatthukatā’’ti ayaṃ viggaho dassito. Ettha pana ‘‘avatthubhūto tālo viya katāti avatthutālakatā’’ti vattabbe visesanassa paranipātaṃ katvā ‘‘tālāvatthukatā’’ti vuttanti daṭṭhabbaṃ. Iminā panatthena idaṃ dasseti – rūparasādivacanena vipākadhammadhammā hutvā pubbe uppannakusalākusalā dhammā gahitā, te uppannāpi matthakasadisānaṃ taṇhāvijjānaṃ maggasatthena chinnattā āyatiṃ tālapattasadise vipākakkhandhe nibbattetuṃ asamatthā jātā, tasmā tālāvatthu viya katāti tālāvatthukatā rūparasādayoti ^a^M3.0212^ea^. Imasmiṃ atthe ‘‘abhinandantāna’’nti iminā padena kusalasomanassampi saṅgahitanti vadanti. ^b^Anabhāvaṃ katā^eb^ti ettha ^b^anu^eb^-saddo pacchāsaddena samānatthoti āha ^b^‘‘yathā nesaṃ pacchābhāvo na hotī’’^eb^tiādi.</p>
              <p>[03]^b^Yañca kho tvaṃ sandhāya vadesi, so pariyāyo na hotī^eb^ti yaṃ vandanādisāmaggirasābhāvasaṅkhātaṃ kāraṇaṃ arasarūpatāya vadesi, taṃ kāraṇaṃ na hoti, na vijjatīti attho. Nanu cāyaṃ brāhmaṇo yaṃ vandanādisāmaggirasābhāvasaṅkhātapariyāyaṃ sandhāya ‘‘arasarūpo bhavaṃ gotamo’’ti āha, ‘‘so pariyāyo natthī’’ti vutte vandanādīni bhagavā karotīti āpajjatīti imaṃ aniṭṭhappasaṅgaṃ dassento āha ^b^‘‘nanu cā’’^eb^tiādi.</p>
              <p>[03]^b^Sabbapariyāyesū^eb^ti sabbavāresu. ^b^Sandhāyabhāsitamatta^eb^nti yaṃ sandhāya brāhmaṇo ‘‘nibbhogo bhavaṃ gotamo’’tiādimāha. Bhagavā ca yaṃ sandhāya nibbhogatādiṃ attani anujānāti, taṃ sandhāyabhāsitamattaṃ. ^b^Chandarāgaparibhogo^eb^ti chandarāgavasena paribhogo. ^b^Aparaṃ pariyāya^eb^nti aññaṃ kāraṇaṃ.</p>
              <p>[03]^b^Kulasamudācārakamma^eb^nti kulācārasaṅkhātaṃ kammaṃ, kulacārittanti attho. ^b^Akiriya^eb^nti akaraṇabhāvaṃ ^a^V3.0198^ea^. ‘‘Anekavihitānaṃ pāpakānaṃ akusalānaṃ dhammāna’’nti sāmaññavacanepi pārisesañāyato vuttāvasesā akusaladhammā gahetabbāti āha ^b^‘‘ṭhapetvā te dhamme’’^eb^tiādi, te yathāvuttakāyaduccaritādike akusaladhamme ṭhapetvāti attho. ^b^Anekavihitā^eb^ti anekappakārā.</p>
              <p>[03]^b^Ayaṃ lokatantī^eb^ti ayaṃ vuḍḍhānaṃ abhivādanādikiriyalakkhaṇā lokappaveṇī. Anāgāmibrahmānaṃ alaṅkārādīsu anāgāmibhikkhūnañca cīvarādīsu nikantivasena rāguppatti hotīti anāgāmimaggena pañcakāmaguṇikarāgasseva pahānaṃ veditabbanti āha ^b^‘‘pañcakāmaguṇikarāgassā’’^eb^ti. Rūpādīsu pañcasu kāmaguṇesu vatthukāmakoṭṭhāsesu uppajjamāno rāgo ‘‘pañcakāmaguṇikarāgo’’ti veditabbo. Koṭṭhāsavacano hettha ^a^M3.0213^ea^ guṇa-saddo ‘‘vayoguṇā anupubbaṃ jahantī’’tiādīsu (saṃ. ni. 1.4) viya. ^b^Akusalacittadvayasampayuttassā^eb^ti domanassasahagatacittadvayasampayuttassa. Mohassa sabbākusalasādhāraṇattā āha ^b^‘‘sabbākusalasambhavassā’’^eb^ti. ^b^Avasesāna^eb^nti sakkāyadiṭṭhiādīnaṃ.</p>
              <p>[03]^b^Jigucchati maññe^eb^ti ahamabhijāto rūpavā paññavā kathaṃ nāma aññesaṃ abhivādanādiṃ kareyyanti jigucchati viya, jigucchatīti vā sallakkhemi. Akusaladhamme jigucchamāno tesaṃ samaṅgibhāvampi jigucchatīti vuttaṃ ^b^‘‘akusalānaṃ dhammānaṃ samāpattiyā jigucchatī’’^eb^ti. ^b^Samāpattī^eb^ti etasseva vevacanaṃ ^b^samāpajjanā samaṅgibhāvo^eb^ti. ^b^Maṇḍanajātiko^eb^ti maṇḍanakasabhāvo, maṇḍanakasīloti attho. ^b^Jegucchita^eb^nti jigucchanasīlataṃ.</p>
              <p>[03]^b^Lokajeṭṭhakakamma^eb^nti lokajeṭṭhakānaṃ kattabbakammaṃ, loke vā seṭṭhasammataṃ kammaṃ. ^b^Tatrā^eb^ti tesu dvīsupi atthavikappesu. Padābhihito attho ^b^padattho,^eb^ byañjanatthoti vuttaṃ hoti. ^b^Vinayaṃ vā arahatī^eb^ti ettha vinayanaṃ ^b^vinayo,^eb^ niggaṇhananti attho. Tenāha ^b^‘‘niggahaṃ arahatīti vuttaṃ hotī’’^eb^ti. Nanu ca paṭhamaṃ vuttesu dvīsupi atthavikappesu sakatthe arahatthe ca taddhitapaccayo saddalakkhaṇato dissati, na pana ‘‘vinayāya dhammaṃ desetī’’ti imasmiṃ atthe. Tasmā kathamettha taddhitapaccayoti āha ^b^‘‘vicitrā hi taddhitavuttī’’^eb^ti. Vicitratā cettha lokappamāṇato veditabbā. Tathā hi yasmiṃ yasmiṃ atthe taddhitappayogo lokassa, tattha tattha taddhitavutti lokato siddhāti vicitrā taddhitavutti, tasmā yathā ‘‘mā saddamakāsī’’ti vadanto ‘‘māsaddiko’’ti vuccati, evaṃ vinayāya dhammaṃ desetīti venayikoti vuccatīti adhippāyo.</p>
              <p>[03]^b^Kapaṇapuriso^eb^ti guṇavirahitatāya dīnamanusso. ^b^Byañjanāni avicāretvā^eb^ti tissadattādisaddesu ^a^V3.0199^ea^ viya ‘‘imasmiṃ atthe ayaṃ nāma paccayo’’ti evaṃ byañjanavicāraṃ akatvā, anipphannapāṭipadikavasenāti vuttaṃ hoti.</p>
              <p>[03]^b^‘‘Devalokagabbhasampattiyā’’^eb^ti vatvāpi ṭhapetvā bhummadeve sesadevesu gabbhaggahaṇassa abhāvato paṭisandhiyevettha gabbhasampattīti veditabbāti vuttamevatthaṃ vivaritvā dassento āha ^b^‘‘devalokapaṭisandhipaṭilābhāya saṃvattatī’’^eb^ti. ^b^Assā^eb^ti abhivādanādisāmīcikammassa. ^b^Mātukucchismiṃ^eb^^a^M3.0214^ea^^b^paṭisandhiggahaṇe dosaṃ dassento^eb^ti mātito aparisuddhabhāvaṃ dassento, akkositukāmassa dāsiyā puttoti dāsikucchimhi nibbattabhāve dosaṃ dassetvā akkosanaṃ viya bhagavato mātukucchismiṃ paṭisandhiggahaṇe dosaṃ dassetvā akkosantopi evamāhāti adhippāyo. ^b^Gabbhato^eb^ti devalokappaṭisandhito. Tenevāha ^b^‘‘abhabbo devalokūpapattiṃ pāpuṇitunti adhippāyo’’^eb^ti. ‘‘Hīno vā gabbho assāti apagabbho’’ti imassa viggahassa ekena pariyāyena adhippāyaṃ dassento āha ^b^‘‘devalokagabbhaparibāhirattā āyatiṃ hīnagabbhapaṭilābhabhāgī’’^eb^ti. ^b^Iti^eb^-saddo hetuattho. Yasmā āyatimpi hīnagabbhapaṭilābhabhāgī, tasmā hīno vā gabbho assāti apagabbhoti adhippāyo. Puna tasseva viggahassa ‘‘kodhavasena…pe… dassento’’ti heṭṭhā vuttanayassa anurūpaṃ katvā adhippāyaṃ dassento āha ^b^‘‘hīno vāssa mātukucchismiṃ gabbhavāso ahosīti adhippāyo’’^eb^ti. ^b^Gabbha^eb^-saddo atthi mātukucchipariyāyo ‘‘gabbhe vasati māṇavo’’tiādīsu (jā. 1.15.363) viya. Atthi mātukucchismiṃ nibbattasattapariyāyo ‘‘antamaso gabbhapātanaṃ upādāyā’’tiādīsu (mahāva. 129) viya. Tattha mātukucchipariyāyaṃ gahetvā atthaṃ dassento āha ^b^‘‘anāgate gabbhaseyyā’’^eb^ti. Gabbhe seyyā ^b^gabbhaseyyā. Anuttarena maggenā^eb^ti aggamaggena. Kammakilesānaṃ maggena vihatattā āha ^b^‘‘vihatakāraṇattā’’^eb^ti. ^b^Itarā tissopī^eb^ti aṇḍajasaṃsedajaopapātikā. Ettha ca yadipi ‘‘apagabbho’’ti imassa anurūpato gabbhaseyyā eva vattabbā, pasaṅgato pana labbhamānaṃ sabbampi vattuṃ vaṭṭatīti punabbhavābhinibbattipi vuttāti veditabbā.</p>
              <p>[03]Idāni sattapariyāyassa ^b^gabbha^eb^-saddassa vasena viggahanānattaṃ dassento āha ^b^‘‘apicā’’^eb^tiādi. Imasmiṃ pana vikappe gabbhaseyyā punabbhavābhinibbattīti ubhayampi gabbhaseyyavaseneva vuttantipi vadanti. Nanu ca ‘‘āyatiṃ gabbhaseyyā pahīnā’’ti vuttattā gabbhassa seyyā eva pahīnā, na pana gabbhoti āpajjatīti āha ^b^‘‘yathā cā’’^eb^tiādi. Atha ‘‘abhinibbattī’’ti ettakameva avatvā punabbhavaggahaṇaṃ kimatthanti āha ^b^‘‘abhinibbatti ca nāmā’’^eb^tiādi. ^b^Apunabbhavabhūtā^eb^ti khaṇe khaṇe uppajjamānānaṃ dhammānaṃ abhinibbatti.</p>
              <p>[03]^b^Dhammadhātu^eb^nti ^a^V3.0200^ea^^a^M3.0215^ea^ ettha dhamme anavasese dhāreti yāthāvato upadhāretīti dhammadhātu, dhammānaṃ yathāsabhāvato avabujjhanasabhāvo, sabbaññutaññāṇassetaṃ adhivacanaṃ. ^b^Paṭivijjhitvā^eb^ti sacchikatvā, paṭilabhitvāti attho, paṭilābhahetūti vuttaṃ hoti. ^b^Desanāvilāsappatto hotī^eb^ti rucivasena parivattetvā dassetuṃ samatthatā desanāvilāso, taṃ patto adhigatoti attho. ^b^Karuṇāvipphāra^eb^nti sabbasattesu mahākaruṇāya pharaṇaṃ. Tādilakkhaṇameva puna upamāya vibhāvetvā dassento āha ^b^‘‘pathavīsamacittata’’^eb^nti. Yathā pathavī suciasucinikkhepacchedanabhedanādīsu na vikampati, anurodhavirodhaṃ na pāpuṇāti, evaṃ iṭṭhāniṭṭhesu lābhālābhādīsu anurodhavirodhappahānato avikampitacittatāya pathavīsamacittatanti attho. ^b^Akuppadhammata^eb^nti ettha akuppadhammo nāma phalasamāpattīti keci vadanti. ‘‘Paresu pana akkosantesupi attano pathavīsamacittatāya akuppanasabhāvatanti evamettha attho gahetabbo’’ti amhākaṃ khanti. ^b^Jarāya anusaṭa^eb^nti jarāya paliveṭhitaṃ. Brāhmaṇassa vuddhatāya āsannavuttimaraṇanti sambhāvanavasena ^b^‘‘ajja maritvā’’^eb^tiādi vuttaṃ. ^b^‘‘Mahantena kho pana ussāhenā’’^eb^ti sādhu kho pana tathārūpānaṃ arahataṃ dassanaṃ hotī’’ti evaṃ sañjātamahussāhena. ^b^Appaṭisamaṃ purejātabhāva^eb^nti anaññasādhāraṇaṃ purejātabhāvaṃ. Natthi etassa paṭisamoti ^b^appaṭisamo,^eb^ purejātabhāvo.</p>
              <p>[03]^b^Pakkhe vidhunantā^eb^ti patte cālentā. ^b^Nikkhamantāna^eb^nti niddhāraṇe sāmivacanaṃ, nikkhantesūti attho.</p>
              <p>[03]^b^So jeṭṭho iti assa vacanīyo^eb^ti yo paṭhamataraṃ aṇḍakosato nikkhanto kukkuṭapotako, so jeṭṭhoti vacanīyo assa, bhaveyyāti attho. ^b^Sampaṭipādento^eb^ti saṃsandento. Tibhūmapariyāpannāpi sattā avijjākosassa anto paviṭṭhā tattha tattha appahīnāya avijjāya veṭhitattāti āha ^b^‘‘avijjākosassa anto paviṭṭhesu sattesū’’^eb^ti ^b^aṇḍakosa^eb^nti bījakapālaṃ. ^b^Lokasannivāse^eb^ti lokoyeva saṅgamma samāgamma nivāsanaṭṭhena lokasannivāso, sattanikāyo. ^b^Sammāsambodhi^eb^nti ettha ^b^sammā^eb^ti aviparītattho, ^b^saṃ^eb^-saddo sāmanti imamatthaṃ dīpeti. Tasmā sammā aviparītenākārena ^a^M3.0216^ea^ sayameva cattāri saccāni bujjhati paṭivijjhatīti ^b^sammāsambodhī^eb^ti maggo vuccati. Tenāha ^b^‘‘sammā sāmañca bodhi’’^eb^nti, sammā sayameva ca bujjhanakanti attho. ^b^Sammā^eb^ti vā pasatthavacano, ^b^saṃ^eb^-saddo sundaravacanoti āha ^b^‘‘atha vā pasatthaṃ sundarañca bodhi’’^eb^nti.</p>
              <p>[03]^b^Asabbaguṇadāyakattā^eb^ti sabbaguṇānaṃ adāyakattā. Sabbaguṇe na dadātīti hi ^b^asabbaguṇadāyako^eb^^a^V3.0201^ea^, asamatthasamāsoyaṃ gamakattā yathā ‘‘asūriyapassāni mukhānī’’ti. ^b^Tisso vijjā^eb^ti upanissayavato saheva arahattaphalena tisso vijjā deti. Nanu cettha tīsu vijjāsu āsavakkhayañāṇassa maggapariyāpannattā kathametaṃ yujjati ‘‘maggo tisso vijjā detī’’ti? Nāyaṃ doso. Satipi āsavakkhayañāṇassa maggapariyāpannabhāve aṭṭhaṅgike magge sati maggañāṇena saddhiṃ tisso vijjā paripuṇṇā hontīti ‘‘maggo tisso vijjā detī’’ti vuccati. ^b^Cha abhiññā^eb^ti etthāpi eseva nayo. ^b^Sāvakapāramiñāṇa^eb^nti aggasāvakehi paṭilabhitabbameva lokiyalokuttarañāṇaṃ. ^b^Paccekabodhiñāṇa^eb^nti etthāpi imināva nayena attho veditabbo. ^b^Abbhaññāsi^eb^nti jāniṃ. Jānanañca na anussavādivasenāti āha ^b^‘‘paṭivijjhi’’^eb^nti, paccakkhamakāsinti attho. Paṭivedhopi na dūre ṭhitassa lakkhaṇappaṭivedho viyāti āha ^b^‘‘pattomhī’’^eb^ti, pāpuṇinti attho. Pāpuṇanañca na sayaṃ gantvāti āha ^b^‘‘adhigatomhī’’^eb^ti, santāne uppādanavasena paṭilabhinti attho.</p>
              <p>[03]^b^Opammasampaṭipādana^eb^nti opammatthassa upameyyena sammadeva paṭipādanaṃ. ^b^Atthenā^eb^ti upameyyatthena. Yathā kukkuṭiyā aṇḍesu tividhakiriyākaraṇaṃ kukkuṭacchāpakānaṃ aṇḍakosato nikkhamanassa mūlakāraṇaṃ, evaṃ bodhisattabhūtassa bhagavato tividhānupassanākaraṇaṃ avijjaṇḍakosato nikkhamanassa mūlakāraṇanti āha ^b^‘‘yathā hi tassā kukkuṭiyā…pe… tividhānupassanākaraṇa’’^eb^nti. ^b^‘‘Santāne’’^eb^ti vuttattā aṇḍasadisatā santānassa, bahi nikkhantakukkuṭacchāpakasadisatā buddhaguṇānaṃ, buddhaguṇāti ca atthato buddhoyeva ‘‘tathāgatassa kho etaṃ, vāseṭṭha, adhivacanaṃ dhammakāyo itipī’’ti vacanato. ^b^Avijjaṇḍakosassa tanubhāvo^eb^ti balavavipassanāvasena avijjaṇḍakosassa tanubhāvo, paṭicchādanasāmaññena ca avijjāya aṇḍakosasadisatā. Mudubhūtassapi kharabhāvāpatti hotīti ^a^M3.0217^ea^ tannivattanatthaṃ ^b^‘‘thaddhakharabhāvo’’^eb^ti vuttaṃ. ^b^Tikkhakharavippasannasūrabhāvo^eb^ti ettha pariggayhamānesu saṅkhāresu vipassanāñāṇassa samādhindriyavasena sukhānuppaveso ^b^tikkhatā,^eb^ anupavisitvāpi satindriyavasena anatikkamanato akuṇṭhatā ^b^kharabhāvo^eb^. Tikkhopi hi ekacco saro lakkhaṃ patvā kuṇṭho hoti, na tathā idaṃ. Satipi kharabhāve sukhumappavattivasena kilesasamudācārasaṅkhobharahitatāya saddhindriyavasena ^b^pasannabhāvo,^eb^ satipi pasannabhāve antarā anosakkitvā kilesapaccatthikānaṃ suṭṭhu abhibhavanato vīriyindriyavasena ^b^sūrabhāvo^eb^ veditabbo. Evamimehi pakārehi saṅkhārupekkhāñāṇameva gahitanti daṭṭhabbaṃ. ^b^Vipassanāñāṇassa pariṇāmakālo^eb^ti vipassanāya vuṭṭhānagāminibhāvāpatti. Tadā ca sā maggañāṇagabbhaṃ dhārentī viya hotīti āha ^b^‘‘gabbhaggahaṇakālo’’^eb^ti. ^b^Gabbhaṃ gaṇhāpetvā^eb^ti saṅkhārupekkhāya anantaraṃ sikhāppattānulomavipassanāvasena maggavijāyanatthaṃ gabbhaṃ gaṇhāpetvā. ^b^Abhiññāpakkhe^eb^ti ^a^V3.0202^ea^ lokiyābhiññāpakkhe. Lokuttarābhiññā hi avijjaṇḍakosaṃ padālitā. Potthakesu pana katthaci ‘‘chābhiññāpakkhe’’ti likhanti, so apāṭhoti veditabbo.</p>
              <p>[03]^b^Jeṭṭho seṭṭho^eb^ti vuddhatamattā jeṭṭho, sabbaguṇehi uttamattā pasatthatamoti seṭṭho.</p>
              <p>[03]Idāni ‘‘āraddhaṃ kho pana me, brāhmaṇa, vīriya’’ntiādikāya desanāya anusandhiṃ dassento āha ^b^‘‘evaṃ bhagavā’’^eb^tiādi. Tattha ^b^pubbabhāgato pabhutī^eb^ti bhāvanāya pubbabhāgīyavīriyārambhādito paṭṭhāya. ^b^Muṭṭhassatinā^eb^ti vinaṭṭhassatinā, sativirahitenāti attho. ^b^Sāraddhakāyenā^eb^ti sadarathakāyena. ^b^Bodhimaṇḍe^eb^ti bodhisaṅkhātassa ñāṇassa maṇḍabhāvappatte ṭhāne. Bodhīti hi paññā vuccati. Sā ettha maṇḍā pasannā jātāti so padeso ‘‘bodhimaṇḍo’’ti paññāto. ^b^Paggahita^eb^nti ārambhaṃ sithilaṃ akatvā daḷhaparakkamasaṅkhātussahanabhāvena gahitaṃ. Tenāha ^b^‘‘asithilappavattita’’^eb^nti. ^b^Asallīna^eb^nti asaṅkucitaṃ kosajjavasena saṅkocaṃ anāpannaṃ. ^b^Upaṭṭhitā^eb^ti ogāhanasaṅkhātena apilāpanabhāvena ārammaṇaṃ upagantvā ṭhitā. Tenāha ^b^‘‘ārammaṇābhimukhībhāvenā’’^eb^ti. Sammosassa viddhaṃsanavasena pavattiyā na sammuṭṭhāti ^b^asammuṭṭhā^eb^. Kiñcāpi cittappassaddhivasena cittameva passaddhaṃ, kāyappassaddhivaseneva ca kāyo passaddho hoti ^a^M3.0218^ea^, tathāpi yasmā kāyappassaddhi uppajjamānā cittappassaddhiyā saheva uppajjati, na vinā, tasmā vuttaṃ ^b^‘‘kāyacittappassaddhivasenā’’^eb^ti. Kāyappassaddhiyā ubhayesampi kāyānaṃ passambhanāvahattā vuttaṃ ^b^‘‘rūpakāyopi passaddhoyeva hotī’’^eb^ti.</p>
              <p>[03]^b^So ca kho^eb^ti so ca kho kāyo. ^b^Vigatadaratho^eb^ti vigatakilesadaratho. Nāmakāye hi vigatadarathe rūpakāyopi vūpasantadarathapariḷāho hoti. ^b^Sammā āhita^eb^nti nānārammaṇesu vidhāvanasaṅkhātaṃ vikkhepaṃ vicchinditvā ekasmiṃyeva ārammaṇe avikkhittabhāvāpādanena sammadeva āhitaṃ ṭhapitaṃ. Tenāha ^b^‘‘suṭṭhu ṭhapita’’^eb^ntiādi. Cittassa anekaggabhāvo vikkhepavasena cañcalatā, sā sati ekaggatāya na hotīti āha ^b^‘‘ekaggaṃ acalaṃ nipphandana’’^eb^nti. ^b^Ettāvatā^eb^ti ‘‘āraddhaṃ kho panā’’tiādinā vīriyasatipassaddhisamādhīnaṃ kiccasiddhidassanena. Nanu ca saddhāpaññānampi kiccasiddhi jhānassa pubbabhāgappaṭipadāya icchitabbāti? Saccaṃ, sā pana nānantarikabhāvena avuttasiddhāti na gahitā. Asati hi saddhāya vīriyārambhādīnaṃ asambhavoyeva, paññāpariggahe ca nesaṃ asati ñāyārambhādibhāvo na siyā, tathā asallīnāsammosatādayo vīriyādīnanti asallīnatādiggahaṇenevettha paññākiccasiddhi ^a^V3.0203^ea^ gahitāti daṭṭhabbaṃ. Jhānabhāvanāyaṃ vā samādhikiccaṃ adhikaṃ icchitabbanti dassetuṃ samādhipariyosānāva jhānassa pubbabhāgappaṭipadā kathitāti daṭṭhabbaṃ.</p>
              <p>[03]Atītabhave khandhā tappaṭibaddhāni nāmagottāni ca sabbaṃ pubbenivāsaṃtveva gahitanti āha ^b^‘‘kiṃ viditaṃ karoti? Pubbenivāsa’’^eb^nti. Moho paṭicchādakaṭṭhena tamo viya tamoti āha ^b^‘‘sveva moho’’^eb^ti. ^b^Obhāsakaraṇaṭṭhenā^eb^ti kātabbato karaṇaṃ. Obhāsova karaṇaṃ ^b^obhāsakaraṇaṃ^eb^. Attano paccayehi obhāsabhāvena nibbattetabbaṭṭhenāti attho. ^b^Sesaṃ pasaṃsāvacana^eb^nti paṭipakkhavidhamanapavattivisesānaṃ bodhanato vuttaṃ. ^b^Avijjā vihatā^eb^ti etena vijānanaṭṭhena vijjāti ayampi attho dīpitoti daṭṭhabbaṃ. ^b^‘‘Kasmā? Yasmā vijjā uppannā’’^eb^ti etena vijjāpaṭipakkhā avijjā. Paṭipakkhatā cassā pahātabbabhāvena vijjāya ca pahāyakabhāvenāti dasseti. ^b^Esa nayo itarasmimpi padadvaye^eb^ti iminā ‘‘tamo vihato vinaṭṭho. Kasmā? Yasmā āloko uppanno’’ti imamatthaṃ atidisati. Kilesānaṃ ātāpanaparitāpanaṭṭhena ^a^M3.0219^ea^ vīriyaṃ ^b^ātāpo^eb^ti āha ^b^‘‘vīriyātāpena ātāpino’’^eb^ti, vīriyavatoti attho. ^b^Pesitattassā^eb^ti yathādhippetatthasiddhiṃ pati vissaṭṭhacittassa. ^b^Yathā appamattassa ātāpino pahitattassa viharato^eb^ti aññassapi kassaci mādisassāti adhippāyo. ^b^Padhānānuyogassā^eb^ti sammappadhānamanuyuttassa.</p>
              <p>[03]^b^Paccavekkhaṇañāṇapariggahita^eb^nti na paṭhamadutiyañāṇadvayādhigamaṃ viya kevalanti adhippāyo. ^b^Dassento^eb^ti nigamanavasena dassento. Sarūpato hi pubbe dassitamevāti.</p>
              <p>[03]^b^Tikkhattuṃ jāto^eb^ti iminā pana idaṃ dasseti – ‘‘ahaṃ, brāhmaṇa, paṭhamavijjāya jātoyeva purejātassa sahajātassa vā abhāvato sabbesaṃ vuddho mahallako, kimaṅgaṃ pana tīhi vijjāhi tikkhattuṃ jāto’’ti. ^b^Pubbenivāsañāṇena atītaṃsañāṇa^eb^nti atītārammaṇasabhāgatāya tabbhāvibhāvato ca pubbenivāsañāṇena atītaṃsañāṇaṃ pakāsetvāti yojetabbaṃ. Tattha ^b^atītaṃsañāṇa^eb^nti atītakkhandhāyatanadhātusaṅkhāte atīte koṭṭhāse appaṭihatañāṇaṃ. Dibbacakkhuñāṇassa paccuppannārammaṇattā yathākammūpagañāṇassa anāgataṃsañāṇassa ca dibbacakkhuvaseneva ijjhanato dibbacakkhuno paribhaṇḍañāṇattā dibbacakkhumhiyeva ca ṭhitassa cetopariyañāṇasiddhito vuttaṃ ^b^‘‘dibbacakkhunā paccuppannānāgataṃsañāṇa’’^eb^nti. Tattha ^b^dibbacakkhunā^eb^ti saparibhaṇḍena dibbacakkhuñāṇena. Paccuppannaṃso ca anāgataṃso ca paccuppannānāgataṃsaṃ, tattha ñāṇaṃ ^b^paccuppannānāgataṃsañāṇaṃ^eb^. Āsavakkhayañāṇādhigameneva sabbaññutaññāṇassa viya sesāsādhāraṇachañāṇadasabalañāṇāaveṇikabuddhadhammādīnampi ^a^V3.0204^ea^ anaññasādhāraṇānaṃ buddhaguṇānaṃ ijjhanato vuttaṃ ^b^‘‘āsavakkhayena sakalalokiyalokuttaraguṇa’’^eb^nti. Tenāha ^b^‘‘sabbepi sabbaññuguṇe pakāsetvā’’^eb^ti.</p>
              <p>[03]^b^Pītivipphāraparipuṇṇagattacitto^eb^ti pītipharaṇena paripuṇṇakāyacitto. ^b^Aññāṇa^eb^nti aññāṇassāti attho. Dhi-saddayogato hi sāmiatthe etaṃ upayogavacanaṃ. Sesamettha suviññeyyameva.</p>
              <p>[06]Verañjasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>2. Sīhasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^12^eb^^b^.^eb^ Dutiye ^a^M3.0220^ea^^b^santhāgāraṃ^eb^ (ma. ni. aṭṭha. 1.22; saṃ. ni. aṭṭha. 3.4.243) nāma ekā mahāsālāva. Uyyogakālādīsu hi rājāno tattha ṭhatvā ‘‘ettakā purato gacchantu, ettakā pacchā’’tiādinā tattha nisīditvā santhaṃ karonti, mariyādaṃ bandhanti, tasmā taṃ ṭhānaṃ ‘‘santhāgāra’’nti vuccati. Uyyogaṭṭhānato ca āgantvā yāva gehe gomayaparibhaṇḍādivasena paṭijagganaṃ karonti, tāva ekaṃ dve divase te rājāno tattha santhambhantītipi ^b^santhāgāraṃ^eb^. Tesaṃ rājūnaṃ saha atthānusāsanaṃ agārantipi ^b^santhāgāraṃ^eb^. Gaṇarājāno hi te, tasmā uppannaṃ kiccaṃ ekassa vasena na sijjhati, sabbesaṃ chando laddhuṃ vaṭṭati, tasmā sabbe tattha sannipatitvā anusāsanti. Tena vuttaṃ ^b^‘‘saha atthānusāsanaṃ agāra’’^eb^nti. Yasmā vā tattha sannipatitvā ‘‘imasmiṃ kāle kasituṃ vaṭṭati, imasmiṃ kāle vapitu’’ntiādinā nayena gharāvāsakiccāni sammantayanti, tasmā chiddāvachiddaṃ gharāvāsaṃ santharantītipi ^b^santhāgāraṃ^eb^.</p>
              <p>[03]Puttadāradhanādiupakaraṇapariccāgo ^b^pāramiyo^eb^. Attano aṅgapariccāgo ^b^upapāramiyo^eb^. Attanova jīvitapariccāgo ^b^paramatthapāramiyo^eb^. Ñātīnaṃ atthacariyā ^b^ñātatthacariyā^eb^. Lokassa atthacariyā ^b^lokatthacariyā^eb^. Kammassakatañāṇavasena anavajjakammāyatanasippāyatanavijjāṭṭhānaparicayavasena khandhāyatanādiparicayavasena lakkhaṇattayatīraṇavasena ca ñāṇacāro ^b^buddhacariyā^eb^. Aṅganayanadhanarajjaputtadāraparijjāgavasena ^b^pañca mahāpariccāge pariccajantena^eb^. Satipi mahāpariccāgānaṃ dānapāramibhāve pariccāgavisesasabhāvadassanatthañceva sudukkarabhāvadassanatthañca pañcamahāpariccāgānaṃ visuṃ gahaṇaṃ, tatoyeva ca aṅgapariccāgato visuṃ nayanapariccāgaggahaṇaṃ. Pariccāgabhāvasāmaññepi ^a^V3.0205^ea^ dhanarajjapariccāgato puttadārapariccāgaggahaṇañca visuṃ kataṃ. Pabbajjāva saṅkhepo.</p>
              <p>[03]^b^Sattasu anupassanāsū^eb^ti aniccānupassanā, dukkhānupassanā, anattānupassanā, nibbidānupassanā, virāgānupassanā, nirodhānupassanā, paṭinissaggānupassanāti imāsu sattasu anupassanāsu.</p>
              <p>[03]^b^Anuviccakāra^eb^nti ^a^M3.0221^ea^ aveccakaraṇaṃ. Dvīhi kāraṇehi aniyyānikasāsane ṭhitā attano sāvakattaṃ upagate paggaṇhanti, tāni dassetuṃ ^b^‘‘kasmā’’^eb^tiādi vuttaṃ.</p>
              <p>[03]^b^Anupubbiṃ katha^eb^nti (dī. ni. ṭī. 2.75-76) anupubbaṃ kathetabbakathaṃ. Kā pana sāti? Dānādikathā. Tattha ^b^dānakathā^eb^ tāva pacurajanesupi pavattiyā sabbasattasādhāraṇattā sukarattā sīle patiṭṭhānassa upāyabhāvato ca ādito kathitā. Pariccāgasīlo hi puggalo pariggahavatthūsu nissaṅgabhāvato sukheneva sīlāni samādiyati, tattha ca suppatiṭṭhito hoti. Sīlena dāyakappaṭiggāhakavisuddhito parānuggahaṃ vatvā parapīḷānivattivacanato kiriyādhammaṃ vatvā akiriyādhammavacanato, bhogasampattihetuṃ vatvā bhavasampattihetuvacanato ca dānakathānantaraṃ ^b^sīlakathā^eb^ kathitā. ‘‘Tañca sīlaṃ vaṭṭanissitaṃ, ayaṃ bhavasampatti tassa phala’’nti dassanatthaṃ. ‘‘Imehi ca dānasīlamayehi paṇītapaṇītatarādibhedabhinnehi puññakiriyavatthūhi etā cātumahārājikādīsu paṇītapaṇītatarādibhedabhinnā aparimeyyā dibbabhogasampattiyo laddhabbā’’ti dassanatthaṃ tadanantaraṃ ^b^saggakathā^eb^. ‘‘Svāyaṃ saggo rāgādīhi upakkiliṭṭho, sabbathānupakkiliṭṭho ariyamaggo’’ti dassanatthaṃ saggānantaraṃ ^b^maggo,^eb^ maggañca kathentena tadadhigamūpāyasandassanatthaṃ saggapariyāpannāpi pageva itare sabbepi kāmā nāma bahvādīnavā aniccā addhuvā vipariṇāmadhammāti ^b^kāmānaṃ ādīnavo^eb^. ‘‘Hīnā gammā pothujjanikā anariyā anatthasaṃhitā’’ti tesaṃ ^b^okāro^eb^ lāmakabhāvo. Sabbepi bhavā kilesānaṃ vatthubhūtāti tattha ^b^saṃkileso^eb^. Sabbaso saṃkilesavippamuttaṃ nibbānanti ^b^nekkhamme ānisaṃso^eb^ ca kathetabboti ayamattho ^b^maggantī^eb^ti ettha ^b^iti^eb^-saddena ādi-atthena dīpitoti veditabbaṃ.</p>
              <p>[03]^b^Sukhānaṃ nidāna^eb^nti diṭṭhadhammikānaṃ samparāyikānaṃ nibbānupasaṃhitānañcāti sabbesampi sukhānaṃ kāraṇaṃ. Yañhi kiñci loke bhogasukhaṃ nāma, taṃ sabbaṃ dānādhīnanti pākaṭoyamattho. Yaṃ pana jhānavipassanāmaggaphalanibbānappaṭisaṃyuttaṃ sukhaṃ, tassapi dānaṃ upanissayapaccayo hotiyeva ^a^V3.0206^ea^. ^b^Sampattīnaṃ mūla^eb^nti yā imā loke padesarajjasirissariyasattaratanasamujjalacakkavattisampadāti evaṃpabhedā mānusikā sampattiyo, yā ca cātumahārājikādigatā dibbasampattiyo, yā vā panaññāpi sampattiyo ^a^M3.0222^ea^, tāsaṃ sabbāsaṃ idaṃ mūlakāraṇaṃ. ^b^Bhogāna^eb^nti bhuñjitabbaṭṭhena ‘‘bhogo’’ti laddhanāmānaṃ piyamanāpiyarūpādīnaṃ tannissayānaṃ vā upabhogasukhānaṃ patiṭṭhā niccalādhiṭṭhānatāya. ^b^Visamagatassā^eb^ti byasanappattassa. ^b^Tāṇa^eb^nti rakkhā, tato paripālanato. ^b^Leṇa^eb^nti byasanehi paripātiyamānassa olīyanappadeso. ^b^Gatī^eb^ti gantabbaṭṭhānaṃ. ^b^Parāyaṇa^eb^nti paṭisaraṇaṃ. ^b^Avassayo^eb^ti vinipatituṃ adento nissayo. ^b^Ārammaṇa^eb^nti olubbhārammaṇaṃ.</p>
              <p>[03]^b^Ratanamayasīhāsanasadisa^eb^nti sabbaratanamayasattaṅgamahāsīhāsanasadisaṃ. Evaṃ hissa mahagghaṃ hutvā sabbaso vinipatituṃ appadānaṭṭho dīpito hoti. ^b^Mahāpathavīsadisaṃ^eb^ gatagataṭṭhāne patiṭṭhānassa labhāpanato. Yathā dubbalassa purisassa ālambanarajju uttiṭṭhato tiṭṭhato ca upatthambho, evaṃ dānaṃ sattānaṃ sampattibhave upapattiyā ṭhitiyā ca paccayoti āha ^b^‘‘ālambanaṭṭhena ālambanarajjusadisa’’^eb^nti. ^b^Dukkhanittharaṇaṭṭhenā^eb^ti duggatidukkhaṭṭhānanittharaṇaṭṭhena. ^b^Samassāsanaṭṭhenā^eb^ti lobhamacchariyādipaṭisattupaddavato samassāsanaṭṭhena. ^b^Bhayaparittāṇaṭṭhenā^eb^ti dāliddiyabhayato paripālanaṭṭhena. ^b^Maccheramalādīhī^eb^ti maccheralobhadosamadaissāmicchādiṭṭhivicikicchādicittamalehi. ^b^Anupalittaṭṭhenā^eb^ti anupakkiliṭṭhatāya. ^b^Tesa^eb^nti maccheramalādīnaṃ. Tesaṃ eva ^b^durāsadaṭṭhena. Asantāsanaṭṭhenā^eb^ti santāsahetuabhāvena. Yo hi dāyako dānapati, so sampatipi na kutoci santasati, pageva āyatiṃ. ^b^Balavantaṭṭhenā^eb^ti mahābalavatāya. Dāyako hi dānapati sampati pakkhabalena balavā hoti, āyatiṃ pana kāyabalādīhipi. ^b^Abhimaṅgalasammataṭṭhenā^eb^ti ‘‘vaḍḍhikāraṇa’’nti abhisammatabhāvena. Vipattibhavato sampattibhavūpanayanaṃ ^b^khemantabhūmisampāpanaṃ^eb^.</p>
              <p>[03]Idāni mahābodhicariyabhāvenapi dānaguṇaṃ dassetuṃ ^b^‘‘dānaṃ nāmeta’’^eb^ntiādi vuttaṃ. Tattha ^b^attānaṃ niyyātentenā^eb^ti etena ‘‘dānaphalaṃ sammadeva passantā mahāpurisā attano jīvitampi pariccajanti, tasmā ko nāma viññujātiko bāhire vatthusmiṃ pageva saṅgaṃ kareyyā’’ti ovādaṃ deti. Idāni yā lokiyā lokuttarā ca ukkaṃsagatā sampattiyo, tā sabbā dānatoyeva pavattantīti dassento ^b^‘‘dānañhī’’^eb^tiādimāha. Tattha ^a^M3.0223^ea^ sakkamārabrahmasampattiyo attahitāya eva, cakkavattisampatti pana attahitāya parahitāya cāti dassetuṃ sā tāsaṃ parato cakkavattisampatti vuttā. Etā lokiyā, imā pana lokuttarāti dassetuṃ ^b^‘‘sāvakapāramiñāṇa’’^eb^ntiādi ^a^V3.0207^ea^ vuttaṃ. Tāsupi ukkaṭṭhukkaṭṭhatarukkaṭṭhatamataṃ dassetuṃ kamena ñāṇattayaṃ vuttaṃ. Tesaṃ pana dānassa paccayabhāvo heṭṭhā vuttoyeva. Eteneva tassa brahmasampattiyāpi paccayabhāvo dīpitoti veditabbo.</p>
              <p>[03]Dānañca nāma dakkhiṇeyyesu hitajjhāsayena pūjanajjhāsayena vā attano santakassa paresaṃ pariccajanaṃ, tasmā dāyako purisapuggalo pare hanti, paresaṃ vā santakaṃ haratīti aṭṭhānametanti āha ^b^‘‘dānaṃ dento sīlaṃ samādātuṃ sakkotī’’^eb^ti. ^b^Sīlālaṅkārasadiso alaṅkāro natthi^eb^ sobhāvisesāvahattā sīlassa. ^b^Sīlapupphasadisaṃ pupphaṃ natthī^eb^ti etthāpi eseva nayo. ^b^Sīlagandhasadiso gandho natthī^eb^ti ettha ‘‘candanaṃ tagaraṃ vāpī’’tiādikā (dha. pa. 55) gāthā – ‘‘gandho isīnaṃ ciradikkhitānaṃ, kāyā cuto gacchati mālutenā’’tiādikā (jā. 2.17.55) jātakagāthāyo ca āharitvā vattabbā. Sīlañhi sattānaṃ ābharaṇañceva alaṅkāro ca gandhavilepanañca parassa dassanīyabhāvāvahañca. Tenāha ^b^‘‘sīlālaṅkārena hī’’^eb^tiādi.</p>
              <p>[03]^b^Ayaṃ saggo labbhatī^eb^ti idaṃ majjhimehi āraddhaṃ sīlaṃ sandhāyāha. Tenevāha sakko devarājā –</p>
              <p>[21]‘‘Hīnena brahmacariyena, khattiye upapajjati;</p>
              <p>[22]Majjhimena ca devattaṃ, uttamena visujjhatī’’ti. (jā. 1.8.75);</p>
              <p>[03]^b^Iṭṭho^eb^ti sukho. ^b^Kantoti^eb^ kamanīyo. ^b^Manāpo^eb^ti manavaḍḍhanako. Taṃ pana tassa iṭṭhādibhāvaṃ dassetuṃ ^b^‘‘niccamettha kīḷā’’^eb^tiādi vuttaṃ.</p>
              <p>[03]^b^Doso^eb^ti aniccatādinā appassādādinā ca dūsitabhāvo, yato te viññūnaṃ cittaṃ nārādhenti. Atha vā ādīnaṃ vāti pavattatīti ^b^ādīnavo,^eb^ paramakapaṇatā. Tathā ca kāmā yathātathaṃ paccavekkhantānaṃ paccupatiṭṭhanti. ^b^Lāmakabhāvo^eb^ti aseṭṭhehi sevitabbo, seṭṭhehi na sevitabbo nihīnabhāvo. ^b^Saṃkilissana^eb^nti vibādhakatā upatāpakatā ca.</p>
              <p>[03]^b^Nekkhamme^eb^^a^M3.0224^ea^^b^ānisaṃsa^eb^nti ettha ‘‘yattakā kāmesu ādīnavā, tappaṭipakkhato tattakā nekkhamme ānisaṃsā. Apica nekkhammaṃ nāmetaṃ asambādhaṃ asaṃkiliṭṭhaṃ, nikkhantaṃ kāmehi, nikkhantaṃ ^a^V3.0208^ea^ kāmasaññāya, nikkhantaṃ kāmavitakkehi, nikkhantaṃ kāmapariḷāhehi, nikkhantaṃ byāpādasaññāyā’’tiādinā nayena nekkhamme ānisaṃse pakāsesi. Pabbajjāyaṃ jhānādīsu ca guṇe vibhāvesi vaṇṇesi. ^b^Kallacitta^eb^nti kammaniyacittaṃ heṭṭhā pavattitadesanāya assaddhiyādīnaṃ cittadosānaṃ vigatattā upari desanāya bhājanabhāvūpagamena kammakkhamacittaṃ. Aṭṭhakathāyaṃ pana yasmā assaddhiyādayo cittassa rogabhūtā, tadā te vigatā, tasmā āha ^b^‘‘arogacitta’’^eb^nti. Diṭṭhimānādikilesavigamena ^b^muducittaṃ^eb^. Kāmacchandādivigamena ^b^vinīvaraṇacittaṃ^eb^. Sammāpaṭipattiyaṃ uḷārapītipāmojjayogena ^b^udaggacittaṃ^eb^. Tattha saddhāsampattiyā ^b^pasannacittaṃ^eb^. Yadā bhagavā aññāsīti sambandho. Atha vā ^b^kallacitta^eb^nti kāmacchandavigamena arogacittaṃ. ^b^Muducitta^eb^nti byāpādavigamena mettāvasena akaṭhinacittaṃ. ^b^Vinīvaraṇacitta^eb^nti uddhaccakukkuccavigamena avikkhepato tena apihitacittaṃ. ^b^Udaggacitta^eb^nti thinamiddhavigamena sampaggahitavasena alīnacittaṃ. ^b^Pasannacitta^eb^nti vicikicchāvigamena sammāpaṭipattiyaṃ adhimuttacittanti evamettha sesapadānaṃ attho veditabbo.</p>
              <p>[03]^b^Seyyathāpī^eb^tiādinā upamāvasena sīhassa kilesappahānaṃ ariyamagguppādanañca dasseti. ^b^Apagatakāḷaka^eb^nti vigatakāḷakaṃ. ^b^Sammadevā^eb^ti suṭṭhudeva. ^b^Rajana^eb^nti nīlapītalohitādiraṅgajātaṃ. ^b^Paṭiggaṇheyyā^eb^ti gaṇheyya, pabhassaraṃ bhaveyya. ^b^Tasmiṃyeva āsane^eb^ti tassaṃyeva nisajjāyaṃ. Etenassa lahuvipassakatā tikkhapaññatā sukhappaṭipadakhippābhiññatā ca dassitā hoti. ^b^Viraja^eb^nti apāyagamanīyarāgarajādīnaṃ vigamena virajaṃ. Anavasesadiṭṭhivicikicchāmalāpagamena ^b^vītamalaṃ^eb^. Paṭhamamaggavajjhakilesarajābhāvena vā ^b^virajaṃ^eb^. Pañcavidhadussīlyamalavigamena ^b^vītamalaṃ. Tassa uppattiākāradassanattha^eb^nti kasmā vuttaṃ? Nanu maggañāṇaṃ asaṅkhatadhammārammaṇanti codanaṃ sandhāyāha ^b^‘‘tañhī’’^eb^tiādi. Tattha ^b^paṭivijjhanta^eb^nti asammohappaṭivedhavasena paṭivijjhantaṃ. Tenāha ^b^‘‘kiccavasenā’’^eb^ti. Tatridaṃ upamāsaṃsandanaṃ – vatthaṃ viya cittaṃ, vatthassa āgantukamalehi kiliṭṭhabhāvo viya cittassa rāgādimalehi saṃkiliṭṭhabhāvo, dhovanasilātalaṃ viya anupubbīkathā, udakaṃ viya saddhā, udakena ^a^M3.0225^ea^ temetvā ūsagomayachārikakhārehi kāḷake sammadditvā vatthassa dhovanappayogo viya saddhāsinehena temetvā temetvā satisamādhipaññāhi dose sithile katvā sutādividhinā cittassa sodhane vīriyārambho. Tena payogena vatthe kāḷakāpagamo viya vīriyārambhena kilesavikkhambhanaṃ, raṅgajātaṃ viya ariyamaggo, tena suddhavatthassa pabhassarabhāvo viya vikkhambhitakilesassa cittassa maggena pariyodapananti.</p>
              <p>[03]‘‘Diṭṭhadhammo’’ti vatvā dassanaṃ nāma ñāṇadassanato aññampi atthīti tannivattanatthaṃ ^b^‘‘pattadhammo’’^eb^ti ^a^V3.0209^ea^ vuttaṃ. Patti nāma ñāṇasampattito aññāpi vijjatīti tato visesanatthaṃ ^b^‘‘viditadhammo’’^eb^ti vuttaṃ. Sā panesā viditadhammatā dhammesu ekadesenapi hotīti nippadesato viditabhāvaṃ dassetuṃ. ^b^‘‘Pariyogāḷhadhammo’’^eb^ti vuttaṃ. Tenassa saccābhisambodhaṃyeva dīpeti. Maggañāṇañhi ekābhisamayavasena pariññādikiccaṃ sādhentaṃ nippadesena catusaccadhammaṃ samantato ogāḷhaṃ nāma hoti. Tenāha ^b^‘‘diṭṭho ariyasaccadhammo etenāti diṭṭhadhammo’’^eb^ti. ^b^Tiṇṇā vicikicchā^eb^ti sappaṭibhayakantārasadisā soḷasavatthukā aṭṭhavatthukā ca tiṇṇā nittiṇṇā vicikicchā. ^b^Vigatā kathaṃkathā^eb^ti pavattiādīsu ‘‘evaṃ nu kho, na nu kho’’ti evaṃ pavattikā vigatā samucchinnā kathaṃkathā. Sārajjakarānaṃ pāpadhammānaṃ pahīnattā tappaṭipakkhesu sīlādiguṇesu patiṭṭhitattā ^b^vesārajjaṃ^eb^ visāradabhāvaṃ veyyattiyaṃ ^b^patto^eb^. Attanā eva paccakkhato diṭṭhattā na paraṃ pacceti, na cassa paro paccetabbo atthīti ^b^aparappaccayo^eb^.</p>
              <p>[03]^b^Uddisitvā kata^eb^nti attānaṃ uddisitvā māraṇavasena kataṃ nibbattitaṃ maṃsaṃ. ^b^Paṭiccakamma^eb^nti ettha kamma-saddo kammasādhano atītakāliko cāti āha ^b^‘‘attānaṃ paṭiccakata’’^eb^nti. ^b^Nimittakammassetaṃ adhivacanaṃ^eb^ ‘‘paṭicca kammaṃ phusatī’’tiādīsu (jā. 1.4.75) viya. ^b^Nimittakammassā^eb^ti nimittabhāvena laddhabbakammassa. Karaṇavasena paṭiccakammaṃ ettha atthīti maṃsaṃ ^b^paṭiccakammaṃ^eb^ yathā buddhi buddhaṃ. Taṃ etassa atthīti buddho. Sesamettha uttānameva.</p>
              <p>[06]Sīhasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>3-4. Assājānīyasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^13-14^eb^^b^.^eb^ Tatiye ^a^M3.0226^ea^^b^sāṭheyyānī^eb^ti saṭhattāni. Sesapadesupi eseva nayo. Tāni panassa sāṭheyyādīni kāyacittujukatāpaṭipakkhabhūtā lobhasahagatacittuppādassa pavattiākāravisesā. Tattha yassa kismiñcideva ṭhāne ṭhātukāmassa sato yaṃ ṭhānaṃ manussānaṃ sappaṭibhayaṃ, purato gantvā tatheva sappaṭibhayaṭṭhāneva ṭhassāmīti na hoti, vañcanādhippāyabhāvato ṭhātukāmaṭṭhāneyeva nikhātatthambho viya cattāro pāde niccāletvā tiṭṭhati, ayaṃ ^b^saṭho^eb^ nāma, imassa sāṭheyyassa pākaṭakaraṇaṃ. Tathā yassa kismiñcideva ṭhāne nivattitvā khandhagataṃ pātetukāmassa sato yaṃ ṭhānaṃ manussānaṃ sappaṭibhayaṃ, purato gantvā tatheva pātessāmīti na hoti, pātetukāmaṭṭhāneyeva nivattitvā pāteti, ayaṃ ^b^kūṭo^eb^ nāma. Yassa kālena vāmato, kālena dakkhiṇato, kālena ujumaggeneva ca gantukāmassa sato yaṃ ṭhānaṃ manussānaṃ sappaṭibhayaṃ, purato gantvā tatheva evaṃ karissāmīti ^a^V3.0210^ea^ na hoti, yadicchakaṃ gantukāmaṭṭhāneyeva kālena vāmato, kālena dakkhiṇato, kālena ujumaggaṃ gacchati, tathā leṇḍaṃ vā passāvaṃ vā vissajjetukāmassa idaṃ ṭhānaṃ susammaṭṭhaṃ ākiṇṇamanussaṃ ramaṇīyaṃ. Imasmiṃ ṭhāne evarūpaṃ kātuṃ na yuttaṃ, purato gantvā paṭicchannaṭṭhāne karissāmīti na hoti, tattheva karoti, ayaṃ ^b^jimho^eb^ nāma. Yassa pana kismiñci ṭhāne maggā ukkamma nivattitvā paṭimaggaṃ ārohitukāmassa sato yaṃ ṭhānaṃ manussānaṃ sappaṭibhayaṃ, purato gantvā tattheva evaṃ karissāmīti na hoti, paṭimaggaṃ ārohitukāmaṭṭhāneyeva maggā ukkamma nivattitvā paṭimaggaṃ ārohati, ayaṃ ^b^vaṅko^eb^ nāma. Iti imaṃ catubbidhampi kiriyaṃ sandhāyetaṃ vuttaṃ ^b^‘‘yāni kho panassa tāni sāṭheyyāni…pe… āvikattā hotī’’^eb^ti. Catutthe natthi vattabbaṃ.</p>
              <p>[06]Assājānīyasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5-8. Malasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^15-18^eb^^b^.^eb^ Pañcame (dha. pa. aṭṭha. 2.241) yā kāci pariyatti vā sippaṃ vā yasmā asajjhāyantassa ananuyuñjantassa vinassati, nirantaraṃ vā na upaṭṭhāti, tasmā ^b^‘‘asajjhāyamalā mantā’’^eb^ti ^a^M3.0227^ea^ vuttaṃ. Yasmā pana gharāvāsaṃ vasantassa uṭṭhāyuṭṭhāya jiṇṇappaṭisaṅkharaṇādīni akarontassa gharaṃ nāma vinassati, tasmā ^b^‘‘anuṭṭhānamalā gharā’’^eb^ti vuttaṃ. Yasmā gihissa vā pabbajitassa vā kosajjavasena sarīrappajagganaṃ vā parikkhārappaṭijagganaṃ vā akarontassa kāyo dubbaṇṇo hoti, tasmā ^b^‘‘malaṃ vaṇṇassa kosajja’’^eb^nti vuttaṃ. Yasmā pana gāvo rakkhantassa pamādavasena niddāyantassa vā kīḷantassa vā tā gāvo atitthapakkhandanādīhi vā vāḷamigacorādiupaddavena vā paresaṃ sālikkhettādīni otaritvā khādanavasena vā vināsamāpajjanti, sayampi daṇḍaṃ vā paribhāsaṃ vā pāpuṇāti, pabbajitaṃ vā pana chadvārādīni arakkhantaṃ pamādavasena kilesā otaritvā sāsanā cāventi, tasmā ^b^‘‘pamādo rakkhato mala’’^eb^nti vuttaṃ. So hissa vināsāvahena malaṭṭhāniyattā ^b^malaṃ^eb^.</p>
              <p>[03]^b^Duccarita^eb^nti aticāro. Aticāriniñhi itthiṃ sāmikopi gehā nīharati, mātāpitūnaṃ santikaṃ gatampi ‘‘tvaṃ kulassa aṅgārabhūtā, akkhīhipi na daṭṭhabbā’’ti taṃ mātāpitaropi nīharanti, sā anāthā vicarantī mahādukkhaṃ pāpuṇāti. Tenassā duccaritaṃ ^b^‘‘mala’’^eb^nti vuttaṃ. ^b^Dadato^eb^ti dāyakassa. Yassa hi khettakasanakāle ‘‘imasmiṃ khette sampanne salākabhattādīni dassāmī’’ti ^a^V3.0211^ea^ cintetvāpi nipphanne sasse maccheraṃ uppajjitvā cāgacittaṃ nivāreti, so maccheravasena cāgacitte aviruhante manussasampatti, dibbasampatti, nibbānasampattīti tisso sampattiyo na labhati. Tena vuttaṃ ^b^‘‘maccheraṃ dadato mala’’^eb^nti. Aññesupi evarūpesu eseva nayo. ^b^Pāpakā dhammā^eb^ti akusalā dhammā. Te pana idhaloke paraloke ca malameva. ^b^Tato^eb^ti heṭṭhā vuttamalato. ^b^Malatara^eb^nti atirekamalaṃ. Chaṭṭhādīni uttānatthāneva.</p>
              <p>[06]Malasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9. Pahārādasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^19^eb^^b^.^eb^ Navame (udā. aṭṭha. 45; sārattha. ṭī. cūḷavagga 3.384) ^b^asurā^eb^ti devā viya na suranti na kīḷanti na virocantīti asurā. Surā nāma devā, tesaṃ paṭipakkhāti vā ^b^asurā,^eb^ vepacittipahārādādayo ^a^M3.0228^ea^. Tesaṃ bhavanaṃ sinerussa heṭṭhābhāge. Te tattha pavisantā nikkhamantā sinerupāde maṇḍapādīni nimminitvā kīḷantā abhiramanti. Sā tattha tesaṃ abhirati. Ime guṇe disvāti āha ^b^‘‘ye disvā disvā asurā mahāsamudde abhiramantī’’^eb^ti.</p>
              <p>[03]Yasmā lokiyā jambudīpo, himavā tattha patiṭṭhitasamuddadahapabbatā tappabhavā nadiyoti etesu yaṃ yaṃ na manussagocaraṃ, tattha sayaṃ sammūḷhā aññepi sammohayanti, tasmā tattha sammohavidhamanatthaṃ ^b^‘‘ayaṃ tāva jambudīpo’’^eb^tiādi āraddhaṃ. Dasasahassayojanaparimāṇo āyāmato vitthārato cāti adhippāyo. Tenāha ^b^‘‘tatthā’’^eb^tiādi. ^b^Udakena ajjhotthaṭo^eb^ tadupabhogisattānaṃ puññakkhayena. Sundaradassanaṃ kūṭanti ^b^sudassanakūṭaṃ,^eb^ yaṃ loke ^b^‘‘hemakūṭa’’^eb^nti vuccati. ^b^Mūlagandho^eb^ kālānusāriyādi. ^b^Sāragandho^eb^ candanādi. ^b^Pheggugandho^eb^ salalādi. ^b^Tacagandho^eb^ lavaṅgādi. ^b^Papaṭikāgandho^eb^ kapitthādi. ^b^Rasagandho^eb^ sajjulasādi. ^b^Pattagandho^eb^ tamālahiriverādi. ^b^Pupphagandho^eb^ nāgakusumādi. ^b^Phalagandho^eb^ jātiphalādi. ^b^Gandhagandho^eb^ sabbesaṃ gandhānaṃ gandho. ‘‘Sabbāni puthulato paññāsa yojanāni, āyāmato pana ubbedhato viya dviyojanasatānevā’’ti vadanti.</p>
              <p>[03]^b^Manoharasilātalānī^eb^ti ratanamayattā manuññasopānasilātalāni. ^b^Supaṭiyattānī^eb^ti tadupabhogisattānaṃ sādhāraṇakammunāva suṭṭhu paṭiyattāni susaṇṭhitāni honti. Macchakacchapādīni udakaṃ malaṃ karonti, tadabhāvato ^b^phalikasadisanimmalodakāni^eb^. Tiriyato dīghaṃ uggatakūṭanti ^b^‘‘tiracchānapabbata’’^eb^nti ^a^V3.0212^ea^ āha. ^b^Purimāni nāmagottānī^eb^ti ettha nadī ninnagātiādikaṃ gottaṃ, gaṅgā yamunātiādikaṃ nāmaṃ.</p>
              <p>[03]^b^Savamānā^eb^ti sandamānā. ^b^Pūratta^eb^nti puṇṇabhāvo. ^b^Masāragallaṃ^eb^ ‘‘cittaphalika’’ntipi vadanti. ^b^Mahataṃ bhūtāna^eb^nti mahantānaṃ sattānaṃ. ^b^Timī timiṅgalā timitimiṅgalā^eb^ti tisso macchajātiyo. Timiṃ gilanasamatthā timiṅgalā. Timiñca timiṅgalañca gilanasamatthā timitimiṅgalāti vadanti.</p>
              <p>[03]^b^Mama^eb^^a^M3.0229^ea^^b^sāvakā^eb^ti sotāpannādike ariyapuggale sandhāya vadati. ^b^Na saṃvasatī^eb^ti uposathakammādivasena saṃvāsaṃ na karoti. ^b^Ukkhipatī^eb^ti apaneti. ^b^Vimuttiraso^eb^ti kilesehi vimuccanaraso. Sabbā hi sāsanasampatti yāvadeva anupādāya āsavehi cittassa vimuttiatthā.</p>
              <p>[03]^b^Ratanānī^eb^ti ratijananaṭṭhena ratanāni. Satipaṭṭhānādayo hi bhāviyamānā pubbabhāgepi anappakaṃ pītipāmojjaṃ nibbattenti, pageva aparabhāge. Vuttañhetaṃ –</p>
              <p>[21]‘‘Yato yato sammasati, khandhānaṃ udayabbayaṃ;</p>
              <p>[22]Labhatī pītipāmojjaṃ, amataṃ taṃ vijānata’’nti. (dha. pa. 374) –</p>
              <p>[07]Lokiyaratananibbattaṃ pana pītipāmojjaṃ na tassa kalabhāgampi agghati. Apica –</p>
              <p>[21]‘‘Cittīkataṃ mahagghañca, atulaṃ dullabhadassanaṃ;</p>
              <p>[22]Anomasattaparibhogaṃ, ratananti pavuccati’’. (dī. ni. aṭṭha. 2.33; saṃ. ni. aṭṭha. 3.5.223; khu. pā. aṭṭha. 6.3; su. ni. aṭṭha. 1.226; mahāni. aṭṭha. 50);</p>
              <p>[03]Yadi ca cittīkatādibhāvena ratanaṃ nāma hoti, satipaṭṭhānādīnaṃyeva bhūtato ratanabhāvo. Bodhipakkhiyadhammānañhi so ānubhāvo, yaṃ sāvakā sāvakapāramiñāṇaṃ, paccekabuddhā paccekabodhiñāṇaṃ, sammāsambuddhā sammāsambodhiṃ adhigacchanti āsannakāraṇattā. Āsannakāraṇañhi dānādiupanissayoti evaṃ ratijananaṭṭhena cittīkatādiatthena ca ratanabhāvo bodhipakkhiyadhammānaṃ ^a^V3.0213^ea^ sātisayo. Tena vuttaṃ ^b^‘‘tatrimāni ratanāni, seyyathidaṃ. Cattāro satipaṭṭhānā’’^eb^tiādi.</p>
              <p>[03]Tattha ārammaṇe okkantitvā upaṭṭhānaṭṭhena upaṭṭhānaṃ, satiyeva upaṭṭhānanti ^b^satipaṭṭhānaṃ^eb^. Ārammaṇassa pana kāyādivasena catubbidhattā vuttaṃ ^b^‘‘cattāro satipaṭṭhānā’’^eb^ti. Tathā hi kāyavedanācittadhammesu subhasukhaniccāttasaññānaṃ pahānato asubhadukkhāniccānattabhāvaggahaṇato ca nesaṃ kāyānupassanādibhāvo vibhatto.</p>
              <p>[03]Sammā padahanti etena, sayaṃ vā sammā padahati, pasatthaṃ sundaraṃ vā padahantīti ^b^sammappadhānaṃ,^eb^ puggalassa vā sammadeva padhānabhāvakaraṇato ^b^sammappadhānaṃ^eb^^a^M3.0230^ea^ vīriyassetaṃ adhivacanaṃ. Tampi anuppannuppannānaṃ akusalānaṃ anuppādanappahānavasena anuppannuppannānaṃ kusalānaṃ dhammānaṃ uppādanaṭṭhāpanavasena ca catukiccasādhakattā vuttaṃ ^b^‘‘cattāro sammappadhānā’’^eb^ti.</p>
              <p>[03]Ijjhatīti iddhi, samijjhati nipphajjatīti attho. Ijjhanti vā tāya sattā iddhā vuddhā ukkaṃsagatā hontīti iddhi. Iti paṭhamena atthena iddhi eva pādoti ^b^iddhipādo,^eb^ iddhikoṭṭhāsoti attho. Dutiyena atthena iddhiyā pādo patiṭṭhā adhigamupāyoti ^b^iddhipādo^eb^. Tena hi uparūparivisesasaṅkhātaṃ iddhiṃ pajjanti pāpuṇanti. Svāyaṃ iddhipādo yasmā chandādike cattāro adhipatidhamme dhure jeṭṭhake katvā nibbattīyati, tasmā vuttaṃ ^b^‘‘cattāro iddhipādā’’^eb^ti.</p>
              <p>[03]^b^Pañcindriyānī^eb^ti saddhādīni pañca indriyāni. Tattha assaddhiyaṃ abhibhavitvā adhimokkhalakkhaṇe indaṭṭhaṃ kāretīti ^b^saddhindriyaṃ^eb^. Kosajjaṃ abhibhavitvā paggahalakkhaṇe, pamādaṃ abhibhavitvā upaṭṭhānalakkhaṇe, vikkhepaṃ abhibhavitvā avikkhepalakkhaṇe, aññāṇaṃ abhibhavitvā dassanalakkhaṇe indaṭṭhaṃ kāretīti ^b^paññindriyaṃ^eb^.</p>
              <p>[03]Tāniyeva assaddhiyādīhi anabhibhavanīyato akampiyaṭṭhena sampayuttadhammesu thirabhāvena ca ^b^balāni^eb^ veditabbāni.</p>
              <p>[03]^b^Satta bojjhaṅgā^eb^ti bodhiyā, bodhissa vā aṅgāti ^b^bojjhaṅgā^eb^. Yā hi esā dhammasāmaggī yāya lokuttaramaggakkhaṇe uppajjamānāya līnuddhaccapatiṭṭhānāyūhanakāmasukhattakilamathānuyogaucchedasassatābhinivesādīnaṃ anekesaṃ upaddavānaṃ paṭipakkhabhūtāya satidhammavicayavīriyapītipassaddhisamādhiupekkhāsaṅkhātāya ^a^V3.0214^ea^ dhammasāmaggiyā ariyasāvako bujjhati, kilesaniddāya vuṭṭhahati, cattāri ariyasaccāni paṭivijjhati, nibbānameva vā sacchikarotīti ^b^‘‘bodhī’’^eb^ti vuccati. Tassā dhammasāmaggisaṅkhātāya bodhiyā aṅgātipi ^b^bojjhaṅgā^eb^ jhānaṅgamaggaṅgādayo viya. Yopesa vuttappakārāya dhammasāmaggiyā bujjhatīti katvā ariyasāvako ^b^‘‘bodhī’’^eb^ti vuccati. Tassa bodhissa aṅgātipi ^b^bojjhaṅgā^eb^ senaṅgarathaṅgādayo viya. Tenāhu porāṇā ‘‘bujjhanakassa puggalassa aṅgāti bojjhaṅgā’’ti (vibha. aṭṭha. 466; saṃ. ni. aṭṭha. 3.5.182; paṭi. ma. aṭṭha. 2.2.17). ‘‘Bodhāya saṃvattantīti bojjhaṅgā’’tiādinā (paṭi. ma. 2.17) nayenapi bojjhaṅgattho veditabbo.</p>
              <p>[03]^b^Ariyo^eb^^a^M3.0231^ea^^b^aṭṭhaṅgiko maggo^eb^ti taṃtaṃmaggavajjhehi kilesehi ārakattā, ariyabhāvakarattā, ariyaphalappaṭilābhakarattā ca ariyo. Sammādiṭṭhiādīni aṭṭhaṅgāni assa atthi, aṭṭha aṅgāniyeva vā aṭṭhaṅgiko. Mārento kilese gacchati nibbānatthikehi vā maggīyati, sayaṃ vā nibbānaṃ maggatīti maggoti evametesaṃ satipaṭṭhānādīnaṃ atthavibhāgo veditabbo.</p>
              <p>[03]^b^Sotāpanno^eb^ti maggasaṅkhātaṃ sotaṃ āpajjitvā pāpuṇitvā ṭhito, sotāpattiphalaṭṭhoti attho. ^b^Sotāpattiphalasacchikiriyāya paṭipanno^eb^ti sotāpattiphalassa attapaccakkhakaraṇāya paṭipajjamāno paṭhamamaggaṭṭho, yo aṭṭhamakotipi vuccati. ^b^Sakadāgāmī^eb^ti sakideva imaṃ lokaṃ paṭisandhiggahaṇavasena āgamanasīlo dutiyaphalaṭṭho. ^b^Anāgāmī^eb^ti paṭisandhiggahaṇavasena kāmalokaṃ anāgamanasīlo tatiyaphalaṭṭho. Yo pana saddhānusārī dhammānusārī ekabījītievamādiko ariyapuggalavibhāgo, so etesaṃyeva pabhedoti. Sesaṃ vuttanayasadisameva.</p>
              <p>[06]Pahārādasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Uposathasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^20^eb^^b^.^eb^ Dasame ^b^tadahuposathe^eb^ti (udā. aṭṭha. 45; sārattha. ṭī. cūḷavagga 3.383) tasmiṃ uposathadivasabhūte ahani. ^b^Uposathakaraṇatthāyā^eb^ti ovādapātimokkhaṃ uddisituṃ. ^b^Uddhastaṃ aruṇa^eb^nti aruṇuggamanaṃ. ^b^Uddisatu, bhante, bhagavā bhikkhūnaṃ pātimokkha^eb^nti thero bhagavantaṃ pātimokkhuddesaṃ yāci. Tasmiṃ kāle ‘‘na, bhikkhave, anuposathe uposatho kātabbo’’ti (mahāva. 136) sikkhāpadassa apaññattattā. Kasmā pana bhagavā tiyāmarattiṃ vītināmesi ^a^V3.0215^ea^? Tato paṭṭhāya ovādapātimokkhaṃ anuddisitukāmo tassa vatthuṃ pākaṭaṃ kātuṃ. ^b^Addasā^eb^ti kathaṃ addasa? Attano cetopariyañāṇena tassaṃ parisati bhikkhūnaṃ cittāni parijānanto tassa dussīlassa cittaṃ passi. Yasmā pana citte diṭṭhe taṃsamaṅgīpuggalo diṭṭho nāma hoti, tasmā ^b^‘‘addasā kho āyasmā mahāmoggallāno^eb^^a^M3.0232^ea^^b^taṃ puggalaṃ dussīla’’^eb^ntiādi vuttaṃ. Yatheva hi anāgate sattasu divasesu pavattaṃ paresaṃ cittaṃ cetopariyañāṇalābhī jānāti, evaṃ atītepīti. ^b^Majjhe bhikkhusaṅghassa nisinna^eb^nti saṅghapariyāpanno viya bhikkhusaṅghassa anto nisinnaṃ. ^b^Diṭṭhosī^eb^ti ayaṃ na pakatattoti bhagavatā diṭṭho asi. Yasmā ca evaṃ diṭṭho, tasmā natthi te tava bhikkhūhi saddhiṃ ekakammādisaṃvāso. Yasmā pana so saṃvāso tava natthi, tasmā uṭṭhehi, āvusoti evamettha padayojanā veditabbā.</p>
              <p>[03]^b^Tatiyampi kho so puggalo tuṇhī ahosī^eb^ti anekavāraṃ vatvāpi ‘‘thero sayameva nibbinno oramissatī’’ti vā, ‘‘idāni imesaṃ paṭipattiṃ jānissāmī’’ti vā adhippāyena tuṇhī ahosi. ^b^Bāhāyaṃ gahetvā^eb^ti ‘‘bhagavatā mayā ca yāthāvato diṭṭho, yāvatatiyaṃ ‘uṭṭhehi, āvuso’ti ca vutto na vuṭṭhāti, idānissa nikkaḍḍhanakālo, mā saṅghassa uposathantarāyo ahosī’’ti taṃ bāhāyaṃ aggahesi, tathā gahetvā. ^b^Bahi dvārakoṭṭhakā nikkhāmetvā^eb^ti dvārakoṭṭhakā dvārasālāto nikkhāmetvā. ^b^Bahī^eb^ti pana nikkhāmitaṭṭhānadassanaṃ. Atha vā ^b^bahidvārakoṭṭhakā^eb^ti bahidvārakoṭṭhakatopi nikkhāmetvā, na antodvārakoṭṭhakato eva. Ubhayatthāpi vihārato bahikatvāti attho. ^b^Sūcighaṭikaṃ datvā^eb^ti aggaḷasūciñca uparighaṭikañca ādahitvā, suṭṭhutaraṃ kavāṭaṃ thaketvāti attho. ^b^Yāva bāhāgahaṇāpi nāmā^eb^ti iminā ‘‘aparisuddhā, ānanda, parisā’’ti vacanaṃ sutvā eva hi tena pakkamitabbaṃ siyā, evaṃ apakkamitvā yāva bāhāgahaṇāpi nāma so moghapuriso āgamessati, acchariyamidanti dasseti. Idañca garahanacchariyamevāti veditabbaṃ.</p>
              <p>[03]Atha bhagavā cintesi – ‘‘idāni bhikkhusaṅghe abbudo jāto, aparisuddhā puggalā uposathaṃ āgacchanti, na ca tathāgatā aparisuddhāya parisāya uposathaṃ karonti, pātimokkhaṃ uddisanti. Anuddisante ca bhikkhusaṅghassa uposatho pacchijjati. Yaṃnūnāhaṃ ito paṭṭhāya bhikkhūnaṃyeva pātimokkhuddesaṃ anujāneyya’’nti. Evaṃ pana cintetvā bhikkhūnaṃyeva pātimokkhuddesaṃ anujāni. Tena vuttaṃ ^b^‘‘atha kho bhagavā…pe… pātimokkhaṃ uddiseyyāthā’’^eb^ti. Tattha ^b^na dānāha^eb^nti idāni ahaṃ uposathaṃ na ^a^M3.0233^ea^ karissāmi, pātimokkhaṃ na uddisissāmīti paccekaṃ ^b^na^eb^-kārena sambandho. Duvidhañhi pātimokkhaṃ – āṇāpātimokkhaṃ, ovādapātimokkhanti ^a^V3.0216^ea^. Tesu ‘‘suṇātu me, bhante’’tiādikaṃ (mahāva. 134) āṇāpātimokkhaṃ. Taṃ sāvakāva uddisanti, na buddhā, yaṃ anvaddhamāsaṃ uddisīyati. ‘‘Khantī paramaṃ…pe… sabbapāpassa akaraṇaṃ…pe… anupavādo anupaghāto…pe… etaṃ buddhāna sāsana’’nti (dī. ni. 2.90; dha. pa. 183-185; udā. 36; netti. 30) imā pana tisso gāthā ovādapātimokkhaṃ nāma. Taṃ buddhāva uddisanti, na sāvakā, channampi vassānaṃ accayena uddisanti. Dīghāyukabuddhānañhi dharamānakāle ayameva pātimokkhuddeso, appāyukabuddhānaṃ pana paṭhamabodhiyaṃyeva. Tato paraṃ itaro. Tañca kho bhikkhūyeva uddisanti, na buddhā, tasmā amhākampi bhagavā vīsativassamattaṃ imaṃ ovādapātimokkhaṃ uddisitvā imaṃ antarāyaṃ disvā tato paraṃ na uddisi. ^b^Aṭṭhāna^eb^nti akāraṇaṃ. ^b^Anavakāso^eb^ti tasseva vevacanaṃ. Kāraṇañhi yathā tiṭṭhati ettha phalaṃ tadāyattavuttitāyāti ‘‘ṭhāna’’nti vuccati, evaṃ ‘‘avakāso’’tipi vuccati. ^b^Ya^eb^nti kiriyāparāmasanaṃ.</p>
              <p>[03]^b^Aṭṭhime, bhikkhave, mahāsamudde^eb^ti ko anusandhi? Yvāyaṃ aparisuddhāya parisāya pātimokkhassa anuddeso vutto, so imasmiṃ dhammavinaye acchariyo abbhuto dhammoti taṃ aparehipi sattahi acchariyabbhutadhammehi saddhiṃ vibhajitvā dassetukāmo paṭhamaṃ tāva tesaṃ upamābhāvena mahāsamudde aṭṭha acchariyabbhutadhamme dassento satthā ‘‘aṭṭhime, bhikkhave, mahāsamudde’’tiādimāha.</p>
              <p>[06]Uposathasuttavaṇṇanā niṭṭhitā.</p>
              <p>[06]Mahāvaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>3. Gahapativaggo</h1n>
        <h2>
          <h2n>1-7. Paṭhamauggasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^21-27^eb^^b^.^eb^ Tatiyassa paṭhamadutiyesu natthi vattabbaṃ. Tatiye ‘‘hatthago’’ti vattabbe ^b^‘‘hatthako’’^eb^ti vuttaṃ. So hi rājapurisānaṃ hatthato ^a^M3.0234^ea^ yakkhassa hatthaṃ, yakkhassa hatthato bhagavato hatthaṃ ^a^V3.0217^ea^, bhagavato hatthato puna rājapurisānaṃ hatthaṃ gatattā nāmato ^b^hatthako āḷavako^eb^ti jāto. Tenāha ^b^‘‘āḷavakayakkhassa hatthato hatthehi sampaṭicchitattā hatthakoti laddhanāmo rājakumāro’’^eb^ti. Catutthādīni uttānatthāneva.</p>
              <p>[06]Paṭhamauggasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>8. Dutiyabalasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^28^eb^^b^.^eb^ Aṭṭhame khīṇāsavassa sabbesaṃ saṅkhārānaṃ aniccatā asammohavasena kiccato maggapaññāya suppaṭividdhā, vipassanāya ārammaṇakaraṇavasenapīti dassento āha ^b^‘‘sahavipassanāya maggapaññāyā’’^eb^ti. ^b^Ime kāmā^eb^ti dvepi kāme vadati. Kilesavasena uppajjamāno hi pariḷāho vatthukāmasannissayo vatthukāmavisayo vāti dvepi sapariḷāhaṭṭhena aṅgārakāsu viyāti ^b^‘‘aṅgārakāsūpamā’’^eb^ti vuttā. Anto vuccati lāmakaṭṭhena taṇhā, byantaṃ vigatantaṃ bhūtanti ^b^byantibhūta^eb^nti āha ^b^‘‘vigatantabhūta’’^eb^nti, nittaṇhanti attho.</p>
              <p>[06]Dutiyabalasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9. Akkhaṇasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^29^eb^^b^.^eb^ Navame yasmā mahiddhikapetā devāsurānaṃ āvāhaṃ gacchanti, vivāhaṃ na gacchanti, tasmā pettivisayeneva asurakāyo gahitoti veditabbo. Petāsurā pana petā evāti tesaṃ petehi saṅgaho avuttasiddhova.</p>
              <p>[06]Akkhaṇasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Anuruddhamahāvitakkasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^30^eb^^b^.^eb^ Dasame ^a^M3.0235^ea^^b^appicchassā^eb^ti na icchassa. Abhāvattho hettha ^b^appa^eb^saddo ‘‘appaḍaṃsamakasavātātapā’’tiādīsu (a. ni. 10.11) viya. Paccayesu appiccho ^b^paccayappiccho,^eb^ cīvarādipaccayesu icchārahito. ^b^Adhigamappiccho^eb^ti jhānādiadhigamavibhāvane icchārahito ^a^V3.0218^ea^. ^b^Pariyattiappiccho^eb^ti pariyattiyaṃ bāhusaccavibhāvane icchārahito. ^b^Dhutaṅgappiccho^eb^ti dhutaṅgesu appiccho dhutaṅgabhāvavibhāvane icchārahito. ^b^Santaguṇaniguhanenā^eb^ti attani saṃvijjamānānaṃ jhānādiguṇānañceva bāhusaccaguṇassa dhutaṅgaguṇassa ca niguhanena chādanena. ^b^Sampajjatī^eb^ti nipphajjati sijjhati. ^b^No mahicchassā^eb^ti mahatiyā icchāya samannāgatassa no sampajjati anudhammassapi anipphajjanato. ^b^Pavivittassā^eb^ti pakārehi vivittassa. Tenāha ^b^‘‘kāyacittaupadhivivekehi vivittassā’’^eb^ti. ^b^Ārambhavatthuvasenā^eb^ti bhāvanābhiyogavasena ekībhāvova kāyavivekoti adhippeto, na gaṇasaṅgaṇikābhāvamattanti dasseti. ^b^Kamma^eb^nti yogakammaṃ.</p>
              <p>[03]Sattehi kilesehi ca saṅgaṇanaṃ samodhānaṃ saṅgaṇikā, sā āramitabbaṭṭhena ārāmo etassāti ^b^saṅgaṇikārāmo,^eb^ tassa. Tenāha ^b^‘‘gaṇasaṅgaṇikāya cevā’’^eb^tiādi. ^b^Āraddhavīriyassā^eb^ti paggahitavīriyassa. Tañca kho upadhiviveke ninnatāvasena ‘‘ayaṃ dhammo’’ti vacanato. Esa nayo itaresupi. Vivaṭṭanissitaṃyeva hi samādhānaṃ idhādhippetaṃ, tathā paññāpi. Kammassa-katapaññāya hi ṭhito kammavasena bhavesu nānappakāro anatthoti jānanto kammakkhayakaraṃ ñāṇaṃ abhipattheti, tadatthañca ussāhaṃ karoti. Mānādayo sattasantānaṃ saṃsāre papañcenti vitthārentīti ^b^papañcā^eb^ti āha ^b^‘‘taṇhāmānadiṭṭhipapañcarahitattā’’^eb^tiādi. Sesamettha suviññeyyameva.</p>
              <p>[06]Anuruddhamahāvitakkasuttavaṇṇanā niṭṭhitā.</p>
              <p>[06]Gahapativaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>4. Dānavaggo</h1n>
        <h2>
          <h2n>1-4. Paṭhamadānasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^31-34^eb^^b^.^eb^ Catutthassa ^a^M3.0236^ea^ paṭhame ^b^āsajjā^eb^ti yassa deti, tassa āgamanahetu tena samāgamanimittaṃ. ^b^Bhayā^eb^ti bhayahetu. Nanu bhayaṃ nāma laddhakāmatārāgādayo viya cetanāya avisuddhikaraṃ, taṃ kasmā idha gahitanti? Nayidaṃ tādisaṃ vohārabhayādiṃ sandhāya vuttanti dassetuṃ ^b^‘‘ayaṃ adāyako akārako’’^eb^tiādi vuttaṃ. ^b^Adāsi me^eb^ti yaṃ pubbe kataṃ upakāraṃ cintetvā ^a^V3.0219^ea^ dīyati, taṃ sandhāya vuttaṃ. ^b^Dassati me^eb^ti paccupakārāsīsāya yaṃ dīyati, taṃ sandhāya vadati. ^b^Sāhu dāna^eb^nti dānaṃ nāmetaṃ paṇḍitapaññattanti sādhusamācāre ṭhatvā deti. ^b^Alaṅkārattha^eb^nti upasobhanatthaṃ. Dānañhi datvā taṃ paccavekkhantassa pāmojjapītisomanassādayo uppajjanti, lobhadosaissāmaccherādayopi vidūrī bhavanti. Idāni dānaṃ anukūladhammaparibrūhanena paccanīkadhammavidūrīkaraṇena ca bhāvanācittassa upasobhanāya ca parikkhārāya ca hotīti ^b^‘‘alaṅkāratthañceva parikkhāratthañca detī’’^eb^ti vuttaṃ. Tenāha ^b^‘‘dānañhi cittaṃ muduṃ karotī’’^eb^tiādi. ^b^Muducitto hoti^eb^ laddhā dāyake ‘‘iminā mayhaṃ saṅgaho kato’’ti, dātāpi laddhari. Tena vuttaṃ ^b^‘‘ubhinnampi cittaṃ muduṃ karotī’’^eb^ti.</p>
              <p>[03]^b^Adantadamana^eb^nti adantā anassavāpissa dānena dantā assavā honti, vase vattanti. ^b^Adānaṃ dantadūsaka^eb^nti adānaṃ pubbe dantānaṃ assavānampi vighātuppādanena cittaṃ dūseti. ^b^Unnamanti^eb^ dāyakā piyaṃvadā ca paresaṃ garucittīkāraṭṭhānatāya. ^b^Namanti^eb^paṭiggāhakā dānena piyavācāya ca laddhasaṅgahāsaṅgāhakānaṃ.</p>
              <p>[03]^b^Cittālaṅkāradānameva uttamaṃ^eb^ anupakkiliṭṭhatāya suparisuddhatāya guṇavisesapaccayatāya ca. Dutiyādīni uttānatthāneva.</p>
              <p>[06]Paṭhamadānasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5. Dānūpapattisuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^35^eb^^b^.^eb^ Pañcame ^a^M3.0237^ea^^b^dānapaccayā^eb^ti dānakāraṇā, dānamayapuññassa katattā upacitattāti attho. ^b^Upapattiyo^eb^ti manussesu devesu ca nibbattiyo. ^b^Ṭhapetī^eb^ti ekavārameva anuppajjitvā yathā upari tenevākārena pavattati, evaṃ ṭhapeti. Tadeva cassa adhiṭṭhānanti āha ^b^‘‘tasseva vevacana’’^eb^nti. ^b^Vaḍḍhetī^eb^ti brūheti na hāpeti. ^b^Vimutta^eb^nti adhimuttaṃ, ninnaṃ poṇaṃ pabbhāranti attho. ^b^Vimutta^eb^nti vā vissaṭṭhaṃ. Nippariyāyato ^b^uttari^eb^ nāma paṇītaṃ majjhepi hīnamajjhimavibhāgassa labbhanatoti vuttaṃ ^b^‘‘uttari abhāvitanti tato uparimaggaphalatthāya abhāvita’’^eb^nti. ^b^Saṃvattati^eb^ tathāpaṇihitaṃ dānamayaṃ cittaṃ. Yaṃ pana pāḷiyaṃ ^b^‘‘tañca kho’’^eb^tiādi vuttaṃ, taṃ tatrupapattiyā vibandhakaradussīlyābhāvadassanaparaṃ daṭṭhabbaṃ, na dānamayassa puññassa kevalassa taṃsaṃvattanatādassanaparanti daṭṭhabbaṃ. ^b^Samucchinnarāgassā^eb^ti samucchinnakāmarāgassa. Tassa hi ^a^V3.0220^ea^ siyā brahmaloke upapatti, na samucchinnabhavarāgassa. Vītarāgaggahaṇena cettha kāmesu vītarāgatā adhippetā, yāya brahmalokūpapatti siyā. Tenāha ^b^‘‘dānamattenevā’’^eb^tiādi. Yadi evaṃ dānaṃ tattha kimatthiyanti āha ^b^‘‘dānaṃ panā’’^eb^tiādi. ^b^Dānena muducitto^eb^ti baddhāghāte veripuggalepi attano dānasampaṭicchanena mudubhūtacitto.</p>
              <p>[06]Dānūpapattisuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6. Puññakiriyavatthusuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^36^eb^^b^.^eb^ Chaṭṭhe pujjabhavaphalaṃ nibbattenti, attano santānaṃ punantīti vā puññāni ca tāni hetupaccayehi kattabbato kiriyā cāti puññakiriyā, tāyeva ca tesaṃ tesaṃ piyamanāpatādiānisaṃsānaṃ vatthubhāvato ^b^puññakiriyavatthūni^eb^.</p>
              <p>[03]Anucchinnabhavamūlassa anuggahavasena, pūjāvasena vā attano deyyadhammassa parassa pariccāgacetanā dīyati etenāti dānaṃ, dānameva ^b^dānamayaṃ^eb^. Padapūraṇamattaṃ maya-saddo. Cīvarādīsu catūsu paccayesu (dī. ni. aṭṭha. 3.305), annādīsu vā ^a^M3.0238^ea^ dasasu dānavatthūsu, rūpādīsu vā chasu ārammaṇesu taṃ taṃ dentassa tesaṃ uppādanato paṭṭhāya pubbabhāge pariccāgakāle pacchā somanassacittena anussaraṇe cāti tīsu kālesu pavattacetanā ^b^dānamayaṃ puññakiriyavatthu^eb^ nāma.</p>
              <p>[03]Niccasīlauposathasīlādivasena pañca aṭṭha dasa vā sīlāni samādiyantassa ‘‘sīlapūraṇatthaṃ pabbajissāmī’’ti vihāraṃ gacchantassa pabbajantassa, manorathaṃ matthakaṃ pāpetvā ‘‘pabbajito vatamhi sādhu suṭṭhū’’ti āvajjentassa, saddhāya pātimokkhaṃ paripūrentassa, paññāya cīvarādike paccaye paccavekkhantassa, satiyā āpāthagatesu rūpādīsu cakkhudvārādīni saṃvarantassa, vīriyena ājīvaṃ sodhentassa ca pavattacetanā sīlati, sīletīti vā ^b^sīlamayaṃ puññakiriyavatthu^eb^ nāma.</p>
              <p>[03]^b^Paṭisambhidāyaṃ^eb^ (paṭi. ma. 1.48) vuttena vipassanāmaggena cakkhuṃ aniccato dukkhato anattato vipassantassa, sotaṃ…pe… ghānaṃ…pe… jivhaṃ…pe… kāyaṃ…pe… rūpe…pe… dhamme…pe… cakkhuviññāṇaṃ…pe… manoviññāṇaṃ…pe… cakkhusamphassaṃ ^a^V3.0221^ea^ …pe… manosamphassaṃ…pe… cakkhusamphassajaṃ vedanaṃ…pe… manosamphassajaṃ vedanaṃ…pe… jarāmaraṇaṃ aniccato dukkhato anattato vipassantassa yā cetanā, yā ca pathavīkasiṇādīsu sabbāsu aṭṭhattiṃsāya ārammaṇesu pavattā jhānacetanā, yā ca anavajjesu kammāyatanasippāyatanavijjāṭṭhānesu paricayamanasikārādivasena pavattā cetanā, sabbā sā bhāveti etāyāti bhāvanāmayaṃ vuttanayena puññakiriyavatthu cāti ^b^bhāvanāmayaṃ puññakiriyavatthu^eb^.</p>
              <p>[03]Ekamekañcettha yathārahaṃ pubbabhāgato paṭṭhāya karontassa kāyakammaṃ hoti. Tadatthaṃ vācaṃ nicchārentassa vacīkammaṃ. Kāyaṅgaṃ vācaṅgañca acopetvā manasā cintayantassa manokammaṃ. Annādīni dentassa cāpi ‘‘annadānādīni demī’’ti vā, dānapāramiṃ āvajjetvā vā dānakāle dānamayaṃ puññakiriyavatthu hoti. Yathā hi kevalaṃ ‘‘annadānādīni demī’’ti dānakāle dānamayaṃ puññakiriyavatthu hoti, evaṃ ‘‘idaṃ dānamayaṃ sammāsambodhiyā paccayo hotū’’ti dānapāramiṃ āvajjetvā dānakālepi dānasīseneva pavattitattā. Vattasīse ṭhatvā dadanto ‘‘etaṃ dānaṃ nāma mayhaṃ ^a^M3.0239^ea^ kulavaṃsahetu paveṇicāritta’’nti cārittasīsena vā dento cārittasīlattā sīlamayaṃ. Khayato vayato sammasanaṃ paṭṭhapetvā dadato bhāvanāmayaṃ puññakiriyavatthu hoti. Yathā hi deyyadhammapariccāgavasena vattamānāpi dānacetanā vattasīse ṭhatvā dadato sīlamayaṃ puññakiriyavatthu hoti pubbābhisaṅkhārassa aparabhāge cetanāya ca tathāpavattattā.</p>
              <p>[06]Puññakiriyavatthusuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>7-8. Sappurisadānasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^37-38^eb^^b^.^eb^ Sattame ^b^viceyya detī^eb^ti ettha dve vicinanāni dakkhiṇeyyavicinanaṃ, dakkhiṇāvicinanañca. Tesu vipannasīle ito bahiddhā pañcanavuti pāsaṇḍabhede ca dakkhiṇeyye pahāya sīlādiguṇasampannānaṃ sāsane pabbajitānaṃ dānaṃ ^b^dakkhiṇeyyavicinanaṃ^eb^ nāma. Lāmakalāmake paccaye apanetvā paṇītapaṇīte vicinitvā tesaṃ dānaṃ ^b^dakkhiṇāvicinanaṃ^eb^ nāma. Tenāha ^b^‘‘imassa dinnaṃ mahapphalaṃ bhavissatī’’^eb^tiādi. Aṭṭhame natthi vattabbaṃ.</p>
              <p>[06]Sappurisadānasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9-10. Abhisandasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^39-40^eb^^b^.^eb^ Navame ^a^V3.0222^ea^^b^puññābhisandā^eb^ti puññanadiyo. ^b^Kusalābhisandā^eb^ti kusalānaṃ pavāhā. ^b^Sukhassāhārā^eb^ti sukhapaccayā. Aggānīti ñātattā ^b^aggaññāni^eb^. Cirarattaṃ ñātattā ^b^rattaññāni^eb^. Ariyānaṃ sādhūnaṃ vaṃsānīti ñātattā ^b^vaṃsaññāni^eb^. Porāṇānaṃ ādipurisānaṃ etānīti ^b^porāṇāni^eb^. Sabbaso kenacipi pakārena sādhūhi na kiṇṇāni na khittāni chaḍḍitānīti ^b^asaṃkiṇṇāni^eb^. Ayañca nayo nesaṃ yathā atīte, evaṃ etarahi anāgate cāti āha ^b^‘‘asaṃkiṇṇapubbāni na saṃkiyanti na saṃkiyissantī’’^eb^ti. Tato eva ^b^appaṭikuṭṭhāni^eb^. Na hi kadāci viññū samaṇabrāhmaṇā hiṃsādipāpadhammaṃ anujānanti. ^b^Aparimāṇānaṃ sattānaṃ abhayaṃ detī^eb^ti sabbesu ^a^M3.0240^ea^ bhūtesu nihitadaṇḍattā sakalassapi sattakāyassa bhayābhāvaṃ deti. ^b^Avera^eb^nti verābhāvaṃ. ^b^Abyābajjha^eb^nti niddukkhataṃ. Evamettha saṅkhepato pāḷivaṇṇanā veditabbā. Dasame natthi vattabbaṃ.</p>
              <p>[06]Abhisandasuttādivaṇṇanā niṭṭhitā.</p>
              <p>[06]Dānavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>5. Uposathavaggo</h1n>
        <h2>
          <h2n>1-8. Saṃkhittūposathasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^41-48^eb^^b^.^eb^ Pañcamassa paṭhamādīsu natthi vattabbaṃ. Chaṭṭhe (saṃ. ni. ṭī. 1.1.165) pañca aṅgāni etassāti pañcaṅgaṃ, pañcaṅgameva pañcaṅgikaṃ, tassa ^b^pañcaṅgikassa^eb^. Mahatī daddarī vīṇāvisesopi ^b^ātatamevā^eb^ti ^b^‘‘cammapariyonaddhesū’’^eb^ti visesanaṃ kataṃ. ^b^Ekatalatūriyaṃ^eb^ kumbhathunadaddarikādi. ^b^Ubhayatalaṃ^eb^ bherimudiṅgādi. Cammapariyonaddhaṃ hutvā vinibaddhaṃ ^b^ātatavitataṃ^eb^. ^b^Sabbaso pariyonaddhaṃ^eb^ nāma caturassāmbaṇaṃ paṇavādi ca. Gomukhīādīnampi ettheva saṅgaho daṭṭhabbo. ^b^Vaṃsādī^eb^ti ^b^ādi^eb^-saddena saṅkhādīnaṃ saṅgaho. ^b^Sammādī^eb^ti sammatāḷakaṃsatāḷasilāsalākatāḷādi. Tattha ^b^sammatāḷaṃ^eb^ nāma dantamayatāḷaṃ. ^b^Kaṃsatāḷaṃ^eb^ lohamayaṃ. Silāmayaṃ ayopattena ca vādanatāḷaṃ ^b^silāsalākatāḷaṃ. Sumucchitassā^eb^ti suṭṭhu paṭiyattassa. ^b^Pamāṇe^eb^ti ^a^V3.0223^ea^ nātidaḷhanātisithilasaṅkhāte majjhime mucchanāpamāṇe. ^b^Cheko^eb^ti paṭu paṭṭho. So cassa paṭubhāvo manoharoti āha ^b^‘‘sundaro’’^eb^ti. ^b^Rañjetu^eb^nti rāgaṃ uppādetuṃ. ^b^Khamatevā^eb^ti rocateva. ^b^Na nibbindatī^eb^ti na tajjeti, sotasukhabhāvato piyāyitabbova hoti.</p>
              <p>[03]^b^Bhattāraṃ nātimaññatī^eb^ti sāmikaṃ muñcitvā aññaṃ manasāpi na pattheti. ^b^Uṭṭhāhikā^eb^ti uṭṭhānavīriyasampannā. ^b^Analasā^eb^ti nikkosajjā. ^b^Saṅgahitaparijjanā^eb^ti sammānanādīhi ceva chaṇādīsu pesetabba-piyabhaṇḍādipaṇṇākārapesanādīhi ca saṅgahitaparijanā. Idha ^b^parijano^eb^ nāma sāmikassa ceva ^a^M3.0241^ea^ attano ca ñātijano. ^b^Sambhata^eb^nti kasivaṇijjādīni katvā ābhatadhanaṃ. Sattamaṭṭhamāni uttānatthāni.</p>
              <p>[06]Saṃkhittūposathasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9-10. Paṭhamaidhalokikasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^49-50^eb^^b^.^eb^ Navame ^b^idhalokavijayāyā^eb^ti idhalokavijinanatthāya abhibhavatthāya. Yo hi diṭṭhadhammikaṃ anatthaṃ parivajjanavasena abhibhavati, tato eva tadatthaṃ sampādeti, so idhalokavijayāya paṭipanno nāma hoti paccatthikaniggaṇhanato sadatthasampādanato ca. Tenāha ^b^‘‘ayaṃsa loko āraddho hotī’’^eb^ti. (Pasaṃsāvahato tayidaṃ pasaṃsāvahanaṃ kittisaddena idhaloke saddānaṃ cittatosanaviddheyyabhāvāpādanena ca hotīti daṭṭhabbaṃ.) ^b^Susaṃvihitakammanto^eb^ti yāgubhattapacanakālādīni anatikkamitvā tassa tassa sādhukaṃ karaṇena suṭṭhu saṃvihitakammanto. ^b^Paralokavijayāyā^eb^ti paralokassa vijinanatthāya abhibhavatthāya. Yo hi samparāyikaṃ anatthaṃ parivajjanavasena abhibhavati, tato eva tadatthaṃ sampādeti, so paralokavijayāya paṭipanno nāma hoti. Sesaṃ sabbattha uttānameva.</p>
              <p>[06]Paṭhamaidhalokikasuttādivaṇṇanā niṭṭhitā.</p>
              <p>[06]Uposathavaggavaṇṇanā niṭṭhitā.</p>
              <p>[06]Paṭhamapaṇṇāsakaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n>2. Dutiyapaṇṇāsakaṃ</h0n>
      <h1>
        <h1n>(6) 1. Gotamīvaggo</h1n>
        <h2>
          <h2n>1-3. Gotamīsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^51-53^eb^^b^.^eb^ Chaṭṭhassa ^a^V3.0224^ea^^a^M3.0242^ea^ paṭhame (sārattha. ṭī. cūḷavagga 3.402) ^b^gotamī^eb^ti gottaṃ. Nāmakaraṇadivase panassā laddhasakkārā brāhmaṇā lakkhaṇasampattiṃ disvā ‘‘sace ayaṃ dhītaraṃ labhissati, cakkavattirañño mahesī bhavissati. Sace puttaṃ labhissati, cakkavattirājā bhavissatīti ubhayathāpi mahatīyevassā pajā bhavissatī’’ti byākariṃsu. Athassā ‘‘mahāpajāpatī’’ti nāmaṃ akaṃsu. Tenāha ^b^‘‘puttapajāya ceva dhītupajāya ca mahantattā evaṃladdhanāmā’’^eb^ti.</p>
              <p>[21]‘‘Attadaṇḍā bhayaṃ jātaṃ, janaṃ passatha medhagaṃ;</p>
              <p>[22]Saṃvegaṃ kittayissāmi, yathā saṃvijitaṃ mayā’’ti. (su. ni. 941; mahāni. 170) –</p>
              <p>[07]Ādinā ^b^attadaṇḍasuttaṃ kathesi^eb^. Taṃtaṃpalobhanakiriyā kāyavācāhi parakkamantiyo ukkaṇṭhantūti sāsanaṃ pesenti nāmāti katvā vuttaṃ ^b^‘‘sāsanaṃ pesetvā’’^eb^ti. ^b^Kuṇāladaha^eb^nti kuṇāladahatīraṃ. ^b^Anabhiratiṃ vinodetvā^eb^ti itthīnaṃ dosadassanamukhena kāmānaṃ vokārasaṃkilesavibhāvanena anabhiratiṃ vinodetvā.</p>
              <p>[03]^b^Āpādikā^eb^ti saṃvaddhakā, tumhākaṃ hatthapādesu kiccaṃ asādhentesu hatthe ca pāde ca vaḍḍhetvā paṭijaggitāti attho. ^b^Posikā^eb^ti divasassa dve tayo vāre nahāpetvā bhojetvā pāyetvā tumhe posesi. ^b^Thaññaṃ pāyesī^eb^ti nandakumāro kira bodhisattato katipāheneva daharo, tasmiṃ jāte mahāpajāpatī attano puttaṃ dhātīnaṃ datvā sayaṃ bodhisattassa dhātikiccaṃ sādhayamānā attano thaññaṃ pāyesi. Taṃ sandhāya thero evamāha. ^b^Daharo^eb^ti taruṇo. ^b^Yuvā^eb^ti yobbaññe ^a^V3.0225^ea^ ṭhito. ^b^Maṇḍanakajātiko^eb^ti alaṅkārasabhāvo. Tattha koci taruṇopi yuvā na hoti yathā atitaruṇo. Koci yuvāpi maṇḍanakajātiko na hoti yathā upasantasabhāvo, ālasiyabyasanādīhi vā abhibhūto. Idha pana daharo ^a^M3.0243^ea^ ceva yuvā ca maṇḍanakajātiko ca adhippeto, tasmā evamāha. Uppalādīni maṇḍanakajātiko ca lokasammatattā vuttāni.</p>
              <p>[03]^b^Mātugāmassa pabbajitattā^eb^ti idaṃ pañcavassasatato uddhaṃ aṭṭhatvā pañcasuyeva vassasatesu saddhammaṭṭhitiyā kāraṇanidassanaṃ. ^b^Paṭisambhidāpabhedappattakhīṇāsavavaseneva vutta^eb^nti ettha paṭisambhidāppattakhīṇāsavaggahaṇena jhānānipi gahitāneva honti. Na hi nijjhānakānaṃ sabbappakārasampatti ijjhatīti vadanti. ^b^Sukkhavipassakakhīṇāsavavasena vassasahassa^eb^ntiādinā ca yaṃ vuttaṃ, taṃ khandhakabhāṇakānaṃ matena vuttanti veditabbaṃ. ^b^Vinayaṭṭhakathāya^eb^mpi (cūḷava. aṭṭha. 403) imināva nayena vuttaṃ.</p>
              <p>[03]^b^Dīghanikāyaṭṭhakathāyaṃ^eb^ (dī. ni. aṭṭha. 3.161) pana ‘‘paṭisambhidāppattehi vassasahassaṃ aṭṭhāsi, chaḷabhiññehi vassasahassaṃ, tevijjehi vassasahassaṃ, sukkhavipassakehi vassasahassaṃ, pātimokkhena vassasahassaṃ aṭṭhāsī’’ti vuttaṃ. Idhāpi ^b^sāsanantaradhānakathāyaṃ^eb^ (a. ni. aṭṭha. 1.1.130) ‘‘buddhānañhi parinibbānato vassasahassameva paṭisambhidā nibbattetuṃ sakkonti, tato paraṃ cha abhiññā, tato tāpi nibbattetuṃ asakkontā tisso vijjā nibbattenti, gacchante gacchante kāle tāpi nibbattetuṃ asakkontā sukkhavipassakā honti. Eteneva upāyena anāgāmino, sakadāgāmino, sotāpannā’’ti vuttaṃ.</p>
              <p>[03]^b^Saṃyuttanikāyaṭṭhakathāyaṃ^eb^ (saṃ. ni. aṭṭha. 2.2.156) pana ‘‘paṭhamabodhiyañhi bhikkhū paṭisambhidāppattā ahesuṃ. Atha kāle gacchante paṭisambhidā pāpuṇituṃ na sakkhiṃsu, chaḷabhiññā ahesuṃ. Tato cha abhiññā pattuṃ asakkontā tisso vijjā pāpuṇiṃsu. Idāni kāle gacchante tisso vijjā pāpuṇituṃ asakkontā āsavakkhayamattaṃ pāpuṇissanti, tampi asakkontā anāgāmiphalaṃ, tampi asakkontā sakadāgāmiphalaṃ, tampi asakkontā sotāpattiphalaṃ, gacchante kāle sotāpattiphalampi pattuṃ na sakkhissantī’’ti vuttaṃ. Yasmā cetaṃ sabbaṃ aññamaññappaṭiviruddhaṃ, tasmā tesaṃ tesaṃ bhāṇakānaṃ matameva ācariyena tattha tattha dassitanti gahetabbaṃ. Aññathā hi ācariyasseva pubbāparavirodhappasaṅgo siyāti.</p>
              <p>[03]^b^Tāniyevā^eb^ti ^a^M3.0244^ea^ tāniyeva pañcavassasahassāni. Pariyattimūlakaṃ sāsananti āha ^b^‘‘na hi pariyattiyā^eb^^a^V3.0226^ea^^b^asati paṭivedho atthī’’^eb^tiādi. Pariyattiyā hi antarahitāya paṭipattiantaradhāyati, paṭipattiyā antarahitāya adhigamo antaradhāyati. Kiṃkāraṇā? Ayañhi pariyatti paṭipattiyā paccayo hoti, paṭipatti adhigamassa. Iti paṭipattitopi pariyattiyeva pamāṇaṃ. Dutiyatatiyesu natthi vattabbaṃ.</p>
              <p>[06]Gotamīsuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>4-5. Dīghajāṇusuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^54-55^eb^^b^.^eb^ Catutthe (dī. ni. aṭṭha. 3.265) ^b^ekena bhoge bhuñjeyyā^eb^ti ekena koṭṭhāsena bhoge bhuñjeyya, vinibhuñjeyya vāti attho. ^b^Dvīhi kamma^eb^nti dvīhi koṭṭhāsehi kasivaṇijjādikammaṃ payojeyya. ^b^Nidhāpeyyā^eb^ti catutthakoṭṭhāsaṃ nidhetvā ṭhapeyya, nidahitvā bhūmigataṃ katvā ṭhapeyyāti attho. ^b^Āpadāsu bhavissatī^eb^ti kulānañhi na sabbakālaṃ ekasadisaṃ vattati, kadāci rājāggicoradubbhikkhādivasena āpadā uppajjanti, tasmā evaṃ āpadāsu uppannāsu bhavissatīti ekaṃ koṭṭhāsaṃ nidhāpeyyāti vuttaṃ. Imesu pana catūsu koṭṭhāsesu kataraṃ koṭṭhāsaṃ gahetvā kusalaṃ kātabbanti? ‘‘Bhoge bhuñjeyyā’’ti vuttakoṭṭhāsaṃ. Tato gaṇhitvā hi bhikkhūnampi kapaṇaddhikānampi dānaṃ dātabbaṃ, pesakāranhāpitādīnampi vetanaṃ dātabbaṃ. Samaṇabrāhmaṇakapaṇaddhikādīnaṃ dānavasena ceva, adhivatthadevatādīnaṃ petabalivasena, nhāpitādīnaṃ vetanavasena ca viniyogopi upayogo eva.</p>
              <p>[03]Apenti gacchanti, apentā vā etehīti apāyā, apāyā eva mukhāni dvārānīti ^b^apāyamukhāni. Vināsadvārānī^eb^ti etthāpi eseva nayo. Pañcame natthi vattabbaṃ.</p>
              <p>[06]Dīghajāṇusuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6-8. Bhayasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^56-58^eb^^b^.^eb^ Chaṭṭhe ^a^M3.0245^ea^ gabbhavāso idha uttarapadalopena gabbho vuttoti āha ^b^‘‘gabbhoti gabbhavāso’’^eb^ti. Sattamaṭṭhamāni uttānatthāni.</p>
              <p>[06]Bhayasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9-10. Puggalasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^59-60^eb^^b^.^eb^ Navame ^a^V3.0227^ea^^b^dānaṃ dadantāna^eb^nti dakkhiṇeyyaṃ uddissa dānaṃ dentānaṃ. Upadhī vipaccanti etena, upadhīsu vā vipaccati, upadhayo vā vipākā etassāti ^b^upadhivipākaṃ. Saṅghe dinnaṃ mahapphala^eb^nti ariyasaṅghe dinnaṃ vipphāraṭṭhānaṃ hoti, vipulaphalanti attho. Dasame natthi vattabbaṃ.</p>
              <p>[06]Puggalasuttādivaṇṇanā niṭṭhitā.</p>
              <p>[06]Gotamīvaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(7) 2. Bhūmicālavaggo</h1n>
        <h2>
          <h2n>1-5. Icchāsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^61-65^eb^^b^.^eb^ Sattamassa paṭhamādīni suviññeyyāni. Pañcame (dīṇi.ṭī. 2.173) abhibhavatīti abhibhu, parikammaṃ, ñāṇaṃ vā. Abhibhu āyatanaṃ etassāti ^b^abhibhāyatanaṃ,^eb^ jhānaṃ. Abhibhavitabbaṃ vā ārammaṇasaṅkhātaṃ āyatanaṃ etassāti ^b^abhibhāyatanaṃ^eb^. Atha vā ārammaṇābhibhavanato abhitu ca taṃ āyatanañca yogino sukhavisesānaṃ adhiṭṭhānabhāvato manāyatanadhammāyatanabhāvato cātipi sasampayuttajjhānaṃ ^b^abhibhāyatanaṃ^eb^. Tenāha ^b^‘‘abhibhavanakāraṇānī’’^eb^tiādi. ^b^Tāni hī^eb^ti abhibhāyatanasaññitāni jhānāni. ‘‘Puggalassa ñāṇuttariyatāyā’’ti idaṃ ubhayatthāpi yojetabbaṃ. Kathaṃ? ^b^Paṭipakkhabhāvena paccanīkadhamme abhibhavanti puggalassa ñāṇuttariyatāya ārammaṇāni abhibhavanti^eb^. Ñāṇabaleneva hi ārammaṇābhibhavanaṃ viya paṭipakkhābhibhavopīti.</p>
              <p>[03]^b^Parikammavasena^eb^^a^M3.0246^ea^^b^ajjhattaṃ rūpasaññī,^eb^ na appanāvasena. Na hi paṭibhāganimittārammaṇā appanā ajjhattavisayā sambhavati. ^b^Taṃ pana^eb^ ajjhattaparikammavasena laddhaṃ kasiṇanimittaṃ ^b^avisuddhameva hoti,^eb^ na bahiddhāparikammavasena laddhaṃ viya visuddhaṃ.</p>
              <p>[03]^b^Parittānī^eb^ti ^a^V3.0228^ea^ yathāladdhāni suppasarāvamattāni. Tenāha ^b^‘‘avaḍḍhitānī’’^eb^ti. ^b^Parittavasenevā^eb^ti vaṇṇavasena ābhoge vijjamānepi parittavaseneva ^b^idaṃ abhibhāyatanaṃ vuttaṃ^eb^. Parittatā hettha abhibhavanassa kāraṇaṃ. Vaṇṇābhoge satipi asatipi abhibhāyatanabhāvanā nāma tikkhapaññasseva sambhavati, na itarassāti āha ^b^‘‘ñāṇuttariko puggalo’’^eb^ti. ^b^Abhibhavitvā samāpajjatī^eb^ti ettha abhibhavanaṃ samāpajjanañca upacārajjhānādhigamasamanantarameva appanājhānuppādananti āha ^b^‘‘saha nimittuppādenevettha appanaṃ pāpetī’’^eb^ti. ^b^Saha nimittuppādenā^eb^ti ca appanāparivāsābhāvassa lakkhaṇavacanametaṃ. Yo ‘‘khippābhiñño’’ti vuccati, tatopi ñāṇuttarasseva abhibhāyatanabhāvanā. ^b^Etthā^eb^ti etasmiṃ nimitte. ^b^Appanaṃ pāpetī^eb^ti bhāvanaṃ appanaṃ neti.</p>
              <p>[03]Ettha ca keci ‘‘uppanne upacārajjhāne taṃ ārabbha ye heṭṭhimantena dve tayo javanavārā pavattanti, te upacārajjhānapakkhikā eva, tadanantarañca bhavaṅgaparivāsena upacārāsevanāya ca vinā appanā hoti, saha nimittuppādeneva appanaṃ pāpetī’’ti vadanti, taṃ tesaṃ matimattaṃ. Na hi pārivāsikakammena appanāvāro icchito, nāpi mahaggatappamāṇajjhānesu viya upacārajjhāne ekantato paccavekkhaṇā icchitabbā, tasmā upacārajjhānādhigamato paraṃ katipayabhavaṅgacittāvasāne appanaṃ pāpuṇanto ‘‘saha nimittuppādenevettha appanaṃ pāpetī’’ti vutto. ‘‘Saha nimittuppādenā’’ti ca adhippāyikamidaṃ vacanaṃ, na nītatthaṃ. Adhippāyo vuttanayeneva veditabbo.</p>
              <p>[03]^b^Na antosamāpattiyaṃ^eb^ tadā tathārūpassa ābhogassa asambhavato, samāpattito vuṭṭhitassa ābhogo pubbabhāgabhāvanāya vasena jhānakkhaṇe pavattaṃ abhibhavanākāraṃ gahetvā pavattoti daṭṭhabbaṃ. ^b^Abhidhammaṭṭhakathāyaṃ^eb^ (dha. sa. aṭṭha. 204) pana ‘‘iminā panassa pubbabhogo kathito’’ti vuttaṃ. Antosamāpattiyaṃ ^a^M3.0247^ea^ tathā ābhogābhāve kasmā ‘‘jhānasaññāyapī’’ti vuttanti āha ^b^‘‘abhibhavana…pe… atthī’’^eb^ti.</p>
              <p>[03]^b^Vaḍḍhitappamāṇānī^eb^ti vipulappamāṇānīti attho, na ekaṅguladvaṅgulādivasena vaḍḍhiṃ pāpitānīti tathāvaḍḍhanassevettha asambhavato. Tenāha ^b^‘‘mahantānī’’^eb^ti. ^b^Bhattavaḍḍhitaka^eb^nti bhuñjanabhājane vaḍḍhitvā dinnaṃ bhattaṃ, ekāsane purisena bhuñjitabbabhattato upaḍḍhabhattanti attho.</p>
              <p>[03]Rūpe saññā rūpasaññā, sā assa atthīti rūpasaññī, na rūpasaññī ^b^arūpasaññī^eb^. Saññāsīsena ^a^V3.0229^ea^ jhānaṃ vadati. Rūpasaññāya anuppādanamevettha ^b^alābhitā. Bahiddhāva uppanna^eb^nti bahiddhāvatthusmiṃyeva uppannaṃ. ^b^Abhidhamme^eb^ (dha. sa. 204-209) pana ‘‘ajjhattaṃ arūpasaññī bahiddhā rūpāni passati parittāni suvaṇṇadubbaṇṇāni, appamāṇāni suvaṇṇadubbaṇṇānī’’ti evaṃ catunnaṃ abhibhāyatanānaṃ āgatattā ^b^abhidhammaṭṭhakathāyaṃ^eb^ ‘‘kasmā pana yathā suttante ajjhattaṃ rūpasaññī eko bahiddhā rūpāni passati parittānītiādi vuttaṃ, evaṃ avatvā idha catūsupi abhibhāyatanesu ajjhattaṃ arūpasaññitāva vuttā’’ti codanaṃ katvā ‘‘ajjhattarūpānaṃ anabhibhavanīyato’’ti kāraṇaṃ vatvā ‘‘tattha vā idha vā bahiddhā rūpāneva abhibhavitabbāni, tasmā tāni niyamatova vattabbānīti tatrāpi idhāpi vuttāni, ‘ajjhattaṃ rūpasaññī’ti idaṃ pana satthu desanāvilāsamattamevā’’ti vuttaṃ.</p>
              <p>[03]Ettha ca vaṇṇābhogarahitāni sahitāni ca sabbāni ‘‘parittāni suvaṇṇadubbaṇṇānī’’ti vuttāni, tathā ‘‘appamāṇāni suvaṇṇadubbaṇṇānī’’ti. Atthi hi so pariyāyo ‘‘parittāni abhibhuyya, tāni ce kadāci vaṇṇavasena ābhujitāni honti suvaṇṇadubbaṇṇāni abhibhuyyā’’ti. Pariyāyakathā hi suttantadesanāti. Abhidhamme pana nippariyāyadesanattā vaṇṇābhogarahitāni visuṃ vuttāni, tathā sahitāni. Atthi hi ubhayattha abhibhavanavisesoti, tathā idha pariyāyadesanattā vimokkhānampi abhibhavanapariyāyo atthīti ‘‘ajjhattaṃ rūpasaññī’’tiādinā paṭhamadutiyābhibhāyatanesu paṭhamavimokkho, tatiyacatutthābhibhāyatanesu dutiyavimokkho, vaṇṇābhibhāyatanesu tatiyavimokkho ca abhibhavanappavattito saṅgahito. ^b^Abhidhamme^eb^ (dha. sa. 204-209, 247-249) pana nippariyāyadesanattā vimokkhābhibhāyatanāni ^a^M3.0248^ea^ asaṅkarato dassetuṃ vimokkhe vajjetvā abhibhāyatanāni kathitāni. Sabbāni ca vimokkhakiccāni jhānāni vimokkhadesanāyaṃ vuttāni. Tadetaṃ ‘‘ajjhattaṃ rūpasaññī’’ti āgatassa abhibhāyatanadvayassa abhidhamme abhibhāyatanesu avacanato ‘‘rūpī rūpāni passatī’’tiādīnañca sabbavimokkhakiccasādhāraṇavacanabhāvato vavatthānaṃ katanti viññāyati. ‘‘Ajjhattarūpānaṃ anabhibhavanīyato’’ti idaṃ abhidhamme katthacipi ‘‘ajjhattaṃ rūpāni passatī’’ti avatvā sabbattha yaṃ vuttaṃ ‘‘bahiddhā rūpāni passatī’’ti, tassa kāraṇavacanaṃ. Tena yaṃ aññahetukaṃ, taṃ tena hetunā vuttaṃ. Yaṃ pana desanāvilāsahetukaṃ ajjhattaṃ arūpasaññitāya eva abhidhamme vacanaṃ, na tassa aññaṃ kāraṇaṃ maggitabbanti dasseti.</p>
              <p>[03]Ajjhattarūpānaṃ anabhibhavanīyatā ca tesaṃ bahiddhārūpānaṃ viya avibhūtattā desanāvilāso ^a^V3.0230^ea^ ca yathāvuttavavatthānavasena veditabbo veneyyajjhāsayavasena vijjamānapariyāyakathābhāvato. ‘‘Suvaṇṇadubbaṇṇānī’’ti eteneva siddhattā na nīlādiabhibhāyatanāni vattabbānīti ce? Taṃ na. Nīlādīsu katādhikārānaṃ nīlādibhāvasseva abhibhavanakāraṇattā. Na hi tesaṃ parisuddhāparisuddhavaṇṇānaṃ parittatā vā appamāṇatā vā abhibhavanakāraṇaṃ, atha kho nīlādibhāvo evāti. Etesu ca parittādikasiṇarūpesu yaṃ yaṃ caritassa imāni abhibhāyatanāni ijjhanti, taṃ dassetuṃ ^b^‘‘imesu panā’’^eb^tiādi vuttaṃ. ^b^Sabbasaṅgāhikavasenā^eb^ti nīlavaṇṇanīlanidassananīlanibhāsānaṃ sādhāraṇavasena. ^b^Vaṇṇavasenā^eb^ti sabhāvavaṇṇavasena. ^b^Nidassanavasenā^eb^ti passitabbatāvasena cakkhuviññāṇādiviññāṇavīthiyā gahetabbatāvasena. ^b^Obhāsavasenā^eb^ti sappabhāsatāya avabhāsanavasena.</p>
              <p>[06]Icchāsuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6. Vimokkhasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^66^eb^^b^.^eb^ Chaṭṭhe (dī. ni. ṭī. 2.129) ^b^kenaṭṭhenā^eb^ti kena sabhāvena. Sabhāvo hi ñāṇena yāthāvato araṇīyato ñātabbato ‘‘attho’’ti vuccati, so eva ^a^M3.0249^ea^ ttha-kārassa ṭṭha-kāraṃ katvā ‘‘aṭṭho’’ti vutto. ^b^Adhimuccanaṭṭhenā^eb^ti adhikaṃ savisesaṃ muccanaṭṭhena. Etena satipi sabbassapi rūpāvacarajjhānassa vikkhambhanavasena paṭipakkhato vimuttabhāve yena bhāvanāvisesena taṃ jhānaṃ sātisayaṃ paṭipakkhato vimuccitvā pavattati, so bhāvanāviseso dīpito. Bhavati hi samānajātiyuttopi bhāvanāvisesena pavattiākāraviseso. Yathā taṃ saddhāvimuttato diṭṭhippattassa, tathā paccanīkadhammehi suṭṭhu vimuttatāya eva aniggahitabhāvena nirāsaṅkatāya abhirativasena suṭṭhu adhimuccanaṭṭhenapi ^b^vimokkho^eb^. Tenāha ^b^‘‘ārammaṇe cā’’^eb^tiādi. ^b^Ayaṃ panattho^eb^ti ayaṃ adhimuccanaṭṭho ^b^pacchime vimokkhe^eb^ nirodhe ^b^natthi^eb^. Kevalo vimuttaṭṭho eva tattha labbhati, taṃ sayameva parato vakkhati.</p>
              <p>[03]^b^Rūpī^eb^ti yenāyaṃ sasantatipariyāpannena rūpena samannāgato, taṃ yassa jhānassa hetubhāvena visiṭṭharūpaṃ hoti, yena visiṭṭhena rūpena ‘‘rūpī’’ti vucceyya rūpīsaddassa atisayatthadīpanato, tadeva sasantatipariyāpannarūpassa vasena paṭiladdhajjhānaṃ idha paramatthato rūpibhāvasādhakanti daṭṭhabbaṃ. Tenāha ^b^‘‘ajjhatta’’^eb^ntiādi. ^b^Rūpajjhānaṃ rūpaṃ^eb^ uttarapadalopena. ^b^Rūpānī^eb^ti panettha purimapadalopo daṭṭhabbo. Tena vuttaṃ ^b^‘‘nīlakasiṇādīni rūpānī’’^eb^ti. Rūpe kasiṇarūpe saññā rūpasaññā ^a^V3.0231^ea^, sā etassa atthīti rūpasaññī, saññāsīsena jhānaṃ vadati. Tappaṭipakkhena ^b^arūpasaññī^eb^. Tenāha ^b^‘‘ajjhattaṃ na rūpasaññī’’^eb^tiādi.</p>
              <p>[03]^b^Anto appanāyaṃ ‘‘subha’’nti ābhogo natthī^eb^ti iminā pubbābhogavasena tathā adhimutti siyāti dasseti. Evañhettha tathāvattabbatāpatticodanā anavaṭṭhānā hoti. Yasmā suvisuddhesu nīlādīsu vaṇṇakasiṇesu tattha katādhikārānaṃ abhirativasena suṭṭhu adhimuccanaṭṭho sambhavati, tasmā aṭṭhakathāyaṃ tathā tatiyo vimokkho saṃvaṇṇito. Yasmā pana mettādivasena pavattamānā bhāvanā satte appaṭikūlato dahanti, te subhato adhimuccitvā pavattati, tasmā ^b^paṭisambhidāmagge^eb^ (paṭi. ma. 1.212-213) brahmavihārabhāvanā ‘‘subhavimokkho’’ti vuttā. Tayidaṃ ubhayampi tena tena pariyāyena vuttattā na virujjhatīti daṭṭhabbaṃ.</p>
              <p>[03]^b^Sabbaso^eb^ti ^a^M3.0250^ea^ anavasesato. Na hi catunnaṃ arūpakkhandhānaṃ ekadesopi tattha avasissati. ^b^Vissaṭṭhattā^eb^ti yathāparicchinnakāle nirodhitattā. ^b^Uttamo vimokkho nāma^eb^ ariyeheva samāpajjitabbato ariyaphalapariyosānattā diṭṭheva dhamme nibbānappattibhāvato ca.</p>
              <p>[06]Vimokkhasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>7. Anariyavohārasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^67^eb^^b^.^eb^ Sattame anariyānaṃ lāmakānaṃ vohāro ^b^anariyavohāro. Diṭṭhavāditā^eb^ti diṭṭhaṃ mayāti evaṃ vāditā. Evaṃ sesesupi. Ettha ca taṃtaṃsamuṭṭhāpakacetanāvasena attho veditabbo. Tenāha ^b^‘‘yāhi cetanāhī’’^eb^tiādi.</p>
              <p>[06]Anariyavohārasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9. Parisāsuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^69^eb^^b^.^eb^ Navame (dī. ni. ṭī. 2.172) samāgantabbato, samāgacchatīti vā samāgamo, parisā. Bimbisārappamukho samāgamo ^b^bimbisārasamāgamo^eb^. Sesadvayepi eseva nayo. Bimbisāra…pe… samāgamasadisaṃ khattiyaparisanti yojanā. ^b^Aññesu cakkavāḷesupi labbhateva^eb^ satthu ^a^V3.0232^ea^ khattiyaparisādiupasaṅkamanaṃ. Ādito tehi saddhiṃ satthu bhāsanaṃ ^b^ālāpo,^eb^ kathanappaṭikathanaṃ ^b^sallāpo^eb^. Dhammūpasaṃhitā pucchāpaṭipucchā ^b^dhammasākacchā. Saṇṭhānaṃ paṭicca kathitaṃ^eb^ saṇṭhānapariyāyattā vaṇṇa-saddassa ‘‘mahantaṃ hatthirājavaṇṇaṃ abhinimminitvā’’tiādīsu (saṃ. ni. 1.138) viya. ^b^Tesa^eb^nti padaṃ ubhayapadāpekkhaṃ ‘‘tesampi lakkhaṇasaṇṭhānaṃ viya satthu sarīrasaṇṭhānaṃ tesaṃ kevalaṃ paññāyati evā’’ti. Nāpi āmuttamaṇikuṇḍalo bhagavā hotīti yojanā. ^b^Chinnassarā^eb^ti dvidhā bhinnassarā. ^b^Gaggarassarā^eb^ti jajjaritassarā. ^b^Bhāsantara^eb^nti tesaṃ sattānaṃ bhāsāto aññaṃ bhāsaṃ. ^b^Vīmaṃsā^eb^ti cintanā. ^b^Kimatthaṃ…pe… desetī^eb^ti idaṃ nanu attānaṃ jānāpetvā dhamme kathite tesaṃ sātisayo ^a^M3.0251^ea^ pasādo hotīti iminā adhippāyena vuttaṃ? Yesaṃ attānaṃ ajānāpetvāva dhamme kathite pasādo hoti, na jānāpetvā, tādise sandhāya satthā tathā karoti. Tattha payojanamāha ^b^‘‘vāsanatthāyā’’^eb^ti. ^b^Evaṃ sutopī^eb^ti evaṃ aviññātadesako aviññātāgamanopi suto dhammo attano dhammasudhammatāyeva ^b^anāgate paccayo hoti^eb^ suṇantassa.</p>
              <p>[06]Parisāsuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Bhūmicālasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^70^eb^^b^.^eb^ Dasame (dī. ni. ṭī. 2.167; saṃ. ni. ṭī. 2.5.822) ^b^udenayakkhassa cetiyaṭṭhāne^eb^ti udenassa nāma yakkhassa āyatanabhāvena iṭṭhakāhi kate mahājanassa cittīkataṭṭhāne. ^b^Katavihāro^eb^ti bhagavantaṃ uddissa katavihāro. ^b^Vuccatī^eb^ti purimavohārena ‘‘udenaṃ cetiya’’nti vuccati. ^b^Gotamakādīsupī^eb^ti ‘‘gotamakaṃ cetiya’’ntiādīsupi. ^b^Eseva nayo^eb^ti cetiyaṭṭhāne katavihārabhāvaṃ atidisati. Tathā hi ^b^sattamba^eb^nti kikissa rañño dhītaro satta kumāriyo saṃvegajātā gehato nikkhamitvā tattha padhānaṃ padahiṃsu, taṃ ṭhānaṃ ^b^‘‘sattambaṃ cetiya’’^eb^nti vadanti. ^b^Bahuputtaka^eb^nti ca bahupāroho eko nigrodharukkho, tasmiṃ adhivatthaṃ devataṃ bahū manussā putte patthenti, tadupādāya taṃ ṭhānaṃ ^b^‘‘bahuputtakaṃ cetiya’’^eb^nti paññāyittha. ^b^Sārandadassa^eb^ nāma yakkhassa vasitaṭṭhānaṃ, ^b^cāpālassa^eb^ nāma yakkhassa vasitaṭṭhānaṃ, iti sabbānevetāni buddhuppādato pubbadevatā pariggahetvā cetiyavohārena voharitāni, bhagavato vihāre katepi tatheva sañjānanti. ^b^Ramaṇīyā^eb^ti ettha vesāliyā tāva bhūmibhāgasampattiyā sulabhapiṇḍatāya ramaṇīyabhāvo veditabbo. Vihārānaṃ pana nagarato nātidūratāya naccāsannatāya gamanāgamanasampattiyā anākiṇṇavihāraṭṭhānatāya chāyudakasampattiyā pavivekapatirūpatāya ca ramaṇīyatā daṭṭhabbā.</p>
              <p>[03]^b^Vaḍḍhitā^eb^ti ^a^V3.0233^ea^ bhāvanāpāripūrivasena paribrūhitā. ^b^Punappunaṃ katā^eb^ti bhāvanāya bahulīkaraṇena aparāparaṃ pavattitā. ^b^Yuttayānaṃ viya katā^eb^ti yathā ^a^M3.0252^ea^ yuttamājaññayānaṃ chekena sārathinā adhiṭṭhitaṃ yathāruci pavattati, evaṃ yathāruci pavattirahataṃ gamitā. ^b^Patiṭṭhānaṭṭhenā^eb^ti adhiṭṭhānaṭṭhena. ^b^Vatthu viya katā^eb^ti sabbaso upakkilesavisodhanena iddhivisayatāya patiṭṭhānabhāvato suvisodhitaparissayavatthu viya katā. ^b^Adhiṭṭhitā^eb^ti paṭipakkhadūrībhāvato subhāvitabhāvena taṃtaṃadhiṭṭhānayogyatāya ṭhapitā. ^b^Samantato citā^eb^ti sabbabhāgena bhāvanupacayaṃ gamitā. Tenāha ^b^‘‘suvaḍḍhitā’’^eb^ti. ^b^Suṭṭhu samāraddhā^eb^ti iddhibhāvanāya sikhāppattiyā sammadeva saṃsevitā.</p>
              <p>[03]^b^Aniyamenā^eb^ti ‘‘yassa kassacī’’ti aniyamavacanena. ^b^Niyametvā^eb^ti ‘‘tathāgatassā’’ti sarūpadassanena niyametvā. ^b^Āyuppamāṇa^eb^nti (dī. ni. ṭī. 1.40; dī. ni. abhi. ṭī. 1.40) paramāyuppamāṇaṃ vadati. Kiṃ panettha paramāyu nāma, kathaṃ vā taṃ paricchinnappamāṇanti? Vuccate – yo tesaṃ tesaṃ sattānaṃ tasmiṃ tasmiṃ bhavavisese purimasiddhabhavapatthanūpanissayavasena sarīrāvayavavaṇṇasaṇṭhānappamāṇādivisesā viya taṃtaṃgatinikāyādīsu yebhuyyena niyataparicchedo gabbhaseyyakakāmāvacaradevarūpāvacarasattānaṃ sukkasoṇitautubhojanādiutuādipaccuppannapaccayūpatthambhito vipākappabandhassa ṭhitikālaniyamo. So yathāsakaṃ khaṇamattāvaṭṭhāyīnampi attano sahajātānaṃ rūpārūpadhammānaṃ ṭhapanākāravuttitāya pavattanakāni rūpārūpajīvitindriyāni yasmā na kevalaṃ tesaṃ khaṇaṭhitiyā eva kāraṇabhāvena anupālakāni, atha kho yāva bhavaṅgupacchedā anupabandhassa avicchedahetubhāvenapi, tasmā āyuhetukattā kāraṇūpacārena āyu, ukkaṃsaparicchedavasena paramāyūti ca vuccati. Taṃ pana devānaṃ nerayikānaṃ uttarakurukānañca niyataparicchedaṃ. Uttarakurukānaṃ pana ekantaniyataparicchedameva, avasiṭṭhamanussapetatiracchānānaṃ pana ciraṭṭhitisaṃvattanikakammabahule kāle taṃkammasahitasantānajanitasukkasoṇitapaccayānaṃ taṃmūlakānañca candasūriyasamavisamaparivattanādijanitautuāhārādisamavisamapaccayānañca vasena cirācirakālato aniyataparicchedaṃ, tassa ca yathā purimasiddhabhavapatthanāvasena taṃtaṃgatinikāyādīsu vaṇṇasaṇṭhānādivisesaniyamo siddho dassanānussavādīhi, tathā ādito gahaṇasiddhiyā. Evaṃ tāsu tāsu upapattīsu nibbattasattānaṃ yebhuyyena samappamāṇaṭṭhitikālaṃ ^a^M3.0253^ea^ dassanānussavehi labhitvā taṃparamataṃ ajjhosāya pavattitabhavapatthanāvasena ādito paricchedaniyamo veditabbo. Yasmā pana kammaṃ tāsu tāsu upapattīsu yathā taṃtaṃupapattiniyatavaṇṇādinibbattane samatthaṃ, evaṃ niyatāyuparicchedāsu upapattīsu paricchedātikkamena ^a^V3.0234^ea^ vipākanibbattane samatthaṃ na hoti, tasmā vuttaṃ ^b^‘‘tasmiṃ tasmiṃ kāle yaṃ manussānaṃ āyuppamāṇaṃ, taṃ paripuṇṇaṃ karonto tiṭṭheyyā’’^eb^ti.</p>
              <p>[03]^b^Mahāsīvatthero^eb^ pana ‘‘mahābodhisattānaṃ carimabhave paṭisandhidāyino kammassa asaṅkhyeyyāyukatāsaṃvattanasamatthataṃ hadaye ṭhapetvā buddhānañca āyusaṅkhārassa parissayavikkhambhanasamatthatā pāḷiyaṃ āgatā evāti imaṃ bhaddakappameva tiṭṭheyyā’’ti avoca. ^b^Khaṇḍiccādīhi abhibhuyyatī^eb^ti etena yathā iddhibalena jarāya na paṭighāto, evaṃ tena maraṇassapi na paṭighātoti atthato āpannamevāti. ‘‘Kva saro khitto, kva ca nipatito’’ti aññathā vuṭṭhitenapi theravādena aṭṭhakathāvacanameva samatthitanti daṭṭhabbaṃ. Tenāha ^b^‘‘yo pana vuccati…pe… niyāmita’’^eb^nti.</p>
              <p>[03]^b^Oḷārike nimitte^eb^ti thūle saññuppādane. Thūlasaññuppādanañhetaṃ ‘‘tiṭṭhatu bhagavā kappa’’nti sakalaṃ kappaṃ avaṭṭhānayācanāya, yadidaṃ ‘‘yassa kassaci, ānanda, cattāro iddhipādā bhāvitā’’tiādinā aññāpadesena attano caturiddhipādabhāvanānubhāvena kappaṃ avaṭṭhānasamatthatāvibhāvanaṃ. ^b^Obhāse^eb^ti pākaṭavacane. Pākaṭavacanañhetaṃ, yadidaṃ pariyāyaṃ muñcitvā ujukameva attano adhippāyavibhāvanaṃ. ^b^Pariyuṭṭhitacitto^eb^ti yathā kiñci atthānatthaṃ sallakkhetuṃ na sakkā, evaṃ abhibhūtacitto. So pana abhibhavo mahatā udakoghena appakassa udakassa ajjhottharaṇaṃ viya ahosīti vuttaṃ ^b^‘‘ajjhotthaṭacitto’’^eb^ti. ^b^Añño^eb^ti therato, ariyehi vā aññopi yo koci puthujjano. Puthujjanaggahaṇañcettha yathā sabbena sabbaṃ appahīnavipallāso mārena pariyuṭṭhitacitto kiñci atthānatthaṃ sallakkhetuṃ na sakkoti, evaṃ thero bhagavatā katanimittobhāsaṃ sabbaso na sallakkhesīti dassanatthaṃ. Tenāha ^b^‘‘māro hī’’^eb^tiādi.</p>
              <p>[03]^b^Cattāro^eb^^a^M3.0254^ea^^b^vipallāsā^eb^ti asubhe ‘‘subha’’nti saññāvipallāso, cittavipallāso, dukkhe ‘‘sukha’’nti saññāvipallāso, cittavipallāsoti ime cattāro vipallāsā. ^b^Tenā^eb^ti yadipi itare aṭṭha vipallāsā pahīnā, tathāpi yathāvuttānaṃ catunnaṃ vipallāsānaṃ appahīnabhāvena. ^b^Assā^eb^ti therassa. ^b^Maddatī^eb^ti phusanamattena maddanto viya hoti, aññathā tena maddite sattānaṃ maraṇameva siyā. ^b^Kiṃ sakkhissati,^eb^ na sakkhissatīti adhippāyo. Kasmā na sakkhissati, nanu esa aggasāvakassa kucchiṃ paviṭṭhoti? Saccaṃ paviṭṭho, tañca kho attano ānubhāvadassanatthaṃ, na vibādhanādhippāyena. Vibādhanādhippāyena pana idha ‘‘kiṃ sakkhissatī’’ti vuttaṃ hadayamaddanassa adhikatattā. ^b^Nimittobhāsa^eb^nti ettha ‘‘tiṭṭhatu bhagavā kappa’’nti sakalakappaṃ avaṭṭhānayācanāya ^a^V3.0235^ea^ ‘‘yassa kassaci, ānanda, cattāro iddhipādā bhāvitā’’tiādinā aññāpadesena attano caturiddhipādabhāvanānubhāvena kappaṃ avaṭṭhānasamatthatāvasena saññuppādanaṃ nimittaṃ. Tathā pana pariyāyaṃ muñcitvā ujukameva attano adhippāyavibhāvanaṃ obhāso. ^b^Jānantoyevā^eb^ti mārena pariyuṭṭhitabhāvaṃ jānantoyeva. Attano aparādhahetuto sattānaṃ soko tanuko hoti, na balavāti āha ^b^‘‘dosāropanena sokatanukaraṇattha’’^eb^nti. Kiṃ pana thero mārena pariyuṭṭhitacittakāle pavattiṃ pacchā jānātīti? Na jānāti sabhāvena, buddhānubhāvena pana jānāti.</p>
              <p>[03]^b^Gaccha tvaṃ, ānandā^eb^ti yasmā divāvihāratthāya idhāgato, tasmā, ānanda, gaccha tvaṃ yathārucitaṭṭhānaṃ divāvihārāya. Tenāha ^b^‘‘yassadāni kālaṃ maññasī’’^eb^ti. ^b^Anatthe niyojento^eb^ guṇamāraṇena ^b^māreti,^eb^ virāgavibandhanena vā jātinimittatāya tattha tattha jātaṃ mārento viya hotīti ^b^‘‘māretīti māro’’^eb^ti vuttaṃ. Ati viya pāpatāya ^b^pāpimā^eb^. Kaṇhadhammehi samannāgato ^b^kaṇho^eb^. Virāgādiguṇānaṃ antakaraṇato ^b^antako^eb^. Sattānaṃ anatthāvahaṃ paṭipattiṃ na muñcatīti ^b^namuci^eb^. Attano mārapāsena pamatte bandhati, pamattā vā bandhū etassāti ^b^pamattabandhu^eb^. Sattamasattāhato paraṃ satta ahāni sandhāyāha ^b^‘‘aṭṭhame sattāhe’’^eb^ti na pana pallaṅkasattāhādi viya niyatakiccassa aṭṭhamasattāhassa nāma labbhanato. Sattamasattāhassa hi parato ajapālanigrodhamūle ^a^M3.0255^ea^ mahābrahmuno sakkassa ca devarañño paṭiññātadhammadesanaṃ bhagavantaṃ ñatvā ‘‘idāni satte dhammadesanāya mama visayaṃ samatikkamāpessatī’’ti sañjātadomanasso hutvā ṭhito cintesi – ‘‘handa dānāhaṃ naṃ upāyena parinibbāpessāmi, evamassa manoratho aññathattaṃ gamissati, mama ca manoratho ijjhissatī’’ti. Evaṃ pana cintetvā bhagavantaṃ upasaṅkamitvā ekamantaṃ ṭhito ‘‘parinibbātu dāni, bhante, bhagavā’’tiādinā parinibbānaṃ yāci. Taṃ sandhāya vuttaṃ ^b^‘‘aṭṭhame sattāhe’’^eb^tiādi. Tattha ^b^ajjā^eb^ti āyusaṅkhārossajjanadivasaṃ sandhāyāha. ^b^Bhagavā cassa^eb^ atibandhanādhippāyaṃ jānantopi taṃ anāvikatvā parinibbānassa akālabhāvameva pakāsento yācanaṃ ^b^paṭikkhipi^eb^. Tenāha ^b^‘‘na tāvāha’’^eb^ntiādi.</p>
              <p>[03]^b^Maggavasena byattā^eb^ti saccasampaṭivedhaveyyattiyena byattā. ^b^Tatheva vinītā^eb^ti maggavaseneva kilesānaṃ samucchedavinayena vinītā. ^b^Tathā visāradā^eb^ti ariyamaggādhigameneva satthusāsane vesārajjappattiyā visāradā, sārajjakarānaṃ diṭṭhivicikicchādipāpadhammānaṃ vigamena visāradabhāvaṃ pattāti attho. Yassa sutassa vasena vaṭṭadukkhato nissaraṇaṃ sambhavati, taṃ idha ukkaṭṭhaniddesena sutanti adhippetanti āha ^b^‘‘tepiṭakavasenā’’^eb^ti. Tiṇṇaṃ piṭakānaṃ samūho ^b^tepiṭakaṃ^eb^^a^V3.0236^ea^, tīṇi vā piṭakāni tipiṭakaṃ, tipiṭakameva ^b^tepiṭakaṃ,^eb^ tassa vasena. ^b^Tamevā^eb^ti yaṃ taṃ tepiṭakaṃ sotabbabhāvena ‘‘suta’’nti vuttaṃ, tameva. ^b^Dhamma^eb^nti pariyattidhammaṃ. ^b^Dhārentī^eb^ti suvaṇṇabhājane pakkhittasīhavasaṃ viya avinassantaṃ katvā suppaguṇasuppavattibhāvena dhārenti hadaye ṭhapenti. Iti pariyattidhammavasena bahussutadhammadharabhāvaṃ dassetvā idāni paṭivedhadhammavasenapi taṃ dassetuṃ ^b^‘‘atha vā’’^eb^tiādi vuttaṃ. ^b^Ariyadhammassā^eb^ti maggaphaladhammassa, navavidhassapi vā lokuttaradhammassa. ^b^Anudhammabhūta^eb^nti adhigamāya anurūpadhammabhūtaṃ. ^b^Anucchavikappaṭipada^eb^nti ca tameva vipassanādhammamāha, chabbidhā visuddhiyo vā. ^b^Anudhamma^eb^nti tassā yathāvuttappaṭipadāya anurūpaṃ abhisallekhitaṃ appichatādidhammaṃ. ^b^Caraṇasīlā^eb^ti samādāya vattanasīlā. Anumaggaphaladhammo etissāti vā ^b^anudhammā,^eb^ vuṭṭhānagāminī vipassanā. Tassā caraṇasīlā. ^b^Attano ācariyavāda^eb^nti attano ācariyassa sammāsambuddhassa vādaṃ. Sadevakassa lokassa ācārasikkhāpanena ^b^ācariyo,^eb^ bhagavā, tassa vādo, catusaccadesanā.</p>
              <p>[03]^b^Ācikkhissantī^eb^ti ^a^M3.0256^ea^ ādito kathessanti, attanā uggahitaniyāmena pare uggaṇhāpessantīti attho. ^b^Desessantī^eb^ti vācessanti, pāḷiṃ sammā pabodhessantīti attho. ^b^Paññapessantī^eb^ti pajānāpessanti, saṅkāsessantīti attho. ^b^Paṭṭhapessantī^eb^ti pakārehi ṭhapessanti, pakāsessantīti attho. ^b^Vivarissantī^eb^ti vivaṭaṃ karissanti. ^b^Vibhajissantī^eb^ti vibhattaṃ karissanti. ^b^Uttānīkarissantī^eb^ti anuttānaṃ gambhīraṃ uttānaṃ pākaṭaṃ karissanti. ^b^Sahadhammenā^eb^ti ettha ^b^dhamma^eb^-saddo kāraṇapariyāyo ‘‘hetumhi ñāṇaṃ dhammapaṭisambhidā’’tiādīsu (vibha. 720) viyāti āha ^b^‘‘sahetukena sakāraṇena vacanenā’’^eb^ti. ^b^Sappāṭihāriya^eb^nti sanissaraṇaṃ. Yathā paravādaṃ bhañjitvā sakavādo patiṭṭhahati, evaṃ hetudāharaṇehi yathādhigatamatthaṃ sampādetvā dhammaṃ kathessanti. Tenāha ^b^‘‘niyyānikaṃ katvā dhammaṃ desessantī’’^eb^ti, navavidhaṃ lokuttaradhammaṃ pabodhessantīti attho. Ettha ca ‘‘paññapessantī’’tiādīhi chahi padehi cha atthapadāni dassitāni, ādito pana dvīhi padehi cha byañjanapadāni. Ettāvatā tepiṭakaṃ buddhavacanaṃ saṃvaṇṇanānayena saṅgahetvā dassitaṃ hoti. Vuttañhetaṃ ^b^nettiyaṃ^eb^ (netti. saṅgahavāro) ‘‘dvādasa padāni suttaṃ, taṃ sabbaṃ byañjanañca attho cā’’ti.</p>
              <p>[03]^b^Sikkhāttayasaṅgahita^eb^nti adhisīlasikkhādisikkhāttayasaṅgahaṃ. ^b^Sakalaṃ sāsanabrahmacariya^eb^nti anavasesaṃ satthusāsanabhūtaṃ seṭṭhacariyaṃ. ^b^Samiddha^eb^nti sammadeva vaḍḍhitaṃ. ^b^Jhānassādavasenā^eb^ti tehi tehi bhikkhūhi samadhigatajjhānasukhavasena. ^b^Vuddhippatta^eb^nti uḷārapaṇītabhāvūpagamena sabbaso parivuddhimupagataṃ. ^b^Sabbapāliphullaṃ viya abhiññāsampattivasena^eb^ abhiññāsampadāhi sāsanābhivuddhiyā ^a^V3.0237^ea^ matthakappattito. ^b^Patiṭṭhitavasenā^eb^ti patiṭṭhānavasena, patiṭṭhappattiyāti attho. Paṭivedhavasena bahuno janassa hitanti ^b^bāhujaññaṃ^eb^. Tenāha ^b^‘‘mahājanābhisamayavasenā’’^eb^ti. Puthu puthulaṃ bhūtaṃ jātaṃ, puthu vā puthuttaṃ pattanti ^b^puthubhūtaṃ^eb^. Tenāha ^b^‘‘sabbā…pe... patta’’^eb^nti. ^b^Suṭṭhu pakāsita^eb^nti suṭṭhu sammadeva ādikalyāṇādibhāvena paveditaṃ.</p>
              <p>[03]^b^Satiṃ sūpaṭṭhitaṃ katvā^eb^ti ayaṃ kāyādivibhāgo attabhāvasaññito dukkhabhāro mayā ettakaṃ kālaṃ vahito, idāni pana na vahitabbo, etassa avahanatthañhi cirataraṃ kālaṃ ariyamaggasambhāro sambhato, svāyaṃ ariyamaggo paṭividdho. Yato ime kāyādayo asubhādito ^a^M3.0257^ea^ sabhāvādito sammadeva pariññātāti catubbidhampi sammāsatiṃ yatātathaṃ visaye suṭṭhu upaṭṭhitaṃ katvā. ^b^Ñāṇena paricchinditvā^eb^ti imassa attabhāvasaññitassa dukkhabhārassa vahane payojanabhūtaṃ attahitaṃ tāva bodhimūle eva parisamāpitaṃ, parahitaṃ pana buddhaveneyyavinayaṃ parisamāpitabbaṃ, taṃ idāni māsattayeneva parisamāpanaṃ pāpuṇissati, ahampi visākhāpuṇṇamāyaṃ parinibbāyissāmīti evaṃ buddhañāṇena paricchinditvā sabbabhāgena nicchayaṃ katvā. ^b^Āyusaṅkhāraṃ vissajjī^eb^ti āyuno jīvitassa abhisaṅkhārakaṃ phalasamāpattidhammaṃ na samāpajjissāmīti vissajji. Taṃvissajjaneneva tena abhisaṅkhariyamānaṃ jīvitasaṅkhāraṃ ‘‘na pavattessāmī’’ti vissajji. Tenāha ^b^‘‘tatthā’’^eb^tiādi.</p>
              <p>[03]Ṭhānamahantatāyapi pavattiākāramahantatāyapi ^b^mahanto pathavīkampo^eb^. Tattha ṭhānamahantatāya bhūmicālassa mahantattaṃ dassetuṃ ^b^‘‘tadā kira…pe… kampitthā’’^eb^ti vuttaṃ. Sā pana jābhikkhettabhūtā dasasahassī lokadhātu eva, na yā kāci. Yā mahābhinīhāramahābhijātiādīsupi kampittha, tadāpi tattikāya eva kampane kiṃ kāraṇaṃ? Jātikkhettabhāvena tasseva ādito pariggahassa katattā, pariggahakaraṇaṃ cassa dhammatāvasena veditabbaṃ. Tathā hi purimabuddhānampi tāvattakameva jātikkhettaṃ ahosi. Tathā hi vuttaṃ ‘‘dasasahassī lokadhātu, nissaddā hoti nirākulā…pe… mahāsamuddo ābhujati, dasasahassī pakampatī’’ti (bu. vaṃ. 2.84-91) ca ādi. Udakapariyantaṃ katvā chappakārapavedhanena avītarāge bhiṃsetīti bhiṃsano, so eva ^b^bhiṃsanako^eb^ti āha ^b^‘‘bhayajanako’’^eb^ti. ^b^Devabheriyo^eb^ti devadundubhisaddassa pariyāyavacanamattaṃ. Na cettha kāci bherī ‘‘dundubhī’’ti adhippetā, atha kho uppātabhāvena labbhamāno ākāsagato nigghosasaddo. Tenāha ^b^‘‘devo’’^eb^tiādi. ^b^Devo^eb^ti megho. Tassa hi gajjabhāvena ākāsassa vassābhāvena sukkhagajjitasaññite sadde niccharante devadundubhisamaññā. Tenāha ^b^‘‘devo sukkhagajjitaṃ gajjī’’^eb^ti.</p>
              <p>[03]^b^Pītivegavissaṭṭha^eb^nti ^a^V3.0238^ea^ ‘‘evaṃ cirataraṃ kālaṃ vahito ayaṃ attabhāvasaññito dukkhabhāro, idāni na cirasseva nikkhipissāmī’’ti sañjātasomanasso bhagavā sabhāveneva pītivegavissaṭṭhaṃ udānaṃ udānesi. Evaṃ ^a^M3.0258^ea^ pana udānentena ayampi attho sādhito hotīti dassanatthaṃ aṭṭhakathāyaṃ ^b^‘‘kasmā’’^eb^tiādi vuttaṃ.</p>
              <p>[03]Tulīyatīti ^b^tula^eb^nti tula-saddo kammasādhanoti dassetuṃ ^b^‘‘tulita’’^eb^ntiādi vuttaṃ. Appānubhāvatāya ^b^paricchinnaṃ^eb^. Tathā hi taṃ parito khaṇḍitabhāvena ‘‘paritta’’nti vuccati. Paṭipakkhavikkhambhanato dīghasantānatāya vipulaphalatāya ca ^b^na tulaṃ^eb^ na paricchinnaṃ. Yehi kāraṇehi pubbe avisesato mahaggataṃ ‘‘atula’’nti vuttaṃ, tāni kāraṇāni rūpāvacarato arūpassa sātisayāni vijjantīti arūpāvacaraṃ ‘‘atula’’nti vuttaṃ itarañca ‘‘tula’’nti. ^b^Appavipāka^eb^nti tīsupi kammesu yaṃ tanuvipākaṃ hīnaṃ, taṃ tulaṃ. ^b^Bahuvipāka^eb^nti yaṃ mahāvipākaṃ paṇītaṃ, taṃ atulaṃ. Yaṃ panettha majjhimaṃ, taṃ hīnaṃ ukkaṭṭhanti dvidhā bhinditvā dvīsupi bhāgesu pakkhipitabbaṃ. Hīnattikavaṇṇanāyaṃ (dha. sa. aṭṭha. 14) vuttanayena vā appabahuvipākataṃ niddhāretvā tassa vasena tulātulabhāvo veditabbo. Sambhavati etasmāti ^b^sambhavo^eb^ti āha ^b^‘‘sambhavahetubhūta’’^eb^nti. ^b^Niyakajjhattarato^eb^ti sasantānadhammesu vipassanāvasena gocarāsevanāya ca nirato. Savipākampi samānaṃ pavattivipākamattadāyikammaṃ savipākaṭṭhena sambhavaṃ, na ca taṃ kāmādibhavābhisaṅkhārakanti tato visesanatthaṃ ‘‘sambhava’’nti vatvā ^b^‘‘bhavasaṅkhāra’’^eb^nti vuttaṃ. ^b^Ossajī^eb^ti ariyamaggena avassaji. ^b^Kavacaṃ viya^eb^ attabhāvaṃ pariyonandhitvā ṭhitaṃ attani sambhūtattā ^b^attasambhavaṃ^eb^ kilesañca abhindīti kilesabhedasahabhāvikammossajjanaṃ dassento tadubhayassa kāraṇamavoca ^b^‘‘ajjhattarato samāhito’’^eb^ti.</p>
              <p>[03]Paṭhamavikappe avasajjanameva vuttaṃ, ettha avasajjanākāroti taṃ dassento ^b^‘‘atha vā’’^eb^tiādimāha. Tattha ^b^tīrento^eb^ti ‘‘uppādo bhayaṃ, anuppādo khema’’ntiādinā (paṭi. ma. 1.10) vīmaṃsanto. ^b^‘‘Tulento tīrento’’^eb^tiādinā saṅkhepato vuttamatthaṃ vitthārato dassetuṃ ^b^‘‘pañcakkhandhā’’^eb^tiādiṃ vatvā bhavasaṅkhārassa avasajjanākāraṃ sarūpato dasseti. ^b^Eva^eb^ntiādinā pana udānagāthāvaṇṇanāyaṃ ādito vuttamatthaṃ nigamavasena dasseti.</p>
              <p>[03]^b^Ya^eb^nti (dī. ni. ṭī. 2.171) karaṇe, adhikaraṇe vā paccattavacananti āha ^b^‘‘yena samayena, yasmiṃ vā samaye’’^eb^ti. ^b^Ukkhepakavātā^eb^ti udakasandhārakavātaṃ upacchinditvā ṭhitaṭṭhānato ^a^M3.0259^ea^ khepakavātā. ^b^Saṭṭhi…pe… bahala^eb^nti idaṃ tassa vātassa ubbedhappamāṇameva gahetvā vuttaṃ ^a^V3.0239^ea^, āyāmavitthārato pana dasasahassacakkavāḷappamāṇaṃ koṭisatasahassacakkavāḷappamāṇampi udakasandhārakavātaṃ upacchindatiyeva. ^b^Ākāse^eb^ti pubbe vātena patiṭṭhitākāse. ^b^Puna vāto^eb^ti ukkhepakavāte tathā katvā vigate udakasandhārakavāto puna ^b^ābandhitvā gaṇhāti^eb^. Yathā taṃ udakaṃ na bhassati, evaṃ upatthambhentaṃ ābandhanavitānavasena bandhitvā gaṇhāti. ^b^Tato udakaṃ uggacchatī^eb^ti tato ābandhitvā gahaṇato tena vātena uṭṭhāpitaṃ udakaṃ uggacchati upari gacchati. ^b^Hotiyevā^eb^ti antarantarā hotiyeva. ^b^Bahubhāvenā^eb^ti mahāpathaviyā mahantabhāvena. Sakalā hi mahāpathavī tadā oggacchati ca uggacchati ca, tasmā kampanaṃ na paññāyati.</p>
              <p>[03]^b^Ijjhanassā^eb^ti icchitatthasijjhanassa anubhavitabbassa issariyasampattiādikassa. ^b^Parittā^eb^ti paṭiladdhamattā nātisubhāvitā. Tathā ca bhāvanā balavatī na hotīti āha ^b^‘‘dubbalā’’^eb^ti. Saññāsīsena hi bhāvanā vuttā. ^b^Appamāṇā^eb^ti paguṇā subhāvitā. Sā hi thirā daḷhatarā hotīti āha ^b^‘‘balavā’’^eb^ti. ^b^‘‘Parittā pathavīsaññā, appamāṇā āposaññā’’^eb^ti desanāmattametaṃ, āposaññāya pana subhāvitāya pathavīkampo sukheneva ijjhatīti ayamettha adhippāyo veditabbo. ^b^Saṃvejento vā^eb^ dibbasampattiyā pamattaṃ sakkaṃ devarājānaṃ, ^b^vīmaṃsanto vā^eb^ tāvadeva samadhigataṃ attano iddhibalaṃ. So kirāyasmā (dī. ni. aṭṭha. 2.171) khuragge arahattaṃ patvā cintesi – ‘‘atthi nu kho koci bhikkhu yena pabbajitadivaseyeva arahattaṃ patvā vejayanto pāsādo kampitapubbo’’ti. Tato ‘‘natthi kocī’’ti ñatvā ‘‘ahaṃ kampessāmī’’ti abhiññābalena vejayantamatthake ṭhatvā pādena paharitvā kampetuṃ nāsakkhi. Atha naṃ sakkassa nāṭakitthiyo āhaṃsu – ‘‘putta saṅgharakkhita, tvaṃ pūtigandheneva sīsena vejayantaṃ kampetuṃ icchasi, suppatiṭṭhito, tāta, pāsādo, kathaṃ kampetuṃ sakkhissasī’’ti.</p>
              <p>[03]Sāmaṇero ‘‘imā devatā mayā saddhiṃ keḷiṃ karonti, ahaṃ kho pana ācariyaṃ nālatthaṃ, kahaṃ nu kho me ācariyo sāmuddikamahānāgatthero’’ti āvajjetvā ‘‘mahāsamudde udakaleṇaṃ māpetvā divāvihāraṃ ^a^M3.0260^ea^ nisinno’’ti ñatvā tattha gantvā theraṃ vanditvā aṭṭhāsi. Tato naṃ thero, ‘‘tāta saṅgharakkhita, asikkhitvāva yuddhaṃ paviṭṭhosī’’ti vatvā ‘‘nāsakkhi, tāta, vejayantaṃ kampetu’’nti pucchi. Ācariyaṃ, bhante, nālatthanti. Atha naṃ thero, ‘‘tāta, tumhādise akampente añño ko kampessati, diṭṭhapubbaṃ te, tāta, udakapiṭṭhe gomayakhaṇḍaṃ pilavantaṃ, tāta, kapallapūvaṃ paccantaṃ antantena paricchinnanti iminā opammena jānāhī’’ti āha. So ‘‘vaṭṭissati, bhante, ettakenā’’ti vatvā ‘‘pāsādena patiṭṭhitokāsaṃ udakaṃ hotū’’ti adhiṭṭhāya ^a^V3.0240^ea^ vejayantābhimukho agamāsi. Devadhītaro taṃ disvā ‘‘ekavāraṃ lajjitvā gato, punapi sāmaṇero eti, punapi etī’’ti vadiṃsu. Sakko devarājā ‘‘mā mayhaṃ puttena saddhiṃ kathayittha, idāni tena ācariyo laddho khaṇena pāsādaṃ kampessatī’’ti āha. Sāmaṇeropi pādaṅguṭṭhena pāsādathūpikaṃ pahari, pāsādo catūhi disāhi oṇamati. Devatā ‘‘patiṭṭhātuṃ dehi, tāta, pāsādassa, patiṭṭhātuṃ dehi, tāta, pāsādassā’’ti viraviṃsu. Sāmaṇero pāsādaṃ yathāṭhāne ṭhapetvā pāsādamatthake ṭhatvā udānaṃ udānesi –</p>
              <p>[21]‘‘Ajjevāhaṃ pabbajito, ajja pattāsavakkhayaṃ;</p>
              <p>[22]Ajja kampemi pāsādaṃ, aho buddhassuḷāratā.</p>
              <p>[21]‘‘Ajjevāhaṃ pabbajito, ajja pattāsavakkhayaṃ;</p>
              <p>[22]Ajja kampemi pāsādaṃ, aho dhammassuḷāratā.</p>
              <p>[21]‘‘Ajjevāhaṃ pabbajito, ajja pattāsavakkhayaṃ;</p>
              <p>[22]Ajja kampemi pāsādaṃ, aho saṅghassuḷāratā’’ti.</p>
              <p>[03]‘‘Dhammatā esā, bhikkhave, yadā bodhisatto tusitakāyā cavitvā mātukucchiṃ okkamatī’’ti (dī. ni. 2.18) vatvā ‘‘ayañca dasasahassī lokadhātu saṅkampi sampakampi sampavedhī’’ti (dī. ni. 2.18), tathā ‘‘dhammatā esā, bhikkhave, yadā bodhisatto mātukucchimhā nikkhamatī’’ti (dī. ni. 2.32) vatvā ‘‘ayañca dasasahassī lokadhātu saṅkampi sampakampi sampavedhī’’ti (dī. ni. 2.32) ca mahāsattassa gabbhokkantiyaṃ abhijātiñca dhammatāvasena mahāpadāne pathavīkampassa vuttattā itaresupi catūsu ṭhānesu pathavīkampo dhammatāvasenevāti atthato vuttametanti daṭṭhabbaṃ.</p>
              <p>[03]Idāni ^a^M3.0261^ea^ nesaṃ pathavīkampānaṃ kāraṇato pavattiākārato ca vibhāgaṃ dassetuṃ ^b^‘‘iti imesū’’^eb^tiādi vuttaṃ. ^b^Dhātukopenā^eb^ti ukkhepakavātasaṅkhātāya vāyodhātuyā pakopena. ^b^Iddhānubhāvenā^eb^ti ñāṇiddhiyā, kammavipākajiddhiyā vā sabhāvena, tejenāti attho. ^b^Puññatejenā^eb^ti puññānubhāvena, mahābodhisattassa puññabalenāti attho. ^b^Ñāṇatejenā^eb^ti anaññasādhāraṇena paṭivedhañāṇānubhāvena. ^b^Sādhukāradānavasenā^eb^ti yathā anaññasādhāraṇappaṭivedhañāṇānubhāvena abhihatā mahāpathavī abhisambodhiyaṃ kampittha, evaṃ anaññasādhāraṇena desanāñāṇānubhāvena ^a^V3.0241^ea^ abhihatā mahāpathavī kampittha, taṃ panassā sādhukāradānaṃ viya hotīti ‘‘sādhukāradānavasenā’’ti vuttaṃ.</p>
              <p>[03]Yena pana bhagavā asītianubyañjanappaṭimaṇḍitadvattiṃsamahāpurisalakkhaṇavicitrarūpakāyo sabbākāraparisuddhasīlakkhandhādiguṇaratanasamiddhidhammakāyo puññamahattathāmamahattaiddhimahattayasamahattapaññāmahattānaṃ paramukkaṃsagato asamo asamasamo appaṭipuggalo arahaṃ sammāsambuddho attano attabhāvasaññitaṃ khandhapañcakaṃ kappaṃ vā kappāvasesaṃ vā ṭhapetuṃ samatthopi saṅkhatadhammaparijigucchanākārappavattena ñāṇavisesena tiṇāyapi amaññamāno āyusaṅkhārossajjanavidhinā nirapekkho ossajji. Tadanubhāvābhihatā mahāpathavī āyusaṅkharossajjane akampittha. Taṃ panassā kāruññasabhāvasaṇṭhitā viya hotīti vuttaṃ ^b^‘‘kāruññabhāvenā’’^eb^ti.</p>
              <p>[03]Yasmā bhagavā parinibbānasamaye catuvīsatikoṭisatasahassasaṅkhā samāpattiyo samāpajji, antarantarā phalasamāpattisamāpajjanena tassa pubbabhāge sātisayaṃ tikkhaṃ sūraṃ vipassanāñāṇañca pavattesi. ‘‘Yadatthañca mayā evaṃ sucirakālaṃ anaññasādhāraṇo paramukkaṃsagato ñāṇasambhāro sambhato, anuttaro ca vimokkho samadhigato, tassa vata me sikhāppattaphalabhūtā accantaniṭṭhā anupādisesaparinibbānadhātu ajja samijjhatī’’ti bhiyyo ativiya somanassappattassa bhagavato pītivipphārādiguṇavipulatarānubhāvo parehi asādhāraṇañāṇātisayo udapādi, yassa samāpattibalasamupabrūhitassa ñāṇātisayassa ānubhāvaṃ sandhāya idaṃ vuttaṃ ‘‘dveme piṇḍapātā samasamaphalā samasamavipākā’’tiādi ^a^M3.0262^ea^ (udā. 75), tasmā tassānubhāvena samabhihatā mahāpathavī akampittha, taṃ panassā tassaṃ velāyaṃ ārodanākārappatti viya hotīti ^b^‘‘aṭṭhamo ārodanenā’’^eb^ti vuttaṃ.</p>
              <p>[03]Idāni saṅkhepato vuttamatthaṃ vivaranto ^b^‘‘mātukucchiṃ okkamante’’^eb^tiādimāha. ^b^Ayaṃ panattho^eb^ti ‘‘sādhukāradānavasenā’’tiādinā vutta attho. ^b^Pathavīdevatāya vasenā^eb^ti ettha samuddadevatā viya mahāpathaviyā adhidevatā kira nāma atthi, tādise kāraṇe sati tassā cittavasena ayaṃ mahāpathavī saṅkampati sampakampati sampavedhati. Yathā vātavalāhakadevatānaṃ cittavasena vātā vāyanti, sītuṇhābbhavassavalāhakadevatānaṃ cittavasena sītādayo bhavanti, tathā hi visākhapuṇṇamāyaṃ abhisambodhiatthaṃ bodhirukkhamūle nisinnassa lokanāthassa antarāyakaraṇatthaṃ upaṭṭhitaṃ mārabalaṃ vidhamituṃ –</p>
              <p>[21]‘‘Acetanāyaṃ ^a^V3.0242^ea^ pathavī, aviññāya sukhaṃ dukhaṃ;</p>
              <p>[22]Sāpi dānabalā mayhaṃ, sattakkhattuṃ pakampathā’’ti. (cariyā. 1.124) –</p>
              <p>[07]Vacanasamanantaraṃ mahāpathavī bhijjitvā saparisaṃ māraṃ parivattesi. ^b^Eta^eb^nti sādhukāradānādi. Yadipi natthi acetanattā, dhammatāvasena pana vuttanayena siyāti sakkā vattuṃ. Dhammatā pana atthato dhammabhāvo, so puññadhammassa vā ñāṇadhammassa vā ānubhāvasabhāvoti. Tayidaṃ sabbaṃ vicāritameva. Evañca katvā –</p>
              <p>[21]‘‘Ime dhamme sammasato, sabhāvasarasalakkhaṇe;</p>
              <p>[22]Dhammatejena vasudhā, dasasahassī pakampathā’’ti. (bu. vaṃ. 2.166) –</p>
              <p>[07]Ādivacanañca samatthitaṃ hoti.</p>
              <p>[03]Ayaṃ pana (dī. ni. aṭṭha. 1.149) mahāpathavī aparesupi aṭṭhasu ṭhānesu akampittha mahābhinikkhamane bodhimaṇḍūpasaṅkamane paṃsukūlaggahaṇe paṃsukūladhovane kāḷakārāmasutte gotamakasutte vessantarajātake brahmajāleti. Tattha mahābhinikkhamanabodhimaṇḍūpasaṅkamanesu vīriyabalena akampittha. Paṃsukūlaggahaṇe ‘‘dvisahassadīpaparivāre nāma cattāro mahādīpe pahāya pabbajitvā susānaṃ gantvā paṃsukūlaṃ gaṇhantena dukkaraṃ bhagavatā ^a^M3.0263^ea^ kata’’nti acchariyavegābhihatā akampittha. Paṃsukūladhovanavessantarajātakesu akālakampanena akampittha. ^b^Kāḷakārāmagotamakasuttesu^eb^ (a. ni. 4.24; 3.126) ‘‘ahaṃ sakkhī bhagavā’’ti sakkhibhāvena akampittha. ^b^Brahmajāle^eb^ (dī. ni. 1.147) pana dvāsaṭṭhiyā diṭṭhigatesu vijaṭetvā niggumbaṃ katvā desiyamānesu sādhukāradānavasena akampitthāti veditabbā.</p>
              <p>[03]Na kevalañca etesuyeva ṭhānesu pathavī akampittha, atha kho tīsu saṅgahesupi mahāmahindattherassa imaṃ dīpaṃ āgantvā jotivane nisīditvā dhammaṃ desitadivasepi akampittha. Kalyāṇiyamahāvihāre ca piṇḍapātiyattherassa cetiyaṅgaṇaṃ sammajjitvā tattheva nisīditvā buddhārammaṇaṃ pītiṃ gahetvā imaṃ suttantaṃ āraddhassa suttapariyosāne udakapariyantaṃ katvā akampittha. Lohapāsādassa pācīnāmbalaṭṭhikaṭṭhānaṃ nāma ahosi, tattha nisīditvā dīghabhāṇakattherā brahmajālasuttaṃ ārabhiṃsu. Tesaṃ sajjhāyapariyosānepi udakapariyantameva katvā pathavī akampittha.</p>
              <p>[03]Yadi ^a^V3.0243^ea^ evaṃ ‘‘aṭṭhime, ānanda, hetū aṭṭha paccayā mahato bhūmicālassa pātubhāvāyā’’ti kasmā aṭṭheva hetū vuttāti? Niyamahetubhāvato. Imeyeva hi aṭṭha hetū niyamanti, nāññe. Te hi kadāci sambhavantīti aniyamabhāvato na gaṇitā. Vuttañhetaṃ nāgasenattherena ^b^milindapañhe^eb^ (mi. pa. 4.1.4) –</p>
              <p>[08]‘‘Aṭṭhime, bhikkhave, hetū aṭṭha paccayā mahato bhūmicālassa pātubhāvāyāti. Yaṃ vessantarena raññā mahādāne dīyamāne sattakkhattuṃ mahāpathavī kampitā, tañca pana akālikaṃ kadācuppattikaṃ aṭṭhahi hetūhi vippamuttaṃ, tasmā agaṇitaṃ aṭṭhahi hetūhi.</p>
              <p>[08]‘‘Yathā, mahārāja, loke tayoyeva meghā gaṇīyanti vassiko, hemantiko, pāvusakoti. Yadi te muñcitvā añño megho pavassati, na so megho gaṇīyati sammatehi meghehi, akālameghotveva saṅkhaṃ gacchati, evameva kho, mahārāja, vessantarena raññā mahādāne dīyamāne ^a^M3.0264^ea^ yaṃ sattakkhattuṃ mahāpathavī kampitā, akālikaṃ etaṃ kadācuppattikaṃ aṭṭhahi hetūhi vippamuttaṃ, na taṃ gaṇīyati aṭṭhahi hetūhi.</p>
              <p>[08]‘‘Yathā vā pana, mahārāja, himavantā pabbatā pañca nadisatāni sandanti, tesaṃ, mahārāja, pañcannaṃ nadisatānaṃ daseva nadiyo nadigaṇanāya gaṇīyanti. Seyyathidaṃ – gaṅgā, yamunā, aciravatī, sarabhū, mahī, sindhu, sarassatī, vetravatī, vītaṃsā, candabhāgāti. Avasesā nadiyo nadigaṇanāya agaṇitā. Kiṃkāraṇā? Na tā nadiyo dhuvasalilā, evameva kho, mahārāja, vessantarena raññā mahādāne dīyamāne yaṃ sattakkhattuṃ mahāpathavī kampitā, akālikaṃ etaṃ kadācuppattikaṃ aṭṭhahi hetūhi vippamuttaṃ, na taṃ gaṇīyati aṭṭhahi hetūhi.</p>
              <p>[08]‘‘Yathā vā pana, mahārāja, rañño satampi dvisatampi tisatampi amaccā honti, tesaṃ chayeva janā amaccagaṇanāya gaṇīyanti. Seyyathidaṃ – senāpati, purohito, akkhadasso, bhaṇḍāgāriko, chattaggāhako, khaggaggāhako, eteyeva amaccagaṇanāya gaṇīyanti. Kiṃkāraṇā? Yuttattā rājaguṇehi. Avasesā agaṇitā, sabbe amaccātveva saṅkhaṃ gacchanti, evameva kho, mahārāja, vessantarena raññā mahādāne dīyamāne ^a^V3.0244^ea^ yaṃ sattakkhattuṃ mahāpathavī kampitā, akālikaṃ etaṃ kadācuppattikaṃ aṭṭhahi hetūhi vippamuttaṃ, na taṃ gaṇīyati aṭṭhahi hetūhī’’ti.</p>
              <p>[06]Bhūmicālasuttavaṇṇanā niṭṭhitā.</p>
              <p>[06]Cāpālavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(8) 3. Yamakavaggo</h1n>
        <h2>
          <h2n>1-10. Saddhāsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^71-80^eb^^b^.^eb^ Aṭṭhamassa paṭhamādīni uttānatthāneva. Dasame kucchitaṃ sīdatīti ^b^kusīto^eb^ da-kārassa ta-kāraṃ katvā. Yassa dhammassa vasena ^a^M3.0265^ea^ puggalo ‘‘kusīto’’ti vuccati, so kusitabhāvo idha kusita-saddena vutto. Vināpi hi bhāvajotanasaddaṃ bhāvattho viññāyati yathā ‘‘paṭassa sukka’’nti, tasmā kusītabhāvavatthūnīti attho. Tenāha ^b^‘‘kosajjakāraṇānīti attho’’^eb^ti. Kammaṃ nāma samaṇasāruppaṃ īdisanti āha ^b^‘‘cīvaravicāraṇādī’’^eb^ti. ^b^Vīriya^eb^nti padhānavīriyaṃ. Taṃ pana caṅkamanavasena karaṇe kāyikantipi vattabbataṃ labhatīti āha ^b^‘‘duvidhampī’’^eb^ti. ^b^Pattiyā^eb^ti pāpuṇanatthaṃ. ^b^Osīdana^eb^nti bhāvanānuyoge saṅkoco. Māsehi ācitaṃ nicitaṃ viyāti ^b^māsācitaṃ,^eb^ taṃ maññe. Yasmā māsā tintā visesena garukā honti, tasmā ^b^‘‘yathā tintamāso’’^eb^tiādi vuttaṃ. ^b^Vuṭṭhito hoti^eb^ gilānabhāvāti adhippāyo.</p>
              <p>[03]^b^Tesa^eb^nti ārambhavatthūnaṃ. ^b^Imināva nayenā^eb^ti iminā kusītavatthūsu vutteneva nayena ‘‘duvidhampi vīriyaṃ ārabhatī’’tiādinā. ^b^Idaṃ paṭhama^eb^nti ‘‘idaṃ, handāhaṃ, vīriyaṃ ārabhāmī’’ti, ‘‘evaṃ bhāvanāya abbhussahanaṃ paṭhamaṃ ārambhavatthū’’tiādinā ca attho veditabbo. Yathā tathā paṭhamaṃ pavattaṃ abbhussahanañhi upari vīriyārambhassa kāraṇaṃ hoti. Anurūpapaccavekkhaṇasahitāni ^a^V3.0245^ea^ hi abbhussahanāni tammūlakāni vā paccavekkhaṇāni aṭṭha ārambhavatthūnīti veditabbāni.</p>
              <p>[06]Saddhāsuttādivaṇṇanā niṭṭhitā.</p>
              <p>[06]Yamakavaggavaṇṇanā niṭṭhitā.</p>
              <p>[03]^b^81-626^eb^^b^.^eb^ Sesaṃ uttānameva.</p>
              <p>[06]Iti manorathapūraṇiyā aṅguttaranikāya-aṭṭhakathāya</p>
              <p>[06]Aṭṭhakanipātavaṇṇanāya anuttānatthadīpanā samattā.</p>
            </h4>
          </h3>
        </h2>
      </h1>
    </h0>
  </ha>
</body>
