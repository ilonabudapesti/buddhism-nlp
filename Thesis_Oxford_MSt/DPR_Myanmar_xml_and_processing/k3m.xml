<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] khuddakanikāye </h>
  <ha>
    <han> udānapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. bodhivaggo </h2n>
          <h3>
            <h3n> </h3n>
            <h4>
              <h4n> 1. paṭhamabodhisuttaṃ </h4n>
              <p>[03] 1^b^.^eb^ evaṃ ^a^V0.0069^ea^ ^a^M0.0077^ea^ ^a^P0.0001^ea^ ^a^T0.0073^ea^ me sutaṃ -- ekaṃ samayaṃ  bhagavā uruvelāyaṃ viharati najjā nerañjarāya tīre bodhirukkhamūle  paṭhamābhisambuddho. tena kho pana samayena bhagavā sattāhaṃ ekapallaṅkena  nisinno hoti vimuttisukhapaṭisaṃvedī {vimuttisukhaṃ paṭisaṃvedī (syā0 pī0 ka0)}.  atha kho bhagavā tassa sattāhassa accayena tamhā samādhimhā vuṭṭhahitvā rattiyā paṭhamaṃ yāmaṃ  paṭiccasamuppādaṃ anulomaṃ sādhukaṃ manasākāsi --</p>
              <p>[03] ``iti imasmiṃ sati idaṃ hoti, imassuppādā idaṃ uppajjati,  yadidaṃ -- avijjāpaccayā saṅkhārā, saṅkhārapaccayā viññāṇaṃ,  viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā  phasso, phassapaccayā vedanā, vedanāpaccayā taṇhā, taṇhāpaccayā  upādānaṃ, upādānapaccayā ^a^V0.0070^ea^ bhavo, bhavapaccayā jāti, jātipaccayā  jarāmaraṇaṃ sokaparidevadukkhadomanassupāyāsā sambhavanti.  evametassa kevalassa dukkhakkhandhassa samudayo hotī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yadā ^a^M0.0078^ea^ ^a^T0.0074^ea^ have pātubhavanti dhammā, </p>
              <p>[27] ātāpino jhāyato brāhmaṇassa. </p>
              <p>[26] athassa kaṅkhā vapayanti sabbā, </p>
              <p>[22] yato pajānāti sahetudhamma''nti.. paṭhamaṃ. </p>
            </h4>
            <h4>
              <h4n> 2. dutiyabodhisuttaṃ </h4n>
              <p>[03] 2^b^.^eb^ evaṃ ^a^P0.0002^ea^ me sutaṃ -- eka samayaṃ  bhagavā uruvelāyaṃ viharati najjā nerañjarāya tīre bodhirukkhamūle  paṭhamābhisambuddho. tena kho pana samayena bhagavā sattāhaṃ ekapallaṅkena  nisinno hoti vimuttisukhapaṭisaṃvedī. atha kho bhagavā tassa  sattāhassa accayena tamhā samādhimhā vuṭṭhahitvā rattiyā majjhimaṃ yāmaṃ  paṭiccasamuppādaṃ paṭilomaṃ sādhukaṃ manasākāsi --</p>
              <p>[03] ``iti imasmiṃ asati idaṃ na hoti, imassa nirodhā idaṃ  nirujjhati, yadidaṃ -- avijjānirodhā saṅkhāranirodho,  saṅkhāranirodhā viññāṇanirodho, viññāṇanirodhā nāmarūpanirodho,  nāmarūpanirodhā saḷāyatananirodho, saḷāyatananirodhā phassanirodho,  phassanirodhā vedanānirodho, vedanānirodhā taṇhānirodho,  taṇhānirodhā upādānanirodho, upādānanirodhā bhavanirodho,  bhavanirodhā jātinirodho, jātinirodhā jarāmaraṇaṃ  sokaparidevadukkhadomanassupāyāsā nirujjhanti. evametassa  kevalassa dukkhakkhandhassa nirodho hotī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yadā have pātubhavanti dhammā, </p>
              <p>[27] ātāpino ^a^T0.0075^ea^ jhāyato brāhmaṇassa. </p>
              <p>[26] athassa kaṅkhā vapayanti sabbā, </p>
              <p>[22] yato khayaṃ paccayānaṃ avedī''ti.. dutiyaṃ. </p>
            </h4>
            <h4>
              <h4n> 3. tatiyabodhisuttaṃ </h4n>
              <p>[03] 3^b^.^eb^ evaṃ ^a^V0.0071^ea^ me sutaṃ -- ekaṃ samayaṃ bhagavā uruvelāyaṃ  viharati najjā nerañjarāya tīre bodhirukkhamūle paṭhamābhisambuddho.  tena kho pana samayena ^a^M0.0079^ea^ bhagavā sattāhaṃ ekapallaṅkena nisinno hoti  vimuttisukhapaṭisaṃvedī. atha kho bhagavā tassa sattāhassa accayena  tamhā samādhimhā vuṭṭhahitvā rattiyā pacchimaṃ yāmaṃ paṭiccasamuppādaṃ  anulomapaṭilomaṃ sādhukaṃ manasākāsi --</p>
              <p>[03] ``iti imasmiṃ sati idaṃ hoti, imassuppādā idaṃ uppajjati,  imasmiṃ asati idaṃ na hoti, imassa nirodhā idaṃ nirujjhati;  yadidaṃ -- avijjāpaccayā saṅkhārā, saṅkhārapaccayā viññāṇaṃ,  viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā  phasso, phassapaccayā vedanā, vedanāpaccayā taṇhā, taṇhāpaccayā  upādānaṃ, upādānapaccayā bhavo, bhavapaccayā jāti, jātipaccayā  jarāmaraṇaṃ sokaparidevadukkhadomanassupāyāsā sambhavanti. evametassa  kevalassa dukkhakkhandhassa samudayo hoti.</p>
              <p>[03] ``avijjāya tveva asesavirāganirodhā saṅkhāranirodho,  saṅkhāranirodhā viññāṇanirodho, viññāṇanirodhā nāmarūpanirodho,  nāmarūpanirodhā saḷāyatananirodho, saḷāyatananirodhā   phassanirodho, phassanirodhā vedanānirodho, vedanānirodhā taṇhānirodho ^a^T0.0076^ea^,  taṇhānirodhā upādānanirodho, upādānanirodhā bhavanirodho,  bhavanirodhā jātinirodho, jātinirodhā jarāmaraṇaṃ   sokaparidevadukkhadomanassupāyāsā nirujjhanti. evametassa kevalassa  dukkhakkhandhassa nirodho ^a^P0.0003^ea^ hotī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yadā have pātubhavanti dhammā, </p>
              <p>[27] ātāpino jhāyato brāhmaṇassa. </p>
              <p>[26] vidhūpayaṃ tiṭṭhati mārasenaṃ, </p>
              <p>[22] sūriyova {suriyova (sī0 syā0 kaṃ0 pī0)} obhāsayamantalikkha''nti.. tatiyaṃ. </p>
            </h4>
            <h4>
              <h4n> 4. huṃhuṅkasuttaṃ </h4n>
              <p>[03] 4^b^.^eb^ evaṃ ^a^M0.0080^ea^ ^a^V0.0072^ea^ me sutaṃ -- ekaṃ samayaṃ bhagavā uruvelāyaṃ  viharati najjā nerañjarāya tīre ajapālanigrodhe paṭhamābhisambuddho.  tena kho pana samayena bhagavā sattāhaṃ ekapallaṅkena nisinno hoti  vimuttisukhapaṭisaṃvedī. atha kho bhagavā tassa sattāhassa accayena  tamhā samādhimhā vuṭṭhāsi.</p>
              <p>[03] atha kho aññataro huṃhuṅkajātiko {huhuṅkajātiko (sī0 syā0 kaṃ0 pī0)} brāhmaṇo yena bhagavā  tenupasaṅkami; upasaṅkamitvā bhagavatā saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ aṭṭhāsi. ekamantaṃ ṭhito kho  so brāhmaṇo bhagavantaṃ etadavoca -- ``kittāvatā nu kho, bho  gotama, brāhmaṇo hoti, katame ca pana brāhmaṇakaraṇā {brāhmaṇakārakā (ka0)} dhammā''ti?</p>
              <p>[03] atha kho bhagavā etamatthaṃ viditvā ^a^T0.0077^ea^ tāyaṃ velāyaṃ imaṃ udānaṃ  udānesi -- </p>
              <p>[21] ``yo brāhmaṇo bāhitapāpadhammo, </p>
              <p>[27] nihuṃhuṅko {nihuhuṅko (sī0 syā0 kaṃ pī0)} nikkasāvo yatatto. </p>
              <p>[26] vedantagū vūsitabrahmacariyo, </p>
              <p>[27] dhammena so brahmavādaṃ vadeyya. </p>
              <p>[22] yassussadā natthi kuhiñci loke''ti.. catutthaṃ. </p>
            </h4>
            <h4>
              <h4n> 5. brāhmaṇasuttaṃ </h4n>
              <p>[03] 5^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā ca sāriputto āyasmā ca mahāmoggallāno āyasmā ca  mahākassapo āyasmā ca mahākaccāno {mahākaccāyano (sī0 pī0 ka0)} āyasmā ca mahākoṭṭhiko  āyasmā ca mahākappino āyasmā ca mahācundo āyasmā ca  anuruddho āyasmā ca revato āyasmā ca nando {ānando (sī0 pī0)} yena bhagavā  tenupasaṅkamiṃsu ^a^P0.0004^ea^.</p>
              <p>[03] addasā ^a^M0.0081^ea^ kho bhagavā te āyasmante dūratova āgacchante; disvāna  bhikkhū āmantesi -- ``ete, bhikkhave, brāhmaṇā āgacchanti; ete,  bhikkhave, brāhmaṇā āgacchantī''ti. evaṃ vutte ^a^V0.0073^ea^, aññataro  brāhmaṇajātiko bhikkhu bhagavantaṃ etadavoca -- ``kittāvatā nu kho,  bhante, brāhmaṇo hoti, katame ca pana brāhmaṇakaraṇā dhammā''ti?</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``bāhitvā pāpake dhamme, ye caranti sadā satā. </p>
              <p>[22] khīṇasaṃyojanā ^a^T0.0078^ea^ buddhā, te ve {teva (sī0)} lokasmi brāhmaṇā''ti..  pañcamaṃ. </p>
            </h4>
            <h4>
              <h4n> 6. mahākassapasuttaṃ </h4n>
              <p>[03] 6^b^.^eb^ evaṃ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. tena kho pana samayena āyasmā  mahākassapo pippaliguhāyaṃ {pipphaliguhāyaṃ (syā0), simbaliguhāyaṃ (ka0)} viharati  ābādhiko {ābādhiko hoti  (syā0 pī0)} dukkhito bāḷhagilāno. atha kho āyasmā mahākassapo aparena samayena  tamhā ābādhā vuṭṭhāsi. atha kho āyasmato mahākassapassa tamhā  ābādhā vuṭṭhitassa etadahosi -- ``yaṃnūnāhaṃ rājagahaṃ piṇḍāya  paviseyya''nti.</p>
              <p>[03] tena kho pana samayena pañcamattāni devatāsatāni ussukkaṃ  āpannāni honti āyasmato mahākassapassa piṇḍapātapaṭilābhāya.  atha kho āyasmā mahākassapo tāni pañcamattāni devatāsatāni  paṭikkhipitvā pubbaṇhasamayaṃ nivāsetvā pattacīvaramādāya rājagahaṃ  piṇḍāya pāvisi -- yena daliddavisikhā kapaṇavisikhā  pesakāravisikhā. addasā kho bhagavā āyasmantaṃ mahākassapaṃ  rājagahe piṇḍāya carantaṃ yena daliddavisikhā kapaṇavisikhā  pesakāravisikhā.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``anaññaposimaññātaṃ, dantaṃ sāre patiṭṭhitaṃ. </p>
              <p>[22] khīṇāsavaṃ vantadosaṃ, tamahaṃ brūmi brāhmaṇa''nti.. chaṭṭhaṃ. </p>
            </h4>
            <h4>
              <h4n> 7. ajakalāpakasuttaṃ </h4n>
              <p>[03] 7^b^.^eb^ evaṃ ^a^M0.0082^ea^ ^a^V0.0074^ea^ me sutaṃ --   ekaṃ samayaṃ bhagavā pāvāyaṃ {pāṭaliyaṃ (pī0)}   viharati ajakalāpake ^a^T0.0079^ea^ cetiye, ajakalāpakassa yakkhassa bhavane.  tena kho pana samayena bhagavā rattandhakāratimisāyaṃ ^a^P0.0005^ea^  abbhokāse nisinno hoti; devo ca ekamekaṃ phusāyati. atha kho  ajakalāpako yakkho bhagavato bhayaṃ chambhitattaṃ lomahaṃsaṃ uppādetukāmo  yena bhagavā tenupasaṅkami; upasaṅkamitvā bhagavato avidūre tikkhattuṃ  ``akkulo pakkulo''ti akkulapakkulikaṃ akāsi -- ``eso te,  samaṇa, pisāco''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yadā sakesu dhammesu, pāragū hoti brāhmaṇo. </p>
              <p>[22] atha etaṃ pisācañca, pakkulañcātivattatī''ti.. sattamaṃ. </p>
            </h4>
            <h4>
              <h4n> 8. saṅgāmajisuttaṃ </h4n>
              <p>[03] 8^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā saṅgāmaji sāvatthiṃ anuppatto hoti bhagavantaṃ dassanāya.  assosi kho āyasmato saṅgāmajissa purāṇadutiyikā -- ``ayyo  kira saṅgāmaji sāvatthiṃ anuppatto''ti. sā dārakaṃ ādāya jetavanaṃ  agamāsi.</p>
              <p>[03] tena kho pana samayena āyasmā saṅgāmaji aññatarasmiṃ  rukkhamūle divāvihāraṃ nisinno hoti. atha kho āyasmato  saṅgāmajissa purāṇadutiyikā yenāyasmā saṅgāmaji tenupasaṅkami;  upasaṅkamitvā āyasmantaṃ saṅgāmajiṃ etadavoca -- ``khuddaputtañhi {khuddaputtāmhi (sī0)},  samaṇa, posa ma''nti. evaṃ vutte, āyasmā saṅgāmaji tuṇhī ahosi.</p>
              <p>[03] dutiyampi kho āyasmato saṅgāmajissa purāṇadutiyikā  āyasmantaṃ ^a^T0.0080^ea^ saṅgāmajiṃ etadavoca -- ``khuddaputtañhi, samaṇa, posa  ma''nti. dutiyampi kho āyasmā saṅgāmaji tuṇhī ahosi.</p>
              <p>[03] tatiyampi ^a^M0.0083^ea^ ^a^V0.0075^ea^ kho āyasmato saṅgāmajissa purāṇadutiyikā  āyasmantaṃ saṅgāmajiṃ etadavoca -- ``khuddaputtañhi, samaṇa, posa  ma''nti. tatiyampi kho āyasmā saṅgāmaji tuṇhī ahosi.</p>
              <p>[03] atha kho āyasmato saṅgāmajissa purāṇadutiyikā taṃ dārakaṃ  āyasmato saṅgāmajissa purato nikkhipitvā pakkāmi {pakkami (ka0) evamuparipi}   -- ``eso {esa (sī0 ka0)} te, samaṇa, putto; posa na''nti.</p>
              <p>[03] atha kho āyasmā saṅgāmaji taṃ dārakaṃ neva olokesi nāpi  ālapi. atha kho āyasmato saṅgāmajissa purāṇadutiyikā  ^a^P0.0006^ea^ avidūraṃ {avidūre (syā0 pī0)} gantvā apalokentī addasa āyasmantaṃ  saṅgāmajiṃ taṃ dārakaṃ neva olokentaṃ nāpi ālapantaṃ, disvānassā  etadahosi -- ``na cāyaṃ samaṇo puttenapi atthiko''ti. tato  paṭinivattitvā dārakaṃ ādāya pakkāmi. addasā kho bhagavā dibbena  cakkhunā visuddhena atikkantamānusakena āyasmato saṅgāmajissa  purāṇadutiyikāya evarūpaṃ vippakāraṃ.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``āyantiṃ nābhinandati, pakkamantiṃ na socati. </p>
              <p>[22] saṅgā saṅgāmajiṃ muttaṃ, tamahaṃ brūmi brāhmaṇa''nti..  aṭṭhamaṃ. </p>
            </h4>
            <h4>
              <h4n> 9. jaṭilasuttaṃ </h4n>
              <p>[03] 9^b^.^eb^ evaṃ me sutaṃ -- ekaṃ samayaṃ bhagavā gayāyaṃ  viharati gayāsīse. tena kho pana samayena sambahulā jaṭilā  sītāsu hemantikāsu ^a^T0.0081^ea^ rattīsu antaraṭṭhake himapātasamaye gayāyaṃ  ummujjantipi nimujjantipi, ummujjanimujjampi karonti  osiñcantipi, aggimpi juhanti -- ``iminā suddhī''ti.</p>
              <p>[03] addasā kho bhagavā te sambahule jaṭile sītāsu hemantikāsu  rattīsu antaraṭṭhake himapātasamaye gayāyaṃ ummujjantepi nimujjantepi  ummujjanimujjampi karonte {ummujjanimujjaṃ karontepi (sī0 pī0 ka0)}   osiñcantepi aggimpi juhante -- ``iminā suddhī''ti.</p>
              <p>[03] atha ^a^M0.0084^ea^ ^a^V0.0076^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``na udakena sucī hotī, bahvettha nhāyatī {nahāyatī (sī0)} jano. </p>
              <p>[22] yamhi saccañca dhammo ca, so sucī so ca  brāhmaṇo''ti.. navamaṃ. </p>
            </h4>
            <h4>
              <h4n> 10. bāhiyasuttaṃ </h4n>
              <p>[03] 10^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  bāhiyo dārucīriyo suppārake paṭivasati samuddatīre sakkato garukato  mānito pūjito apacito lābhī   cīvarapiṇḍapātasenāsanagilānapaccayabhesajjaparikkhārānaṃ. atha kho bāhiyassa dārucīriyassa  rahogatassa paṭisallīnassa evaṃ cetaso parivitakko udapādi -- ``ye  kho keci loke arahanto vā arahattamaggaṃ vā samāpannā, ahaṃ tesaṃ  aññataro''ti.</p>
              <p>[03] atha kho ^a^P0.0007^ea^ bāhiyassa dārucīriyassa  purāṇasālohitā devatā anukampikā atthakāmā bāhiyassa  dārucīriyassa cetasā cetoparivitakkamaññāya yena bāhiyo  dārucīriyo tenupasaṅkami; upasaṅkamitvā bāhiyaṃ dārucīriyaṃ  etadavoca -- ``neva kho tvaṃ ^a^T0.0082^ea^, bāhiya, arahā, nāpi arahattamaggaṃ vā  samāpanno. sāpi te paṭipadā natthi yāya tvaṃ arahā vā assa {assasi (syā0 ka0)}   arahattamaggaṃ vā samāpanno''ti.</p>
              <p>[03] ``atha ke carahi sadevake loke arahanto vā arahattamaggaṃ vā  samāpanno''ti? ``atthi, bāhiya, uttaresu janapadesu {janapade (sī0)} sāvatthi nāma  nagaraṃ. tattha so bhagavā etarahi viharati arahaṃ sammāsambuddho.  so hi, bāhiya, bhagavā arahā ceva arahattāya ca dhammaṃ desetī''ti.</p>
              <p>[03] atha kho bāhiyo dārucīriyo tāya devatāya saṃvejito  tāvadeva suppārakamhā pakkāmi. sabbattha ekarattiparivāsena yena  sāvatthi jetavanaṃ anāthapiṇḍikassa ārāmo tenupasaṅkami. tena kho  pana samayena ^a^M0.0085^ea^ sambahulā bhikkhū abbhokāse caṅkamanti. atha kho  bāhiyo dārucīriyo yena te bhikkhū tenupasaṅkami; upasaṅkamitvā te  bhikkhū etadavoca -- ``kahaṃ nu kho, bhante, etarahi bhagavā viharati  arahaṃ sammāsambuddho? dassanakāmamhā mayaṃ taṃ ^a^V0.0077^ea^ bhagavantaṃ arahantaṃ  sammāsambuddha''nti. ``antaragharaṃ paviṭṭho kho, bāhiya, bhagavā  piṇḍāyā''ti.</p>
              <p>[03] atha kho bāhiyo dārucīriyo taramānarūpo jetavanā  nikkhamitvā sāvatthiṃ pavisitvā addasa bhagavantaṃ sāvatthiyaṃ piṇḍāya  carantaṃ pāsādikaṃ pasādanīyaṃ santindriyaṃ santamānasaṃ ^a^T0.0083^ea^  uttamadamathasamathamanuppattaṃ dantaṃ guttaṃ yatindriyaṃ nāgaṃ. disvāna yena  bhagavā tenupasaṅkami; upasaṅkamitvā bhagavato pāde sirasā nipatitvā  bhagavantaṃ etadavoca -- ``desetu me, bhante bhagavā, dhammaṃ; desetu,  sugato, dhammaṃ, yaṃ mamassa dīgharattaṃ hitāya sukhāyā''ti. evaṃ vutte,  bhagavā bāhiyaṃ dārucīriyaṃ etadavoca -- ``akālo kho tāva,  bāhiya, antaragharaṃ paviṭṭhamhā piṇḍāyā''ti.</p>
              <p>[03] dutiyampi kho bāhiyo dārucīriyo bhagavantaṃ etadavoca --  ``dujjānaṃ kho panetaṃ, bhante, bhagavato vā jīvitantarāyānaṃ, mayhaṃ vā  jīvitantarāyānaṃ ^a^P0.0008^ea^. desetu me, bhante bhagavā, dhammaṃ;  desetu, sugato, dhammaṃ, yaṃ mamassa dīgharattaṃ hitāya sukhāyā''ti.  dutiyampi kho bhagavā bāhiyaṃ dārucīriyaṃ etadavoca -- ``akālo  kho tāva, bāhiya, antaragharaṃ paviṭṭhamhā piṇḍāyā''ti.</p>
              <p>[03] tatiyampi kho bāhiyo dārucīriyo bhagavantaṃ etadavoca --  ``dujjānaṃ kho panetaṃ, bhante, bhagavato vā jīvitantarāyānaṃ, mayhaṃ vā  jīvitantarāyānaṃ. desetu me bhante bhagavā, dhammaṃ; desetu, sugato,  dhammaṃ, yaṃ mamassa dīgharattaṃ hitāya sukhāyā''ti.</p>
              <p>[03] ``tasmātiha te, bāhiya, evaṃ sikkhitabbaṃ -- `diṭṭhe diṭṭhamattaṃ  bhavissati, sute sutamattaṃ bhavissati, mute mutamattaṃ bhavissati,  viññāte viññātamattaṃ bhavissatī'ti. evañhi te, bāhiya,  sikkhitabbaṃ. yato kho te, bāhiya, diṭṭhe diṭṭhamattaṃ bhavissati, sute  sutamattaṃ bhavissati, mute ^a^T0.0084^ea^ mutamattaṃ bhavissati, viññāte viññātamattaṃ  bhavissati, tato tvaṃ, bāhiya, na tena; yato tvaṃ, bāhiya, na tena  tato tvaṃ, bāhiya, na tattha ^a^M0.0086^ea^; yato tvaṃ, bāhiya, na tattha, tato tvaṃ,  bāhiya, nevidha na huraṃ na ubhayamantarena. esevanto dukkhassā''ti.</p>
              <p>[03] atha kho bāhiyassa dārucīriyassa bhagavato imāya saṃkhittāya  dhammadesanāya tāvadeva anupādāya āsavehi cittaṃ vimucci.</p>
              <p>[03] atha ^a^V0.0078^ea^ kho bhagavā bāhiyaṃ dārucīriyaṃ iminā saṃkhittena  ovādena ovaditvā pakkāmi. atha kho acirapakkantassa bhagavato  bāhiyaṃ dārucīriyaṃ gāvī taruṇavacchā adhipatitvā {adhipātetvā (sī0 syā0 pī0),  adhipātitvā (ka0)} jīvitā voropesi.</p>
              <p>[03] atha kho bhagavā sāvatthiyaṃ piṇḍāya caritvā pacchābhattaṃ  piṇḍapātapaṭikkanto sambahulehi bhikkhūhi saddhiṃ nagaramhā nikkhamitvā  addasa bāhiyaṃ dārucīriyaṃ kālaṅkataṃ {kālakataṃ (sī0 syā0 kaṃ0)}; disvāna bhikkhū āmantesi --  ``gaṇhatha, bhikkhave, bāhiyassa dārucīriyassa sarīrakaṃ; mañcakaṃ  āropetvā nīharitvā jhāpetha; thūpañcassa karotha. sabrahmacārī vo,  bhikkhave, kālaṅkato''ti.</p>
              <p>[03] ``evaṃ, bhante''ti kho te bhikkhū bhagavato paṭissutvā  bāhiyassa dārucīriyassa sarīrakaṃ mañcakaṃ āropetvā nīharitvā  jhāpetvā thūpañcassa katvā yena bhagavā tenupasaṅkamiṃsu; upasaṅkamitvā  bhagavantaṃ abhivādetvā ekamantaṃ nisīdiṃsu. ekamantaṃ nisinnā kho  te bhikkhū bhagavantaṃ etadavocuṃ -- ``daḍḍhaṃ, bhante, bāhiyassa  dārucīriyassa sarīraṃ, thūpo cassa ^a^T0.0085^ea^ kato. tassa kā gati, ko  abhisamparāyo''ti? ``paṇḍito, bhikkhave, bāhiyo dārucīriyo  paccapādi dhammassānudhammaṃ; na ca maṃ dhammādhikaraṇaṃ ^a^P0.0009^ea^  vihesesi. parinibbuto, bhikkhave, bāhiyo dārucīriyo''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yattha āpo ca pathavī, tejo vāyo na gādhati. </p>
              <p>[27] na tattha sukkā jotanti, ādicco nappakāsati. </p>
              <p>[22] na tattha candimā bhāti, tamo tattha na vijjati.. </p>
              <p>[21] ``yadā ^a^M0.0087^ea^ ca attanāvedi {vedhī (ka0)}, muni monena brāhmaṇo. </p>
              <p>[22] atha rūpā arūpā ca, sukhadukkhā pamuccatī''ti..  dasamaṃ.</p>
              <p>[03] (ayampi udāno vutto bhagavatā iti me sutanti.) {( ) syāmapotthake natthi} </p>
              <p>[06] bodhivaggo paṭhamo niṭṭhito. </p>
              <p>[01] tassuddānaṃ ^a^V0.0079^ea^ -- </p>
              <p>[21] tayo bodhi ca huṃhuṅko {tayo ca bodhi nigrodho (sabbattha)}, brāhmaṇo {te therā (sī0  syā0 pī0), thero (ka0)} kassapena ca. </p>
              <p>[22] aja {pāvāya (sī0 syā0), pāṭaliyaṃ (pī0), pāvā (ka0)} saṅgāma jaṭilā, bāhiyenāti te dasāti.. </p>
            </h4>
          </h3>
        </h2>
        <h2>
          <h2n> 2. mucalindavaggo </h2n>
          <h3>
            <h3n> </h3n>
            <h4>
              <h4n> 1. mucalindasuttaṃ </h4n>
              <p>[03] 11^b^.^eb^ evaṃ ^a^P0.0010^ea^ me sutaṃ -- ekaṃ samayaṃ  bhagavā uruvelāyaṃ viharati najjā nerañjarāya tīre mucalindamūle  paṭhamābhisambuddho. tena kho pana samayena bhagavā sattāhaṃ ekapallaṅkena  nisinno hoti vimuttisukhapaṭisaṃvedī.</p>
              <p>[03] tena kho pana samayena mahā akālamegho udapādi ^a^T0.0086^ea^  sattāhavaddalikā sītavātaduddinī. atha kho mucalindo nāgarājā  sakabhavanā nikkhamitvā bhagavato kāyaṃ sattakkhattuṃ bhogehi  parikkhipitvā uparimuddhani mahantaṃ phaṇaṃ vihacca aṭṭhāsi -- ``mā  bhagavantaṃ sītaṃ, mā bhagavantaṃ uṇhaṃ, mā bhagavantaṃ  ḍaṃsamakasavātātapasarīsapa {siriṃsapa (sī0 syā0 kaṃ0 pī0)} samphasso''ti.</p>
              <p>[03] atha kho bhagavā tassa sattāhassa accayena tamhā samādhimhā  vuṭṭhāsi. atha kho mucalindo nāgarājā viddhaṃ vigatavalāhakaṃ devaṃ  viditvā bhagavato kāyā bhoge viniveṭhetvā sakavaṇṇaṃ paṭisaṃharitvā  māṇavakavaṇṇaṃ abhinimminitvā bhagavato purato aṭṭhāsi pañjaliko  bhagavantaṃ namassamāno.</p>
              <p>[03] atha ^a^M0.0088^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sukho viveko tuṭṭhassa, sutadhammassa passato. </p>
              <p>[22] abyāpajjaṃ sukhaṃ loke, pāṇabhūtesu saṃyamo.. </p>
              <p>[21] ``sukhā ^a^V0.0080^ea^ virāgatā loke, kāmānaṃ samatikkamo. </p>
              <p>[22] asmimānassa yo vinayo, etaṃ ve paramaṃ sukha''nti..  paṭhamaṃ. </p>
            </h4>
            <h4>
              <h4n> 2. rājasuttaṃ </h4n>
              <p>[03] 12^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sambahulānaṃ bhikkhūnaṃ pacchābhattaṃ piṇḍapātapaṭikkantānaṃ ^a^P0.0011^ea^  upaṭṭhānasālāyaṃ sannisinnānaṃ sannipatitānaṃ ayamantarākathā udapādi --  ``ko nu kho, āvuso, imesaṃ dvinnaṃ rājūnaṃ mahaddhanataro vā  mahābhogataro vā mahākosataro vā mahāvijitataro vā mahāvāhanataro  vā ^a^T0.0087^ea^ mahabbalataro vā mahiddhikataro vā mahānubhāvataro vā rājā vā  māgadho seniyo bimbisāro, rājā vā pasenadi kosalo''ti?  ayañcarahi tesaṃ bhikkhūnaṃ antarākathā hoti vippakatā.</p>
              <p>[03] atha kho bhagavā sāyanhasamayaṃ paṭisallānā vuṭṭhito  yenupaṭṭhānasālā tenupasaṅkami; upasaṅkamitvā paññatte āsane nisīdi.  nisajja kho bhagavā bhikkhū āmantesi -- ``kāya nuttha,  bhikkhave, etarahi kathāya sannisinnā sannipatitā, kā ca pana vo  antarākathā vippakatā''ti?</p>
              <p>[03] ``idha, bhante, amhākaṃ pacchābhattaṃ piṇḍapātapaṭikkantānaṃ  upaṭṭhānasālāyaṃ sannisinnānaṃ sannipatitānaṃ ayamantarākathā udapādi --  `ko nu kho, āvuso, imesaṃ dvinnaṃ rājūnaṃ mahaddhanataro vā  mahābhogataro vā mahākosataro vā mahāvijitataro vā mahāvāhanataro  vā mahabbalataro vā mahiddhikataro vā mahānubhāvataro vā rājā vā  māgadho seniyo bimbisāro, rājā vā pasenadi kosalo'ti? ayaṃ  kho no, bhante, antarākathā vippakatā, atha bhagavā anuppatto''ti.</p>
              <p>[03] ``na ^a^M0.0089^ea^ khvetaṃ, bhikkhave, tumhākaṃ patirūpaṃ kulaputtānaṃ saddhā  agārasmā anagāriyaṃ pabbajitānaṃ yaṃ tumhe evarūpiṃ kathaṃ katheyyātha.  sannipatitānaṃ vo, bhikkhave, dvayaṃ karaṇīyaṃ -- dhammī vā kathā  ariyo vā tuṇhībhāvo''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yañca ^a^V0.0081^ea^ kāmasukhaṃ loke, yañcidaṃ diviyaṃ sukhaṃ. </p>
              <p>[22] taṇhakkhayasukhassete ^a^T0.0088^ea^, kalaṃ nāgghanti soḷasi''nti..  dutiyaṃ. </p>
            </h4>
            <h4>
              <h4n> 3. daṇḍasuttaṃ </h4n>
              <p>[03] 13^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sambahulā kumārakā antarā ca sāvatthiṃ antarā ca jetavanaṃ ahiṃ  daṇḍena hananti. atha kho bhagavā pubbaṇhasamayaṃ nivāsetvā  pattacīvaramādāya sāvatthiṃ piṇḍāya pāvisi. addasā kho bhagavā  sambahule kumārake antarā ca sāvatthiṃ antarā ca jetavanaṃ ahiṃ  daṇḍena hanante ^a^P0.0012^ea^.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sukhakāmāni bhūtāni, yo daṇḍena vihiṃsati. </p>
              <p>[22] attano sukhamesāno, pecca so na labhate sukhaṃ.. </p>
              <p>[21] ``sukhakāmāni bhūtāni, yo daṇḍena na hiṃsati. </p>
              <p>[22] attano sukhamesāno, pecca so labhate sukha''nti..  tatiyaṃ. </p>
            </h4>
            <h4>
              <h4n> 4. sakkārasuttaṃ </h4n>
              <p>[03] 14^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  bhagavā sakkato hoti garukato mānito pūjito apacito, lābhī  cīvarapiṇḍapātasenāsanagilānapaccayabhesajjaparikkhārānaṃ.  bhikkhusaṅghopi sakkato hoti ^a^M0.0090^ea^ garukato mānito pūjito apacito,  lābhī cīvarapiṇḍapātasenāsanagilānapaccayabhesajjaparikkhārānaṃ.  aññatitthiyā pana paribbājakā asakkatā honti agarukatā amānitā {na apacitā (syā0  pī0)} apūjitā ^a^T0.0089^ea^ anapacitā, na lābhino   cīvarapiṇḍapātasenāsanagilānapaccayabhesajjaparikkhārānaṃ. atha kho te aññatitthiyā  paribbājakā bhagavato sakkāraṃ asahamānā bhikkhusaṅghassa ca gāme ca  araññe ca bhikkhū disvā asabbhāhi pharusāhi vācāhi akkosanti  paribhāsanti rosenti vihesenti.</p>
              <p>[03] atha ^a^V0.0082^ea^ kho sambahulā bhikkhū yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ -- ``etarahi, bhante,  bhagavā sakkato garukato mānito pūjito apacito, lābhī   cīvarapiṇḍapātasenāsanagilānapaccayabhesajjaparikkhārānaṃ. bhikkhusaṅghopi  sakkato garukato mānito pūjito apacito, lābhī  cīvarapiṇḍapātasenāsanagilānapaccayabhesajjaparikkhārānaṃ.   aññatitthiyā pana paribbājakā asakkatā agarukatā amānitā apūjitā  anapacitā, na lābhino  cīvarapiṇḍapātasenāsanagilānapaccayabhesajjaparikkhārānaṃ. atha kho te,  bhante, aññatitthiyā paribbājakā bhagavato sakkāraṃ asahamānā  bhikkhusaṅghassa ca gāme ca araññe ca bhikkhū disvā asabbhāhi  pharusāhi vācāhi akkosanti paribhāsanti rosenti vihesantī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``gāme araññe sukhadukkhaphuṭṭho, </p>
              <p>[27] nevattato no parato dahetha. </p>
              <p>[26] phusanti ^a^T0.0090^ea^ phassā upadhiṃ paṭicca, </p>
              <p>[22] nirūpadhiṃ kena phuseyyu phassā''ti.. catutthaṃ. </p>
            </h4>
            <h4>
              <h4n> 5. upāsakasuttaṃ </h4n>
              <p>[03] 15^b^.^eb^ evaṃ ^a^P0.0013^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena aññataro icchānaṅgalako ^a^M0.0091^ea^ upāsako sāvatthiṃ  anuppatto hoti kenacideva karaṇīyena. atha kho so upāsako  sāvatthiyaṃ taṃ karaṇīyaṃ tīretvā yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinnaṃ kho taṃ upāsakaṃ bhagavā etadavoca -- ``cirassaṃ kho tvaṃ,  upāsaka, imaṃ pariyāyamakāsi yadidaṃ idhāgamanāyā''ti.</p>
              <p>[03] ``cirapaṭikāhaṃ, bhante, bhagavantaṃ dassanāya upasaṅkamitukāmo,  api cāhaṃ kehici kehici kiccakaraṇīyehi byāvaṭo. evāhaṃ  nāsakkhiṃ bhagavantaṃ dassanāya upasaṅkamitu''nti.</p>
              <p>[03] atha ^a^V0.0083^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sukhaṃ vata tassa na hoti kiñci, </p>
              <p>[27] saṅkhātadhammassa bahussutassa. </p>
              <p>[26] sakiñcanaṃ passa vihaññamānaṃ, </p>
              <p>[22] jano janasmiṃ paṭibandharūpo''ti.. pañcamaṃ. </p>
            </h4>
            <h4>
              <h4n> 6. gabbhinīsuttaṃ </h4n>
              <p>[03] 16^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  aññatarassa paribbājakassa daharamāṇavikā pajāpati hoti gabbhinī ^a^T0.0091^ea^  upavijaññā. atha kho sā paribbājikā taṃ paribbājakaṃ etadavoca  -- ``gaccha tvaṃ, brāhmaṇa, telaṃ āhara, yaṃ me vijātāya  bhavissatī''ti.</p>
              <p>[03] evaṃ vutte, so paribbājako taṃ paribbājikaṃ etadavoca --  ``kuto panāhaṃ, bhoti {bhotiyā (syā0 pī0 ka0)}, telaṃ āharāmī''ti? dutiyampi kho sā  paribbājikā taṃ paribbājakaṃ etadavoca -- ``gaccha tvaṃ, brāhmaṇa,  telaṃ āhara, yaṃ me vijātāya bhavissatī''ti. dutiyampi kho so  paribbājiko taṃ paribbājikaṃ etadavoca -- ``kuto panāhaṃ, bhoti,  telaṃ āharāmī''ti? tatiyampi kho sā paribbājikā taṃ  paribbājakaṃ etadavoca -- ``gaccha tvaṃ, brāhmaṇa, telaṃ āhara, yaṃ me  vijātāya bhavissatī''ti.</p>
              <p>[03] tena ^a^M0.0092^ea^ kho pana samayena rañño ^a^P0.0014^ea^ pasenadissa  kosalassa koṭṭhāgāre samaṇassa vā brāhmaṇassa vā sappissa vā  telassa vā yāvadatthaṃ pātuṃ dīyati {diyyati (sī0 ka0)}, no nīharituṃ.</p>
              <p>[03] atha kho tassa paribbājakassa etadahosi -- ``rañño kho  pana pasenadissa kosalassa koṭṭhāgāre samaṇassa vā brāhmaṇassa vā  sappissa vā telassa vā yāvadatthaṃ pātuṃ dīyati, no nīharituṃ.  yaṃnūnāhaṃ rañño pasenadissa kosalassa koṭṭhāgāraṃ gantvā telassa  yāvadatthaṃ pivitvā gharaṃ āgantvā ucchadditvāna {uggiritvāna (sī0 syā0 pī0), ucchaditvā  (sī0 syā0 aṭṭha0), ucchaḍḍitvāna (ka0)} dadeyyaṃ, yaṃ imissā  vijātāya bhavissatī''ti.</p>
              <p>[03] atha ^a^V0.0084^ea^ kho so paribbājako rañño pasenadissa kosalassa  koṭṭhāgāraṃ gantvā telassa yāvadatthaṃ pivitvā gharaṃ āgantvā neva ^a^T0.0092^ea^  sakkoti uddhaṃ kātuṃ, na pana adho. so dukkhāhi tibbāhi {tippāhi (syā0)} kharāhi  kaṭukāhi vedanāhi phuṭṭho āvaṭṭati parivaṭṭati.</p>
              <p>[03] atha kho bhagavā pubbaṇhasamayaṃ nivāsetvā pattacīvaramādāya  sāvatthiṃ piṇḍāya pāvisi. addasā kho bhagavā taṃ paribbājakaṃ  dukkhāhi tibbāhi kharāhi kaṭukāhi vedanāhi phuṭṭhaṃ āvaṭṭamānaṃ  parivaṭṭamānaṃ.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sukhino vata ye akiñcanā, </p>
              <p>[27] vedaguno hi janā akiñcanā. </p>
              <p>[26] sakiñcanaṃ passa vihaññamānaṃ, </p>
              <p>[22] jano janasmiṃ paṭibandhacitto'' {paṭibaddhacitto (syā0), paṭibandharupo (?)} ti.. chaṭṭhaṃ. </p>
            </h4>
            <h4>
              <h4n> 7. ekaputtakasuttaṃ </h4n>
              <p>[03] 17^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  aññatarassa upāsakassa ekaputtako piyo manāpo kālaṅkato hoti.</p>
              <p>[03] atha ^a^M0.0093^ea^ kho sambahulā upāsakā allavatthā allakesā divā  divassa yena bhagavā tenupasaṅkamiṃsu; upasaṅkamitvā bhagavantaṃ  abhivādetvā ekamantaṃ nisīdiṃsu. ekamantaṃ nisinne kho te  upāsake bhagavā etadavoca -- ``kiṃ nu kho tumhe, upāsakā,  allavatthā allakesā idhūpasaṅkamantā divā divassā''ti?</p>
              <p>[03] evaṃ vutte, so upāsako bhagavantaṃ etadavoca -- ``mayhaṃ kho,  bhante, ekaputtako piyo manāpo ^a^T0.0093^ea^ kālaṅkato. tena mayaṃ allavatthā  allakesā idhūpasaṅkamantā divā divassā''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``piyarūpassādagadhitāse ^a^V0.0085^ea^ ^a^P0.0015^ea^ {piyarūpassātagadhitāse (sī0  pī0)}, </p>
              <p>[27] devakāyā puthu manussā ca. </p>
              <p>[26] aghāvino parijunnā, </p>
              <p>[22] maccurājassa vasaṃ gacchanti.. </p>
              <p>[21] ``ye ve divā ca ratto ca, </p>
              <p>[27] appamattā jahanti piyarūpaṃ. </p>
              <p>[26] te ve khaṇanti aghamūlaṃ, </p>
              <p>[22] maccuno āmisaṃ durativatta''nti.. sattamaṃ. </p>
            </h4>
            <h4>
              <h4n> 8. suppavāsāsuttaṃ </h4n>
              <p>[03] 18^b^.^eb^ evaṃ me sutaṃ -- ekaṃ samayaṃ bhagavā kuṇḍikāyaṃ {kuṇḍiyāyaṃ (sī0 syā0  pī0)}  viharati kuṇḍadhānavane {kuṇḍiṭṭhānavane (syā0 pī0)}.  tena kho pana samayena suppavāsā koliyadhītā satta vassāni gabbhaṃ dhāreti. sattāhaṃ mūḷhagabbhā sā  dukkhāhi tibbāhi kharāhi kaṭukāhi vedanāhi phuṭṭhā tīhi vitakkehi  adhivāseti -- ``sammāsambuddho vata so bhagavā yo imassa  evarūpassa dukkhassa pahānāya dhammaṃ deseti; suppaṭipanno vata tassa  bhagavato sāvakasaṅgho yo imassa evarūpassa dukkhassa pahānāya  paṭipanno; susukhaṃ vata taṃ nibbānaṃ yatthidaṃ evarūpaṃ dukkhaṃ na  saṃvijjatī''ti.</p>
              <p>[03] atha ^a^M0.0094^ea^ ^a^T0.0094^ea^ kho suppavāsā koliyadhītā sāmikaṃ āmantesi --  ``ehi tvaṃ, ayyaputta, yena bhagavā tenupasaṅkama; upasaṅkamitvā mama  vacanena bhagavato pāde sirasā vandāhi; appābādhaṃ appātaṅkaṃ lahuṭṭhānaṃ  balaṃ phāsuvihāraṃ puccha -- `suppavāsā, bhante, koliyadhītā bhagavato  pāde sirasā vandati; appābādhaṃ appātaṅkaṃ lahuṭṭhānaṃ balaṃ phāsuvihāraṃ  pucchatī'ti. evañca vadehi -- `suppavāsā, bhante, koliyadhītā  satta vassāni gabbhaṃ dhāreti. sattāhaṃ mūḷhagabbhā sā dukkhāhi  tibbāhi kharāhi kaṭukāhi vedanāhi phuṭṭhā tīhi vitakkehi adhivāseti  -- sammāsambuddho vata so bhagavā yo imassa evarūpassa dukkhassa  pahānāya dhammaṃ deseti; suppaṭipanno vata tassa bhagavato sāvakasaṅgho  yo imassa evarūpassa dukkhassa pahānāya paṭipanno; susukhaṃ vata taṃ  nibbānaṃ yatthidaṃ evarūpaṃ dukkhaṃ na saṃvijjatī'''ti.</p>
              <p>[03] ``parama''nti kho so koliyaputto suppavāsāya  koliyadhītāya paṭissutvā yena bhagavā tenupasaṅkami ^a^V0.0086^ea^; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  koliyaputto bhagavantaṃ etadavoca -- ``suppavāsā, bhante,  koliyadhītā bhagavato pāde sirasā vandati, appābādhaṃ appātaṅkaṃ  lahuṭṭhānaṃ balaṃ phāsuvihāraṃ pucchati; evañca vadeti -- `suppavāsā,  bhante, koliyadhītā satta vassāni gabbhaṃ dhāreti. sattāhaṃ  mūḷhagabbhā ^a^P0.0016^ea^ sā dukkhāhi tibbāhi kharāhi kaṭukāhi  vedanāhi phuṭṭhā tīhi vitakkehi adhivāseti -- sammāsambuddho vata so  bhagavā yo ^a^T0.0095^ea^ imassa evarūpassa dukkhassa pahānāya dhammaṃ deseti;  suppaṭipanno vata tassa bhagavato sāvakasaṅgho yo imassa evarūpassa  dukkhassa pahānāya paṭipanno; susukhaṃ vata nibbānaṃ yatthidaṃ evarūpaṃ  dukkhaṃ na saṃvijjatī'''ti.</p>
              <p>[03] ``sukhinī hotu suppavāsā koliyadhītā; arogā arogaṃ puttaṃ  vijāyatū''ti. saha vacanā ca pana bhagavato suppavāsā koliyadhītā  sukhinī arogā arogaṃ puttaṃ vijāyi.</p>
              <p>[03] ``evaṃ, bhante''ti kho so koliyaputto bhagavato bhāsitaṃ  abhinanditvā anumoditvā uṭṭhāyāsanā bhagavantaṃ abhivādetvā  padakkhiṇaṃ katvā yena sakaṃ gharaṃ tena paccāyāsi. addasā kho so  koliyaputto suppavāsaṃ koliyadhītaraṃ sukhiniṃ arogaṃ arogaṃ ^a^M0.0095^ea^ puttaṃ  vijātaṃ. disvānassa etadahosi -- ``acchariyaṃ vata, bho, abbhutaṃ  vata, bho, tathāgatassa mahiddhikatā mahānubhāvatā, yatra hi nāmāyaṃ  suppavāsā koliyadhītā saha vacanā ca pana {saha vacanā pana (pī0), saha  vacanā (?)} bhagavato sukhinī arogā  arogaṃ puttaṃ vijāyissatī''ti! attamano pamudito  pītisomanassajāto ahosi.</p>
              <p>[03] atha kho suppavāsā koliyadhītā sāmikaṃ āmantesi --  ``ehi tvaṃ, ayyaputta, yena bhagavā tenupasaṅkama; upasaṅkamitvā mama  vacanena bhagavato pāde sirasā vandāhi -- `suppavāsā, bhante,  koliyadhītā bhagavato pāde sirasā vandatī'ti; evañca vadehi --  `suppavāsā, bhante, koliyadhītā satta vassāni gabbhaṃ dhāreti.  sattāhaṃ mūḷhagabbhā sā etarahi sukhinī arogā arogaṃ puttaṃ vijātā.  sā sattāhaṃ buddhappamukhaṃ ^a^T0.0096^ea^ bhikkhusaṅghaṃ bhattena nimanteti.  adhivāsetu kira, bhante, bhagavā suppavāsāya koliyadhītāya satta  bhattāni saddhiṃ bhikkhusaṅghenā'''ti.</p>
              <p>[03] ``parama''nti kho so koliyaputto suppavāsāya  koliyadhītāya paṭissutvā yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  so koliyaputto bhagavantaṃ etadavoca --</p>
              <p>[03] ``suppavāsā ^a^V0.0087^ea^, bhante, koliyadhītā bhagavato pāde sirasā  vandati; evañca vadeti -- `suppavāsā, bhante, koliyadhītā satta  vassāni gabbhaṃ dhāreti. sattāhaṃ mūḷhagabbhā sā etarahi sukhinī  arogā arogaṃ puttaṃ vijātā. sā sattāhaṃ buddhappamukhaṃ bhikkhusaṅghaṃ  bhattena nimanteti. adhivāsetu kira, bhante, bhagavā suppavāsāya  koliyadhītāya satta bhattāni saddhiṃ bhikkhusaṅghenā'''ti.</p>
              <p>[03] tena kho pana samayena aññatarena upāsakena buddhappamukho  bhikkhusaṅgho svātanāya bhattena nimantito hoti. so ca upāsako  āyasmato mahāmoggallānassa {mahāmoggalānassa (ka0)} upaṭṭhāko hoti. atha kho bhagavā  āyasmantaṃ mahāmoggallānaṃ āmantesi -- ``ehi tvaṃ, moggallāna,  yena so upāsako tenupasaṅkama ^a^P0.0017^ea^; upasaṅkamitvā taṃ  upāsakaṃ evaṃ vadehi -- `suppavāsā, āvuso, koliyadhītā satta ^a^M0.0096^ea^   vassāni gabbhaṃ dhāresi. sattāhaṃ mūḷhagabbhā sā etarahi sukhinī  arogā arogaṃ puttaṃ vijātā. sā sattāhaṃ buddhappamukhaṃ bhikkhusaṅghaṃ  bhattena ^a^T0.0097^ea^ nimanteti. karotu suppavāsā koliyadhītā satta bhattāni,  pacchā tvaṃ karissasī'ti {karissasīti saññāpehi (ka0)}. tuyheso upaṭṭhāko''ti.</p>
              <p>[03] ``evaṃ, bhante''ti kho āyasmā mahāmoggallāno bhagavato  paṭissutvā yena so upāsako tenupasaṅkami; upasaṅkamitvā taṃ upāsakaṃ  etadavoca -- ``suppavāsā, āvuso, koliyadhītā satta vassāni  gabbhaṃ dhāreti. sattāhaṃ mūḷhagabbhā sā etarahi sukhinī arogā  arogaṃ puttaṃ vijātā. sā sattāhaṃ buddhappamukhaṃ bhikkhusaṅghaṃ bhattena  nimanteti. karotu suppavāsā koliyadhītā satta bhattāni, pacchā tvaṃ  karissasī''ti.</p>
              <p>[03] ``sace me, bhante, ayyo mahāmoggallāno tiṇṇaṃ dhammānaṃ  pāṭibhogo -- bhogānañca jīvitassa ca saddhāya ca, karotu suppavāsā  koliyadhītā satta bhattāni, pacchāhaṃ karissāmī''ti. ``dvinnaṃ kho  te ahaṃ {dvinnaṃ kho tesaṃ (pī0), dvinnaṃ kho nesaṃ (ka0)}, āvuso, dhammānaṃ pāṭibhogo -- bhogānañca jīvitassa ca.  saddhāya pana tvaṃyeva pāṭibhogo''ti.</p>
              <p>[03] ``sace me, bhante, ayyo mahāmoggallāno dvinnaṃ dhammānaṃ  pāṭibhogo -- bhogānañca jīvitassa ca, karotu suppavāsā  koliyadhītā satta bhattāni, pacchāhaṃ karissāmī''ti.</p>
              <p>[03] atha kho āyasmā mahāmoggallāno taṃ upāsakaṃ saññāpetvā yena  bhagavā tenupasaṅkami; upasaṅkamitvā ^a^V0.0088^ea^ bhagavantaṃ etadavoca --  ``saññatto {saññāto (syā0)}, bhante, so upāsako mayā; karotu suppavāsā  koliyadhītā satta bhattāni, pacchā so karissatī''ti.</p>
              <p>[03] atha kho suppavāsā koliyadhītā sattāhaṃ buddhappamukhaṃ  bhikkhusaṅghaṃ paṇītena khādanīyena bhojanīyena sahatthā santappesi ^a^T0.0098^ea^  sampavāresi, tañca dārakaṃ bhagavantaṃ vandāpesi sabbañca bhikkhusaṅghaṃ.</p>
              <p>[03] atha ^a^M0.0097^ea^ kho āyasmā sāriputto taṃ dārakaṃ etadavoca -- ``kacci  te, dāraka, khamanīyaṃ, kacci yāpanīyaṃ, kacci na kiñci dukkha''nti?  ``kuto me, bhante sāriputta, khamanīyaṃ, kuto yāpanīyaṃ! satta me  vassāni lohitakumbhiyaṃ vuttānī''ti.</p>
              <p>[03] atha kho suppavāsā koliyadhītā -- ``putto me  dhammasenāpatinā saddhiṃ mantetī''ti attamanā pamuditā  pītisomanassajātā ahosi. atha kho bhagavā (suppavāsaṃ  kolīyadhītaraṃ attamanaṃ pamuditaṃ pītisomanassajātaṃ viditvā {disvā (sī0)}) {( ) natthi  iṅgalisapotthake} suppavāsaṃ koliyadhītaraṃ etadavoca -- ``iccheyyāsi tvaṃ, suppavāse, aññampi  evarūpaṃ putta''nti? ``iccheyyāmahaṃ, bhagavā, aññānipi evarūpāni  satta puttānī''ti ^a^P0.0018^ea^.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``asātaṃ sātarūpena, piyarūpena appiyaṃ. </p>
              <p>[22] dukkhaṃ sukhassa rūpena, pamattamativattatī''ti.. aṭṭhamaṃ. </p>
            </h4>
            <h4>
              <h4n> 9. visākhāsuttaṃ </h4n>
              <p>[03] 19^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati pubbārāme migāramātupāsāde. tena kho pana samayena  visākhāya migāramātuyā kocideva attho raññe pasenadimhi kosale  paṭibaddho {paṭibandho (pī0 ka0)} hoti. taṃ rājā pasenadi kosalo na yathādhippāyaṃ tīreti  ^a^T0.0099^ea^.</p>
              <p>[03] atha kho visākhā migāramātā divā divassa {divādivasseva (syā0), divādivasseyeva  (pī0), divā divassayeva (ka0)} yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ kho visākhaṃ migāramātaraṃ bhagavā ^a^V0.0089^ea^ etadavoca --  ``handa kuto nu tvaṃ, visākhe, āgacchasi divā divassā''ti?  ``idha me, bhante, kocideva attho raññe pasenadimhi kosale  paṭibaddho; taṃ rājā pasenadi kosalo na yathādhippāyaṃ tīretī''ti.</p>
              <p>[03] atha ^a^M0.0098^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sabbaṃ paravasaṃ dukkhaṃ, sabbaṃ issariyaṃ sukhaṃ. </p>
              <p>[22] sādhāraṇe vihaññanti, yogā hi duratikkamā''ti..  navamaṃ. </p>
            </h4>
            <h4>
              <h4n> 10. bhaddiyasuttaṃ </h4n>
              <p>[03] 20^b^.^eb^ evaṃ me sutaṃ -- ekaṃ samayaṃ bhagavā anupiyāyaṃ  viharati ambavane. tena kho pana samayena āyasmā bhaddiyo  kāḷīgodhāya putto araññagatopi rukkhamūlagatopi suññāgāragatopi  abhikkhaṇaṃ udānaṃ udānesi -- ``aho sukhaṃ, aho sukha''nti!</p>
              <p>[03] assosuṃ kho sambahulā bhikkhū āyasmato bhaddiyassa  kāḷīgodhāya puttassa araññagatassapi rukkhamūlagatassapi  suññāgāragatassapi abhikkhaṇaṃ udānaṃ udānentassa -- ``aho sukhaṃ,  aho sukha''nti! sutvāna nesaṃ etadahosi -- ``nissaṃsayaṃ kho,  āvuso, āyasmā bhaddiyo kāḷīgodhāya putto anabhirato brahmacariyaṃ  carati, yaṃsa pubbe agāriyabhūtassa {agārikabhūtassa (syā0)} rajjasukhaṃ, so tamanussaramāno  araññagatopi ^a^P0.0019^ea^ rukkhamūlagatopi suññāgāragatopi ^a^T0.0100^ea^  abhikkhaṇaṃ udānaṃ udānesi -- `aho sukhaṃ, aho sukha'''nti!</p>
              <p>[03] atha kho sambahulā bhikkhū yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ -- ``āyasmā, bhante,  bhaddiyo kāḷīgodhāya putto araññagatopi rukkhamūlagatopi  suññāgāragatopi abhikkhaṇaṃ udānaṃ udānesi -- `aho sukhaṃ, aho  sukha'nti! nissaṃsayaṃ kho, bhante, āyasmā bhaddiyo kāḷīgodhāya  putto anabhirato brahmacariyaṃ carati. yaṃsa pubbe agāriyabhūtassa  rajjasukhaṃ, so tamanussaramāno araññagatopi rukkhamūlagatopi  suññāgāragatopi abhikkhaṇaṃ udānaṃ udānesi -- `aho sukhaṃ, aho  sukha'''nti!</p>
              <p>[03] atha ^a^M0.0099^ea^ ^a^V0.0090^ea^ kho bhagavā aññataraṃ bhikkhuṃ āmantesi -- ``ehi tvaṃ,  bhikkhu, mama vacanena bhaddiyaṃ bhikkhuṃ āmantehi -- `satthā taṃ,  āvuso bhaddiya, āmantetī'''ti.</p>
              <p>[03] ``evaṃ, bhante''ti kho so bhikkhu bhagavato paṭissutvā  yenāyasmā bhaddiyo kāḷīgodhāya putto tenupasaṅkami; upasaṅkamitvā  bhaddiyaṃ kāḷīgodhāya puttaṃ etadavoca -- ``satthā taṃ, āvuso bhaddiya,  āmantetī''ti. ``evamāvuso''ti kho āyasmā bhaddiyo  kāḷīgodhāya putto tassa bhikkhuno paṭissutvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ kho āyasmantaṃ bhaddiyaṃ kāḷīgodhāya puttaṃ bhagavā  etadavoca --</p>
              <p>[03] ``saccaṃ kira tvaṃ, bhaddiya, araññagatopi rukkhamūlagatopi  suññāgāragatopi abhikkhaṇaṃ udānaṃ udānesi -- `aho sukhaṃ, aho  sukha'''nti! ``evaṃ, bhante''ti.</p>
              <p>[03] ``kiṃ pana {kaṃ pana (syā pī0)} tvaṃ, bhaddiya, atthavasaṃ sampassamāno araññagatopi  rukkhamūlagatopi suññāgāragatopi ^a^T0.0101^ea^ abhikkhaṇaṃ udānaṃ udānesi --  `aho sukhaṃ, aho sukha'''nti! ``pubbe me, bhante, agāriyabhūtassa  rajjaṃ kārentassa antopi antepure rakkhā susaṃvihitā ahosi, bahipi  antepure rakkhā susaṃvihitā ahosi, antopi nagare rakkhā  susaṃvihitā ahosi, bahipi nagare rakkhā susaṃvihitā ahosi,  antopi janapade rakkhā susaṃvihitā ahosi, bahipi janapade rakkhā  susaṃvihitā ahosi. so kho ahaṃ, bhante, evaṃ rakkhito gopito  santo bhīto ubbiggo ussaṅkī utrāsī vihāsiṃ. etarahi kho  panāhaṃ, bhante, araññagatopi rukkhamūlagatopi suññāgāragatopi eko {ekako (syā0 pī0)}  abhīto anubbiggo anussaṅkī anutrāsī appossukko pannalomo  paradattavutto {paradavutto (ka0 sī0 syā0 pī0)}, migabhūtena   cetasā viharāmi. imaṃ {idaṃ (sī0 ka0)} kho ahaṃ, bhante,  atthavasaṃ sampassamāno araññagatopi ^a^P0.0020^ea^ rukkhamūlagatopi  suññāgāragatopi abhikkhaṇaṃ udānaṃ udānesi {udānemi (ka0)} -- `aho sukhaṃ, aho  sukha'''nti!</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yassantarato ^a^M0.0100^ea^ na santi kopā, </p>
              <p>[27] itibhavābhavatañca vītivatto. </p>
              <p>[26] taṃ ^a^V0.0091^ea^ vigatabhayaṃ sukhiṃ asokaṃ, </p>
              <p>[22] devā nānubhavanti dassanāyā''ti.. dasamaṃ. </p>
              <p>[06] mucalindavaggo dutiyo niṭṭhito. </p>
              <p>[01] tassuddānaṃ -- </p>
              <p>[21] mucalindo ^a^T0.0102^ea^ rājā daṇḍena, sakkāro upāsakena ca. </p>
              <p>[27] gabbhinī ekaputto ca, suppavāsā visākhā ca. </p>
              <p>[22] kāḷīgodhāya bhaddiyoti.. </p>
            </h4>
          </h3>
        </h2>
        <h2>
          <h2n> 3. nandavaggo </h2n>
          <h3>
            <h3n> </h3n>
            <h4>
              <h4n> 1. kammavipākajasuttaṃ </h4n>
              <p>[03] 21^b^.^eb^ evaṃ ^a^P0.0021^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena aññataro bhikkhu bhagavato avidūre nisinno hoti  pallaṅkaṃ ābhujitvā ujuṃ kāyaṃ paṇidhāya purāṇakammavipākajaṃ dukkhaṃ  tibbaṃ kharaṃ kaṭukaṃ vedanaṃ adhivāsento sato sampajāno avihaññamāno.</p>
              <p>[03] addasā kho bhagavā taṃ bhikkhuṃ avidūre nisinnaṃ pallaṅkaṃ  ābhujitvā ujuṃ kāyaṃ paṇidhāya purāṇakammavipākajaṃ dukkhaṃ tibbaṃ  kharaṃ kaṭukaṃ vedanaṃ adhivāsentaṃ sataṃ sampajānaṃ avihaññamānaṃ.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sabbakammajahassa bhikkhuno, </p>
              <p>[27] dhunamānassa pure kataṃ rajaṃ. </p>
              <p>[26] amamassa ^a^V0.0092^ea^ ṭhitassa tādino, </p>
              <p>[22] attho natthi janaṃ lapetave''ti.. paṭhamaṃ. </p>
            </h4>
            <h4>
              <h4n> 2. nandasuttaṃ </h4n>
              <p>[03] 22^b^.^eb^ evaṃ ^a^M0.0101^ea^ ^a^T0.0103^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā nando bhagavato bhātā mātucchāputto sambahulānaṃ bhikkhūnaṃ  evamāroceti -- ``anabhirato ahaṃ, āvuso, brahmacariyaṃ carāmi; na  sakkomi brahmacariyaṃ sandhāretuṃ, sikkhaṃ paccakkhāya  hīnāyāvattissāmī''ti.</p>
              <p>[03] atha kho aññataro bhikkhu yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho so bhikkhu bhagavantaṃ etadavoca -- ``āyasmā, bhante,  nando bhagavato bhātā mātucchāputto sambahulānaṃ bhikkhūnaṃ evamāroceti  -- `anabhirato ahaṃ, āvuso, brahmacariyaṃ carāmi, na sakkomi  brahmacariyaṃ sandhāretuṃ, sikkhaṃ paccakkhāya ^a^P0.0022^ea^  hīnāyāvattissāmī'''ti.</p>
              <p>[03] atha kho bhagavā aññataraṃ bhikkhuṃ āmantesi -- ``ehi tvaṃ,  bhikkhu, mama vacanena nandaṃ bhikkhuṃ āmantehi -- `satthā taṃ, āvuso  nanda, āmantetī'''ti. ``evaṃ, bhante''ti kho so bhikkhu bhagavato  paṭissutvā yenāyasmā nando tenupasaṅkami; upasaṅkamitvā āyasmantaṃ  nandaṃ etadavoca -- ``satthā taṃ, āvuso nanda, āmantetī''ti.</p>
              <p>[03] ``evamāvuso''ti kho āyasmā nando tassa bhikkhuno  paṭissutvā yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinnaṃ kho āyasmantaṃ  nandaṃ bhagavā etadavoca --</p>
              <p>[03] ``saccaṃ kira tvaṃ, nanda, sambahulānaṃ bhikkhūnaṃ evamārocesi  -- `anabhirato ahaṃ, āvuso, brahmacariyaṃ carāmi, na sakkomi  brahmacariyaṃ sandhāretuṃ, sikkhaṃ paccakkhāya hīnāyāvattissāmī'''ti ^a^T0.0104^ea^?  ``evaṃ, bhante''ti.</p>
              <p>[03] ``kissa pana tvaṃ, nanda, anabhirato brahmacariyaṃ carasi, na  sakkosi brahmacariyaṃ sandhāretuṃ ^a^V0.0093^ea^, sikkhaṃ paccakkhāya  hīnāyāvattissasī''ti? ``sākiyānī maṃ {mama (syā0, aṭṭhakathā oloketabbā)}, bhante, janapadakalyāṇī  gharā nikkhamantassa {nikkhamantaṃ (aṭṭhakathāyaṃ pāṭhantaraṃ)} upaḍḍhullikhitehi kesehi apaloketvā maṃ  etadavoca -- `tuvaṭaṃ kho, ayyaputta, āgaccheyyāsī'ti. so ^a^M0.0102^ea^ kho  ahaṃ, bhante, tamanussaramāno anabhirato brahmacariyaṃ carāmi, na  sakkomi brahmacariyaṃ sandhāretuṃ, sikkhaṃ paccakkhāya  hīnāyāvattissāmī''ti.</p>
              <p>[03] atha kho bhagavā āyasmantaṃ nandaṃ bāhāyaṃ gahetvā -- seyyathāpi  nāma balavā puriso samiñjitaṃ {sammiñjitaṃ (sī0 syā0 kaṃ0 pī0)}   vā bāhaṃ pasāreyya, pasāritaṃ vā bāhaṃ samiñjeyya {sammiñjeyya (sī0 syā0 kaṃ0 pī0)},  evameva -- jetavane antarahito devesu tāvatiṃsesu  pāturahosi.</p>
              <p>[03] tena kho pana samayena pañcamattāni accharāsatāni sakkassa  devānamindassa upaṭṭhānaṃ āgatāni honti kakuṭapādāni. atha kho  bhagavā āyasmantaṃ nandaṃ āmantesi -- ``passasi no tvaṃ, nanda,  imāni pañca accharāsatāni kakuṭapādānī''ti? ``evaṃ, bhante''ti.</p>
              <p>[03] ``taṃ kiṃ maññasi, nanda, katamā nu kho abhirūpatarā vā  dassanīyatarā vā pāsādikatarā vā, sākiyānī vā janapadakalyāṇī,  imāni vā pañca accharāsatāni kakuṭapādānī''ti? ``seyyathāpi,  bhante, paluṭṭhamakkaṭī kaṇṇanāsacchinnā, evameva kho, bhante, sākiyānī  janapadakalyāṇī ^a^T0.0105^ea^ imesaṃ pañcannaṃ accharāsatānaṃ ^a^P0.0023^ea^  upanidhāya saṅkhyampi {saṅkhampi (sī0)} nopeti kalabhāgampi nopeti upanidhimpi  nopeti. atha kho imāni pañca accharāsatāni abhirūpatarāni ceva  dassanīyatarāni ca pāsādikatarāni cā''ti.</p>
              <p>[03] ``abhirama, nanda, abhirama, nanda! ahaṃ te pāṭibhogo  pañcannaṃ accharāsatānaṃ paṭilābhāya kakuṭapādāna''nti. ``sace me,  bhante, bhagavā pāṭibhogo pañcannaṃ accharāsatānaṃ paṭilābhāya  kakuṭapādānaṃ, abhiramissāmahaṃ, bhante, bhagavati brahmacariye''ti {bhagavā brahmacariyeti (syā0  pī0), bhagavā brahmacariyanti (ka0)}.</p>
              <p>[03] atha kho bhagavā āyasmantaṃ nandaṃ bāhāyaṃ gahetvā -- seyyathāpi  nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ  samiñjeyya, evameva -- devesu tāvatiṃsesu antarahito jetavane  pāturahosi.</p>
              <p>[03] assosuṃ ^a^M0.0103^ea^ kho bhikkhū -- ``āyasmā kira nando bhagavato  bhātā mātucchāputto accharānaṃ ^a^V0.0094^ea^ hetu brahmacariyaṃ carati; bhagavā kirassa  pāṭibhogo pañcannaṃ accharāsatānaṃ paṭilābhāya kakuṭapādāna''nti.</p>
              <p>[03] atha kho āyasmato nandassa sahāyakā bhikkhū āyasmantaṃ  nandaṃ bhatakavādena ca upakkitakavādena ca samudācaranti -- ``bhatako  kirāyasmā nando upakkitako kirāyasmā nando accharānaṃ hetu  brahmacariyaṃ carati; bhagavā kirassa pāṭibhogo pañcannaṃ accharāsatānaṃ  paṭilābhāya kakuṭapādāna''nti.</p>
              <p>[03] atha kho āyasmā nando ^a^T0.0106^ea^ sahāyakānaṃ bhikkhūnaṃ bhatakavādena ca  upakkitakavādena ca aṭṭīyamāno harāyamāno jigucchamāno eko  vūpakaṭṭho appamatto ātāpī pahitatto viharanto nacirasseva --  yassatthāya kulaputtā sammadeva agārasmā anagāriyaṃ pabbajanti  tadanuttaraṃ -- brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja vihāsi. ``khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyā''ti abbhaññāsi.  aññataro kho panāyasmā nando arahataṃ ahosi.</p>
              <p>[03] atha kho aññatarā devatā abhikkantāya rattiyā abhikkantavaṇṇā  kevalakappaṃ jetavanaṃ obhāsetvā yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ aṭṭhāsi. ekamantaṃ  ṭhitā kho sā devatā bhagavantaṃ etadavoca -- ``āyasmā, bhante,  nando bhagavato bhātā mātucchāputto āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā ^a^P0.0024^ea^  sacchikatvā upasampajja viharatī''ti. bhagavatopi kho ñāṇaṃ udapādi  -- ``nando āsavānaṃ khayā anāsavaṃ cetovimuttiṃ paññāvimuttiṃ  diṭṭheva dhamme sayaṃ abhiññā sacchikatvā upasampajja viharatī''ti.</p>
              <p>[03] atha kho āyasmā nando tassā rattiyā accayena yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā nando ^a^T0.0107^ea^ bhagavantaṃ etadavoca --  ``yaṃ me, bhante, bhagavā pāṭibhogo pañcannaṃ accharāsatānaṃ paṭilābhāya  kakuṭapādānaṃ, muñcāmahaṃ, bhante, bhagavantaṃ etasmā paṭissavā''ti.  ``mayāpi kho ^a^M0.0104^ea^ tvaṃ, nanda {kho te nanda (sī0 syā0 pī0), kho nanda (ka0)},  cetasā ceto paricca vidito -- `nando āsavānaṃ khayā anāsavaṃ cetovimuttiṃ paññāvimuttiṃ   diṭṭheva dhamme sayaṃ abhiññā sacchikatvā upasampajja viharatī'ti. devatāpi me etamatthaṃ  ārocesi -- `āyasmā, bhante, nando bhagavato bhātā mātucchāputto  āsavānaṃ khayā ^a^V0.0095^ea^ anāsavaṃ cetovimuttiṃ paññāvimuttiṃ diṭṭheva dhamme sayaṃ  abhiññā sacchikatvā upasampajja viharatī'ti. yadeva kho te, nanda,  anupādāya āsavehi cittaṃ vimuttaṃ, athāhaṃ mutto etasmā  paṭissavā''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yassa nittiṇṇo paṅko, </p>
              <p>[27] maddito kāmakaṇṭako. </p>
              <p>[26] mohakkhayaṃ anuppatto, </p>
              <p>[22] sukhadukkhesu na vedhatī sa bhikkhū''ti.. dutiyaṃ. </p>
            </h4>
            <h4>
              <h4n> 3. yasojasuttaṃ </h4n>
              <p>[03] 23^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  yasojappamukhāni pañcamattāni bhikkhusatāni sāvatthiṃ anuppattāni  honti bhagavantaṃ dassanāya. tedha kho āgantukā bhikkhū nevāsikehi  bhikkhūhi saddhiṃ paṭisammodamānā senāsanāni paññāpayamānā  pattacīvarāni paṭisāmayamānā uccāsaddā mahāsaddā {uccāsaddamahāsaddā (ka0)} ahesuṃ ^a^T0.0108^ea^.</p>
              <p>[03] atha kho bhagavā āyasmantaṃ ānandaṃ āmantesi -- ``ke  panete, ānanda, uccāsaddā mahāsaddā kevaṭṭā maññe macchavilope''ti?  ``etāni, bhante, yasojappamukhāni pañcamattāni bhikkhusatāni  sāvatthiṃ anuppattāni bhagavantaṃ dassanāya. tete āgantukā bhikkhū  nevāsikehi bhikkhūhi saddhiṃ paṭisammodamānā senāsanāni  paññāpayamānā pattacīvarāni paṭisāmayamānā uccāsaddā mahāsaddā''ti.  ``tenahānanda, mama vacanena te bhikkhū āmantehi -- `satthā  āyasmante āmantetī'''ti.</p>
              <p>[03] ``evaṃ ^a^M0.0105^ea^, bhante''ti kho āyasmā ānando bhagavato paṭissutvā  yena te bhikkhū tenupasaṅkami ^a^P0.0025^ea^; upasaṅkamitvā te  bhikkhū etadavoca -- ``satthā āyasmante āmantetī''ti.  ``evamāvuso''ti kho te bhikkhū āyasmato ānandassa paṭissutvā  yena bhagavā tenupasaṅkamiṃsu ^a^V0.0096^ea^; upasaṅkamitvā bhagavantaṃ abhivādetvā  ekamantaṃ nisīdiṃsu. ekamantaṃ nisinne kho te bhikkhū bhagavā  etadavoca --</p>
              <p>[03] ``kiṃ nu tumhe, bhikkhave, uccāsaddā mahāsaddā, kevaṭṭā maññe  macchavilope''ti? evaṃ vutte, āyasmā yasojo bhagavantaṃ etadavoca  -- ``imāni, bhante, pañcamattāni bhikkhusatāni sāvatthiṃ  anuppattāni bhagavantaṃ dassanāya. teme āgantukā bhikkhū nevāsikehi  bhikkhūhi saddhiṃ paṭisammodamānā senāsanāni paññāpayamānā  pattacīvarāni paṭisāmayamānā uccāsaddā mahāsaddā''ti. ``gacchatha,  bhikkhave, paṇāmemi ^a^T0.0109^ea^ vo {vo paṇāmemi (sabbattha) ma0 ni0 2.157 passitabbaṃ}; na vo mama santike vatthabba''nti.</p>
              <p>[03] ``evaṃ, bhante''ti kho te bhikkhū bhagavato paṭissutvā  uṭṭhāyāsanā bhagavantaṃ abhivādetvā padakkhiṇaṃ katvā senāsanaṃ  saṃsāmetvā {paṭisaṃsāmetvā (syā0)} pattacīvaramādāya yena vajjī tena cārikaṃ pakkamiṃsu.  vajjīsu anupubbena cārikaṃ caramānā yena vaggumudā nadī  tenupasaṅkamiṃsu; upasaṅkamitvā vaggumudāya nadiyā tīre paṇṇakuṭiyo  karitvā vassaṃ upagacchiṃsu.</p>
              <p>[03] atha kho āyasmā yasojo vassūpagato {vassūpagate (ka0)} bhikkhū āmantesi --  ``bhagavatā mayaṃ, āvuso, paṇāmitā atthakāmena hitesinā,  anukampakena anukampaṃ upādāya. handa mayaṃ, āvuso, tathā vihāraṃ  kappema yathā no viharataṃ bhagavā attamano assā''ti.  ``evamāvuso''ti kho te bhikkhū āyasmato yasojassa paccassosuṃ.  atha kho te bhikkhū vūpakaṭṭhā appamattā ātāpino pahitattā viharantā  tenevantaravassena sabbeva tisso vijjā sacchākaṃsu.</p>
              <p>[03] atha kho bhagavā sāvatthiyaṃ yathābhirantaṃ viharitvā yena  vesālī tena cārikaṃ pakkāmi. anupubbena cārikaṃ caramāno yena  vesālī tadavasari. tatra sudaṃ bhagavā vesāliyaṃ viharati mahāvane  kūṭāgārasālāyaṃ.</p>
              <p>[03] atha ^a^M0.0106^ea^ kho bhagavā vaggumudātīriyānaṃ bhikkhūnaṃ cetasā ceto  paricca manasi karitvā āyasmantaṃ ānandaṃ āmantesi --  ``ālokajātā viya me, ānanda, esā disā, obhāsajātā viya  me, ānanda, esā disā; yassaṃ disāyaṃ {yāyaṃ (ka0)} vaggumudātīriyā bhikkhū ^a^T0.0110^ea^  viharanti. gantuṃ appaṭikūlāsi ^a^P0.0026^ea^ me manasi kātuṃ.  pahiṇeyyāsi tvaṃ, ānanda, vaggumudātīriyānaṃ ^a^V0.0097^ea^ bhikkhūnaṃ santike dūtaṃ  -- `satthā āyasmante āmanteti, satthā āyasmantānaṃ  dassanakāmo'''ti.</p>
              <p>[03] ``evaṃ, bhante''ti kho āyasmā ānando bhagavato paṭissutvā  yena aññataro bhikkhu tenupasaṅkami; upasaṅkamitvā taṃ bhikkhuṃ  etadavoca -- ``ehi tvaṃ, āvuso, yena vaggumudātīriyā bhikkhū  tenupasaṅkama; upasaṅkamitvā vaggumudātīriye bhikkhū evaṃ vadehi --  `satthā āyasmante āmanteti, satthā āyasmantānaṃ dassanakāmo'''ti.</p>
              <p>[03] ``evamāvuso''ti kho so bhikkhu āyasmato ānandassa  paṭissutvā -- seyyathāpi nāma balavā puriso samiñjitaṃ vā bāhaṃ  pasāreyya, pasāritaṃ vā bāhaṃ samiñjeyya, evameva -- mahāvane  kūṭāgārasālāyaṃ antarahito vaggumudāya nadiyā tīre tesaṃ bhikkhūnaṃ  purato pāturahosi. atha kho so bhikkhu vaggumudātīriye bhikkhū  etadavoca -- ``satthā āyasmante āmanteti, satthā āyasmantānaṃ  dassanakāmo''ti.</p>
              <p>[03] ``evamāvuso''ti kho te bhikkhū tassa bhikkhuno paṭissutvā  senāsanaṃ saṃsāmetvā pattacīvaramādāya -- seyyathāpi nāma balavā  puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya,  evameva -- vaggumudāya nadiyā tīre antarahitā mahāvane  kūṭāgārasālāyaṃ bhagavato sammukhe pāturahesuṃ. tena kho pana samayena  bhagavā āneñjena samādhinā nisinno ^a^T0.0111^ea^ hoti. atha kho tesaṃ  bhikkhūnaṃ etadahosi -- ``katamena nu kho bhagavā vihārena etarahi  viharatī''ti? atha kho tesaṃ bhikkhūnaṃ etadahosi -- ``āneñjena  kho bhagavā vihārena etarahi viharatī''ti. sabbeva āneñjasamādhinā  nisīdiṃsu.</p>
              <p>[03] atha ^a^M0.0107^ea^ kho āyasmā ānando abhikkantāya rattiyā, nikkhante  paṭhame yāme, uṭṭhāyāsanā ekaṃsaṃ uttarāsaṅgaṃ {cīvaraṃ (sabbattha)} karitvā yena bhagavā  tenañjaliṃ paṇāmetvā bhagavantaṃ etadavoca -- ``abhikkantā, bhante,  ratti; nikkhanto paṭhamo yāmo; ciranisinnā āgantukā bhikkhū;  paṭisammodatu, bhante, bhagavā āgantukehi bhikkhūhī''ti. evaṃ vutte,  bhagavā tuṇhī ahosi.</p>
              <p>[03] dutiyampi kho āyasmā ānando abhikkantāya rattiyā,  nikkhante majjhime yāme, uṭṭhāyāsanā ekaṃsaṃ uttarāsaṅgaṃ karitvā yena  bhagavā tenañjaliṃ paṇāmetvā ^a^P0.0027^ea^ bhagavantaṃ etadavoca ^a^V0.0098^ea^ --  ``abhikkantā, bhante, ratti; nikkhanto majjhimo yāmo;  ciranisinnā āgantukā bhikkhū; paṭisammodatu, bhante, bhagavā  āgantukehi bhikkhūhī''ti. dutiyampi kho bhagavā tuṇhī ahosi.</p>
              <p>[03] tatiyampi kho āyasmā ānando abhikkantāya rattiyā,  nikkhante pacchime yāme, uddhaste aruṇe, nandimukhiyā rattiyā  uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ  paṇāmetvā bhagavantaṃ etadavoca -- ``abhikkantā, bhante, ratti;  nikkhanto pacchimo yāmo; uddhasto aruṇo; nandimukhī ratti;  ciranisinnā āgantukā bhikkhū; paṭisammodatu, bhante, bhagavā,  āgantukehi ^a^T0.0112^ea^ bhikkhūhī''ti.</p>
              <p>[03] atha kho bhagavā tamhā samādhimhā vuṭṭhahitvā āyasmantaṃ  ānandaṃ āmantesi -- ``sace kho tvaṃ, ānanda, jāneyyāsi  ettakampi te nappaṭibhāseyya {nappaṭibheyya (?)}. ahañca, ānanda, imāni ca pañca  bhikkhusatāni sabbeva āneñjasamādhinā nisīdimhā''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yassa jito kāmakaṇṭako, </p>
              <p>[27] akkoso ca vadho ca bandhanañca. </p>
              <p>[26] pabbatova {pabbato viya (sī0 syā0 pī0)} so ṭhito anejo, </p>
              <p>[22] sukhadukkhesu na vedhatī sa bhikkhū''ti.. tatiyaṃ. </p>
            </h4>
            <h4>
              <h4n> 4. sāriputtasuttaṃ </h4n>
              <p>[03] 24^b^.^eb^ evaṃ ^a^M0.0108^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā sāriputto bhagavato avidūre nisinno hoti pallaṅkaṃ  ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. addasā  kho bhagavā āyasmantaṃ sāriputtaṃ avidūre nisinnaṃ pallaṅkaṃ ābhujitvā  ujuṃ kāyaṃ paṇidhāya parimukhaṃ satiṃ upaṭṭhapetvā.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yathāpi ^a^V0.0099^ea^ pabbato selo, acalo suppatiṭṭhito. </p>
              <p>[22] evaṃ mohakkhayā bhikkhu, pabbatova na vedhatī''ti..  catutthaṃ. </p>
            </h4>
            <h4>
              <h4n> 5. mahāmoggallānasuttaṃ </h4n>
              <p>[03] 25^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  ^a^P0.0028^ea^ āyasmā ^a^T0.0113^ea^ mahāmoggallāno bhagavato avidūre nisinno  hoti pallaṅkaṃ ābhujitvā ujuṃ kāyaṃ paṇidhāya kāyagatāya satiyā  ajjhattaṃ sūpaṭṭhitāya. addasā kho bhagavā āyasmantaṃ mahāmoggallānaṃ  avidūre nisinnaṃ pallaṅkaṃ ābhujitvā ujuṃ kāyaṃ paṇidhāya kāyagatāya  satiyā ajjhattaṃ sūpaṭṭhitāya.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sati kāyagatā upaṭṭhitā, </p>
              <p>[27] chasu phassāyatanesu saṃvuto. </p>
              <p>[26] satataṃ bhikkhu samāhito, </p>
              <p>[22] jaññā nibbānamattano''ti.. pañcamaṃ. </p>
            </h4>
            <h4>
              <h4n> 6. pilindavacchasuttaṃ </h4n>
              <p>[03] 26^b^.^eb^ evaṃ ^a^M0.0109^ea^ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. tena kho pana samayena āyasmā  pilindavaccho {pilindivaccho (sī0)} bhikkhū vasalavādena samudācarati. atha kho  sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ  abhivādetvā ekamantaṃ nisīdiṃsu. ekamantaṃ nisinnā kho te  bhikkhū bhagavantaṃ etadavocuṃ -- ``āyasmā, bhante, pilindavaccho  bhikkhū vasalavādena samudācaratī''ti.</p>
              <p>[03] atha kho bhagavā aññataraṃ bhikkhuṃ āmantesi -- ``ehi tvaṃ,  bhikkhu, mama vacanena pilindavacchaṃ bhikkhuṃ āmantehi -- `satthā taṃ,  āvuso pilindavaccha {vaccha (syā0)}, āmantetī'''ti. ``evaṃ, bhante''ti kho so  bhikkhu bhagavato paṭissutvā yenāyasmā pilindavaccho tenupasaṅkami;  upasaṅkamitvā ^a^V0.0100^ea^ āyasmantaṃ ^a^T0.0114^ea^ pilindavacchaṃ etadavoca -- ``satthā taṃ,  āvuso pilindavaccha, āmantetī''ti.</p>
              <p>[03] ``evamāvuso''ti kho āyasmā pilindavaccho tassa  bhikkhuno paṭissutvā yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinnaṃ kho  āyasmantaṃ pilindavacchaṃ bhagavā etadavoca -- ``saccaṃ kira tvaṃ,  vaccha, bhikkhū vasalavādena samudācarasī''ti? ``evaṃ, bhante''ti.</p>
              <p>[03] atha kho bhagavā āyasmato pilindavacchassa pubbenivāsaṃ  manasi karitvā bhikkhū āmantesi -- ``mā kho tumhe, bhikkhave,  vacchassa bhikkhuno ujjhāyittha. na, bhikkhave, vaccho dosantaro  bhikkhū vasalavādena samudācarati. vacchassa, bhikkhave, bhikkhuno  pañca jātisatāni abbokiṇṇāni brāhmaṇakule paccājātāni. so  tassa vasalavādo dīgharattaṃ ^a^P0.0029^ea^ samudāciṇṇo {ajjhāciṇṇo (syā0 pī0 ka0  aṭṭhakathāyaṃ pāṭhantaraṃ)}. tenāyaṃ  vaccho bhikkhū vasalavādena samudācaratī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yamhī ^a^M0.0110^ea^ na māyā vasatī na māno, </p>
              <p>[27] yo vītalobho amamo nirāso. </p>
              <p>[26] panuṇṇakodho {paṇunnakodho (pī0)} abhinibbutatto, </p>
              <p>[22] so brāhmaṇo so samaṇo sa bhikkhū''ti.. chaṭṭhaṃ. </p>
            </h4>
            <h4>
              <h4n> 7. sakkudānasuttaṃ </h4n>
              <p>[03] 27^b^.^eb^ evaṃ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. tena kho pana samayena āyasmā  mahākassapo pippaliguhāyaṃ viharati, sattāhaṃ ekapallaṅkena nisinno  hoti aññataraṃ ^a^T0.0115^ea^ {nisinno aññataraṃ (syā0 ka0)} samādhiṃ samāpajjitvā. atha kho āyasmā  mahākassapo tassa sattāhassa accayena tamhā samādhimhā vuṭṭhāsi.  atha kho āyasmato mahākassapassa tamhā samādhimhā vuṭṭhitassa  etadahosi -- ``yaṃnūnāhaṃ rājagahaṃ piṇḍāya paviseyya''nti.</p>
              <p>[03] tena kho pana samayena pañcamattāni devatāsatāni ussukkaṃ  āpannāni honti āyasmato ^a^V0.0101^ea^ mahākassapassa piṇḍapātapaṭilābhāya.  atha kho āyasmā mahākassapo tāni pañcamattāni devatāsatāni  paṭikkhipitvā pubbaṇhasamayaṃ nivāsetvā pattacīvaramādāya rājagahaṃ  piṇḍāya pāvisi.</p>
              <p>[03] tena kho pana samayena sakko devānamindo āyasmato  mahākassapassa piṇḍapātaṃ dātukāmo hoti. pesakāravaṇṇaṃ  abhinimminitvā tantaṃ vināti. sujā {sujātā (syā0 pī0 ka0)} asurakaññā tasaraṃ pūreti.  atha kho āyasmā mahākassapo rājagahe sapadānaṃ piṇḍāya caramāno  yena sakkassa devānamindassa nivesanaṃ tenupasaṅkami. addasā kho  sakko devānamindo āyasmantaṃ mahākassapaṃ dūratova āgacchantaṃ.  disvāna gharā nikkhamitvā paccugantvā hatthato pattaṃ gahetvā gharaṃ  pavisitvā {pavisetvā (ka0)} ghaṭiyā odanaṃ uddharitvā pattaṃ pūretvā āyasmato  mahākassapassa adāsi. so ahosi piṇḍapāto anekasūpo  anekabyañjano anekarasabyañjano {anekasūparasabyañjano (sī0 pī0)}. atha kho āyasmato  mahākassapassa etadahosi -- ``ko nu kho ayaṃ satto yassāyaṃ  ^a^P0.0030^ea^ evarūpo iddhānubhāvo''ti ^a^M0.0111^ea^? atha kho āyasmato  mahākassapassa etadahosi -- ``sakko kho ^a^T0.0116^ea^ ayaṃ devānamindo''ti.  iti viditvā sakkaṃ devānamindaṃ etadavoca -- ``kataṃ kho te idaṃ,  kosiya; mā {māssu (sī0 syā0)} punapi evarūpamakāsī''ti. ``amhākampi, bhante  kassapa, puññena attho; amhākampi puññena karaṇīya''nti.</p>
              <p>[03] atha kho sakko devānamindo āyasmantaṃ mahākassapaṃ  abhivādetvā padakkhiṇaṃ katvā vehāsaṃ abbhuggantvā ākāse  antalikkhe tikkhattuṃ udānaṃ udānesi -- ``aho dānaṃ paramadānaṃ {paramaṃ dānaṃ (pī0 ka0)}  kassape suppatiṭṭhitaṃ! aho dānaṃ paramadānaṃ kassape suppatiṭṭhitaṃ!!  aho dānaṃ paramadānaṃ kassape suppatiṭṭhita''nti!!! assosi kho  bhagavā dibbāya sotadhātuyā visuddhāya atikkantamānusikāya sakkassa  devānamindassa vehāsaṃ abbhuggantvā ākāse antalikkhe tikkhattuṃ  udānaṃ udānentassa -- ``aho dānaṃ paramadānaṃ kassape suppatiṭṭhitaṃ!  aho dānaṃ paramadānaṃ kassape suppatiṭṭhitaṃ!! aho dānaṃ paramadānaṃ  kassape suppatiṭṭhita''nti!!!</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``piṇḍapātikassa bhikkhuno, </p>
              <p>[27] attabharassa anaññaposino. </p>
              <p>[26] devā ^a^V0.0102^ea^ pihayanti tādino, </p>
              <p>[22] upasantassa sadā satīmato''ti.. sattamaṃ. </p>
            </h4>
            <h4>
              <h4n> 8. piṇḍapātikasuttaṃ </h4n>
              <p>[03] 28^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sambahulānaṃ bhikkhūnaṃ pacchābhattaṃ piṇḍapātapaṭikkantānaṃ karerimaṇḍalamāḷe ^a^T0.0117^ea^  sannisinnānaṃ sannipatitānaṃ ayamantarākathā udapādi --</p>
              <p>[03] ``piṇḍapātiko, āvuso, bhikkhu piṇḍāya caranto labhati  kālena kālaṃ manāpike cakkhunā rūpe passituṃ, labhati kālena kālaṃ  manāpike sotena sadde sotuṃ, labhati kālena kālaṃ manāpike ghānena ^a^M0.0112^ea^   gandhe ghāyituṃ, labhati kālena kālaṃ manāpike jivhāya rase sāyituṃ,  labhati kālena kālaṃ manāpike kāyena phoṭṭhabbe phusituṃ.  piṇḍapātiko, āvuso, bhikkhu sakkato garukato mānito pūjito  apacito piṇḍāya carati. handāvuso, mayampi piṇḍapātikā homa.  mayampi lacchāma kālena kālaṃ manāpike cakkhunā rūpe passituṃ,  mayampi lacchāma kālena kālaṃ manāpike sotena sadde sotuṃ, mayampi  lacchāma kālena kālaṃ manāpike ghānena gandhe ghāyituṃ, mayampi  lacchāma kālena kālaṃ manāpike jivhāya rase sāyituṃ, mayampi  lacchāma kālena kālaṃ manāpike kāyena phoṭṭhabbe ^a^P0.0031^ea^  phusituṃ; mayampi sakkatā garukatā mānitā pūjitā apacitā piṇḍāya  carissāmā''ti. ayañcarahi tesaṃ bhikkhūnaṃ antarākathā hoti  vippakatā.</p>
              <p>[03] atha kho bhagavā sāyanhasamayaṃ paṭisallānā vuṭṭhito yena  karerimaṇḍalamāḷo tenupasaṅkami; upasaṅkamitvā paññatte āsane  nisīdi. nisajja kho bhagavā bhikkhū āmantesi -- ``kāya  nuttha, bhikkhave, etarahi kathāya sannisinnā, kā ca pana vo  antarākathā vippakatā''ti?</p>
              <p>[03] ``idha, bhante, amhākaṃ pacchābhattaṃ piṇḍapātapaṭikkantānaṃ  karerimaṇḍalamāḷe sannisinnānaṃ ^a^T0.0118^ea^ sannipatitānaṃ ayamantarākathā udapādi  --</p>
              <p>[03] `piṇḍapātiko, āvuso, bhikkhu piṇḍāya caranto labhati  kālena kālaṃ manāpike cakkhunā ^a^V0.0103^ea^ rūpe passituṃ, labhati kālena kālaṃ  manāpike sotena sadde sotuṃ, labhati kālena kālaṃ manāpike ghānena  gandhe ghāyituṃ, labhati kālena kālaṃ manāpike jivhāya rase sāyituṃ,  labhati kālena kālaṃ manāpike kāyena phoṭṭhabbe phusituṃ.  piṇḍapātiko, āvuso, bhikkhu sakkato garukato mānito pūjito  apacito piṇḍāya carati. handāvuso, mayampi piṇḍapātikā homa.  mayampi lacchāma kālena kālaṃ manāpike cakkhunā rūpe  passituṃ...pe0... kāyena phoṭṭhabbe phusituṃ. mayampi sakkatā garukatā  mānitā pūjitā apacitā piṇḍāya carissāmā'ti. ayaṃ kho no,  bhante, antarākathā vippakatā, atha bhagavā anuppatto''ti.</p>
              <p>[03] ``na ^a^M0.0113^ea^ khvetaṃ, bhikkhave, tumhākaṃ patirūpaṃ kulaputtānaṃ saddhā  agārasmā anagāriyaṃ pabbajitānaṃ yaṃ tumhe evarūpiṃ kathaṃ katheyyātha.  sannipatitānaṃ vo, bhikkhave, dvayaṃ karaṇīyaṃ -- dhammī vā kathā  ariyo vā tuṇhībhāvo''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ ^a^T0.0119^ea^ udānaṃ  udānesi -- </p>
              <p>[21] ``piṇḍapātikassa bhikkhuno, </p>
              <p>[27] attabharassa anaññaposino. </p>
              <p>[26] devā pihayanti tādino, </p>
              <p>[22] no ce saddasilokanissito''ti.. aṭṭhamaṃ. </p>
            </h4>
            <h4>
              <h4n> 9. sippasuttaṃ </h4n>
              <p>[03] 29^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sambahulānaṃ bhikkhūnaṃ pacchābhattaṃ piṇḍapātapaṭikkantānaṃ maṇḍalamāḷe  sannisinnānaṃ sannipatitānaṃ ayamantarākathā udapādi -- ``ko nu  kho, āvuso, sippaṃ jānāti? ko kiṃ sippaṃ sikkhi? kataraṃ  sippaṃ sippānaṃ agga''nti?</p>
              <p>[03] tatthekacce evamāhaṃsu -- ``hatthisippaṃ sippānaṃ agga''nti.  ekacce evamāhaṃsu -- ``assasippaṃ sippānaṃ agga''nti. ekacce  evamāhaṃsu -- ``rathasippaṃ sippānaṃ agga''nti. ekacce evamāhaṃsu  -- ``dhanusippaṃ sippānaṃ agga''nti. ekacce evamāhaṃsu --  ``tharusippaṃ sippānaṃ agga''nti. ekacce evamāhaṃsu --  ``muddāsippaṃ sippānaṃ agga''nti. ekacce evamāhaṃsu ^a^V0.0104^ea^ --  ``gaṇanāsippaṃ sippānaṃ agga''nti. ekacce evamāhaṃsu ^a^P0.0032^ea^  -- ``saṅkhānasippaṃ sippānaṃ agga''nti. ekacce evamāhaṃsu  -- ``lekhāsippaṃ sippānaṃ agga''nti. ekacce evamāhaṃsu --  ``kāveyyasippaṃ {kābyasippaṃ (syā0)} sippānaṃ agga''nti. ekacce evamāhaṃsu --  ``lokāyatasippaṃ sippānaṃ agga''nti. ekacce evamāhaṃsu --  ``khattavijjāsippaṃ sippānaṃ agga''nti. ayañcarahi tesaṃ bhikkhūnaṃ  antarākathā hoti vippakatā.</p>
              <p>[03] atha kho bhagavā ^a^T0.0120^ea^ sāyanhasamayaṃ paṭisallānā vuṭṭhito yena  maṇḍalamāḷo tenupasaṅkami; upasaṅkamitvā paññatte āsane nisīdi.  nisajja ^a^M0.0114^ea^ kho bhagavā bhikkhū āmantesi -- ``kāya nuttha, bhikkhave,  etarahi kathāya sannisinnā, kā ca pana vo antarākathā  vippakatā''ti?</p>
              <p>[03] ``idha, bhante, amhākaṃ pacchābhattaṃ piṇḍapātapaṭikkantānaṃ  maṇḍalamāḷe sannisinnānaṃ ayamantarākathā udapādi -- `ko nu kho,  āvuso, sippaṃ jānāti? ko kiṃ sippaṃ sikkhi? kataraṃ sippaṃ  sippānaṃ agga'nti?</p>
              <p>[03] ``tatthekacce evamāhaṃsu -- `hatthisippaṃ sippānaṃ agga'nti.  ekacce evamāhaṃsu -- `assasippaṃ sippānaṃ agga'nti; ekacce  evamāhaṃsu -- `rathasippaṃ sippānaṃ agga'nti; ekacce evamāhaṃsu --  `dhanusippaṃ sippānaṃ agga'nti; ekacce evamāhaṃsu -- `tharusippaṃ  sippānaṃ agga'nti, ekacce evamāhaṃsu -- `muddāsippaṃ sippānaṃ  agga'nti ekacce evamāhaṃsu -- `gaṇanāsippaṃ sippānaṃ agga'nti;  ekacce evamāhaṃsu -- `saṅkhānasippaṃ sippānaṃ agga'nti; ekacce  evamāhaṃsu -- `lekhāsippaṃ sippānaṃ agga'nti; ekacce evamāhaṃsu --  `kāveyyasippaṃ sippānaṃ agga'nti; ekacce evamāhaṃsu --  `lokāyatasippaṃ sippānaṃ agga'nti; ekacce evamāhaṃsu --  `khattavijjāsippaṃ sippānaṃ agga'nti. ayaṃ kho no, bhante,  antarākathā hoti vippakatā, atha bhagavā anuppatto''ti.</p>
              <p>[03] ``na khvetaṃ, bhikkhave, tumhākaṃ patirūpaṃ kulaputtānaṃ saddhā  agārasmā anagāriyaṃ pabbajitānaṃ yaṃ tumhe evarūpiṃ kathaṃ katheyyātha.  sannipatitānaṃ ^a^T0.0121^ea^ vo, bhikkhave, dvayaṃ karaṇīyaṃ -- dhammī vā kathā  ariyo vā tuṇhībhāvo''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``asippajīvī ^a^V0.0105^ea^ lahu atthakāmo, </p>
              <p>[27] yatindriyo sabbadhi vippamutto. </p>
              <p>[26] anokasārī amamo nirāso, </p>
              <p>[22] hitvā mānaṃ ekacaro sa bhikkhū''ti.. navamaṃ. </p>
            </h4>
            <h4>
              <h4n> 10. lokasuttaṃ </h4n>
              <p>[03] 30^b^.^eb^ evaṃ me sutaṃ -- ekaṃ samayaṃ bhagavā uruvelāyaṃ  viharati najjā nerañjarāya tīre bodhirukkhamūle paṭhamābhisambuddho.  tena kho pana samayena ^a^M0.0115^ea^ bhagavā sattāhaṃ ekapallaṅkena nisinno hoti  vimuttisukhapaṭisaṃvedī.</p>
              <p>[03] atha kho bhagavā tassa sattāhassa accayena tamhā samādhimhā  vuṭṭhahitvā buddhacakkhunā lokaṃ volokesi. addasā kho bhagavā  buddhacakkhunā volokento satte anekehi santāpehi santappamāne,  anekehi ca pariḷāhehi pariḍayhamāne -- rāgajehipi, dosajehipi,  mohajehipi {mohajehipīti (sabbattha)}.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``ayaṃ loko santāpajāto, </p>
              <p>[27] phassapareto rogaṃ vadati attato. </p>
              <p>[26] yena yena hi maññati {yena hi maññati (syā0 pī0)}, </p>
              <p>[22] tato taṃ hoti aññathā.. </p>
              <p>[21] ``aññathābhāvī bhavasatto loko, </p>
              <p>[27] bhavapareto bhavamevābhinandati. </p>
              <p>[26] yadabhinandati ^a^P0.0033^ea^ ^a^T0.0122^ea^ taṃ bhayaṃ, </p>
              <p>[27] yassa bhāyati taṃ dukkhaṃ. </p>
              <p>[22] bhavavippahānāya kho panidaṃ brahmacariyaṃ vussati''..</p>
              <p>[03] ```ye hi keci samaṇā vā brāhmaṇā vā bhavena bhavassa  vippamokkhamāhaṃsu, sabbe te avippamuttā ^a^V0.0106^ea^ bhavasmā'ti vadāmi. `ye  vā pana keci samaṇā vā brāhmaṇā vā vibhavena bhavassa  nissaraṇamāhaṃsu, sabbe te anissaṭā bhavasmā'ti vadāmi.</p>
              <p>[03] ``upadhiñhi paṭicca dukkhamidaṃ sambhoti, sabbupādānakkhayā  natthi dukkhassa sambhavo. lokamimaṃ passa; puthū avijjāya paretā  bhūtā bhūtaratā aparimuttā; ye hi keci bhavā sabbadhi sabbatthatāya  sabbe te bhavā aniccā dukkhā vipariṇāmadhammā''ti. </p>
              <p>[21] ``evametaṃ ^a^M0.0116^ea^ yathābhūtaṃ, sammappaññāya passato. </p>
              <p>[22] bhavataṇhā pahīyati, vibhavaṃ nābhinandati.. </p>
              <p>[21] ``sabbaso taṇhānaṃ khayā, </p>
              <p>[27] asesavirāganirodho nibbānaṃ. </p>
              <p>[26] tassa nibbutassa bhikkhuno, </p>
              <p>[27] anupādā {anupādānā (sī0)} punabbhavo na hoti. </p>
              <p>[21] abhibhūto māro vijitasaṅgāmo, </p>
              <p>[22] upaccagā sabbabhavāni tādī''ti.. dasamaṃ. </p>
              <p>[06] nandavaggo tatiyo niṭṭhito. </p>
              <p>[01] tassuddānaṃ -- </p>
              <p>[21] kammaṃ ^a^T0.0123^ea^ nando yasojo ca, sāriputto ca kolito. </p>
              <p>[22] pilindo {pilindi (sī0)} kassapo piṇḍo, sippaṃ lokena te dasāti.. </p>
            </h4>
          </h3>
        </h2>
        <h2>
          <h2n> 4. meghiyavaggo </h2n>
          <h3>
            <h3n> </h3n>
            <h4>
              <h4n> 1. meghiyasuttaṃ </h4n>
              <p>[03] 31^b^.^eb^ evaṃ ^a^P0.0034^ea^ me sutaṃ -- ekaṃ samayaṃ  bhagavā cālikāyaṃ viharati cālike pabbate. tena ^a^V0.0107^ea^ kho pana samayena  āyasmā meghiyo bhagavato upaṭṭhāko hoti. atha kho āyasmā  meghiyo yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ aṭṭhāsi. ekamantaṃ ṭhito kho āyasmā meghiyo bhagavantaṃ  etadavoca -- ``icchāmahaṃ, bhante, jantugāmaṃ piṇḍāya pavisitu''nti.  ``yassadāni tvaṃ, meghiya, kālaṃ maññasī''ti.</p>
              <p>[03] atha kho āyasmā meghiyo pubbaṇhasamayaṃ nivāsetvā  pattacīvaramādāya jantugāmaṃ piṇḍāya pāvisi. jantugāme piṇḍāya  caritvā pacchābhattaṃ piṇḍapātapaṭikkanto yena kimikāḷāya nadiyā tīraṃ  tenupasaṅkami. {upasaṅkamitvā (sabbattha) a0 ni0  9.3 passitabbaṃ} addasā   ^a^M0.0117^ea^ kho āyasmā meghiyo {upasaṅkamitvā (sabbattha) a0 ni0  9.3  passitabbaṃ} kimikāḷāya nadiyā  tīre jaṅghāvihāraṃ {jaṅghavihāraṃ (ka0)} anucaṅkamamāno   anuvicaramāno {anuvicaramāno addasā kho (sī0 syā0 pī0), anuvicaramāno addasa  (ka0)} ambavanaṃ pāsādikaṃ  manuññaṃ ramaṇīyaṃ. disvānassa etadahosi -- ``pāsādikaṃ vatidaṃ  ambavanaṃ manuññaṃ {idaṃ padaṃ videsapotthakesu natthi, aṅguttarepi}  ramaṇīyaṃ. alaṃ vatidaṃ kulaputtassa padhānatthikassa  padhānāya. sace maṃ bhagavā anujāneyya, āgaccheyyāhaṃ imaṃ ambavanaṃ  padhānāyā''ti.</p>
              <p>[03] atha kho āyasmā meghiyo yena bhagavā tenupasaṅkami;  upasaṅkamitvā ^a^T0.0124^ea^ bhagavantaṃ abhivādetvā ekamantaṃ nisīdi. ekamantaṃ  nisinno kho āyasmā meghiyo bhagavantaṃ etadavoca --</p>
              <p>[03] ``idhāhaṃ, bhante, pubbaṇhasamayaṃ nivāsetvā pattacīvaramādāya  jantugāmaṃ piṇḍāya pāvisiṃ. jantugāme piṇḍāya caritvā pacchābhattaṃ  piṇḍapātapaṭikkanto yena kimikāḷāya nadiyā tīraṃ tenupasaṅkamiṃ {upasaṅkamitvā (sabbattha)}.  addasaṃ kho ahaṃ, bhante {upasaṅkamitvā (sabbattha)}, kimikāḷāya nadiyā tīre jaṅghāvihāraṃ  anucaṅkamamāno anuvicaramāno {anuvicaramāno addasaṃ (sabbattha)} ambavanaṃ pāsādikaṃ manuññaṃ ramaṇīyaṃ.  disvāna me etadahosi -- `pāsādikaṃ vatidaṃ ambavanaṃ manuññaṃ  ramaṇīyaṃ. alaṃ vatidaṃ kulaputtassa padhānatthikassa padhānāya. sace  maṃ bhagavā anujāneyya, āgaccheyyāhaṃ imaṃ ambavanaṃ padhānāyā'ti.  sace maṃ, bhante, bhagavā anujānāti {anujāneyya (a0 ni0  9.3)}, gaccheyyāhaṃ taṃ ^a^P0.0035^ea^  ambavanaṃ padhānāyā''ti.</p>
              <p>[03] evaṃ vutte, bhagavā āyasmantaṃ meghiyaṃ etadavoca -- ``āgamehi  tāva, meghiya, ekakamhi {ekakamhā (sī0 pī0), ekakomhi (syā0)} tāva, yāva aññopi koci bhikkhu  āgacchatī''ti.</p>
              <p>[03] dutiyampi kho āyasmā meghiyo bhagavantaṃ etadavoca --  ``bhagavato, bhante, natthi kiñci ^a^V0.0108^ea^ uttari {uttariṃ (sī0 syā0 kaṃ0 pī0)} karaṇīyaṃ, natthi katassa vā  paticayo. mayhaṃ kho pana, bhante, atthi uttari karaṇīyaṃ, atthi  katassa paticayo. sace maṃ bhagavā anujānāti, gaccheyyāhaṃ taṃ  ambavanaṃ padhānāyā''ti. dutiyampi kho ^a^M0.0118^ea^ bhagavā āyasmantaṃ meghiyaṃ  etadavoca -- ``āgamehi tāva, meghiya, ekakamhi tāva, yāva  aññopi koci bhikkhu āgacchatī''ti.</p>
              <p>[03] tatiyampi kho āyasmā meghiyo bhagavantaṃ ^a^T0.0125^ea^ etadavoca --  ``bhagavato, bhante, natthi kiñci uttari karaṇīyaṃ, natthi katassa vā  paticayo. mayhaṃ kho pana, bhante, atthi uttari karaṇīyaṃ, atthi  katassa paticayo. sace maṃ bhagavā anujānāti, gaccheyyāhaṃ taṃ  ambavanaṃ padhānāyā''ti. ``padhānanti kho, meghiya, vadamānaṃ  kinti vadeyyāma? yassadāni tvaṃ, meghiya, kālaṃ maññasī''ti.</p>
              <p>[03] atha kho āyasmā meghiyo uṭṭhāyāsanā bhagavantaṃ abhivādetvā  padakkhiṇaṃ katvā yena taṃ ambavanaṃ tenupasaṅkami; upasaṅkamitvā taṃ  ambavanaṃ ajjhogāhetvā {ajjhogahetvā (sī0 syā0 pī0)} aññatarasmiṃ rukkhamūle divāvihāraṃ nisīdi.  atha kho āyasmato meghiyassa tasmiṃ ambavane viharantassa  yebhuyyena tayo pāpakā akusalā vitakkā samudācaranti, seyyathidaṃ --  kāmavitakko, byāpādavitakko, vihiṃsāvitakko {vitakkoti (sī0 pī0 ka0)}.</p>
              <p>[03] atha kho āyasmato meghiyassa etadahosi -- ``acchariyaṃ  vata bho, abbhutaṃ vata bho! saddhāya ca vatamhā agārasmā anagāriyaṃ  pabbajitā. atha ca panimehi tīhi pāpakehi akusalehi vitakkehi  anvāsattā, seyyathidaṃ -- kāmavitakkena, byāpādavitakkena,  vihiṃsāvitakkena''.</p>
              <p>[03] atha kho āyasmā meghiyo sāyanhasamayaṃ paṭisallānā vuṭṭhito  yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ nisīdi. ekamantaṃ nisinno kho āyasmā meghiyo  bhagavantaṃ etadavoca -- ``idha mayhaṃ, bhante, tasmiṃ ambavane  viharantassa yebhuyyena tayo ^a^T0.0126^ea^ pāpakā akusalā vitakkā samudācaranti,  seyyathidaṃ -- kāmavitakko, byāpādavitakko, vihiṃsāvitakko ^a^P0.0036^ea^.  tassa mayhaṃ, bhante, etadahosi -- `acchariyaṃ vata, bho,  abbhutaṃ vata, bho! saddhāya ca vatamhā agārasmā anagāriyaṃ  pabbajitā. atha ca panimehi tīhi pāpakehi akusalehi ^a^M0.0119^ea^ vitakkehi  anvāsattā, seyyathidaṃ -- kāmavitakkena, byāpādavitakkena,  vihiṃsāvitakkena'''.</p>
              <p>[03] ``aparipakkāya ^a^V0.0109^ea^, meghiya, cetovimuttiyā pañca dhammā  paripākāya saṃvattanti. katame pañca?</p>
              <p>[03] ``idha, meghiya, bhikkhu kalyāṇamitto hoti kalyāṇasahāyo  kalyāṇasampavaṅko. aparipakkāya, meghiya, cetovimuttiyā ayaṃ paṭhamo  dhammo paripākāya saṃvattati.</p>
              <p>[03] ``puna caparaṃ, meghiya, bhikkhu sīlavā hoti,  pātimokkhasaṃvarasaṃvuto viharati ācāragocarasampanno, aṇumattesu  vajjesu bhayadassāvī, samādāya sikkhati sikkhāpadesu.  aparipakkāya, meghiya, cetovimuttiyā ayaṃ dutiyo dhammo paripākāya  saṃvattati.</p>
              <p>[03] ``puna caparaṃ, meghiya, bhikkhu yāyaṃ kathā abhisallekhikā  cetovivaraṇasappāyā ekantanibbidāya virāgāya nirodhāya upasamāya  abhiññāya sambodhāya nibbānāya saṃvattati, seyyathidaṃ --  appicchakathā, santuṭṭhikathā, pavivekakathā, asaṃsaggakathā,  vīriyārambhakathā, sīlakathā, samādhikathā, paññākathā, vimuttikathā,  vimuttiñāṇadassanakathā; evarūpāya kathāya nikāmalābhī hoti  akicchalābhī akasiralābhī. aparipākāya, meghiya, cetovimuttiyā  ayaṃ tatiyo dhammo paripākāya saṃvattati.</p>
              <p>[03] ``puna caparaṃ ^a^T0.0127^ea^, meghiya, bhikkhu āraddhavīriyo viharati,  akusalānaṃ dhammānaṃ pahānāya, kusalānaṃ dhammānaṃ upasampadāya {uppādāya (syā0)}, thāmavā  daḷhaparakkamo anikkhittadhuro kusalesu dhammesu. aparipakkāya,  meghiya, cetovimuttiyā ayaṃ catuttho dhammo paripākāya saṃvattati.</p>
              <p>[03] ``puna caparaṃ, meghiya, bhikkhu paññavā hoti  udayatthagāminiyā paññāya samannāgato ariyāya nibbedhikāya sammā  dukkhakkhayagāminiyā. aparipakkāya, meghiya, cetovimuttiyā ayaṃ  pañcamo dhammo paripākāya saṃvattati. aparipakkāya, meghiya,  cetovimuttiyā ime pañca dhammā paripākāya saṃvattanti.</p>
              <p>[03] ``kalyāṇamittassetaṃ ^a^M0.0120^ea^, meghiya, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa yaṃ sīlavā bhavissati,  pātimokkhasaṃvarasaṃvuto viharissati, ācāragocarasampanno, aṇumattesu  vajjesu bhayadassāvī, samādāya sikkhissati sikkhāpadesu.</p>
              <p>[03] ``kalyāṇamittassetaṃ ^a^V0.0110^ea^, meghiya, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa yaṃ ^a^P0.0037^ea^ yāyaṃ kathā  abhisallekhikā cetovivaraṇasappāyā ekantanibbidāya virāgāya  nirodhāya upasamāya abhiññāya sambodhāya nibbānāya saṃvattati,  seyyathidaṃ -- appicchakathā, santuṭṭhikathā, pavivekakathā,  asaṃsaggakathā, vīriyārambhakathā, sīlakathā, samādhikathā, paññākathā,  vimuttikathā, vimuttiñāṇadassanakathā; evarūpāya kathāya nikāmalābhī  bhavissati akicchalābhī akasiralābhī.</p>
              <p>[03] ``kalyāṇamittassetaṃ, meghiya, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa yaṃ āraddhavīriyo viharissati ^a^T0.0128^ea^  akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā  daḷhaparakkamo anikkhittadhuro kusalesu dhammesu.</p>
              <p>[03] ``kalyāṇamittassetaṃ, meghiya, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa yaṃ paññavā bhavissati,  udayatthagāminiyā paññāya samannāgato ariyāya nibbedhikāya sammā  dukkhakkhayagāminiyā.</p>
              <p>[03] ``tena ca pana, meghiya, bhikkhunā imesu pañcasu dhammesu  patiṭṭhāya cattāro dhammā uttari bhāvetabbā -- asubhā bhāvetabbā  rāgassa pahānāya, mettā bhāvetabbā byāpādassa pahānāya,  ānāpānassati bhāvetabbā vitakkupacchedāya, aniccasaññā bhāvetabbā  asmimānasamugghātāya. aniccasaññino hi, meghiya, anattasaññā  saṇṭhāti, anattasaññī asmimānasamugghātaṃ pāpuṇāti diṭṭheva dhamme  nibbāna''nti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``khuddā ^a^M0.0121^ea^ vitakkā sukhumā vitakkā, </p>
              <p>[27] anugatā {anuggatā (sī0 ka0 aṭṭhakathāyaṃ pāṭhantaraṃ)} manaso uppilāvā {ubbilāpā  (sī0 syā0 pī0)}. </p>
              <p>[26] ete avidvā manaso vitakke, </p>
              <p>[22] hurā huraṃ dhāvati bhantacitto.. </p>
              <p>[21] ``ete ca vidvā manaso vitakke, </p>
              <p>[27] ātāpiyo saṃvaratī satīmā. </p>
              <p>[26] anugate ^a^V0.0111^ea^ ^a^T0.0129^ea^ manaso uppilāve, </p>
              <p>[22] asesamete pajahāsi buddho''ti.. paṭhamaṃ. </p>
            </h4>
            <h4>
              <h4n> 2. uddhatasuttaṃ </h4n>
              <p>[03] 32^b^.^eb^ evaṃ me sutaṃ -- ekaṃ samayaṃ bhagavā kusinārāyaṃ  viharati upavattane mallānaṃ sālavane. tena kho pana samayena  sambahulā bhikkhū bhagavato avidūre araññakuṭikāyaṃ viharanti uddhatā  unnaḷā capalā mukharā vikiṇṇavācā muṭṭhassatino asampajānā  asamāhitā vibbhantacittā pākatindriyā.</p>
              <p>[03] addasā kho bhagavā te sambahule ^a^P0.0038^ea^ bhikkhū avidūre  araññakuṭikāyaṃ viharante uddhate unnaḷe capale mukhare vikiṇṇavāce  muṭṭhassatino asampajāne asamāhite vibbhantacitte pākatindriye.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``arakkhitena kāyena {cittena (nettiyaṃ)}, micchādiṭṭhihatena {micchādiṭṭhigatena  (bahūsu)} ca. </p>
              <p>[22] thinamiddhā {thīnamiddhā (sī0 syā0 kaṃ0 pī0)} bhibhūtena, vasaṃ mārassa gacchati.. </p>
              <p>[21] ``tasmā rakkhitacittassa, sammāsaṅkappagocaro. </p>
              <p>[27] sammādiṭṭhipurekkhāro, ñatvāna udayabbayaṃ. </p>
              <p>[22] thīnamiddhābhibhū bhikkhu, sabbā duggatiyo jahe''ti..  dutiyaṃ. </p>
            </h4>
            <h4>
              <h4n> 3. gopālakasuttaṃ </h4n>
              <p>[03] 33^b^.^eb^ evaṃ ^a^M0.0122^ea^ me sutaṃ -- ekaṃ samayaṃ bhagavā kosalesu  cārikaṃ carati mahatā bhikkhusaṅghena saddhiṃ. atha kho bhagavā maggā  okkamma yena aññataraṃ rukkhamūlaṃ tenupasaṅkami; upasaṅkamitvā paññatte  āsane nisīdi.</p>
              <p>[03] atha kho aññataro gopālako yena bhagavā tenupasaṅkami ^a^T0.0130^ea^;  upasaṅkamitvā bhagavantaṃ abhivādetvā ^a^V0.0112^ea^ ekamantaṃ nisīdi. ekamantaṃ  nisinnaṃ kho taṃ gopālakaṃ bhagavā dhammiyā kathāya sandassesi  samādapesi {samādāpesi (?)} samuttejesi sampahaṃsesi.</p>
              <p>[03] atha kho so gopālako bhagavatā dhammiyā kathāya sandassito  samādapito {samādipito (?)} samuttejito sampahaṃsito bhagavantaṃ etadavoca --  ``adhivāsetu me, bhante, bhagavā svātanāya bhattaṃ saddhiṃ  bhikkhusaṅghenā''ti. adhivāsesi bhagavā tuṇhībhāvena. atha kho  so gopālako bhagavato adhivāsanaṃ viditvā uṭṭhāyāsanā bhagavantaṃ  abhivādetvā padakkhiṇaṃ katvā pakkāmi.</p>
              <p>[03] atha kho so gopālako tassā rattiyā accayena sake nivesane  pahūtaṃ appodakapāyasaṃ {appodakapāyāsaṃ (sabbattha)} paṭiyādāpetvā navañca sappiṃ bhagavato kālaṃ  ārocesi -- ``kālo, bhante, niṭṭhitaṃ bhatta''nti. atha kho bhagavā  pubbaṇhasamayaṃ nivāsetvā pattacīvaramādāya saddhiṃ bhikkhusaṅghena yena  tassa gopālakassa nivesanaṃ tenupasaṅkami; upasaṅkamitvā paññatte  āsane nisīdi. atha kho so gopālako buddhappamukhaṃ bhikkhusaṅghaṃ  appodakapāyasena {appodakapāyāsena ca (syā0 pī0)} navena ca sappinā sahatthā santappesi sampavāresi.  atha kho so gopālako bhagavantaṃ bhuttāviṃ onītapattapāṇiṃ aññataraṃ  nīcaṃ ^a^P0.0039^ea^ āsanaṃ gahetvā ekamantaṃ nisīdi. ekamantaṃ  nisinnaṃ kho taṃ gopālakaṃ bhagavā dhammiyā kathāya sandassetvā  samādapetvā samuttejetvā sampahaṃsetvā uṭṭhāyāsanā pakkāmi. atha kho  acirapakkantassa bhagavato taṃ gopālakaṃ aññataro ^a^T0.0131^ea^ puriso  sīmantarikāya jīvitā voropesi.</p>
              <p>[03] atha ^a^M0.0123^ea^ kho sambahulā bhikkhū yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ -- ``yena, bhante,  gopālakena ajja buddhappamukho bhikkhusaṅgho appodakapāyasena navena  ca sappinā sahatthā santappito sampavārito so kira, bhante,  gopālako aññatarena purisena sīmantarikāya jīvitā voropito''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``diso disaṃ yaṃ taṃ kayirā, verī vā pana verinaṃ. </p>
              <p>[22] micchāpaṇihitaṃ cittaṃ, pāpiyo naṃ tato kare''ti..  tatiyaṃ. </p>
            </h4>
            <h4>
              <h4n> 4. yakkhapahārasuttaṃ </h4n>
              <p>[03] 34^b^.^eb^ evaṃ ^a^V0.0113^ea^ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. tena kho pana samayena āyasmā  ca sāriputto āyasmā ca mahāmoggallāno kapotakandarāyaṃ viharanti.  tena kho pana samayena āyasmā sāriputto juṇhāya rattiyā  navoropitehi kesehi abbhokāse nisinno hoti aññataraṃ samādhiṃ  samāpajjitvā.</p>
              <p>[03] tena kho pana samayena dve yakkhā sahāyakā uttarāya disāya  dakkhiṇaṃ disaṃ gacchanti kenacideva karaṇīyena. addasaṃsu kho te  yakkhā āyasmantaṃ sāriputtaṃ juṇhāya rattiyā navoropitehi kesehi  abbhokāse nisinnaṃ. disvāna eko yakkho dutiyaṃ yakkhaṃ  etadavoca ^a^T0.0132^ea^ -- ``paṭibhāti maṃ, samma, imassa samaṇassa sīse pahāraṃ  dātu''nti. evaṃ vutte, so yakkho taṃ yakkhaṃ etadavoca -- ``alaṃ,  samma, mā samaṇaṃ āsādesi. uḷāro so, samma, samaṇo  mahiddhiko mahānubhāvo''ti.</p>
              <p>[03] dutiyampi kho so yakkho taṃ yakkhaṃ etadavoca --  ``paṭibhāti maṃ, samma, imassa samaṇassa ^a^P0.0040^ea^ sīse pahāraṃ  dātu''nti. dutiyampi kho so yakkho taṃ yakkhaṃ etadavoca --  ``alaṃ, samma, mā samaṇaṃ āsādesi. uḷāro so, samma, samaṇo  mahiddhiko mahānubhāvo''ti. tatiyampi kho so yakkho taṃ yakkhaṃ  etadavoca -- ``paṭibhāti maṃ, samma, imassa samaṇassa sīse pahāraṃ ^a^M0.0124^ea^   dātu''nti. tatiyampi kho so yakkho taṃ yakkhaṃ etadavoca --  ``alaṃ, samma, mā samaṇaṃ āsādesi. uḷāro so, samma, samaṇo  mahiddhiko mahānubhāvo''ti.</p>
              <p>[03] atha kho so yakkho taṃ yakkhaṃ anādiyitvā āyasmato  sāriputtattherassa sīse pahāraṃ adāsi. tāva mahā pahāro ahosi,  api tena pahārena sattaratanaṃ vā aḍḍhaṭṭhamaratanaṃ vā nāgaṃ osādeyya,  mahantaṃ vā pabbatakūṭaṃ padāleyya. atha ca pana so yakkho `ḍayhāmi  ḍayhāmī'ti vatvā tattheva mahānirayaṃ apatāsi {avatthāsi (ka0 sī0)}.</p>
              <p>[03] addasā kho āyasmā mahāmoggallāno dibbena cakkhunā  visuddhena atikkantamānusakena tena yakkhena āyasmato  sāriputtattherassa sīse pahāraṃ dīyamānaṃ. disvā yena āyasmā  sāriputto tenupasaṅkami; upasaṅkamitvā āyasmantaṃ sāriputtaṃ etadavoca  -- ``kacci ^a^V0.0114^ea^ te, āvuso, khamanīyaṃ, kacci yāpanīyaṃ, kacci na  kiñci dukkha''nti ^a^T0.0133^ea^? ``khamanīyaṃ me, āvuso moggallāna, yāpanīyaṃ  me, āvuso moggallāna; api ca me sīsaṃ thokaṃ dukkha''nti.</p>
              <p>[03] ``acchariyaṃ, āvuso sāriputta, abbhutaṃ, āvuso sāriputta!  yāva {yaṃ tvaṃ (sī0 ka0), yaṃ (syā0)} mahiddhiko āyasmā sāriputto mahānubhāvo! idha te, āvuso  sāriputta, aññataro yakkho sīse pahāraṃ adāsi. tāva mahā pahāro  ahosi, api tena pahārena sattaratanaṃ vā aḍḍhaṭṭhamaratanaṃ vā nāgaṃ  osādeyya, mahantaṃ vā pabbatakūṭaṃ padāleyya, atha ca panāyasmā  sāriputto evamāha -- `khamanīyaṃ me, āvuso moggallāna, yāpanīyaṃ  me, āvuso moggallāna; api ca me sīsaṃ thokaṃ dukkha'''nti.</p>
              <p>[03] ``acchariyaṃ, āvuso moggallāna, abbhutaṃ, āvuso moggallāna!  yāva {yaṃ (syā0)} mahiddhiko āyasmā mahāmoggallāno mahānubhāvo yatra hi nāma  yakkhampi passissati! mayaṃ panetarahi paṃsupisācakampi na  passāmā''ti.</p>
              <p>[03] assosi kho bhagavā dibbāya sotadhātuyā visuddhāya  atikkantamānusikāya tesaṃ ubhinnaṃ mahānāgānaṃ imaṃ evarūpaṃ kathāsallāpaṃ.</p>
              <p>[03] atha ^a^M0.0125^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yassa ^a^P0.0041^ea^ selūpamaṃ cittaṃ, ṭhitaṃ  nānupakampati. </p>
              <p>[27] virattaṃ rajanīyesu, kopaneyye na kuppati. </p>
              <p>[22] yassevaṃ bhāvitaṃ cittaṃ, kuto taṃ dukkhamessatī''ti..  catutthaṃ. </p>
            </h4>
            <h4>
              <h4n> 5. nāgasuttaṃ </h4n>
              <p>[03] 35^b^.^eb^ evaṃ me sutaṃ -- ekaṃ samayaṃ bhagavā kosambiyaṃ  viharati ghositārāme ^a^T0.0134^ea^. tena kho pana samayena bhagavā ākiṇṇo  viharati bhikkhūhi bhikkhūnīhi upāsakehi upāsikāhi rājūhi  rājamahāmattehi titthiyehi titthiyasāvakehi. ākiṇṇo dukkhaṃ na  phāsu viharati. atha kho bhagavato etadahosi -- ``ahaṃ kho  etarahi ākiṇṇo viharāmi bhikkhūhi ^a^V0.0115^ea^ bhikkhūnīhi upāsakehi  upāsikāhi rājūhi rājamahāmattehi titthiyehi titthiyasāvakehi.  ākiṇṇo dukkhaṃ na phāsu viharāmi. yaṃnūnāhaṃ eko gaṇasmā  vūpakaṭṭho vihareyya''nti.</p>
              <p>[03] atha kho bhagavā pubbaṇhasamayaṃ nivāsetvā pattacīvaramādāya  kosambiṃ piṇḍāya pāvisi. kosambiyaṃ piṇḍāya caritvā pacchābhattaṃ  piṇḍapātapaṭikkanto sāmaṃ senāsanaṃ saṃsāmetvā pattacīvaramādāya  anāmantetvā upaṭṭhākaṃ anapaloketvā bhikkhusaṅghaṃ eko adutiyo yena  pālileyyakaṃ tena cārikaṃ pakkāmi. anupubbena cārikaṃ caramāno yena  pālileyyakaṃ tadavasari. tatra sudaṃ bhagavā pālileyyake viharati  rakkhitavanasaṇḍe bhaddasālamūle.</p>
              <p>[03] aññataropi kho hatthināgo ākiṇṇo viharati hatthīhi  hatthinīhi hatthikalabhehi hatthicchāpehi. chinnaggāni ceva tiṇāni  khādati, obhaggobhaggañcassa sākhābhaṅgaṃ khādanti, āvilāni ca  pānīyāni pivati, ogāhā cassa uttiṇṇassa hatthiniyo kāyaṃ  upanighaṃsantiyo gacchanti. ākiṇṇo dukkhaṃ na phāsu viharati.  atha kho tassa hatthināgassa etadahosi -- ``ahaṃ kho etarahi  ākiṇṇo viharāmi ^a^T0.0135^ea^ hatthīhi hatthinīhi hatthikalabhehi hatthicchāpehi,  chinnaggāni ceva tiṇāni khādāmi, obhaggobhaggañca me sākhābhaṅgaṃ  khādanti, āvilāni ca pānīyāni pivāmi, ogāhā ca me  uttiṇṇassa ^a^M0.0126^ea^ hatthiniyo kāyaṃ upanighaṃsantiyo gacchanti, ākiṇṇo  dukkhaṃ na phāsu viharāmi. yaṃnūnāhaṃ eko gaṇasmā vūpakaṭṭho  vihareyya''nti.</p>
              <p>[03] atha kho so hatthināgo yūthā apakkamma yena pālileyyakaṃ  rakkhitavanasaṇḍo ^a^P0.0042^ea^ bhaddasālamūlaṃ yena bhagavā  tenupasaṅkami. tatra sudaṃ {upasaṅkamitvā tatra sudaṃ (syā0 pī0 ka0)} so hatthināgo yasmiṃ padese bhagavā  viharati taṃ padesaṃ {appaharitañca karoti, soṇḍāya (bahūsu)} appaharitaṃ   karoti, soṇḍāya ca {appaharitañca karoti, soṇḍāya (bahūsu)} bhagavato pānīyaṃ  paribhojanīyaṃ upaṭṭhāpeti {upaṭṭhapeti (sī0 syā0 kaṃ0 pī0)}.</p>
              <p>[03] atha kho bhagavato rahogatassa paṭisallīnassa evaṃ cetaso  parivitakko udapādi -- ``ahaṃ kho pubbe ākiṇṇo vihāsiṃ  bhikkhūhi bhikkhūnīhi upāsakehi upāsikāhi rājūhi rājamahāmattehi  titthiyehi titthiyasāvakehi, ākiṇṇo dukkhaṃ na phāsu vihāsiṃ.  somhi etarahi anākiṇṇo viharāmi bhikkhūhi bhikkhunīhi  upāsakehi upāsikāhi rājūhi rājamahāmattehi titthiyehi  titthiyasāvakehi, anākiṇṇo sukhaṃ phāsu viharāmī''ti.</p>
              <p>[03] tassapi ^a^V0.0116^ea^ kho hatthināgassa evaṃ cetaso parivitakko udapādi --  ``ahaṃ kho pubbe ākiṇṇo vihāsiṃ hatthīhi hatthinīhi  hatthikalabhehi hatthicchāpehi, chinnaggāni ceva tiṇāni khādiṃ,  obhaggobhaggañca me sākhābhaṅgaṃ khādiṃsu, āvilāni ca pānīyāni  apāyiṃ, ogāhā ^a^T0.0136^ea^ ca me uttiṇṇassa hatthiniyo kāyaṃ upanighaṃsantiyo  agamaṃsu, ākiṇṇo dukkhaṃ na phāsu vihāsiṃ. somhi etarahi  anākiṇṇo viharāmi hatthīhi hatthinīhi hatthikalabhehi  hatthicchāpehi, acchinnaggāni ceva tiṇāni khādāmi, obhaggobhaggañca  me sākhābhaṅgaṃ na khādanti, anāvilāni ca pānīyāni pivāmi,  ogāhā ca me uttiṇṇassa hatthiniyo na kāyaṃ upanighaṃsantiyo  gacchanti, anākiṇṇo sukhaṃ phāsu viharāmī''ti.</p>
              <p>[03] atha kho bhagavā attano ca pavivekaṃ viditvā tassa ca  hatthināgassa cetasā cetoparivitakkamaññāya tāyaṃ velāyaṃ imaṃ udānaṃ  udānesi -- </p>
              <p>[21] ``etaṃ ^a^M0.0127^ea^ {evaṃ (ka0)} nāgassa nāgena, īsādantassa hatthino. </p>
              <p>[22] sameti cittaṃ cittena, yadeko ramatī mano''ti..  pañcamaṃ. </p>
            </h4>
            <h4>
              <h4n> 6. piṇḍolasuttaṃ </h4n>
              <p>[03] 36^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā piṇḍolabhāradvājo bhagavato avidūre nisinno hoti pallaṅkaṃ  ābhujitvā ujuṃ kāyaṃ paṇidhāya āraññiko piṇḍapātiko paṃsukūliko  tecīvariko appiccho santuṭṭho pavivitto asaṃsaṭṭho āraddhavīriyo {āraddhaviriyo (sī0 syā0  kaṃ0 pī0)} dhutavādo adhicittamanuyutto.</p>
              <p>[03] addasā kho bhagavā āyasmantaṃ piṇḍolabhāradvājaṃ ^a^P0.0043^ea^  avidūre nisinnaṃ pallaṅkaṃ ābhujitvā ujuṃ kāyaṃ paṇidhāya āraññikaṃ  piṇḍapātikaṃ paṃsukūlikaṃ tecīvarikaṃ appicchaṃ santuṭṭhaṃ pavivittaṃ asaṃsaṭṭhaṃ  āraddhavīriyaṃ dhutavādaṃ adhicittamanuyuttaṃ ^a^T0.0137^ea^.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``anūpavādo ^a^V0.0117^ea^ anūpaghāto {anupavādo anupaghāto (syā0 pī0 ka0)}, pātimokkhe ca saṃvaro. </p>
              <p>[27] mattaññutā ca bhattasmiṃ, pantañca sayanāsanaṃ. </p>
              <p>[22] adhicitte ca āyogo, etaṃ buddhāna sāsana''nti..  chaṭṭhaṃ. </p>
            </h4>
            <h4>
              <h4n> 7. sāriputtasuttaṃ </h4n>
              <p>[03] 37^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā sāriputto bhagavato avidūre nisinno hoti pallaṅkaṃ  ābhujitvā ujuṃ kāyaṃ paṇidhāya appiccho santuṭṭho pavivitto asaṃsaṭṭho  āraddhavīriyo adhicittamanuyutto.</p>
              <p>[03] addasā ^a^M0.0128^ea^ kho bhagavā āyasmantaṃ sāriputtaṃ avidūre nisinnaṃ  pallaṅkaṃ ābhujitvā ujuṃ kāyaṃ paṇidhāya appicchaṃ santuṭṭhaṃ pavivittaṃ  asaṃsaṭṭhaṃ āraddhavīriyaṃ adhicittamanuyuttaṃ.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``adhicetaso appamajjato, </p>
              <p>[27] munino monapathesu sikkhato. </p>
              <p>[26] sokā na bhavanti tādino, </p>
              <p>[22] upasantassa sadā satīmato''ti.. sattamaṃ. </p>
            </h4>
            <h4>
              <h4n> 8. sundarīsuttaṃ </h4n>
              <p>[03] 38^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  bhagavā sakkato hoti garukato mānito pūjito apacito lābhī  cīvarapiṇḍapātasenāsanagilānapaccayabhesajjaparikkhārānaṃ ^a^T0.0138^ea^.  bhikkhusaṅghopi sakkato hoti garukato mānito pūjito apacito  lābhī cīvarapiṇḍapātasenāsanagilānapaccayabhesajjaparikkhārānaṃ.  aññatitthiyā pana paribbājakā asakkatā honti agarukatā amānitā  apūjitā anapacitā na lābhino   cīvarapiṇḍapātasenāsanagilānapaccayabhesajjaparikkhārānaṃ.</p>
              <p>[03] atha kho te aññatitthiyā paribbājakā bhagavato sakkāraṃ  asahamānā bhikkhusaṅghassa ca ^a^V0.0118^ea^ yena sundarī paribbājikā  tenupasaṅkamiṃsu; upasaṅkamitvā ^a^P0.0044^ea^ sundariṃ paribbājikaṃ  etadavocuṃ -- ``ussahasi tvaṃ, bhagini, ñātīnaṃ atthaṃ kātu''nti?  ``kyāhaṃ, ayyā, karomi? kiṃ mayā na sakkā {kiṃ mayā sakkā (syā0 pī0)} kātuṃ? jīvitampi  me pariccattaṃ ñātīnaṃ atthāyā''ti.</p>
              <p>[03] ``tena hi, bhagini, abhikkhaṇaṃ jetavanaṃ gacchāhī''ti.  ``evaṃ, ayyā''ti kho sundarī paribbājikā tesaṃ aññatitthiyānaṃ  paribbājakānaṃ paṭissutvā abhikkhaṇaṃ jetavanaṃ agamāsi.</p>
              <p>[03] yadā ^a^M0.0129^ea^ te aññiṃsu aññatitthiyā paribbājakā -- ``vodiṭṭhā  kho sundarī paribbājikā bahujanena abhikkhaṇaṃ jetavanaṃ gacchatī''ti {gacchatīti (sī0 syā0  kaṃ0 pī0)}. atha naṃ jīvitā voropetvā tattheva jetavanassa parikhākūpe  nikkhipitvā {nikhanitvā (sī0 syā0 pī0)} yena rājā pasenadi kosalo tenupasaṅkamiṃsu;  upasaṅkamitvā rājānaṃ pasenadiṃ kosalaṃ etadavocuṃ -- ``yā sā,  mahārāja, sundarī paribbājikā; sā no na dissatī''ti. ``kattha  pana tumhe āsaṅkathā''ti ^a^T0.0139^ea^? ``jetavane, mahārājā''ti. ``tena hi  jetavanaṃ vicinathā''ti.</p>
              <p>[03] atha kho te aññatitthiyā paribbājakā jetavanaṃ vicinitvā  yathānikkhittaṃ parikhākūpā uddharitvā mañcakaṃ āropetvā sāvatthiṃ  pavesetvā rathiyāya rathiyaṃ siṅghāṭakena siṅghāṭakaṃ upasaṅkamitvā  manusse ujjhāpesuṃ --</p>
              <p>[03] ``passathāyyā samaṇānaṃ sakyaputtiyānaṃ kammaṃ! alajjino  ime samaṇā sakyaputtiyā dussīlā pāpadhammā musāvādino  abrahmacārino. ime hi nāma dhammacārino samacārino brahmacārino  saccavādino sīlavanto kalyāṇadhammā paṭijānissanti! natthi  imesaṃ sāmaññaṃ, natthi imesaṃ brahmaññaṃ. naṭṭhaṃ imesaṃ sāmaññaṃ, naṭṭhaṃ  imesaṃ brahmaññaṃ. kuto imesaṃ sāmaññaṃ, kuto imesaṃ brahmaññaṃ?  apagatā ime sāmaññā, apagatā ime brahmaññā. kathañhi nāma puriso  purisakiccaṃ karitvā itthiṃ jīvitā voropessatī''ti!</p>
              <p>[03] tena kho pana samayena sāvatthiyaṃ manussā bhikkhū disvā  asabbhāhi pharusāhi vācāhi akkosanti paribhāsanti rosanti  vihesanti --</p>
              <p>[03] ``alajjino ime samaṇā sakyaputtiyā dussīlā pāpadhammā  musāvādino abrahmacārino ^a^V0.0119^ea^. ime hi nāma dhammacārino samacārino  brahmacārino saccavādino sīlavanto kalyāṇadhammā paṭijānissanti!  natthi imesaṃ sāmaññaṃ, natthi imesaṃ brahmaññaṃ. naṭṭhaṃ imesaṃ sāmaññaṃ,  naṭṭhaṃ imesaṃ brahmaññaṃ. kuto imesaṃ sāmaññaṃ, kuto imesaṃ brahmaññaṃ?  apagatā ime sāmaññā, apagatā ime ^a^T0.0140^ea^ brahmaññā. kathañhi nāma puriso  purisakiccaṃ karitvā itthiṃ jīvitā voropessatī''ti!</p>
              <p>[03] atha kho sambahulā bhikkhū pubbaṇhasamayaṃ nivāsetvā  pattacīvaramādāya sāvatthiṃ piṇḍāya pāvisiṃsu. sāvatthiyaṃ ^a^P0.0045^ea^  piṇḍāya caritvā pacchābhattaṃ piṇḍapātapaṭikkantā ^a^M0.0130^ea^ yena bhagavā  tenupasaṅkamiṃsu; upasaṅkamitvā bhagavantaṃ abhivādetvā ekamantaṃ  nisīdiṃsu. ekamantaṃ nisinnā kho te bhikkhū bhagavantaṃ etadavocuṃ  --</p>
              <p>[03] ``etarahi, bhante, sāvatthiyaṃ manussā bhikkhū disvā  asabbhāhi pharusāhi vācāhi akkosanti paribhāsanti rosanti  vihesanti -- `alajjino ime samaṇā sakyaputtiyā dussīlā  pāpadhammā musāvādino abrahmacārino. ime hi nāma dhammacārino  samacārino brahmacārino saccavādino sīlavanto kalyāṇadhammā  paṭijānissanti. natthi imesaṃ sāmaññaṃ, natthi imesaṃ brahmaññaṃ.  naṭṭhaṃ imesaṃ sāmaññaṃ, naṭṭhaṃ imesaṃ brahmaññaṃ. kuto imesaṃ sāmaññaṃ,  kuto imesaṃ brahmaññaṃ? apagatā ime sāmaññā, apagatā ime brahmaññā.  kathañhi nāma puriso purisakiccaṃ karitvā itthiṃ jīvitā  voropessatī'''ti!</p>
              <p>[03] ``neso, bhikkhave, saddo ciraṃ bhavissati sattāhameva  bhavissati. sattāhassa accayena antaradhāyissati. tena hi,  bhikkhave, ye manussā bhikkhū disvā asabbhāhi pharusāhi vācāhi  akkosanti paribhāsanti rosanti vihesanti, te tumhe imāya gāthāya  paṭicodetha -- </p>
              <p>[21] ```abhūtavādī ^a^T0.0141^ea^ nirayaṃ upeti, </p>
              <p>[27] yo vāpi {yo cāpi (sī0 pī0 ka0)} katvā na karomi cāha. </p>
              <p>[26] ubhopi te pecca samā bhavanti, </p>
              <p>[22] nihīnakammā manujā paratthā'''ti..</p>
              <p>[03] atha kho te bhikkhū bhagavato santike imaṃ gāthaṃ pariyāpuṇitvā  ye manussā bhikkhū disvā ^a^V0.0120^ea^ asabbhāhi pharusāhi vācāhi akkosanti  paribhāsanti rosanti vihesanti te imāya gāthāya paṭicodenti -- </p>
              <p>[21] ``abhūtavādī nirayaṃ upeti, </p>
              <p>[27] yo vāpi katvā na karomicāha. </p>
              <p>[26] ubhopi te pecca samā bhavanti, </p>
              <p>[22] nihīnakammā manujā paratthā''ti..</p>
              <p>[03] manussānaṃ ^a^M0.0131^ea^ etadahosi -- ``akārakā ime samaṇā  sakyaputtiyā. nayimehi kataṃ. sapantime samaṇā sakyaputtiyā''ti.  neva so saddo ciraṃ ahosi. sattāhameva ahosi. sattāhassa  accayena antaradhāyi.</p>
              <p>[03] atha kho sambahulā bhikkhū yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavato etadavocuṃ --</p>
              <p>[03] ``acchariyaṃ, bhante, abbhutaṃ, bhante! yāva subhāsitaṃ cidaṃ  bhante bhagavatā -- `neso, bhikkhave, saddo ciraṃ bhavissati.  sattāhameva bhavissati. sattāhassa accayena ^a^T0.0142^ea^ antaradhāyissatī'ti.  antarahito so, bhante, saddo''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``tudanti vācāya janā asaññatā, </p>
              <p>[27] sarehi saṅgāmagataṃva kuñjaraṃ. </p>
              <p>[26] sutvāna vākyaṃ pharusaṃ udīritaṃ, </p>
              <p>[22] adhivāsaye bhikkhu aduṭṭhacitto''ti.. aṭṭhamaṃ. </p>
            </h4>
            <h4>
              <h4n> 9. upasenasuttaṃ </h4n>
              <p>[03] 39^b^.^eb^ evaṃ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. atha kho āyasmato upasenassa  ^a^P0.0046^ea^ vaṅgantaputtassa rahogatassa paṭisallīnassa evaṃ cetaso  parivitakko ^a^V0.0121^ea^ udapādi -- ``lābhā vata me, suladdhaṃ vata me, satthā ca  me bhagavā arahaṃ sammāsambuddho; svākkhāte camhi dhammavinaye  agārasmā anagāriyaṃ pabbajito; sabrahmacārino ca me sīlavanto  kalyāṇadhammā; sīlesu camhi paripūrakārī; susamāhito camhi  ekaggacitto; arahā camhi khīṇāsavo; mahiddhiko camhi mahānubhāvo.  bhaddakaṃ me jīvitaṃ, bhaddakaṃ maraṇa''nti.</p>
              <p>[03] atha kho bhagavā āyasmato upasenassa vaṅgantaputtassa cetasā  cetoparivitakkamaññāya tāyaṃ velāyaṃ imaṃ udānaṃ udānesi -- </p>
              <p>[21] ``yaṃ ^a^M0.0132^ea^ jīvitaṃ na tapati, maraṇante na socati. </p>
              <p>[22] sa ve diṭṭhapado dhīro, sokamajjhe na socati.. </p>
              <p>[21] ``ucchinnabhavataṇhassa ^a^T0.0143^ea^, santacittassa bhikkhuno. </p>
              <p>[22] vikkhīṇo jātisaṃsāro, natthi tassa punabbhavo''ti..  navamaṃ. </p>
            </h4>
            <h4>
              <h4n> 10. sāriputtaupasamasuttaṃ </h4n>
              <p>[03] 40^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā sāriputto bhagavato avidūre nisinno hoti pallaṅkaṃ  ābhujitvā ujuṃ kāyaṃ paṇidhāya attano upasamaṃ paccavekkhamāno.</p>
              <p>[03] addasā kho bhagavā āyasmantaṃ sāriputtaṃ avidūre nisinnaṃ  pallaṅkaṃ ābhujitvā ujuṃ kāyaṃ paṇidhāya attano upasamaṃ paccavekkhamānaṃ.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``upasantasantacittassa, netticchinnassa bhikkhuno. </p>
              <p>[22] vikkhīṇo jātisaṃsāro, mutto so mārabandhanā''ti..  dasamaṃ. </p>
              <p>[06] meghiyavaggo catuttho niṭṭhito. </p>
              <p>[01] tassuddānaṃ ^a^V0.0122^ea^ -- </p>
              <p>[21] meghiyo uddhatā gopālo, yakkho {juṇhā (sī0 syā0 pī0), juṇhaṃ (ka0)} nāgena pañcamaṃ. </p>
              <p>[21] piṇḍolo sāriputto ca, sundarī bhavati aṭṭhamaṃ. </p>
              <p>[22] upaseno vaṅgantaputto, sāriputto ca te dasāti.. </p>
            </h4>
          </h3>
        </h2>
        <h2>
          <h2n> 5. soṇavaggo {mahāvagga (aṭṭhakathāya sameti)}  </h2n>
          <h3>
            <h3n> </h3n>
            <h4>
              <h4n> 1. piyatarasuttaṃ </h4n>
              <p>[03] 41^b^.^eb^ evaṃ ^a^M0.0133^ea^ ^a^P0.0047^ea^ ^a^T0.0144^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena rājā pasenadi kosalo mallikāya deviyā saddhiṃ  uparipāsādavaragato hoti. atha kho rājā pasenadi kosalo  mallikaṃ deviṃ etadavoca -- ``atthi nu kho te, mallike, kocañño  attanā piyataro''ti?</p>
              <p>[03] ``natthi kho me, mahārāja, kocañño attanā piyataro.  tuyhaṃ pana, mahārāja, atthañño koci attanā piyataro''ti?  ``mayhampi kho, mallike, natthañño koci attanā piyataro''ti.</p>
              <p>[03] atha kho rājā pasenadi kosalo pāsādā orohitvā yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinno kho rājā pasenadi kosalo bhagavantaṃ  etadavoca --</p>
              <p>[03] ``idhāhaṃ, bhante, mallikāya deviyā saddhiṃ uparipāsādavaragato  mallikaṃ deviṃ etadavocaṃ -- `atthi nu kho te, mallike, kocañño  attanā piyataro'ti? evaṃ vutte, mallikā devī maṃ etadavoca --  `natthi kho me, mahārāja, kocañño attanā piyataro. tuyhaṃ pana,  mahārāja, atthañño koci attanā piyataro'ti? evaṃ vutte, ahaṃ,  bhante, mallikaṃ deviṃ etadavocaṃ -- `mayhampi kho, mallike, natthañño  koci attanā piyataro'''ti.</p>
              <p>[03] atha ^a^V0.0123^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sabbā ^a^T0.0145^ea^ disā anuparigamma cetasā, </p>
              <p>[27] nevajjhagā piyataramattanā kvaci. </p>
              <p>[26] evaṃ piyo puthu attā paresaṃ, </p>
              <p>[22] tasmā na hiṃse paramattakāmo''ti.. paṭhamaṃ. </p>
            </h4>
            <h4>
              <h4n> 2. appāyukasuttaṃ </h4n>
              <p>[03] 42^b^.^eb^ evaṃ ^a^M0.0134^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho āyasmā  ānando ^a^P0.0048^ea^ sāyanhasamayaṃ paṭisallānā {paṭisallāṇā (sī0)} vuṭṭhito yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā ānando bhagavantaṃ etadavoca --  ``acchariyaṃ, bhante, abbhutaṃ, bhante! yāva appāyukā hi, bhante,  bhagavato mātā ahosi, sattāhajāte bhagavati bhagavato mātā  kālamakāsi, tusitaṃ kāyaṃ upapajjī''ti.</p>
              <p>[03] ``evametaṃ, ānanda {evametaṃ ānanda evametaṃ ānanda (syā0)}, appāyukā hi, ānanda, bodhisattamātaro  honti. sattāhajātesu bodhisattesu bodhisattamātaro kālaṃ karonti,  tusitaṃ kāyaṃ upapajjantī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``ye keci bhūtā bhavissanti ye vāpi, </p>
              <p>[27] sabbe gamissanti pahāya dehaṃ. </p>
              <p>[26] taṃ sabbajāniṃ kusalo viditvā, </p>
              <p>[22] ātāpiyo brahmacariyaṃ careyyā''ti.. dutiyaṃ. </p>
            </h4>
            <h4>
              <h4n> 3. suppabuddhakuṭṭhisuttaṃ </h4n>
              <p>[03] 43^b^.^eb^ evaṃ me sutaṃ -- ekaṃ samayaṃ bhagavā rājagahe  viharati veḷuvane ^a^T0.0146^ea^ kalandakanivāpe. tena kho pana samayena  rājagahe suppabuddho nāma kuṭṭhī ahosi -- manussadaliddo,  manussakapaṇo ^a^V0.0124^ea^, manussavarāko. tena kho pana samayena bhagavā  mahatiyā parisāya parivuto dhammaṃ desento nisinno hoti.</p>
              <p>[03] addasā kho suppabuddho kuṭṭhī taṃ mahājanakāyaṃ dūratova  sannipatitaṃ. disvānassa etadahosi -- ``nissaṃsayaṃ kho ettha  kiñci khādanīyaṃ vā bhojanīyaṃ vā bhājīyati {bhājīyissati (sī0)}. yaṃnūnāhaṃ yena so  mahājanakāyo tenupasaṅkameyyaṃ. appeva nāmettha kiñci khādanīyaṃ vā  bhojanīyaṃ vā labheyya''nti.</p>
              <p>[03] atha ^a^M0.0135^ea^ kho suppabuddho kuṭṭhī yena so mahājanakāyo tenupasaṅkami.  addasā kho suppabuddho kuṭṭhī bhagavantaṃ mahatiyā parisāya parivutaṃ  dhammaṃ desentaṃ nisinnaṃ. disvānassa etadahosi -- ``na kho ettha  kiñci khādanīyaṃ vā bhojanīyaṃ vā bhājīyati. samaṇo ayaṃ  gotamo parisati dhammaṃ deseti. yaṃnūnāhampi dhammaṃ suṇeyya''nti.  tattheva ekamantaṃ nisīdi -- ``ahampi dhammaṃ sossāmī''ti.</p>
              <p>[03] atha kho bhagavā sabbāvantaṃ ^a^P0.0049^ea^ parisaṃ cetasā ceto  paricca manasākāsi ``ko nu kho idha bhabbo dhammaṃ viññātu''nti?  addasā kho bhagavā suppabuddhaṃ kuṭṭhiṃ tassaṃ parisāyaṃ nisinnaṃ.  disvānassa etadahosi -- ``ayaṃ kho idha bhabbo dhammaṃ  viññātu''nti. suppabuddhaṃ kuṭṭhiṃ ārabbha ānupubbiṃ kathaṃ {ānupubbikathaṃ (sī0), anupubbikathaṃ  (syā0 pī0 ka0)} kathesi, seyyathidaṃ -- dānakathaṃ sīlakathaṃ saggakathaṃ; kāmānaṃ ādīnavaṃ okāraṃ  saṅkilesaṃ; nekkhamme {nekkhamme ca (sī0 syā0 pī0)} ānisaṃsaṃ pakāsesi. yadā bhagavā aññāsi  suppabuddhaṃ kuṭṭhiṃ ^a^T0.0147^ea^ kallacittaṃ muducittaṃ vinīvaraṇacittaṃ udaggacittaṃ  pasannacittaṃ, atha yā buddhānaṃ sāmukkaṃsikā dhammadesanā taṃ pakāsesi --  dukkhaṃ, samudayaṃ, nirodhaṃ, maggaṃ. seyyathāpi nāma suddhaṃ vatthaṃ  apagatakāḷakaṃ sammadeva rajanaṃ paṭiggaṇheyya, evameva suppabuddhassa  kuṭṭhissa tasmiṃyeva āsane virajaṃ vītamalaṃ dhammacakkhuṃ udapādi --  ``yaṃ kiñci samudayadhammaṃ sabbaṃ taṃ nirodhadhamma''nti.</p>
              <p>[03] atha kho suppabuddho kuṭṭhī diṭṭhadhammo pattadhammo viditadhammo  pariyogāḷhadhammo tiṇṇavicikiccho vigatakathaṃkatho vesārajjappatto  aparappaccayo satthu sāsane uṭṭhāyāsanā yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho suppabuddho kuṭṭhī bhagavantaṃ etadavoca --</p>
              <p>[03] ``abhikkantaṃ ^a^V0.0125^ea^, bhante, abhikkataṃ, bhante! seyyathāpi, bhante,  nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ  ācikkheyya, andhakāre vā telapajjotaṃ dhāreyya -- cakkhumanto  rūpāni dakkhantīti; evamevaṃ bhagavatā anekapariyāyena dhammo  pakāsito. esāhaṃ, bhante, bhagavantaṃ saraṇaṃ gacchāmi dhammañca  bhikkhusaṅghañca. upāsakaṃ maṃ bhagavā dhāretu ajjatagge pāṇupetaṃ saraṇaṃ  gata''nti.</p>
              <p>[03] atha ^a^M0.0136^ea^ kho suppabuddho kuṭṭhī bhagavatā dhammiyā kathāya sandassito  samādapito samuttejito sampahaṃsito bhagavato bhāsitaṃ abhinanditvā  anumoditvā uṭṭhāyāsanā bhagavantaṃ abhivādetvā padakkhiṇaṃ ^a^T0.0148^ea^ katvā  pakkāmi. atha kho acirapakkantaṃ suppabuddhaṃ kuṭṭhiṃ gāvī taruṇavacchā  adhipatitvā jīvitā voropesi.</p>
              <p>[03] atha kho sambahulā ^a^P0.0050^ea^ bhikkhū yena bhagavā  tenupasaṅkamiṃsu; upasaṅkamitvā bhagavantaṃ abhivādetvā ekamantaṃ  nisīdiṃsu. ekamantaṃ nisinnā kho te bhikkhū bhagavantaṃ etadavocuṃ  -- ``yo so, bhante, suppabuddho nāma kuṭṭhī bhagavatā dhammiyā kathāya  sandassito samādapito samuttejito sampahaṃsito, so kālaṅkato.  tassa kā gati, ko abhisamparāyo''ti?</p>
              <p>[03] ``paṇḍito, bhikkhave, suppabuddho kuṭṭhī; paccapādi  dhammassānudhammaṃ; na ca maṃ dhammādhikaraṇaṃ vihesesi. suppabuddho,  bhikkhave, kuṭṭhī tiṇṇaṃ saṃyojanānaṃ parikkhayā sotāpanno  avinipātadhammo niyato sambodhiparāyaṇo''ti.</p>
              <p>[03] evaṃ vutte, aññataro bhikkhu bhagavantaṃ etadavoca -- ``ko nu  kho, bhante, hetu, ko paccayo yena suppabuddho kuṭṭhī ahosi --  manussadaliddo, manussakapaṇo, manussavarāko''ti?</p>
              <p>[03] ``bhūtapubbaṃ, bhikkhave, suppabuddho kuṭṭhī imasmiṃyeva rājagahe  seṭṭhiputto ahosi. so uyyānabhūmiṃ niyyanto addasa tagarasikhiṃ {taggarasikhiṃ (ka0)}   paccekabuddhaṃ nagaraṃ piṇḍāya pavisantaṃ. disvānassa etadahosi --  `kvāyaṃ kuṭṭhī kuṭṭhicīvarena vicaratī'ti? niṭṭhubhitvā apasabyato {apabyāmato (syā0  saṃ0 ni0  1.255)}  karitvā pakkāmi. so tassa kammassa vipākena bahūni vassasatāni  bahūni vassasahassāni bahūni vassasatasahassāni niraye paccittha.  tasseva kammassa vipākāvasesena ^a^T0.0149^ea^ imasmiṃyeva rājagahe kuṭṭhī ahosi  manussadaliddo, manussakapaṇo, manussavarāko. so tathāgatappaveditaṃ  dhammavinayaṃ āgamma saddhaṃ samādiyi sīlaṃ samādiyi sutaṃ samādiyi  cāgaṃ samādiyi paññaṃ samādiyi. so ^a^V0.0126^ea^ tathāgatappaveditaṃ dhammavinayaṃ  āgamma saddhaṃ samādiyitvā sīlaṃ samādiyitvā sutaṃ samādiyitvā  cāgaṃ samādiyitvā paññaṃ samādiyitvā kāyassa ^a^M0.0137^ea^ bhedā paraṃ maraṇā  sugatiṃ saggaṃ lokaṃ upapanno devānaṃ tāvatiṃsānaṃ sahabyataṃ. so tattha  aññe deve atirocati vaṇṇena ceva yasasā cā''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``cakkhumā visamānīva, vijjamāne parakkame. </p>
              <p>[22] paṇḍito jīvalokasmiṃ, pāpāni parivajjaye''ti..  tatiyaṃ. </p>
            </h4>
            <h4>
              <h4n> 4. kumārakasuttaṃ </h4n>
              <p>[03] 44^b^.^eb^ evaṃ ^a^P0.0051^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena sambahulā kumārakā antarā ca sāvatthiṃ antarā ca  jetavanaṃ macchake bādhenti.</p>
              <p>[03] atha kho bhagavā pubbaṇhasamayaṃ nivāsetvā pattacīvaramādāya  sāvatthiṃ piṇḍāya pāvisi. addasā kho bhagavā te sambahule kumārake  antarā ca sāvatthiṃ antarā ca jetavanaṃ macchake bādhente. disvāna  yena te kumārakā tenupasaṅkami; upasaṅkamitvā te kumārake etadavoca  -- ``bhāyatha vo, tumhe kumārakā, dukkhassa, appiyaṃ vo dukkha''nti?  ``evaṃ, bhante, bhāyāma mayaṃ, bhante, dukkhassa ^a^T0.0150^ea^, appiyaṃ no  dukkha''nti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sace bhāyatha dukkhassa, sace vo dukkhamappiyaṃ. </p>
              <p>[22] mākattha pāpakaṃ kammaṃ, āvi vā yadi vā raho.. </p>
              <p>[21] ``sace ca pāpakaṃ kammaṃ, karissatha karotha vā. </p>
              <p>[22] na vo dukkhā pamutyatthi, upeccapi {upaccapi (ka0), uppaccapi (?), uppatitvāpi  iti attho} palāyata''nti.. catutthaṃ. </p>
            </h4>
            <h4>
              <h4n> 5. uposathasuttaṃ </h4n>
              <p>[03] 45^b^.^eb^ evaṃ ^a^M0.0138^ea^ ^a^V0.0127^ea^ me sutaṃ -- ekaṃ samayaṃ bhagavā sāvatthiyaṃ  viharati pubbārāme migāramātupāsāde. tena kho pana samayena  bhagavā tadahuposathe bhikkhusaṅghaparivuto nisinno hoti.</p>
              <p>[03] atha kho āyasmā ānando abhikkantāya rattiyā, nikkhante  paṭhame yāme, uṭṭhāyāsanā ekaṃsaṃ uttarāsaṅgaṃ {cīvaraṃ (sabbattha)} karitvā yena bhagavā  tenañjaliṃ paṇāmetvā bhagavantaṃ etadavoca -- ``abhikkantā, bhante,  ratti; nikkhanto paṭhamo yāmo; ciranisinno bhikkhusaṅgho;  uddisatu, bhante, bhagavā bhikkhūnaṃ pātimokkha''nti. evaṃ vutte,  bhagavā tuṇhī ahosi.</p>
              <p>[03] dutiyampi kho āyasmā ānando abhikkantāya rattiyā,  nikkhante majjhime yāme, uṭṭhāyāsanā ekaṃsaṃ uttarāsaṅgaṃ karitvā yena  bhagavā tenañjaliṃ paṇāmetvā bhagavantaṃ etadavoca -- ``abhikkantā,  bhante, ratti; nikkhanto majjhimo yāmo; ciranisinno  bhikkhusaṅgho; uddisatu, bhante, bhagavā bhikkhūnaṃ pātimokkha''nti.  dutiyampi kho bhagavā tuṇhī ^a^P0.0052^ea^ ahosi.</p>
              <p>[03] tatiyampi kho āyasmā ānando abhikkantāya rattiyā,  nikkhante ^a^T0.0151^ea^ pacchime yāme, uddhaste aruṇe, nandimukhiyā rattiyā  uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ  paṇāmetvā bhagavantaṃ etadavoca -- ``abhikkantā, bhante, ratti;  nikkhanto pacchimo yāmo; uddhasto aruṇo; nandimukhī ratti;  ciranisinno bhikkhusaṅgho; uddisatu, bhante, bhagavā bhikkhūnaṃ  pātimokkha''nti. ``aparisuddhā, ānanda, parisā''ti.</p>
              <p>[03] atha kho āyasmato mahāmoggallānassa etadahosi -- ``kaṃ nu  kho bhagavā puggalaṃ sandhāya evamāha -- `aparisuddhā, ānanda,  parisā'ti? atha kho āyasmā mahāmoggallāno sabbāvantaṃ  bhikkhusaṅghaṃ cetasā ceto paricca manasākāsi. addasā kho  āyasmā mahāmoggallāno taṃ puggalaṃ dussīlaṃ pāpadhammaṃ asuciṃ  saṅkassarasamācāraṃ paṭicchannakammantaṃ asamaṇaṃ samaṇapaṭiññaṃ abrahmacāriṃ  brahmacāripaṭiññaṃ antopūtiṃ avassutaṃ kasambujātaṃ majjhe  bhikkhusaṅghassa nisinnaṃ. disvāna uṭṭhāyāsanā yena so puggalo  tenupasaṅkami; upasaṅkamitvā taṃ ^a^V0.0128^ea^ puggalaṃ etadavoca ^a^M0.0139^ea^ -- ``uṭṭhehi,  āvuso, diṭṭhosi bhagavatā; natthi te bhikkhūhi saddhiṃ saṃvāso''ti.  evaṃ vutte {atha kho (sabbattha), cūḷava0 383; a0 ni0  8.20 passitabbaṃ}, so puggalo tuṇhī ahosi.</p>
              <p>[03] dutiyampi kho āyasmā mahāmoggallāno taṃ puggalaṃ etadavoca  -- ``uṭṭhehi, āvuso, diṭṭhosi bhagavatā; natthi te bhikkhūhi saddhiṃ  saṃvāso''ti. dutiyampi kho...pe0... ^a^T0.0152^ea^ tatiyampi kho so puggalo  tuṇhī ahosi.</p>
              <p>[03] atha kho āyasmā mahāmoggallāno taṃ puggalaṃ bāhāyaṃ gahetvā  bahidvārakoṭṭhakā nikkhāmetvā sūcighaṭikaṃ datvā yena bhagavā  tenupasaṅkami; upasaṅkamitvā bhagavantaṃ etadavoca -- ``nikkhāmito,  bhante, so puggalo mayā. parisuddhā parisā. uddisatu, bhante,  bhagavā bhikkhūnaṃ pātimokkha''nti. ``acchariyaṃ, moggallāna,  abbhutaṃ, moggallāna! yāva bāhāgahaṇāpi nāma so moghapuriso  āgamessatī''ti!</p>
              <p>[03] atha kho ^a^P0.0053^ea^ bhagavā bhikkhū āmantesi -- ``na  dānāhaṃ, bhikkhave, ito paraṃ {na dānāhaṃ bhikkhave ajjatagge (a0 ni0  8.20)}   uposathaṃ karissāmi, pātimokkhaṃ uddisissāmi. tumheva dāni, bhikkhave, ito paraṃ uposathaṃ  kareyyātha, pātimokkhaṃ uddiseyyātha. aṭṭhānametaṃ, bhikkhave,  anavakāso yaṃ tathāgato aparisuddhāya parisāya uposathaṃ kareyya,  pātimokkhaṃ uddiseyya.</p>
              <p>[03] ``aṭṭhime, bhikkhave, mahāsamudde acchariyā abbhutā dhammā, ye  disvā disvā asurā mahāsamudde abhiramanti. katame aṭṭha?</p>
              <p>[03] ``mahāsamuddo, bhikkhave, anupubbaninno anupubbapoṇo  anupubbapabbhāro, na āyatakeneva papāto. yampi {yaṃ (sī0 syā0 ka0)}, bhikkhave,  mahāsamuddo anupubbaninno anupubbapoṇo anupubbapabbhāro na  āyatakeneva papāto; ayaṃ, bhikkhave, mahāsamudde paṭhamo acchariyo  abbhuto dhammo, yaṃ disvā disvā asurā mahāsamudde abhiramanti.</p>
              <p>[03] ``puna ^a^M0.0140^ea^ ^a^T0.0153^ea^ caparaṃ, bhikkhave, mahāsamuddo ṭhitadhammo velaṃ  nātivattati. yampi, bhikkhave, mahāsamuddo ṭhitadhammo velaṃ  nātivattati; ayaṃ, bhikkhave {ayampi (sabbattha)}, mahāsamudde dutiyo acchariyo abbhuto  dhammo, yaṃ disvā disvā asurā mahāsamudde abhiramanti.</p>
              <p>[03] ``puna ^a^V0.0129^ea^ caparaṃ, bhikkhave, mahāsamuddo na matena kuṇapena  saṃvasati. yaṃ hoti mahāsamudde mataṃ kuṇapaṃ taṃ khippameva {khippaññeva (sī0), khippaṃyeva  (ka0)}  tīraṃ vāheti, thalaṃ ussāreti. yampi, bhikkhave, mahāsamuddo na matena  kuṇapena saṃvasati, yaṃ hoti mahāsamudde mataṃ kuṇapaṃ taṃ khippameva tīraṃ  vāheti thalaṃ ussāreti; ayaṃ, bhikkhave, mahāsamudde tatiyo acchariyo  abbhuto dhammo, yaṃ disvā disvā asurā mahāsamudde abhiramanti.</p>
              <p>[03] ``puna caparaṃ, bhikkhave, yā kāci mahānadiyo, seyyathidaṃ --  gaṅgā yamunā aciravatī sarabhū mahī, tā mahāsamuddaṃ patvā {pattā (syā0 pī0 ka0)} jahanti  purimāni nāmagottāni; `mahāsamuddo'tveva saṅkhaṃ gacchanti. yampi,  bhikkhave, yā kāci mahānadiyo, seyyathidaṃ -- gaṅgā yamunā  aciravatī sarabhū mahī tā mahāsamuddaṃ patvā jahanti purimāni  nāmagottāni, `mahāsamuddo'tveva saṅkhaṃ gacchanti; ayaṃ, bhikkhave,  mahāsamudde catuttho acchariyo abbhuto dhammo, yaṃ disvā disvā  asurā mahāsamudde abhiramanti.</p>
              <p>[03] ``puna caparaṃ, bhikkhave, yā ca loke savantiyo mahāsamuddaṃ  appenti, yā ca antalikkhā dhārā papatanti, na tena mahāsamuddassa ^a^T0.0154^ea^  ūnattaṃ vā pūrattaṃ vā paññāyati. yampi, bhikkhave ^a^P0.0054^ea^,  yā ca loke savantiyo mahāsamuddaṃ appenti, yā ca antalikkhā  dhārā papatanti, na tena mahāsammuddassa ūnattaṃ vā pūrattaṃ vā  paññāyati; ayaṃ, bhikkhave, mahāsamudde pañcamo acchariyo abbhuto  dhammo, yaṃ disvā disvā asurā mahāsamudde abhiramanti.</p>
              <p>[03] ``puna caparaṃ, bhikkhave, mahāsamuddo ekaraso loṇaraso.  yampi, bhikkhave, mahāsamuddo ekaraso loṇaraso; ayaṃ, bhikkhave,  mahāsamudde chaṭṭho acchariyo abbhuto dhammo, yaṃ disvā disvā asurā  mahāsamudde abhiramanti.</p>
              <p>[03] ``puna caparaṃ, bhikkhave, mahāsamuddo bahuratano anekaratano.  tatrimāni ratanāni, seyyathidaṃ -- muttā maṇi veḷuriyo saṅkho  silā pavāḷaṃ ^a^M0.0141^ea^ rajataṃ jātarūpaṃ lohitaṅgo masāragallaṃ. yampi,  bhikkhave, mahāsamuddo bahuratano anekaratano, tatrimāni ratanāni,  seyyathidaṃ -- muttā maṇi veḷuriyo saṅkho silā pavāḷaṃ rajataṃ  jātarūpaṃ lohitaṅgo {lohitaṅko (sī0 pī0), lohitako (?)}   masāragallaṃ; ayaṃ, bhikkhave, mahāsamudde sattamo  acchariyo abbhuto dhammo, yaṃ disvā disvā asurā mahāsamudde  abhiramanti.</p>
              <p>[03] ``puna ^a^V0.0130^ea^ caparaṃ, bhikkhave, mahāsamuddo mahataṃ bhūtānaṃ āvāso.  tatrime bhūtā -- timi timiṅgalo timitimiṅgalo {timi timiṅgalo timirapiṅgalo (sī0  pī0, a0 ni0  8.19)} asurā nāgā gandhabbā. santi mahāsamudde yojanasatikāpi attabhāvā,  dviyojanasatikāpi attabhāvā, tiyojanasatikāpi attabhāvā,  catuyojanasatikāpi attabhāvā, pañcayojanasatikāpi ^a^T0.0155^ea^ attabhāvā.  yampi, bhikkhave, mahāsamuddo mahataṃ bhūtānaṃ āvāso, tatrime bhūtā --  timi timiṅgalo timitimiṅgalo asurā nāgā gandhabbā, santi  mahāsamudde yojanasatikāpi attabhāvā dviyojanasatikāpi  attabhāvā...pe0... pañcayojanasatikāpi attabhāvā; ayaṃ, bhikkhave,  mahāsamudde aṭṭhamo acchariyo abbhuto dhammo, yaṃ disvā disvā asurā  mahāsamudde abhiramanti. ime kho, bhikkhave, aṭṭha mahāsamudde  acchariyā abbhutā dhammā ye disvā disvā asurā mahāsamudde  abhiramanti.</p>
              <p>[03] ``evameva kho, bhikkhave, imasmiṃ dhammavinaye aṭṭha acchariyā  abbhutā dhammā, ye disvā disvā bhikkhū imasmiṃ dhammavinaye  abhiramanti. katame aṭṭha?</p>
              <p>[03] ``seyyathāpi, bhikkhave, mahāsamuddo anupubbaninno  anupubbapoṇo anupubbapabbhāro, na āyatakeneva papāto; evameva kho,  bhikkhave, imasmiṃ dhammavinaye anupubbasikkhā anupubbakiriyā  anupubbapaṭipadā, na āyatakeneva aññāpaṭivedho. yampi, bhikkhave,  imasmiṃ dhammavinaye anupubbasikkhā anupubbakiriyā anupubbapaṭipadā,  na āyatakeneva aññāpaṭivedho; ayaṃ, bhikkhave, imasmiṃ dhammavinaye  paṭhamo acchariyo abbhuto dhammo, yaṃ disvā disvā bhikkhū imasmiṃ  dhammavinaye abhiramanti.</p>
              <p>[03] ``seyyathāpi ^a^M0.0142^ea^ ^a^P0.0055^ea^, bhikkhave, mahāsamuddo ṭhitadhammo  velaṃ nātivattati; evameva ^a^T0.0156^ea^ kho, bhikkhave, yaṃ mayā sāvakānaṃ  sikkhāpadaṃ paññattaṃ taṃ mama sāvakā jīvitahetupi nātikkamanti.  yampi, bhikkhave, mayā sāvakānaṃ sikkhāpadaṃ paññattaṃ taṃ mama sāvakā  jīvitahetupi nātikkamanti; ayaṃ, bhikkhave, imasmiṃ dhammavinaye  dutiyo acchariyo abbhuto dhammo, yaṃ disvā disvā bhikkhū imasmiṃ  dhammavinaye abhiramanti.</p>
              <p>[03] ``seyyathāpi, bhikkhave, mahāsamuddo na matena kuṇapena  saṃvasati; yaṃ hoti mahāsamudde mataṃ kuṇapaṃ taṃ khippameva tīraṃ vāheti,  thalaṃ ussāreti; evameva kho, bhikkhave, yo so puggalo dussīlo  pāpadhammo asuci saṅkassarasamācāro paṭicchannakammanto assamaṇo  samaṇapaṭiñño ^a^V0.0131^ea^ abrahmacārī brahmacāripaṭiñño antopūti avassuto  kasambujāto, na tena saṅgho saṃvasati; atha kho naṃ khippameva  sannipatitvā ukkhipati. kiñcāpi so hoti majjhe  bhikkhusaṅghassa nisinno, atha kho so ārakāva saṅghamhā, saṅgho  ca tena. yampi, bhikkhave, yo so puggalo dussīlo pāpadhammo  asuci saṅkassarasamācāro paṭicchannakammanto assamaṇo samaṇapaṭiñño  abrahmacārī brahmacāripaṭiñño antopūti avassuto kasambujāto, na  tena saṅgho saṃvasati; khippameva naṃ sannipatitvā ukkhipati.  kiñcāpi so hoti majjhe bhikkhusaṅghassa nisinno, atha kho so  ārakāva saṅghamhā, saṅgho ca tena; ayaṃ, bhikkhave, imasmiṃ  dhammavinaye ^a^T0.0157^ea^ tatiyo acchariyo abbhuto dhammo, yaṃ disvā disvā  bhikkhū imasmiṃ dhammavinaye abhiramanti.</p>
              <p>[03] ``seyyathāpi, bhikkhave, yā kāci mahānadiyo, seyyathidaṃ --  gaṅgā yamunā aciravatī sarabhū mahī tā mahāsamuddaṃ patvā jahanti  purimāni nāmagottāni, `mahāsamuddo'tveva saṅkhaṃ gacchanti; evameva  kho, bhikkhave, cattāro vaṇṇā -- khattiyā, brāhmaṇā, vessā, suddā te  tathāgatappavedite dhammavinaye agārasmā anagāriyaṃ pabbajitvā {pabbajitā (ka0 sī0)} jahanti  purimāni nāmagottāni, `samaṇā sakyaputtiyā'tveva saṅkhaṃ gacchanti.  yampi, bhikkhave, cattāro vaṇṇā -- khattiyā, brāhmaṇā, vessā,  suddā te tathāgatappavedite dhammavinaye agārasmā anagāriyaṃ pabbajitvā  jahanti purimāni nāmagottāni ^a^M0.0143^ea^, `samaṇā sakyaputtiyā'tveva saṅkhaṃ  gacchanti; ayaṃ, bhikkhave, imasmiṃ dhammavinaye catuttho acchariyo  abbhuto dhammo, yaṃ disvā disvā bhikkhū imasmiṃ dhammavinaye  abhiramanti.</p>
              <p>[03] ``seyyathāpi, bhikkhave, yā ca loke savantiyo mahāsamuddaṃ  appenti, yā ca antalikkhā dhārā papatanti, na tena mahāsamuddassa  ūnattaṃ vā pūrattaṃ vā paññāyati; evameva kho, bhikkhave, bahū cepi  bhikkhū anupādisesāya nibbānadhātuyā parinibbāyanti, na tena  nibbānadhātuyā ^a^T0.0158^ea^ ūnattaṃ vā pūrattaṃ vā paññāyati. yampi, bhikkhave,  bahū cepi bhikkhū anupādisesāya nibbānadhātuyā parinibbāyanti, na  tena nibbānadhātuyā ūnattaṃ vā pūrattaṃ vā paññāyati; ayaṃ, bhikkhave,  imasmiṃ dhammavinaye pañcamo acchariyo abbhuto dhammo, yaṃ disvā  disvā bhikkhū imasmiṃ dhammavinaye abhiramanti.</p>
              <p>[03] ``seyyathāpi ^a^P0.0056^ea^, bhikkhave, mahāsamuddo ekaraso  loṇaraso; evameva kho, bhikkhave, ayaṃ dhammavinayo ekaraso  vimuttiraso. yampi, bhikkhave, ayaṃ dhammavinayo ekaraso  vimuttiraso; ayaṃ ^a^V0.0132^ea^, bhikkhave, imasmiṃ dhammavinaye chaṭṭho acchariyo  abbhuto dhammo, yaṃ disvā disvā bhikkhū imasmiṃ dhammavinaye  abhiramanti.</p>
              <p>[03] ``seyyathāpi, bhikkhave, mahāsamuddo bahuratano anekaratano,  tatrimāni ratanāni, seyyathidaṃ -- muttā maṇi veḷuriyo saṅkho  silā pavāḷaṃ rajataṃ jātarūpaṃ lohitaṅgo masāragallaṃ; evameva kho,  bhikkhave, ayaṃ dhammavinayo bahuratano anekaratano; tatrimāni  ratanāni, seyyathidaṃ -- cattāro satipaṭṭhānā, cattāro sammappadhānā,  cattāro iddhipādā, pañcindriyāni, pañca balāni, satta bojjhaṅgā,  ariyo aṭṭhaṅgiko maggo. yampi, bhikkhave, ayaṃ dhammavinayo  bahuratano anekaratano, tatrimāni ratanāni, seyyathidaṃ -- cattāro  satipaṭṭhānā, cattāro sammappadhānā, cattāro iddhipādā, pañcindriyāni,  pañca balāni, satta bojjhaṅgā, ariyo aṭṭhaṅgiko maggo; ayaṃ,  bhikkhave, imasmiṃ dhammavinaye sattamo acchariyo abbhuto dhammo, yaṃ  disvā disvā bhikkhū imasmiṃ dhammavinaye abhiramanti.</p>
              <p>[03] ``seyyathāpi ^a^T0.0159^ea^, bhikkhave, mahāsamuddo mahataṃ bhūtānaṃ āvāso,  tatrime bhūtā -- timi timiṅgalo timitimiṅgalo asurā nāgā  gandhabbā, santi ^a^M0.0144^ea^ mahāsamudde yojanasatikāpi attabhāvā  dviyojanasatikāpi attabhāvā tiyojanasatikāpi attabhāvā  catuyojanasatikāpi attabhāvā pañcayojanasatikāpi attabhāvā; evameva  kho, bhikkhave, ayaṃ dhammavinayo mahataṃ bhūtānaṃ āvāso; tatrime bhūtā  -- sotāpanno, sotāpattiphalasacchikiriyāya paṭipanno, sakadāgāmi,  sakadāgāmiphalasacchikiriyāya paṭipanno, anāgāmī,   anāgāmīphalasacchikiriyāya paṭipanno, arahā, arahattāya paṭipanno {arahattaphalasacchikiriyāya  (sī0)}. yampi, bhikkhave, ayaṃ dhammavinayo mahataṃ bhūtānaṃ āvāso, tatrime bhūtā --  sotāpanno, sotāpattiphalasacchikiriyāya paṭipanno, sakadāgāmī,  sakadāgāmiphalasacchikiriyāya paṭipanno, anāgāmī,   anāgāmiphalasacchikiriyāya paṭipanno, arahā, arahattāya paṭipanno; ayaṃ,  bhikkhave, imasmiṃ dhammavinaye aṭṭhamo acchariyo abbhuto dhammo, yaṃ  disvā disvā bhikkhū imasmiṃ dhammavinaye abhiramanti. ime kho,  bhikkhave, imasmiṃ dhammavinaye aṭṭha acchariyā abbhutā dhammā, ye  disvā disvā bhikkhū imasmiṃ dhammavinaye abhiramantī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``channamativassati, vivaṭaṃ nātivassati. </p>
              <p>[22] tasmā channaṃ vivaretha, evaṃ taṃ nātivassatī''ti..  pañcamaṃ. </p>
            </h4>
            <h4>
              <h4n> 6. soṇasuttaṃ </h4n>
              <p>[03] 46^b^.^eb^ evaṃ ^a^V0.0133^ea^ ^a^P0.0057^ea^ me ^a^T0.0160^ea^ sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena āyasmā mahākaccāno avantīsu viharati kuraraghare {kururaghare (syā0  mahāva0 257), kulaghare (ka0)} pavatte pabbate. tena kho pana samayena soṇo upāsako kuṭikaṇṇo  āyasmato mahākaccānassa upaṭṭhāko hoti.</p>
              <p>[03] atha kho soṇassa upāsakassa kuṭikaṇṇassa rahogatassa  paṭisallīnassa evaṃ cetaso parivitakko udapādi -- ``yathā yathā  kho ayyo mahākaccāno dhammaṃ deseti nayidaṃ sukaraṃ agāraṃ  ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ  carituṃ. yaṃnūnāhaṃ ^a^M0.0145^ea^ kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbajeyya''nti.</p>
              <p>[03] atha kho soṇo upāsako kuṭikaṇṇo yenāyasmā mahākaccāno  tenupasaṅkami; upasaṅkamitvā āyasmantaṃ mahākaccānaṃ abhivādetvā  ekamantaṃ nisīdi. ekamantaṃ nisinno kho soṇo upāsako  kuṭikaṇṇo āyasmantaṃ mahākaccānaṃ etadavoca --</p>
              <p>[03] ``idha mayhaṃ, bhante, rahogatassa paṭisallīnassa evaṃ cetaso  parivitakko udapādi -- `yathā yathā kho ayyo mahākaccāno dhammaṃ  deseti nayidaṃ sukaraṃ agāraṃ ajjhāvasatā ekantaparipuṇṇaṃ  ekantaparisuddhaṃ saṅkhalikhitaṃ brahmacariyaṃ carituṃ. yaṃnūnāhaṃ kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajeyya'nti. pabbājetu maṃ, bhante ^a^T0.0161^ea^, ayyo mahākaccāno''ti.</p>
              <p>[03] evaṃ vutte, āyasmā mahākaccāno soṇaṃ upāsakaṃ kuṭikaṇṇaṃ  etadavoca -- ``dukkaraṃ kho, soṇa, yāvajīvaṃ ekabhattaṃ ekaseyyaṃ  brahmacariyaṃ. iṅgha tvaṃ, soṇa, tattheva āgārikabhūto samāno buddhānaṃ  sāsanaṃ anuyuñja kālayuttaṃ ekabhattaṃ ekaseyyaṃ brahmacariya''nti. atha  kho soṇassa upāsakassa kuṭikaṇṇassa yo ahosi  pabbajjābhisaṅkhāro so paṭipassambhi.</p>
              <p>[03] dutiyampi kho...pe0... ^a^T0.0162^ea^ dutiyampi kho āyasmā mahākaccāno  soṇaṃ upāsakaṃ kuṭikaṇṇaṃ etadavoca -- ``dukkaraṃ kho, soṇa,  yāvajīvaṃ ekabhattaṃ ekaseyyaṃ brahmacariyaṃ. iṅgha tvaṃ, soṇa, tattheva  āgārikabhūto samāno buddhānaṃ sāsanaṃ anuyuñja kālayuttaṃ ekabhattaṃ  ekaseyyaṃ ^a^V0.0134^ea^ brahmacariya''nti. dutiyampi kho soṇassa upāsakassa  kuṭikaṇṇassa yo ahosi pabbajjābhisaṅkhāro so paṭipassambhi.</p>
              <p>[03] tatiyampi kho soṇassa upāsakassa kuṭikaṇṇassa rahogatassa  paṭisallīnassa evaṃ cetaso parivitakko udapādi -- ``yathā yathā  kho ayyo mahākaccāno dhammaṃ deseti nayidaṃ sukaraṃ agāraṃ  ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ  carituṃ. yaṃnūnāhaṃ kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbajeyya''nti. tatiyampi kho  soṇo upāsako kuṭikaṇṇo ^a^M0.0146^ea^ yenāyasmā mahākaccāno tenupasaṅkami;  upasaṅkamitvā āyasmantaṃ mahākaccānaṃ abhivādetvā ekamantaṃ nisīdi.  ekamantaṃ nisinno kho soṇo upāsako kuṭikaṇṇo āyasmantaṃ  mahākaccānaṃ etadavoca ^a^P0.0058^ea^ --</p>
              <p>[03] ``idha mayhaṃ, bhante, rahogatassa paṭisallīnassa evaṃ cetaso  parivitakko udapādi -- `yathā yathā kho ayyo mahākaccāno dhammaṃ  deseti nayidaṃ sukaraṃ agāraṃ ajjhāvasatā ekantaparipuṇṇaṃ  ekantaparisuddhaṃ saṅkhalikhitaṃ ^a^T0.0163^ea^ brahmacariyaṃ carituṃ. yaṃnūnāhaṃ kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajeyya'nti. pabbājetu maṃ, bhante, ayyo mahākaccāno''ti.</p>
              <p>[03] atha kho āyasmā mahākaccāno soṇaṃ upāsakaṃ kuṭikaṇṇaṃ  pabbājesi. tena kho pana samayena avantidakkhiṇāpatho {avanti dakkhiṇapatho (sī0)}   appabhikkhuko hoti. atha kho āyasmā mahākaccāno tiṇṇaṃ  vassānaṃ accayena kicchena kasirena tato tato dasavaggaṃ bhikkhusaṅghaṃ  sannipātetvā āyasmantaṃ soṇaṃ upasampādesi.</p>
              <p>[03] atha kho āyasmato soṇassa vassaṃvuṭṭhassa {vassaṃvutthassa (sī0 syā0 kaṃ0 pī0)} rahogatassa  paṭisallīnassa evaṃ cetaso parivitakko udapādi -- ``na kho me so  bhagavā sammukhā diṭṭho, api ca sutoyeva me so bhagavā -- `īdiso  ca īdiso cā'ti. sace maṃ upajjhāyo anujāneyya, gaccheyyāhaṃ taṃ  bhagavantaṃ dassanāya arahantaṃ sammāsambuddha''nti.</p>
              <p>[03] atha kho āyasmā soṇo sāyanhasamayaṃ paṭisallānā vuṭṭhito  yenāyasmā mahākaccāno tenupasaṅkami; upasaṅkamitvā āyasmantaṃ  mahākaccānaṃ abhivādetvā ekamantaṃ nisīdi. ekamantaṃ nisinno kho  āyasmā soṇo āyasmantaṃ mahākaccānaṃ etadavoca --</p>
              <p>[03] ``idha ^a^V0.0135^ea^ mayhaṃ, bhante, rahogatassa paṭisallīnassa evaṃ cetaso  parivitakko udapādi -- `na kho me so bhagavā sammukhā diṭṭho,  api ca sutoyeva me so bhagavā -- īdiso ca īdiso cā'ti.  sace maṃ upajjhāyo ^a^M0.0147^ea^ anujāneyya, gaccheyyāhaṃ ^a^T0.0164^ea^ taṃ bhagavantaṃ dassanāya  arahantaṃ sammāsambuddha''nti ( ) {(gaccheyyāhaṃ bhante taṃ bhagavantaṃ dassanāya arahantaṃ  sammāsambuddhaṃ, sace maṃ upajjhāyo anujānātīti (mahāva0 257)}.</p>
              <p>[03] ``sādhu sādhu, soṇa; gaccha tvaṃ, soṇa, taṃ bhagavantaṃ dassanāya  arahantaṃ sammāsambuddhaṃ {samāsambuddhanti (sabbattha)}. dakkhissasi tvaṃ, soṇa, taṃ bhagavantaṃ  pāsādikaṃ pasādanīyaṃ santindriyaṃ santamānasaṃ uttamadamathasamathamanuppattaṃ  dantaṃ guttaṃ yatindriyaṃ nāgaṃ. disvāna mama vacanena bhagavato pāde  sirasā vandāhi, appābādhaṃ appātaṅkaṃ lahuṭṭhānaṃ balaṃ phāsuvihāraṃ {phāsuvihārañca (sī0)} puccha  -- `upajjhāyo me, bhante, āyasmā mahākaccāno bhagavato pāde  sirasā vandati, appābādhaṃ appātaṅkaṃ lahuṭṭhānaṃ balaṃ phāsuvihāraṃ {phāsuvihārañca (sī0)}   pucchatī'''ti.</p>
              <p>[03] ``evaṃ, bhante''ti kho āyasmā soṇo āyasmato  mahākaccānassa bhāsitaṃ abhinanditvā anumoditvā uṭṭhāyāsanā  āyasmantaṃ mahākaccānaṃ abhivādetvā padakkhiṇaṃ katvā senāsanaṃ  saṃsāmetvā pattacīvaramādāya yena sāvatthi tena cārikaṃ pakkāmi.  anupubbena cārikaṃ caramāno yena sāvatthi jetavanaṃ anāthapiṇḍikassa  ārāmo, yena ^a^P0.0059^ea^ bhagavā tenupasaṅkami, upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  āyasmā soṇo bhagavantaṃ etadavoca -- ``upajjhāyo me, bhante,  āyasmā mahākaccāno bhagavato pāde sirasā vandati, appābādhaṃ  appātaṅkaṃ lahuṭṭhānaṃ balaṃ phāsuvihāraṃ {phāsuvihārañca (sī0)} pucchatī''ti.</p>
              <p>[03] ``kacci, bhikkhu, khamanīyaṃ, kacci yāpanīyaṃ, kaccisi  appakilamathena addhānaṃ āgato, na ca piṇḍakena kilantosī''ti?  ``khamanīyaṃ bhagavā, yāpanīyaṃ bhagavā, appakilamathena cāhaṃ, bhante,  addhānaṃ āgato, na piṇḍakena kilantomhī''ti.</p>
              <p>[03] atha ^a^T0.0165^ea^ kho bhagavā āyasmantaṃ ānandaṃ āmantesi --  ``imassānanda, āgantukassa bhikkhuno senāsanaṃ paññāpehī''ti.  atha kho āyasmato ānandassa etadahosi -- ``yassa kho maṃ  bhagavā āṇāpeti ^a^M0.0148^ea^ -- `imassānanda, āgantukassa bhikkhuno senāsanaṃ  paññāpehī'ti, icchati bhagavā tena bhikkhunā saddhiṃ ekavihāre vatthuṃ,  icchati bhagavā āyasmatā soṇena saddhiṃ ekavihāre vatthu''nti.  yasmiṃ vihāre bhagavā viharati, tasmiṃ vihāre āyasmato soṇassa  senāsanaṃ paññāpesi.</p>
              <p>[03] atha ^a^V0.0136^ea^ kho bhagavā bahudeva rattiṃ abbhokāse nisajjāya  vītināmetvā pāde pakkhāletvā vihāraṃ pāvisi. āyasmāpi kho  soṇo bahudeva rattiṃ abbhokāse nisajjāya vītināmetvā pāde  pakkhāletvā vihāraṃ pāvisi. atha kho bhagavā rattiyā paccūsasamayaṃ  paccuṭṭhāya āyasmantaṃ soṇaṃ ajjhesi -- ``paṭibhātu taṃ bhikkhu dhammo  bhāsitu''nti.</p>
              <p>[03] ``evaṃ, bhante''ti kho āyasmā soṇo bhagavato paṭissutvā  soḷasa aṭṭhakavaggikāni sabbāneva sarena abhaṇi. atha kho bhagavā  āyasmato soṇassa sarabhaññapariyosāne abbhanumodi -- ``sādhu  sādhu, bhikkhu, suggahitāni te, bhikkhu, soḷasa aṭṭhakavaggikāni  sumanasikatāni sūpadhāritāni, kalyāṇiyāsi {kalyāṇiyā ca (ka0), kalyāṇiyā cāsi  (?)} vācāya samannāgato vissaṭṭhāya anelagaḷāya atthassa viññāpaniyā. kati vassosi tvaṃ,  bhikkhū''ti? ``ekavasso ahaṃ bhagavā''ti. ``kissa pana tvaṃ ^a^T0.0166^ea^,  bhikkhu, evaṃ ciraṃ akāsī''ti? ``ciraṃ diṭṭho {ciradiṭṭho (sī0)} me, bhante, kāmesu  ādīnavo; api ca sambādho gharāvāso bahukicco bahukaraṇīyo''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``disvā ādīnavaṃ loke, ñatvā dhammaṃ nirūpadhiṃ. </p>
              <p>[22] ariyo na ramatī pāpe, pāpe na ramatī sucī''ti..  chaṭṭhaṃ. </p>
            </h4>
            <h4>
              <h4n> 7. kaṅkhārevatasuttaṃ </h4n>
              <p>[03] 47^b^.^eb^ evaṃ ^a^P0.0060^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena āyasmā kaṅkhārevato bhagavato avidūre nisinno  hoti pallaṅkaṃ ābhujitvā ujuṃ kāyaṃ paṇidhāya attano  kaṅkhāvitaraṇavisuddhiṃ paccavekkhamāno.</p>
              <p>[03] addasā ^a^M0.0149^ea^ kho bhagavā āyasmantaṃ kaṅkhārevataṃ avidūre nisinnaṃ  pallaṅkaṃ ābhujitvā ujuṃ kāyaṃ paṇidhāya attano kaṅkhāvitaraṇavisuddhiṃ  paccavekkhamānaṃ.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yā ^a^V0.0137^ea^ kāci kaṅkhā idha vā huraṃ vā, </p>
              <p>[27] sakavediyā vā paravediyā vā. </p>
              <p>[26] ye jhāyino tā pajahanti sabbā, </p>
              <p>[22] ātāpino brahmacariyaṃ carantā''ti.. sattamaṃ. </p>
            </h4>
            <h4>
              <h4n> 8. saṅghabhedasuttaṃ </h4n>
              <p>[03] 48^b^.^eb^ evaṃ me sutaṃ -- ekaṃ samayaṃ bhagavā rājagahe  viharati ^a^T0.0167^ea^ veḷuvane kalandakanivāpe. tena kho pana samayena āyasmā  ānando tadahuposathe pubbaṇhasamayaṃ nivāsetvā pattacīvaramādāya  rājagahaṃ piṇḍāya pāvisi.</p>
              <p>[03] addasā kho devadatto āyasmantaṃ ānandaṃ rājagahe piṇḍāya  carantaṃ. disvāna yenāyasmā ānando tenupasaṅkami; upasaṅkamitvā  āyasmantaṃ ānandaṃ etadavoca -- ``ajjatagge dānāhaṃ, āvuso  ānanda, aññatreva bhagavatā aññatra bhikkhusaṅghā uposathaṃ karissāmi  saṅghakammāni cā''ti.</p>
              <p>[03] atha kho āyasmā ānando rājagahe piṇḍāya caritvā  pacchābhattaṃ piṇḍapātapaṭikkanto yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  āyasmā ānando bhagavantaṃ etadavoca --</p>
              <p>[03] ``idhāhaṃ, bhante, pubbaṇhasamayaṃ nivāsetvā pattacīvaramādāya  rājagahaṃ piṇḍāya pāvisi. addasā kho maṃ, bhante, devadatto rājagahe  piṇḍāya carantaṃ. disvāna yenāhaṃ tenupasaṅkami; upasaṅkamitvā maṃ  etadavoca -- `ajjatagge dānāhaṃ, āvuso ānanda, aññatreva bhagavatā  aññatra bhikkhusaṅghā uposathaṃ karissāmi saṅghakammāni cā'ti.  ajja, bhante, devadatto saṅghaṃ bhindissati, uposathañca karissati  saṅghakammāni cā''ti.</p>
              <p>[03] atha ^a^M0.0150^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``sukaraṃ ^a^P0.0061^ea^ sādhunā sādhu, sādhu pāpena  dukkaraṃ {sukaraṃ sādhunā sādhuṃ, sādhuṃ pāpena dukkaraṃ (ka0)}. </p>
              <p>[22] pāpaṃ ^a^T0.0168^ea^ pāpena sukaraṃ, pāpamariyehi dukkara''nti.. aṭṭhamaṃ. </p>
            </h4>
            <h4>
              <h4n> 9. sadhāyamānasuttaṃ </h4n>
              <p>[03] 49^b^.^eb^ evaṃ ^a^V0.0138^ea^ me sutaṃ -- ekaṃ samayaṃ bhagavā kosalesu  cārikaṃ carati mahatā bhikkhusaṅghena saddhiṃ. tena kho pana samayena  sambahulā māṇavakā bhagavato avidūre sadhāyamānarūpā {saddāyamānarūpā (syā0 pī0 aṭṭhakathāyaṃ  pāṭhantaraṃ), pathāyamānarūpā (ka0), vadhāyamānarūpā (ka0 sī0, ka0 aṭṭha0),  saddhāyamānarūpā (?), saddhudhātuyā sadhudhātuyā vā siddhamidanti veditabbaṃ} atikkamanti.  addasā kho bhagavā sambahule māṇavake avidūre sadhāyamānarūpe  atikkante.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``parimuṭṭhā paṇḍitābhāsā, vācāgocarabhāṇino. </p>
              <p>[22] yāvicchanti mukhāyāmaṃ, yena nītā na taṃ vidū''ti..  navamaṃ. </p>
            </h4>
            <h4>
              <h4n> 10. cūḷapanthakasuttaṃ </h4n>
              <p>[03] 50^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā cūḷapanthako {cullapanthako (sī0), cūlapanthako (pī0)} bhagavato avidūre nisinno hoti pallaṅkaṃ  ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.</p>
              <p>[03] addasā kho bhagavā āyasmantaṃ cūḷapanthakaṃ avidūre nisinnaṃ  pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``ṭhitena ^a^M0.0151^ea^ kāyena ṭhitena cetasā, </p>
              <p>[27] tiṭṭhaṃ nisinno uda vā sayāno. </p>
              <p>[26] etaṃ {evaṃ (ka0)} satiṃ bhikkhu adhiṭṭhahāno, </p>
              <p>[27] labhetha ^a^T0.0169^ea^ pubbāpariyaṃ visesaṃ. </p>
              <p>[26] laddhāna pubbāpariyaṃ visesaṃ, </p>
              <p>[22] adassanaṃ maccurājassa gacche''ti.. dasamaṃ. </p>
              <p>[06] soṇavaggo {soṇatheravaggo (syā0 kaṃ0 ka0) mahāvaggo (aṭṭhakathāya sameti)} pañcamo niṭṭhito. </p>
              <p>[01] tassuddānaṃ ^a^V0.0139^ea^ -- </p>
              <p>[21] piyo appāyukā kuṭṭhī, kumārakā uposatho. </p>
              <p>[22] soṇo ca revato bhedo, sadhāya panthakena cāti.. </p>
            </h4>
          </h3>
        </h2>
        <h2>
          <h2n> 6. jaccandhavaggo </h2n>
          <h3>
            <h3n> </h3n>
            <h4>
              <h4n> 1. āyusaṅkhārossajjanasuttaṃ </h4n>
              <p>[03] 51^b^.^eb^ evaṃ ^a^P0.0062^ea^ me sutaṃ -- ekaṃ samayaṃ  bhagavā vesāliyaṃ viharati mahāvane kūṭāgārasālāyaṃ. atha kho  bhagavā pubbaṇhasamayaṃ nivāsetvā pattacīvaramādāya vesāliṃ piṇḍāya  pāvisi. vesāliyaṃ piṇḍāya caritvā pacchābhattaṃ piṇḍapātapaṭikkanto  āyasmantaṃ ānandaṃ āmantesi -- ``gaṇhāhi, ānanda, nisīdanaṃ.  yena cāpālaṃ {pāvālaṃ (syā0)} cetiyaṃ tenupasaṅkamissāma divāvihārāyā''ti.</p>
              <p>[03] ``evaṃ, bhante''ti kho āyasmā ānando bhagavato paṭissutvā  nisīdanaṃ ādāya bhagavantaṃ piṭṭhito piṭṭhito anubandhi. atha kho  bhagavā yena cāpālaṃ cetiyaṃ tenupasaṅkami; upasaṅkamitvā paññatte  āsane nisīdi. nisajja ^a^T0.0170^ea^ kho bhagavā āyasmantaṃ ānandaṃ  āmantesi --</p>
              <p>[03] ``ramaṇīyā, ānanda, vesālī; ramaṇīyaṃ udenaṃ cetiyaṃ;  ramaṇīyaṃ gotamakaṃ cetiyaṃ; ramaṇīyaṃ sattambaṃ cetiyaṃ; ramaṇīyaṃ bahuputtaṃ  cetiyaṃ; ramaṇīyaṃ sārandadaṃ cetiyaṃ; ramaṇīyaṃ cāpālaṃ cetiyaṃ. yassa  kassaci, ānanda ^a^M0.0152^ea^, cattāro iddhipādā bhāvitā bahulīkatā yānīkatā  vatthukatā anuṭṭhitā paricitā susamāraddhā, so ākaṅkhamāno ( ) {(ānanda) (ka0)} kappaṃ  vā tiṭṭheyya kappāvasesaṃ vā. tathāgatassa kho, ānanda, cattāro  iddhipādā bhāvitā bahulīkatā yānīkatā vatthukatā anuṭṭhitā paricitā  susamāraddhā. ākaṅkhamāno, ānanda, tathāgato kappaṃ vā tiṭṭheyya  kappāvasesaṃ vā''ti.</p>
              <p>[03] evampi ^a^V0.0140^ea^ kho āyasmā ānando bhagavatā oḷārike nimitte  kayiramāne, oḷārike obhāse kayiramāne, nāsakkhi paṭivijjhituṃ;  na bhagavantaṃ yāci -- ``tiṭṭhatu, bhante, bhagavā kappaṃ; tiṭṭhatu sugato  kappaṃ bahujanahitāya bahujanasukhāya lokānukampāya atthāya hitāya  sukhāya devamanussāna''nti, yathā taṃ mārena pariyuṭṭhitacitto ^a^P0.0063^ea^.  dutiyampi kho...pe0... ^a^T0.0171^ea^ tatiyampi kho bhagavā āyasmantaṃ  ānandaṃ āmantesi --</p>
              <p>[03] ``ramaṇīyā, ānanda, vesālī; ramaṇīyaṃ udenaṃ cetiyaṃ;  ramaṇīyaṃ gotamakaṃ cetiyaṃ; ramaṇīyaṃ sattambaṃ cetiyaṃ; ramaṇīyaṃ bahuputtaṃ  cetiyaṃ; ramaṇīyaṃ sārandadaṃ cetiyaṃ; ramaṇīyaṃ cāpālaṃ cetiyaṃ. yassa  kassaci, ānanda, cattāro iddhipādā bhāvitā bahulīkatā yānīkatā  vatthukatā anuṭṭhitā paricitā susamāraddhā, so ākaṅkhamāno kappaṃ  vā tiṭṭheyya kappāvasesaṃ vā. tathāgatassa kho, ānanda, cattāro  iddhipādā bhāvitā bahulīkatā yānīkatā vatthukatā anuṭṭhitā paricitā  susamāraddhā. ākaṅkhamāno, ānanda, tathāgato kappaṃ vā tiṭṭheyya  kappāvasesaṃ ^a^T0.0172^ea^ vā''ti.</p>
              <p>[03] evampi kho āyasmā ānando bhagavatā oḷārike nimitte  kayiramāne, oḷārike obhāse kayiramāne, nāsakkhi paṭivijjhituṃ;  na bhagavantaṃ yāci -- ``tiṭṭhatu, bhante, bhagavā kappaṃ; tiṭṭhatu sugato  kappaṃ bahujanahitāya bahujanasukhāya lokānukampāya atthāya hitāya  sukhāya devamanussāna''nti, yathā taṃ mārena pariyuṭṭhitacitto.</p>
              <p>[03] atha kho bhagavā āyasmantaṃ ānandaṃ āmantesi -- ``gaccha  tvaṃ, ānanda, yassadāni kālaṃ maññasī''ti. ``evaṃ, bhante''ti  kho āyasmā ānando bhagavato ^a^M0.0153^ea^ paṭissutvā uṭṭhāyāsanā bhagavantaṃ  abhivādetvā padakkhiṇaṃ katvā avidūre aññatarasmiṃ rukkhamūle  nisīdi.</p>
              <p>[03] atha kho māro pāpimā, acirapakkante āyasmante ānande, yena  bhagavā tenupasaṅkami; upasaṅkamitvā ekamantaṃ aṭṭhāsi. ekamantaṃ  ṭhito kho māro pāpimā bhagavantaṃ etadavoca --</p>
              <p>[03] ``parinibbātu dāni, bhante, bhagavā; parinibbātu sugato;  parinibbānakālo dāni, bhante, bhagavato. bhāsitā kho panesā,  bhante, bhagavatā vācā -- `na tāvāhaṃ, pāpima, parinibbāyissāmi ^a^V0.0141^ea^   yāva me bhikkhū na sāvakā bhavissanti viyattā vinītā visāradā {visāradā pattayogakhemā  (a0 ni0  8.70), visāradappattā yogakhemā (sī0 pī0 ka0), visāradappattā  yogakhemakāmā (syā0)} bahussutā dhammadharā dhammānudhammappaṭipannā sāmīcippaṭipannā  anudhammacārino, sakaṃ ācariyakaṃ uggahetvā ācikkhissanti  desessanti paññapessanti paṭṭhapessanti vivarissanti vibhajissanti  uttānīkarissanti ^a^T0.0173^ea^ uppannaṃ parappavādaṃ sahadhammena suniggahitaṃ  niggahetvā sappāṭihāriyaṃ dhammaṃ desessantī'ti. etarahi kho pana,  bhante {santi kho pana bhante etarahi (sī0 pī0 saṃ0 ni0  5.822)}   bhikkhū bhagavato sāvakā viyattā vinītā visāradā bahussutā  dhammadharā dhammānudhammappaṭipannā sāmīcippaṭipannā anudhammacārino  sakaṃ ācariyakaṃ uggahetvā ācikkhanti desenti paññapenti paṭṭhapenti  vivaranti vibhajanti uttānīkaronti uppannaṃ parappavādaṃ sahadhammena  suniggahitaṃ niggahetvā sappāṭihāriyaṃ dhammaṃ desenti. parinibbātu  dāni, bhante, bhagavā; parinibbātu sugato; parinibbānakālo dāni,  bhante, bhagavato.</p>
              <p>[03] ``bhāsitā kho panesā, bhante, bhagavatā vācā -- `na tāvāhaṃ,  pāpima, parinibbāyissāmi yāva me bhikkhuniyo na sāvikā  bhavissanti viyattā vinītā visāradā bahussutā dhammadharā  dhammānudhammappaṭipannā sāmīcippaṭipannā anudhammacāriniyo sakaṃ  ācariyakaṃ uggahetvā ācikkhissanti desessanti paññapessanti  paṭṭhapessanti vivarissanti vibhajissanti uttānīkarissanti uppannaṃ  parappavādaṃ sahadhammena suniggahitaṃ niggahetvā sappāṭihāriyaṃ dhammaṃ  desessantī'ti. etarahi kho pana, bhante ^a^P0.0064^ea^,  bhikkhuniyo bhagavato sāvikā viyattā vinītā visāradā bahussutā  dhammadharā dhammānudhammappaṭipannā sāmīcippaṭipannā ^a^M0.0154^ea^ anudhammacāriniyo  sakaṃ ācariyakaṃ uggahetvā ācikkhanti desenti paññapenti paṭṭhapenti  vivaranti vibhajanti uttānīkaronti ^a^T0.0174^ea^ uppannaṃ parappavādaṃ sahadhammena  suniggahitaṃ niggahetvā sappāṭihāriyaṃ dhammaṃ desenti. parinibbātu  dāni, bhante, bhagavā; parinibbātu sugato; parinibbānakālo dāni,  bhante, bhagavato.</p>
              <p>[03] ``bhāsitā kho panesā, bhante, bhagavatā vācā -- `na tāvāhaṃ,  pāpima, parinibbāyissāmi yāva me upāsakā na sāvakā bhavissanti  viyattā vinītā visāradā bahussutā dhammadharā dhammānudhammappaṭipannā  sāmīcippaṭipannā anudhammacārino sakaṃ ācariyakaṃ uggahetvā  ācikkhissanti desessanti paññapessanti paṭṭhapessanti vivarissanti  vibhajissanti uttānīkarissanti uppannaṃ parappavādaṃ sahadhammena  suniggahitaṃ niggahetvā sappāṭihāriyaṃ dhammaṃ desessantī'ti. etarahi  kho pana, bhante, upāsakā bhagavato sāvakā viyattā vinītā  visāradā bahussutā dhammadharā dhammānudhammappaṭipannā sāmīcippaṭipannā  anudhammacārino sakaṃ ācariyakaṃ ^a^V0.0142^ea^ uggahetvā ācikkhanti desenti  paññapenti paṭṭhapenti vivaranti vibhajanti uttānīkaronti uppannaṃ  parappavādaṃ sahadhammena suniggahitaṃ niggahetvā sappāṭihāriyaṃ dhammaṃ  desenti. parinibbātu dāni, bhante, bhagavā; parinibbātu sugato;  parinibbānakālo dāni, bhante, bhagavato.</p>
              <p>[03] ``bhāsitā kho panesā, bhante, bhagavatā vācā -- `na tāvāhaṃ,  pāpima, parinibbāyissāmi yāva me upāsikā na sāvikā  bhavissanti viyattā vinītā visāradā bahussutā dhammadharā ^a^T0.0175^ea^  dhammānudhammappaṭipannā sāmīcippaṭipannā anudhammacāriniyo sakaṃ  ācariyakaṃ uggahetvā ācikkhissanti desessanti paññapessanti  paṭṭhapessanti vivarissanti vibhajissanti uttānīkarissanti uppannaṃ  parappavādaṃ sahadhammena suniggahitaṃ niggahetvā sappāṭihāriyaṃ dhammaṃ  desessantī'ti. etarahi kho pana, bhante, upāsikā bhagavato  sāvikā viyattā vinītā visāradā bahussutā dhammadharā  dhammānudhammappaṭipannā sāmīcippaṭipannā anudhammacāriniyo sakaṃ  ācariyakaṃ uggahetvā ācikkhanti desenti paññapenti paṭṭhapenti  vivaranti vibhajanti uttānīkaronti uppannaṃ parappavādaṃ sahadhammena  suniggahitaṃ niggahetvā sappāṭihāriyaṃ dhammaṃ desenti. parinibbātu  dāni, bhante, bhagavā; parinibbātu sugato; parinibbānakālo dāni,  bhante, bhagavato.</p>
              <p>[03] ``bhāsitā ^a^M0.0155^ea^ kho panesā, bhante, bhagavatā vācā -- `na tāvāhaṃ,  pāpima, parinibbāyissāmi yāva me idaṃ brahmacariyaṃ na iddhañceva  bhavissati phītañca vitthārikaṃ bāhujaññaṃ puthubhūtaṃ yāva devamanussehi  suppakāsita'nti. etarahi kho pana, bhante {tayidaṃ bhante (saṃ0 ni0  5.822)}, bhagavato brahmacariyaṃ  iddhañceva phītañca vitthārikaṃ bāhujaññaṃ puthubhūtaṃ yāva devamanussehi  suppakāsitaṃ. parinibbātu dāni, bhante, bhagavā; parinibbātu  sugato; parinibbānakālo dāni, bhante, bhagavato''ti.</p>
              <p>[03] evaṃ vutte, bhagavā māraṃ pāpimantaṃ etadavoca -- ``appossukko ^a^T0.0176^ea^  tvaṃ, pāpima, hohi. na ciraṃ tathāgatassa parinibbānaṃ bhavissati.  ito tiṇṇaṃ māsānaṃ accayena tathāgato parinibbāyissatī''ti.</p>
              <p>[03] atha kho bhagavā cāpāle cetiye sato sampajāno āyusaṅkhāraṃ  ossajji. ossaṭṭhe ca bhagavatā āyusaṅkhāre mahābhūmicālo  ahosi bhiṃsanako lomahaṃso, devadundubhiyo {devadudrabhiyo (ka0)} ca phaliṃsu.</p>
              <p>[03] atha ^a^V0.0143^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``tulamatulañca sambhavaṃ, </p>
              <p>[27] bhavasaṅkhāramavassaji muni. </p>
              <p>[26] ajjhattarato samāhito, </p>
              <p>[22] abhindi kavacamivattasambhava''nti.. paṭhamaṃ. </p>
            </h4>
            <h4>
              <h4n> 2. sattajaṭilasuttaṃ </h4n>
              <p>[03] 52^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati pubbārāme migāramātupāsāde. tena kho pana samayena  ^a^P0.0065^ea^ bhagavā sāyanhasamayaṃ paṭisallānā vuṭṭhito  bahidvārakoṭṭhake nisinno hoti. atha kho rājā pasenadi kosalo  yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ nisīdi.</p>
              <p>[03] tena ^a^M0.0156^ea^ kho pana samayena satta ca jaṭilā, satta ca nigaṇṭhā,  satta ca acelakā, satta ca ekasāṭakā, satta ca paribbājakā,  parūḷhakacchanakhalomā khārivividhamādāya {khārīvidhamādāya (ka0 saṃ0 ni0   1.122; dī0 ni0 1.280)} bhagavato avidūre atikkamanti.</p>
              <p>[03] addasā kho rājā pasenadi kosalo te satta ca jaṭile, satta  ca nigaṇṭhe, satta ca acelake, satta ca ekasāṭake, satta ca  paribbājake ^a^T0.0177^ea^, parūḷhakacchanakhalome khārivividhamādāya bhagavato  avidūre atikkamante. disvāna uṭṭhāyāsanā ekaṃsaṃ uttarāsaṅgaṃ  karitvā dakkhiṇajāṇumaṇḍalaṃ pathaviyaṃ {paṭhaviyaṃ (sī0 syā0 pī0)} nihantvā yena te satta ca  jaṭilā, satta ca nigaṇṭhā, satta ca acelakā, satta ca ekasāṭakā,  satta ca paribbājakā, tenañjaliṃ paṇāmetvā tikkhattuṃ nāmaṃ sāvesi --  ``rājāhaṃ, bhante, pasenadi kosalo; rājāhaṃ, bhante, pasenadi  kosalo; rājāhaṃ, bhante, pasenadi kosalo''ti.</p>
              <p>[03] atha kho rājā pasenadi kosalo acirapakkantesu tesu sattasu  ca jaṭilesu, sattasu ca nigaṇṭhesu, sattasu ca acelakesu, sattasu ca  ekasāṭakesu, sattasu ca paribbājakesu, yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno ^a^V0.0144^ea^ kho rājā pasenadi kosalo bhagavantaṃ etadavoca -- ``ye  kho {ye ca kho (sī0), ye ca te (syā0), ye nu keci kho (pī0), ye te  (saṃ0 ni0  1.122),  ye nu kho keci (?)} bhante, loke arahanto vā arahattamaggaṃ vā samāpannā ete tesaṃ  aññatare''ti {aññatarāti (sī0 ka0), aññataroti (syā0 pī0)}.</p>
              <p>[03] ``dujjānaṃ kho etaṃ, mahārāja, tayā gihinā kāmabhoginā  puttasambādhasayanaṃ ajjhāvasantena kāsikacandanaṃ paccanubhontena  mālāgandhavilepanaṃ dhārayantena jātarūparajataṃ sādiyantena -- ime vā  arahanto, ime vā arahattamaggaṃ samāpannāti.</p>
              <p>[03] ``saṃvāsena kho, mahārāja, sīlaṃ veditabbaṃ. tañca kho  dīghena addhunā na ittaraṃ {na ittarena (syā0 sī0 syā0 aṭṭha0)},  manasikarotā no amanasikarotā, paññavatā  no duppaññena. saṃvohārena kho, mahārāja, soceyyaṃ veditabbaṃ.  tañca kho dīghena addhunā ^a^M0.0157^ea^ ^a^T0.0178^ea^ na ittaraṃ, manasikarotā no  amanasikarotā, paññavatā no duppaññena. āpadāsu kho, mahārāja,  thāmo veditabbo. so ca kho dīghena addhunā na ittaraṃ,  manasikarotā no amanasikarotā, paññavatā no duppaññena.  sākacchāya kho, mahārāja, paññā veditabbā. sā ca kho dīghena  addhunā na ittaraṃ, manasikarotā no amanasikarotā, paññavatā no  duppaññenā''ti ^a^P0.0066^ea^.</p>
              <p>[03] ``acchariyaṃ, bhante, abbhutaṃ, bhante! yāva subhāsitaṃ cidaṃ {subhāsitamidaṃ (saṃ0  ni0  1.122)},  bhante, bhagavatā -- `dujjānaṃ kho etaṃ, mahārāja, tayā gihinā  puttasambādhasayanaṃ ajjhāvasantena kāsikacandanaṃ paccanubhontena  mālāgandhavilepanaṃ dhārayantena jātarūparajataṃ sādiyantena -- ime vā  arahanto, ime vā arahattamaggaṃ samāpannāti. saṃvāsena kho,  mahārāja, sīlaṃ veditabbaṃ...pe0... sākacchāya kho, mahārāja, paññā  veditabbā. sā ca kho dīghena addhunā na ittaraṃ, manasikarotā no ^a^T0.0179^ea^  amanasikarotā, paññavatā no duppaññenā'''ti.</p>
              <p>[03] ``ete, bhante, mama purisā corā {carā (saṃ0 ni0  1.122)} ocarakā janapadaṃ ocaritvā  gacchanti. tehi paṭhamaṃ ociṇṇaṃ ahaṃ pacchā osārissāmi {otarissāmi (sī0 syā0 pī0),  oyāyissāmi (sī0 syā0 aṭṭha0), osāpayissāmi (saṃ0 ni0  1.122)}.  idāni te, bhante, taṃ rajojallaṃ pavāhetvā sunhātā suvilittā  kappitakesamassū odātavatthavasanā pañcahi kāmaguṇehi samappitā  samaṅgibhūtā paricāressantī'' {cāriyanti (syā0)} ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``na ^a^V0.0145^ea^ vāyameyya sabbattha, nāññassa puriso siyā. </p>
              <p>[22] nāññaṃ nissāya jīveyya, dhammena na vaṇiṃ {vāṇiṃ (sī0), vaṇī (syā0 pī0),  vāṇijaṃ (ka0)} care''ti..  dutiyaṃ. </p>
            </h4>
            <h4>
              <h4n> 3. paccavekkhaṇasuttaṃ </h4n>
              <p>[03] 53^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  bhagavā attano aneke ^a^M0.0158^ea^ pāpake akusale dhamme pahīne paccavekkhamāno  nisinno hoti, aneke ca kusale dhamme bhāvanāpāripūriṃ gate.</p>
              <p>[03] atha kho bhagavā {etamatthaṃ viditvā (sī0 ka0)} attano aneke pāpake akusale dhamme pahīne  viditvā aneke ca kusale dhamme bhāvanāpāripūriṃ gate {etamatthaṃ viditvā (sī0 ka0)} tāyaṃ velāyaṃ  imaṃ udānaṃ udānesi -- </p>
              <p>[21] ``ahu pubbe tadā nāhu, nāhu pubbe tadā ahu. </p>
              <p>[22] na cāhu na ca bhavissati, na cetarahi vijjatī''ti..  tatiyaṃ. </p>
            </h4>
            <h4>
              <h4n> 4. paṭhamanānātitthiyasuttaṃ </h4n>
              <p>[03] 54^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sambahulā ^a^T0.0180^ea^ nānātitthiyasamaṇabrāhmaṇaparibbājakā ^a^P0.0067^ea^  sāvatthiyaṃ paṭivasanti nānādiṭṭhikā nānākhantikā nānārucikā  nānādiṭṭhinissayanissitā.</p>
              <p>[03] santeke samaṇabrāhmaṇā evaṃvādino evaṃdiṭṭhino -- ``sassato  loko, idameva saccaṃ moghamañña''nti. santi paneke samaṇabrāhmaṇā  evaṃvādino evaṃdiṭṭhino -- ``asassato loko, idameva saccaṃ  moghamañña''nti. santeke samaṇabrāhmaṇā evaṃvādino evaṃdiṭṭhino --  ``antavā loko, idameva saccaṃ moghamañña''nti. santi paneke  samaṇabrāhmaṇā evaṃvādino evaṃdiṭṭhino -- ``anantavā loko, idameva  saccaṃ moghamañña''nti. santeke samaṇabrāhmaṇā evaṃvādino evaṃdiṭṭhino  -- ``taṃ jīvaṃ taṃ sarīraṃ, idameva saccaṃ moghamañña''nti. santi  paneke samaṇabrāhmaṇā evaṃvādino evaṃdiṭṭhino -- ``aññaṃ jīvaṃ aññaṃ  sarīraṃ, idameva saccaṃ moghamañña''nti. santeke samaṇabrāhmaṇā  evaṃvādino evaṃdiṭṭhino -- ``hoti tathāgato paraṃ maraṇā ^a^V0.0146^ea^, idameva  saccaṃ moghamañña''nti. santi paneke samaṇabrāhmaṇā evaṃvādino  evaṃdiṭṭhino -- ``na hoti tathāgato paraṃ maraṇā, idameva saccaṃ  moghamañña''nti. santeke samaṇabrāhmaṇā evaṃvādino evaṃdiṭṭhino --  ``hoti ca na ca hoti tathāgato paraṃ maraṇā, idameva saccaṃ  moghamañña''nti. santi paneke ^a^M0.0159^ea^ samaṇabrāhmaṇā evaṃvādino evaṃdiṭṭhino  -- ``neva hoti na na hoti tathāgato paraṃ maraṇā, idameva saccaṃ  moghamañña''nti.</p>
              <p>[03] te bhaṇḍanajātā ^a^T0.0181^ea^ kalahajātā vivādāpannā aññamaññaṃ mukhasattīhi  vitudantā viharanti -- ``ediso dhammo, nediso dhammo; nediso  dhammo, ediso dhammo''ti.</p>
              <p>[03] atha kho sambahulā bhikkhū pubbaṇhasamayaṃ nivāsetvā  pattacīvaramādāya sāvatthiṃ piṇḍāya pāvisiṃsu. sāvatthiyaṃ piṇḍāya  caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ --</p>
              <p>[03] ``idha, bhante, sambahulā nānātitthiyasamaṇabrāhmaṇaparibbājakā  sāvatthiyaṃ paṭivasanti nānādiṭṭhikā nānākhantikā nānārucikā  nānādiṭṭhinissayanissitā.</p>
              <p>[03] ``santeke samaṇabrāhmaṇā evaṃvādino evaṃdiṭṭhino -- `sassato  loko, idameva saccaṃ moghamañña'nti...pe0... ^a^T0.0182^ea^ te bhaṇḍanajātā  kalahajātā vivādāpannā aññamaññaṃ mukhasattīhi vitudantā viharanti  -- `ediso dhammo, nediso dhammo; nediso dhammo, ediso dhammo''' ti.</p>
              <p>[03] ``aññatitthiyā, bhikkhave, paribbājakā andhā acakkhukā;  atthaṃ na jānanti, anatthaṃ na jānanti, dhammaṃ na jānanti, adhammaṃ  ^a^P0.0068^ea^ na jānanti. te atthaṃ ajānantā anatthaṃ ajānantā  dhammaṃ ajānantā adhammaṃ ajānantā bhaṇḍanajātā kalahajātā  vivādāpannā aññamaññaṃ mukhasattīhi vitudantā viharanti -- `ediso  dhammo, nediso dhammo; nediso dhammo, ediso dhammo'''ti.</p>
              <p>[03] ``bhūtapubbaṃ, bhikkhave, imissāyeva sāvatthiyā aññataro rājā  ahosi. atha kho, bhikkhave, so rājā aññataraṃ purisaṃ āmantesi  -- `ehi tvaṃ, ambho purisa, yāvatakā sāvatthiyā jaccandhā te sabbe  ekajjhaṃ sannipātehī'ti. `evaṃ, devā'ti kho, bhikkhave, so  puriso ^a^V0.0147^ea^ tassa rañño paṭissutvā yāvatakā sāvatthiyā jaccandhā te ^a^T0.0183^ea^  sabbe gahetvā yena so rājā tenupasaṅkami; upasaṅkamitvā taṃ rājānaṃ  etadavoca -- `sannipātitā kho te, deva, yāvatakā sāvatthiyā  jaccandhā'ti ^a^M0.0160^ea^. `tena hi, bhaṇe, jaccandhānaṃ hatthiṃ dassehī'ti.  `evaṃ, devā'ti kho, bhikkhave, so puriso tassa rañño paṭissutvā  jaccandhānaṃ hatthiṃ dassesi.</p>
              <p>[03] ``ekaccānaṃ jaccandhānaṃ hatthissa sīsaṃ dassesi -- `ediso,  jaccandhā, hatthī'ti. ekaccānaṃ jaccandhānaṃ hatthissa kaṇṇaṃ dassesi  -- `ediso, jaccandhā, hatthī'ti. ekaccānaṃ jaccandhānaṃ hatthissa  dantaṃ dassesi -- `ediso, jaccandhā, hatthī'ti. ekaccānaṃ  jaccandhānaṃ hatthissa soṇḍaṃ dassesi -- `ediso, jaccandhā, hatthī'ti.  ekaccānaṃ jaccandhānaṃ hatthissa kāyaṃ dassesi -- `ediso,  jaccandhā, hatthī'ti. ekaccānaṃ jaccandhānaṃ hatthissa pādaṃ dassesi --  `ediso, jaccandhā, hatthī'ti. ekaccānaṃ jaccandhānaṃ hatthissa satthiṃ {piṭṭhiṃ (syā0)}  dassesi -- `ediso, jaccandhā, hatthī'ti. ekaccānaṃ jaccandhānaṃ  hatthissa naṅguṭṭhaṃ dassesi -- `ediso, jaccandhā, hatthī'ti.  ekaccānaṃ jaccandhānaṃ hatthissa vāladhiṃ dassesi -- `ediso,  jaccandhā, hatthī'''ti.</p>
              <p>[03] ``atha kho, bhikkhave, so puriso jaccandhānaṃ hatthiṃ dassetvā  yena so rājā tenupasaṅkami; upasaṅkamitvā taṃ rājānaṃ etadavoca --  `diṭṭho kho tehi, deva, jaccandhehi hatthī; yassa dāni kālaṃ  maññasī'ti.</p>
              <p>[03] ``atha kho, bhikkhave, so rājā yena te jaccandhā  tenupasaṅkami; upasaṅkamitvā te jaccandhe etadavoca -- `diṭṭho vo,  jaccandhā, hatthī'ti ^a^T0.0184^ea^? `evaṃ, deva, diṭṭho no hatthī'ti. `vadetha,  jaccandhā, kīdiso hatthī'ti?</p>
              <p>[03] ``yehi, bhikkhave, jaccandhehi hatthissa sīsaṃ diṭṭhaṃ ahosi,  te evamāhaṃsu -- `ediso, deva, hatthī seyyathāpi kumbho'ti.</p>
              <p>[03] ``yehi, bhikkhave, jaccandhehi hatthissa kaṇṇo diṭṭho ahosi,  te evamāhaṃsu -- `ediso, deva, hatthī seyyathāpi suppo'ti.</p>
              <p>[03] ``yehi, bhikkhave, jaccandhehi hatthissa danto diṭṭho ahosi,  te evamāhaṃsu ^a^P0.0069^ea^ -- `ediso, deva, hatthī seyyathāpi  khīlo'ti.</p>
              <p>[03] ``yehi ^a^V0.0148^ea^, bhikkhave, jaccandhehi hatthissa soṇḍo diṭṭho ahosi,  te evamāhaṃsu -- `ediso, deva, hatthī seyyathāpi naṅgalīsā'ti.</p>
              <p>[03] ``yehi, bhikkhave, jaccandhehi hatthissa kāyo diṭṭho ahosi,  te evamāhaṃsu -- `ediso, deva, hatthī seyyathāpi koṭṭho'ti.</p>
              <p>[03] ``yehi ^a^M0.0161^ea^, bhikkhave, jaccandhehi hatthissa pādo diṭṭho ahosi,  te evamāhaṃsu -- `ediso, deva, hatthī seyyathāpi thūṇo'ti.</p>
              <p>[03] ``yehi, bhikkhave, jaccandhehi hatthissa satthi diṭṭho {piṭṭhi diṭṭā (ka0 sī0 syā0 pī0),  satthi diṭṭhā (ka0 sī0)} hosi,  te evamāhaṃsu -- `ediso, deva, hatthī seyyathāpi udukkhalo'ti.</p>
              <p>[03] ``yehi, bhikkhave, jaccandhehi hatthissa naṅguṭṭhaṃ diṭṭhaṃ ahosi,  te evamāhaṃsu -- `ediso, deva, hatthī seyyathāpi musalo'ti.</p>
              <p>[03] ``yehi, bhikkhave, jaccandhehi hatthissa vāladhi diṭṭho ahosi,  te evamāhaṃsu -- `ediso, deva, hatthī seyyathāpi sammajjanī'ti.</p>
              <p>[03] ``te `ediso hatthī, nediso hatthī; nediso hatthī, ediso  hatthī'''ti aññamaññaṃ muṭṭhīhi saṃsumbhiṃsu {saṃyujjhiṃsu (ka0 sī0, syā0 pī0)}. tena ca pana, bhikkhave,  so rājā attamano ahosi.</p>
              <p>[03] ``evameva kho, bhikkhave, aññatitthiyā ^a^T0.0185^ea^ paribbājakā andhā  acakkhukā. te atthaṃ na jānanti anatthaṃ na jānanti, dhammaṃ na  jānanti adhammaṃ na jānanti. te atthaṃ ajānantā anatthaṃ  ajānantā, dhammaṃ ajānantā adhammaṃ ajānantā bhaṇḍanajātā  kalahajātā vivādāpannā aññamaññaṃ mukhasattīhi vitudantā viharanti  -- `ediso dhammo, nediso dhammo; nediso dhammo, ediso  dhammo'''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``imesu kira sajjanti, eke samaṇabrāhmaṇā. </p>
              <p>[22] viggayha naṃ vivadanti, janā ekaṅgadassino''ti..  catutthaṃ. </p>
            </h4>
            <h4>
              <h4n> 5. dutiyanānātitthiyasuttaṃ </h4n>
              <p>[03] 55^b^.^eb^ evaṃ ^a^V0.0149^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sambahulā nānātitthiyasamaṇabrāhmaṇaparibbājakā sāvatthiyaṃ  paṭivasanti nānādiṭṭhikā nānākhantikā nānārucikā   nānādiṭṭhinissayanissitā.</p>
              <p>[03] santeke ^a^M0.0162^ea^ samaṇabrāhmaṇā evaṃvādino evaṃdiṭṭhino -- ``sassato  attā ca loko ca, idameva saccaṃ moghamañña''nti. santi paneke  samaṇabrāhmaṇā evaṃvādino evaṃdiṭṭhino -- ``asassato attā ca  loko ca, idameva saccaṃ moghamañña''nti. santeke samaṇabrāhmaṇā  evaṃvādino evaṃdiṭṭhino -- ``sassato ca asassato ca {sassato asassato (sī0)} attā ca  loko ca, idameva saccaṃ moghamañña''nti. santi paneke ^a^T0.0186^ea^  samaṇabrāhmaṇā evaṃvādino evaṃdiṭṭhino -- ``neva sassato nāsassato  attā ca loko ca, idameva saccaṃ moghamañña''nti. santeke  samaṇabrāhmaṇā evaṃvādino evaṃdiṭṭhino -- ``sayaṃkato attā ca loko  ca, idameva saccaṃ moghamañña''nti. santi paneke samaṇabrāhmaṇā  evaṃvādino evaṃdiṭṭhino -- ``paraṃkato attā ca loko ca, idameva  saccaṃ moghamañña''nti. santeke samaṇabrāhmaṇā evaṃvādino evaṃdiṭṭhino  -- ``sayaṃkato ca paraṃkato ca {sayaṃkato paraṃkato (sī0)} attā ca loko ca, idameva saccaṃ  moghamañña''nti. santi paneke samaṇabrāhmaṇā evaṃvādino evaṃdiṭṭhino  -- ``asayaṃkāro aparaṃkāro {asayaṃkāro ca aparaṃkāro ca (syā0 pī0)} adhiccasamuppanno attā ca loko ca,  idameva saccaṃ moghamañña''nti. santeke samaṇabrāhmaṇā evaṃvādino  evaṃdiṭṭhino -- ``sassataṃ sukhadukkhaṃ attā ca loko ca, idameva  saccaṃ moghamañña''nti. santi paneke samaṇabrāhmaṇā evaṃvādino  evaṃdiṭṭhino -- ``asassataṃ sukhadukkhaṃ attā ca loko ca, idameva  saccaṃ moghamañña''nti. santeke ^a^P0.0070^ea^ samaṇabrāhmaṇā  evaṃvādino evaṃdiṭṭhino -- ``sassatañca asassatañca {sassataṃ asassataṃ (sī0)} sukhadukkhaṃ  attā ca loko ca, idameva saccaṃ moghamañña''nti. santi paneke  samaṇabrāhmaṇā evaṃvādino evaṃdiṭṭhino -- ``neva sassataṃ nāsassataṃ  sukhadukkhaṃ attā ca loko ca, idameva saccaṃ moghamañña''nti.  santeke samaṇabrāhmaṇā evaṃvādino evaṃdiṭṭhino -- ``sayaṃkataṃ  sukhadukkhaṃ attā ca ^a^T0.0187^ea^ loko ca, idameva saccaṃ moghamañña''nti. santi  paneke samaṇabrāhmaṇā evaṃvādino evadiṭṭhino -- ``paraṃkataṃ sukhadukkhaṃ  attā ca loko ca, idameva saccaṃ moghamañña''nti. santeke  samaṇabrāhmaṇā evaṃvādino evaṃdiṭṭhino -- ``sayaṃkatañca paraṃkatañca {sayaṃkathaṃ paraṃkataṃ (sī0)}   sukhadukkhaṃ attā ca loko ^a^M0.0163^ea^ ca, idameva saccaṃ moghamañña''nti. santi  paneke samaṇabrāhmaṇā ^a^V0.0150^ea^ evaṃvādino evaṃdiṭṭhino -- ``asayaṃkāraṃ  aparaṃkāraṃ adhiccasamuppannaṃ sukhadukkhaṃ attā ca loko ca, idameva  saccaṃ moghamañña''nti.</p>
              <p>[03] te bhaṇḍanajātā kalahajātā vivādāpannā aññamaññaṃ mukhasattīhi  vitudantā viharanti -- ``ediso dhammo, nediso dhammo; nediso  dhammo, ediso dhammo''ti.</p>
              <p>[03] atha kho sambahulā bhikkhū pubbaṇhasamayaṃ nivāsetvā  pattacīvaramādāya sāvatthiṃ piṇḍāya pāvisiṃsu. sāvatthiyaṃ piṇḍāya  caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ --</p>
              <p>[03] ``idha, bhante, sambahulā nānātitthiyasamaṇabrāhmaṇaparibbājakā  sāvatthiyaṃ paṭivasanti nānādiṭṭhikā nānākhantikā nānārucikā  nānādiṭṭhinissayanissitā.</p>
              <p>[03] ``santeke samaṇabrāhmaṇā evaṃvādino evaṃdiṭṭhino -- `sassato  attā ca loko ca, idameva saccaṃ moghamañña'nti...pe0... te  bhaṇḍanajātā kalahajātā ^a^T0.0188^ea^ vivādāpannā aññamaññaṃ mukhasattīhi vitudantā  viharanti -- `ediso dhammo, nediso dhammo; nediso dhammo,  ediso dhammo'''ti.</p>
              <p>[03] ``aññatitthiyā, bhikkhave, paribbājakā andhā acakkhukā;  atthaṃ na jānanti anatthaṃ na jānanti, dhammaṃ na jānanti adhammaṃ na  jānanti. te atthaṃ ajānantā anatthaṃ ajānantā, dhammaṃ ajānantā  adhammaṃ ajānantā bhaṇḍanajātā kalahajātā vivādāpannā aññamaññaṃ  mukhasattīhi vitudantā viharanti -- `ediso dhammo, nediso  dhammo; nediso dhammo, ediso dhammo'''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``imesu kira sajjanti, eke samaṇabrāhmaṇā. </p>
              <p>[22] antarāva visīdanti, appatvāva tamogadha''nti..  pañcamaṃ. </p>
            </h4>
            <h4>
              <h4n> 6. tatiyanānātitthiyasuttaṃ </h4n>
              <p>[03] 56^b^.^eb^ evaṃ ^a^M0.0164^ea^ ^a^V0.0151^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sambahulā nānātitthiyasamaṇabrāhmaṇaparibbājakā sāvatthiyaṃ paṭivasanti  nānādiṭṭhikā nānākhantikā nānārucikā nānādiṭṭhinissayanissitā.</p>
              <p>[03] santeke samaṇabrāhmaṇā evaṃvādino evaṃdiṭṭhino -- ``sassato  attā ca loko ca, idameva saccaṃ moghamañña''nti. santi paneke  samaṇabrāhmaṇā evaṃvādino evaṃdiṭṭhino -- ``asassato attā ca  loko ca, idameva saccaṃ moghamañña''nti. santeke samaṇabrāhmaṇā  evaṃvādino evaṃdiṭṭhino -- ``sassato ca asassato ca ^a^T0.0189^ea^ attā ca  loko ca, idameva saccaṃ moghamañña''nti. santi paneke  samaṇabrāhmaṇā evaṃvādino evaṃdiṭṭhino -- ``neva sassato nāsassato  attā ca loko ca, idameva saccaṃ moghamañña''nti. santeke  samaṇabrāhmaṇā evaṃvādino evaṃdiṭṭhino -- ``sayaṃkato attā ca loko  ca, idameva saccaṃ moghamañña''nti. santi paneke samaṇabrāhmaṇā  evaṃvādino evaṃdiṭṭhino -- ``paraṃkato attā ca loko ca, idameva  saccaṃ moghamañña''nti. santeke samaṇabrāhmaṇā evaṃvādino evaṃdiṭṭhino  -- ``sayaṃkato ca paraṃkato ca attā ca loko ca, idameva saccaṃ  moghamañña''nti. santi paneke samaṇabrāhmaṇā evaṃvādino evaṃdiṭṭhino  -- ``asayaṃkāro aparaṃkāro adhiccasamuppanno attā ca loko ca,  idameva saccaṃ moghamañña''nti. santeke samaṇabrāhmaṇā evaṃvādino  evaṃdiṭṭhino -- ``sassataṃ sukhadukkhaṃ attā ca loko ca, idameva  saccaṃ moghamañña''nti. santi paneke samaṇabrāhmaṇā evaṃvādino  evaṃdiṭṭhino -- ``asassataṃ sukhadukkhaṃ attā ca loko ca, idameva  saccaṃ moghamañña''nti. santeke samaṇabrāhmaṇā evaṃvādino evaṃdiṭṭhino  -- ``sassatañca asassatañca sukhadukkhaṃ attā ca loko ca, idameva  saccaṃ moghamañña''nti. santi paneke samaṇabrāhmaṇā evaṃvādino  evaṃdiṭṭhino -- ``neva sassataṃ nāsassataṃ sukhadukkhaṃ attā ca loko  ca, idameva saccaṃ moghamañña''nti. santeke samaṇabrāhmaṇā evaṃvādino ^a^T0.0190^ea^  evaṃdiṭṭhino -- ``sayaṃkataṃ sukhadukkhaṃ attā ca loko ca, idameva  saccaṃ moghamañña''nti. santi paneke samaṇabrāhmaṇā evaṃvādino  evaṃdiṭṭhino -- ``paraṃkataṃ sukhadukkhaṃ attā ca loko ca, idameva  saccaṃ moghamañña''nti ^a^M0.0165^ea^. santeke samaṇabrāhmaṇā evaṃvādino evaṃdiṭṭhino  -- ``sayaṃkatañca paraṃkatañca sukhadukkhaṃ attā ca loko ca, idameva  saccaṃ moghamañña''nti. santi paneke samaṇabrāhmaṇā evaṃvādino  evaṃdiṭṭhino -- ``asayaṃkāraṃ aparaṃkāraṃ adhiccasamuppannaṃ sukhadukkhaṃ  attā ca loko ca, idameva saccaṃ moghamañña''nti.</p>
              <p>[03] te ^a^V0.0152^ea^ bhaṇḍanajātā kalahajātā vivādāpannā aññamaññaṃ mukhasattīhi  vitudantā viharanti -- ``ediso dhammo, nediso dhammo; nediso  dhammo, ediso dhammo''ti.</p>
              <p>[03] atha kho sambahulā bhikkhū pubbaṇhasamayaṃ nivāsetvā  pattacīvaramādāya sāvatthiṃ piṇḍāya pāvisiṃsu. sāvatthiyaṃ piṇḍāya  caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ --</p>
              <p>[03] ``idha, bhante, sambahulā nānātitthiyasamaṇabrāhmaṇaparibbājakā  sāvatthiyaṃ paṭivasanti nānādiṭṭhikā nānākhantikā nānārucikā  nānādiṭṭhinissayanissitā.</p>
              <p>[03] ``santeke samaṇabrāhmaṇā evaṃvādino evaṃdiṭṭhino -- `sassato  attā ca loko ca, idameva saccaṃ moghamañña'nti ^a^T0.0191^ea^ ...pe0... te  bhaṇḍanajātā kalahajātā vivādāpannā aññamaññaṃ mukhasattīhi vitudantā  viharanti -- `ediso dhammo, nediso dhammo; nediso dhammo,  ediso dhammo'''ti.</p>
              <p>[03] ``aññatitthiyā, bhikkhave, paribbājakā andhā acakkhukā.  te atthaṃ na jānanti anatthaṃ na jānanti, dhammaṃ na jānanti adhammaṃ  na jānanti. te atthaṃ ajānantā anatthaṃ ajānantā, dhammaṃ  ajānantā adhammaṃ ajānantā bhaṇḍanajātā kalahajātā vivādāpannā  aññamaññaṃ mukhasattīhi vitudantā viharanti -- `ediso dhammo,  nediso dhammo; nediso dhammo, ediso dhammo'''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``ahaṅkārapasutāyaṃ ^a^M0.0166^ea^ pajā, paraṃkārūpasaṃhitā. </p>
              <p>[22] etadeke nābbhaññaṃsu, na naṃ sallanti addasuṃ.. </p>
              <p>[21] ``etañca sallaṃ paṭikacca {paṭigacca (sī0 syā0 kaṃ0 pī0)} passato. </p>
              <p>[27] ahaṃ karomīti na tassa hoti. </p>
              <p>[22] paro ^a^T0.0193^ea^ karotīti na tassa hoti.. </p>
              <p>[21] ``mānupetā ^a^V0.0153^ea^ ayaṃ pajā, mānaganthā mānavinibaddhā {mānavinibandhā  (sī0)}. </p>
              <p>[22] diṭṭhīsu sārambhakathā, saṃsāraṃ nātivattatī''ti.. chaṭṭhaṃ. </p>
            </h4>
            <h4>
              <h4n> 7. subhūtisuttaṃ </h4n>
              <p>[03] 57^b^.^eb^ evaṃ ^a^P0.0071^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena āyasmā subhūti bhagavato avidūre nisinno hoti  pallaṅkaṃ ābhujitvā ujuṃ kāyaṃ paṇidhāya avitakkaṃ samādhiṃ samāpajjitvā.</p>
              <p>[03] addasā kho bhagavā āyasmantaṃ subhūtiṃ avidūre nisinnaṃ pallaṅkaṃ  ābhujitvā ujuṃ kāyaṃ paṇidhāya avitakkaṃ samādhiṃ samāpannaṃ.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yassa vitakkā vidhūpitā, </p>
              <p>[27] ajjhattaṃ suvikappitā asesā. </p>
              <p>[26] taṃ saṅgamaticca arūpasaññī, </p>
              <p>[22] catuyogātigato na jātu metī''ti {na jātimetīti (syā0 pī0 aṭṭha0 pāṭhantaraṃ)}.. sattamaṃ. </p>
            </h4>
            <h4>
              <h4n> 8. gaṇikāsuttaṃ </h4n>
              <p>[03] 58^b^.^eb^ evaṃ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. tena kho pana samayena rājagahe  dve pūgā aññatarissā gaṇikāya sārattā honti paṭibaddhacittā;  bhaṇḍanajātā kalahajātā vivādāpannā aññamaññaṃ pāṇīhipi upakkamanti ^a^T0.0194^ea^,  leḍḍūhipi upakkamanti ^a^M0.0167^ea^, daṇḍehipi upakkamanti, satthehipi upakkamanti.  te tattha maraṇampi nigacchanti maraṇamattampi dukkhaṃ.</p>
              <p>[03] atha kho sambahulā bhikkhū pubbaṇhasamayaṃ nivāsetvā  pattacīvaramādāya rājagahaṃ piṇḍāya pāvisiṃsu. rājagahe piṇḍāya  caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu ^a^V0.0154^ea^;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ --</p>
              <p>[03] ``idha, bhante, rājagahe dve pūgā aññatarissā gaṇikāya  sārattā paṭibaddhacittā; bhaṇḍanajātā kalahajātā vivādāpannā aññamaññaṃ  pāṇīhipi upakkamanti, leḍḍūhipi upakkamanti, daṇḍehipi upakkamanti,  satthehipi upakkamanti. te tattha maraṇampi nigacchanti maraṇamattampi  dukkha''nti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[02] ``yañca pattaṃ yañca pattabbaṃ, ubhayametaṃ rajānukiṇṇaṃ,  āturassānusikkhato. ye ca sikkhāsārā sīlabbataṃ jīvitaṃ  brahmacariyaṃ upaṭṭhānasārā, ayameko anto. ye ca evaṃvādino --  `natthi kāmesu doso'ti, ayaṃ dutiyo anto. iccete ^a^P0.0072^ea^  ubho antā kaṭasivaḍḍhanā, kaṭasiyo diṭṭhiṃ vaḍḍhenti. etete  ubho ante anabhiññāya olīyanti eke, atidhāvanti eke. ye ^a^T0.0195^ea^ ca  kho te abhiññāya tatra ca nāhesuṃ, tena ca nāmaññiṃsu, vaṭṭaṃ tesaṃ  natthi paññāpanāyā''ti. aṭṭhamaṃ. </p>
            </h4>
            <h4>
              <h4n> 9. upātidhāvantisuttaṃ </h4n>
              <p>[03] 59^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  bhagavā rattandhakāratimisāyaṃ abbhokāse nisinno hoti telappadīpesu  jhāyamānesu.</p>
              <p>[03] tena kho pana samayena sambahulā adhipātakā tesu telappadīpesu  āpātaparipātaṃ anayaṃ āpajjanti, byasanaṃ āpajjanti {natthi sīhaḷapotthake}, anayabyasanaṃ  āpajjanti ^a^M0.0168^ea^ {natthi sīhaḷapotthake}. addasā kho bhagavā te sambahule adhipātake tesu  telappadīpesu āpātaparipātaṃ anayaṃ āpajjante, byasanaṃ āpajjante,  anayabyasanaṃ āpajjante.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``upātidhāvanti ^a^V0.0155^ea^ na sāramenti, </p>
              <p>[27] navaṃ navaṃ bandhanaṃ brūhayanti. </p>
              <p>[26] patanti pajjotamivādhipātakā {... dhipātā (sī0 syā0)}, </p>
              <p>[22] diṭṭhe sute itiheke niviṭṭhā''ti.. navamaṃ. </p>
            </h4>
            <h4>
              <h4n> 10. uppajjantisuttaṃ </h4n>
              <p>[03] 60^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho āyasmā  ānando yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  ānando bhagavantaṃ etadavoca --</p>
              <p>[03] ``yāvakīvañca, bhante, tathāgatā loke nuppajjanti arahanto  sammāsambuddhā ^a^T0.0196^ea^ tāva aññatitthiyā paribbājakā sakkatā honti garukatā  mānitā pūjitā apacitā lābhino  cīvarapiṇḍapātasenāsanagilānapaccayabhesajjaparikkhārānaṃ. yato ca  kho, bhante, tathāgatā loke uppajjanti arahanto sammāsambuddhā atha  aññatitthiyā paribbājakā asakkatā honti agarukatā amānitā  apūjitā anapacitā na lābhino   cīvarapiṇḍapātasenāsanagilānapaccayabhesajjaparikkhārānaṃ. bhagavā yeva ^a^P0.0073^ea^ {bhagavā ceva  (syā0)} dāni, bhante, sakkato hoti garukato mānito pūjito apacito lābhī  cīvarapiṇḍapātasenāsanagilānapaccayabhesajjaparikkhārānaṃ, bhikkhusaṅgho  cā''ti.</p>
              <p>[03] ``evametaṃ ^a^M0.0169^ea^, ānanda, yāvakīvañca, ānanda, tathāgatā loke  nuppajjanti arahanto sammāsambuddhā tāva aññatitthiyā paribbājakā  sakkatā honti garukatā mānitā pūjitā apacitā lābhino  cīvarapiṇḍapātasenāsanagilānapaccayabhesajjaparikkhārānaṃ. yato ca  kho, ānanda, tathāgatā loke uppajjanti arahanto sammāsambuddhā atha  aññatitthiyā paribbājakā asakkatā honti agarukatā amānitā  apūjitā anapacitā na lābhino   cīvarapiṇḍapātasenāsanagilānapaccayabhesajjaparikkhārānaṃ. tathāgatova {tathāgato ceva (syā0)} dāni sakkato  hoti garukato mānito pūjito apacito lābhī  cīvarapiṇḍapātasenāsanagilānapaccayabhesajjaparikkhārānaṃ, bhikkhusaṅgho  cā''ti.</p>
              <p>[03] atha ^a^V0.0156^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``obhāsati ^a^T0.0197^ea^ tāva so kimi, </p>
              <p>[27] yāva na unnamate {uggamati (sī0), unnamati (syā0)} pabhaṅkaro. </p>
              <p>[26] (sa) {( ) natthi sī0 syā0 potthakesu} verocanamhi uggate, </p>
              <p>[22] hatappabho hoti na cāpi bhāsati.. </p>
              <p>[21] ``evaṃ obhāsitameva takkikānaṃ {titthiyānaṃ (sī0 syā0 pī0)}, </p>
              <p>[27] yāva sammāsambuddhā loke nuppajjanti. </p>
              <p>[26] na takkikā sujjhanti na cāpi sāvakā, </p>
              <p>[22] duddiṭṭhī na dukkhā pamuccare''ti.. dasamaṃ. </p>
              <p>[01] tassuddānaṃ -- </p>
              <p>[21] āyujaṭilavekkhaṇā, tayo titthiyā subhūti. </p>
              <p>[22] gaṇikā upāti navamo, uppajjanti ca te dasāti.. </p>
              <p>[06] jaccandhavaggo chaṭṭho niṭṭhito. </p>
            </h4>
          </h3>
        </h2>
        <h2>
          <h2n> 7. cūḷavaggo </h2n>
          <h3>
            <h3n> </h3n>
            <h4>
              <h4n> 1. paṭhamalakuṇḍakabhaddiyasuttaṃ </h4n>
              <p>[03] 61^b^.^eb^ evaṃ ^a^M0.0170^ea^ ^a^P0.0074^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena āyasmā sāriputto āyasmantaṃ lakuṇḍakabhaddiyaṃ  anekapariyāyena dhammiyā kathāya sandasseti samādapeti {samādāpeti (?)} samuttejeti  sampahaṃseti.</p>
              <p>[03] atha ^a^T0.0198^ea^ kho āyasmato lakuṇḍakabhaddiyassa āyasmatā sāriputtena  anekapariyāyena dhammiyā ^a^V0.0157^ea^ kathāya sandassiyamānassa  samādapiyamānassa samuttejiyamānassa sampahaṃsiyamānassa anupādāya  āsavehi cittaṃ vimucci.</p>
              <p>[03] addasā kho bhagavā āyasmantaṃ lakuṇḍakabhaddiyaṃ āyasmatā  sāriputtena anekapariyāyena dhammiyā kathāya sandassiyamānaṃ  samādapiyamānaṃ samuttejiyamānaṃ sampahaṃsiyamānaṃ anupādāya āsavehi  cittaṃ vimuttaṃ {vimuttacittaṃ (?)}.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``uddhaṃ adho sabbadhi vippamutto, ayaṃhamasmīti {ayamahamasmīti (sī0 syā0 pī0)}  anānupassī. </p>
              <p>[22] evaṃ vimutto udatāri oghaṃ, atiṇṇapubbaṃ  apunabbhavāyā''ti.. paṭhamaṃ. </p>
            </h4>
            <h4>
              <h4n> 2. dutiyalakuṇḍakabhaddiyasuttaṃ </h4n>
              <p>[03] 62^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā sāriputto āyasmantaṃ lakuṇḍakabhaddiyaṃ sekhaṃ {sekkhoti (syā0), sekhoti (pī0)} maññamāno  bhiyyosomattāya anekapariyāyena dhammiyā kathāya sandasseti  samādapeti samuttejeti sampahaṃseti.</p>
              <p>[03] addasā ^a^M0.0171^ea^ kho bhagavā āyasmantaṃ sāriputtaṃ āyasmantaṃ  lakuṇḍakabhaddiyaṃ sekhaṃ maññamānaṃ bhiyyosomattāya ^a^P0.0075^ea^  anekapariyāyena dhammiyā kathāya sandassentaṃ samādapentaṃ samuttejentaṃ  sampahaṃsentaṃ.</p>
              <p>[03] atha kho bhagavā ^a^T0.0199^ea^ etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``acchecchi {acchejji (ka0 sī0), acchijji (ka0 sī0 syā0), achijji (ka0)}  vaṭṭaṃ byagā nirāsaṃ, visukkhā saritā na sandati. </p>
              <p>[22] chinnaṃ vaṭṭaṃ na vattati, esevanto dukkhassā''ti..  dutiyaṃ. </p>
            </h4>
            <h4>
              <h4n> 3. paṭhamasattasuttaṃ </h4n>
              <p>[03] 63^b^.^eb^ evaṃ ^a^V0.0158^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sāvatthiyā manussā yebhuyyena kāmesu ativelaṃ sattā ( ) {(honti) (bahūsu) aṭṭhakathāya  saṃsandetabbaṃ} rattā giddhā gadhitā {gathitā (sī0)} mucchitā ajjhopannā   sammattakajātā kāmesu viharanti.</p>
              <p>[03] atha kho sambahulā bhikkhū pubbaṇhasamayaṃ nivāsetvā  pattacīvaramādāya sāvatthiyaṃ piṇḍāya pāvisiṃsu. sāvatthiyaṃ piṇḍāya  caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ -- ``idha, bhante,  sāvatthiyā manussā yebhuyyena kāmesu ativelaṃ sattā rattā giddhā  gadhitā mucchitā ajjhopannā sammattakajātā kāmesu viharantī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``kāmesu sattā kāmasaṅgasattā, </p>
              <p>[27] saṃyojane vajjamapassamānā. </p>
              <p>[26] na ^a^T0.0200^ea^ hi jātu saṃyojanasaṅgasattā, </p>
              <p>[22] oghaṃ tareyyuṃ vipulaṃ mahanta''nti.. tatiyaṃ. </p>
            </h4>
            <h4>
              <h4n> 4. dutiyasattasuttaṃ </h4n>
              <p>[03] 64^b^.^eb^ evaṃ ^a^M0.0172^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sāvatthiyā manussā yebhuyyena kāmesu sattā ( ) {(honti) (bahūsu) aṭṭhakathāya saṃsandetabbaṃ}   rattā giddhā gadhitā mucchitā ajjhopannā andhīkatā sammattakajātā kāmesu viharanti.</p>
              <p>[03] atha kho bhagavā pubbaṇhasamayaṃ nivāsetvā pattacīvaramādāya  sāvatthiṃ piṇḍāya pāvisi. addasā kho bhagavā sāvatthiyā te  manusse yebhuyyena ^a^P0.0076^ea^ kāmesu satte ratte giddhe gadhite  mucchite ajjhopanne andhīkate sammattakajāte kāmesu viharante.</p>
              <p>[03] atha ^a^V0.0159^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``kāmandhā jālasañchannā, taṇhāchadanachāditā. </p>
              <p>[27] pamattabandhunā baddhā, macchāva kumināmukhe. </p>
              <p>[22] jarāmaraṇamanventi {jarāmaraṇaṃ gacchanti (sī0 syā0)}, vaccho khīrapakova mātara''nti..  catutthaṃ. </p>
            </h4>
            <h4>
              <h4n> 5. aparalakuṇḍakabhaddiyasuttaṃ </h4n>
              <p>[03] 65^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā lakuṇḍakabhaddiyo sambahulānaṃ bhikkhūnaṃ piṭṭhito piṭṭhito yena  bhagavā tenupasaṅkami.</p>
              <p>[03] addasā kho bhagavā āyasmantaṃ lakuṇḍakabhaddiyaṃ dūratova  sambahulānaṃ bhikkhūnaṃ piṭṭhito piṭṭhito āgacchantaṃ dubbaṇṇaṃ duddasikaṃ  okoṭimakaṃ yebhuyyena bhikkhūnaṃ paribhūtarūpaṃ ^a^T0.0201^ea^. disvāna bhikkhū  āmantesi --</p>
              <p>[03] ``passatha no tumhe, bhikkhave, etaṃ bhikkhuṃ dūratova  sambahulānaṃ bhikkhūnaṃ piṭṭhito piṭṭhito āgacchantaṃ dubbaṇṇaṃ duddasikaṃ  okoṭimakaṃ yebhuyyena bhikkhūnaṃ paribhūtarūpa''nti? ``evaṃ,  bhante''ti.</p>
              <p>[03] ``eso ^a^M0.0173^ea^, bhikkhave, bhikkhu mahiddhiko mahānubhāvo. na ca  sā samāpatti sulabharūpā yā tena bhikkhunā asamāpannapubbā. yassa  catthāya {yassatthāya (sī0 ka0)} kulaputtā sammadeva agārasmā anagāriyaṃ pabbajanti tadanuttaraṃ  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja viharatī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``nelaṅgo setapacchādo, ekāro vattatī ratho. </p>
              <p>[22] anīghaṃ passa āyantaṃ, chinnasotaṃ abandhana''nti..  pañcamaṃ. </p>
            </h4>
            <h4>
              <h4n> 6. taṇhāsaṅkhayasuttaṃ </h4n>
              <p>[03] 66^b^.^eb^ evaṃ ^a^V0.0160^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  ^a^P0.0077^ea^ āyasmā aññāsikoṇḍañño {aññātakoṇḍañño (sabbattha)} bhagavato avidūre  nisinno hoti pallaṅkaṃ ābhujitvā ujuṃ kāyaṃ paṇidhāya  taṇhāsaṅkhayavimuttiṃ paccavekkhamāno.</p>
              <p>[03] addasā kho bhagavā āyasmantaṃ aññāsikoṇḍaññaṃ avidūre  nisinnaṃ pallaṅkaṃ ābhujitvā ujuṃ kāyaṃ paṇidhāya taṇhāsaṅkhayavimuttiṃ  paccavekkhamānaṃ.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yassa mūlaṃ chamā natthi, paṇṇā natthi kuto latā. </p>
              <p>[27] taṃ ^a^T0.0202^ea^ dhīraṃ bandhanā muttaṃ, ko taṃ ninditumarahati. </p>
              <p>[22] devāpi naṃ pasaṃsanti, brahmunāpi pasaṃsito''ti.. chaṭṭhaṃ. </p>
            </h4>
            <h4>
              <h4n> 7. papañcakhayasuttaṃ </h4n>
              <p>[03] 67^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  bhagavā attano papañcasaññāsaṅkhāpahānaṃ paccavekkhamāno nisinno  hoti.</p>
              <p>[03] atha ^a^M0.0174^ea^ kho bhagavā attano papañcasaññāsaṅkhāpahānaṃ viditvā  tāyaṃ velāyaṃ imaṃ udānaṃ udānesi -- </p>
              <p>[21] ``yassa papañcā ṭhiti ca natthi, </p>
              <p>[27] sandānaṃ palighañca vītivatto. </p>
              <p>[26] taṃ nittaṇhaṃ muniṃ carantaṃ, </p>
              <p>[22] nāvajānāti sadevakopi loko''ti.. sattamaṃ. </p>
            </h4>
            <h4>
              <h4n> 8. kaccānasuttaṃ </h4n>
              <p>[03] 68^b^.^eb^ evaṃ ^a^V0.0161^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā mahākaccāno bhagavato avidūre nisinno hoti pallaṅkaṃ  ābhujitvā ujuṃ kāyaṃ paṇidhāya kāyagatāya satiyā ajjhattaṃ parimukhaṃ  sūpaṭṭhitāya.</p>
              <p>[03] addasā kho bhagavā āyasmantaṃ mahākaccānaṃ avidūre nisinnaṃ  pallaṅkaṃ ābhujitvā ujuṃ kāyaṃ paṇidhāya kāyagatāya satiyā ajjhattaṃ  parimukhaṃ sūpaṭṭhitāya.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``yassa ^a^P0.0078^ea^ siyā sabbadā sati, </p>
              <p>[27] satataṃ kāyagatā upaṭṭhitā. </p>
              <p>[26] no ^a^T0.0203^ea^ cassa no ca me siyā, </p>
              <p>[27] na bhavissati na ca me bhavissati. </p>
              <p>[21] anupubbavihāri tattha so, </p>
              <p>[22] kāleneva tare visattika''nti.. aṭṭhamaṃ. </p>
            </h4>
            <h4>
              <h4n> 9. udapānasuttaṃ </h4n>
              <p>[03] 69^b^.^eb^ evaṃ me sutaṃ -- ekaṃ samayaṃ bhagavā mallesu  cārikaṃ caramāno mahatā bhikkhusaṅghena saddhiṃ yena thūṇaṃ {thūnaṃ (sī0 syā0 pī0)} nāma mallānaṃ  brāhmaṇagāmo tadavasari. assosuṃ kho thūṇeyyakā brāhmaṇagahapatikā  -- ``samaṇo khalu, bho, gotamo sakyaputto sakyakulā pabbajito  mallesu cārikaṃ caramāno ^a^M0.0175^ea^ mahatā bhikkhusaṅghena saddhiṃ thūṇaṃ  anuppatto''ti.( ) {(atha kho te thūṇeyyakā brāhmaṇagahapatikā) (?)}   udapānaṃ tiṇassa ca bhusassa ca yāva mukhato pūresuṃ  -- ``mā te muṇḍakā samaṇakā pānīyaṃ apaṃsū''ti.</p>
              <p>[03] atha kho bhagavā maggā okkamma yena rukkhamūlaṃ tenupasaṅkami;  upasaṅkamitvā paññatte āsane nisīdi. nisajja kho bhagavā  āyasmantaṃ ānandaṃ āmantesi -- ``iṅgha me tvaṃ, ānanda, etamhā  udapānā pānīyaṃ āharā''ti.</p>
              <p>[03] evaṃ ^a^V0.0162^ea^ vutte, āyasmā ānando bhagavantaṃ etadavoca -- ``idāni  so, bhante, udapāno thūṇeyyakehi brāhmaṇagahapatikehi tiṇassa ca  bhusassa ca yāva mukhato pūrito -- `mā te muṇḍakā samaṇakā  pānīyaṃ apaṃsū'''ti.</p>
              <p>[03] dutiyampi kho...pe0... ^a^T0.0204^ea^ tatiyampi kho bhagavā āyasmantaṃ  ānandaṃ āmantesi -- ``iṅgha me tvaṃ, ānanda, etamhā udapānā  pānīyaṃ āharā''ti. ``evaṃ, bhante''ti kho āyasmā ānando  bhagavato paṭissutvā pattaṃ gahetvā yena so udapāno tenupasaṅkami.  atha kho so udapāno āyasmante ānande upasaṅkamante sabbaṃ taṃ  tiṇañca bhusañca mukhato ovamitvā acchassa udakassa anāvilassa  vippasannassa yāva mukhato pūrito vissandanto {vissando (ka0)} maññe aṭṭhāsi.</p>
              <p>[03] atha kho āyasmato ānandassa etadahosi -- ``acchariyaṃ  vata, bho, abbhutaṃ vata, bho, tathāgatassa mahiddhikatā mahānubhāvatā!  ayañhi so udapāno mayi upasaṅkamante sabbaṃ taṃ tiṇañca bhusañca  mukhato ovamitvā acchassa udakassa anāvilassa vippasannassa yāva  mukhato pūrito vissandanto maññe ṭhito''ti!! pattena pānīyaṃ  ādāya yena ^a^P0.0079^ea^ bhagavā tenupasaṅkami; upasaṅkamitvā  bhagavantaṃ etadavoca -- ``acchariyaṃ, bhante, abbhutaṃ, bhante,  tathāgatassa mahiddhikatā mahānubhāvatā! ayañhi so, bhante, udapāno  mayi upasaṅkamante sabbaṃ taṃ tiṇañca bhusañca mukhato ovamitvā  acchassa udakassa anāvilassa vippasannassa yāva mukhato pūrito  vissandanto maññe aṭṭhāsi!! pivatu bhagavā pānīyaṃ, pivatu sugato  pānīya''nti.</p>
              <p>[03] atha ^a^M0.0176^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``kiṃ ^a^T0.0205^ea^ kayirā udapānena, </p>
              <p>[27] āpā ce sabbadā siyuṃ. </p>
              <p>[26] taṇhāya mūlato chetvā, </p>
              <p>[22] kissa pariyesanaṃ care''ti.. navamaṃ. </p>
            </h4>
            <h4>
              <h4n> 10. utenasuttaṃ </h4n>
              <p>[03] 70^b^.^eb^ evaṃ ^a^V0.0163^ea^ me sutaṃ -- ekaṃ samayaṃ bhagavā kosambiyaṃ  viharati ghositārāme. tena kho pana samayena rañño utenassa {udenassa (sī0 syā0 pī0)}  uyyānagatassa antepuraṃ daḍḍhaṃ hoti, pañca ca itthisatāni {pañca itthisatāni (sī0 syā0  pī0)} kālaṅkatāni honti sāmāvatīpamukhāni.</p>
              <p>[03] atha kho sambahulā bhikkhū pubbaṇhasamayaṃ nivāsetvā  pattacīvaramādāya kosambiṃ piṇḍāya pāvisiṃsu. kosambiyaṃ piṇḍāya  caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ -- ``idha, bhante, rañño  utenassa uyyānagatassa antepuraṃ daḍḍhaṃ, pañca ca itthisatāni  kālaṅkatāni sāmāvatīpamukhāni. tāsaṃ, bhante, upāsikānaṃ kā gati  ko abhisamparāyo''ti?</p>
              <p>[03] ``santettha, bhikkhave, upāsikāyo sotāpannā, santi  sakadāgāminiyo, santi anāgāminiyo. sabbā tā, bhikkhave,  upāsikāyo anipphalā kālaṅkatā''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``mohasambandhano loko, bhabbarūpova dissati. </p>
              <p>[27] upadhibandhano {upadhisambandhano (ka0 sī0)} bālo, tamasā parivārito. </p>
              <p>[22] sassatoriva ^a^T0.0206^ea^ {sassati viya (ka0 sī0)} khāyati, passato natthi kiñcana''nti..  dasamaṃ. </p>
              <p>[01] tassuddānaṃ -- </p>
              <p>[21] dve ^a^M0.0177^ea^ bhaddiyā dve ca sattā, lakuṇḍako taṇhākhayo. </p>
              <p>[22] papañcakhayo ca kaccāno, udapānañca utenoti.. </p>
              <p>[06] cūḷavaggo {cullavaggo (sī0), cūlavaggo (pī0)} sattamo niṭṭhito. </p>
            </h4>
          </h3>
        </h2>
        <h2>
          <h2n> 8. pāṭaligāmiyavaggo </h2n>
          <h3>
            <h3n> </h3n>
            <h4>
              <h4n> 1. paṭhamanibbānapaṭisaṃyuttasuttaṃ </h4n>
              <p>[03] 71^b^.^eb^ evaṃ ^a^V0.0164^ea^ ^a^P0.0080^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena bhagavā bhikkhū nibbānapaṭisaṃyuttāya dhammiyā  kathāya sandasseti samādapeti samuttejeti sampahaṃseti. tedha bhikkhū {te ca bhikkhū (sī0  syā0 pī0 tadaṭṭhakathāpi oloketabbā} aṭṭhiṃ katvā {aṭṭhīkatvā (sī0 syā0), aṭṭhikatvā  (pī0)} manasi katvā sabbaṃ cetaso {sabbaṃ cetasā (itipi aññasuttesu)}   samannāharitvā ohitasotā dhammaṃ suṇanti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[02] ``atthi, bhikkhave, tadāyatanaṃ, yattha neva pathavī, na  āpo, na tejo, na vāyo, na ākāsānañcāyatanaṃ, na  viññāṇañcāyatanaṃ, na ākiñcaññāyatanaṃ, na nevasaññānāsaññāyatanaṃ,  nāyaṃ loko, na paraloko, na ubho candimasūriyā. tatrāpāhaṃ,  bhikkhave, neva āgatiṃ vadāmi ^a^T0.0207^ea^, na gatiṃ, na ṭhitiṃ, na cutiṃ, na  upapattiṃ; appatiṭṭhaṃ, appavattaṃ, anārammaṇamevetaṃ. esevanto  dukkhassā''ti. paṭhamaṃ. </p>
            </h4>
            <h4>
              <h4n> 2. dutiyanibbānapaṭisaṃyuttasuttaṃ </h4n>
              <p>[03] 72^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  bhagavā bhikkhū nibbānapaṭisaṃyuttāya ^a^M0.0178^ea^ dhammiyā kathāya sandasseti  samādapeti samuttejeti sampahaṃseti. tedha bhikkhū aṭṭhiṃ katvā manasi  katvā sabbaṃ cetaso samannāharitvā ohitasotā dhammaṃ suṇanti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``duddasaṃ anataṃ nāma, na hi saccaṃ sudassanaṃ. </p>
              <p>[22] paṭividdhā taṇhā jānato, passato natthi kiñcana''nti..  dutiyaṃ. </p>
            </h4>
            <h4>
              <h4n> 3. tatiyanibbānapaṭisaṃyuttasuttaṃ </h4n>
              <p>[03] 73^b^.^eb^ evaṃ ^a^V0.0165^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  bhagavā bhikkhū nibbānapaṭisaṃyuttāya dhammiyā kathāya sandasseti  samādapeti samuttejeti sampahaṃseti. tedha bhikkhū aṭṭhiṃ katvā, manasi  katvā, sabbaṃ cetaso samannāharitvā, ohitasotā dhammaṃ suṇanti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[02] ``atthi, bhikkhave, ajātaṃ abhūtaṃ akataṃ asaṅkhataṃ.  no cetaṃ, bhikkhave, abhavissa ajātaṃ abhūtaṃ akataṃ asaṅkhataṃ,  nayidha jātassa bhūtassa katassa saṅkhatassa nissaraṇaṃ ^a^P0.0081^ea^  paññāyetha. yasmā ca kho, bhikkhave, atthi ajātaṃ abhūtaṃ akataṃ  asaṅkhataṃ, tasmā jātassa bhūtassa ^a^T0.0208^ea^ katassa saṅkhatassa nissaraṇaṃ  paññāyatī''ti. tatiyaṃ. </p>
            </h4>
            <h4>
              <h4n> 4. catutthanibbānapaṭisaṃyuttasuttaṃ </h4n>
              <p>[03] 74^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  bhagavā bhikkhū nibbānapaṭisaṃyuttāya dhammiyā kathāya sandasseti  samādapeti samuttejeti sampahaṃseti. tedha bhikkhū aṭṭhiṃ katvā manasi  katvā sabbaṃ cetaso samannāharitvā ohitasotā dhammaṃ suṇanti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[02] ``nissitassa ^a^M0.0179^ea^ calitaṃ, anissitassa calitaṃ natthi.  calite asati passaddhi, passaddhiyā sati nati na hoti. natiyā  asati āgatigati na hoti. āgatigatiyā asati cutūpapāto na  hoti. cutūpapāte asati nevidha na huraṃ na ubhayamantarena {na ubhayamantare (sabbattha)  ma0 ni0 3.393; saṃ0 ni0  4.87 passitabbaṃ}.  esevanto dukkhassā''ti. catutthaṃ. </p>
            </h4>
            <h4>
              <h4n> 5. cundasuttaṃ </h4n>
              <p>[03] 75^b^.^eb^ evaṃ ^a^V0.0166^ea^ me sutaṃ -- ekaṃ samayaṃ bhagavā mallesu  cārikaṃ caramāno mahatā bhikkhusaṅghena saddhiṃ yena pāvā tadavasari.  tatra sudaṃ bhagavā pāvāyaṃ viharati cundassa kammāraputtassa ambavane.</p>
              <p>[03] assosi kho cundo kammāraputto -- ``bhagavā kira mallesu  cārikaṃ caramāno mahatā bhikkhusaṅghena saddhiṃ pāvaṃ anuppatto pāvāyaṃ  viharati mayhaṃ ambavane''ti. atha kho cundo kammāraputto yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinnaṃ kho cundaṃ kammāraputtaṃ bhagavā dhammiyā ^a^T0.0209^ea^  kathāya sandassesi samādapesi samuttejesi sampahaṃsesi. atha kho  cundo kammāraputto bhagavatā dhammiyā kathāya sandassito samādapito  samuttejito sampahaṃsito bhagavantaṃ etadavoca -- ``adhivāsetu me,  bhante, bhagavā svātanāya bhattaṃ saddhiṃ bhikkhusaṅghenā''ti.  adhivāsesi bhagavā tuṇhībhāvena.</p>
              <p>[03] atha kho cundo kammāraputto bhagavato adhivāsanaṃ viditvā  uṭṭhāyāsanā bhagavantaṃ abhivādetvā padakkhiṇaṃ katvā pakkāmi. atha  kho cundo kammāraputto tassā rattiyā accayena sake nivesane paṇītaṃ  khādanīyaṃ bhojanīyaṃ paṭiyādāpetvā pahūtañca sūkaramaddavaṃ bhagavato kālaṃ  ārocāpesi -- ``kālo, bhante, niṭṭhitaṃ bhatta''nti.</p>
              <p>[03] atha ^a^P0.0082^ea^ kho bhagavā pubbaṇhasamayaṃ nivāsetvā  pattacīvaramādāya saddhiṃ bhikkhusaṅghena yena cundassa kammāraputtassa  nivesanaṃ tenupasaṅkami; upasaṅkamitvā paññatte āsane nisīdi.  nisajja kho bhagavā cundaṃ kammāraputtaṃ āmantesi -- ``yaṃ te, cunda,  sūkaramaddavaṃ paṭiyattaṃ tena maṃ parivisa, yaṃ panaññaṃ khādanīyaṃ ^a^M0.0180^ea^ bhojanīyaṃ  paṭiyattaṃ tena bhikkhusaṅghaṃ parivisā''ti. ``evaṃ, bhante''ti kho  cundo kammāraputto bhagavato paṭissutvā yaṃ ahosi sūkaramaddavaṃ  paṭiyattaṃ tena bhagavantaṃ parivisi; yaṃ panaññaṃ khādanīyaṃ bhojanīyaṃ  paṭiyattaṃ tena bhikkhusaṅghaṃ parivisi.</p>
              <p>[03] atha kho bhagavā cundaṃ kammāraputtaṃ āmantesi -- ``yaṃ te,  cunda, sūkaramaddavaṃ avasiṭṭhaṃ taṃ sobbhe nikhaṇāhi. nāhaṃ taṃ, cunda,  passāmi sadevake loke samārake ^a^T0.0210^ea^ sabrahmake sassamaṇabrāhmaṇiyā pajāya  sadevamanussāya yassa taṃ paribhuttaṃ sammā pariṇāmaṃ gaccheyya aññatra ^a^V0.0167^ea^   tathāgatassā''ti {aññatra tathāgatenāti (ka0 sī0)}. ``evaṃ, bhante''ti kho cundo kammāraputto  bhagavato paṭissutvā yaṃ ahosi sūkaramaddavaṃ avasiṭṭhaṃ taṃ sobbhe  nikhaṇitvā yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinnaṃ kho cundaṃ  kammāraputtaṃ bhagavā dhammiyā kathāya sandassetvā samādapetvā  samuttejetvā sampahaṃsetvā uṭṭhāyāsanā pakkāmi.</p>
              <p>[03] atha kho bhagavato cundassa kammāraputtassa bhattaṃ bhuttāvissa  kharo ābādho uppajji. lohitapakkhandikā pabāḷhā   {bāḷhā (sī0 syā0 pī0)} vedanā vattanti  māraṇantikā. tatra sudaṃ bhagavā sato sampajāno adhivāsesi  avihaññamāno. atha kho bhagavā āyasmantaṃ ānandaṃ āmantesi --  ``āyāmānanda, yena kusinārā tenupasaṅkamissāmā''ti. ``evaṃ,  bhante''ti kho āyasmā ānando bhagavato paccassosi. </p>
              <p>[21] ``cundassa bhattaṃ bhuñjitvā, kammārassāti me sutaṃ. </p>
              <p>[22] ābādhaṃ samphusī dhīro, pabāḷhaṃ māraṇantikaṃ.. </p>
              <p>[21] ``bhuttassa ca sūkaramaddavena, byādhippabāḷho udapādi  satthuno. </p>
              <p>[22] viriccamāno {viriñcamāno (?) virecamāno (dī0 ni0 2.190)}   bhagavā avoca, `gacchāmahaṃ kusināraṃ nagara'''nti..</p>
              <p>[03] atha ^a^P0.0083^ea^ ^a^T0.0211^ea^ kho bhagavā maggā okkamma yena aññataraṃ  rukkhamūlaṃ tenupasaṅkami; upasaṅkamitvā āyasmantaṃ ānandaṃ āmantesi  -- ``iṅgha me tvaṃ, ānanda, catugguṇaṃ saṅghāṭiṃ paññāpehi;  kilantosmi, ānanda, nisīdissāmī''ti. ``evaṃ, bhante''ti kho  āyasmā ānando bhagavato paṭissutvā catugguṇaṃ saṅghāṭiṃ ^a^M0.0181^ea^ paññāpesi.  nisīdi bhagavā paññatte āsane. nisajja kho bhagavā āyasmantaṃ  ānandaṃ āmantesi -- ``iṅgha me tvaṃ, ānanda, pānīyaṃ āhara;  pipāsitosmi, ānanda, pivissāmī''ti.</p>
              <p>[03] evaṃ vutte, āyasmā ānando bhagavantaṃ etadavoca -- ``idāni,  bhante, pañcamattāni sakaṭasatāni atikkantāni. taṃ cakkacchinnaṃ udakaṃ  parittaṃ luḷitaṃ āvilaṃ sandati. ayaṃ, bhante, kukuṭṭhā {kakutthā (sī0), kukuṭā (syā0),  kakudhā (dī0 ni0 2.191)} nadī avidūre acchodakā sātodakā sītodakā setodakā supatitthā ramaṇīyā.  ettha bhagavā pānīyañca pivissati gattāni ca sītīkarissatī''ti {sītiṃ karissatīti  (sī0), sītaṃ karissatīti (syā0 pī0 ka0)}.</p>
              <p>[03] dutiyampi kho...pe0... tatiyampi kho bhagavā āyasmantaṃ  ānandaṃ āmantesi ^a^T0.0212^ea^ -- ``iṅgha me ^a^V0.0168^ea^ tvaṃ, ānanda, pānīyaṃ āhara;  pipāsitosmi, ānanda, pivissāmī''ti. ``evaṃ, bhante''ti kho  āyasmā ānando bhagavato paṭissutvā pattaṃ gahetvā yena sā nadī  tenupasaṅkami. atha kho sā nadī cakkacchinnā parittā luḷitā  āvilā sandamānā āyasmante ānande upasaṅkamante acchā vippasannā  anāvilā sandati.</p>
              <p>[03] atha kho āyasmato ānandassa etadahosi -- ``acchariyaṃ  vata, bho, abbhutaṃ vata, bho, tathāgatassa mahiddhikatā mahānubhāvatā!  ayañhi sā nadī cakkacchinnā parittā luḷitā āvilā sandamānā  mayi upasaṅkamante acchā vippasannā anāvilā sandatī''ti!! pattena  pānīyaṃ ādāya yena bhagavā tenupasaṅkami; upasaṅkamitvā bhagavantaṃ  etadavoca -- ``acchariyaṃ, bhante, abbhutaṃ, bhante, tathāgatassa  mahiddhikatā mahānubhāvatā! ayañhi sā, bhante, nadī cakkacchinnā  parittā luḷitā āvilā sandamānā mayi upasaṅkamante acchā  vippasannā anāvilā sandati!! pivatu bhagavā pānīyaṃ ^a^P0.0084^ea^,  pivatu sugato pānīya''nti.</p>
              <p>[03] atha kho bhagavā pānīyaṃ apāyi {apāsi (sī0)}. atha kho bhagavā mahatā  bhikkhusaṅghena saddhiṃ yena kukuṭṭhā nadī tenupasaṅkami; upasaṅkamitvā  kukuṭṭhaṃ nadiṃ ajjhogāhetvā nhatvā ca pivitvā ca paccuttaritvā yena  ambavanaṃ tenupasaṅkami; upasaṅkamitvā āyasmantaṃ cundakaṃ āmantesi  -- ``iṅgha me tvaṃ, cundaka, catugguṇaṃ saṅghāṭiṃ paññāpehi;  kilantosmi, cundaka, nipajjissāmī''ti ^a^M0.0182^ea^ ^a^T0.0213^ea^. ``evaṃ, bhante''ti kho  āyasmā cundako bhagavato paṭissutvā catugguṇaṃ saṅghāṭiṃ paññāpesi.  atha kho bhagavā dakkhiṇena passena sīhaseyyaṃ kappesi pāde pādaṃ  accādhāya sato sampajāno uṭṭhānasaññaṃ manasi karitvā. āyasmā  pana cundako tattheva bhagavato purato nisīdi. </p>
              <p>[21] ``gantvāna buddho nadikaṃ kukuṭṭhaṃ, </p>
              <p>[27] acchodakaṃ sātudakaṃ {sātodakaṃ (sabbattha)} vippasannaṃ. </p>
              <p>[26] ogāhi satthā sukilantarūpo, </p>
              <p>[22] tathāgato appaṭimodha loke.. </p>
              <p>[21] ``nhatvā ca pivitvā cudatāri {nhatvā ca uttari (ka0)} satthā, </p>
              <p>[27] purakkhato bhikkhugaṇassa majjhe. </p>
              <p>[26] satthā ^a^V0.0169^ea^ pavattā bhagavā idha dhamme, </p>
              <p>[27] upāgami ambavanaṃ mahesi. </p>
              <p>[26] āmantayi cundakaṃ nāma bhikkhuṃ, </p>
              <p>[22] catugguṇaṃ santhara {patthara (sī0 pī0)} me nipajjaṃ.. </p>
              <p>[21] ``so codito bhāvitattena cundo, </p>
              <p>[27] catugguṇaṃ santhari {patthari (sī0 pī0)} khippameva. </p>
              <p>[26] nipajji satthā sukilantarūpo, </p>
              <p>[22] cundopi tattha pamukhe nisīdī''ti..</p>
              <p>[03] atha kho bhagavā āyasmantaṃ ānandaṃ āmantesi -- ``siyā  kho ^a^T0.0214^ea^, panānanda, cundassa kammāraputtassa koci vippaṭisāraṃ upadaheyya  -- `tassa te, āvuso cunda, alābhā, tassa te dulladdhaṃ yassa te  tathāgato pacchimaṃ piṇḍapātaṃ bhuñjitvā parinibbuto'ti.  cundassānanda, kammāraputtassa ^a^P0.0085^ea^ evaṃ vippaṭisāro  paṭivinodetabbo --</p>
              <p>[03] ```tassa te, āvuso cunda, lābhā, tassa te suladdhaṃ yassa te  tathāgato pacchimaṃ piṇḍapātaṃ paribhuñjitvā parinibbuto. sammukhā  metaṃ, āvuso cunda, bhagavato sutaṃ, sammukhā paṭiggahitaṃ -- dveme  piṇḍapātā samasamaphalā ^a^M0.0183^ea^ samasamavipākā ativiya aññehi piṇḍapātehi  mahapphalatarā ca mahānisaṃsatarā ca. katame dve? yañca piṇḍapātaṃ  paribhuñjitvā tathāgato anuttaraṃ sammāsambodhiṃ abhisambujjhati, yañca  piṇḍapātaṃ paribhuñjitvā anupādisesāya nibbānadhātuyā parinibbāyati.  ime dve piṇḍapātā samasamaphalā samasamavipākā ativiya aññehi  piṇḍapātehi mahapphalatarā ca mahānisaṃsatarā ca.</p>
              <p>[03] ```āyusaṃvattanikaṃ āyasmatā cundena kammāraputtena kammaṃ  upacitaṃ, vaṇṇasaṃvattanikaṃ āyasmatā cundena kammāraputtena kammaṃ  upacitaṃ, sukhasaṃvattanikaṃ āyasmatā cundena kammāraputtena kammaṃ  upacitaṃ, saggasaṃvattanikaṃ āyasmatā cundena kammāraputtena kammaṃ  upacitaṃ, yasasaṃvattanikaṃ āyasmatā cundena kammāraputtena kammaṃ  upacitaṃ, ādhipateyyasaṃvattanikaṃ āyasmatā cundena kammāraputtena kammaṃ  upacita'nti. cundassānanda, kammāraputtassa evaṃ vippaṭisāro ^a^T0.0215^ea^  paṭivinodetabbo''ti.</p>
              <p>[03] atha ^a^V0.0170^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``dadato puññaṃ pavaḍḍhati, </p>
              <p>[27] saṃyamato veraṃ na cīyati. </p>
              <p>[26] kusalo ca jahāti pāpakaṃ, </p>
              <p>[22] rāgadosamohakkhayā sanibbuto''ti {parinibbutoti (sī0 syā0 pī0)}.. pañcamaṃ. </p>
            </h4>
            <h4>
              <h4n> 6. pāṭaligāmiyasuttaṃ </h4n>
              <p>[03] 76^b^.^eb^ evaṃ me sutaṃ -- ekaṃ samayaṃ bhagavā magadhesu  cārikaṃ caramāno mahatā bhikkhusaṅghena saddhiṃ yena pāṭaligāmo  tadavasari. assosuṃ kho pāṭaligāmiyā {pāṭaligāmikā (dī0 ni0 2.148)} upāsakā -- ``bhagavā  kira magadhesu cārikaṃ caramāno mahatā bhikkhusaṅghena saddhiṃ  pāṭaligāmaṃ anuppatto''ti. atha kho pāṭaligāmiyā upāsakā yena  bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ  nisīdiṃsu. ekamantaṃ nisinnā kho pāṭaligāmiyā upāsakā  bhagavantaṃ ^a^P0.0086^ea^ etadavocuṃ -- ``adhivāsetu no, bhante,  bhagavā āvasathāgāra''nti. adhivāsesi bhagavā tuṇhībhāvena.</p>
              <p>[03] atha ^a^M0.0184^ea^ kho pāṭaligāmiyā upāsakā bhagavato adhivāsanaṃ  viditvā uṭṭhāyāsanā bhagavantaṃ abhivādetvā padakkhiṇaṃ katvā  yenāvasathāgāraṃ tenupasaṅkamiṃsu; upasaṅkamitvā sabbasanthariṃ  āvasathāgāraṃ santharitvā āsanāni paññāpetvā udakamaṇikaṃ  patiṭṭhāpetvā telappadīpaṃ āropetvā yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ aṭṭhaṃsu. ekamantaṃ ṭhitā  kho pāṭaligāmiyā upāsakā bhagavantaṃ etadavocuṃ --  ``sabbasantharisanthataṃ {sabbasanthariṃ santhataṃ (sī0 syā0 pī0)}, bhante, āvasathāgāraṃ; āsanāni  ^a^T0.0216^ea^ paññattāni;  udakamaṇiko patiṭṭhāpito {udakamaṇikaṃ patiṭṭhāpitaṃ (syā0)} telappadīpo āropito. yassadāni,  bhante, bhagavā kālaṃ maññatī''ti.</p>
              <p>[03] atha kho bhagavā nivāsetvā pattacīvaramādāya saddhiṃ  bhikkhusaṅghena yena āvasathāgāraṃ tenupasaṅkami; upasaṅkamitvā pāde  pakkhāletvā āvasathāgāraṃ pavisitvā majjhimaṃ thambhaṃ nissāya  puratthābhimukho nisīdi. bhikkhusaṅghopi kho pāde pakkhāletvā  āvasathāgāraṃ pavisitvā pacchimaṃ bhittiṃ nissāya puratthābhimukho  nisīdi bhagavantaṃyeva purakkhatvā. pāṭaligāmiyāpi kho upāsakā  pāde pakkhāletvā āvasathāgāraṃ pavisitvā puratthimaṃ bhittiṃ nissāya  pacchimābhimukhā ^a^V0.0171^ea^ nisīdiṃsu bhagavantaṃyeva purakkhatvā. atha kho  bhagavā pāṭaligāmiye upāsake āmantesi --</p>
              <p>[03] ``pañcime, gahapatayo, ādīnavā dussīlassa sīlavipattiyā.  katame pañca? idha, gahapatayo, dussīlo sīlavipanno  pamādādhikaraṇaṃ mahatiṃ bhogajāniṃ nigacchati. ayaṃ paṭhamo ādīnavo  dussīlassa sīlavipattiyā.</p>
              <p>[03] ``puna caparaṃ, gahapatayo, dussīlassa sīlavipannassa pāpako  kittisaddo abbhuggacchati. ayaṃ dutiyo ādīnavo dussīlassa  sīlavipattiyā.</p>
              <p>[03] ``puna caparaṃ, gahapatayo, dussīlo sīlavipanno yaññadeva  parisaṃ upasaṅkamati -- yadi khattiyaparisaṃ, yadi brāhmaṇaparisaṃ, yadi  gahapatiparisaṃ, yadi samaṇaparisaṃ -- avisārado upasaṅkamati  maṅkubhūto. ayaṃ tatiyo ādīnavo ^a^P0.0087^ea^ dussīlassa  sīlavipattiyā.</p>
              <p>[03] ``puna ^a^T0.0217^ea^ caparaṃ, gahapatayo, dussīlo sīlavipanno sammūḷho  kālaṃ karoti. ayaṃ catuttho ādīnavo dussīlassa sīlavipattiyā.</p>
              <p>[03] ``puna ^a^M0.0185^ea^ caparaṃ, gahapatayo, dussīlo sīlavipanno kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjati. ayaṃ  pañcamo ādīnavo dussīlassa sīlavipattiyā. ime kho, gahapatayo,  pañca ādīnavā dussīlassa sīlavipattiyā.</p>
              <p>[03] ``pañcime, gahapatayo, ānisaṃsā sīlavato sīlasampadāya.  katame pañca? idha, gahapatayo, sīlavā sīlasampanno  appamādādhikaraṇaṃ mahantaṃ bhogakkhandhaṃ adhigacchati. ayaṃ paṭhamo  ānisaṃso sīlavato sīlasampadāya.</p>
              <p>[03] ``puna caparaṃ, gahapatayo, sīlavato sīlasampannassa kalyāṇo  kittisaddo abbhuggacchati. ayaṃ dutiyo ānisaṃso sīlavato  sīlasampadāya.</p>
              <p>[03] ``puna caparaṃ, gahapatayo, sīlavā sīlasampanno yaññadeva parisaṃ  upasaṅkamati -- yadi khattiyaparisaṃ ^a^V0.0172^ea^, yadi brāhmaṇaparisaṃ, yadi  gahapatiparisaṃ, yadi samaṇaparisaṃ -- visārado upasaṅkamati  amaṅkubhūto. ayaṃ tatiyo ānisaṃso sīlavato sīlasampadāya.</p>
              <p>[03] ``puna caparaṃ, gahapatayo, sīlavā sīlasampanno asammūḷho  kālaṅkaroti. ayaṃ catuttho ānisaṃso sīlavato sīlasampadāya.</p>
              <p>[03] ``puna caparaṃ, gahapatayo, sīlavā sīlasampanno kāyassa bhedā  paraṃ maraṇā sugatiṃ saggaṃ lokaṃ upapajjati. ayaṃ pañcamo ānisaṃso  sīlavato sīlasampadāya. ime kho, gahapatayo, pañca ānisaṃsā  sīlavato sīlasampadāyā''ti.</p>
              <p>[03] atha ^a^T0.0218^ea^ kho bhagavā pāṭaligāmiye upāsake bahudeva rattiṃ dhammiyā  kathāya sandassetvā samādapetvā samutejetvā sampahaṃsetvā uyyojesi --  ``abhikkantā kho, gahapatayo, ratti; yassadāni tumhe kālaṃ  maññathā''ti. {``evaṃ bhante``ti khopāṭaligāmiyā upāsakā bhagavato paṭissutvā   (mahāva0 285; dī0 ni0 2.151)} atha kho pāṭaligāmiyā upāsakā bhagavato bhāsitaṃ  abhinanditvā anumoditvā {``evaṃ bhante``ti khopāṭaligāmiyā upāsakā bhagavato   paṭissutvā (mahāva0 285; dī0 ni0 2.151)} uṭṭhāyāsanā bhagavantaṃ abhivādetvā  padakkhiṇaṃ katvā pakkamiṃsu. atha kho bhagavā acirapakkantesu  pāṭaligāmiyesu upāsakesu suññāgāraṃ pāvisi.</p>
              <p>[03] tena ^a^M0.0186^ea^ kho pana samayena sunidhavassakārā {sunīdhavassakārā (sī0 syā0 pī0)} magadhamahāmattā  pāṭaligāme nagaraṃ māpenti ^a^P0.0088^ea^ vajjīnaṃ paṭibāhāya. tena  kho pana samayena sambahulā devatāyo sahassasahasseva {sahasseva (syā0 ka0),   sahassasseva (pī0)} pāṭaligāme  vatthūni pariggaṇhanti. yasmiṃ padese mahesakkhā devatā vatthūni  pariggaṇhanti mahesakkhānaṃ tattha raññaṃ rājamahāmattānaṃ cittāni  namanti nivesanāni māpetuṃ. yasmiṃ padese majjhimā devatā vatthūni  pariggaṇhanti majjhimānaṃ tattha raññaṃ rājamahāmattānaṃ cittāni namanti  nivesanāni māpetuṃ. yasmiṃ padese nīcā devatā vatthūni  pariggaṇhanti nīcānaṃ tattha raññaṃ rājamahāmattānaṃ cittāni namanti  nivesanāni māpetuṃ.</p>
              <p>[03] addasā kho bhagavā dibbena cakkhunā visuddhena  atikkantamānusakena tā devatāyo sahassasahasseva pāṭaligāme vatthūni  pariggaṇhantiyo. yasmiṃ padese mahesakkhā devatā vatthūni  pariggaṇhanti, mahesakkhānaṃ tattha raññaṃ rājamahāmattānaṃ cittāni  namanti ^a^T0.0219^ea^ nivesanāni māpetuṃ. yasmiṃ padese majjhimā devatā vatthūni  pariggaṇhanti, majjhimānaṃ tattha raññaṃ rājamahāmattānaṃ cittāni  namanti nivesanāni māpetuṃ. yasmiṃ padese nīcā devatā vatthūni  pariggaṇhanti, nīcānaṃ ^a^V0.0173^ea^ tattha raññaṃ rājamahāmattānaṃ cittāni namanti  nivesanāni māpetuṃ. atha kho bhagavā tassā rattiyā paccūsasamaye  paccuṭṭhāya āyasmantaṃ ānandaṃ āmantesi --</p>
              <p>[03] ``ke nu kho {ko nu kho (sabbattha)} ānanda pāṭaligāme nagaraṃ   māpentī''ti {māpetīti (sabbattha)}.  ``sunidhavassakārā, bhante, magadhamahāmattā pāṭaligāme nagaraṃ māpenti  vajjīnaṃ paṭibāhāyā''ti. ``seyyathāpi, ānanda, devehi tāvatiṃsehi  saddhiṃ mantetvā; evameva kho, ānanda, sunidhavassakārā  magadhamahāmattā pāṭaligāme nagaraṃ māpenti vajjīnaṃ paṭibāhāya.  idhāhaṃ, ānanda, addasaṃ dibbena cakkhunā visuddhena  atikkantamānusakena sambahulā devatāyo sahassasahasseva pāṭaligāme  vatthūni pariggaṇhantiyo. yasmiṃ padese mahesakkhā devatā vatthūni  pariggaṇhanti mahesakkhānaṃ tattha raññaṃ rājamahāmattānaṃ cittāni  namanti nivesanāni māpetuṃ. yasmiṃ padese majjhimā devatā vatthūni  pariggaṇhanti majjhimānaṃ tattha raññaṃ rājamahāmattānaṃ cittāni namanti  nivesanāni māpetuṃ. yasmiṃ ^a^M0.0187^ea^ padese nīcā devatā vatthūni  pariggaṇhanti nīcānaṃ tattha raññaṃ rājamahāmattānaṃ cittāni namanti  nivesanāni māpetuṃ. yāvatā, ānanda, ariyaṃ āyatanaṃ yāvatā  vaṇippatho idaṃ agganagaraṃ ^a^T0.0220^ea^ bhavissati pāṭaliputtaṃ puṭabhedanaṃ.  pāṭaliputtassa kho, ānanda, tayo antarāyā bhavissanti -- aggito  vā udakato vā mithubhedato vā''ti.</p>
              <p>[03] atha kho sunidhavassakārā magadhamahāmattā yena bhagavā  tenupasaṅkamiṃsu; upasaṅkamitvā bhagavatā saddhiṃ sammodiṃsu.  sammodanīyaṃ kathaṃ sārāṇiyaṃ {sārāṇīyaṃ (sī0 syā0 kaṃ0 pī0)} vītisāretvā ekamantaṃ aṭṭhaṃsu. ekamantaṃ  ṭhitā kho sunidhavassakārā ^a^P0.0089^ea^ magadhamahāmattā bhagavantaṃ  etadavocuṃ -- ``adhivāsetu no bhavaṃ gotamo ajjatanāya bhattaṃ saddhiṃ  bhikkhusaṅghenā''ti. adhivāsesi bhagavā tuṇhībhāvena.</p>
              <p>[03] atha kho sunidhavassakārā magadhamahāmattā bhagavato adhivāsanaṃ  viditvā yena sako āvasatho tenupasaṅkamiṃsu; upasaṅkamitvā sake  āvasathe paṇītaṃ khādanīyaṃ bhojanīyaṃ paṭiyādāpetvā bhagavato kālaṃ  ārocesuṃ -- ``kālo, bho gotama, niṭṭhitaṃ bhatta''nti.</p>
              <p>[03] atha kho bhagavā pubbaṇhasamayaṃ nivāsetvā pattacīvaramādāya  saddhiṃ bhikkhusaṅghena yena sunidhavassakārānaṃ magadhamahāmattānaṃ  āvasatho tenupasaṅkami; upasaṅkamitvā paññatte āsane nisīdi.  atha kho sunidhavassakārā magadhamahāmattā buddhappamukhaṃ bhikkhusaṅghaṃ  paṇītena khādanīyena bhojanīyena sahatthā santappesuṃ sampavāresuṃ.</p>
              <p>[03] atha ^a^V0.0174^ea^ kho sunidhavassakārā magadhamahāmattā bhagavantaṃ bhuttāviṃ  onītapattapāṇiṃ aññataraṃ nīcaṃ āsanaṃ gahetvā ekamantaṃ nisīdiṃsu.  ekamantaṃ nisinne kho sunidhavassakāre magadhamahāmatte bhagavā imāhi  gāthāhi anumodi -- </p>
              <p>[21] ``yasmiṃ ^a^T0.0221^ea^ padese kappeti, vāsaṃ paṇḍitajātiyo. </p>
              <p>[22] sīlavantettha bhojetvā, saññate brahmacārayo {brahmacārino (syā0), brahmacariye (pī0  ka0)}.. </p>
              <p>[21] ``yā ^a^M0.0188^ea^ tattha devatā āsuṃ, tāsaṃ dakkhiṇamādise. </p>
              <p>[22] tā pūjitā pūjayanti, mānitā mānayanti naṃ.. </p>
              <p>[21] ``tato naṃ anukampanti, mātā puttaṃva orasaṃ. </p>
              <p>[22] devatānukampito poso, sadā bhadrāni passatī''ti..</p>
              <p>[03] atha kho bhagavā sunidhavassakārānaṃ magadhamahāmattānaṃ imāhi  gāthāhi anumoditvā uṭṭhāyāsanā pakkāmi.</p>
              <p>[03] tena kho pana samayena sunidhavassakārā magadhamahāmattā bhagavantaṃ  piṭṭhito piṭṭhito anubandhā honti -- ``yenajja samaṇo gotamo  dvārena nikkhamissati taṃ `gotamadvāraṃ' nāma bhavissati. yena  titthena gaṅgaṃ nadiṃ tarissati taṃ `gotamatitthaṃ' nāma bhavissatī''ti.</p>
              <p>[03] atha kho bhagavā yena dvārena nikkhami taṃ `gotamadvāraṃ'  ^a^P0.0090^ea^ nāma ahosi. atha kho bhagavā yena gaṅgā nadī  tenupasaṅkami. tena kho pana samayena gaṅgā nadī pūrā hoti  samatittikā kākapeyyā. appekacce manussā nāvaṃ pariyesanti,  appekacce uḷumpaṃ pariyesanti, appekacce kullaṃ bandhanti apārā pāraṃ  gantukāmā. atha kho bhagavā -- seyyathāpi nāma balavā puriso  samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva  -- gaṅgāya nadiyā orimatīre {orimatīrā (bahūsu) mahāva0 286; dī0 ni0  2.154 passitabbaṃ)} antarahito pārimatīre paccuṭṭhāsi  saddhiṃ bhikkhusaṅghena ^a^T0.0222^ea^.</p>
              <p>[03] addasā kho bhagavā te manusse appekacce nāvaṃ pariyesante,  appekacce uḷumpaṃ pariyesante, appekacce kullaṃ bandhante apārā pāraṃ  gantukāme.</p>
              <p>[03] atha ^a^V0.0175^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``ye taranti aṇṇavaṃ saraṃ, </p>
              <p>[27] setuṃ katvāna visajja pallalāni. </p>
              <p>[26] kullañhi jano pabandhati {bandhati (syā0 pī0)}, </p>
              <p>[22] tiṇṇā {nitiṇṇā (ka0)} medhāvino janā''ti.. chaṭṭhaṃ. </p>
            </h4>
            <h4>
              <h4n> 7. dvidhāpathasuttaṃ </h4n>
              <p>[03] 77^b^.^eb^ evaṃ ^a^M0.0189^ea^ me sutaṃ -- ekaṃ samayaṃ bhagavā kosalesu  addhānamaggapaṭipanno hoti āyasmatā nāgasamālena pacchāsamaṇena.  addasā kho āyasmā nāgasamālo antarāmagge dvidhāpathaṃ {dvedhāpathaṃ (sī0)}. disvāna  bhagavantaṃ etadavoca -- ``ayaṃ, bhante, bhagavā pantho; iminā  gacchāmā''ti. evaṃ vutte, bhagavā āyasmantaṃ nāgasamālaṃ etadavoca  -- ``ayaṃ, nāgasamāla, pantho; iminā gacchāmā''ti.</p>
              <p>[03] dutiyampi...pe0... tatiyampi kho āyasmā nāgasamālo  bhagavantaṃ etadavoca -- ``ayaṃ, bhante, bhagavā pantho; iminā  gacchāmā''ti ^a^T0.0223^ea^. tatiyampi kho bhagavā āyasmantaṃ nāgasamālaṃ  etadavoca -- ``ayaṃ, nāgasamāla, pantho; iminā gacchāmā''ti.  atha kho āyasmā nāgasamālo bhagavato pattacīvaraṃ tattheva chamāyaṃ  nikkhipitvā pakkāmi -- ``idaṃ, bhante, bhagavato pattacīvara''nti.</p>
              <p>[03] atha kho āyasmato nāgasamālassa tena panthena gacchantassa  antarāmagge corā nikkhamitvā hatthehi ca pādehi ca ākoṭesuṃ  pattañca bhindiṃsu saṅghāṭiñca vipphālesuṃ. atha kho ^a^P0.0091^ea^  āyasmā nāgasamālo bhinnena pattena vipphālitāya saṅghāṭiyā yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinno kho āyasmā nāgasamālo bhagavantaṃ  etadavoca -- ``idha mayhaṃ, bhante, tena panthena gacchantassa  antarāmagge corā nikkhamitvā hatthehi ca pādehi ca ākoṭesuṃ,  pattañca bhindiṃsu, saṅghāṭiñca vipphālesu''nti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``saddhiṃ ^a^V0.0176^ea^ caramekato vasaṃ, </p>
              <p>[27] misso aññajanena vedagū. </p>
              <p>[26] vidvā pajahāti pāpakaṃ, </p>
              <p>[22] koñco khīrapakova ninnaga''nti.. sattamaṃ. </p>
            </h4>
            <h4>
              <h4n> 8. visākhāsuttaṃ </h4n>
              <p>[03] 78^b^.^eb^ evaṃ ^a^M0.0190^ea^ me sutaṃ -- ekaṃ samayaṃ bhagavā sāvatthiyaṃ  viharati pubbārāme migāramātupāsāde. tena kho pana samayena  visākhāya migāramātuyā nattā kālaṅkatā hoti piyā manāpā. atha  kho visākhā migāramātā allavatthā allakesā divā divassa yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinnaṃ kho visākhaṃ migāramātaraṃ bhagavā  etadavoca ^a^T0.0224^ea^ --</p>
              <p>[03] ``handa kuto nu tvaṃ, visākhe, āgacchasi allavatthā allakesā  idhūpasaṅkantā divā divassā''ti? ``nattā me, bhante, piyā manāpā  kālaṅkatā. tenāhaṃ allavatthā allakesā idhūpasaṅkantā divā  divassā''ti. ``iccheyyāsi tvaṃ, visākhe, yāvatikā {yāvatakā (?)} sāvatthiyā  manussā tāvatike {tāvatake (?)} putte ca nattāro cā''ti?   ``iccheyyāhaṃ, bhagavā {iccheyyāhaṃ bhante bhagavā (syā0)}   yāvatikā sāvatthiyā manussā tāvatike putte ca nattāro cā''ti.</p>
              <p>[03] ``kīvabahukā pana, visākhe, sāvatthiyā manussā devasikaṃ  kālaṃ karontī''ti? ``dasapi, bhante, sāvatthiyā manussā devasikaṃ  kālaṃ karonti; navapi, bhante... aṭṭhapi, bhante... sattapi, bhante...  chapi, bhante... pañcapi, bhante... cattāropi, bhante... tīṇipi,  bhante... dvepi, bhante, sāvatthiyā manussā devasikaṃ kālaṃ karonti.  ekopi, bhante, sāvatthiyā manusso devasikaṃ kālaṃ karoti.  avivittā, bhante, sāvatthi manussehi kālaṃ karontehī''ti.</p>
              <p>[03] ``taṃ kiṃ maññasi, visākhe, api nu tvaṃ kadāci karahaci  anallavatthā vā bhaveyyāsi anallakesā vā''ti? ``no hetaṃ, bhante  ^a^P0.0092^ea^. alaṃ me, bhante, tāva bahukehi puttehi ca nattārehi  cā''ti.</p>
              <p>[03] ``yesaṃ ^a^V0.0177^ea^ ^a^T0.0225^ea^ kho, visākhe, sataṃ piyāni, sataṃ tesaṃ dukkhāni;  yesaṃ navuti piyāni, navuti tesaṃ dukkhāni; yesaṃ asīti piyāni,  asīti tesaṃ dukkhāni; yesaṃ sattati piyāni, sattati tesaṃ  dukkhāni; yesaṃ saṭṭhi piyāni, saṭṭhi tesaṃ dukkhāni; yesaṃ paññāsaṃ  piyāni, paññāsaṃ tesaṃ dukkhāni; yesaṃ cattārīsaṃ piyāni, cattārīsaṃ  tesaṃ dukkhāni, yesaṃ tiṃsaṃ piyāni, tiṃsaṃ tesaṃ dukkhāni; yesaṃ  vīsati piyāni, vīsati tesaṃ dukkhāni, yesaṃ dasa ^a^M0.0191^ea^ piyāni, dasa  tesaṃ dukkhāni; yesaṃ nava piyāni, nava tesaṃ dukkhāni; yesaṃ aṭṭha  piyāni, aṭṭha tesaṃ dukkhāni; yesaṃ satta piyāni, satta tesaṃ  dukkhāni; yesaṃ cha piyāni, cha tesaṃ dukkhāni; yesaṃ pañca piyāni,  pañca tesaṃ dukkhāni; yesaṃ cattāri piyāni, cattāri tesaṃ dukkhāni;  yesaṃ tīṇi piyāni, tīṇi tesaṃ dukkhāni; yesaṃ dve piyāni, dve tesaṃ  dukkhāni; yesaṃ ekaṃ piyaṃ, ekaṃ tesaṃ dukkhaṃ; yesaṃ natthi piyaṃ,  natthi tesaṃ dukkhaṃ, asokā te virajā anupāyāsāti vadāmī''ti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``ye keci sokā paridevitā vā, </p>
              <p>[27] dukkhā ca {dukkhā va (aṭṭha0)} lokasmimanekarūpā. </p>
              <p>[26] piyaṃ paṭiccappabhavanti ete, </p>
              <p>[22] piye asante na bhavanti ete.. </p>
              <p>[21] ``tasmā hi te sukhino vītasokā, </p>
              <p>[27] yesaṃ ^a^T0.0226^ea^ piyaṃ natthi kuhiñci loke. </p>
              <p>[26] tasmā asokaṃ virajaṃ patthayāno, </p>
              <p>[22] piyaṃ na kayirātha kuhiñci loke''ti.. aṭṭhamaṃ. </p>
            </h4>
            <h4>
              <h4n> 9. paṭhamadabbasuttaṃ </h4n>
              <p>[03] 79^b^.^eb^ evaṃ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. atha kho āyasmā dabbo  mallaputto yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  dabbo mallaputto bhagavantaṃ etadavoca -- ``parinibbānakālo me dāni,  sugatā''ti. ``yassadāni tvaṃ, dabba, kālaṃ maññasī''ti.</p>
              <p>[03] atha ^a^V0.0178^ea^ kho āyasmā dabbo mallaputto uṭṭhāyāsanā bhagavantaṃ  abhivādetvā padakkhiṇaṃ katvā vehāsaṃ abbhuggantvā ākāse  antalikkhe pallaṅkena nisīditvā tejodhātuṃ samāpajjitvā vuṭṭhahitvā  parinibbāyi.</p>
              <p>[03] atha ^a^M0.0192^ea^ kho āyasmato dabbassa mallaputtassa vehāsaṃ ^a^P0.0093^ea^  abbhuggantvā ākāse antalikkhe pallaṅkena nisīditvā tejodhātuṃ  samāpajjitvā vuṭṭhahitvā parinibbutassa sarīrassa jhāyamānassa  ḍayhamānassa neva chārikā paññāyittha na masi. seyyathāpi nāma  sappissa vā telassa vā jhāyamānassa ḍayhamānassa neva chārikā  paññāyati na masi; evameva āyasmato dabbassa mallaputtassa vehāsaṃ  abbhuggantvā ākāse antalikkhe pallaṅkena nisīditvā tejodhātuṃ  samāpajjitvā vuṭṭhahitvā parinibbutassa sarīrassa jhāyamānassa  ḍayhamānassa neva chārikā ^a^T0.0227^ea^ paññāyittha na masīti.</p>
              <p>[03] atha kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``abhedi kāyo nirodhi saññā, </p>
              <p>[27] vedanā sītibhaviṃsu {pītidahaṃsu (sī0 pī0), sītidahiṃsu (ka0)} sabbā. </p>
              <p>[26] vūpasamiṃsu saṅkhārā, </p>
              <p>[22] viññāṇaṃ atthamāgamā''ti.. navamaṃ. </p>
            </h4>
            <h4>
              <h4n> 10. dutiyadabbasuttaṃ </h4n>
              <p>[03] 80^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca --</p>
              <p>[03] ``dabbassa, bhikkhave, mallaputtassa vehāsaṃ abbhuggantvā ākāse  antalikkhe pallaṅkena nisīditvā tejodhātuṃ samāpajjitvā vuṭṭhahitvā  parinibbutassa sarīrassa jhāyamānassa ḍayhamānassa neva chārikā  paññāyittha na masi. seyyathāpi nāma sappissa vā telassa vā  jhāyamānassa ḍayhamānassa neva chārikā paññāyati na masi; evameva  kho, bhikkhave, dabbassa mallaputtassa vehāsaṃ abbhuggantvā ākāse  antalikkhe pallaṅkena nisīditvā tejodhātuṃ ^a^V0.0179^ea^ samāpajjitvā vuṭṭhahitvā  parinibbutassa sarīrassa jhāyamānassa ḍayhamānassa neva chārikā  paññāyittha na masī''ti.</p>
              <p>[03] atha ^a^M0.0193^ea^ kho bhagavā etamatthaṃ viditvā tāyaṃ velāyaṃ imaṃ udānaṃ  udānesi -- </p>
              <p>[21] ``ayoghanahatasseva, jalato jātavedaso {jātavedassa (syā0)}. </p>
              <p>[22] anupubbūpasantassa, yathā na ñāyate gati.. </p>
              <p>[21] evaṃ ^a^T0.0228^ea^ sammāvimuttānaṃ, kāmabandhoghatārinaṃ. </p>
              <p>[22] paññāpetuṃ gati natthi, pattānaṃ acalaṃ sukha''nti..  dasamaṃ. </p>
              <p>[06] pāṭaligāmiyavaggo {pāṭaligāmavaggo (ka0)} aṭṭhamo. </p>
              <p>[01] tassuddānaṃ ^a^P0.0094^ea^ -- </p>
              <p>[21] nibbānā caturo vuttā, cundo pāṭaligāmiyā. </p>
              <p>[22] dvidhāpatho visākhā ca, dabbena saha te dasāti.. </p>
              <p>[01] udāne vaggānamuddānaṃ -- </p>
              <p>[21] vaggamidaṃ paṭhamaṃ varabodhi, vaggamidaṃ dutiyaṃ mucalindo. </p>
              <p>[22] nandakavaggavaro tatiyo tu, meghiyavaggavaro ca catuttho.. </p>
              <p>[21] pañcamavaggavarantidha soṇo, chaṭṭhamavaggavaranti jaccandho {chaṭṭhamavaggavaraṃ tu tamandho (sī0  ka0)}. </p>
              <p>[22] sattamavaggavaranti ca cūḷo,   pāṭaligāmiyamaṭṭhamavaggo {pāṭaligāmiyavaraṭṭhamavaggo (syā0 kaṃ0 pī0),   pāṭaligāmavaraṭṭhamavaggo (sī0 ka0)}.. </p>
              <p>[21] asītimanūnakasuttavaraṃ, vaggamidaṭṭhakaṃ suvibhattaṃ. </p>
              <p>[22] dassitaṃ cakkhumatā vimalena, addhā hi taṃ  udānamitīdamāhu {atthāyetaṃ udānamitimāhu (ka0), saddhā hi taṃ udānantidamāhu (syā0 kaṃ  pī0)}.. </p>
              <p>[06] udānapāḷi niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
