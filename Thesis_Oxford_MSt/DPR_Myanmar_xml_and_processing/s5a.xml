<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] saṃyuttanikāye </h>
  <ha>
    <han> mahāvagga-aṭṭhakathā </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. maggasaṃyuttaṃ </h2n>
          <h3>
            <h3n> 1. avijjāvaggo </h3n>
            <h4>
              <h4n> 1-2. avijjāsuttādivaṇṇanā </h4n>
              <p>[03] 1-2^b^.^eb^ mahāvaggassa ^a^V3.0153^ea^ ^a^P3.0116^ea^  ^a^M3.0153^ea^ paṭhame  ^b^pubbaṅgamā^eb^ti sahajātavasena ca upanissayavasena cāti  dvīhākārehi pubbaṅgamā. ^b^samāpattiyā^eb^ti samāpajjanāya  sabhāvapaṭilābhāya, uppattiyāti attho. ^b^anvadeva ahirikaṃ  anottappa^eb^nti sā panesā yadetaṃ alajjanākārasaṇṭhikaṃ ahirikaṃ,  abhāyanākārasaṇṭhitañca anottappaṃ, etaṃ anudeva saheva ekatova, na  vinā tena uppajjatīti attho. ^b^avijjāgatassā^eb^ti avijjāya  upagatassa samannāgatassa. ^b^micchādiṭṭhī^eb^ti ayāthāvadiṭṭhi  aniyyānikadiṭṭhi. ^b^pahotī^eb^ti hoti uppajjati.  ^b^micchāsaṅkappā^eb^dīsupi ayāthāvāniyyānikavaseneva ^a^V3.0154^ea^ micchābhāvo  veditabbo. iti imāni aṭṭhapi akusaladhammasamāpattiyā  micchattāṅgāni nāma honti. tāni pana na ekakkhaṇe sabbāni  labbhanti, nānakkhaṇe labbhanti.</p>
              <p>[03] kathaṃ? yadā hi diṭṭhisampayuttacittaṃ kāyaviññattiṃ samuṭṭhāpentaṃ  uppajjati, tadā micchādiṭṭhi micchāsaṅkappo micchāvāyāmo  micchāsati micchāsamādhi ^a^M3.0154^ea^ micchākammantoti cha aṅgāni honti.  yadā diṭṭhivippayuttaṃ, tadā micchādiṭṭhivajjāni pañca. yadā tāneva dve  vacīviññattiṃ samuṭṭhāpenti, tadā micchākammantaṭṭhāne micchāvācāya  saddhiṃ tāneva cha vā pañca vā. ayaṃ ājīvo nāma kuppamāno  kāyavacīdvāresuyeva aññatarasmiṃ kuppati, na manodvāre. tasmā yadā  ājīvasīsena tāneva cittāni kāyavacīviññattiyo samuṭṭhāpenti, tadā  kāyakammaṃ micchājīvo nāma hoti, tathā vacīkammanti  micchājīvassa vasena tāneva cha vā pañca vā. yadā pana viññattiṃ  asamuṭṭhāpetvā tāni cittāni uppajjanti ^a^P3.0117^ea^, tadā  micchādiṭṭhimicchāsaṅkappamicchāvāyāmamicchāsatimicchāsamādhivasena  pañca vā, micchāsaṅkappādivasena cattāri vā hontīti evaṃ na  ekakkhaṇe sabbāni labbhanti, nānakkhaṇe labbhantīti.</p>
              <p>[03] sukkapakkhe ^b^vijjā^eb^ti kammassakatañāṇaṃ. ihāpi  sahajātavasena ca upanissayavasena cāti dvīhākārehi pubbaṅgamatā  veditabbā. ^b^hirottappa^eb^nti hirī ca ottappañca. tattha  lajjanākārasaṇṭhitā hirī, bhāyanākārasaṇṭhitaṃ ottappaṃ. ayamettha  saṅkhepo, vitthāro pana visuddhimagge vuttova. ^b^vijjāgatassā^eb^ti  vijjāya upagatassa samannāgatassa. ^b^viddasuno^eb^ti viduno  paṇḍitassa. ^b^sammādiṭṭhī^eb^ti yāthāvadiṭṭhi niyyānikadiṭṭhi.  ^b^sammākammantā^eb^dīsupi eseva nayo. iti kusaladhammasamāpattiyā  imāni aṭṭhaṅgāni honti, tāni lokiyamaggakkhaṇe na ekato  sabbāni labbhanti, lokuttaramaggakkhaṇe pana labbhanti. tāni ca  kho paṭhamajjhānikamagge, dutiyajjhānikādīsu pana  sammāsaṅkappavajjāni satteva honti.</p>
              <p>[03] tattha yo evaṃ vadeyya ``yasmā majjhimanikāyamhi  mahāsaḷāyatanikasutte (ma0 ni0 3.431) `yā tathābhūtassa diṭṭhi,  sāssa hoti sammādiṭṭhi. yo tathābhūtassa, saṅkappo, svāssa hoti  sammāsaṅkappo. yo tathābhūtassa vāyāmo, svāssa hoti  sammāvāyāmo. yā tathābhūtassa sati, svāssa hoti ^a^V3.0155^ea^ sammāsati.  yo tathābhūtassa samādhi, svāssa hoti sammāsamādhi. pubbeva kho  panassa kāyakammaṃ vacīkammaṃ ājīvo ca suparisuddho'ti vuttaṃ tasmā  pañcaṅgikopi lokuttaramaggo hotī''ti so vattabbo -- tasmiṃyeva  sutte ``evamassāyaṃ ariyo aṭṭhaṅgiko maggo bhāvanāpāripūriṃ  gacchatī''ti idaṃ kasmā na passasi ^a^M3.0155^ea^? yaṃ panetaṃ ``pubbeva kho  panassā''ti vuttaṃ, taṃ pabbajitadivasato paṭṭhāya parisuddhabhāvadassanatthaṃ.  pabbajitadivasato paṭṭhāya hi parisuddhāni kāyakammādīni  lokuttaramaggakkhaṇe atiparisuddhāni hontīti ayamattho dīpito.</p>
              <p>[03] yampi abhidhamme vuttaṃ ``tasmiṃ kho pana samaye pañcaṅgiko  maggo hotī''ti (vibha0 212), taṃ ekaṃ kiccantaraṃ dassetuṃ vuttaṃ.  yasmiñhi kāle micchākammantaṃ pahāya sammākammantaṃ pūreti, tasmiṃ  kāle micchāvācā vā micchājīvo vā na hoti, diṭṭhi saṅkappo  vāyāmo ^a^P3.0118^ea^ sati samādhīti imesuyeva pañcasu  kārakaṅgesu sammākammanto pūrati. virativasena hi sammākammanto  pūrati nāma. sammāvācāsammāājīvesupi eseva nayo. iti imaṃ  kiccantaraṃ dassetuṃ evaṃ vuttaṃ. lokiyamaggakkhaṇe ca pañceva honti,  virati pana aniyatā. tasmā ``chāṅgiko''ti avatvā  ``pañcaṅgiko''tveva vuttaṃ. ``yā ca, bhikkhave, ariyacittassa  anāsavacittassa ariyamaggasamaṅgino ariyamaggaṃ bhāvayato tīhi  kāyaduccaritehi ārati virati paṭivirati veramaṇī akiriyā  akaraṇaṃ, ayaṃ bhikkhave sammākammanto ariyo anāsavo  lokuttaramaggo''ti (ma0 ni0 3.139). evaṃ pana  mahācattālīsakasuttādīsu anekesu suttesu sammākammantādīnañca  lokuttaramaggassa aṅgabhāvasiddhito aṭṭhaṅgikova lokuttaramaggo hotīti  veditabboti. imasmiṃ sutte ayaṃ aṭṭhaṅgiko maggo  lokiyalokuttaramissakova kathito. dutiyaṃ kosalasaṃyutte vuttameva. </p>
            </h4>
            <h4>
              <h4n> 3. sāriputtasuttavaṇṇanā </h4n>
              <p>[03] 3^b^.^eb^ tatiye ^b^sakalamidaṃ bhante^eb^ti ānandatthero  sāvakapāramīñāṇassa matthakaṃ appattatāya sakalampi maggabrahmacariyaṃ  kalyāṇamittasannissayena labbhatīti na aññāsi, dhammasenāpati pana  sāvakapāramīñāṇassa matthake ṭhitattā aññāsi, tasmā evamāha.  tenevassa bhagavā ^b^sādhu sādhū^eb^ti sādhukāramadāsi. </p>
            </h4>
            <h4>
              <h4n> 4. jāṇussoṇibrāhmaṇasuttavaṇṇanā </h4n>
              <p>[03] 4^b^.^eb^ catutthe ^a^V3.0156^ea^ ^a^M3.0156^ea^ ^b^sabbasetena vaḷavābhirathenā^eb^ti  sakalasetena catūhi vaḷavāhi yuttarathena. so kira sabbo  sacakkapañjarakubbaro rajataparikkhitto hoti. ratho ca nāmesa duvidho  hoti -- yodharatho, alaṅkārarathoti. tattha yodharatho  caturassasaṇṭhāno hoti nātimahā dvinnaṃ tiṇṇaṃ vā janānaṃ ^a^P3.0119^ea^  gahaṇasamattho. alaṅkāraratho mahā hoti dīghato dīgho  puthulato puthulo ca, tattha chattaggāhako vālabījaniggāhako  tālavaṇṭaggāhakoti evaṃ aṭṭha vā dasa vā sukheneva ṭhātuṃ vā  nisīdituṃ vā nipajjituṃ vā sakkonti. ayampi alaṅkārarathoyeva.</p>
              <p>[03] ^b^setā sudaṃ assā^eb^ti tā vaḷavā pakatiyā setavaṇṇāva.  ^b^setālaṅkārā^eb^ti pasādhanaṃ tāsaṃ rajatamayaṃ ahosi. ^b^seto  ratho^eb^ti rathopi vuttanayeneva rajataparikkhittattā tattha tattha  dantakammakhacitattā ca setova. ^b^setaparivāro^eb^ti yathā aññe  rathā sīhacammaparivārāpi honti, byagghacammaparivārāpi  paṇḍukambalaparivārāpi honti, na evaṃ esa. esa pana ghanadukūlena  parivārito ahosi. ^b^setā rasmiyo^eb^ti rasmiyopi  rajatapanāḷisuparikkhittā. ^b^setā patodalaṭṭhī^eb^ti patodalaṭṭhipi  rajataparikkhittā.</p>
              <p>[03] ^b^setaṃ chatta^eb^nti rathamajjhe ussāpitachattampi setameva  ahosi. ^b^setaṃ uṇhīsa^eb^nti aṭṭhaṅgulavitthāro rajatamayo  uṇhīsapaṭṭo seto. ^b^setāni vatthānī^eb^ti vatthānipi setāni  pheṇapuñjavaṇṇāni. tesu nivāsanaṃ pañcasatagghanakaṃ, uttarāsaṅgo  sahassagghanako. ^b^setā upāhanā^eb^ti upāhanā nāma maggāruḷhassa  vā honti aṭaviṃ vā pavisantassa. ayaṃ pana rathaṃ abhiruḷho,  tenassa tadanucchaviko rajatapaṭisevito pādālaṅkāro nāma esa evaṃ  vuttoti veditabbo. ^b^setāya sudaṃ vālabījaniyā^eb^ti  phalikamayadaṇḍāya setacamaravālabījaniyā. na kevalañca  ettakamevassa setaṃ ahosi, so pana brāhmaṇo setavilepanaṃ vilimpi,  setamālaṃ piḷandhi, dasasu aṅgulīsu aṅgulimuddikā kaṇṇesu  kuṇḍalānīti evamādi alaṅkāropissa rajatamayova ahosi  ^a^M3.0157^ea^. parivārabrāhmaṇāpissa dasasahassamattā tatheva  setavatthavilepanamālālaṅkārā ahesuṃ.</p>
              <p>[03] yaṃ panetaṃ ^b^sāvatthiyā niyyāyanta^eb^nti vuttaṃ, tatrāyaṃ  niyyāyanavibhāvanā -- so kira channaṃ channaṃ ^a^V3.0157^ea^ māsānaṃ ekavāraṃ nagaraṃ  padakkhiṇaṃ karoti -- ``ito ettakehi divasehi nagaraṃ padakkhiṇaṃ  karissatī''ti puretarameva ghosanā kayirati. taṃ sutvā ye nagarato  na pakkantā, te na pakkamanti. yepi pakkantā, tepi ``puññavato  sirisampattiṃ passissāmā''ti āgacchanti. yaṃ divasaṃ brāhmaṇo  nagaraṃ anuvicarati, tadā ^a^P3.0120^ea^ pātova nagaravīthiyo  sammajjitvā vālikaṃ okiritvā lājapañcamehi pupphehi vippakiritvā  puṇṇaghaṭe ṭhapetvā kadaliyo ca dhaje ca ussāpetvā sakalanagaraṃ  dhūpitavāsitaṃ karonti.</p>
              <p>[03] brāhmaṇo pātova sīsaṃ nhāyitvā purebhattaṃ bhuñjitvā vuttanayeneva  setavatthādīhi attānaṃ alaṅkaritvā pāsādā oruyha rathaṃ abhiruhati.  atha naṃ te brāhmaṇā sabbasetavatthavilepanamālālaṅkārā setacchattāni  gahetvā parivārenti. tato mahājanassa sannipātatthaṃ paṭhamaṃyeva  taruṇadārakānaṃ phalāphalāni vikiranti, tadanantaraṃ māsakarūpādīni,  tadanantaraṃ kahāpaṇe vikiranti. mahājano sannipatati, ukkuṭṭhiyo ceva  celukkhepā ca vattanti. atha brāhmaṇo maṅgalikasovatthikādīsu  maṅgalāni ceva suvatthiyo ca karontesu mahāsampattiyā nagaraṃ  anuvicarati. puññavantā manussā ekabhūmikādipāsāde āruyha  sukapattasadisāni vātapānakavāṭāni vivaritvā olokenti.  brāhmaṇopi attano yasasirisampattiyā nagaraṃ ajjhottharanto viya  dakkhiṇadvārābhimukho hoti. taṃ sandhāyetaṃ vuttaṃ.</p>
              <p>[03] ^b^tamenaṃ jano disvā^eb^ti mahājano taṃ rathaṃ disvā.  ^b^brahma^eb^nti seṭṭhādhivacanametaṃ. ^b^brahmaṃ vata bho yāna^eb^nti  seṭṭhayānasadisaṃ vata bho yānanti ayamettha attho. ^b^imasseva kho  eta^eb^nti, ānanda, manussā nāma vaṇṇabhāṇakānaṃ dhanaṃ datvā attano  dārikānaṃ vaṇṇagītaṃ gāyāpenti ``abhirūpo hoti dassanīyo  mahaddhano mahābhogo''ti, na ca tena vaṇṇabhaṇanamattena abhirūpā vā  honti mahaddhanā vā, evameva mahājano ^a^M3.0158^ea^ brāhmaṇassa rathaṃ disvā --  ``brahmaṃ vata bho yāna''nti kiñcāpi evaṃ vaṇṇaṃ bhaṇati, na panetaṃ  yānaṃ vaṇṇabhaṇanamatteneva brahmayānaṃ nāma hoti. lāmakañhi etaṃ chavaṃ.  paramatthena pana imasseva kho etaṃ, ānanda, ariyassa aṭṭhaṅgikassa  maggassa ^a^P3.0121^ea^ adhivacanaṃ. ayañhi sabbadosavigamena  seṭṭho, iminā ca ariyā nibbānaṃ yantīti ^b^brahmayānaṃ^eb^ itipi,  dhammabhūtattā yānattā ca ^b^dhammayānaṃ^eb^ itipi, anuttarattā  kilesasaṅgāmassa ca vijitattā ^b^anuttaro saṅgāmavijayo^eb^ itipi  vattuṃ vaṭṭati.</p>
              <p>[03] idānissa ^a^V3.0158^ea^ niddosabhāvañceva saṅgāmavijayabhāvañca dassento  ^b^rāgavinayapariyosānā^eb^tiādimāha. tattha rāgaṃ vinayamānā  pariyosāpeti pariyosānaṃ gacchati nipphajjatīti  rāgavinayapariyosānā. esa nayo sabbattha.</p>
              <p>[03] ^b^yassa saddhā ca paññā cā^eb^ti yassa ariyamaggayānassa  saddhānusārivasena saddhā, dhammānusārivasena paññāti ime dve dhammā  sadā dhuraṃ yuttā, tatramajjhattatāyuge yuttāti attho. ^b^hirī  īsā^eb^ti attanā saddhiṃ adhiviṭṭhena bahiddhāsamuṭṭhānena ottappena saddhiṃ  ajjhattasamuṭṭhānā hirī yassa maggarathassa īsā. ^b^mano  yotta^eb^nti vipassanācittañca maggacittañca yottaṃ. yathā hi rathassa  vākādimayaṃ yottaṃ goṇe ekābaddhe karoti ekasaṅgahite, evaṃ  maggarathassa lokiyavipassanācittaṃ atirekapaññāsa,  lokuttaravipassanācittaṃ atirekasaṭṭhi kusaladhamme ekābaddhe ekasaṅgahe  karoti. tena vuttaṃ ``mano yotta''nti. ^b^sati  ārakkhasārathī^eb^ti maggasampayuttā sati ārakkhasārathi. yathā hi  rathassa ārakkho sārathi nāma yoggiyo. dhuraṃ vāheti yojeti  akkhaṃ abbhañjati rathaṃ peseti rathayuttake nibbisevane karoti, evaṃ  maggarathassa sati. ayañhi ārakkhapaccupaṭṭhānā ceva  kusalākusalānañca dhammānaṃ gatiyo samanvesatīti vuttā.</p>
              <p>[03] ^b^ratho^eb^ti ariyāṭṭhaṅgikamaggaratho.  ^b^sīlaparikkhāro^eb^ti catupārisuddhisīlālaṅkāro.  ^b^jhānakkho^eb^ti vipassanāsampayuttānaṃ pañcannaṃ jhānaṅgānaṃ vasena  jhānamayākkho. ^b^cakkavīriyo^eb^ti vīriyacakko,  kāyikacetasikasaṅkhātāni ^a^P3.0122^ea^ dve vīriyāni assa  cakkānīti attho. ^b^upekkhā dhurasamādhī^eb^ti ^a^M3.0159^ea^ dhurassa samādhi,  unnatonatākārassa abhāvena dvinnampi yugapadesānaṃ samatāti attho.  ayañhi tatramajjhattupekkhā cittuppādassa līnuddhaccabhāvaṃ haritvā  payogamajjhatte cittaṃ ṭhapeti, tasmā imassa maggarathassa  ``dhurasamādhī''ti vuttā. ^b^anicchā parivāraṇa^eb^nti  bāhirakarathassa sīhacammādīni viya imassāpi ariyamaggarathassa  alobhasaṅkhātā anicchā parivāraṇaṃ nāma.</p>
              <p>[03] ^b^abyāpādo^eb^ti mettā ca mettāpubbabhāgo ca.  ^b^avihiṃsā^eb^ti karuṇā ca karuṇāpubbabhāgo ca. ^b^viveko^eb^ti  kāyavivekādi tividhaviveko. ^b^yassa āvudha^eb^nti yassa  ariyamaggarathe ṭhitassa kulaputtassa etaṃ pañcavidhaṃ āvudhaṃ. yathā hi  rathe ṭhito pañcahi āvudhehi sapatte vijjhati, evaṃ yogāvacaropi  imasmiṃ lokiyalokuttaramaggarathe ṭhito mettāya dosaṃ vijjhati,  karuṇāya vihiṃsaṃ ^a^V3.0159^ea^, kāyavivekena gaṇasaṅgaṇikaṃ, cittavivekena  kilesasaṅgaṇikaṃ, upadhivivekena sabbākusalaṃ vijjhati. tenassetaṃ  pañcavidhaṃ ``āvudha''nti vuttaṃ. ^b^titikkhā^eb^ti duruttānaṃ  durāgatānaṃ vacanapathānaṃ adhivāsanakkhanti. ^b^cammasannāho^eb^ti  sannaddhacammo. yathā hi rathe ṭhito rathiko paṭimukkacammo āgatāgate  sare khamati, na naṃ te vijjhanti, evaṃ adhivāsanakkhantisamannāgato  bhikkhu āgatāgate vacanapathe khamati, na naṃ te vijjhanti. tasmā  ``titikkhā cammasannāho''ti vutto. ^b^yogakkhemāya vattatī^eb^ti  catūhi yogehi khemāya nibbānāya vattati, nibbānābhimukho  gacchatiyeva, na tiṭṭhati na bhijjatīti attho.</p>
              <p>[03] ^b^etadattani sambhūta^eb^nti etaṃ maggayānaṃ attano purisakāraṃ  nissāya laddhattā attani sambhūtaṃ nāma hoti. ^b^brahmayānaṃ  anuttara^eb^nti asadisaṃ seṭṭhayānaṃ. ^b^niyyanti dhīrā lokamhā^eb^ti  yesaṃ etaṃ yānaṃ atthi, te dhīrā paṇḍitapurisā lokamhā niyyanti  gacchanti. ^b^aññadatthū^eb^ti ekaṃsena. ^b^jayaṃ jaya^eb^nti  rāgādayo sapatte jinantā jinantā. </p>
            </h4>
            <h4>
              <h4n> 5-6. kimatthiyasuttādivaṇṇanā </h4n>
              <p>[03] 5-6^b^.^eb^ pañcame ^a^P3.0123^ea^ ^b^ayamevā^eb^ti  evasaddo niyamattho. tena aññaṃ maggaṃ paṭikkhipati. imasmiṃ sutte  vaṭṭadukkhañceva missakamaggo ca kathito. chaṭṭhaṃ uttānameva. </p>
            </h4>
            <h4>
              <h4n> 7. dutiyāññatarabhikkhusuttavaṇṇanā </h4n>
              <p>[03] 7^b^.^eb^ sattame ^a^M3.0160^ea^ ^b^nibbānadhātuyā kho etaṃ bhikkhu  adhivacana^eb^nti asaṅkhatāya amatāya nibbānadhātuyā etaṃ adhivacanaṃ.  ^b^āsavānaṃ khayo tena vuccatī^eb^ti apica tena rāgādivinayena  āsavānaṃ khayotipi vuccati. āsavakkhayo nāma arahattaṃ,  arahattassāpi etaṃ rāgavinayotiādi nāmamevāti dīpeti.  ^b^etadavocā^eb^ti ``satthārā nibbānadhātūti vadantena amataṃ  nibbānaṃ kathitaṃ, maggo panassa na kathito. taṃ kathāpessāmī''ti  anusandhikusalatāya pucchanto etaṃ avoca. </p>
            </h4>
            <h4>
              <h4n> 8. vibhaṅgasuttavaṇṇanā </h4n>
              <p>[03] 8^b^.^eb^ aṭṭhame ^a^V3.0160^ea^ ^b^katamā ca bhikkhave sammādiṭṭhī^eb^ti  ekena pariyāyena aṭṭhaṅgikamaggaṃ vibhajitvā puna aparena pariyāyena  vibhajitukāmo idaṃ desanaṃ ārabhi. tattha ^b^dukkhe ñāṇa^eb^nti  savanasammasanapaṭivedhapaccavekkhaṇavasena catūhākārehi uppannaṃ ñāṇaṃ.  samudayepi eseva nayo. sesesu pana dvīsu sammasanassa abhāvā  tividhameva vaṭṭati. evametaṃ ``dukkhe ñāṇa''ntiādinā  catusaccakammaṭṭhānaṃ dassitaṃ.</p>
              <p>[03] tattha purimāni dve saccāni vaṭṭaṃ, pacchimāni vivaṭṭaṃ. tesu  bhikkhuno vaṭṭe kammaṭṭhānābhiniveso hoti, vivaṭṭe natthi abhiniveso.  purimāni hi dve saccāni ``pañcakkhandhā dukkhaṃ, taṇhā  samudayo''ti evaṃ saṅkhepena ca, ``katame pañcakkhandhā  rūpakkhandho''tiādinā nayena vitthārena ca ācariyasantike  uggaṇhitvā vācāya punappunaṃ parivattento yogāvacaro kammaṃ karoti.  itaresu pana dvīsu saccesu -- ``nirodhasaccaṃ iṭṭhaṃ kantaṃ manāpaṃ,  maggasaccaṃ iṭṭhaṃ kantaṃ manāpa''nti evaṃ savaneneva kammaṃ karoti. so  evaṃ karonto cattāri saccāni ekapaṭivedhena paṭivijjhati,  ekābhisamayena abhisameti ^a^P3.0124^ea^. dukkhaṃ  pariññāpaṭivedhena paṭivijjhati, samudayaṃ pahānapaṭivedhena, nirodhaṃ  sacchikiriyapaṭivedhena, maggaṃ bhāvanāpaṭivedhena paṭivijjhati. dukkhaṃ  pariññābhisamayena...pe0... maggaṃ bhāvanābhisamayena abhisameti.</p>
              <p>[03] evamassa pubbabhāge dvīsu saccesu  uggahaparipucchāsavanadhāraṇasammasanapaṭivedho hoti, dvīsu  savanapaṭivedhoyeva. aparabhāge tīsu ^a^M3.0161^ea^ kiccato paṭivedho hoti, nirodhe  ārammaṇapaṭivedho. paccavekkhaṇā pana pattasaccassa hoti. imassa  bhikkhuno pubbe pariggahato -- ``dukkhaṃ parijānāmi, samudayaṃ  pajahāmi, nirodhaṃ sacchikaromi, maggaṃ bhāvemī''ti  ābhogasamannāhāramanasikārapaccavekkhaṇā natthi, pariggahato paṭṭhāya  hoti. aparabhāge pana dukkhaṃ pariññātameva hoti...pe0... maggo  bhāvitova hoti.</p>
              <p>[03] tattha dve saccāni duddasattā gambhīrāni, dve gambhīrattā duddasāni.  dukkhasaccañhi uppattito pākaṭaṃ, khāṇukaṇṭakapahārādīsu ``aho  dukkha''nti vattabbatampi āpajjati. samudayampi  ^a^V3.0161^ea^ khāditukāmatābhuñjitukāmatādivasena uppattito pākaṭaṃ.  lakkhaṇapaṭivedhato pana ubhayampi gambhīraṃ. iti tāni duddasattā  gambhīrāni. itaresaṃ dvinnaṃ dassanatthāya payogo bhavaggaggahaṇatthaṃ  hatthapasāraṇaṃ viya avīciphusanatthaṃ pādapasāraṇaṃ viya satadhā bhinnassa  vālassa koṭiyā koṭiṃ paṭipādanaṃ viya ca hoti. iti tāni  gambhīrattā duddasāni. evaṃ duddasattā gambhīresu gambhīrattā ca duddasesu  catūsu saccesu uggahādivasena idaṃ ``dukkhe ñāṇa''ntiādi vuttaṃ.  paṭivedhakkhaṇe pana ekameva taṃ ñāṇaṃ hoti.</p>
              <p>[03] ^b^nekkhammasaṅkappā^eb^dīsu kāmapaccanīkaṭṭhena kāmato  nissaṭabhāvena vā, kāmaṃ sammasantassa uppannoti vā, kāmapadaghātaṃ  kāmavūpasamaṃ karonto uppannoti vā ^a^P3.0125^ea^,  kāmavivittante uppannoti vā ^b^nekkhammasaṅkappo^eb^. sesapadadvayepi  eseva nayo. sabbepi ca te nekkhammasaṅkappādayo  kāmabyāpādavihiṃsāviramaṇasaññānaṃ nānattā pubbabhāge nānā,  maggakkhaṇe pana imesu tīsu ṭhānesu uppannassa akusalasaṅkappassa  padacchedato anuppattisādhanavasena maggaṅgaṃ pūrayamāno ekova  kusalasaṅkappo uppajjati. ayaṃ ^b^sammāsaṅkappo^eb^ nāma.</p>
              <p>[03] ^b^musāvādā veramaṇī^eb^ādayopi musāvādādīhi  viramaṇasaññānaṃ nānattā pubbabhāge nānā, maggakkhaṇe pana imesu  catūsu ṭhānesu uppannāya ^a^M3.0162^ea^ akusaladussīlyacetanāya padacchedato  anuppattisādhanavasena maggaṅgaṃ pūrayamānā ekāva kusalaveramaṇī  uppajjati. ayaṃ ^b^sammāvācā^eb^ nāma.</p>
              <p>[03] ^b^pāṇātipātā veramaṇī^eb^ ādayopi pāṇātipātādīhi  viramaṇasaññānaṃ nānattā pubbabhāge nānā, maggakkhaṇe pana imesu tīsu  ṭhānesu uppannāya akusaladussīlyacetanāya akiriyato padacchedato  anuppattisādhanavasena maggaṅgaṃ pūrayamānā ekāva kusalaveramaṇī  uppajjati. ayaṃ ^b^sammākammanto^eb^ nāma.</p>
              <p>[03] ^b^micchāājīva^eb^nti khādanīyabhojanīyādīnaṃ atthāya  pavattitaṃ kāyavacīduccaritaṃ. ^b^pahāyā^eb^ti vajjetvā.  ^b^sammāājīvenā^eb^ti buddhapasatthena ājīvena. ^b^jīvikaṃ  kappetī^eb^ti jīvitavuttiṃ pavatteti. sammājīvopi kuhanādīhi  viramaṇasaññānaṃ nānattā pubbabhāge nānā. maggakkhaṇe pana imesuyeva  sattasu ṭhānesu uppannāya micchājīvadussīlyacetanāya padacchedato  anuppattisādhanavasena ^a^V3.0162^ea^ maggaṅgaṃ pūrayamānā ekāva kusalaveramaṇī  uppajjati. ayaṃ ^b^sammāājīvo^eb^ nāma.</p>
              <p>[03] ^b^anuppannāna^eb^nti ekasmiṃ bhave tathārūpe vā ārammaṇe  attano na uppannānaṃ, parassa pana uppajjamāne disvā -- ``aho vata  me evarūpā pāpakā dhammā na uppajjeyyu''nti evaṃ anuppannānaṃ  pāpakānaṃ akusalānaṃ dhammānaṃ anuppādāya. ^b^chanda^eb^nti tesaṃ  akusalānaṃ anuppādakapaṭipattisādhakaṃ vīriyacchandaṃ janeti.  ^b^vāyamatī^eb^ti vāyāmaṃ karoti. ^b^vīriyaṃ ārabhatī^eb^ti vīriyaṃ  pavatteti. ^b^cittaṃ paggaṇhātī^eb^ti vīriyena cittaṃ paggahitaṃ karoti.  ^b^padahatī^eb^ti ``kāmaṃ taco ca nhāru ca aṭṭhi ca  avasissatū''ti (ma0 ni0 2.184) padhānaṃ pavatteti ^a^P3.0126^ea^.  ^b^uppannāna^eb^nti samudācāravasena attano uppannapubbānaṃ.  idāni tādise na uppādessāmīti tesaṃ pahānāya chandaṃ janeti.</p>
              <p>[03] ^b^anuppannānaṃ kusalāna^eb^nti apaṭiladdhānaṃ paṭhamajjhānādīnaṃ.  ^b^uppannāna^eb^nti tesaṃyeva paṭiladdhānaṃ. ^b^ṭhitiyā^eb^ti punappunaṃ  uppattipabandhavasena ṭhitatthaṃ. ^b^asammosāyā^eb^ti avināsatthaṃ.  ^b^bhiyyobhāvāyā^eb^ti uparibhāvāya. ^b^vepullāyā^eb^ti vipulabhāvāya.  ^b^pāripūriyā^eb^ti bhāvanāya paripūraṇatthaṃ. ayampi sammāvāyāmo  ^a^M3.0163^ea^ anuppannānaṃ akusalānaṃ anuppādanādicittanānattā pubbabhāge nānā.  maggakkhaṇe pana imesuyeva catūsu ṭhānesu kiccasādhanavasena maggaṅgaṃ  pūrayamānaṃ ekameva kusalavīriyaṃ uppajjati. ayaṃ ^b^sammāvāyāmo^eb^  nāma.</p>
              <p>[03] ^b^sammāsati^eb^pi kāyādipariggāhakacittānaṃ nānattā pubbabhāge  nānā, maggakkhaṇe pana imesu catūsu ṭhānesu kiccasādhanavasena maggaṅgaṃ  pūrayamānā ekā sati uppajjati. ayaṃ ^b^sammāsati^eb^ nāma.</p>
              <p>[03] jhānādīni pubbabhāgepi maggakkhaṇepi nānā, pubbabhāge  samāpattivasena nānā, maggakkhaṇe nānāmaggavasena. ekassa hi  paṭhamamaggo paṭhamajjhāniko hoti, dutiyamaggādayopi paṭhamajjhānikā  vā dutiyādīsu aññatarajjhānikā vā. ekassa paṭhamamaggo  dutiyādīnaṃ aññatarajjhāniko hoti, dutiyādayopi dutiyādīnaṃ  aññatarajjhānikā vā paṭhamajjhānikā ^a^V3.0163^ea^ vā. evaṃ cattāropi maggā  jhānavasena sadisā vā asadisā vā ekaccasadisā vā honti.</p>
              <p>[03] ayaṃ panassa viseso pādakajjhānaniyamena hoti.  pādakajjhānaniyamena hi paṭhamajjhānalābhino paṭhamajjhānā vuṭṭhāya  vipassantassa uppannamaggo paṭhamajjhāniko hoti, maggaṅgabojjhaṅgāni  panettha paripuṇṇāneva honti. dutiyajjhānato vuṭṭhāya vipassantassa  uppanno dutiyajjhāniko hoti, maggaṅgāni panettha satta honti.  tatiyajjhānato vuṭṭhāya vipassantassa uppanno tatiyajjhāniko,  maggaṅgāni panettha satta, bojjhaṅgāni cha honti. esa nayo  catutthajjhānato paṭṭhāya yāva nevasaññānāsaññāyatanā ^a^P3.0127^ea^.</p>
              <p>[03] āruppe catukkapañcakajjhānaṃ uppajjati, tañca lokuttaraṃ, no  lokiyanti vuttaṃ. ettha kathanti? etthāpi paṭhamajjhānādīsu yato  vuṭṭhāya sotāpattimaggaṃ paṭilabhitvā arūpasamāpattiṃ bhāvetvā so  āruppe uppanno, taṃjhānikāvassa tattha tayo maggā uppajjanti. evaṃ  pādakajjhānameva niyameti. keci pana therā -- ``vipassanāya  ārammaṇabhūtā khandhā niyamentī''ti vadanti ^a^M3.0164^ea^. keci  ``puggalajjhāsayo niyametī''ti vadanti. keci  ``vuṭṭhānagāminīvipassanā niyametī''ti vadanti. tesaṃ  vādavinicchayo visuddhimagge vuṭṭhānagāminīvipassanādhikāre  vuttanayeneva veditabbo. ^b^ayaṃ vuccati, bhikkhave,  sammāsamādhī^eb^ti ayaṃ pubbabhāge lokiyo, aparabhāge lokuttaro  sammāsamādhīti vuccati. </p>
            </h4>
            <h4>
              <h4n> 9. sūkasuttavaṇṇanā </h4n>
              <p>[03] 9^b^.^eb^ navame ^b^micchāpaṇihita^eb^nti sūkaṃ nāma  uddhaggaṃ katvā ṭhapitaṃ hatthaṃ vā pādaṃ vā bhindati, tathā aṭṭhapitaṃ pana  micchāpaṇihitaṃ nāma. ^b^micchāpaṇihitāya diṭṭhiyā^eb^ti  micchāṭhapitāya kammassakatapaññāya. ^b^avijjaṃ bhindissatī^eb^ti  catusaccapaṭicchādakaṃ avijjaṃ bhindissati. ^b^vijjaṃ  uppādessatī^eb^ti arahattamaggavijjaṃ uppādessati.  ^b^micchāpaṇihitattā, bhikkhave, diṭṭhiyā^eb^ti kammassakatapaññāya  ceva maggabhāvanāya ca micchā ṭhapitattā, appavattitattāti attho.  imasmiṃ sutte kammassakatañāṇaṃ magganissitaṃ katvā missakamaggo  kathito. </p>
            </h4>
            <h4>
              <h4n> 10. nandiyasuttavaṇṇanā </h4n>
              <p>[03] 10^b^.^eb^ dasame ^a^V3.0164^ea^ ^b^paribbājako^eb^ti channaparibbājako.  sesamettha uttānamevāti. </p>
              <p>[06] avijjāvaggo paṭhamo. </p>
            </h4>
          </h3>
          <h3>
            <h3n> 2. vihāravaggo </h3n>
            <h4>
              <h4n> 1. paṭhamavihārasuttavaṇṇanā </h4n>
              <p>[03] 11^b^.^eb^ dutiyavaggassa ^a^P3.0128^ea^ paṭhame  ^b^icchāmahaṃ, bhikkhave, aḍḍhamāsaṃ paṭisallīyitu^eb^nti ahaṃ, bhikkhave,  ekaṃ aḍḍhamāsaṃ paṭisallīyituṃ nilīyituṃ ekova hutvā viharituṃ  icchāmīti attho. ^b^namhi kenaci upasaṅkamitabbo aññatra ekena  piṇḍapātanīhārakenā^eb^ti yo attanā payuttavācaṃ akatvā mamatthāya  ^a^M3.0165^ea^ saddhesu kulesu paṭiyattaṃ piṇḍapātaṃ nīharitvā mayhaṃ upanāmeyya, taṃ  piṇḍapātanīhārakaṃ ekaṃ bhikkhuṃ ṭhapetvā namhi aññena kenaci  bhikkhunā vā gahaṭṭhena vā upasaṅkamitabboti.</p>
              <p>[03] kasmā pana evamāhāti? tasmiṃ kira aḍḍhamāse vinetabbo  satto nāhosi. atha satthā -- ``imaṃ aḍḍhamāsaṃ  phalasamāpattisukheneva vītināmessāmi, iti mayhañceva sukhavihāro  bhavissati, anāgate ca pacchimā janatā `satthāpi gaṇaṃ vihāya  ekako vihāsi, kimaṅgaṃ pana maya'nti diṭṭhānugatiṃ āpajjissati,  tadassā bhavissati dīgharattaṃ hitāya sukhāyā''ti iminā kāraṇena  evamāha. bhikkhusaṅghopi satthu vacanaṃ sampaṭicchitvā ekaṃ bhikkhuṃ  adāsi. so pātova  gandhakuṭipariveṇasammajjanamukhodakadantakaṭṭhadānādīni sabbakiccāni  tasmiṃ khaṇe katvā apagacchati.</p>
              <p>[03] ^b^yena svāha^eb^nti yena so ahaṃ. ^b^paṭhamābhisambuddho^eb^ti  abhisambuddho hutvā paṭhamaṃyeva ekūnapaññāsadivasabbhantare.  ^b^viharāmī^eb^ti idaṃ atītatthe vattamānavacanaṃ. ^b^tassa padesena  vihāsi^eb^nti tassa ^a^V3.0165^ea^ paṭhamābhisambuddhavihārassa padesena. tattha padeso  nāma khandhapadeso  āyatanadhātusaccaindriyapaccayākārasatipaṭṭhānajhānanāmarūpapadeso  dhammapadesoti nānāvidho. taṃ sabbampi sandhāya -- ``tassa padesena  vihāsi''nti āha. bhagavā hi paṭhamabodhiyaṃ  ekūnapaññāsadivasabbhantare yathā nāma pattarajjo rājā attano  vibhavasāradassanatthaṃ taṃ taṃ gabbhaṃ vivarāpetvā  suvaṇṇarajatamuttāmaṇiādīni ratanāni paccavekkhanto vihareyya,  evameva pañcakkhandhe nippadese katvā sammasanto paccavekkhanto  vihāsi ^a^P3.0129^ea^. imasmiṃ pana aḍḍhamāse tesaṃ khandhānaṃ  padesaṃ vedanākkhandhameva paccavekkhanto vihāsi. tassa ``ime sattā  evarūpaṃ nāma sukhaṃ paṭisaṃvedenti, evarūpaṃ dukkha''nti olokayato  yāva bhavaggā pavattā sukhavedanā, yāva avīcito pavattā dukkhavedanā,  sabbā sabbākārena upaṭṭhāsi. atha naṃ ``micchādiṭṭhipaccayāpi  vedayita''ntiādinā nayena pariggaṇhanto vihāsi.</p>
              <p>[03] tathā paṭhamabodhiyaṃ dvādasāyatanāni nippadesāneva katvā  vihāsi, imasmiṃ pana aḍḍhamāse tesaṃ āyatanānaṃ padesaṃ vedanāvasena  dhammāyatanekadesaṃ, dhātūnaṃ padesaṃ vedanāvasena dhammadhātuekadesaṃ, saccānaṃ  padesaṃ vedanākkhandhavaseneva dukkhasaccekadesaṃ, paccayānaṃ padesaṃ  phassapaccayā ^a^M3.0166^ea^ vedanāvasena paccayekadesaṃ jhānānaṃ padesaṃ vedanāvaseneva  jhānaṅgekadesaṃ, nāmarūpānaṃ padesaṃ vedanāvaseneva nāmekadesaṃ  paccavekkhanto vihāsi. paṭhamabodhiyañhi ekūnapaññāsadivasabbhantare  kusalādidhamme nippadese katvā anantanayāni satta pakaraṇāni  paccavekkhanto vihāsi. imasmiṃ pana aḍḍhamāse sabbadhammānaṃ padesaṃ  vedanāttikameva paccavekkhanto vihāsi. tasmiṃ tasmiṃ ṭhāne sā sā  ca vihārasamāpatti vedanānubhāvena jātā.</p>
              <p>[03] idāni yenākārena vihāsi, taṃ dassento  ^b^micchādiṭṭhipaccayāpī^eb^tiādimāha. tattha  ^b^micchādiṭṭhipaccayāpī^eb^ti diṭṭhisampayuttā vedanāpi vaṭṭati. diṭṭhiṃ  upanissayaṃ katvā uppannā kusalākusalavedanāpi vaṭṭati vipākavedanāpi.  tattha micchādiṭṭhisampayuttā akusalāva hoti, diṭṭhiṃ pana  upanissāya kusalāpi uppajjanti akusalāpi. micchādiṭṭhikā hi  diṭṭhiṃ upanissāya pakkhadivasesu yāgubhattādīni denti, addhikādīnaṃ  vaṭṭaṃ paṭṭhapenti, catumahāpathe sālaṃ karonti, pokkharaṇiñca khaṇāpenti,  devakulādīsu mālāgacchaṃ ropenti, nadīviduggādīsu setuṃ attharanti,  visamaṃ samaṃ karonti, iti nesaṃ kusalavedanā uppajjati.  micchādiṭṭhiṃ pana nissāya sammādiṭṭhike akkosanti paribhāsanti,  vadhabandhanādīni karonti, pāṇaṃ vadhitvā devatānaṃ ^a^V3.0166^ea^ upahāraṃ upaharanti  ^a^P3.0130^ea^, iti nesaṃ akusalavedanā uppajjati.  vipākavedanā pana bhavantaragatānaṃyeva hoti.</p>
              <p>[03] ^b^sammādiṭṭhipaccayā^eb^ti etthāpi sammādiṭṭhisampayuttā  vedanāpi vaṭṭati, sammādiṭṭhiṃ upanissayaṃ katvā uppannā  kusalākusalavedanāpi vipākavedanāpi. tattha sammādiṭṭhisampayuttā  kusalāva hoti, sammādiṭṭhiṃ pana upanissāya buddhapūjaṃ dīpamālaṃ  mahādhammassavanaṃ appatiṭṭhite disābhāge cetiyapatiṭṭhāpananti evamādīni  puññāni karonti, iti nesaṃ kusalā vedanā uppajjati.  sammādiṭṭhiṃyeva nissāya micchādiṭṭhike akkosanti paribhāsanti,  attānaṃ ukkaṃsenti, paraṃ vambhenti, iti nesaṃ akusalavedanā uppajjati.  vipākavedanā pana bhavantaragatānaṃyeva hoti.  ^b^micchāsaṅkappapaccayā^eb^tiādīsupi eseva nayo.  ^b^chandapaccayā^eb^tiādīsu pana chandapaccayā  aṭṭhalobhasahagatacittasampayuttā vedanā veditabbā, vitakkapaccayā ^a^M3.0167^ea^  paṭhamajjhānavedanāva. saññā paccayā ṭhapetvā paṭhamajjhānaṃ sesā cha  saññāsamāpattivedanā.</p>
              <p>[03] ^b^chando ca avūpasanto^eb^tiādīsu tiṇṇaṃ avūpasame  aṭṭhalobhasahagatacittasampayuttā vedanā hoti, chandamattassa vūpasame  paṭhamajjhānavedanāva. chandavitakkānaṃ vūpasame dutiyajjhānādivedanā  adhippetā, tiṇṇampi vūpasame nevasaññānāsaññāyatanavedanā.  ^b^appattassa pattiyā^eb^ti arahattaphalassa pattatthāya. ^b^atthi  āyāma^eb^nti atthi vīriyaṃ. ^b^tasmimpi ṭhāne anuppatte^eb^ti tassa  vīriyārambhassa vasena tassa arahattaphalassa kāraṇe anuppatte.  ^b^tappaccayāpi vedayita^eb^nti arahattassa ṭhānapaccayā vedayitaṃ.  etena catumaggasahajātā nibbattitalokuttaravedanāva gahitā. </p>
            </h4>
            <h4>
              <h4n> 2. dutiyavihārasuttavaṇṇanā </h4n>
              <p>[03] 12^b^.^eb^ dutiye paṭisallānakāraṇaṃ vuttanayeneva veditabbaṃ.  ^b^micchādiṭṭhivūpasamapaccayā^eb^ti micchādiṭṭhivūpasamo nāma  sammādiṭṭhi. tasmā yaṃ sammādiṭṭhipaccayā vedayitaṃ vuttaṃ, tadeva  micchādiṭṭhivūpasamapaccayā ^a^P3.0131^ea^ veditabbaṃ. imasmiṃ pana  sutte vipākavedanaṃ atidūreti maññamānā na gaṇhantīti vuttaṃ.  iminā nayena sabbattha attho veditabbo. yassa yassa hi  vūpasamapaccayāti vuccati, tassa tassa paṭipakkhadhammapaccayāva taṃ taṃ  vedayitaṃ adhippetaṃ. ^b^chandavūpasamapaccayā^eb^tiādīsu  ^a^V3.0167^ea^ pana chandavūpasamapaccayā tāva paṭhamajjhānavedanā veditabbā.  ^b^vitakkavūpasamapaccayā^eb^ dutiyajjhānavedanā. ^b^saññāpaccayā^eb^  chasamāpattivedanā. ^b^saññāvūpasamapaccayā^eb^  nevasaññānāsaññāyatanavedanā. ^b^chando ca vūpasanto^eb^tiādīni  vuttatthāneva. </p>
            </h4>
            <h4>
              <h4n> 3-7. sekkhasuttādivaṇṇanā </h4n>
              <p>[03] 13-17^b^.^eb^ tatiye ^b^sekkho^eb^ti sikkhanasīlo. kiṃ  sikkhatīti? tisso sikkhā. ^b^sekkhāyā^eb^ti tīhi phalehi  catūhi ca maggehi saddhiṃ uppannāya. sāpi hi aniṭṭhitakiccattā  attano kiccaṃ sikkhatevāti sekkhā. catutthapañcamachaṭṭhasattamāni  uttānatthānevāti. </p>
            </h4>
            <h4>
              <h4n> 8-10. paṭhamakukkuṭārāmasuttādivaṇṇanā </h4n>
              <p>[03] 18-20^b^.^eb^ aṭṭhame ^a^M3.0168^ea^ ^b^ummaṅgo^eb^ti paññāummaṅgo,  paññāvīmaṃsanaṃ, paññāgavesananti attho. ^b^evañhi tvaṃ āvuso^eb^ti  idaṃ tassa pucchāpatiṭṭhāpanatthāya āha. navamadasamāni  uttānatthāmevāti. </p>
              <p>[06] vihāravaggo dutiyo. </p>
            </h4>
          </h3>
          <h3>
            <h3n> 3. micchattavaggavaṇṇanā </h3n>
            <h4>
              <h4n> </h4n>
              <p>[03] 21-30^b^.^eb^ tatiyavaggassa paṭhame ^b^micchatta^eb^nti  micchāsabhāvaṃ. ^b^sammatta^eb^nti sammāsabhāvaṃ.  ^b^micchāpaṭipattādhikaraṇahetū^eb^ti micchāpaṭipattikaraṇahetu. yasmā  micchāpaṭipattiṃ karoti, tasmāti attho. ^b^nārādhako^eb^ti  ^a^P3.0132^ea^ na sampādako. ^b^ñāyaṃ dhamma^eb^nti  ariyamaggadhammaṃ. ^b^micchāñāṇī^eb^ti micchāviññāṇo  micchāpaccavekkhaṇo. ^b^micchāvimuttī^eb^ti ayāthāvavimutti,  aniyyānikavimutti. imesu tatiyādīsu catūsu suttesu vaṭṭavivaṭṭaṃ  kathitaṃ, pacchimesu panettha dvīsu puggalo pucchito dhammo vibhatto, evaṃ  dhammena puggalo dassitoti. ^b^suppavattiyo^eb^ti suppavattaniyo.  yathā icchiticchitaṃ ^a^V3.0168^ea^ disaṃ pavattento dhāvati, evaṃ pavattetuṃ sakkā  hotīti attho. ^b^saupanisaṃ saparikkhāra^eb^nti sappaccayaṃ  saparivāraṃ. sesaṃ sabbattha uttānatthamevāti. </p>
              <p>[06] micchattavaggo tatiyo. </p>
            </h4>
          </h3>
          <h3>
            <h3n> 4. paṭipattivaggavaṇṇanā </h3n>
            <h4>
              <h4n> </h4n>
              <p>[03] 31-40^b^.^eb^ catutthe ^b^micchāpaṭipatti^eb^nti  ayāthāvapaṭipattiṃ. ^b^micchāpaṭipanna^eb^nti ayāthāvapaṭipannaṃ. iti  ekaṃ suttaṃ dhammavasena kathitaṃ, ekaṃ puggalavasena. ^b^apārā  pāra^eb^nti vaṭṭato nibbānaṃ. ^b^pāragāmino^eb^ti ettha yepi  pāraṅgatā, yepi gacchanti, yepi gamissanti, sabbe pāragāminotveva  veditabbā.</p>
              <p>[03] ^b^tīramevānudhāvatī^eb^ti vaṭṭameva anudhāvati, vaṭṭe vicarati.  ^b^kaṇha^eb^nti akusaladhammaṃ. ^b^sukka^eb^nti kusaladhammaṃ.  ^b^okā anoka^eb^nti vaṭṭato nibbānaṃ. ^b^āgammā^eb^ti  ^a^M3.0169^ea^ ārabbha sandhāya paṭicca. ^b^pariyodapeyyā^eb^ti parisuddhaṃ kareyya.  ^b^cittaklesehī^eb^ti cittaṃ kilissāpentehi nīvaraṇehi.  ^b^sambodhiyaṅgesū^eb^ti sattasu bojjhaṅgesu. </p>
              <p>[01] ^b^sāmaññattha^eb^nti nibbānaṃ. tañhi sāmaññena  upagantabbato sāmaññatthoti vuccati. ^b^brahmañña^eb^nti seṭṭhabhāvaṃ.  ^b^brahmaññattha^eb^nti nibbānaṃ brahmaññena upagantabbato. yattha yattha  pana heṭṭhā ca imesu ca tīsu suttesu ``rāgakkhayo''ti āgataṃ, tattha  tattha arahattampi vaṭṭatiyevāti vadanti. </p>
              <p>[06] paṭipattivaggo catuttho. </p>
            </h4>
          </h3>
          <h3>
            <h3n> 5. aññatitthiyapeyyālavaggavaṇṇanā </h3n>
            <h4>
              <h4n> </h4n>
              <p>[03] 41-48^b^.^eb^ aññatitthiyapeyyāle ^a^P3.0133^ea^  ^b^addhānapariññattha^eb^nti saṃsāraddhānaṃ nibbānaṃ patvā pariññātaṃ  ^a^V3.0169^ea^ nāma hoti. tasmā nibbānaṃ ``addhānapariññā''ti vuccati, tadatthanti  attho. ^b^anupādāparinibbānattha^eb^nti apaccayaparinibbānatthaṃ.  iti imasmiṃ peyyāle vijjāvimuttiphalena arahattaṃ kathitaṃ.  ñāṇadassanena paccavekkhaṇā, sesehi nibbānanti. </p>
              <p>[06] aññatitthiyapeyyālavaggo. </p>
            </h4>
          </h3>
          <h3>
            <h3n> 6. sūriyapeyyālavaggavaṇṇanā </h3n>
            <h4>
              <h4n> </h4n>
              <p>[03] 49-62^b^.^eb^ sūriyapeyyāle aruṇuggaṃ viya kalyāṇamittattā,  kalyāṇamittatāya ṭhatvā nibbattito savipassanāriyamaggo  sūriyapātubhāvo viyāti evaṃ sabbattha attho veditabbo.  ^b^sīlasampadā^eb^ti catupārisuddhisīlaṃ. ^b^chandasampadā^eb^ti  kusalakattukamyatāchando. ^b^attasampadā^eb^ti sampannacittatā.  ^b^diṭṭhisampadā^eb^ti ñāṇasampatti. ^b^appamādasampadā^eb^ti  kārāpakāppamādasampatti. ^b^yonisomanasikārasampadā^eb^ti  upāyamanasikārasampatti. puna ^b^kalyāṇamittatā^eb^tiādīni  sammādiṭṭhiādīnaṃ aññenapi ākārena ^a^M3.0170^ea^ bhāvadassanatthaṃ vuttāni.  sabbāneva cetāni suttāni pāṭiyekkaṃ puggalajjhāsayavasena vuttānīti. </p>
              <p>[06] sūriyapeyyālavaggo. </p>
            </h4>
          </h3>
          <h3>
            <h3n> 7. ekadhammapeyyālavaggādivaṇṇanā </h3n>
            <h4>
              <h4n> </h4n>
              <p>[03] 63-138^b^.^eb^ ekadhammapeyyālopi gaṅgāpeyyālopi pāṭiyekkaṃ  puggalajjhāsayavaseneva tathā tathā vutte bujjhanakānaṃ ajjhāsayavasena  kathito. </p>
            </h4>
          </h3>
          <h3>
            <h3n> 8. appamādapeyyālavaggo </h3n>
            <h4>
              <h4n> 1. tathāgatasuttavaṇṇanā </h4n>
              <p>[03] 139^b^.^eb^ appamādapeyyāle ^b^evameva kho^eb^ti ettha  yathā sabbasattānaṃ sammāsambuddho aggo, evaṃ ^a^V3.0170^ea^ sabbesaṃ kusaladhammānaṃ  kārāpakāppamādo aggoti daṭṭhabbo. nanu cesa lokiyova,  kusaladhammā pana lokuttarāpi. ayañca kāmāvacarova, kusaladhammā  pana catubhūmakā. kathamesa tesaṃ aggoti? paṭilābhakaṭṭhena.  appamādena hi te paṭilabbhanti, tasmā so tesaṃ aggo. tenetaṃ vuttaṃ  ^b^sabbe te appamādamūlakā^eb^tiādi. </p>
            </h4>
            <h4>
              <h4n> 2. padasuttavaṇṇanā </h4n>
              <p>[03] 140^b^.^eb^ ^b^jaṅgalāna^eb^nti pathavītalavāsīnaṃ.  ^b^pāṇāna^eb^nti sapādakapāṇānaṃ ^a^P3.0134^ea^.  ^b^padajātānī^eb^ti padāni. ^b^samodhānaṃ gacchantī^eb^ti odhānaṃ  upakkhepaṃ gacchanti. ^b^aggamakkhāyatī^eb^ti seṭṭhaṃ akkhāyati.  ^b^yadidaṃ mahantattenā^eb^ti mahantabhāvena aggamakkhāyati, na  guṇavasenāti attho. </p>
            </h4>
            <h4>
              <h4n> 3-10. kūṭasuttādivaṇṇanā </h4n>
              <p>[03] 141-148^b^.^eb^ ^b^vassika^eb^nti sumanapupphaṃ. imaṃ kira suttaṃ  sutvā bhātiyamahārājā vīmaṃsitukāmatāya ekasmiṃ gabbhe  catujātigandhehi paribhaṇḍaṃ kāretvā ^a^M3.0171^ea^ sugandhāni pupphāni āharāpetvā  ekassa samuggassa majjhe sumanapupphamuṭṭhiṃ ṭhapetvā sesāni tassa  samantato muṭṭhimuṭṭhiṃ katvā ṭhapetvā dvāraṃ pidhāya bahi nikkhanto.  athassa muhuttaṃ vītināmetvā dvāraṃ vivaritvā pavisantassa sabbapaṭhamaṃ  sumanapupphagandho ghānaṃ pahari. so mahātalasmiṃyeva  mahācetiyābhimukho nipajjitvā -- ``vassikaṃ tesaṃ agganti  kathentena sukathitaṃ sammāsambuddhenā''ti cetiyaṃ vandi.  ^b^kuṭṭarājāno^eb^ti khuddakarājāno. ``khuddarājāno''tipi pāṭho.  ^b^tantāvutāna^eb^nti tante āvutānaṃ, tantaṃ āropetvā vāyitānanti  attho. idañca paccatte sāmivacanaṃ. yāni kānici tantāvutāni  vatthānīti ayañhettha attho. atha vā tantāvutānaṃ vatthānaṃ yāni  kānici vatthānīti evaṃ sāvasesapāṭhanayenapettha attho daṭṭhabbo. sesaṃ  sabbattha uttānamevāti. </p>
              <p>[06] appamādavaggo aṭṭhamo. </p>
            </h4>
          </h3>
          <h3>
            <h3n> 9. balakaraṇīyavaggo </h3n>
            <h4>
              <h4n> 1. balasuttavaṇṇanā </h4n>
              <p>[03] 149^b^.^eb^ balakaraṇīyavagge ^a^V3.0171^ea^ ^b^balakaraṇīyā^eb^ti  ūrubalabāhubalena kattabbā dhāvanalaṅghanatāpanavahanādayo kammantā.  ^b^sīle patiṭṭhāyā^eb^ti catupārisuddhisīle ṭhatvā. ^b^aṭṭhaṅgikaṃ  magga^eb^nti sahavipassanaṃ ariyamaggaṃ. </p>
            </h4>
            <h4>
              <h4n> 2. bījasuttavaṇṇanā </h4n>
              <p>[03] 150^b^.^eb^ ^b^bījagāmabhūtagāmā^eb^ti ettha pañcavidhampi  bījaṃ bījagāmo nāma, tadeva paṇṇasampannaṃ nīlabhāvato paṭṭhāya  bhūtagāmoti veditabbaṃ. </p>
            </h4>
            <h4>
              <h4n> 3. nāgasuttavaṇṇanā </h4n>
              <p>[03] 151^b^.^eb^ ^b^balaṃ^eb^ ^a^P3.0135^ea^ ^b^gāhentī^eb^ti  balaṃ gaṇhanti, gahitabalā thirasarīrā honti. ^b^kusobbhe  otarantī^eb^tiādīsu ayamanupubbikathā -- nāginiyo kira utusamaye  ^a^M3.0172^ea^ patiṭṭhitagabbhā cintenti -- ``sace mayaṃ idha vijāyissāma, evaṃ no  dārakā ūmivegañca supaṇṇassa ca pakkhanditvā āgatassa vegaṃ sahituṃ  na sakkhissantī''ti tā mahāsamudde nimujjitvā sambhajjamukhadvāraṃ  patvā pañca mahānadiyo pavisitvā himavantaṃ gacchanti. tattha  supaṇṇehi apakkhandanīyāsu suvaṇṇarajatamaṇiguhāsu vasamānā  vijāyitvā nāgapotake gopphakādipamāṇesu udakesu otāretvā  udakataraṇaṃ sikkhāpenti.</p>
              <p>[03] atha yadā anukkamena te nāgā gaṅgādīnaṃ nadīnaṃ orimatīrato  paratīraṃ, paratīrato orimatīranti taraṇapaṭitaraṇaṃ kātuṃ sakkonti,  tadā ``idāni no dārakā ūmivegañca garuḷavegañca sahituṃ  sakkhissantī''ti ñatvā attano ānubhāvena mahāmeghaṃ samuṭṭhāpetvā  sakalahimavantaṃ ekodakaṃ viya kurumānā devaṃ vassāpetvā  suvaṇṇarajatādimayā nāvā māpetvā upari ^a^V3.0172^ea^ suvaṇṇatārakavicittaṃ  samosaritagandhapupphadāmaṃ celavitānaṃ bandhitvā  surabhicandanagandhapupphādīni ādāya tāhi nāvāhi pañca mahānadiyo  ogāhitvā anukkamena mahāsamuddaṃ pāpuṇanti. tattha ca vasantā  dasabyāma-satabyāma-sahassabyāma-satasahassabyāma-pamāṇataṃ āpajjantā  mahantattaṃ vepullattaṃ āpajjanti nāma.</p>
              <p>[03] ^b^evameva kho^eb^ti ettha himavantapabbato viya  catupārisuddhisīlaṃ daṭṭhabbaṃ, nāgapotakā viya yogāvacarā, kusobbhādayo  viya ariyamaggo, mahāsamuddo viya nibbānaṃ. yathā nāgapotakā  himavante patiṭṭhāya kusobbhādīhi mahāsamuddaṃ patvā kāyamahantattaṃ  āpajjanti, evaṃ yogino sīlaṃ nissāya sīle patiṭṭhāya ariyamaggena  nibbānaṃ patvā arahattamaggeneva āgatesu chasu abhiññādhammesu  guṇasarīramahantattaṃ pāpuṇantīti. </p>
            </h4>
            <h4>
              <h4n> 5. kumbhasuttavaṇṇanā </h4n>
              <p>[03] 153^b^.^eb^ ^b^kumbho^eb^ti udakaghaṭo. ^b^no  paccāvamatī^eb^ti na patiāvamati, na anto pavesetīti attho. </p>
            </h4>
            <h4>
              <h4n> 7. ākāsasuttavaṇṇanā </h4n>
              <p>[03] 155^b^.^eb^ ^b^puratthimā^eb^ti ^a^M3.0173^ea^ puratthimadisato āgatavātā.  ^b^pacchimadisā^eb^dīsupi eseva nayo. ^b^cattāropi  satipaṭṭhānā^eb^ti yatheva hi etesaṃ ^a^P3.0136^ea^  puratthimādibhedānaṃ vātānaṃ sannipāto ākāse ijjhati, evaṃ idhāpi  ``cattāro satipaṭṭhānā''tiādinā nayena vuttā bodhipakkhiyadhammā  sahavipassanassa ariyamaggassa bhāvanāya ijjhanti, tenetaṃ vuttaṃ. </p>
            </h4>
            <h4>
              <h4n> 8-9. paṭhamameghasuttādivaṇṇanā </h4n>
              <p>[03] 156-157^b^.^eb^ ^b^gimhānaṃ pacchime māse^eb^ti āsāḷhamāse.  ^b^ūhata^eb^nti dvipadacatuppadānaṃ pādappahārena pathavītale uṭṭhahitvā  uddhaṃ gataṃ vaṭṭivaṭṭi hutvā ākāse pakkhantaṃ. ^b^rajojalla^eb^nti  paṃsurajojallaṃ. </p>
            </h4>
            <h4>
              <h4n> 10. nāvāsuttavaṇṇanā </h4n>
              <p>[03] 158^b^.^eb^ ^b^sāmuddikāya^eb^ ^a^V3.0173^ea^ ^b^nāvāyā^eb^tiādi heṭṭhā  vāṇijakopame vitthāritameva. </p>
            </h4>
            <h4>
              <h4n> 11-12. āgantukasuttādivaṇṇanā </h4n>
              <p>[03] 159-160^b^.^eb^ ^b^āgantukāgāra^eb^nti puññatthikehi  nagaramajjhe kataṃ āgantukagharaṃ, yattha rājarājamahāmattehipi sakkā hoti  nivāsaṃ upagantuṃ. ^b^abhiññā pariññeyyā^eb^ti yatheva hi tesaṃ  puratthimadisādīhi āgatānaṃ khattiyādīnaṃ vāso āgantukāgāre  ijjhati, evaṃ imesaṃ abhiññāpariññeyyātiādīnaṃ dhammānaṃ  abhiññāparijānanādīhi sahavipassanassa ariyamaggassa bhāvanāya  ijjhanti, tenetaṃ vuttaṃ. nadīsuttaṃ heṭṭhā vuttanayamevāti. </p>
              <p>[06] balakaraṇīyavaggo navamo. </p>
            </h4>
          </h3>
          <h3>
            <h3n> 10. esanāvaggo </h3n>
            <h4>
              <h4n> 1. esanāsuttavaṇṇanā </h4n>
              <p>[03] 161^b^.^eb^ esanāvagge ^a^M3.0174^ea^ ^b^kāmesanā^eb^ti kāmānaṃ esanā  gavesanā magganā patthanā. ^b^bhavesanā^eb^ti bhavānaṃ esanā.  ^b^brahmacariyesanā^eb^ti micchādiṭṭhisaṅkhātassa brahmacariyassa esanā. </p>
            </h4>
            <h4>
              <h4n> 2-11. vidhāsuttādivaṇṇanā </h4n>
              <p>[03] 162-171^b^.^eb^ ^b^vidhā^eb^ti mānakoṭṭhāsā mānaṭhapanā vā.  ^b^seyyohamasmīti vidhā^eb^ti ahamasmi seyyoti evaṃ mānakoṭṭhāso  mānaṭhapanā vā. ^b^nīghā^eb^ti dukkhā. vacanattho panettha yassa  uppajjanti, taṃ purisaṃ nīhanantīti nīghā. sesamettha uttānamevāti. </p>
              <p>[06] esanāvaggo dasamo. </p>
            </h4>
          </h3>
          <h3>
            <h3n> 11. oghavaggo </h3n>
            <h4>
              <h4n> 1-2. oghasuttādivaṇṇanā </h4n>
              <p>[03] 172-173^b^.^eb^ oghavagge ^a^V3.0174^ea^ ^a^P3.0137^ea^ ^b^kāmogho^eb^ti  pañcasu kāmaguṇesu chandarāgo. ^b^bhavogho^eb^ti rūpārūpabhavesu  chandarāgo. ^b^diṭṭhogho^eb^ti dvāsaṭṭhi diṭṭhiyo. ^b^avijjogho^eb^ti  catūsu saccesu aññāṇaṃ. ^b^kāmayogā^eb^dīsupi eseva nayo. </p>
            </h4>
            <h4>
              <h4n> 3-4. upādānasuttādivaṇṇanā </h4n>
              <p>[03] 174-175^b^.^eb^ ^b^kāmupādāna^eb^nti kāmaggahaṇaṃ.  ^b^diṭṭhupādānā^eb^dīsupi eseva nayo. ^b^ganthā^eb^ti ganthanā ghaṭanā.  ^b^kāyagantho^eb^ti nāmakāyassa gantho ganthanaghaṭanakileso.  ^b^idaṃsaccābhiniveso^eb^ti antaggāhikadiṭṭhivasena uppanno ``idameva  sacca''nti evaṃ abhiniveso. </p>
            </h4>
            <h4>
              <h4n> 5-10. anusayasuttādivaṇṇanā </h4n>
              <p>[03] 176-181^b^.^eb^ ^b^kāmarāgānusayo^eb^ti ^a^M3.0175^ea^ thāmagataṭṭhena  kāmarāgova anusayo kāmarāgānusayo. sesesupi eseva nayo.  ^b^orambhāgiyānī^eb^ti heṭṭhākoṭṭhāsiyāni. ^b^saṃyojanānī^eb^ti  bandhanāni. ^b^uddhambhāgiyānī^eb^ti uparikoṭṭhāsiyāni. sesaṃ  sabbattha uttānatthamevāti. </p>
              <p>[06] oghavaggo ekādasamo. </p>
              <p>[06] maggasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 2. bojjhaṅgasaṃyuttaṃ </h2n>
          <h3>
            <h3n> 1. pabbatavaggo </h3n>
            <h4>
              <h4n> 1. himavantasuttavaṇṇanā </h4n>
              <p>[03] 182^b^.^eb^ bojjhaṅgasaṃyuttassa ^a^V3.0175^ea^ ^a^P3.0138^ea^  ^a^M3.0176^ea^ paṭhame  ^b^nāgā^eb^ti imepi mahāsamuddapiṭṭhe ūmiantaravāsinova, na  vimānaṭṭhakanāgā. tesaṃ himavantaṃ nissāya kāyavaḍḍhanādisabbaṃ heṭṭhā  vuttanayeneva veditabbaṃ. ^b^bojjhaṅge^eb^ti ettha bodhiyā, bodhissa  vā aṅgāti ^b^bojjhaṅgā^eb^. kiṃ vuttaṃ hoti? yā hi ayaṃ  dhammasāmaggī, yāya lokiyalokuttaramaggakkhaṇe uppajjamānāya  līnuddhaccapatiṭṭhānāyūhana  kāmasukhattakilamathānuyogaucchedasassatābhinivesādīnaṃ anekesaṃ  upaddavānaṃ paṭipakkhabhūtāya  satidhammavicayavīriyapītipassaddhisamādhiupekkhāsaṅkhātāya  dhammasāmaggiyā ariyasāvako bujjhatīti katvā bodhīti vuccati.  ^b^bujjhatī^eb^ti kilesasantānaniddāya uṭṭhahati, cattāri vā  ariyasaccāni paṭivijjhati, nibbānameva vā sacchikarotīti vuttaṃ  hoti. yathāha ``satta bojjhaṅge bhāvetvā anuttaraṃ sammāsambodhiṃ  abhisambuddho''ti (saṃ0 ni0  5.378; dī0 ni0 3.143).  tassā dhammasāmaggisaṅkhātāya bodhiyā aṅgāti ^b^bojjhaṅgā^eb^  jhānaṅgamaggaṅgādayo viya. yopesa yathāvuttappakārāya etāya  dhammasāmaggiyā bujjhatīti katvā ariyasāvako bodhīti vuccati,  tassa bodhissa aṅgātipi ^b^bojjhaṅgā^eb^ senaṅgarathaṅgādayo viya.  tenāhu aṭṭhakathācariyā -- ``bujjhanakassa puggalassa aṅgāti vā  bojjhaṅgā''ti.</p>
              <p>[03] apica ``bojjhaṅgāti kenaṭṭhena bojjhaṅgā? bodhāya  saṃvattantīti bojjhaṅgā, bujjhantīti bojjhaṅgā, anubujjhantīti  bojjhaṅgā, paṭibujjhantīti bojjhaṅgā, sambujjhantīti  bojjhaṅgā''iccādinā (paṭi0 ma0 2.17) paṭisambhidānayenāpi  bojjhaṅgattho veditabbo.</p>
              <p>[03] ^b^satisambojjhaṅga^eb^ntiādīsu ^a^V3.0176^ea^ ^a^P3.0139^ea^ pana  pasattho sundaro ca bojjhaṅgoti sambojjhaṅgo. satiyeva  sambojjhaṅgoti ^b^satisambojjhaṅgo,^eb^ taṃ satisambojjhaṅganti evaṃ  sabbattha attho veditabbo. ^b^bhāvetī^eb^ti vaḍḍheti, attano  ^a^M3.0177^ea^ cittasantāne punappunaṃ janeti, abhinibbattetīti attho.  ^b^vivekanissita^eb^ntiādīni kosalasaṃyutte ``sammādiṭṭhiṃ bhāveti  vivekanissita''nti ettha vuttanayeneva veditabbāni.</p>
              <p>[03] ayaṃ pana viseso -- tattha tadaṅgavivekanissitaṃ,  samucchedavivekanissitaṃ, nissaraṇavivekanissitanti, vivekattayameva  vuttaṃ, bojjhaṅgabhāvanaṃ patvā pana pañcavidhavivekanissitampi eke  vaṇṇayanti. te hi na kevalaṃ balavavipassanāmaggaphalakkhaṇesu eva  bojjhaṅge uddharanti  vipassanāpādaka-kasiṇajjhāna-ānāpānāsubha-brahmavihārajjhānesupi  uddharanti, na ca paṭisiddhā aṭṭhakathācariyehi. tasmā tesaṃ matena  etesaṃ jhānānaṃ pavattikkhaṇe kiccato eva vikkhambhanavivekanissitaṃ.  yathā ca vipassanākkhaṇe ``ajjhāsayato  nissaraṇavivekanissita''nti vuttaṃ, evaṃ paṭipassaddhivivekanissitampi  bhāvetīti vattuṃ vaṭṭati. sesamettha heṭṭhā vuttanayameva. </p>
            </h4>
            <h4>
              <h4n> 2. kāyasuttavaṇṇanā </h4n>
              <p>[03] 183^b^.^eb^ dutiye ^b^āhāraṭṭhitiko^eb^ti paccayaṭṭhitiko.  ^b^āhāraṃ paṭiccā^eb^ti paccayaṃ paṭicca. ^b^subhanimitta^eb^nti  subhampi subhanimittaṃ, subhassa ārammaṇampi subhanimittaṃ.  ^b^ayonisomanasikāro^eb^ti anupāyamanasikāro uppathamanasikāro  anicce ``nicca''nti vā, dukkhe ``sukha''nti, anattani  ``attā''ti vā, asubhe ``subha''nti vā, manasikāro. taṃ tasmiṃ  subhārammaṇe bahulaṃ pavattayato kāmacchando uppajjati. tena vuttaṃ  ``atthi, bhikkhave, subhanimitta''ntiādi. evaṃ sabbanīvaraṇesu  yojanā veditabbā.</p>
              <p>[03] ^b^paṭighanimitta^eb^ntiādīsu pana paṭighopi paṭighanimittaṃ  paṭighārammaṇampi. ^b^aratī^eb^ti ukkaṇṭhitā. yaṃ sandhāya vuttaṃ --  ``tattha katamā arati? pantesu vā senāsanesu aññataraññataresu vā  ^a^P3.0140^ea^ adhikusalesu dhammesu arati aratitā anabhirati  anabhiramanā ukkaṇṭhitā paritassitā, ayaṃ vuccati aratī''ti (vibha0  856).</p>
              <p>[03] ^b^tandī^eb^ti ^a^V3.0177^ea^ atisītādipaccayā uppannaṃ āgantukakāyālasiyaṃ.  yasmiṃ uppanne ``atisītaṃ atiuṇhaṃ aticchātosmi atidhātosmi  atidūramaggaṃ gatosmī''ti vadati, yaṃ sandhāya vuttaṃ ``tattha katamā  tandi ^a^M3.0178^ea^, yā tandī tandiyanā tandimanakatā ālasyaṃ ālasyāyanā  ālasyāyitattaṃ, ayaṃ vuccati tandī''ti (vibha0 857).</p>
              <p>[03] ^b^vijambhitā^eb^ti kilesavasena kāyavinamanā. yaṃ sandhāya  vuttaṃ -- ``tattha katamā vijambhitā? yā kāyassa jambhanā  vijambhanā ānamanā vinamanā sannamanā paṇamanā byādhiyakaṃ, ayaṃ  vuccati vijambhitā''ti (vibha0 858).</p>
              <p>[03] ^b^bhattasammado^eb^ti bhattapariḷāho. yaṃ sandhāya vuttaṃ --  ``tattha katamo bhattasammado? yā bhuttāvissa bhattamucchā  bhattakilamatho bhattapariḷāho kāyaduṭṭhullaṃ, ayaṃ vuccati bhattasammado''ti  (vibha0 859).</p>
              <p>[03] ^b^cetaso ca līnatta^eb^nti cittassa līyanākāro, yaṃ sandhāya  vuttaṃ -- ``tattha katamaṃ cetaso līnattaṃ? yā cittassa akalyatā  akammaññatā olīyanā sallīyanā līnaṃ līyanā līyitattaṃ thinaṃ  thiyanā thiyitattaṃ cittassa, idaṃ vuccati cetaso līnatta''nti (vibha0  860).</p>
              <p>[03] ^b^cetaso avūpasamo^eb^ti yathā nāma vītaccikopi aṅgāro  neva tāva sannisīdati patāpaṃ karotiyeva, yathā ca pattapacanaṭṭhāne neva  tāva sannisīdati patāpaṃ karotiyeva, evaṃ cittassa avūpasantākāro,  atthato panetaṃ uddhaccakukkuccameva hoti.</p>
              <p>[03] ^b^vicikicchaṭṭhānīyā dhammā^eb^ti vicikicchāya  ārammaṇadhammā. ^b^ayonisomanasikāro^eb^ sabbattha vuttanayova.  evamettha kāmacchando vicikicchāti ime dve dhammā ārammaṇena  ^a^P3.0141^ea^ kathitā, byāpādo ārammaṇena ca upanissayena  ca, sesā sahajātena ca upanissayena cāti. </p>
              <p>[01] ^b^satisambojjhaṅgaṭṭhānīyā dhammā^eb^ti satiyā  ārammaṇadhammā sattatiṃsa bodhipakkhiyā ca nava lokuttaradhammā  ^a^V3.0178^ea^ ca. ^b^tattha yonisomanasikārabahulīkāro^eb^ti tattha   upāyamanasikārassa punappunaṃ karaṇaṃ.</p>
              <p>[03] ^b^kusalākusalā dhammā^eb^tiādīsu ^b^kusalā^eb^ti  kosallasambhūtā anavajjasukhavipākā. ^b^akusalā^eb^ti  akosallasambhūtā sāvajjadukkhavipākā. ^b^sāvajjā^eb^ti akusalā.  ^b^anavajjā^eb^ti kusalā. ^b^hīnapaṇītakaṇhasukkesu^eb^pi eseva nayo.  ^b^sappaṭibhāgā^eb^ti kaṇhasukkāyeva. kaṇhā hi kaṇhavipākadānato  ^a^M3.0179^ea^, sukkā ca sukkavipākadānato sappaṭibhāgā nāma, sadisavipākakoṭṭhāsāti  attho. paṭipakkhabhūtassa vā bhāgassa atthitāya sappaṭibhāgā.  kaṇhānañhi sukkā paṭipakkhabhāgā, sukkānañca kaṇhā paṭipakkhabhāgāti  evampi sappaṭibhāgā. sappaṭibāhitaṭṭhena vā sappaṭibhāgā.  akusalañhi kusalaṃ paṭibāhitvā attano vipākaṃ deti, kusalañca  akusalaṃ paṭibāhitvāti evampi kaṇhasukkā sappaṭibhāgā.</p>
              <p>[03] ^b^ārambhadhātū^eb^ti paṭhamārambhavīriyaṃ. ^b^nikkamadhātū^eb^ti  kosajjato nikkhantattā tato balavataraṃ. ^b^parakkamadhātū^eb^ti paraṃ  paraṃ ṭhānaṃ akkamanatāya tatopi balavataranti tīhipi padehi vīriyameva  kathitaṃ.</p>
              <p>[03] ^b^pītisambojjhaṅgaṭṭhānīyā^eb^ti pītiyā ārammaṇadhammā.  ^b^kāyapassaddhī^eb^ti tiṇṇaṃ khandhānaṃ darathapassaddhi.  ^b^cittapassaddhī^eb^ti viññāṇakkhandhassa darathapassaddhi.  ^b^samathanimitta^eb^nti samathopi samathanimittaṃ, ārammaṇampi.  ^b^abyagganimitta^eb^nti tasseva vevacanaṃ.</p>
              <p>[03] ^b^upekkhāsambojjhaṅgaṭṭhānīyā^eb^ti upekkhāya ārammaṇadhammā,  atthato pana majjhattākāro upekkhāṭṭhānīyā dhammoti veditabbo.  evamettha satidhammavicayaupekkhāsambojjhaṅgā ārammaṇena kathitā,  sesā ārammaṇenapi upanissayenapi. </p>
            </h4>
            <h4>
              <h4n> 3. sīlasuttavaṇṇanā </h4n>
              <p>[03] 184^b^.^eb^ tatiye ^b^sīlasampannā^eb^ti ettha  khīṇāsavassa lokiyalokuttarasīlaṃ kathitaṃ, tena sampannāti attho.  ^b^samādhipaññāsu^eb^pi ^a^P3.0142^ea^ eseva nayo.  ^b^vimutti^eb^ pana phalavimuttiyeva. ^b^vimuttiñāṇadassanaṃ^eb^  ^a^V3.0179^ea^ paccavekkhaṇañāṇaṃ. evamettha sīlādayo tayo lokiyalokuttarā,  vimutti lokuttarāva, vimuttiñāṇadassanaṃ lokiyameva.</p>
              <p>[03] ^b^dassanampāha^eb^nti dassanampi ahaṃ. taṃ panetaṃ dassanaṃ --  cakkhudassanaṃ, ñāṇadassananti duvidhaṃ. tattha pasannehi cakkhūhi  ariyānaṃ dassanaṃ olokanaṃ cakkhudassanaṃ nāma. ariyehi pana  diṭṭhassa lakkhaṇassa dassanaṃ, paṭividdhassa ca paṭivijjhanaṃ jhānena vā  vipassanāya vā maggaphalehi vā ñāṇadassanaṃ nāma. imasmiṃ panettha  cakkhudassanaṃ adhippetaṃ. ariyānañhi pasannehi cakkhūhi  olokanampi ^a^M3.0180^ea^ bahukārameva. ^b^savana^eb^nti ``asuko nāma  khīṇāsavo asukasmiṃ nāma raṭṭhe vā janapade vā gāme vā nigame vā  vihāre vā leṇe vā vasatī''ti kathentānaṃ sotena savanaṃ, etampi  bahukārameva. ^b^upasaṅkamana^eb^nti ``dānaṃ vā dassāmi, pañhaṃ vā  pucchissāmi, dhammaṃ vā sossāmi, sakkāraṃ vā karissāmī''ti  evarūpena cittena ariyānaṃ upasaṅkamanaṃ. ^b^payirupāsana^eb^nti  pañhāpayirupāsanaṃ. ariyānaṃ guṇe sutvā te upasaṅkamitvā nimantetvā  dānaṃ datvā ``kiṃ, bhante, kusala''ntiādinā nayena pañhapucchananti  attho.</p>
              <p>[03] ^b^anussati^eb^nti rattiṭṭhānadivāṭṭhānesu nisinnassa ``idāni  ariyā leṇaguhamaṇḍapādīsu jhānavipassanāmaggaphalasukhehi  vītināmentī''ti anussaraṇaṃ. yo vā tesaṃ santike ovādo laddho  hoti, taṃ āvajjitvā ``imasmiṃ ṭhāne sīlaṃ kathitaṃ, imasmiṃ  samādhi, imasmiṃ vipassanā, imasmiṃ maggo, imasmiṃ phala''nti evaṃ  anussaraṇaṃ. ^b^anupabbajja^eb^nti ariyesu cittaṃ pasādetvā gharā  nikkhamma tesaṃ santike pabbajjaṃ. ariyānañhi santike cittaṃ  pasādetvā tesaṃyeva santike pabbajitvā tesaṃyeva ovādānusāsaniṃ  paccāsīsamānassa caratopi pabbajjā anupabbajjā nāma. ariyesu  pasādena aññattha pabbajitvā ariyānaṃ santike ovādānusāsaniṃ  paccāsīsamānassa carato pabbajjāpi anupabbajjā nāma. aññesu pana  pasādena aññesaṃyeva santike pabbajitvā aññesaṃyeva ovādānusāsaniṃ  paccāsīsamānassa carato pabbajjā anupabbajjā nāma na hoti.</p>
              <p>[03] evaṃ pabbajitesu pana mahākassapattherassa tāva anupabbajjaṃ  pabbajitā satasahassamattā ahesuṃ, tathā ^a^P3.0143^ea^ therasseva  saddhivihārikassa ca candaguttattherassa, tassāpi saddhivihārikassa  sūriyaguttattherassa, tassāpi saddhivihārikassa assaguttattherassa,  tassāpi saddhivihārikassa yonakadhammarakkhitattherassa ^a^V3.0180^ea^, tassa pana  saddhivihāriko asokarañño kaniṭṭhabhātā tissatthero nāma ahosi,  tassa anupabbajjaṃ pabbajitā aḍḍhateyyakoṭisaṅkhā ahesuṃ.  mahindattherassa anupabbajitānaṃ gaṇanaparicchedo natthi.  yāvajjadivasā laṅkādīpe satthari pasādena pabbajantā mahindattherasseva  pabbajjaṃ anupabbajanti nāma.</p>
              <p>[03] ^b^taṃ^eb^ ^a^M3.0181^ea^ ^b^dhamma^eb^nti taṃ tesaṃ ovādānusāsanīdhammaṃ.  ^b^anussaratī^eb^ti sarati. ^b^anuvitakketī^eb^ti vitakkāhataṃ  karoti. ^b^āraddho hotī^eb^ti paripuṇṇo hoti.  ^b^pavicinatī^eb^tiādi sabbaṃ tattha ñāṇacāravaseneva vuttaṃ. atha vā  ^b^pavicinatī^eb^ti tesaṃ tesaṃ dhammānaṃ lakkhaṇaṃ vicinati.  ^b^pavicaratī^eb^ti tattha ñāṇaṃ carāpeti. ^b^parivīmaṃsamāpajjatī^eb^ti  vīmaṃsanaṃ olokanaṃ gavesanaṃ āpajjati.</p>
              <p>[03] ^b^satta phalā sattānisaṃsā^eb^ti ubhayampetaṃ atthato ekaṃ.  ^b^diṭṭheva dhamme paṭikacca aññaṃ ārādhetī^eb^ti arahattaṃ ārādhento  imasmiṃyeva attabhāve ārādheti, tañca kho paṭikacca, asampatteyeva  maraṇakāleti attho. ^b^atha maraṇakāle^eb^ti atha maraṇassa  āsannakāle.</p>
              <p>[03] ^b^antarāparinibbāyī^eb^ti yo āyuvemajjhaṃ anatikkamitvā  parinibbāyati, so tividho hoti. kappasahassāyukesu tāva  avihesu nibbattitvā eko nibbattadivaseyeva arahattaṃ pāpuṇāti. no  ce nibbattadivase pāpuṇāti, paṭhamassa pana kappasatassa matthake  pāpuṇāti. ayameko antarāparinibbāyī. aparo evaṃ asakkonto  dvinnaṃ kappasatānaṃ matthake pāpuṇāti, ayaṃ dutiyo. aparo evampi  asakkonto catunnaṃ kappasatānaṃ matthake pāpuṇāti, ayaṃ tatiyo  antarāparinibbāyī.</p>
              <p>[03] pañcamaṃ pana kappasataṃ atikkamitvā arahattaṃ patto  ^b^upahaccaparinibbāyī^eb^ nāma hoti. atappādīsupi eseva nayo.  yattha katthaci uppanno pana sasaṅkhārena sappayogena arahattaṃ ^a^P3.0144^ea^  patto ^b^sasaṅkhāraparinibbāyī^eb^ nāma, asaṅkhārena  appayogena patto ^b^asaṅkhāraparinibbāyī^eb^ nāma. avihādīsupi  nibbatto tattha yāvatāyukaṃ ṭhatvā uparūpari nibbattitvā akaniṭṭhaṃ patto  ^b^uddhaṃsoto akaniṭṭhagāmī^eb^ nāma.</p>
              <p>[03] imasmiṃ ^a^V3.0181^ea^ pana ṭhāne ^b^aṭṭhacattārīsa anāgāmino^eb^ kathetabbā.  avihesu hi tayo antarāparinibbāyī, eko upahaccaparinibbāyī,  eko uddhaṃsoto akaniṭṭhagāmīti pañca honti. te  asaṅkhāraparinibbāyino pañca, sasaṅkhāraparinibbāyino pañcāti  dasa honti, tathā atappādīsu. akaniṭṭhesu pana uddhaṃsoto natthi,  tasmā tattha cattāro sasaṅkhāraparinibbāyī, cattāro  asaṅkhāraparinibbāyīti aṭṭhāti evaṃ aṭṭhacattālīsa honti. tesaṃ  uddhaṃsoto akaniṭṭhagāmī sabbajeṭṭho ceva hoti ^a^M3.0182^ea^ sabbakaniṭṭho ca. kathaṃ?  so hi soḷasakappasahassāyukattā āyunā sabbesaṃ jeṭṭho, sabbapacchā  arahattaṃ pāpuṇīti sabbesaṃ kaniṭṭho. imasmiṃ sutte apubbaṃ acarimaṃ  ekacittakkhaṇikā nānālakkhaṇā arahattamaggassa pubbabhāgavipassanā  bojjhaṅgā kathitā. </p>
            </h4>
            <h4>
              <h4n> 4. vatthasuttavaṇṇanā </h4n>
              <p>[03] 185^b^.^eb^ catutthe ^b^satisambojjhaṅgo iti ce me  hotī^eb^ti satisambojjhaṅgoti evaṃ ce mayhaṃ hoti. ^b^appamāṇoti  me hotī^eb^ti appamāṇoti evaṃ me hoti. ^b^susamāraddho^eb^ti  suparipuṇṇo. ^b^tiṭṭhatī^eb^ti ettha aṭṭhahākārehi satisambojjhaṅgo  tiṭṭhati -- uppādaṃ anāvajjitattā anuppādaṃ āvajjitattā  satisambojjhaṅgo tiṭṭhati, pavattaṃ, appavattaṃ, nimittaṃ, animittaṃ  saṅkhāre anāvajjitattā, visaṅkhāraṃ āvajjitattā satisambojjhaṅgo  tiṭṭhatīti. imehi aṭṭhahākārehi tiṭṭhatīti thero jānāti,  vuttākāraviparīteheva aṭṭhahākārehi cavantaṃ cavatīti pajānāti.  sesabojjhaṅgesupi eseva nayo.</p>
              <p>[03] iti imasmiṃ sutte therassa phalabojjhaṅgā kathitā. yadā hi  thero satisambojjhaṅgaṃ sīsaṃ katvā phalasamāpattiṃ samāpajjati, tadā  itare cha tadanvayā honti. yadā dhammavicayādīsu aññataraṃ, tadāpi  sesā tadanvayā hontīti evaṃ phalasamāpattiyaṃ attano ciṇṇavasitaṃ  dassento thero imaṃ suttaṃ kathesīti. </p>
            </h4>
            <h4>
              <h4n> 5. bhikkhusuttavaṇṇanā </h4n>
              <p>[03] 186^b^.^eb^ pañcame ^a^P3.0145^ea^ ^b^bodhāya  saṃvattantī^eb^ti bujjhanatthāya saṃvattanti. kiṃ bujjhanatthāya? maggena  ^a^V3.0182^ea^ asaṅkhataṃ nibbānaṃ, paccavekkhaṇāya katakiccataṃ, maggena vā  kilesaniddāto pabujjhanatthāya, phalena pabujjhanabhāvatthāyātipi vuttaṃ  hoti. tenevettha nibbānasacchikiriyā kilesapahānapaccavekkhaṇāti  sabbaṃ dassitaṃ. </p>
            </h4>
            <h4>
              <h4n> 6-7. kuṇḍaliyasuttādivaṇṇanā </h4n>
              <p>[03] 187-188^b^.^eb^ chaṭṭhe ^a^M3.0183^ea^ ^b^ārāmanissayī^eb^ti ārāmaṃ nissāya  vasanabhāvena ārāmanissayī. ^b^parisāvacaro^eb^ti parisāya  avacaro. parisaṃ nāma bālāpi, paṇḍitāpi osaranti, yo pana  parappavādaṃ madditvā attano vādaṃ dīpetuṃ sakkoti, ayaṃ parisāvacaro  nāma. ^b^ārāmena ārāma^eb^nti ārāmeneva ārāmaṃ anucaṅkamāmi,  na bāhirenāti attho. ^b^uyyānena uyyāna^eb^nti etthāpi eseva  nayo. aññena vā ārāmena pavisitvā aññaṃ ārāmaṃ, aññena  uyyānena aññaṃ uyyānanti ayamettha attho.  ^b^itivādappamokkhānisaṃsa^eb^nti ``evaṃ pucchā hoti, evaṃ  vissajjanaṃ, evaṃ gahaṇaṃ, evaṃ nibbeṭhana''nti iminā nayena itivādo  hoti itivādappamokkhoti etaṃ ānisaṃsaṃ. ^b^upārambhānisaṃsa^eb^nti  ``ayaṃ pucchāya doso, ayaṃ vissajjane''ti evaṃ vādadosānisaṃsaṃ.</p>
              <p>[03] ^b^kathaṃ bhāvito ca, kuṇḍaliya, indriyasaṃvaro^eb^ti satthā  ``ettakaṃ ṭhānaṃ paribbājakena pucchitaṃ, idāni pucchituṃ na  sakkotī''ti ñatvā ``na tāva ayaṃ desanā yathānusandhiṃ gatā.  idāni naṃ yathānusandhiṃ pāpessāmī''ti sayameva pucchanto imaṃ desanaṃ  ārabhi. tattha ^b^manāpaṃ nābhijjhatī^eb^ti iṭṭhārammaṇaṃ nābhijjhāyati.  ^b^nābhihaṃsatī^eb^ti na sāmisāya tuṭṭhiyā abhihaṃsati. ^b^tassa  ṭhito ca kāyo hoti, ṭhitaṃ cittaṃ ajjhatta^eb^nti tassa nāmakāyo ca  cittañca gocarajjhatte ṭhitaṃ hoti. ^b^susaṇṭhita^eb^nti  kammaṭṭhānavasena suṭṭhu saṇṭhitaṃ. ^b^suvimutta^eb^nti kammaṭṭhānavimuttiyā  suvimuttaṃ. ^b^amanāpa^eb^nti aniṭṭhārammaṇaṃ. ^b^na maṅku hotī^eb^ti  tasmiṃ na maṅku hoti. ^b^appatiṭṭhitacitto^eb^ti kilesavasena  ^a^P3.0146^ea^ aṭṭhitacitto. ^b^adīnamānaso^eb^ti  domanassavasena adīnacitto. ^b^abyāpannacetaso^eb^ti dosavasena  apūticitto.</p>
              <p>[03] ^b^evaṃ bhāvito kho, kuṇḍaliya, indriyasaṃvaro evaṃ  bahulīkato tīṇi sucaritāni paripūretī^eb^ti ettha evaṃ sucaritapūraṇaṃ  veditabbaṃ -- imesu tāva chasu dvāresu aṭṭhārasa duccaritāni ^a^V3.0183^ea^ honti.  kathaṃ? cakkhudvāre tāva ^a^M3.0184^ea^ iṭṭhārammaṇe āpāthagate kāyaṅgavācaṅgāni  acopetvā tasmiṃ ārammaṇe lobhaṃ uppādentassa manoduccaritaṃ hoti.  lobhasahagatena cittena ``aho vatidaṃ iṭṭhaṃ kantaṃ manāpa''nti  bhaṇantassa vacīduccaritaṃ, tadeva hatthena parāmasantassa kāyaduccaritaṃ.  sesadvāresupi eseva nayo.</p>
              <p>[03] ayaṃ pana viseso -- sotadvārasmiñhi saddārammaṇassa vatthubhūtaṃ  saṅkhapaṇavāditūriyabhaṇḍaṃ anāmāsaṃ āmasantassa, ghānadvāre  gandhārammaṇassa vatthubhūtaṃ gandhamālādiṃ, jivhādvāre rasārammaṇassa  vatthubhūtaṃ macchamaṃsādiṃ, kāyadvāre phoṭṭhabbārammaṇassa vatthubhūtaṃ  vatthatūlakapāvārādiṃ, manodvāre paññattivasena dhammārammaṇabhūtaṃ  sappitelamadhuphāṇitādiṃ āmasantassa kāyaduccaritaṃ veditabbaṃ.  saṅkhepato panettha chasu dvāresu kāyavītikkamo kāyaduccaritaṃ,  vacīvītikkamo vacīduccaritaṃ, manovītikkamo manoduccaritanti tīṇeva  duccaritāni honti.</p>
              <p>[03] ayaṃ pana bhikkhu attano bhāvanāpaṭisaṅkhāne ṭhito imāni  duccaritāni sucaritaṃ katvā vipariṇāmeti. kathaṃ? cakkhudvāre tāva  iṭṭhārammaṇe āpāthagate kāyaṅgavācaṅgāni acāletvā rūpārammaṇaṃ  vipassanaṃ paṭṭhāpayato manosucaritaṃ hoti, vipassanāsahagatena cittena  khayadhammaṃ vayadhammanti bhaṇantassa vacīsucaritaṃ, ``anāmāsabhaṇḍaṃ  eta''nti anāmasantassa kāyasucaritaṃ. sesadvāresupi eseva nayo.  evaṃ imāni vitthārato aṭṭhārasa sucaritāni honti. saṅkhepato  ^a^P3.0147^ea^ panetthāpi chasu dvāresu kāyasaṃvaro kāyasucaritaṃ,  vacīsaṃvaro vacīsucaritaṃ, manosaṃvaro manosucaritanti tīṇeva  sucaritāni honti. evaṃ indriyasaṃvaro tīṇi sucaritāni  paripūretīti veditabbo. ettāvatā sīlānurakkhitaṃ indriyasaṃvarasīlaṃ  kathitaṃ.</p>
              <p>[03] ^b^kāyaduccaritaṃ pahāyā^eb^tiādīsu tividhaṃ kāyaduccaritaṃ,  catubbidhaṃ vacīduccaritaṃ, tividhaṃ manoduccaritaṃ. tassa paṭipakkhavasena  kāyasucaritādīni veditabbāni. ettāvatā kāyasaṃvaravacīsaṃvarehi  pātimokkhasīlaṃ, manosaṃvarena tīṇi sīlānīti catupārisuddhisīlaṃ  kathitaṃ hoti. sakale pana imasmiṃ sutte sucaritamūlakā satipaṭṭhānā  lokuttaramissakā, sattannaṃ bojjhaṅgānaṃ ^a^M3.0185^ea^ mūlabhūtā satipaṭṭhānā pubbabhāgā,  tepi satipaṭṭhānamūlakā bojjhaṅgā pubbabhāgāva. vijjāvimuttimūlakā  pana lokuttarāva kathitāti veditabbā. sattamaṃ uttānameva. </p>
            </h4>
            <h4>
              <h4n> 8. upavānasuttavaṇṇanā </h4n>
              <p>[03] 189^b^.^eb^ aṭṭhame ^a^V3.0184^ea^ ^b^paccatta^eb^nti attanāva.  ^b^yonisomanasikārā^eb^ti yoniso manasikārena.  ^b^ārabbhamānovā^eb^ti kurumānoyeva. ^b^suvimutta^eb^nti  kammaṭṭhānavimuttiyā suṭṭhu vimuttaṃ. ^b^aṭṭhiṃkatvā^eb^ti atthaṃ karitvā,  atthiko hutvāti vuttaṃ hoti. </p>
            </h4>
            <h4>
              <h4n> 9. paṭhamauppannasuttavaṇṇanā </h4n>
              <p>[03] 190^b^.^eb^ navame ^b^nāññatra tathāgatassa pātubhāvā^eb^ti  tathāgatassa pātubhāvaṃ vinā na aññasmiṃ kāle uppajjantīti attho. </p>
            </h4>
            <h4>
              <h4n> 10. dutiyauppannasuttavaṇṇanā </h4n>
              <p>[03] 191^b^.^eb^ dasame ^b^nāññatra sugatavinayā^eb^ti sugatovādaṃ  vinā na uppajjantīti. </p>
              <p>[06] pabbatavaggo. </p>
            </h4>
          </h3>
          <h3>
            <h3n> 2. gilānavaggo </h3n>
            <h4>
              <h4n> 1-3. pāṇasuttādivaṇṇanā </h4n>
              <p>[03] 192-194^b^.^eb^ dutiyavaggassa paṭhame ^b^cattāro iriyāpathe  kappentī^eb^ti yesaṃ cattāro iriyāpathā atthi, tesaṃyeva vasenetaṃ  ^a^P3.0148^ea^ vuttaṃ. ^b^sīlaṃ nissāyā^eb^ti  catupārisuddhisīlaṃ nissayaṃ katvā. ^b^satta bojjhaṅge^eb^ti  sahavipassanake maggabojjhaṅge. dutiyatatiyāni uttānatthāneva. </p>
            </h4>
            <h4>
              <h4n> 4-10. paṭhamagilānasuttādivaṇṇanā </h4n>
              <p>[03] 195-201^b^.^eb^ catutthe ^a^V3.0185^ea^ ^b^tathā pahīno cāyasmato  mahākassapassa so ābādho ahosī^eb^ti therassa kira imaṃ  bojjhaṅgabhāvanaṃ sādhukaṃ ^a^M3.0186^ea^ suṇantassa etadahosi ``mayhaṃ  pabbajitadivasato sattame divase saccāni paṭivijjhantassa ime  bojjhaṅgā pātubhūtā''ti. athassa ``niyyānikaṃ vata  satthusāsana''nti cintayato lohitaṃ pasīdi, upādārūpaṃ visuddhaṃ  ahosi, pokkharapatte patitaudakabindu viya sarīrato rogo  vinivattitvā gato. tena vuttaṃ ``tathā pahīno cāyasmato  mahākassapassa so ābādho ahosī''ti. pañcamachaṭṭhesupi eseva  nayo. imesaṃ pana tiṇṇampi janānaṃ pabbatapāde  pupphitavisarukkhavātasamphassena uppanno mandasītajaro ābādhoti  veditabbo. sesaṃ sabbattha uttānamevāti. </p>
              <p>[06] gilānavaggo. </p>
            </h4>
          </h3>
          <h3>
            <h3n> 3. udāyivaggo </h3n>
            <h4>
              <h4n> 1-2. bodhāyasuttādivaṇṇanā </h4n>
              <p>[03] 202-203^b^.^eb^ tatiyavaggassa paṭhame ^b^kittāvatā nu kho,  bhante, bojjhaṅgāti vuccantī^eb^ti bhante, kittakena nu kho  bujjhanakāṅgā nāma vuccantīti pucchati. ^b^bodhāya saṃvattantī^eb^ti  bujjhanatthāya saṃvattanti. imasmiṃ sutte missakabojjhaṅgā kathitā.  dutiye dhammaparicchedo kathito. </p>
            </h4>
            <h4>
              <h4n> 3-5. ṭhāniyasuttādivaṇṇanā </h4n>
              <p>[03] 204-206^b^.^eb^ tatiye ^a^P3.0149^ea^  ^b^kāmarāgaṭṭhāniyāna^eb^nti kāmarāgassa kāraṇabhūtānaṃ ārammaṇadhammānaṃ.  ^b^byāpādaṭṭhāniyā^eb^dīsupi eseva nayo. sakalañhi idaṃ suttaṃ  ārammaṇeneva kathitaṃ. paṭhamavaggassa ^a^V3.0186^ea^ dutiyasutte vuttaparicchedopettha  labbhateva. catutthe missakabojjhaṅgā kathitā. pañcame  ^b^aparihāniye dhamme^eb^ti aparihānikare sabhāvadhamme. </p>
            </h4>
            <h4>
              <h4n> 6-7. taṇhakkhayasuttādivaṇṇanā </h4n>
              <p>[03] 207-208^b^.^eb^ chaṭṭhe ^b^etadavocā^eb^ti ``imissaṃ parisati  nisinno udāyitthero nāma anusandhikusalo bhikkhu atthi, so maṃ  pucchissatīti bhagavatā ^a^M3.0187^ea^ osāpitadesanaṃ ñatvā desanānusandhiṃ  ghaṭessāmī''ti pucchanto etaṃ avoca. ^b^vipula^eb^ntiādi sabbaṃ  subhāvitattaṃ sandhāya vuttaṃ. subhāvito hi satisambojjhaṅgo vipulo  ca mahaggato ca appamāṇo ca abyāpajjo ca nāma hoti. so hi  patthaṭattā ^b^vipulo,^eb^ mahantabhāvaṃ gatattā ^b^mahaggato,^eb^  vaḍḍhipamāṇattā ^b^appamāṇo,^eb^ nīvaraṇānaṃ dūrībhāvena  byāpādarahitattā ^b^abyāpajjho^eb^ nāma hoti. ^b^taṇhāya pahānā  kammaṃ pahīyatī^eb^ti yaṃ taṇhāmūlakaṃ kammaṃ uppajjeyya, taṃ taṇhāpahānena  pahīyati. ^b^kammassa pahānā dukkha^eb^nti yampi kammamūlakaṃ  vaṭṭadukkhaṃ uppajjeyya, taṃ kammapahānena pahīyati. taṇhakkhayādayo  taṇhādīnaṃyeva khayā, atthato panetehi nibbānaṃ kathitanti veditabbaṃ.  sattamaṃ uttānameva. </p>
            </h4>
            <h4>
              <h4n> 8. nibbedhabhāgiyasuttavaṇṇanā </h4n>
              <p>[03] 209^b^.^eb^ aṭṭhame ^a^P3.0150^ea^  ^b^nibbedhabhāgiya^eb^nti nibbijjhanakoṭṭhāsiyaṃ. ^b^satisambojjhaṅgaṃ  bhāvitenā^eb^ti satisambojjhaṅgena bhāvitena, satisambojjhaṅgaṃ vā  bhāvetvā ṭhitena, evamettha maggabojjhaṅgā missakā. tehi bhāvitaṃ, te  vā bhāvetvā ṭhitaṃ cittaṃ nibbattitalokuttarameva. tampi pana  magganissitaṃ katvā missakameva kathetuṃ vaṭṭati. </p>
            </h4>
            <h4>
              <h4n> 9. ekadhammasuttavaṇṇanā </h4n>
              <p>[03] 210^b^.^eb^ navame ^b^saṃyojanavinibandhā^eb^ti  saṃyojanasaṅkhātā vinibandhā. ^b^ajjhosānā^eb^ti pariniṭṭhapetvā  gahaṇā. </p>
            </h4>
            <h4>
              <h4n> 10. udāyisuttavaṇṇanā </h4n>
              <p>[03] 211^b^.^eb^ dasame ^a^V3.0187^ea^ ^b^abahukato^eb^ti akatabahumāno.  ^b^ukkujjāvakujja^eb^nti ettha ukkujjaṃ vuccati udayo, avakujjaṃ vayoti  udayabbayavasena parivattento sammasantoti dīpeti. ^b^dhammo ca me,  bhante, abhisamito^eb^ti vipassanādhammo abhisamāgato.  ^b^maggo^eb^ti vipassanāmaggova. sace hi thero tasmiṃ samaye  sotāpanno, upari tiṇṇaṃ maggānaṃ atthāya, sace ^a^M3.0188^ea^ anāgāmī,  arahattamaggassa atthāya ayaṃ vipassanā veditabbā. ^b^tathā tathā  viharanta^eb^nti tena tenākārena viharantaṃ. ^b^tathattāyā^eb^ti  tathābhāvāya. ^b^khīṇā jātī^eb^tiādīhi tathattāyāti adhippetaṃ  tathābhāvaṃ dasseti. paccavekkhaṇatthāya upanīyatīti hi ettha  adhippāyo, taṃ dassento evamāha. sesaṃ sabbattha uttānamevāti. </p>
              <p>[06] udāyivaggo. </p>
            </h4>
          </h3>
          <h3>
            <h3n> 4. nīvaraṇavaggo </h3n>
            <h4>
              <h4n> 3-4. upakkilesasuttādivaṇṇanā </h4n>
              <p>[03] 214-215^b^.^eb^ catutthavaggassa tatiye ^b^na ca pabhassara^eb^nti  na ca pabhāvantaṃ. ^b^pabhaṅgu cā^eb^ti pabhijjanasabhāvaṃ. ^b^ayo^eb^ti  kāḷalohaṃ. ṭhapetvā idha vuttāni cattāri avasesaṃ ^b^lohaṃ^eb^ nāma.  ^b^sajjhū^eb^ti rajataṃ. ^b^cittassā^eb^ti catubhūmakacittassa.  lokiyassa tāva upakkileso hotu ^a^P3.0151^ea^, lokuttarassa  kathaṃ hotīti? uppajjituṃ appadānena. yadaggena hi uppajjituṃ na  denti, tadaggeneva te lokiyassāpi lokuttarassāpi upakkilesā nāma  honti. ^b^pabhaṅgu cā^eb^ti ārammaṇe cuṇṇavicuṇṇabhāvūpagamanena  bhijjanasabhāvaṃ. ^b^anāvaraṇā anīvaraṇā^eb^ti kusaladhamme na  āvarantīti anāvaraṇā, na nīvaranti na paṭicchādentīti anīvaraṇā.  ^b^cetaso anupakkilesā^eb^ti catubhūmakacittassa anupakkilesā. </p>
            </h4>
            <h4>
              <h4n> 8. āvaraṇanīvaraṇasuttavaṇṇanā </h4n>
              <p>[03] 219^b^.^eb^ aṭṭhame ^a^V3.0188^ea^ ^b^paññāya dubbalīkaraṇā^eb^ti paññāya  mandabhāvakarā. nīvaraṇānañhi abhiṇhuppāde sati antarantarā  uppajjamānā paññā dubbalā hoti mandā avisadā.</p>
              <p>[03] ^b^pañca nīvaraṇā tasmiṃ samaye na honti. sattabojjhaṅgā  tasmiṃ samaye bhāvanāpāripūriṃ gacchantī^eb^ti ariyasāvakassa hi  sappāyadhammassavanaṃ suṇantassa ^a^M3.0189^ea^ pañca nīvaraṇā dūre honti. so sace  tasmiṃyeva ṭhāne visesaṃ nibbattetuṃ sakkoti, evamassa satta bojjhaṅgā  bhāvanāpāripūriṃ gacchanti. no ce sakkoti, tato vuṭṭhāya  rattiṭṭhānadivāṭṭhānaṃ gato tameva pītiṃ avijahanto pañca nīvaraṇe  vikkhambhetvā visesaṃ nibbattessati. tattha asakkontopi yāva  sattadivasabbhantarā tameva pītiṃ avijahanto nīvaraṇe vikkhambhetvā  visesaṃ nibbattessatīti idaṃ sandhāyetaṃ vuttaṃ. dhammassavanavasena  sakiṃ pītipāmojjapakkhiyā paṭiladdhabojjhaṅgā hi kammārāmatādīni  āgamma nassanti, tathārūpaṃ pana utusappāyādiṃ labhitvā puna  uppajjantāpi tasmiṃ samaye bhāvanāpāripūriṃ gacchanti icceva vuccati. </p>
            </h4>
            <h4>
              <h4n> 9. rukkhasuttavaṇṇanā </h4n>
              <p>[03] 220^b^.^eb^ navame ^b^ajjhāruhā^eb^ti abhiruhanakā.  ^b^kacchako^eb^ti aṭṭhikacchako. ^b^kapitthano^eb^ti  makkaṭathanasadisaphalo vijātapilakkho. </p>
            </h4>
            <h4>
              <h4n> 10. nīvaraṇasuttavaṇṇanā </h4n>
              <p>[03] 221^b^.^eb^ dasame ^a^P3.0152^ea^ ^b^andhakaraṇā^eb^ti  andhabhāvakaraṇā. ^b^acakkhukaraṇā^eb^ti paññācakkhussa akaraṇā.  ^b^paññānirodhikā^eb^ti paññāya nirodhanā.  ^b^vighātapakkhiyā^eb^ti dukkhapakkhikā.  ^b^anibbānasaṃvattanikā^eb^ti nibbānatthāya asaṃvattanikā. sesaṃ  sabbattha uttānatthameva. sakalepi imasmiṃ vagge missakabojjhaṅgāva  kathitāti. </p>
              <p>[06] nīvaraṇavaggo. </p>
            </h4>
          </h3>
          <h3>
            <h3n> 5. cakkavattivaggo </h3n>
            <h4>
              <h4n> 1. vidhāsuttavaṇṇanā </h4n>
              <p>[03] 222^b^.^eb^ pañcamavaggassa ^a^V3.0189^ea^ paṭhame ^b^tisso vidhā^eb^ti  tayo mānakoṭṭhāsā, mānoyeva vā. tathā tathā vidahanato hi mānova  vidhāti vuccati. </p>
            </h4>
            <h4>
              <h4n> 2. cakkavattisuttavaṇṇanā </h4n>
              <p>[03] 223^b^.^eb^ dutiye ^a^M3.0190^ea^ ^b^rañño, bhikkhave, cakkavattissā^eb^ti  ettha attano sirisampattiyā rājati, catūhi vā saṅgahavatthūhi lokaṃ  rañjetīti rājā, tassa ^b^rañño^eb^. ``pavattatu bhavaṃ cakkaratana''nti  puññānubhāvena abbhuggatāya vācāya codento cakkaṃ vattetīti cakkavattī,  tassa ^b^cakkavattissa. pātubhāvā^eb^ti pātubhāvena. ^b^sattanna^eb^nti  gaṇanaparicchedo. ^b^ratanāna^eb^nti paricchinnātthadassanaṃ.  vacanattho panettha ratijananaṭṭhena ^b^ratanaṃ^eb^. apica -- </p>
              <p>[21] ``cittīkataṃ mahagghañca, atulaṃ dullabhadassanaṃ. </p>
              <p>[22] anomasattaparibhogaṃ, ratanaṃ tena vuccatī''ti..</p>
              <p>[03] cakkaratanassa ca nibbattakālato paṭṭhāya aññaṃ devaṭṭhānaṃ nāma na  hoti, sabbeva gandhapupphādīhi tasseva pūjañca abhivādanādīni ca  karontīti ^b^cittīkataṭṭhena^eb^ ratanaṃ. cakkaratanassa ca ``ettakaṃ  nāma dhanaṃ agghatī''ti aggho natthi, iti ^b^mahagghaṭṭhenāpi^eb^ ratanaṃ.  cakkaratanañca aññehi loke vijjamānaratanehi asadisanti  ^b^atulaṭṭhena^eb^ ratanaṃ. yasmā pana yasmiṃ kappe buddhā uppajjanti  ^a^P3.0153^ea^, tasmiṃyeva cakkavattino, buddhā ca kadāci karahaci  uppajjanti, tasmā ^b^dullabhadassanaṭṭhena^eb^ ratanaṃ. tadetaṃ  jātirūpakulaissariyādīhi anomassa uḷārasattasseva uppajjati, na  aññassāti ^b^anomasattaparibhogaṭṭhenāpi^eb^ ratanaṃ. yathā ca  cakkaratanaṃ, evaṃ sesānipīti. tena vuttaṃ -- </p>
              <p>[21] ``cittīkataṃ ^a^V3.0190^ea^ mahagghañca, atulaṃ dullabhadassanaṃ. </p>
              <p>[22] anomasattaparibhogaṃ, ratanaṃ tena vuccatī''ti..</p>
              <p>[03] ^b^pātubhāvo hotī^eb^ti nibbatti hoti. tatrāyaṃ yojanā --  cakkavattissa pātubhāvā sattannaṃ ratanānaṃ pātubhāvoti ayuttaṃ.  uppannañhi cakkaṃ vattetvā so cakkavattī nāma hotīti nāyuttaṃ. kasmā?  cakkavattananiyamāpekkhatāya. yo hi niyamena cakkaṃ vattessati, so  paṭisandhito pabhuti ``cakkavatti pātubhūto''ti vattabbataṃ āpajjati.  laddhanāmassa ca purisassa mūluppattivacanatopi yuttamevetaṃ. yo hi  esa cakkavattīti ^a^M3.0191^ea^ laddhanāmo sattaviseso, tassa paṭisandhisaṅkhāto  pātubhāvoti ayamettha attho. tassa hi pātubhāvā ratanāni  pātubhavanti. pātubhūtehi pana tehi saddhiṃ paripakke puññasambhāre so  saṃyujjati, tadā lokassa tesu pātubhāvacittaṃ uppajjati.  bahulavacanato cāpi yuttamevetaṃ. yadā hi lokassa tesu  pātubhāvasaññā uppajjati, tadā ekameva paṭhamaṃ, pacchā itarāni cha  pātubhavantīti bahulavacanato cāpi etaṃ yuttaṃ. pātubhāvassa ca  atthabhedatopi yuttamevetaṃ. na kevalañhi pātubhūtameva pātubhāvo,  pātubhāvayatīti pātubhāvo. ayaṃ pātubhāvassa atthabhedo. yasmā yo  so puññasambhāro rājānaṃ cakkavattiṃ paṭisandhivasena pātubhāvayati,  tasmā rañño cakkavattissa pātubhāvā. na kevalañhi cakkavattiyeva,  imāni pana satta ratanānipi pātubhavantīti ayamettha attho. yatheva  hi so puññasambhāro rañño janakahetu, evaṃ ratanānampi pariyāyena  upanissayahetūti yuttamevetaṃ ``rañño, bhikkhave, cakkavattissa pātubhāvā  sattannaṃ ratanānaṃ pātubhāvo hotī''ti.</p>
              <p>[03] idāni ^a^P3.0154^ea^ tesaṃ ratanānaṃ sarūpavasena  dassanatthaṃ ^b^katamesaṃ sattannaṃ cakkaratanassā^eb^tiādimāha. tattha  ^b^cakkaratanassā^eb^tiādīsu ayaṃ saṅkhepādhippāyo --  dvisahassadīpaparivārānaṃ catunnaṃ mahādīpānaṃ sirivibhavaṃ gahetvā dātuṃ  samatthassa ^b^cakkaratanassa^eb^ pātubhāvo hoti, tathā purebhattameva  sāgarapariyantaṃ pathaviṃ anupariyāyanasamatthassa vehāsaṅgamassa  ^b^hatthiratanassa,^eb^ tādisasseva ^b^assaratanassa,^eb^  caturaṅgasamannāgatepi andhakāre yojanappamāṇaṃ andhakāraṃ vidhamitvā  ālokadassanasamatthassa ^b^maṇiratanassa,^eb^ chabbidhaṃ dosaṃ vivajjetvā  manāpacārino ^b^itthiratanassa,^eb^ yojanappamāṇe padese  antopathavigatānaṃ nidhīnaṃ dassanasamatthassa ^b^gahapatiratanassa,^eb^  aggamahesiyā kucchimhi nibbattitvā sakalarajjānusāsanasamatthassa  jeṭṭhaputtasaṅkhātassa ^b^pariṇāyakaratanassa^eb^ ca pātubhāvo hotīti  ^a^V3.0191^ea^. ayamettha saṅkhepo. vitthārato pana tesaṃ cakkaratanādīnaṃ  pātubhāvavidhānaṃ mahāsudassanādīsu suttesu āgatameva. atthopissa  tesaṃ vaṇṇanāya saṃvaṇṇitoyeva. </p>
              <p>[01] ^b^satisambojjhaṅgaratanassā^eb^tiādīsu ^a^M3.0192^ea^ sarikkhakatā  evaṃ veditabbā -- yatheva hi cakkavattino cakkaratanaṃ sabbaratanānaṃ  purecaraṃ, evaṃ ^b^satisambojjhaṅgaratanaṃ^eb^ sabbesaṃ catubhūmakadhammānaṃ  purecaranti, purecaraṇaṭṭhena cakkavattirañño cakkaratanasadisaṃ hoti.  cakkavattino ca ratanesu mahākāyūpapannaṃ accuggataṃ vipulaṃ mahantaṃ  hatthiratanaṃ, idampi ^b^dhammavicayasambojjhaṅgaratanaṃ^eb^ mahantaṃ  dhammakāyūpapannaṃ accuggataṃ vipulaṃ mahantanti hatthiratanasadisaṃ hoti.  cakkavattino assaratanaṃ sīghaṃ lahu javaṃ, idampi  ^b^vīriyasambojjhaṅgaratanaṃ^eb^ sīghaṃ lahu javanti imāya  sīghalahujavatāya assaratanasadisaṃ hoti. cakkavattino maṇiratanaṃ  andhakāraṃ vidhamati, ālokaṃ dasseti, idampi  ^b^pītisambojjhaṅgaratanaṃ^eb^ tāya ekantakusalattā kilesandhakāraṃ  vidhamati, sahajātapaccayādivasena ñāṇālokaṃ dassetīti iminā  andhakāravidhamanāalokadassanabhāvena maṇiratanasadisaṃ hoti. </p>
              <p>[01] cakkavattino itthiratanaṃ kāyacittadarathaṃ ^a^P3.0155^ea^  paṭipassambheti, pariḷāhaṃ vūpasameti. idampi  ^b^passaddhisambojjhaṅgaratanaṃ^eb^ kāyacittadarathaṃ paṭipassambheti, pariḷāhaṃ  vūpasametīti itthiratanasadisaṃ hoti. cakkavattino gahapatiratanaṃ  icchiticchitakkhaṇe dhanadānena vikkhepaṃ pacchinditvā cittaṃ ekaggaṃ  karoti, idampi ^b^samādhisambojjhaṅgaratanaṃ^eb^ yathicchitādivasena  appanaṃ sampādeti, vikkhepaṃ pacchinditvā cittaṃ ekaggaṃ karotīti  gahapatiratanasadisaṃ hoti. cakkavattino ca pariṇāyakaratanaṃ  sabbatthakiccasampādanena appossukkataṃ karoti. idampi  ^b^upekkhāsambojjhaṅgaratanaṃ^eb^ cittuppādaṃ līnuddhaccato mocetvā  payogamajjhatte ṭhapayamānaṃ appossukkataṃ karotīti pariṇāyakaratanasadisaṃ  hoti. iti imasmiṃ sutte catubhūmako sabbasaṅgāhikadhammaparicchedo  kathitoti veditabbo. </p>
            </h4>
            <h4>
              <h4n> 4-10. duppaññasuttādivaṇṇanā </h4n>
              <p>[03] 225-231^b^.^eb^ catutthe ^b^eḷamūgo^eb^ti mukhena vācaṃ  nicchāretuṃ sakkontopi dosehi mūgo asampannavacano. sesaṃ sabbattha  uttānatthamevāti. </p>
              <p>[06] cakkavattivaggo. </p>
            </h4>
          </h3>
          <h3>
            <h3n> 6. sākacchavaggo </h3n>
            <h4>
              <h4n> 1. āhārasuttavaṇṇanā </h4n>
              <p>[03] 232^b^.^eb^ chaṭṭhavaggassa ^a^V3.0192^ea^ ^a^M3.0193^ea^ paṭhame ^b^ayamāhāro anuppannassa  vā satisambojjhaṅgassa uppādāyā^eb^tiādīsu ayaṃ purimanayato  viseso. na kevalañhi satisambojjhaṅgādīnaṃ ete vuttappakārāva  uppādāya, uppannānaṃ vā bhāvanāya pāripūriyā paccayā honti, aññepi  pana evaṃ veditabbā. aparepi hi cattāro dhammā satisambojjhaṅgassa  uppādāya saṃvattanti satisampajaññaṃ muṭṭhassatipuggalaparivajjanatā  upaṭṭhitassatipuggalasevanatā tadadhimuttatāti. abhikkantādīsu hi  sattasu ṭhānesu satisampajaññena, bhattanikkhittakākasadise  muṭṭhassatipuggale parivajjanena, tissadattattherābhayattherādisadise  upaṭṭhitassatipuggale sevanena, ṭhānanisajjādīsu satisamuṭṭhāpanatthaṃ  ninnapoṇapabbhāracittatāya ^a^P3.0156^ea^ ca satisambojjhaṅgo  uppajjati. evaṃ catūhi kāraṇehi uppannassa panassa arahattamaggena  bhāvanāpāripūrī hoti.</p>
              <p>[03] satta dhammā ^b^dhammavicayasambojjhaṅgassa^eb^ uppādāya  saṃvattanti -- paripucchakatā vatthuvisadakiriyā indriyasamattapaṭipādanā  duppaññapuggalaparivajjanā paññavantapuggalasevanā  gambhīrañāṇacariyapaccavekkhaṇā tadadhimuttatāti. tattha  ^b^paripucchakatā^eb^ti  khandhadhātuāyatanaindriyabalabojjhaṅgamaggaṅgajhānaṅgasamathavipassanānaṃ  atthasannissitaparipucchābahulatā.</p>
              <p>[03] ^b^vatthuvisadakiriyā^eb^ti ajjhattikabāhirānaṃ vatthūnaṃ  visadabhāvakaraṇaṃ. yadā hissa kesanakhalomāni dīghāni honti,  sarīraṃ vā ussannadosañceva sedamalamakkhitañca, tadā ajjhattikavatthu  avisadaṃ hoti aparisuddhaṃ. yadā pana cīvaraṃ jiṇṇaṃ kiliṭṭhaṃ  duggandhaṃ hoti, senāsanaṃ vā uklāpaṃ, tadā bāhiravatthu avisadaṃ hoti  aparisuddhaṃ. tasmā kesādichedanena uddhaṃvirecanādhovirecanādīhi  sarīrasallahukabhāvakaraṇena ucchādananahāpanena ca ajjhattikavatthu visadaṃ  kātabbaṃ. sūcikammadhovanarajanaparibhaṇḍakaraṇādīhi bāhiravatthu visadaṃ  kātabbaṃ. etasmiñhi ajjhattikabāhire vatthumhi avisade uppannesu  cittacetasikesu ñāṇampi avisadaṃ aparisuddhaṃ hoti aparisuddhāni  dīpakapallakavaṭṭitelāni nissāya uppannadīpasikhāya obhāso ^a^V3.0193^ea^  ^a^M3.0194^ea^ viya. visade pana ajjhattikabāhire vatthumhi uppannesu cittacetasikesu  ñāṇampi visadaṃ hoti parisuddhāni dīpakapallakavaṭṭitelāni nissāya  uppannadīpasikhāya obhāso viya. tena vuttaṃ --  ``vatthuvisadakiriyā dhammavicayasambojjhaṅgassa uppādāya  saṃvattatī''ti.</p>
              <p>[03] ^b^indriyasamattapaṭipādanā^eb^ nāma saddhādīnaṃ indriyānaṃ  samabhāvakaraṇaṃ. sace hissa saddhindriyaṃ balavaṃ hoti, itarāni  mandāni, tato vīriyindriyaṃ paggahakiccaṃ, satindriyaṃ upaṭṭhānakiccaṃ,  samādhindriyaṃ avikkhepakiccaṃ, paññindriyaṃ dassanakiccaṃ kātuṃ na  sakkoti ^a^P3.0157^ea^. tasmā taṃ dhammasabhāvapaccavekkhaṇena  vā, yathā vā manasikaroto balavaṃ jātaṃ, tathā amanasikaraṇena  hāpetabbaṃ. ^b^vakkalittheravatthu^eb^ cettha nidassanaṃ. sace pana  vīriyindriyaṃ balavaṃ hoti, atha neva saddhindriyaṃ adhimokkhakiccaṃ  kātuṃ sakkoti, na itarāni itarakiccabhedaṃ. tasmā taṃ  passaddhādibhāvanāya hāpetabbaṃ. tatthāpi ^b^soṇattherassa vatthu^eb^  dassetabbaṃ. evaṃ sesesupi ekassa balavabhāve sati itaresaṃ attano  kiccesu asamatthatā veditabbā.</p>
              <p>[03] visesato panettha saddhāpaññānaṃ samādhivīriyānañca samataṃ  pasaṃsanti. balavasaddho hi mandapañño mudhappasanno hoti, avatthusmiṃ  pasīdati. balavapañño pana mandasaddho kerāṭikapakkhaṃ bhajati,  bhesajjasamuṭṭhito viya rogo atekiccho hoti. cittuppādamatteneva  kusalaṃ hotīti atidhāvitvā dānādīni akaronto niraye uppajjati.  ubhinnaṃ samatāya vatthusmiṃyeva pasīdati. balavasamādhiṃ pana  mandavīriyaṃ samādhissa kosajjapakkhattā kosajjaṃ abhibhavati.  balavavīriyaṃ mandasamādhiṃ vīriyassa uddhaccapakkhattā uddhaccaṃ abhibhavati.  samādhi pana vīriyena saṃyojito kosajje patituṃ na labhati,  vīriyaṃ samādhinā saṃyojitaṃ uddhacce patituṃ na labhati. tasmā  tadubhayaṃ samaṃ kātabbaṃ. ubhayasamatāya hi appanā hoti.</p>
              <p>[03] api ca samādhikammikassa balavatīpi saddhā vaṭṭati. evaṃ  saddahanto okappento appanaṃ pāpuṇissati. samādhipaññāsu pana  samādhikammikassa ekaggatā balavatī vaṭṭati. evañhi so appanaṃ  pāpuṇāti. vipassanākammikassa paññā balavatī vaṭṭati. evañhi  so lakkhaṇapaṭivedhaṃ pāpuṇāti. ubhinnaṃ ^a^M3.0195^ea^ pana samatāyapi appanā  hotiyeva. sati pana sabbattha balavatī vaṭṭati. sati hi cittaṃ  uddhaccapakkhikānaṃ saddhāvīriyapaññānaṃ vasena uddhaccapātato  ^a^V3.0194^ea^, kosajjapakkhikena ca samādhinā kosajjapātato rakkhati. tasmā sā  loṇadhūpanaṃ viya sabbabyañjanesu, sabbakammikāmacco viya ca  sabbarājakiccesu sabbattha icchitabbā. tenāha ``sati ca pana  sabbatthikā vuttā bhagavatā. kiṃ kāraṇā? cittañhi satipaṭisaraṇaṃ,  ārakkhapaccupaṭṭhānā ca sati, na vinā satiyā cittassa paggahaniggaho  hotī''ti.</p>
              <p>[03] ^b^duppaññapuggalaparivajjanā^eb^ ^a^P3.0158^ea^ nāma  khandhādibhede anogāḷhapaññānaṃ dummedhapuggalānaṃ ārakā parivajjanaṃ.  ^b^paññavantapuggalasevanā^eb^ nāma samapaññāsalakkhaṇapariggāhikāya  udayabbayapaññāya samannāgatapuggalasevanā.  ^b^gambhīrañāṇacariyapaccavekkhaṇā^eb^ nāma gambhīresu khandhādīsu  pavattāya gambhīrapaññāya pabhedapaccavekkhaṇā. ^b^tadadhimuttatā^eb^ nāma  ṭhānanisajjādīsu dhammavicayasambojjhaṅgasamuṭṭhāpanatthaṃ  ninnapoṇapabbhāracittatā. evaṃ uppannassa panassa arahattamaggena  bhāvanāpāripūrī hoti.</p>
              <p>[03] ekādasa dhammā ^b^vīriyasambojjhaṅgassa^eb^ uppādāya  saṃvattanti -- apāyabhayapaccavekkhaṇatā, ānisaṃsadassāvitā,  gamanavīthipaccavekkhaṇatā, piṇḍapātāpacāyanatā,  dāyajjamahattapaccavekkhaṇatā, satthumahattapaccavekkhaṇatā,  jātimahattapaccavekkhaṇatā, sabrahmacārimahattapaccavekkhaṇatā,  kusītapuggalaparivajjanatā, āraddhavīriyapuggalasevanatā, tadadhimuttatāti.</p>
              <p>[03] tattha ``nirayesu pañcavidhabandhanakammakāraṇato paṭṭhāya  mahādukkhaṃ anubhavanakālepi, tiracchānayoniyaṃ jālakhipanakumīnādīhi  gahitakālepi, pājanakaṇṭakādippahāratunnassa pana sakaṭavahanādikālepi,  pettivisaye anekānipi vassasahassāni ekaṃ buddhantarampi  khuppipāsāhi āturībhūtakālepi, kālakañcikāsuresu  saṭṭhihatthāsītihatthappamāṇena aṭṭhicammamatteneva attabhāvena  vātātapādidukkhānubhavanakālepi na sakkā vīriyasambojjhaṅgaṃ uppādetuṃ.  ayameva te bhikkhu kālo''ti evaṃ ^b^apāyabhayaṃ  paccavekkhantassāpi^eb^ vīriyasambojjhaṅgo uppajjati.</p>
              <p>[03] ``na sakkā kusītena navalokuttaradhammaṃ laddhuṃ, āraddhavīriyeneva  ^a^P3.0159^ea^ sakkā ayamānisaṃso vīriyassā''ti evaṃ  ^b^ānisaṃsadassāvinopi^eb^ uppajjati.  ``sabbabuddha-paccekabuddha-mahāsāvakeheva ^a^M3.0196^ea^ gatamaggo ^a^V3.0195^ea^ te gantabbo. so ca  na sakkā kusītena gantu''nti evaṃ ^b^gamanavīthiṃ  paccavekkhantassāpi^eb^ uppajjati.</p>
              <p>[03] ``ye taṃ piṇḍapātādīhi upaṭṭhahanti, ime te manussā neva  ñātakā, na dāsakammakarā, nāpi `taṃ nissāya jīvissāmā'ti te  paṇītāni piṇḍapātādīni denti. atha kho attano kārānaṃ  mahapphalataṃ paccāsīsamānā denti. satthārāpi ``ayaṃ ime paccaye  paribhuñjitvā kāyadaḷhibahulo sukhaṃ viharissatī''ti na evaṃ  sampassatā tuyhaṃ paccayā anuññātā, atha kho ``ayaṃ ime  paribhuñjamānova samaṇadhammaṃ katvā vaṭṭadukkhato muccissatī'ti te  paccayā anuññātā, so dāni tvaṃ kusīto viharanto na taṃ piṇḍaṃ  apacāyissasi, āraddhavīriyasseva hi piṇḍapātāpacāyanaṃ nāma  hotī''ti evaṃ ^b^piṇḍapātāpacāyanaṃ paccavekkhantassāpi^eb^ uppajjati  ^b^mahāmittattherassa^eb^ viya.</p>
              <p>[03] thero kira kassakaleṇe nāma paṭivasati. tasseva gocaragāme  ekā mahāupāsikā theraṃ puttaṃ katvā paṭijaggati. sā ekadivasaṃ  araññaṃ gacchantī dhītaraṃ āha -- ``amma, asukasmiṃ ṭhāne  purāṇataṇḍulā, asukasmiṃ khīraṃ, asukasmiṃ sappi, asukasmiṃ  phāṇitaṃ, tava bhātikassa ayyamittassa āgatakāle bhattaṃ pacitvā  khīrasappiphāṇitehi saddhiṃ dehi, tvañca bhuñjeyyāsi, ahaṃ pana hiyyo  pakkaṃ pārivāsikabhattaṃ kañjiyena bhuttāmhī''ti. ``divā kiṃ  bhuñjissasi, ammā''ti? ``sākapaṇṇaṃ pakkhipitvā kaṇataṇḍulehi  ambilayāguṃ pacitvā ṭhapehi, ammā''ti.</p>
              <p>[03] thero cīvaraṃ pārupitvā pattaṃ nīharantova taṃ saddaṃ sutvā attānaṃ  ovadi ``mahāupāsikā kira kañjiyena pārivāsikabhattaṃ bhuñjitvā  divāpi kaṇapaṇṇambilayāguṃ bhuñjissati, tuyhaṃ atthāya pana  purāṇataṇḍulādīni ācikkhati, taṃ nissāya kho panesā neva khettaṃ  na vatthuṃ na bhattaṃ na vatthaṃ paccāsīsati, tisso pana sampattiyo  patthayamānā deti, tvaṃ etissā tā sampattiyo dātuṃ sakkhissasi  ^a^P3.0160^ea^, na sakkhissasīti, ayaṃ kho pana piṇḍapāto  tayā sarāgena sadosena samohena na sakkā gaṇhitu''nti pattaṃ thavikāya  pakkhipitvā gaṇṭhikaṃ muñcitvā nivattitvā kassakaleṇameva gantvā  pattaṃ heṭṭhāmañce, cīvaraṃ cīvaravaṃse ṭhapetvā ``arahattaṃ ^a^M3.0197^ea^ apāpuṇitvā na  nikkhamissāmī''ti vīriyaṃ adhiṭṭhahitvā nisīdi ^a^V3.0196^ea^. dīgharattaṃ  appamatto hutvā nivutthabhikkhu vipassanaṃ vaḍḍhetvā purebhattameva arahattaṃ  patvā vikasamānamiva padumaṃ mahākhīṇāsavo sitaṃ karontova  nikkhami. leṇadvāre rukkhamhi adhivatthā devatā -- </p>
              <p>[21] ``namo te purisājañña, namo te purisuttama. </p>
              <p>[22] yassa te āsavā khīṇā, dakkhiṇeyyosi mārisā''ti..  -- </p>
              <p>[25] udānaṃ udānetvā ``bhante, piṇḍāya paviṭṭhānaṃ  tumhādisānaṃ arahantānaṃ bhikkhaṃ datvā mahallakitthiyo dukkhā  muccissantī''ti āha. thero uṭṭhahitvā dvāraṃ vivaritvā kālaṃ  olokento ``pātoyevā''ti ñatvā pattacīvaraṃ ādāya gāmaṃ pāvisi.</p>
              <p>[03] dārikāpi bhattaṃ sampādetvā ``idāni me bhātā āgamissati,  idāni āgamissatī''ti dvāraṃ olokayamānā nisīdi. sā there  gharadvāraṃ sampatte pattaṃ gahetvā sappiphāṇitayojitassa khīrapiṇḍapātassa  pūretvā hatthe ṭhapesi. thero ``sukhaṃ hotū''ti anumodanaṃ katvā  pakkāmi. sāpi taṃ olokayamānāva aṭṭhāsi. therassa hi tadā  ativiya parisuddho chavivaṇṇo ahosi, vippasannāni indriyāni,  mukhaṃ bandhanā muttatālapakkaṃ viya ativiya virocittha.</p>
              <p>[03] mahāupāsikā araññato āgantvā ``kiṃ, amma, bhātiko te  āgato''ti pucchi. sā sabbaṃ taṃ pavattiṃ ārocesi. upāsikā  ``ajja me puttassa pabbajitakiccaṃ matthakaṃ patta''nti ñatvā  ``abhiramati te, amma, bhātā buddhasāsane, na ukkaṇṭhatī''ti āha.</p>
              <p>[03] ``mahantaṃ kho panetaṃ satthudāyajjaṃ, yadidaṃ satta ariyadhanāni  nāma, taṃ na sakkā kusītena gahetuṃ. yathā hi vippaṭipannaṃ puttaṃ  mātāpitaro `ayaṃ amhākaṃ aputto'ti paribāhiraṃ karonti, so tesaṃ  accayena dāyajjaṃ na labhati, evaṃ kusītopi idaṃ ariyadhanadāyajjaṃ na  labhati ^a^P3.0161^ea^, āraddhavīriyova labhatī''ti  ^b^dāyajjamahattaṃ paccavekkhatopi^eb^ uppajjati.</p>
              <p>[03] ``mahā ^a^M3.0198^ea^ kho pana te satthā, satthuno hi te mātukucchismiṃ  paṭisandhiggahaṇakālepi abhinikkhamanepi ^a^V3.0197^ea^ abhisambodhiyampi  dhammacakkappavattana-yamakapāṭihāriya-devorohana-āyusaṅkhāravossajjanesupi  parinibbānakālepi dasasahassilokadhātu akampittha. yuttaṃ nu kho  te evarūpassa satthu sāsane pabbajitvā kusītena bhavitu''nti evaṃ  ^b^satthumahattaṃ paccavekkhatopi^eb^ uppajjati.</p>
              <p>[03] ``jātiyāpi tvaṃ idāni na lāmakajātiko, asambhinnāya  mahāsammatapaveṇiyā āgataukkākarājavaṃse jātosi,  suddhodanamahārājassa ca mahāmāyādeviyā ca nattā, rāhulabhaddassa  kaniṭṭho, tayā nāma evarūpena jinaputtena hutvā na yuttaṃ kusītena  viharitu''nti evaṃ ^b^jātimahattaṃ paccavekkhatopi^eb^ uppajjati.</p>
              <p>[03] ``sāriputtamoggallānā ceva asīti mahāsāvakā ca vīriyeneva  lokuttaradhammaṃ paṭivijjhiṃsu. tvaṃ pana etesaṃ sabrahmacārīnaṃ maggaṃ  paṭipajjasi, na paṭipajjasī''ti evaṃ ^b^sabrahmacārimahattaṃ  paccavekkhatopi^eb^ uppajjati.</p>
              <p>[03] kucchiṃ pūretvā ṭhitājagarasadise vissaṭṭhakāyikacetasikavīriye  kusītapuggale parivajjentassāpi, āraddhavīriye pahitatte puggale  sevantassāpi ṭhānanisajjādīsu vīriyuppādanatthaṃ  ninnapoṇapabbhāracittassāpi uppajjati. evaṃ uppannassa panassa  arahattamaggena bhāvanāpāripūrī hoti.</p>
              <p>[03] ekādasa dhammā ^b^pītisambojjhaṅgassa^eb^ uppādāya saṃvattanti  -- buddhānussati dhammo, saṅgho, sīlaṃ, cāgo, devatānussati,  upasamānussati, lūkhapuggalaparivajjanatā, siniddhapuggalasevanatā,  pasādanīyasuttantapaccavekkhaṇatā, tadadhimuttatāti.</p>
              <p>[03] buddhaguṇe anussarantassāpi hi yāva upacārā sakalasarīraṃ  pharamāno pītisambojjhaṅgo uppajjati, dhammasaṅghaguṇe  anussarantassāpi, dīgharattaṃ akhaṇḍaṃ katvā rakkhitaṃ catupārisuddhisīlaṃ  paccavekkhantassāpi, gihino dasasīlapañcasīlāni ^a^P3.0162^ea^  paccavekkhantassāpi, dubbhikkhabhayādīsu paṇītaṃ bhojanaṃ sabrahmacārīnaṃ  datvā ``evaṃ nāma adamhā''ti cāgaṃ paccavekkhantassāpi, gihinopi  evarūpe kāle sīlavantānaṃ dinnadānaṃ paccavekkhantassāpi, yehi  ^a^V3.0198^ea^ guṇehi samannāgatā devattaṃ pattā, tathārūpānaṃ attani atthitaṃ  paccavekkhantassāpi, samāpattiyā vikkhambhitā kilesā saṭṭhipi  sattatipi vassāni ^a^M3.0199^ea^ na samudācarantīti paccavekkhantassāpi,  cetiyadassanabodhidassanatheradassanesu asakkaccakiriyāya  saṃsūcitalūkhabhāve buddhādīsu pasādasinehābhāvena gadrabhapiṭṭharajasadise  lūkhapuggale parivajjentassāpi, buddhādīsu pasādabahule muducitte  siniddhapuggale sevantassāpi, ratanattayaguṇaparidīpake pasādanīye  suttante paccavekkhantassāpi, ṭhānanisajjādīsu pītiuppādanatthaṃ  ninnapoṇapabbhāracittassāpi uppajjati. evaṃ uppannassa panassa  arahattamaggena bhāvanāpāripūrī hoti.</p>
              <p>[03] satta dhammā ^b^passaddhisambojjhaṅgassa^eb^ uppādāya saṃvattanti  -- paṇītabhojanasevanatā, utusukhasevanatā, iriyāpathasukhasevanatā,  majjhattapayogatā, sāraddhakāyapuggalaparivajjanatā,  passaddhakāya-puggalasevanatā, tadadhimuttatāti.</p>
              <p>[03] paṇītañhi siniddhaṃ bhojanaṃ bhuñjantassāpi, sītuṇhesu utūsu  ṭhānādīsu ca iriyāpathesu sappāyaṃ utuñca iriyāpathañca sevantassāpi  passaddhi uppajjati. yo pana mahāpurisajātiko  sabbautuiriyāpathakkhamova hoti, na taṃ sandhāyetaṃ vuttaṃ. yassa  sabhāgavisabhāgatā atthi, tasseva visabhāge utuiriyāpathe vajjetvā  sabhāge sevantassa uppajjati. majjhattapayogo vuccati attano ca  parassa ca kammassakatapaccavekkhaṇā. iminā majjhattapayogena  uppajjati. yo leḍḍudaṇḍādīhi paraṃ viheṭhayamānova vicarati, evarūpaṃ  sāraddhakāyapuggalaṃ parivajjentassāpi, saṃyatapādapāṇiṃ passaddhakāyaṃ  puggalaṃ sevantassāpi, ṭhānanisajjādīsu passaddhiuppādanatthāya  ninnapoṇapabbhāracittassāpi uppajjati. evaṃ uppannassa panassa  arahattamaggena bhāvanāpāripūrī hoti.</p>
              <p>[03] dasa dhammā ^a^P3.0163^ea^ ^b^samādhisambojjhaṅgassa^eb^  uppādāya saṃvattanti -- vatthuvisadakiriyatā,  indriyasamattapaṭipādanatā, nimittakusalatā, samaye cittassa  paggaṇhanatā, samaye cittassa niggaṇhanatā, samaye sampahaṃsanatā,  samaye ajjhupekkhanatā, asamāhitapuggalaparivajjanatā,  samāhitapuggalasevanatā, tadadhimuttatāti. tattha  ^b^vatthuvisadakiriyatā^eb^ ca ^b^indriyasamattapaṭipādanatā^eb^ ca  vuttanayeneva veditabbā.</p>
              <p>[03] ^b^nimittakusalatā^eb^ ^a^V3.0199^ea^ ^a^M3.0200^ea^ nāma kasiṇanimittassa uggahaṇakusalatā.  ^b^samaye cittassa paggaṇhanatā^eb^ti yasmiṃ samaye  atisithilavīriyatādīhi līnaṃ cittaṃ hoti, tasmiṃ samaye  dhammavicayavīriyapītisambojjhaṅgasamuṭṭhāpanena tassa paggaṇhanaṃ.  ^b^samaye cittassa niggaṇhanatā^eb^ti yasmiṃ samaye  accāraddhavīriyatādīhi uddhataṃ cittaṃ hoti, tasmiṃ samaye  passaddhisamādhiupekkhāsambojjhaṅgasamuṭṭhāpanena tassa niggaṇhanaṃ.  ^b^samaye sampahaṃsanatā^eb^ti yasmiṃ samaye cittaṃ paññāpayogamandatāya  vā upasamasukhānaṃ vigamena vā nirassādaṃ hoti, tasmiṃ samaye  aṭṭhasaṃvegavatthupaccavekkhaṇena saṃvejeti. ^b^aṭṭha saṃvegavatthūni^eb^ nāma  jātijarābyādhimaraṇāni cattāri, apāyadukkhaṃ pañcamaṃ, atīte  vaṭṭamūlakaṃ dukkhaṃ, anāgate vaṭṭamūlakaṃ dukkhaṃ, paccuppanne  āhārapariyeṭṭhimūlakaṃ dukkhanti. ratanattayaguṇānussaraṇena ca pasādaṃ  janeti, ayaṃ vuccati ``samaye sampahaṃsanatā''ti.</p>
              <p>[03] ^b^samaye ajjhupekkhanatā^eb^ nāma yasmiṃ samaye sammāpaṭipattiṃ  āgamma alīnaṃ anuddhataṃ anirassādaṃ ārammaṇe samappavattaṃ  samathavīthipaṭipannaṃ cittaṃ hoti, tadāssa paggahaniggahasampahaṃsanesu na  byāpāraṃ āpajjati sārathi ^a^P3.0164^ea^ viya samappavattesu  assesu. ayaṃ vuccati ``samaye ajjhupekkhanatā''ti.  ^b^asamāhitapuggalaparivajjanatā^eb^ nāma upacāraṃ vā appanaṃ vā  appattānaṃ vikkhittacittānaṃ puggalānaṃ ārakā parivajjanaṃ.  ^b^samāhitapuggalasevanatā^eb^ nāma upacārena vā appanāya vā  samāhitacittānaṃ sevanā bhajanā payirupāsanā. ^b^tadadhimuttatā^eb^  nāma ṭhānanisajjādīsu samādhiuppādanatthameva ninnapoṇapabbhāracittatā.  evañhi paṭipajjato esa uppajjati. evaṃ uppannassa panassa  arahattamaggena bhāvanāpāripūrī hoti.</p>
              <p>[03] pañca dhammā ^b^upekkhāsambojjhaṅgassa^eb^ uppādāya saṃvattanti  -- sattamajjhattatā, saṅkhāramajjhattatā,  sattasaṅkhārakelāyanapuggalaparivajjanatā,  sattasaṅkhāramajjhattapuggalasevanatā, tadadhimuttatāti. tattha  dvīhākārehi ^b^sattamajjhattataṃ^eb^ samuṭṭhāpeti -- ``tvaṃ attanova  kammena āgantvā attanova kammena gamissasi, esopi attano  kammena āgantvā attanova kammena gamissati, tvaṃ kaṃ kelāyasī''ti  evaṃ kammassakatapaccavekkhaṇena ca -- ``paramatthato sattoyeva natthi,  so tvaṃ kaṃ kelāyasī''ti evaṃ nissattapaccavekkhaṇena ca.  dvīhevākārehi ^b^saṅkhāramajjhattataṃ^eb^ samuṭṭhāpeti -- ``idaṃ  ^a^M3.0201^ea^ cīvaraṃ anupubbena vaṇṇavikāratañceva jiṇṇabhāvañca upagantvā  pādapuñchanacoḷakaṃ hutvā yaṭṭhikoṭiyā chaḍḍanīyaṃ bhavissati, sace  panassa sāmiko bhaveyya ^a^V3.0200^ea^, nāyaṃ evaṃ vinassituṃ dadeyyā''ti evaṃ  assāmikabhāvapaccavekkhaṇena ca, ``anaddhaniyaṃ idaṃ tāvakālika''nti  evaṃ tāvakālikabhāvapaccavekkhaṇena ca. yathā ca cīvare, evaṃ  pattādīsupi yojanā kātabbā.</p>
              <p>[03] ^b^sattasaṅkhārakelāyanapuggalaparivajjanatā^eb^ti ettha yo  puggalo gihi vā attano puttadhītādike, pabbajito vā attano  antevāsikasamānupajjhāyakādike mamāyati, sahatthāva nesaṃ  kesacchedana-sūcikamma-cīvaradhovana-rajana-pattapacanādīni karoti,  muhuttampi apassanto ``asuko sāmaṇero kuhiṃ, asuko daharo  kuhi''nti bhantamigo viya ito ^a^P3.0165^ea^ cito ca  āloketi, aññena kesacchedanādīnaṃ atthāya ``muhuttaṃ tāva asukaṃ  pesethā''ti yāciyamānopi ``amhepi taṃ attano kammaṃ na kārema,  tumhe naṃ gahetvā kilamessathā''ti na deti, ayaṃ ^b^sattakelāyano^eb^  nāma. yo pana cīvarapattathālakakattarayaṭṭhiādīni mamāyati, aññassa  hatthena parāmasitumpi na deti, tāvakālikaṃ yācitopi ``mayampi  imaṃ dhanāyantā na paribhuñjāma, tumhākaṃ kiṃ dassāmā''ti vadati, ayaṃ  ^b^saṅkhārakelāyano^eb^ nāma. yo pana tesu dvīsupi vatthūsu  majjhatto udāsino, ayaṃ ^b^sattasaṅkhāramajjhatto^eb^ nāma. iti  ayaṃ upekkhāsambojjhaṅgo evarūpaṃ sattasaṅkhārakelāyanapuggalaṃ ārakā  parivajjentassāpi, sattasaṅkhāramajjhattapuggalaṃ sevantassāpi,  ṭhānanisajjādīsu taduppādanatthaṃ ninnapoṇapabbhāracittassāpi uppajjati.  evaṃ uppannassa panassa arahattamaggena bhāvanāpāripūrī hoti.</p>
              <p>[03] ^b^asubhanimitta^eb^nti uddhumātakādibhedā dasa asubhārammaṇā  dhammā. ^b^yonisomanasikārabahulīkāro^eb^ti ettha pana  yonisomanasikāro nāma upāyamanasikāro, pathamanasikāro,  uppādakamanasikāro. apica cha dhammā kāmacchandassa pahānāya  saṃvattanti -- asubhanimittassa uggaho, asubhabhāvanānuyogo, indriyesu  guttadvāratā, bhojane mattaññutā, kalyāṇamittatā, sappāyakathāti.</p>
              <p>[03] dasavidhañhi asubhanimittaṃ uggaṇhantassāpi kāmacchando  pahīyati, bhāventassāpi, indriyesu guttadvārassāpi, catunnaṃ pañcannaṃ  ālopānaṃ okāse ^a^M3.0202^ea^ sati udakaṃ pivitvā yāpanasīlatāya bhojane  mattaññunopi. tenetaṃ vuttaṃ -- </p>
              <p>[21] ``cattāro ^a^V3.0201^ea^ pañca ālope, abhutvā udakaṃ pive. </p>
              <p>[22] alaṃ phāsuvihārāya, pahitattassa bhikkhuno''ti..  (theragā0 983).</p>
              <p>[03] asubhakammikatissattherasadise asubhabhāvanārate kalyāṇamitte  sevantassāpi kāmacchando pahīyati, ṭhānanisajjādīsu  dasāsubhanimittāya-sappāyakathāyapi pahīyati. tena vuttaṃ ``cha  dhammā kāmacchandassa pahānāya saṃvattantī''ti ^a^P3.0166^ea^.  imehi pana chahi dhammehi pahīnassa kāmacchandassa arahattamaggena  āyatiṃ anuppādo hoti.</p>
              <p>[03] ^b^mettā cetovimuttī^eb^ti ettha mettāti vutte appanāpi  upacāropi vaṭṭati, cetovimuttīti appanāyeva. yonisomanasikāro  vuttalakkhaṇova. apica cha dhammā ^b^byāpādassa^eb^ pahānāya  saṃvattanti -- mettānimittassa uggaho, mettābhāvanānuyogo,  kammassakatāpaccavekkhaṇatā, paṭisaṅkhānabahulatā, kalyāṇamittatā,  sappāyakathāti.</p>
              <p>[03] odissakānodissakadisāpharaṇānañhi aññataravasena mettaṃ  uggaṇhantassāpi byāpādo pahīyati, tathā  odhisoanodhisodisāpharaṇavasena mettaṃ bhāventassāpi. ``tvaṃ  etassa kuddho kiṃ karissasi? kimassa sīlādīni nāsetuṃ  sakkhissasi? nanu tvaṃ attano kammena āgantvā attano kammeneva  gamissasi? parassa kujjhanaṃ nāma  vītaccikaṅgāratattāyasalākagūthādīni gahetvā paraṃ paharitukāmatāsadisaṃ  hoti. esopi tava kuddho kiṃ karissati? kiṃ te sīlādīni  vināsetuṃ sakkhissati? esa attano kammena āgantvā attano  kammeneva gamissati? appaṭicchitapaheṇakaṃ viya paṭivātaṃ  khittarajomuṭṭhi viya ca etassevesa kodho matthake patissatī''ti evaṃ  attano ca parassa ca kammassakataṃ paccavekkhatopi, ubhayakammassakataṃ  paccavekkhitvā paṭisaṅkhāne ṭhitassāpi, assaguttattherasadise  mettābhāvanārate kalyāṇamitte sevantassāpi byāpādo pahīyati,  ṭhānanisajjādīsu mettānissitasappāyakathāyapi pahīyati. tena vuttaṃ  ``cha dhammā byāpādassa pahānāya saṃvattantī''ti ^a^M3.0203^ea^. imehi pana chahi  dhammehi pahīnassa byāpādassa anāgāmimaggena āyatiṃ anuppādo  hoti.</p>
              <p>[03] ^b^atthi bhikkhave aratī^eb^tiādi vuttatthameva. api ca cha  dhammā ^b^thinamiddhassa^eb^ pahānāya saṃvattanti ^a^V3.0202^ea^ -- atibhojane  nimittaggāho, iriyāpathasamparivattanatā, ālokasaññāmanasikāro,  abbhokāsavāso, kalyāṇamittatā, sappāyakathāti.</p>
              <p>[03] āharahatthakaṃ, bhuttavamitakaṃ, tatravaṭṭakaṃ, alaṃsāṭakaṃ,  kākamāsakabhojanaṃ bhuñjitvā rattiṭṭhānadivāṭṭhāne nisinnassa ^a^P3.0167^ea^  hi samaṇadhammaṃ karoto thinamiddhaṃ mahāhatthī viya  ottharantaṃ āgacchati, catupañcāalopaokāsaṃ pana ṭhapetvā pānīyaṃ  pivitvā yāpanasīlassa bhikkhuno taṃ na hotīti evaṃ atibhojane  nimittaṃ gaṇhantassapi thinamiddhaṃ pahīyati. yasmiṃ iriyāpathe  thinamiddhaṃ okkamati, tato aññaṃ parivattentassāpi, rattiṃ  candālokadīpālokaukkāloke divā sūriyālokaṃ manasikarontassāpi,  abbhokāse vasantassāpi, mahākassapattherasadise pahīnathinamiddhe  kalyāṇamitte sevantassāpi thinamiddhaṃ pahīyati, ṭhānanisajjādīsu  dhutaṅganissitasappāyakathāyapi pahīyati. tena vuttaṃ ``cha dhammā  thinamiddhassa pahānāya saṃvattantī''ti. imehi pana chahi dhammehi  pahīnassa thinamiddhassa arahattamaggena āyatiṃ anuppādo hoti.</p>
              <p>[03] ^b^atthi bhikkhave cetaso vūpasamo^eb^tiādīni vuttatthāneva.  apica cha dhammā ^b^uddhaccakukkuccassa^eb^ pahānāya saṃvattanti --  bahussutatā, paripucchakatā, vinaye pakataññutā, vuddhasevitatā,  kalyāṇamittatā, sappāyakathāti.</p>
              <p>[03] bāhusaccenapi hi ekaṃ vā dve vā tayo vā cattāro vā pañca  vā nikāye pāḷivasena ca atthavasena ca uggaṇhantassāpi  uddhaccakukkuccaṃ pahīyati, kappiyākappiyaparipucchābahulassāpi,  vinayapaññattiyaṃ ciṇṇavasībhāvatāya pakataññunopi, vuddhe mahallakatthere  upasaṅkamantassāpi, upālittherasadise vinayadhare kalyāṇamitte  sevantassāpi, uddhaccakukkuccaṃ pahīyati, ṭhānanisajjādīsu  kappiyākappiyanissitasappāyakathāyapi pahīyati. tena vuttaṃ ``cha  dhammā uddhaccakukkuccassa pahānāya saṃvattantī''ti. imehi ^a^M3.0204^ea^ pana chahi  dhammehi pahīne uddhaccakukkucce uddhaccassa arahattamaggena, kukkuccassa  anāgāmimaggena āyatiṃ anuppādo hotīti.</p>
              <p>[03] ^b^kusalākusalā dhammā^eb^tiādīnipi vuttatthāneva. apica  cha dhammā ^b^vicikicchāya^eb^ pahānāya saṃvattanti ^a^V3.0203^ea^ -- bahussutatā,  paripucchakatā, vinaye pakataññutā, adhimokkhabahulatā,  kalyāṇamittatā, sappāyakathāti.</p>
              <p>[03] bāhusaccenapi hi ekaṃ vā...pe0... pañca vā nikāye  pāḷivasena ca atthavasena ca uggaṇhantassāpi vicikicchā pahīyati,  tīṇi ratanāni ārabbha paripucchābahulassāpi ^a^P3.0168^ea^,  vinaye ciṇṇavasībhāvassāpi, tīsu ratanesu  okappaniyasaddhāsaṅkhātādhimokkhabahulassāpi, saddhādhimutte  vakkalittherasadise kalyāṇamitte sevantassāpi vicikicchā pahīyati,  ṭhānanisajjādīsu tiṇṇaṃ ratanānaṃ guṇanissitasappāyakathāyapi pahīyati.  tena vuttaṃ ``cha dhammā vicikicchāya pahānāya saṃvattantī''ti.  imehi pana chahi dhammehi pahīnāya vicikicchāya sotāpattimaggena  āyatiṃ anuppādo hoti. iti bhagavā imasmiṃ sutte desanaṃ tīhi  bhavehi nivattetvā arahattena kūṭaṃ gaṇhi. desanāpariyosāne pañcasatā  bhikkhū arahattaṃ pāpuṇiṃsu. </p>
            </h4>
            <h4>
              <h4n> 2. pariyāyasuttavaṇṇanā </h4n>
              <p>[03] 233^b^.^eb^ dutiye ^b^sambahulā^eb^ti vinayapariyāyena tayo  janā sambahulāti vuccanti, tato paraṃ saṅgho. suttantapariyāyena  tayo tayo eva, tato uddhaṃ sambahulā. idha suttantapariyāyena  sambahulāti veditabbā. ^b^piṇḍāya pavisiṃsū^eb^ti piṇḍāya paviṭṭhā.  te pana na tāva paviṭṭhā, ``pavisissāmā''ti nikkhantattā pana  pavisiṃsūti vuttā. yathā kiṃ? yathā ``gāmaṃ gamissāmī''ti  nikkhantapuriso taṃ gāmaṃ apattopi ``kahaṃ itthannāmo''ti vutte  ``gāmaṃ gato''ti vuccati, evaṃ. ^b^paribbājakānaṃ ārāmo^eb^ti  jetavanassa avidūre aññatitthiyānaṃ paribbājakānaṃ ārāmo atthi, taṃ  sandhāyetaṃ vuttaṃ. ^b^samaṇo āvuso^eb^ti āvuso tumhākaṃ satthā  samaṇo gotamo.</p>
              <p>[03] ^b^mayampi kho āvuso sāvakānaṃ evaṃ dhammaṃ desemā^eb^ti  titthiyānaṃ samaye ``pañca nīvaraṇā pahātabbā, satta bojjhaṅgā  bhāvetabbā''ti etaṃ natthi ^a^M3.0205^ea^. te pana ārāmaṃ gantvā parisapariyante  ṭhatvā aññaṃ olokento viya aññavihitakā viya hutvā bhagavato  dhammadesanaṃ suṇanti. tato ``samaṇo gotamo `idaṃ pajahatha idaṃ  bhāvethā'ti vadatī''ti sallakkhetvā attano ārāmaṃ gantvā ārāmamajjhe  āsanaṃ paññāpetvā upaṭṭhāyakaupaṭṭhāyikāhi parivutā ^a^P3.0169^ea^  sīsaṃ ukkhipitvā kāyaṃ ^a^V3.0204^ea^ unnāmetvā attano sayambhūñāṇena  paṭividdhākāraṃ dassentā -- ``pañca nīvaraṇā nāma pahātabbā, satta  bojjhaṅgā nāma bhāvetabbā''ti kathenti.</p>
              <p>[03] ^b^idha no āvuso^eb^ti ettha ^b^idhā^eb^ti imasmiṃ paññāpane.  ^b^ko viseso^eb^ti kiṃ adhikaṃ? ^b^ko adhippayāso^eb^ti ko  adhikappayogo? ^b^kiṃ nānākaraṇa^eb^nti kiṃ nānattaṃ?  ^b^dhammadesanāya vā dhammadesana^eb^nti yadidaṃ samaṇassa vā gotamassa  dhammadesanāya saddhiṃ amhākaṃ dhammadesanaṃ, amhākaṃ vā dhammadesanāya  saddhiṃ samaṇassa gotamassa dhammadesanaṃ ārabbha nānākaraṇaṃ vucceyya, taṃ  kinnāmāti vadanti. dutiyapadepi eseva nayo.</p>
              <p>[03] ^b^neva abhinandiṃsū^eb^ti ``evameva''nti na sampaṭicchiṃsu.  ^b^nappaṭikkosiṃsū^eb^ti ``nayidaṃ eva''nti na paṭisedhiṃsu. kiṃ pana  te pahontā evaṃ akaṃsu, udāhu appahontāti? pahontā. na hi te  ettakaṃ kathaṃ kathetuṃ na sakkonti ``āvuso tumhākaṃ samaye pañca  nīvaraṇā pahātabbā nāma natthi, satta bojjhaṅgā bhāvetabbā nāma  natthī''ti. evaṃ pana tesaṃ ahosi -- ``atthi no etaṃ  kathāpābhataṃ, mayaṃ etaṃ satthu ārocessāma, atha no satthā  madhuradhammadesanaṃ desessatī''ti.</p>
              <p>[03] ^b^pariyāyo^eb^ti kāraṇaṃ. ^b^na ceva sampāyissantī^eb^ti  sampādetvā kathetuṃ na sakkhissanti. ^b^uttariñca vighāta^eb^nti  asampāyanato uttarimpi dukkhaṃ āpajjissanti. sampādetvā kathetuṃ  asakkontānañhi dukkhaṃ uppajjati. ^b^yathā taṃ, bhikkhave,  avisayasmi^eb^nti ettha ^b^ta^eb^nti nipātamattaṃ, ^b^yathā^eb^ti  kāraṇavacanaṃ, yasmā avisaye pañho pucchitoti attho.  ^b^sadevake^eb^ti saha devehi sadevake. ^b^samārakā^eb^dīsupi eseva  nayo. evaṃ tīṇi ṭhānāni loke pakkhipitvā dve pajāyāti,  pañcahipi sattalokameva pariyādiyitvā etasmiṃ sadevakādibhede loke  ^a^M3.0206^ea^ devaṃ vā manussaṃ vā na samanupassāmīti dīpeti. ^b^ito vā pana  sutvā^eb^ti ito vā pana mama sāsanato sutvā. ito sutvā hi  tathāgato tathāgatasāvakopi ārādheyya, paritoseyya, aññathā ārādhanā  nāma natthīti dasseti.</p>
              <p>[03] idāni attano tesaṃ pañhānaṃ veyyākaraṇena cittārādhanaṃ  dassento ^a^P3.0170^ea^ ^b^katamo ca bhikkhave  pariyāyo^eb^tiādimāha. tattha ^b^ajjhattaṃ kāmacchando^eb^ti attano  pañcakkhandhe ārabbha uppannachandarāgo ^a^V3.0205^ea^. ^b^bahiddhā kāmacchando^eb^ti  paresaṃ pañcakkhandhe ārabbha uppannachandarāgo. ^b^uddesaṃ gacchatī^eb^ti  gaṇanaṃ gacchati. ^b^ajjhattaṃ byāpādo^eb^ti attano hatthapādādīsu  uppannapaṭigho. ^b^bahiddhā byāpādo^eb^ti paresaṃ tesu uppannapaṭigho.  ^b^ajjhattaṃ dhammesu vicikicchā^eb^ti attano khandhesu vimati.  ^b^bahiddhā dhammesu vicikicchā^eb^ti bahiddhā aṭṭhasu ṭhānesu  mahāvicikicchā. ^b^ajjhattaṃ dhammesu satī^eb^ti ajjhattike  saṅkhāre paṭiggaṇhantassa uppannā sati. ^b^bahiddhā dhammesu  satī^eb^ti bahiddhā saṅkhāre pariggaṇhantassa uppannā sati.  ^b^dhammavicayasambojjhaṅgepi^eb^ eseva nayo.</p>
              <p>[03] ^b^kāyika^eb^nti caṅkamaṃ adhiṭṭhahantassa uppannavīriyaṃ.  ^b^cetasika^eb^nti -- ``na tāvāhaṃ imaṃ pallaṅkaṃ bhindissāmi, yāva  me anupādāya āsavehi cittaṃ vimuccissatī''ti evaṃ kāyapayogaṃ  vinā uppannavīriyaṃ. ^b^kāyappassaddhī^eb^ti tiṇṇaṃ khandhānaṃ  darathapassaddhi. ^b^cittappassaddhī^eb^ti viññāṇakkhandhassa  darathapassaddhi. ^b^upekkhāsambojjhaṅge^eb^ satisambojjhaṅgasadisova  vinicchayo.</p>
              <p>[03] imasmiṃ sutte missakasambojjhaṅgā kathitā. etesu hi  ajjhattadhammesu sati, pavicayo, upekkhāti ime attano  khandhārammaṇattā lokiyāva honti, tathā maggaṃ apattaṃ kāyikavīriyaṃ.  avitakkāvicārā pana pītisamādhī kiñcāpi rūpāvacarā honti,  rūpāvacare pana bojjhaṅgā na labbhantīti lokuttarāva honti. ye ca  therā brahmavihāravipassanāpādakajjhānādīsu bojjhaṅge uddharanti, tesaṃ  matena rūpāvacarāpi arūpāvacarāpi honti. bojjhaṅgesu hi  arūpāvacare pītiyeva ekantena na labbhati, sesā cha missakāva  hontīti. desanāpariyosāne keci bhikkhū sotāpannā jātā, keci  sakadāgāmī, keci anāgāmī, keci arahantoti. </p>
            </h4>
            <h4>
              <h4n> 3. aggisuttavaṇṇanā </h4n>
              <p>[03] 234^b^.^eb^ tatiye ^a^M3.0207^ea^ ^a^P3.0171^ea^ ^b^satiñca khvāhaṃ,  bhikkhave, sabbatthikaṃ vadāmī^eb^ti loṇadhūpanaṃ viya sabbakammikāmaccaṃ  viya ca sabbattha icchitabbaṃ vadāmīti attho. yathā hi loṇadhūpanaṃ  sabbabyañjanesupi nivisati, yathā ca sabbakammiko amacco  yodhakammampi karoti mantakammampi paṭihārakammampīti sabbakiccāni  sādheti, evaṃ uddhatassa cittassa niggaṇhanaṃ, līnassa paggaṇhananti  sabbametaṃ satiyā ijjhati, na sakkā vinā satiyā etaṃ sampādetuṃ,  tasmā evamāha. imasmiṃ sutte pubbabhāgavipassanā bojjhaṅgāva  kathitā. </p>
            </h4>
            <h4>
              <h4n> 4. mettāsahagatasuttavaṇṇanā </h4n>
              <p>[03] 235^b^.^eb^ catutthe ^a^V3.0206^ea^ ^b^mettāsahagatena cetasā^eb^tiādi sabbaṃ  sabbākārena visuddhimagge (visuddhi0 1.240-241) vitthāritameva.  ^b^mayampi kho, āvuso, sāvakānaṃ evaṃ dhammaṃ desemā^eb^ti idampi  te purimanayeneva satthu dhammadesanaṃ sutvā vadanti. titthiyānañhi  samaye pañcanīvaraṇappahānaṃ vā mettādibrahmavihārabhāvanā vā natthi.  ^b^kiṃ gatikā hotī^eb^ti kiṃ nipphatti hoti. ^b^kiṃ paramā^eb^ti  kiṃ uttamā. ^b^kiṃ phalā^eb^ti kiṃ ānisaṃsā. ^b^kiṃ  pariyosānā^eb^ti kiṃ niṭṭhā. ^b^mettāsahagata^eb^nti mettāya sahagataṃ  saṃsaṭṭhaṃ sampayuttaṃ. eseva nayo sabbattha. ^b^vivekanissitā^eb^dīni  vuttatthāneva.</p>
              <p>[03] ^b^appaṭikūla^eb^nti duvidhaṃ appaṭikūlaṃ -- sattāppaṭikūlañca,  saṅkhārāppaṭikūlañca. tasmiṃ appaṭikūle iṭṭhe vatthusminti attho.  ^b^paṭikūlasaññī^eb^ti aniṭṭhasaññī. kathaṃ panettha evaṃ viharati?  asubhapharaṇaṃ vā aniccanti manasikāraṃ vā karonto. vuttañhetaṃ  paṭisambhidāyaṃ ``kathaṃ appaṭikūle paṭikūlasaññī viharati. iṭṭhasmiṃ  vatthusmiṃ asubhāya vā pharati, aniccato vā upasaṃharatī''ti.  paṭikūle pana aniṭṭhe vatthusmiṃ mettāpharaṇaṃ vā dhātumanasikāraṃ vā  karonto ^b^appaṭikūlasaññī viharati^eb^ nāma. yathāha ``kathaṃ  paṭikūle appaṭikūlasaññī viharati. aniṭṭhasmiṃ ^a^P3.0172^ea^  vatthusmiṃ mettāya vā pharati, dhātuto vā upasaṃharatī''ti (paṭi0 ma0  2.17). ubhayamissakapadesupi eseva nayo. appaṭikūlappaṭikūlesu  hi tadeva asubhapharaṇaṃ vā aniccanti manasikāraṃ ^a^M3.0208^ea^ vā karonto  ^b^paṭikūlasaññī viharati^eb^ nāma. paṭikūlāpaṭikūlesu ca tadeva  mettāpharaṇaṃ vā dhātumanasikāraṃ vā karonto ^b^appaṭikūlasaññī  viharati^eb^ nāma. ``cakkhunā rūpaṃ disvā neva sumano  hotī''tiādinā (paṭi0 ma0 2.17) nayena vuttaṃ pana chaḷaṅgupekkhaṃ  pavattayamāno ``appaṭikūle ca paṭikūle ca tadubhayaṃ abhinivajjetvā  upekkhako tattha viharati sato sampajāno''ti veditabbo.</p>
              <p>[03] ettāvatā ca imassa bhikkhuno mettāya tikacatukkajjhānaṃ  nibbattetvā tadeva pādakaṃ katvā vipassanaṃ vaḍḍhetvā arahattaṃ pattassa  saha vipassanāya maggasambojjhaṅgānaṃ ariyiddhiyā ca dassitattā  desanā vinivaṭṭetabbā siyā. idaṃ pana mettājhānaṃ pādakaṃ katvā  saṅkhāre sammasantopi yo arahattaṃ pāpuṇituṃ na sakkoti, yasmā  tassa arahattaparamā mettā na hoti. yaṃparamā pana hoti, taṃ  dassetabbaṃ. tasmā tassa dassanatthaṃ ayaṃ desanā āraddhā. parato  ^a^V3.0207^ea^ ^b^sabbaso vā pana rūpasaññānaṃ samatikkamā^eb^tiādīsupi   iminā nayena puna desanārambhapayojanaṃ veditabbaṃ.</p>
              <p>[03] ^b^subhaparama^eb^nti subhaniṭṭhaṃ, subhakoṭikaṃ, subhanipphattiṃ.  ^b^idhapaññassā^eb^ti idheva paññā assa, nayimaṃ lokaṃ atikkamatīti  idhapañño, tassa idhapaññassa, lokiyapaññassāti attho.  ^b^uttarivimuttiṃ appaṭivijjhato^eb^ti lokuttaradhammaṃ  appaṭivijjhantassa. yo pana paṭivijjhituṃ sakkoti, tassa  arahattaparamāva mettā hotīti attho. ^b^karuṇā^eb^dīsupi eseva  nayo.</p>
              <p>[03] kasmā panetāsaṃ mettādīnaṃ subhaparamāditā vuttā bhagavatāti?  sabhāgavasena tassa tassa upanissayattā. mettāvihārissa ^a^P3.0173^ea^  hi sattā appaṭikūlā honti, athassa appaṭikūlaparicayā  appaṭikūlesu parisuddhavaṇṇesu nīlādīsu cittaṃ upasaṃharato  appakasireneva tattha cittaṃ pakkhandati. iti mettā subhavimokkhassa  upanissayo hoti, na tato paraṃ, tasmā ^b^subhaparamā^eb^ti vuttā.</p>
              <p>[03] karuṇāvihārissa uṇhābhighātādirūpanimittaṃ sattadukkhaṃ  samanupassantassa karuṇāya pavattisambhavato rūpe ādīnavo parividito  hoti ^a^M3.0209^ea^, athassa parividitarūpādīnavattā pathavīkasiṇādīsu aññataraṃ  ugghāṭetvā rūpanissaraṇe ākāse cittaṃ upasaṃharato appakasireneva  tattha cittaṃ pakkhandati. iti karuṇā ākāsānañcāyatanassa  upanissayo hoti, na tato paraṃ, tasmā  ^b^ākāsānañcāyatanaparamā^eb^ti vuttā.</p>
              <p>[03] muditāvihārissa pana tena tena pāmojjakāraṇena  uppannapāmojjasattānaṃ viññāṇaṃ samanupassantassa muditāya  pavattisambhavato viññāṇaggahaṇaparicitaṃ hoti, athassa anukkamādhigataṃ  ākāsānañcāyatanaṃ atikkamma ākāsanimittagocare viññāṇe cittaṃ  upasaṃharato appakasireneva tattha cittaṃ pakkhandati. iti muditā  viññāṇañcāyatanassa upanissayo hoti, na tato paraṃ, tasmā  ^b^viññāṇañcāyatanaparamā^eb^ti vuttā.</p>
              <p>[03] upekkhāvihārissa pana ``sattā sukhitā vā hontu, dukkhato  vā vimuccantu, sampattasukhato vā mā vigacchantū''ti ābhogābhāvato  sukhadukkhādiparamatthagāhavimukhasambhavato avijjamānaggahaṇadukkhacittaṃ  ^a^V3.0208^ea^ hoti. athassa paramatthagāhato vimukhabhāvaparicitacittassa paramatthato  avijjamānaggahaṇadukkhacittassa ca anukkamādhigataṃ viññāṇāñcāyatanaṃ  samatikkammasambhavato avijjamāne paramatthabhūtassa viññāṇassa ^a^P3.0174^ea^  abhāve cittaṃ upasaṃharato appakasireneva tattha cittaṃ  pakkhandati. iti upekkhā ākiñcaññāyatanassa upanissayo hoti,  na tato paraṃ, tasmā ^b^ākiñcaññāyatanaparamā^eb^ti vuttā.  desanāpariyosāne pañcasatā bhikkhū arahattaṃ pattāti. </p>
            </h4>
            <h4>
              <h4n> 5. saṅgāravasuttavaṇṇanā </h4n>
              <p>[03] 236^b^.^eb^ pañcame ^b^pagevā^eb^ti paṭhamaññeva.  ^b^kāmarāgapariyuṭṭhitenā^eb^ti kāmarāgagahitena.  ^b^kāmarāgaparetenā^eb^ti kāmarāgānugatena. ^b^nissaraṇa^eb^nti  tividhaṃ kāmarāgassa nissaraṇaṃ vikkhambhananissaraṇaṃ tadaṅganissaraṇaṃ  samucchedanissaraṇanti ^a^M3.0210^ea^. tattha asubhe paṭhamajjhānaṃ  vikkhambhananissaraṇaṃ nāma, vipassanā tadaṅganissaraṇaṃ nāma,  arahattamaggo samucchedanissaraṇaṃ nāma. taṃ tividhampi nappajānātīti  attho. ^b^attatthampī^eb^tiādīsu arahattasaṅkhāto attano attho  attattho nāma, paccayadāyakānaṃ attho parattho nāma, sveva duvidhopi  ubhayattho nāma. iminā nayena sabbavāresu attho veditabbo. </p>
              <p>[01] ayaṃ pana viseso -- ^b^byāpādassa  nissaraṇa^eb^ntiādīsu hi dveva nissaraṇāni vikkhambhananissaraṇañca  samucchedanissaraṇañca. tattha byāpādassa tāva mettāya paṭhamajjhānaṃ  vikkhambhananissaraṇaṃ, anāgāmimaggo samucchedanissaraṇaṃ.  thinamiddhassa ālokasaññā vikkhambhananissaraṇaṃ, arahattamaggo  samucchedanissaraṇaṃ. uddhaccakukkuccassa yo koci samatho  vikkhambhananissaraṇaṃ, uddhaccassa panettha arahattamaggo, kukkuccassa  anāgāmimaggo samucchedanissaraṇaṃ. vicikicchāya dhammavavatthānaṃ  vikkhambhananissaraṇaṃ, paṭhamamaggo samucchedanissaraṇaṃ.</p>
              <p>[03] yā panettha ^b^seyyathāpi brāhmaṇa udapatto saṃsaṭṭho lākhāya  vā^eb^tiādikā upamā vuttā, tāsu ^b^udapatto^eb^ti udakabharitā pāti.  ^b^saṃsaṭṭho^eb^ti vaṇṇabhedakaraṇavasena saṃsaṭṭho. ^b^pakkuthito^eb^ti  kuthito. ^b^usmudakajāto^eb^ti usumajāto.  ^b^sevālapaṇakapariyonaddho^eb^ti tilabījakādibhedena ^a^P3.0175^ea^  sevālena vā nīlamaṇḍūkapiṭṭhivaṇṇena vā udakapiṭṭhiṃ  chādetvā nibbattapaṇakena pariyonaddho. ^b^vāterito^eb^ti vātena  ^a^V3.0209^ea^ erito kampito. ^b^āvilo^eb^ti appasanno. ^b^luḷito^eb^ti  asannisinno. ^b^kalalībhūto^eb^ti kaddamībhūto. ^b^andhakāre  nikkhitto^eb^ti koṭṭhantarādibhede anālokaṭṭhāne ṭhapito. imasmiṃ sutte  bhagavā tīhi bhavehi desanaṃ nivattetvā arahattanikūṭena desanaṃ  niṭṭhāpesi, brāhmaṇo pana saraṇamatte patiṭṭhito. </p>
            </h4>
            <h4>
              <h4n> 6. abhayasuttavaṇṇanā </h4n>
              <p>[03] 237^b^.^eb^ chaṭṭhe ^b^aññāṇāya adassanāyā^eb^ti  aññāṇatthāya adassanatthāya. ^b^taggha bhagavā nīvaraṇā^eb^ti  ekaṃsena bhagavā nīvaraṇā. ^b^kāyakilamatho^eb^ti ^a^M3.0211^ea^ kāyadaratho.  ^b^cittakilamatho^eb^ti cittadaratho. ^b^sopi me paṭippassaddho^eb^ti  tassa kira satthu santike sītalaṃ utusappāyaṭṭhānaṃ pavisitvā  nisinnassa kāyadaratho paṭipassambhi, tasmiṃ paṭipassaddhe tadanvayeneva  cittadarathopi. apica maggenevassa etaṃ ubhayampi passaddhanti  veditabbaṃ. </p>
            </h4>
          </h3>
          <h3>
            <h3n> 7. ānāpānavaggo </h3n>
            <h4>
              <h4n> 1. aṭṭhikamahapphalasuttādivaṇṇanā </h4n>
              <p>[03] 238^b^.^eb^ sattamādīsu ^b^aṭṭhikasaññā^eb^ti aṭṭhikaṃ  aṭṭhikanti bhāventassa uppannasaññā. taṃ panetaṃ bhāvayato yāva  nimittaṃ na uppajjati, tāva chavipi cammampi upaṭṭhāti. nimitte  pana uppanne chavicammāni neva upaṭṭhahanti, saṅkhavaṇṇo  suddhāṭṭhikasaṅghāṭova upaṭṭhāti hatthikkhandhagataṃ dhammikatissarājānaṃ  olokentassa sāmaṇerassa viya, paṭimagge hasamānaṃ itthiṃ  olokentassa cetiyapabbatavāsino tissattherassa viya cāti.  vatthūni visuddhimagge (visuddhi0 1.15) vitthāritāni. ^b^sati  vā upādisese^eb^ti gahaṇasese upādānasese vijjamānamhi. </p>
            </h4>
            <h4>
              <h4n> 2-10. puḷavakasuttādivaṇṇanā </h4n>
              <p>[03] 239-247^b^.^eb^ ^b^puḷavakasaññā^eb^ti puḷavaṃ puḷavanti  bhāventassa uppannasaññā. ^b^vinīlakasaññā^eb^dīsupi ^a^V3.0210^ea^ eseva nayo.  vinicchayakathā ^a^P3.0176^ea^ panettha saddhiṃ bhāvanānayena  visuddhimagge (visuddhi0 1.102) vuttā. ^b^mettā^eb^dayo  tikacatukkajjhānavasena veditabbā, ^b^upekkhā^eb^ catutthajjhānavaseneva. </p>
            </h4>
          </h3>
          <h3>
            <h3n> 8. nirodhavaggo </h3n>
            <h4>
              <h4n> 1-10. asubhasuttādivaṇṇanā </h4n>
              <p>[03] 248-257^b^.^eb^ ^b^asubhasaññā^eb^ti asubhe paṭhamajjhānasaññā.  ^b^maraṇasaññā^eb^ti ``avassaṃ maritabbaṃ, maraṇapaṭibaddhaṃ me  jīvita''nti abhiṇhaṃ paccavekkhantassa uppannasaññā ^a^M3.0212^ea^. ^b^āhāre  paṭikūlasaññā^eb^ti odanakummāsādimhi ajjhoharaṇīye paṭikūlasaññā.  ^b^sabbaloke anabhiratisaññā^eb^ti sakalalokasmiṃ anabhiratiṃ  uppādentassa uppannasaññā. ^b^pahānasaññāvirāgasaññā^eb^ti dve  pubbabhāgā. ^b^nirodhasaññā^eb^ missakā. evametāni  aṭṭhikasaññādīni vīsati kammaṭṭhānāni niddiṭṭhāni. tesaṃ navasu  appanā honti, ekādasa upacārajjhānikā. sesā panettha  vinicchayakathā visuddhimagge (visuddhi0 1.294) āgatāva.  gaṅgāpeyyālādayo maggasaṃyutte vuttanayeneva veditabbā. </p>
              <p>[06] bojjhaṅgasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 3. satipaṭṭhānasaṃyuttaṃ </h2n>
          <h3>
            <h3n> 1. ambapālivaggo </h3n>
            <h4>
              <h4n> 1. ambapālisuttavaṇṇanā </h4n>
              <p>[03] 367^b^.^eb^ satipaṭṭhānasaṃyuttassa ^a^V3.0211^ea^ ^a^P3.0177^ea^  ^a^M3.0213^ea^ paṭhame  ^b^ambapālivane^eb^ti ambapāliyā nāma rūpūpajīviniyā ropite  ambavane. taṃ kira tassā uyyānaṃ ahosi. sā satthu dhammadesanaṃ  sutvā pasannacittā tattha vihāraṃ kāretvā tathāgatassa niyyātesi. taṃ  sandhāyetaṃ vuttaṃ. ^b^ekāyanvāya^eb^nti ekāyano ayaṃ. tattha  ^b^ekāyano^eb^ti ekamaggo. maggassa hi -- </p>
              <p>[21] ``maggo pantho patho pajjo, añjasaṃ vaṭumāyanaṃ. </p>
              <p>[22] nāvā uttarasetū ca, kullo ca bhisi saṅkamo''ti..  (cūḷani0 pārāyanatthutigāthāniddeso 101) -- </p>
              <p>[25] bahūni nāmāni. svāyaṃ idha ayananāmena vutto.  tasmā ^b^ekāyanvāyaṃ, bhikkhave, maggo^eb^ti ettha ekamaggo. ayaṃ,  bhikkhave, maggo, na dvedhāpathabhūtoti evamattho daṭṭhabbo.  ^b^maggo^eb^ti kenaṭṭhena maggo? nibbānagamanaṭṭhena, nibbānatthikehi  magganīyaṭṭhena ca.</p>
              <p>[03] ^b^sattānaṃ visuddhiyā^eb^ti rāgādīhi malehi  abhijjhāvisamalobhādīhi ca upakkilesehi saṃkiliṭṭhacittānaṃ sattānaṃ  visuddhatthāya. ^b^sokaparidevānaṃ samatikkamāyā^eb^ti sokassa ca  paridevassa ca samatikkamāya, pahānāyāti attho.  ^b^dukkhadomanassānaṃ atthaṅgamāyā^eb^ti kāyikadukkhassa ca  cetasikadomanassassa cāti imesaṃ dvinnaṃ atthaṅgamāya, nirodhāyāti  attho. ^b^ñāyassa adhigamāyā^eb^ti ñāyo vuccati ariyo  aṭṭhaṅgiko maggo, tassa adhigamāya pattiyāti vuttaṃ ^a^V3.0212^ea^ hoti. ayañhi  pubbabhāge lokiyo satipaṭṭhānamaggo bhāvito lokuttaramaggassa  adhigamāya saṃvattati ^a^P3.0178^ea^. tenāha ``ñāyassa  adhigamāyā''ti. ^b^nibbānassa sacchikiriyāyā^eb^ti  taṇhāvānavirahitattā nibbānanti laddhanāmassa amatassa  sacchikiriyāya, attapaccakkhāyāti vuttaṃ hoti. ayañhi maggo  bhāvito anupubbena nibbānasacchikiriyaṃ sādheti. tenāha  ``nibbānassa sacchikiriyāyā''ti.</p>
              <p>[03] evaṃ ^a^M3.0214^ea^ bhagavatā sattahi padehi ekāyanamaggassa vaṇṇo bhāsito,  so kasmāti ce? bhikkhūnaṃ ussāhajananatthaṃ. vaṇṇabhāsanañhi  sutvā te bhikkhū -- ``ayaṃ kira maggo hadayasantāpabhūtaṃ sokaṃ,  vācāvippalāpabhūtaṃ paridevaṃ, kāyikāsātabhūtaṃ dukkhaṃ,  cetasikāsātabhūtaṃ domanassanti cattāro upaddave harati. visuddhiṃ,  ñāyaṃ, nibbānanti tayo visese āvahatī''ti ussāhajātā imaṃ desanaṃ  uggahetabbaṃ pariyāpuṇitabbaṃ, dhāretabbaṃ, imañca maggaṃ bhāvetabbaṃ  maññissanti. iti tesaṃ bhikkhūnaṃ ussāhajananatthaṃ vaṇṇaṃ abhāsi  kambalavāṇijādayo kambalādīnaṃ vaṇṇaṃ viya.</p>
              <p>[03] ^b^yadida^eb^nti nipāto, ye imeti ayamassa attho.  ^b^cattāro^eb^ti gaṇanaparicchedo. tena ``na tato heṭṭhā, na  uddha''nti satipaṭṭhānaparicchedaṃ dīpeti. ^b^satipaṭṭhānā^eb^ti tayo  satipaṭṭhānā satigocaropi, tidhā paṭipannesu sāvakesu satthuno  paṭighānunayavītivattatāpi, satipi. ``catunnaṃ, bhikkhave,  satipaṭṭhānānaṃ samudayañca atthaṅgamañca desessāmi taṃ suṇātha. ko  ca, bhikkhave, kāyassa samudayo? āharasamudayā  kāyasamudayo''tiādīsu (saṃ0 ni0  5.408) hi satigocaro  satipaṭṭhānanti vutto. tathā ``kāyo upaṭṭhānaṃ, no sati, sati  upaṭṭhānañceva sati cā''tiādīsupi (paṭi0 ma0 2.35). tassa  attho -- patiṭṭhāti asminti paṭṭhānaṃ. kā patiṭṭhāti? sati.  satiyā paṭṭhānaṃ ^b^satipaṭṭhānaṃ^eb^. padhānaṃ ṭhānanti vā paṭṭhānaṃ.  satiyā paṭṭhānaṃ satipaṭṭhānaṃ hatthiṭṭhānāssaṭṭhānādīni viya.</p>
              <p>[03] ``tayo satipaṭṭhānā, yadariyo sevati, yadariyo sevamāno  satthā gaṇamanusāsitumarahatī''ti (ma0 ni0 3.311) ettha tidhā  paṭipannesu sāvakesu satthuno paṭighānunayavītivattatā satipaṭṭhānanti  vuttā. tassattho -- paṭṭhapetabbato ^a^P3.0179^ea^ paṭṭhānaṃ,  pavattayitabbatoti attho. kena paṭṭhapetabboti? satiyā. satiyā  paṭṭhānaṃ satipaṭṭhānanti.</p>
              <p>[03] ``cattāro ^a^V3.0213^ea^ satipaṭṭhānā bhāvitā bahulīkatā satta bojjhaṅge  paripūrentī''tiādīsu (ma0 ni0 3.147; saṃ0 ni0  5.989)  pana satiyeva satipaṭṭhānanti vuttā. tassattho -- patiṭṭhātīti paṭṭhānaṃ,  upaṭṭhāti okkanditvā pakkhanditvā pavattatīti attho. satiyeva  ^a^M3.0215^ea^ paṭṭhānaṃ satipaṭṭhānaṃ. atha vā saraṇaṭṭhena sati, upaṭṭhānaṭṭhena paṭṭhānaṃ, iti  sati ca sā paṭṭhānañcātipi satipaṭṭhānaṃ. idamidha adhippetaṃ.</p>
              <p>[03] yadi evaṃ kasmā ``satipaṭṭhānā''ti bahuvacanaṃ katanti?  satīnaṃ bahuttā. ārammaṇabhedena hi bahukā satiyo. atha  ``maggo''ti kasmā ekavacananti? magganaṭṭhena ekattā. catassopi  hi etā satiyo magganaṭṭhena ekattaṃ gacchanti. vutañhetaṃ ``maggoti  kenaṭṭhena maggo? nibbānamagganaṭṭhena, nibbānatthikehi magganīyaṭṭhena  cā''ti. catassopi cetā aparabhāge kāyādīsu ārammaṇesu kiccaṃ  sādhayamānā nibbānaṃ gacchanti, ādito paṭṭhāya ca nibbānatthikehi  maggiyantīti tasmā catassopi eko maggoti vuttā. evañca sati  vacanānusandhinā sānusandhikāva desanā hoti.</p>
              <p>[03] ^b^katame cattāro^eb^ti kathetukamyatāpucchā. ^b^kāye^eb^ti  rūpakāye. ^b^kāyānupassī^eb^ti kāyaṃ anupassanasīlo, kāyaṃ vā  anupassamāno. ayañhi bhikkhu imaṃ kāyaṃ aniccānupassanādīnaṃ  sattannaṃ anupassanānaṃ vasena aniccato anupassati, no niccato,  dukkhato anupassati, no sukhato, anattato anupassati, no attato,  nibbindati, no nandati, virajjati, no rajjati, nirodheti, no  samudeti, paṭinissajjati, no ādiyati. so taṃ aniccato  anupassanto niccasaññaṃ pajahati, dukkhato anupassanto sukhasaññaṃ  pajahati ^a^P3.0180^ea^, anattato anupassanto attasaññaṃ  pajahati, nibbindanto nandiṃ pajahati, virajjanto rāgaṃ pajahati,  nirodhento samudayaṃ pajahati, paṭinissajjanto ādānaṃ pajahatīti  veditabbo.</p>
              <p>[03] ^b^viharatī^eb^ti irīyati. ^b^ātāpī^eb^ti tīsu bhavesu  kilese ātapatīti ātāpo, vīriyassetaṃ nāmaṃ. ātāpo assa  atthīti ātāpī. ^b^sampajāno^eb^ti sampajaññasaṅkhātena ñāṇena  samannāgato. ^b^satimā^eb^ti kāyapariggāhikāya satiyā samannāgato.  ayaṃ pana yasmā satiyā ārammaṇaṃ pariggahetvā paññāya anupassati.  na hi sativirahitassa anupassanā nāma ^a^V3.0214^ea^ atthi, tenevāha  ``satiñca khvāhaṃ, bhikkhave, sabbatthikaṃ vadāmī''ti (saṃ0 ni0   5.234). tasmā ettha ``kāye kāyānupassī viharatī''ti  ettāvatā kāyānupassanāsatipaṭṭhānaṃ vuttaṃ hoti. atha vā yasmā  anātāpino ^a^M3.0216^ea^ antosaṅkhepo antarāyakaro hoti, asampajāno  upāyapariggahe anupāyaparivajjane ca sammuyhati, muṭṭhassati  upāyāpariccāge anupāyāpariggahe ca asamattho hoti, tenassa taṃ  kammaṭṭhānaṃ na sampajjati. tasmā yesaṃ dhammānaṃ ānubhāvena taṃ  sampajjati, tesaṃ dassanatthaṃ ``ātāpī sampajāno satimā''ti idaṃ  vuttanti veditabbaṃ.</p>
              <p>[03] iti kāyānupassanāsatipaṭṭhānaṃ sampayogaṅgañjassa dassetvā  idāni pahānaṅgaṃ dassetuṃ ^b^vineyya loke abhijjhādomanassa^eb^nti  vuttaṃ. tattha ^b^vineyyā^eb^ti tadaṅgavinayena vā vikkhambhanavinayena  vā vinayitvā. ^b^loke^eb^ti tasmiṃyeva kāye. kāyo hi idha  lujjanapalujjanaṭṭhena lokoti adhippeto. yasmā panassa na  kāyamatteyeva abhijjhādomanassaṃ pahīyati, vedanādīsupi pahīyati eva.  tasmā ``pañcapi upādānakkhandhā loko''ti vibhaṅge (vibha0  362) vuttaṃ. lokasaṅkhātattā vā tesaṃ dhammānaṃ atthuddhāranayenetaṃ  vuttaṃ. yaṃ panāha ``tattha katamo loko, sveva kāyo loko''ti,  ayamevettha attho. tasmiṃ loke abhijjhādomanassaṃ vineyyāti evaṃ  sambandho daṭṭhabbo.</p>
              <p>[03] ^b^vedanāsū^eb^ti ettha tisso vedanā, tā ca lokiyā eva,  cittampi lokiyaṃ, tathā dhammā. yathā pana vedanā ^a^P3.0181^ea^  anupassitabbā, tathā anupassanto esa  ^b^vedanānupassī^eb^ti veditabbo. esa nayo ^b^cittadhammesu^eb^.  kathañca vedanā anupassitabbāti? sukhā tāva vedanā dukkhato,  dukkhā sallato, adukkhamasukhā aniccato. yathāha -- </p>
              <p>[21] ``yo sukhaṃ dukkhato adda, dukkhamaddakkhi sallato. </p>
              <p>[27] adukkhamasukhaṃ santaṃ, addakkhi naṃ aniccato. </p>
              <p>[22] sa ve sammaddaso bhikkhu, upasanto carissatī''ti..</p>
              <p>[03] sabbā eva cetā dukkhātipi anupassitabbā. vuttañhetaṃ  ``yaṃkiñci vedayitaṃ, sabbaṃ taṃ dukkhasminti vadāmī''ti (saṃ0 ni0   4.259). sukhadukkhatopi ca anupassitabbā, yathāha  ^a^V3.0215^ea^ ^a^M3.0217^ea^ --  ``sukhā kho, āvuso visākha, vedanā ṭhitisukhā  vipariṇāmadukkhā''ti (ma0 ni0 1.465) sabbaṃ vitthāretabbaṃ.  apica aniccādisattānupassanāvasenapi anupassitabbā.</p>
              <p>[03] cittadhammesupi cittaṃ tāva  ārammaṇādhipatisahajātabhūmikammavipākakiriyādinānattabhedānaṃ  aniccādianupassanānaṃ sarāgādīnañca bhedānaṃ vasena anupassitabbaṃ.  dhammā salakkhaṇasāmaññalakkhaṇānaṃ suññatadhammassa  aniccādisattānupassanānaṃ ``santaṃ vā ajjhattaṃ  kāmacchanda''ntiādīnañca pabhedānaṃ vasena anupassitabbā. sesaṃ  vuttanayameva. ayamettha saṅkhepo, vitthāro pana dīghamajjhimaṭṭhakathāsu  (dī0 ni0 aṭṭha0 2.373 ādayo; ma0 ni0 aṭṭha0 1.105  ādayo) satipaṭṭhānavaṇṇanāyaṃ vuttanayeneva veditabbo. </p>
            </h4>
            <h4>
              <h4n> 2. satisuttavaṇṇanā </h4n>
              <p>[03] 368^b^.^eb^ dutiye ^b^sato^eb^ti kāyādianupassanāsatiyā  samannāgato. ^b^sampajāno^eb^ti catusampajaññapaññāya samannāgato.  ^b^abhikkante paṭikkante^eb^ti ettha abhikkantaṃ vuccati gamanaṃ, paṭikkantaṃ  nivattanaṃ, tadubhayampi catūsu iriyāpathesu labbhati. gamane tāva  purato kāyaṃ abhiharanto abhikkamati ^a^P3.0182^ea^ nāma,  paṭinivattanto paṭikkamati nāma. ṭhānepi ṭhitakova kāyaṃ purato  onamanto abhikkamati nāma, pacchato apanāmento paṭikkamati nāma.  nisajjāyapi nisinnakova āsanassa purimāṅgābhimukho saṃsaranto  abhikkamati nāma, pacchimāṅgappadesaṃ paccāsaṃsaranto paṭikkamati nāma.  nipajjanepi eseva nayo.</p>
              <p>[03] ^b^sampajānakārī hotī^eb^ti sampajaññena sabbakiccakārī,  sampajaññasseva vā kārī. so hi abhikkantādīsu sampajaññaṃ  karoteva, na katthaci sampajaññavirahito hoti.</p>
              <p>[03] tattha sātthakasampajaññaṃ, sappāyasampajaññaṃ, gocarasampajaññaṃ,  asammohasampajaññanti catubbidhaṃ sampajaññaṃ. tattha abhikkamanacitte  uppanne cittavaseneva agantvā ``kiṃ nu me ettha gatena attho atthi,  natthī''ti atthānatthaṃ pariggaṇhitvā atthapariggaṇhanaṃ  ^b^sātthakasampajaññaṃ^eb^. tattha ca atthoti  cetiyadassanabodhidassanasaṅghadassanatheradassanāsubhadassanādivasena  dhammato vaḍḍhi ^a^M3.0218^ea^. cetiyaṃ ^a^V3.0216^ea^ disvāpi hi buddhārammaṇaṃ, saṅghadassanena  saṅghārammaṇaṃ pītiṃ uppādetvā tadeva khayato sammasanto arahattaṃ  pāpuṇāti. mahāvihārasmiñhi dakkhiṇadvāre ṭhatvā mahācetiyaṃ  olokentā tiṃsasahassabhikkhū arahattaṃ pāpuṇiṃsu, tathā pacchimadvāre  uttaradvāre pācīnadvāre ca, tathā pañhamaṇḍapaṭṭhāne abhayavāpipāḷiyaṃ,  thūpārāmadvāre nagarassa dakkhiṇadvāre anurādhavāpipāḷiyaṃ.</p>
              <p>[03] mahāariyavaṃsabhāṇakatthero panāha ``kiṃ tumhe vadatha,  mahācetiyassa samantā kucchivedikāya heṭṭhimabhāgato paṭṭhāya  paññāyanaṭṭhāne yattha yattha dve pādā sakkā honti samaṃ patiṭṭhāpetuṃ, tattha  tattha ekapaduddhāre tiṃsatiṃsa bhikkhusahassāni arahattaṃ pāpuṇiṃsūti  sakkā vatu''nti ^a^P3.0183^ea^. aparo pana mahāthero āha --  ``mahācetiyatale ākiṇṇavālikāya bahutarā bhikkhū arahattaṃ pattā''ti.  there disvā tesaṃ ovāde patiṭṭhāya asubhaṃ disvā tattha paṭhamaṃ jhānaṃ  uppādetvā tadeva khayato sammasanto arahattaṃ pāpuṇāti. tasmā etesaṃ  dassanaṃ sātthaṃ. keci pana -- ``āmisatopi vaḍḍhi atthoyeva, taṃ  nissāya brahmacariyānuggahāya paṭipannattā''ti vadanti.</p>
              <p>[03] tasmiṃ pana gamane sappāyāsappāyaṃ pariggaṇhitvā  sappāyapariggaṇhanaṃ ^b^sappāyasampajaññaṃ^eb^. seyyathidaṃ?  cetiyadassanaṃ tāva sātthaṃ. sace pana cetiyassa mahāpūjāya  dasadvādasayojanantare parisā sannipatanti, attano vibhavānurūpā  itthiyopi purisāpi alaṅkatapaṭiyattā cittakammarūpakāni viya  sañcaranti. tatra cassa iṭṭhe ārammaṇe lobho, aniṭṭhe paṭigho,  asamapekkhane moho uppajjati, kāyasaṃsagge kāyasaṃsaggāpattiṃ  āpajjati, jīvitabrahmacariyānaṃ vā antarāyo ca hoti. evaṃ taṃ  ṭhānaṃ asappāyaṃ hoti, vuttappakārāntarāyābhāve sappāyaṃ.  saṅghadassanampi sātthaṃ. sace pana antogāme mahāmaṇḍapaṃ kāretvā  sabbarattiṃ dhammassavanaṃ kārentesu manussesu vuttappakāreneva  janasannipāto ceva antarāyo ca hoti, evaṃ taṃ ṭhānaṃ asappāyaṃ,  antarāyābhāve sappāyaṃ. mahāparivārānaṃ therānaṃ dassanepi eseva nayo.</p>
              <p>[03] asubhadassanampi ^a^M3.0219^ea^ sātthaṃ. tadatthadīpanatthañca idaṃ vatthu --  eko kira daharabhikkhu sāmaṇeraṃ gahetvā dantakaṭṭhatthāya gato.  sāmaṇero maggā okkamitvā purato gacchanto asubhaṃ disvā  paṭhamajjhānaṃ nibbattetvā tadeva pādakaṃ katvā saṅkhāre sammasanto  tīṇi phalāni sacchikatvā uparimaggatthāya kammaṭṭhānaṃ pariggahetvā  aṭṭhāsi. daharo taṃ apassanto ``sāmaṇerā''ti pakkosi ^a^V3.0217^ea^. so --  ``mayā pabbajitadivasato paṭṭhāya bhikkhunā saddhiṃ dve kathā nāma na  kathitapubbā, aññasmimpi divase uparivisesaṃ nibbattessāmī''ti  cintetvā ``kiṃ, bhante,''ti paṭivacanaṃ adāsi. ``ehī''ti vutte  ekavacaneneva āgantvā -- ``bhante, iminā tāva maggena gantvā mayā  ṭhitokāse muhuttaṃ puratthābhimukhā hutvā olokethā''ti āha. so  tathā katvā tena pattavisesameva pāpuṇi. evaṃ ekaṃ asubhaṃ ^a^P3.0184^ea^  dvinnaṃ janānaṃ atthāya jātaṃ. evaṃ sātthampi panetaṃ  purisassa mātugāmāsubhaṃ asappāyaṃ, mātugāmassa ca purisāsubhaṃ,  sabhāgameva sappāyanti evaṃ sappāyapariggaṇhanaṃ sappāyasampajaññaṃ.</p>
              <p>[03] evaṃ pariggahitasātthasappāyassa pana aṭṭhatiṃsakammaṭṭhānesu attano  cittarucikaṃ kammaṭṭhānasaṅkhātaṃ gocaraṃ uggahetvā bhikkhācāragocare taṃ  gahetvāva gamanaṃ ^b^gocarasampajaññaṃ^eb^ nāma.</p>
              <p>[03] tassāvibhāvatthaṃ idaṃ catukkaṃ veditabbaṃ -- idhekacco bhikkhu  harati na paccāharati, ekacco paccāharati na harati, ekacco pana neva  harati na paccāharati, ekacco harati ca paccāharati ca.</p>
              <p>[03] tattha yo bhikkhu divasaṃ caṅkamena nisajjāya ca āvaraṇīyehi  dhammehi cittaṃ parisodhetvā tathā rattiyā paṭhamaṃ yāmaṃ majjhimayāme  seyyaṃ kappetvā, pacchimayāmepi nisajjācaṅkamehi vītināmetvā, pageva  cetiyaṅgaṇabodhiyaṅgaṇavattaṃ katvā bodhirukkhe udakaṃ āsiñcitvā  pānīyaṃ paribhojanīyaṃ paccupaṭṭhapetvā ācariyupajjhāyavattādīni samādāya  vattati. so sarīraparikammaṃ katvā senāsanaṃ pavisitvā dve tayo  pallaṅke usumaṃ gāhāpento kammaṭṭhānamanuyuñjitvā bhikkhācāravelāya  uṭṭhahitvā kammaṭṭhānasīseneva pattacīvaramādāya senāsanato nikkhamitvā  kammaṭṭhānaṃ manasikarontova cetiyaṅgaṇaṃ gantvā sace  buddhānussatikammaṭṭhānaṃ hoti, taṃ avissajjetvāva cetiyaṅgaṇaṃ pavisati.  aññaṃ ce kammaṭṭhānaṃ hoti, sopānapādamūle ṭhatvā hatthena gahitabhaṇḍaṃ  viya taṃ ṭhapetvā buddhārammaṇaṃ ^a^M3.0220^ea^ pītiṃ gahetvā cetiyaṅgaṇaṃ āruyha mahantaṃ  cetiyaṃ ce, tikkhattuṃ padakkhiṇaṃ katvā catūsu ṭhānesu vanditabbaṃ,  khuddakaṃ ce, tatheva padakkhiṇaṃ katvā aṭṭhasu ṭhānesu vanditabbaṃ. cetiyaṃ  vanditvā bodhiyaṅgaṇaṃ pattenāpi buddhassa bhagavato sammukhā viya  nipaccakāraṃ dassetvā ^a^P3.0185^ea^ bodhi vanditabbā. so evaṃ  cetiyañca bodhiñca vanditvā paṭisāmitaṭṭhānaṃ gantvā paṭisāmitabhaṇḍakaṃ  hatthena gaṇhanto viya nikkhittakammaṭṭhānaṃ ^a^V3.0218^ea^ gahetvā gāmasamīpe  kammaṭṭhānasīseneva cīvaraṃ pārupitvā gāmaṃ piṇḍāya pavisati.</p>
              <p>[03] atha naṃ manussā disvā ``ayyo no āgato''ti paccuggantvā  pattaṃ gahetvā āsanasālāya vā gehe vā nisīdāpetvā yāguṃ datvā yāva  bhattaṃ na niṭṭhāti, tāva pāde dhovitvā makkhetvā purato nisīditvā  pañhaṃ vā pucchanti, dhammaṃ vā sotukāmā honti. sacepi na  kathāpenti, janasaṅgahaṇatthaṃ dhammakathā nāma kātabbāyevāti  aṭṭhakathācariyā vadanti. dhammakathā hi kammaṭṭhānavinimuttā nāma  natthi, tasmā kammaṭṭhānasīseneva dhammaṃ kathetvā kammaṭṭhānasīseneva  āhāraṃ paribhuñjitvā anumodanaṃ katvā nivattiyamānehipi manussehi  anugatova gāmato nikkhamitvā tattha te nivattetvā maggaṃ paṭipajjati.</p>
              <p>[03] atha naṃ puretaraṃ nikkhamitvā bahigāme katabhattakiccā  sāmaṇeradaharabhikkhū disvā paccuggantvā pattacīvaramassa gaṇhanti.  porāṇakabhikkhū kira na ``amhākaṃ upajjhāyo ācariyo''ti mukhaṃ  oloketvā vattaṃ karonti, sampattaparicchedeneva karonti. te taṃ  pucchanti -- ``bhante, ete manussā tumhākaṃ kiṃ honti,  mātipakkhato sambandhā pitipakkhato''ti? kiṃ disvā pucchathāti?  tumhesu etesaṃ pemaṃ bahumānanti. ``āvuso, yaṃ mātāpitūhipi  dukkarataraṃ, taṃ ete amhākaṃ karonti, pattacīvarampi no etesaṃ  santakameva, etesaṃ ānubhāvena neva bhaye bhayaṃ, na chātake chātakaṃ  jānāma, edisā nāma amhākaṃ upakārino natthī''ti tesaṃ guṇe  kathayanto gacchati. ayaṃ vuccati ^b^harati na paccāharatī^eb^ti.</p>
              <p>[03] yassa pana pageva vuttappakāraṃ vattapaṭipattiṃ karontassa  kammajatejo pajjalati, anupādiṇṇakaṃ muñcitvā upādiṇṇakaṃ gaṇhāti,  sarīrato sedā muccanti, kammaṭṭhānavīthiṃ nārohati, so pageva  pattacīvaramādāya vegasāva cetiyaṃ ^a^M3.0221^ea^ vanditvā gorūpānaṃ  nikkhamanavelāyameva gāmaṃ yāgubhikkhāya pavisitvā yāguṃ labhitvā  āsanasālaṃ gantvā pivati. athassa dvittikkhattuṃ ajjhoharaṇamatteneva  ^a^P3.0186^ea^ kammajatejo upādiṇṇakaṃ muñcitvā anupādiṇṇakaṃ  gaṇhāti, ghaṭasatena nhāto viya tejodhātupariḷāhanibbānaṃ patvā  kammaṭṭhānasīsena yāguṃ paribhuñjitvā pattañca mukhañca dhovitvā  antarābhatte kammaṭṭhānaṃ manasikatvā avasesaṭṭhāne piṇḍāya caritvā  kammaṭṭhānasīsena āhāraṃ paribhuñjitvā tato paṭṭhāya poṅkhānupoṅkhaṃ  upaṭṭhahamānaṃ kammaṭṭhānaṃ ^a^V3.0219^ea^ gahetvāva āgacchati. ayaṃ vuccati  ^b^paccāharati na haratī^eb^ti. edisā ca bhikkhū yāguṃ pivitvā  vipassanaṃ ārabhitvā buddhasāsane arahattaṃ pattā nāma gaṇanapathaṃ  vītivattā. sīhaḷadīpeyeva tesu tesu gāmesu āsanasālāyaṃ na taṃ  āsanamatthi, yattha yāguṃ pivitvā arahattaṃ pattā bhikkhū natthīti.</p>
              <p>[03] yo pana pamādavihārī hoti nikkhittadhuro, sabbavattāni  bhinditvā pañcavidhacetovinibandhabaddhacitto viharanto ``kammaṭṭhānaṃ  nāma atthī''tipi saññaṃ akatvā gāmaṃ piṇḍāya pavisitvā  ananulomikena gihisaṃsaggena saṃsaṭṭho caritvā ca bhuñjitvā ca tuccho  nikkhamati. ayaṃ vuccati ^b^neva harati na paccāharatī^eb^ti.</p>
              <p>[03] yo panāyaṃ ^b^harati ca paccāharati cā^eb^ti vutto, so  gatapaccāgatikavattavasena veditabbo. attakāmā hi kulaputtā sāsane  pabbajitvā dasapi vīsampi tiṃsampi cattālīsampi paññāsampi  satampi ekato vasantā katikavattaṃ katvā viharanti ``āvuso, tumhe  na iṇaṭṭā, na bhayaṭṭā, na jīvikāpakatā pabbajitā, dukkhā  muccitukāmā panettha pabbajitā, tasmā gamane uppannakilesaṃ gamaneyeva  niggaṇhatha, ṭhāne, nisajjāya, sayane uppannakilesaṃ sayaneyeva  niggaṇhathā''ti. te evaṃ katikavattaṃ katvā bhikkhācāraṃ gacchantā  aḍḍhausabhausabhāḍḍhagāvutagāvutantaresu pāsāṇā honti, tāya saññāya  kammaṭṭhānaṃ manasikarontāva gacchanti. sace kassaci gamane kileso  uppajjati, tattheva naṃ niggaṇhāti. tathā asakkonto tiṭṭhati.  athassa pacchato āgacchantopi tiṭṭhati, so ``ayaṃ bhikkhu tuyhaṃ  uppannavitakkaṃ jānāti, ananucchavikaṃ te eta''nti attānaṃ paṭicodetvā  vipassanaṃ vaḍḍhetvā tattheva ariyabhūmiṃ ^a^P3.0187^ea^ okkamati,  tathā ^a^M3.0222^ea^ asakkonto nisīdatīti so eva nayo. ariyabhūmiṃ okkamituṃ  asakkontopi, taṃ kilesaṃ vikkhambhetvā kammaṭṭhānaṃ manasikarontova  gacchati, na kammaṭṭhānavippayuttena cittena pādaṃ uddharati. uddharati ce,  paṭinivattitvā purimapadesaṃyeva eti ālindakavāsī  ^b^mahāphussadevatthero^eb^ viya.</p>
              <p>[03] so kira ekūnavīsati vassāni gatapaccāgatikavattaṃ pūrento eva  vihāsi. manussāpi sudaṃ antarāmagge kasantā ca vapantā ca  maddantā ca kammāni ca karontā theraṃ tathā gacchantaṃ disvā --  ``ayaṃ thero punappunaṃ nivattitvā gacchati, kiṃ nu kho maggamūḷho,  udāhu kiñci pamuṭṭho''ti ^a^V3.0220^ea^ samullapanti. so taṃ anādiyitvā  kammaṭṭhānayuttacitteneva samaṇadhammaṃ karonto vīsativassabbhantare arahattaṃ  pāpuṇi. arahattappattadivase cassa caṅkamanakoṭiyaṃ adhivatthā devatā  aṅgulīhi dīpaṃ ujjāletvā aṭṭhāsi. cattāropi mahārājāno sakko ca  devānamindo brahmā ca sahampati upaṭṭhānaṃ āgamaṃsu. tañca obhāsaṃ  disvā vanavāsīmahātissatthero taṃ dutiyadivase pucchi --  ``rattibhāge āyasmato santike obhāso ahosi, kiṃ so  obhāso''ti? thero vikkhepaṃ karonto ``obhāso nāma  dīpobhāsopi hoti, maṇiobhāsopī''ti evamādimāha. tato  ``paṭicchādetha tumhe''ti nibaddho āmāti paṭijānitvā ārocesi.</p>
              <p>[03] ^b^kāḷavallimaṇḍapavāsīmahānāgatthero^eb^ viya ca. sopi kira  gatapaccāgatikavattaṃ pūrento paṭhamaṃ tāva ``bhagavato mahāpadhānaṃ  pūjessāmī''ti satta vassāni ṭhānacaṅkamameva adhiṭṭhāsi. puna  soḷasa vassāni gatapaccāgatikavattaṃ pūretvā arahattaṃ pāpuṇi. so  kammaṭṭhānayutteneva cittena pādaṃ uddharanto vippayuttena uddhaṭe  paṭinivattanto gāmasamīpaṃ gantvā ``gāvī nu pabbajito nū''ti  āsaṅkanīyapadese ṭhatvā cīvaraṃ pārupitvā kacchakarakato udakena pattaṃ  dhovitvā ^a^P3.0188^ea^ udakagaṇḍūsaṃ karoti. kiṃ kāraṇā?  ``mā me bhikkhaṃ dātuṃ vā vandituṃ vā āgate manusse `dīghāyukā  hothā'ti vacanamattenāpi kammaṭṭhānavikkhepo ahosī''ti ``ajja,  bhante, katimī''ti divasaṃ vā bhikkhugaṇanaṃ vā pañhaṃ vā pucchito  ^a^M3.0223^ea^ pana udakaṃ gilitvā āroceti. sace divasādipucchakā na honti,  nikkhamanavelāyaṃ gāmadvāre niṭṭhubhitvā yāti.</p>
              <p>[03] ^b^kalambatitthavihāre vassūpagatā paññāsa bhikkhū^eb^ viya ca.  te kira āsāḷhipuṇṇamiyaṃ katikavattaṃ akaṃsu -- ``arahattaṃ  apatvā aññamaññaṃ nālapissāmā''ti. gāmañca piṇḍāya pavisantā  udakagaṇḍūsaṃ katvā pavisiṃsu. divasādīsu pucchitesu vuttanayeneva  paṭipajjiṃsu. tattha manussā niṭṭhubhanaṃ disvā jāniṃsu -- ``ajjeko  āgato, ajja dve''ti. evañca cintesuṃ -- ``kiṃ nu kho ete  amheheva saddhiṃ na sallapanti, udāhu aññamaññampi. yadi aññamaññaṃ  na sallapanti, addhā vivādajātā bhavissanti. etha ne aññamaññaṃ  khamāpessāmā''ti sabbe vihāraṃ gantvā paññāsāya bhikkhūsu dvepi  bhikkhū ekokāse nāddasaṃsu. tato yo tesu cakkhumā puriso, so  āha -- ``na bho kalahakārakānaṃ okāso īdiso hoti, susammaṭṭhaṃ  cetiyaṅgaṇaṃ bodhiyaṅgaṇaṃ, sunikkhittā sammajjaniyo, supaṭṭhitaṃ pānīyaṃ  paribhojanīya''nti ^a^V3.0221^ea^. te tatova nivattā. tepi bhikkhū  antotemāseyeva arahattaṃ patvā mahāpavāraṇāyaṃ visuddhipavāraṇaṃ pavāresuṃ.</p>
              <p>[03] evaṃ kāḷavallimaṇḍapavāsī mahānāgatthero viya,  kalambatitthavihāre vassūpagatā bhikkhū viya ca kammaṭṭhānayutteneva  cittena pādaṃ uddharanto gāmasamīpaṃ gantvā udakagaṇḍūsaṃ katvā vīthiyo  sallakkhetvā yattha surāsoṇḍadhuttādayo kalahakārakā  caṇḍahatthiassādayo vā natthi, taṃ vīthiṃ paṭipajjati. tattha ca  piṇḍāya caramāno na turitaturito viya javena gacchati. na hi  javena piṇḍapātikadhutaṅgaṃ nāma kiñci atthi. visamabhūmibhāgapattaṃ  pana udakasakaṭaṃ viya niccalo hutvā gacchati. anugharaṃ paviṭṭho ca  dātukāmaṃ vā adātukāmaṃ vā sallakkhetuṃ tadanurūpaṃ kālaṃ āgamento  bhikkhaṃ gahetvā ^a^P3.0189^ea^ antogāme vā bahigāme vā  vihārameva vā āgantvā yathāphāsuke patirūpe okāse nisīditvā  kammaṭṭhānaṃ manasikaronto āhāre paṭikūlasaññaṃ upaṭṭhapetvā  akkhabbhañjanavaṇalepanaputtamaṃsūpamāvasena paccavekkhanto aṭṭhaṅgasamannāgataṃ  āhāraṃ āhāreti, neva davāya na madāya na maṇḍanāya na  vibhūsanāya...pe0... bhuttāvī ca udakakiccaṃ katvā muhuttaṃ bhattakilamathaṃ  paṭipassambhetvā yathā purebhattaṃ ^a^M3.0224^ea^, evaṃ pacchābhattaṃ purimayāmaṃ  pacchimayāmañca kammaṭṭhānameva manasikaroti. ayaṃ vuccati ^b^harati  ca paccāharati cā^eb^ti.</p>
              <p>[03] imaṃ pana haraṇapaccāharaṇasaṅkhātaṃ gatapaccāgatikavattaṃ pūrento  yadi upanissayasampanno hoti, paṭhamavaye eva arahattaṃ pāpuṇāti.  no ce paṭhamavaye pāpuṇāti, atha majjhimavaye pāpuṇāti. no ce  majjhimavaye pāpuṇāti, atha pacchimavaye pāpuṇāti, no ce pacchimavaye  pāpuṇāti, atha maraṇasamaye. no ce maraṇasamaye pāpuṇāti, atha  devaputto hutvā. no ce devaputto hutvā pāpuṇāti, anuppanne buddhe  nibbatto paccekabodhiṃ sacchikaroti. no ce paccekabodhiṃ  sacchikaroti, atha buddhānaṃ sammukhībhāve khippābhiñño vā hoti,  seyyathāpi thero bāhiyo dārucīriyo mahāpañño vā, seyyathāpi thero  sāriputto, mahiddhiko vā, seyyathāpi thero mahāmoggallāno, dhutavādo  vā, seyyathāpi thero mahākassapo, dibbacakkhuko vā, seyyathāpi thero  anuruddho, vinayadharo vā, seyyathāpi thero upāli, dhammakathiko vā,  seyyathāpi thero puṇṇo mantāṇiputto, āraññiko vā, seyyathāpi thero  revato, bahussuto vā, seyyathāpi thero ^a^V3.0222^ea^ ānando, sikkhākāmo vā,  seyyathāpi thero rāhulo buddhaputtoti. iti imasmiṃ catukke yvāyaṃ  harati paccāharati ca, tassa gocarasampajaññaṃ sikhāpattaṃ hoti.</p>
              <p>[03] abhikkamādīsu pana asammuyhanaṃ ^b^asammohasampajaññaṃ^eb^. taṃ  evaṃ veditabbaṃ -- idha bhikkhu abhikkamanto vā paṭikkamanto vā yathā  andhaputhujjanā abhikkamādīsu -- ``attā abhikkamati, attanā  abhikkamo nibbattito''ti vā ``ahaṃ abhikkamāmi, mayā abhikkamo  nibbattito''ti vā sammuyhanti, tathā asammuyhanto abhikkamāmīti  citte uppajjamāne teneva cittena saddhiṃ cittasamuṭṭhānā vāyodhātu  ^a^P3.0190^ea^ viññattiṃ janayamānā uppajjati, iti  cittakiriyavāyodhātuvipphāravasena ayaṃ kāyasammato aṭṭhisaṅghāṭo  abhikkamati. tassevaṃ abhikkamato ekekapāduddharaṇe pathavīdhātu  āpodhātūti dve dhātuyo omattā honti mandā, itarā dve adhimattā  honti balavatiyo, tathā atiharaṇavītiharaṇesu, vossajjane tejodhātu  vāyodhātūti dve dhātuyo omattā honti ^a^M3.0225^ea^ mandā, itarā dve adhimattā  honti balavatiyo, tathā sannikkhepanasannirumbhanesu.</p>
              <p>[03] tattha uddharaṇe pavattā rūpārūpadhammā atiharaṇaṃ na pāpuṇanti,  tathā atiharaṇe pavattā vītiharaṇaṃ, vītiharaṇe pavattā vossajjanaṃ,  vossajjane pavattā sannikkhepanaṃ, sannikkhepane pavattā sannirumbhanaṃ na  pāpuṇanti, tattha tattheva pabbapabbaṃ sandhisandhi odhiodhi hutvā  tattakapāle pakkhittatilāni viya taṭataṭāyantā bhijjanti. tattha ko  eko abhikkamati, kassa vā ekassa abhikkamanaṃ? paramatthato hi  dhātūnaṃyeva gamanaṃ, dhātūnaṃ ṭhānaṃ, dhātūnaṃ nisajjā, dhātūnaṃ sayanaṃ.  tasmiṃ tasmiñhi koṭṭhāse saddhiṃ rūpena -- </p>
              <p>[21] ``aññaṃ uppajjate cittaṃ, aññaṃ cittaṃ nirujjhati. </p>
              <p>[22] avīcimanusambandho, nadīsotova vattatī''ti.. -- </p>
              <p>[25] evaṃ abhikkamādīsu asammuyhanaṃ asammohasampajaññaṃ  nāmāti.</p>
              <p>[03] niṭṭhito ``abhikkante paṭikkante sampajānakārī  hotī''tipadassa attho.</p>
              <p>[03] ^b^ālokite^eb^ ^a^V3.0223^ea^ ^b^vilokite^eb^ti ettha pana ālokitaṃ nāma  purato pekkhanaṃ, vilokitaṃ nāma anudisāpekkhanaṃ. aññānipi heṭṭhā  upari pacchato anupekkhanavasena olokitaullokitāpalokitāni nāma  honti. tāni idha na gahitāni, sāruppavasena pana imāneva dve  gahitāni. iminā vā mukhena sabbānipi tāni gahitānevāti.</p>
              <p>[03] tattha ``ālokessāmī''ti citte uppanne cittavaseneva  anoloketvā atthapariggaṇhanaṃ sātthakasampajaññaṃ. taṃ āyasmantaṃ  nandaṃ kāyasakkhiṃ katvā veditabbaṃ. vuttañhetaṃ bhagavatā -- </p>
              <p>[02] ``sace, bhikkhave, nandassa puratthimā disā  āloketabbā hoti, sabbaṃ cetasā samannāharitvā nando puratthimaṃ disaṃ  āloketi `evaṃ ^a^P3.0191^ea^ me puratthimaṃ disaṃ ālokayato  nābhijjhādomanassā ^a^M3.0226^ea^ pāpakā akusalā dhammā anvāsavissantī'ti.  itiha tattha sampajāno hoti. sace, bhikkhave, nandassa pacchimā  disā, uttarā disā, dakkhiṇā disā, uddhaṃ, adho, anudisā  āloketabbā hoti, sabbaṃ cetasā samannāharitvā nando anudisaṃ  āloketi `evaṃ me anudisaṃ ālokayato'...pe0... sampajāno  hotī''ti (a0 ni0  8.9).</p>
              <p>[03] apica idhāpi pubbe vuttacetiyadassanādivaseneva sātthakatā ca  sappāyatā ca veditabbā. kammaṭṭhānassa pana avijahanameva  gocarasampajaññaṃ, tasmā khandhadhātuāyatanakammaṭṭhānikehi attano  kamaṭṭhānavaseneva kasiṇādikammaṭṭhānikehi vā pana kammaṭṭhānasīseneva  ālokanavilokanaṃ kātabbaṃ.</p>
              <p>[03] ``abbhantare attā nāma āloketā vā viloketā vā natthi,  `ālokessāmī'ti pana citte uppajjamāne teneva cittena saddhiṃ  cittasamuṭṭhānā vāyodhātu viññattiṃ janayamānā uppajjati. iti  cittakiriyavāyodhātuvipphāravasena heṭṭhimaṃ akkhidalaṃ adho sīdati,  uparimaṃ uddhaṃ laṅgheti, koci yantakena vivaranto nāma natthi, tato  cakkhuviññāṇaṃ dassanakiccaṃ sādhentaṃ uppajjatī''ti evaṃ pajānanaṃ  panettha asammohasampajaññaṃ nāma.</p>
              <p>[03] apica ^a^V3.0224^ea^ mūlapariññāāgantukatāvakālikabhāvavasenapettha  asammohasampajaññaṃ veditabbaṃ. mūlapariññāvasena tāva -- </p>
              <p>[21] ``bhavaṅgāvajjanañceva, dassanaṃ sampaṭicchanaṃ. </p>
              <p>[22] santīraṇaṃ voṭṭhabbanaṃ, javanaṃ bhavati sattamaṃ''..</p>
              <p>[03] tattha bhavaṅgaṃ upapattibhavassa aṅgakiccaṃ sādhayamānaṃ pavattati, taṃ  āvaṭṭetvā kiriyamanodhātu āvajjanakiccaṃ sādhayamānā, tannirodhā  cakkhuviññāṇaṃ dassanakiccaṃ sādhayamānaṃ, tannirodhā vipākamanodhātu  sampaṭicchanakiccaṃ sādhayamānā, tannirodhā vipākamanoviññāṇadhātu  santīraṇakiccaṃ sādhayamānā, tannirodhā kiriyamanoviññāṇadhātu  voṭṭhabbanakiccaṃ sādhayamānā, tannirodhā sattakkhattuṃ javanaṃ javati.  tattha paṭhamajavanepi ``ayaṃ ^a^M3.0227^ea^ itthī, ayaṃ puriso''ti  rajjanadussanamuyhanavasena ^a^P3.0192^ea^ ālokitavilokitaṃ na  hoti, dutiyajavanepi...pe0... sattamajavanepi. etesu pana  yuddhamaṇḍale yodhesu viya heṭṭhupariyavasena bhijjitvā patitesu ``ayaṃ  itthī, ayaṃ puriso''ti rajjanādivasena ālokitavilokitaṃ hoti.  evaṃ tāvettha ^b^mūlapariññāvasena^eb^ asammohasampajaññaṃ veditabbaṃ.</p>
              <p>[03] cakkhudvāre pana rūpe āpāthamāgate bhavaṅgacalanato uddhaṃ  sakakiccanipphādanavasena āvajjanādīsu uppajjitvā niruddhesu avasāne  javanaṃ uppajjati, taṃ pubbe uppannānaṃ āvajjanādīnaṃ gehabhūte cakkhudvāre  āgantukapuriso viya hoti. tassa yathā paragehe kiñci yācituṃ  paviṭṭhassa āgantukapurisassa gehasāmikesu tuṇhīmāsinesu āṇākaraṇaṃ  na yuttaṃ, evaṃ āvajjanādīnaṃ gehabhūte cakkhudvāre āvajjanādīsupi  arajjantesu adussantesu amuyhantesu ca rajjanadussanamuyhanaṃ ayuttanti  evaṃ ^b^āgantukabhāvavasena^eb^ asammohasampajaññaṃ veditabbaṃ.</p>
              <p>[03] yāni panetāni cakkhudvāre voṭṭhabbanapariyosānāni cittāni  uppajjanti, tāni saddhiṃ sampayuttadhammehi tattha tattheva bhijjanti,  aññamaññaṃ na passanti, ittarāni tāvakālikāni honti. tattha  yathā ekasmiṃ ghare sabbesu mānusakesu matesu avasesassa ekassa  taṅkhaṇaṃyeva maraṇadhammassa na yuttā naccagītādīsu abhirati nāma,  evameva ekadvāre sasampayuttesu āvajjanādīsu tattha tattheva matesu  avasesassa taṅkhaṇaṃyeva maraṇadhammassa javanassāpi  rajjanadussanamuyhanavasena ^a^V3.0225^ea^ abhirati nāma na yuttāti evaṃ  ^b^tāvakālikabhāvavasena^eb^ asammohasampajaññaṃ veditabbaṃ.</p>
              <p>[03] apica khandhāyatanadhātupaccayapaccavekkhaṇavasenapetaṃ veditabbaṃ.  ettha hi cakkhu ceva rūpā ca rūpakkhandho, dassanaṃ viññāṇakkhandho,  taṃsampayuttā vedanā vedanākkhandho, saññā saññākkhandho, phassādikā  saṅkhārā saṅkhārakkhandho, evametesaṃ pañcannaṃ khandhānaṃ samavāye  ālokanavilokanaṃ paññāyati. tattha ko eko āloketi, ko  viloketi? tathā cakkhu cakkhāyatanaṃ, rūpaṃ rūpāyatanaṃ, dassanaṃ  manāyatanaṃ, vedanādayo sampayuttadhammā dhammāyatanaṃ, evametesaṃ catunnaṃ  āyatanānaṃ ^a^P3.0193^ea^ samavāye ālokanavilokanaṃ paññāyati.  tattha ko eko āloketi, ko ^a^M3.0228^ea^ viloketi? tathā cakkhu  cakkhudhātu, rūpaṃ rūpadhātu, dassanaṃ cakkhuviññāṇadhātu, taṃsampayuttā  vedanādayo dhammā dhammadhātu, evametesaṃ catunnaṃ dhātūnaṃ samavāye  ālokanavilokanaṃ paññāyati. tattha ko eko āloketi, ko  viloketi? tathā cakkhu nissayapaccayo, rūpaṃ ārammaṇapaccayo,  āvajjanaṃ anantarasamanantarūpanissayanatthivigatapaccayo, āloko  upanissayapaccayo, vedanādayo sahajātapaccayo. evametesaṃ paccayānaṃ  samavāye ālokanavilokanaṃ paññāyati. tattha ko eko āloketi,  ko viloketīti evamettha khandhāyatanadhātupaccayapaccavekkhaṇavasenapi  asammohasampajaññaṃ veditabbaṃ.</p>
              <p>[03] ^b^samiñjite pasārite^eb^ti pabbānaṃ samiñjanapasāraṇe. tattha  cittavaseneva samiñjanapasāraṇaṃ akatvā hatthapādānaṃ  samiñjanapasāraṇapaccayā atthānatthaṃ pariggaṇhitvā atthapariggaṇhanaṃ  sātthakasampajaññaṃ. tattha hatthapāde aticiraṃ samiñjitvā vā  pasāretvā vā ṭhitassa khaṇe khaṇe vedanā uppajjanti, cittaṃ ekaggaṃ na  labhati, kammaṭṭhānaṃ paripatati, visesaṃ nādhigacchati. kāle  samiñjantassa kāle pasārentassa pana tā vedanā nuppajjanti, cittaṃ  ekaggaṃ hoti, kammaṭṭhānaṃ phātiṃ gacchati, visesamadhigacchatīti evaṃ  atthānatthapariggaṇhanaṃ veditabbaṃ.</p>
              <p>[03] atthe pana satipi sappāyāsappāyaṃ pariggaṇhitvā  sappāyapariggaṇhanaṃ sappāyasampajaññaṃ. tatrāyaṃ nayo --  mahācetiyaṅgaṇe kira daharabhikkhū sajjhāyaṃ gaṇhanti. tesaṃ piṭṭhipasse  daharabhikkhuniyo dhammaṃ suṇanti. tattheko daharo hatthaṃ pasārento  kāyasaṃsaggaṃ patvā teneva kāraṇena ^a^V3.0226^ea^ gihī jāto. aparo bhikkhu pādaṃ  pasārento aggimhi pasāresi, aṭṭhiṃ āhacca pādo jhāyi. aparo  vammike pasāresi, so āsīvisena daṭṭho. aparo cīvarakuṭidaṇḍake  pasāresi, taṃ maṇisappo ḍaṃsi. tasmā evarūpe asappāye apasāretvā  sappāye pasāretabbaṃ. idamettha sappāyasampajaññaṃ.</p>
              <p>[03] gocarasampajaññaṃ ^a^P3.0194^ea^ pana mahātheravatthunā  dīpetabbaṃ -- mahāthero kira divāṭṭhāne nisinno antevāsikehi saddhiṃ  kathayamāno sahasā hatthaṃ ^a^M3.0229^ea^ samiñjitvā puna yathāṭhāne ṭhapetvā saṇikaṃ  samiñjesi. taṃ antevāsikā pucchiṃsu -- ``kasmā, bhante, sahasā  hatthaṃ samiñjitvā puna yathāṭhāne ṭhapetvā saṇikaṃ samiñjitthā''ti.  yato paṭṭhāyāhaṃ, āvuso, kammaṭṭhānaṃ manasikātuṃ āraddho, na me  kammaṭṭhānaṃ muñcitvā hattho samiñjitapubbo, idāni pana tumhehi saddhiṃ  kathayamānena kammaṭṭhānaṃ muñcitvā samiñjito, tasmā puna yathāṭhāne  ṭhapetvā samiñjesinti. sādhu, bhante, bhikkhunā nāma evarūpena  bhavitabbanti. evametthāpi kammaṭṭhānāvijahanameva gocarasampajaññanti  veditabbaṃ.</p>
              <p>[03] abbhantare attā nāma koci samiñjanto vā pasārento vā  natthi, vuttappakāracittakiriyavāyodhātuvipphārena pana suttākaḍḍhanavasena  dāruyantassa hatthapādalaḷanaṃ viya samiñjanapasāraṇaṃ hotīti parijānanaṃ  panettha asammohasampajaññanti veditabbaṃ.</p>
              <p>[03] ^b^saṅghāṭipattacīvaradhāraṇe^eb^ti ettha saṅghāṭicīvarānaṃ  nivāsanapārupanavasena, pattassa bhikkhāpaṭiggahaṇādivasena paribhogo  dhāraṇaṃ nāma. tattha saṅghāṭicīvaradhāraṇe tāva nivāsetvā pārupitvā  ca piṇḍāya carato āmisalābho, ``sītassa paṭighātāyā''tiādinā  nayena bhagavatā vuttappakāroyeva ca attho attho nāma. tassa vasena  sātthakasampajaññaṃ veditabbaṃ.</p>
              <p>[03] uṇhapakatikassa pana dubbalassa ca cīvaraṃ sukhumaṃ sappāyaṃ,  sītālukassa ghanaṃ dupaṭṭaṃ. viparītaṃ asappāyaṃ. yassa kassaci  jiṇṇaṃ asappāyameva. aggaḷādidānena hissa taṃ palibodhakaraṃ hoti.  tathā paṭṭuṇṇadukūlādibhedaṃ lobhanīyacīvaraṃ. tādisañhi araññe  ekakassa nivāsantarāyakaraṃ ^a^P3.0195^ea^,  jīvitantarāyakarañcāpi hoti. nippariyāyena pana yaṃ  nimittakammādimicchājīvavasena uppannaṃ, yañcassa sevamānassa  akusalā dhammā abhivaḍḍhanti, kusalā dhammā parihāyanti  ^a^V3.0227^ea^, taṃ asappāyaṃ. viparītaṃ sappāyaṃ, tassa vasenettha sappāyasampajaññaṃ,  kammaṭṭhānāvijahanavaseneva ca gocarasampajaññaṃ veditabbaṃ.</p>
              <p>[03] abbhantare attā nāma koci cīvaraṃ pārupanto natthi,  vuttappakāracittakiriyavāyodhātuvipphāreneva pana cīvarapārupanaṃ hoti.  tattha cīvarampi ^a^M3.0230^ea^ acetanaṃ, kāyopi acetano. cīvaraṃ na jānāti  ``mayā kāyo pārupito''ti. kāyopi na jānāti ``ahaṃ cīvarena  pārupito''ti. dhātuyova dhātusamūhaṃ paṭicchādenti paṭapilotikāya  potthakarūpapaṭicchādane viya. tasmā neva sundaraṃ cīvaraṃ labhitvā  somanassaṃ kātabbaṃ, na asundaraṃ labhitvā domanassaṃ.  nāgavammikacetiyarukkhādīsu hi keci mālāgandhadhūmavatthādīhi sakkāraṃ  karonti, keci gūthamuttakaddamadaṇḍasatthapahārādīhi asakkāraṃ. na tehi  nāgavammikarukkhādayo somanassaṃ vā karonti domanassaṃ vā.  evamevaṃ neva sundaraṃ cīvaraṃ labhitvā somanassaṃ kātabbaṃ, na asundaraṃ  labhitvā domanassanti evaṃ pavattapaṭisaṅkhānavasenettha  asammohasampajaññaṃ veditabbaṃ.</p>
              <p>[03] pattadhāraṇepi pattaṃ sahasāva aggahetvā -- ``imaṃ gahetvā  piṇḍāya caramāno bhikkhaṃ labhissāmī''ti evaṃ pattaggahaṇapaccayā  paṭilabhitabbātthavasena sātthakasampajaññaṃ veditabbaṃ.  kisadubbalasarīrassa pana garupatto asappāyo. yassa kassaci  catupañcagaṇṭhikāhato dubbisodhanīyo asappāyova. duddhotapatto hi  na vaṭṭati, taṃ dhovantasseva cassa palibodho hoti. maṇivaṇṇapatto  pana lobhanīyo cīvare vuttanayeneva asappāyo. nimittakammādivasena  laddho, pana yañcassa sevamānassa akusalā dhammā abhivaḍḍhanti,  kusalā dhammā parihāyanti, ayaṃ ekantāsappāyova. viparīto  sappāyo. tassa vasenettha sappāyasampajaññaṃ, kammaṭṭhānāvijahanavaseneva  ca gocarasampajaññaṃ veditabbaṃ.</p>
              <p>[03] abbhantare attā nāma koci pattaṃ gaṇhanto natthi,  vuttappakāracittakiriyavāyodhātuvipphāreneva pattaggahaṇaṃ ^a^P3.0196^ea^  nāma hoti. tattha pattopi acetano, hatthāpi acetanā.  patto na jānāti ``ahaṃ hatthehi gahito''ti. hatthāpi na jānanti  ``patto amhehi gahito''ti. dhātuyova dhātusamūhaṃ gaṇhanti,  saṇḍāsena aggivaṇṇapattaggahaṇe viyāti evaṃ pavattapaṭisaṅkhānavasenettha  asammohasampajaññaṃ veditabbaṃ.</p>
              <p>[03] apica ^a^V3.0228^ea^ yathā chinnahatthapāde vaṇamukhehi  paggharitapubbalohitakimikule nīlamakkhikasamparikiṇṇe anāthasālāya  anāthamanusse disvā dayālukā purisā tesaṃ vaṇapaṭṭacoḷakāni ceva  kapālādīhi bhesajjāni ca upanāmenti. tattha coḷakānipi kesañci  saṇhāni, kesañci thūlāni pāpuṇanti, bhesajjakapālānipi kesañci  susaṇṭhānāni, kesañci ^a^M3.0231^ea^ dussaṇṭhānāni pāpuṇanti, na te tattha sumanā  vā dummanā vā honti. vaṇapaṭicchādanamatteneva hi coḷakena  bhesajjapaṭiggahamatteneva ca kapālakena tesaṃ attho. evameva yo  bhikkhu vaṇacoḷakaṃ viya cīvaraṃ, bhesajjakapālakaṃ viya ca pattaṃ, kapāle  bhesajjamiva ca patte laddhabhikkhaṃ sallakkheti. ayaṃ  saṅghāṭipattacīvaradhāraṇe asammohasampajaññena uttamasampajānakārīti  veditabbo.</p>
              <p>[03] ^b^asitā^eb^dīsu ^b^asite^eb^ti piṇḍapātabhojane.  ^b^pīte^eb^ti yāguādipāne. ^b^khāyite^eb^ti piṭṭhakhajjakādikhādane.  ^b^sāyite^eb^ti madhuphāṇitādisāyane. tattha ``neva  davāyā''tiādinā nayena vutto aṭṭhavidhopi attho attho nāma, tassa  vasena sātthakasampajaññaṃ veditabbaṃ.</p>
              <p>[03] lūkhapaṇītatittamadhurādīsu pana yena bhojanena yassa aphāsu  hoti, taṃ tassa asappāyaṃ. yaṃ pana nimittakammādivasena paṭiladdhaṃ,  yañcassa bhuñjato akusalā dhammā abhivaḍḍhanti, kusalā dhammā  parihāyanti, taṃ ekantāsappāyameva. viparītaṃ sappāyaṃ. tassa  vasenettha sappāyasampajaññaṃ, kammaṭṭhānāvijahanavaseneva ca  gocarasampajaññaṃ veditabbaṃ.</p>
              <p>[03] abbhantare attā nāma koci bhuñjako natthi,  vuttappakāracittakiriyavāyodhātuvipphāreneva pattapaṭiggahaṇaṃ nāma hoti,  cittakiriyavāyodhātuvipphāreneva ^a^P3.0197^ea^ hatthassa patte  otāraṇaṃ nāma hoti, cittakiriyavāyodhātuvipphāreneva ālopakaraṇaṃ  ālopuddharaṇaṃ mukhavivaraṇañca hoti. na koci kuñcikāya na  yantakena hanukaṭṭhīni vivarati, cittakiriyavāyodhātuvipphāreneva  ālopassa mukhe ṭhapanaṃ uparidantānaṃ musalakiccasādhanaṃ heṭṭhādantānaṃ  udukkhalakiccasādhanaṃ jivhāya hatthakiccasādhanañca hoti. iti naṃ  tattha aggajivhāya tanukakheḷo, mūlajivhāya bahalakheḷo makkheti.  taṃ heṭṭhādantaudukkhale jivhāhatthaparivattitaṃ kheḷaudakatemitaṃ  uparidantamusalasañcuṇṇitaṃ koci kaṭacchunā vā dabbiyā vā anto  pavesento nāma natthi, vāyodhātuyāva pavisati. paviṭṭhaṃ paviṭṭhaṃ koci  palālasantharaṃ katvā dhārento nāma natthi, vāyodhātuvaseneva ^a^V3.0229^ea^ tiṭṭhati.  ṭhitaṃ ṭhitaṃ koci uddhanaṃ katvā aggiṃ jāletvā pacanto nāma natthi,  tejodhātuyāva paccati. pakkaṃ pakkaṃ koci daṇḍakena vā yaṭṭhiyā vā  bahi nīharako nāma natthi, vāyodhātuyeva nīharati. iti vāyodhātu  atiharati ca vītiharati ca ^a^M3.0232^ea^ dhāreti ca parivatteti ca sañcuṇṇeti ca  visoseti ca nīharati ca; pathavīdhātu dhāreti ca parivatteti ca  sañcuṇṇeti ca visoseti ca; āpodhātu sineheti ca allattañca  anupāleti; tejodhātu antopaviṭṭhaṃ paripāceti; ākāsadhātu añjaso  hoti; viññāṇadhātu tattha tattha sammāpayogamanvāya ābhujatīti evaṃ  pavattapaṭisaṅkhānavasenettha asammohasampajaññaṃ veditabbaṃ.</p>
              <p>[03] apica gamanato, pariyesanato, paribhogato, āsayato,  nidhānato, aparipakkato, paripakkato, phalato, nissandato,  sammakkhanatoti evaṃ dasavidhaṃ paṭikūlabhāvaṃ paccavekkhaṇatopettha  asammohasampajaññaṃ veditabbaṃ. vitthārakathā panettha visuddhimagge  (visuddhi0 1.294 ādayo) āhārapaṭikūlasaññāniddesato gahetabbā.</p>
              <p>[03] ^b^uccārapassāvakamme^eb^ti uccārassa ca passāvassa ca karaṇe.  tattha pattakāle uccārapassāvaṃ akarontassa sakalasarīrato sedā  muccanti, akkhīni bhamanti, cittaṃ na ekaggaṃ hoti, aññe ca rogā  uppajjanti. karontassa pana sabbaṃ taṃ na hotīti ayamettha attho.  tassa vasena ^a^P3.0198^ea^ sātthakasampajaññaṃ veditabbaṃ. aṭṭhāne  uccārapassāvaṃ karontassa pana āpatti hoti, ayaso vaḍḍhati,  jīvitantarāyopi hoti. patirūpe ṭhāne karontassa sabbaṃ taṃ na  hotīti idamettha sappāyaṃ. tassa vasena sappāyasampajaññaṃ,  kammaṭṭhānāvijahanavasena ca gocarasampajaññaṃ veditabbaṃ.</p>
              <p>[03] abbhantare attā nāma koci uccārapassāvakammaṃ karonto  natthi, cittakiriyavāyodhātuvipphāreneva pana uccārapassāvakammaṃ hoti.  yathā pana pakke gaṇḍe gaṇḍabhedena pubbalohitaṃ akāmatāya  nikkhamati, yathā ca atibharitā udakabhājanā udakaṃ akāmatāya  nikkhamati, evaṃ pakkāsayamuttavatthīsu sannicitā uccārapassāvā  vāyuvegasamuppīḷitā akāmatāyapi nikkhamanti. so panāyaṃ evaṃ  nikkhamanto uccārapassāvo neva tassa bhikkhuno attano hoti na  parassa, kevalaṃ sarīranissandova hoti. yathā kiṃ? yathā  udakatumbato ^a^V3.0230^ea^ purāṇaudakaṃ chaḍḍentassa neva taṃ attano hoti na paresaṃ,  kevalaṃ paṭijagganamattameva hoti. evaṃ pavattapaṭisaṅkhānavasenettha  asammohasampajaññaṃ veditabbaṃ.</p>
              <p>[03] ^b^gatā^eb^dīsu ^a^M3.0233^ea^ ^b^gate^eb^ti gamane. ^b^ṭhite^eb^ti ṭhāne.  ^b^nisinne^eb^ti nisajjāya. ^b^sutte^eb^ti sayane. ^b^jāgarite^eb^  ti jāgaraṇe. ^b^bhāsite^eb^ti kathane. ^b^tuṇhībhāve^eb^ti akathane.  ettha ca yo ciraṃ gantvā vā caṅkamitvā vā aparabhāge ṭhito iti  paṭisañcikkhati ``caṅkamanakāle ^a^P3.0199^ea^ pavattā  rūpārūpadhammā ettheva niruddhā''ti, ayaṃ gate sampajānakārī nāma.</p>
              <p>[03] yo sajjhāyaṃ vā karonto pañhaṃ vā vissajjento kammaṭṭhānaṃ vā  manasikaronto ciraṃ ṭhatvā aparabhāge nisinno iti paṭisañcikkhati  ``ṭhitakāle pavattā rūpārūpadhammā ettheva niruddhā''ti, ayaṃ ṭhite  sampajānakārī nāma.</p>
              <p>[03] yo sajjhāyādikaraṇavaseneva ciraṃ nisīditvā aparabhāge  nipanno iti paṭisañcikkhati -- ``nisinnakāle pavattā  rūpārūpadhammā ettheva niruddhā''ti, ayaṃ nisinne sampajānakārī nāma.</p>
              <p>[03] yo pana nipannakova sajjhāyaṃ karonto kammaṭṭhānaṃ vā  manasikaronto niddaṃ okkamitvā aparabhāge uṭṭhāya iti  paṭisañcikkhati -- ``sayanakāle pavattā rūpārūpadhammā ettheva  niruddhā''ti, ayaṃ sutte ca jāgarite ca sampajānakārī nāma.  kiriyamayacittānañhi appavattaṃ suttaṃ nāma, pavattaṃ jāgaritaṃ nāmāti.</p>
              <p>[03] yo pana bhāsamāno -- ``ayaṃ saddo nāma oṭṭhe ca paṭicca  dante ca jivhañca tāluñca paṭicca cittassa ca tadanurūpaṃ payogaṃ  paṭicca jāyatī''ti sato sampajāno bhāsati, ciraṃ vā pana kālaṃ  sajjhāyaṃ katvā dhammaṃ vā kathetvā kammaṭṭhānaṃ vā parivattetvā pañhaṃ vā  vissajjetvā aparabhāge tuṇhībhūto iti paṭisañcikkhati  ``bhāsitakāle uppannā rūpārūpadhammā ettheva niruddhā''ti ayaṃ  bhāsite sampajānakārī nāma.</p>
              <p>[03] yo tuṇhībhūto ciraṃ dhammaṃ vā kammaṭṭhānaṃ vā manasikatvā  aparabhāge iti paṭisañcikkhati ^a^V3.0231^ea^ -- ``tuṇhībhūtakāle pavattā  rūpārūpadhammā ettheva niruddhā''ti. upādārūpapavattiyā sati bhāsati  nāma, asati tuṇhī bhavati nāmāti, ayaṃ tuṇhībhāve sampajānakārī  nāmāti. evamettha asammohasampajaññaṃ tassa vasena sampajānakāritā  veditabbā. imasmiṃ sutte satipaṭṭhānamissakasampajaññaṃ pubbabhāgaṃ  kathitaṃ. </p>
            </h4>
            <h4>
              <h4n> 3. bhikkhusuttavaṇṇanā </h4n>
              <p>[03] 369^b^.^eb^ tatiye ^a^M3.0234^ea^ ^b^evameva panidhekacce^eb^ti so kira  bhikkhu kammaṭṭhānaṃ kathāpetvā ito cito ca āhiṇḍati, kāyavivekaṃ  nānuyuñjati. tena naṃ bhagavā niggaṇhanto evamāha. ^b^tasmā^eb^ti  yasmā saṃkhittena desanaṃ yācasi, tasmā. ^b^diṭṭhī^eb^ti  kammassakatādiṭṭhi. </p>
            </h4>
            <h4>
              <h4n> 4. sālasuttavaṇṇanā </h4n>
              <p>[03] 370^b^.^eb^ catutthe ^a^P3.0200^ea^ ^b^dhammavinayo^eb^ti  dhammoti vā vinayoti vā ubhayametaṃ satthusāsanasseva nāmaṃ.  ^b^samādapetabbā^eb^ti gaṇhāpetabbā. ^b^ekodibhūtā^eb^ti  khaṇikasamādhinā ekaggabhūtā. ^b^samāhitā ekaggacittā^eb^ti  upacārappanāvasena sammā ṭhapitacittā ca ekaggacittā ca. imasmiṃ  sutte navakabhikkhūhi ceva khīṇāsavehi ca bhāvitasatipaṭṭhānā  pubbabhāgā, sattahi sekhehi bhāvitā missakā. </p>
            </h4>
            <h4>
              <h4n> 6. sakuṇagghisuttavaṇṇanā </h4n>
              <p>[03] 372^b^.^eb^ chaṭṭhe ^b^sakuṇagghī^eb^ti sakuṇaṃ hanatīti  sakuṇagghi, senassetaṃ adhivacanaṃ. ^b^sahasā ajjhapattā^eb^ti  lobhasāhasena pattā. ^b^alakkhikā^eb^ti nissirikā.  ^b^appapuññā^eb^ti parittapuññā. ^b^sacejja maya^eb^nti sace ajja  mayaṃ. ^b^naṅgalakaṭṭhakaraṇa^eb^nti naṅgalena kasikaraṇaṃ, adhunā kaṭṭhaṃ  khettaṭṭhānanti attho. ^b^leḍḍuṭṭhāna^eb^nti leḍḍūnaṃ ṭhānaṃ.  ^b^saṃvadamānā^eb^ti sammā vadamānā, attano balassa suṭṭhu vaṇṇaṃ  vadamānāti attho. ^b^mahantaṃ leḍḍuṃ abhiruhitvā^eb^ti uddhanasaṇṭhānena  ṭhitesu tīsu leḍḍūsu ``ito sene āgacchante ito nikkhamissāmi,  ito āgacchante ito''ti sallakkhetvā tesu ekaṃ leḍḍuṃ abhiruhitvā  aṭṭhāsi avadamāno. ^b^sannayhā^eb^ti khurappaṃ sannayhamāno viya  sannayhitvā ^a^V3.0232^ea^ suṭṭhu ṭhapetvā. ^b^bahuāgato kho myāya^eb^nti ``mayhaṃ  atthāya ayaṃ bahutaṃ ṭhānaṃ āgato, appaṃ avasiṭṭhaṃ, idāni maṃ  gaṇhissatī''ti ñatvā dāruguḷo viya vinivattitvā tasseva leḍḍussa  antare paccupādi, paṭipanno paviṭṭhoti attho. ^b^uraṃ  paccatāḷesī^eb^ti ``ekappahāreneva ^a^P3.0201^ea^ lāpassa sīsaṃ  chinditvā gahessāmī''ti ^a^M3.0235^ea^ pakkhandattā vegaṃ sandhāretuṃ asakkonto  tasmiṃ leḍḍusmiṃ uraṃ patāḷesi. tāvadevassa hadayamaṃsaṃ phāliyittha.  atha lāpo ``diṭṭhā vata sattuno piṭṭhī''ti haṭṭhatuṭṭho tassa hadaye  aparāparaṃ caṅkami. </p>
            </h4>
            <h4>
              <h4n> 7. makkaṭasuttavaṇṇanā </h4n>
              <p>[03] 373^b^.^eb^ sattame ^b^duggā^eb^ti duggamā. ^b^cārī^eb^ti  sañcāro. ^b^lepaṃ oḍḍentī^eb^ti vaṭarukkhakhīrādīhi yojetvā lepaṃ  karonti, taṃ makkaṭānaṃ dhuvagamanaṭṭhānanti sallakkhetvā rukkhasākhādīsu  ṭhapenti. ^b^pañcoḍḍito^eb^ti pañcasu ṭhānesu kājadaṇḍakaṃ pavesetvā  gahetabbā kājasikkā viya oḍḍito. ^b^thunaṃ setī^eb^ti thunanto  sayati. </p>
            </h4>
            <h4>
              <h4n> 8. sūdasuttavaṇṇanā </h4n>
              <p>[03] 374^b^.^eb^ aṭṭhame ^b^sūdo^eb^ti bhattakārako.  ^b^nānaccayehī^eb^ti nānācayehi, nānāvidhehīti attho. ayameva vā  pāṭho. ^b^ambilaggehī^eb^ti ambilakoṭṭhāsehi. eseva nayo  sabbattha. ^b^abhiharatī^eb^ti gahaṇatthāya hatthaṃ pasāreti. ^b^bahuṃ  gaṇhātī^eb^ti ekaggahaṇena bahuṃ gaṇhantopi punappunaṃ gaṇhantopi bahuṃ  gaṇhateva. ^b^abhihārāna^eb^nti sataṃ vā sahassaṃ vā ukkhipitvā  abhihaṭānaṃ dāyānaṃ. ^b^upakkilesā^eb^ti pañca nīvaraṇā.  ^b^nimittaṃ na uggaṇhātī^eb^ti ``imaṃ me kammaṭṭhānaṃ anulomaṃ vā  gotrabhuṃ vā āhacca ṭhita''nti na jānāti, attano cittassa nimittaṃ  gaṇhituṃ na sakkoti. imasmiṃ sutte pubbabhāgavipassanā satipaṭṭhānāva  kathitā. </p>
            </h4>
            <h4>
              <h4n> 9. gilānasuttavaṇṇanā </h4n>
              <p>[03] 375^b^.^eb^ navame ^b^beḷuvagāmake^eb^ti vesāliyā samīpe  evaṃnāmako pādagāmo atthi, tasmiṃ. ^b^yathāmitta^eb^ntiādīsu  ^b^mittā^eb^ti mittāva. ^b^sandiṭṭhā^eb^ti tattha tattha saṅgamma  diṭṭhamattā nātidaḷhamittā ^a^V3.0233^ea^. ^b^sambhattā^eb^ti suṭṭhu bhattā sinehavanto  daḷhamittā. yesaṃ yattha yattha evarūpā bhikkhū atthi, te tattha tattha  vassaṃ upethāti attho. kasmā evamāha? tesaṃ phāsuvihāratthāya.  tesaṃ ^a^P3.0202^ea^ kira beḷuvagāmake senāsanaṃ nappahoti,  bhikkhāpi ^a^M3.0236^ea^ mandā. samantā vesāliyā pana bahūni senāsanāni,  bhikkhāpi sulabhā. tasmā evamāha.</p>
              <p>[03] atha kasmā ``yathāsukhaṃ gacchathā''ti na vissajjesi? tesaṃ  anukampāya. evaṃ kirassa ahosi -- ``ahaṃ dasamāsamattaṃ ṭhatvā  parinibbāyissāmi. sace ime dūraṃ gacchissanti, maṃ  parinibbānakāle daṭṭhuṃ na sakkhissanti. atha nesaṃ `satthā  parinibbāyanto amhākaṃ satimattampi na adāsi. sace jāneyyāma,  na evaṃ dūre vaseyyāmā'ti vippaṭisāro bhaveyya. vesāliyā samantā  pana vassaṃ vasantā māsassa aṭṭha vāre āgantvā dhammaṃ suṇissanti,  sugatovādaṃ labhissantī''ti na vissajjesi.</p>
              <p>[03] ^b^kharo^eb^ti pharuso. ^b^ābādho^eb^ti visabhāgarogo.  ^b^bāḷhā^eb^ti balavatiyo. ^b^māraṇantikā^eb^ti maraṇantaṃ  maraṇasantikaṃ pāpanasamatthā. ^b^sato sampajāno adhivāsesī^eb^ti  satiṃ sūpaṭṭhitaṃ katvā ñāṇena paricchinditvā adhivāsesi.  ^b^avihaññamāno^eb^ti vedanānuvattanavasena aparāparaṃ parivattanaṃ  akaronto apīḷiyamāno adukkhiyamāno ca adhivāsesi.  ^b^anāmantetvā^eb^ti ajānāpetvā. ^b^anapaloketvā^eb^ti  ajānāpetvāva ovādānusāsaniṃ adatvāti vuttaṃ hoti.  ^b^vīriyenā^eb^ti pubbabhāgavīriyena ceva phalasamāpattivīriyena ca.  ^b^paṭipaṇāmetvā^eb^ti vikkhambhetvā. ^b^jīvitasaṅkhāra^eb^nti ettha  jīvitampi jīvitasaṅkhāro. yena jīvitaṃ saṅkharīyati chijjamānaṃ  ghaṭetvā ṭhapīyati, so phalasamāpattidhammopi jīvitasaṅkhāro. so  idha adhippeto. ^b^adhiṭṭhāyā^eb^ti adhiṭṭhahitvā pavattetvā  jīvitaṭhapanasamatthaṃ phalasamāpattiṃ samāpajjeyyanti ayamettha saṅkhepattho.</p>
              <p>[03] kiṃ pana bhagavā ito pubbe phalasamāpattiṃ na samāpajjatīti?  samāpajjati. sā pana khaṇikasamāpatti. khaṇikasamāpatti ca  antosamāpattiyaṃyeva vedanaṃ vikkhambheti, samāpattito vuṭṭhitamattassa  kaṭṭhapātena vā kaṭhalapātena vā chinnasevālo viya udakaṃ, puna sarīraṃ  vedanā ajjhottharati. yā pana rūpasattakaṃ arūpasattakañca niggumbaṃ  nijjaṭaṃ katvā mahāvipassanāvasena samāpannā samāpatti ^a^P3.0203^ea^,  sā suṭṭhu vikkhambheti. yathā nāma purisena pokkharaṇiṃ  ogāhetvā hatthehi ca pādehi ca suṭṭhu apabyuḷhasevālo ^a^M3.0237^ea^ cirena udakaṃ  ottharati, evameva ^a^V3.0234^ea^ tato vuṭṭhitassa cirena vedanā uppajjati. iti  bhagavā taṃdivasaṃ mahābodhipallaṅke abhinavaṃ vipassanaṃ paṭṭhapento viya  rūpasattakaṃ arūpasattakañca niggumbaṃ nijjaṭaṃ katvā cuddasahākārehi  sannetvā mahāvipassanāya vedanaṃ vikkhambhetvā ``dasamāse mā  uppajjitthā''ti samāpattiṃ samāpajji, samāpattivikkhambhitā vedanā  dasa māse na uppajjiyeva.</p>
              <p>[03] ^b^gilānā vuṭṭhito^eb^ti gilāno hutvā puna vuṭṭhito.  ^b^madhurakajāto viyā^eb^ti sañjātagarubhāvo sañjātathaddhabhāvo sūle  uttāsitapuriso viya. ^b^na pakkhāyantī^eb^ti na pakāsanti,  nānākārato na upaṭṭhahanti. ^b^dhammāpi maṃ nappaṭibhantī^eb^ti  satipaṭṭhānadhammā mayhaṃ pākaṭā na hontīti dīpeti. tantidhammā pana  therassa suppaguṇā. ^b^na udāharatī^eb^ti pacchimaovādaṃ na deti, taṃ  sandhāya vadati.</p>
              <p>[03] ^b^anantaraṃ abāhira^eb^nti dhammavasena vā puggalavasena vā  ubhayaṃ akatvā. ``ettakaṃ dhammaṃ parassa na desessāmī''ti hi  cintento dhammaṃ abbhantaraṃ karoti nāma, ``ettakaṃ parassa  desessāmī''ti cintento bāhiraṃ karoti nāma. ``imassa  puggalassa desessāmī''ti cintento pana puggalaṃ abbhantaraṃ karoti  nāma, ``imassa na desessāmī''ti cintento puggalaṃ bāhiraṃ karoti  nāma. evaṃ akatvā desitoti attho. ^b^ācariyamuṭṭhī^eb^ti yathā  bāhirakānaṃ ācariyamuṭṭhi nāma hoti, daharakāle kassaci akathetvā  pacchimakāle maraṇamañce nipannā piyamanāpassa antevāsikassa  kathenti, evaṃ tathāgatassa ``idaṃ mahallakakāle pacchimaṭhāne  kathessāmī''ti muṭṭhiṃ katvā pariharitvā ṭhapitaṃ kiñci natthīti  ^a^P3.0204^ea^ dasseti.</p>
              <p>[03] ^b^ahaṃ bhikkhusaṅgha^eb^nti ahameva bhikkhusaṅghaṃ  pariharissāmīti vā, ^b^mamuddesiko^eb^ti ahaṃ uddisitabbaṭṭhena uddeso  assāti mamuddesiko, mameva uddissitvā maṃ paccāsīsamāno  bhikkhusaṅgho hotu mama accayena mā vā ahosi, yaṃ vā taṃ vā  hotūti iti vā pana yassa assāti attho. ^b^na evaṃ hotī^eb^ti  bodhipallaṅkeyeva issāmaccherānaṃ vigatattā ^a^M3.0238^ea^ evaṃ na hoti. ^b^sa  ki^eb^nti so kiṃ. ^b^āsītiko^eb^ti asītisaṃvacchariko, idaṃ  pacchimavayaṃ anuppattabhāvadīpanatthaṃ vuttaṃ. ^b^veṭhamissakenā^eb^ti  bāhabandhacakkabandhādinā paṭisaṅkharaṇena veṭhamissakena. ^b^maññe^eb^ti  jarasakaṭaṃ viya veṭhamissakena maññe yāpeti, arahattaphalaveṭhanena  catuiriyāpathakappanaṃ tathāgatassa hotīti dasseti.</p>
              <p>[03] idāni ^a^V3.0235^ea^ tamatthaṃ pakāsento ^b^yasmiṃ ānanda  samaye^eb^tiādimāha. tattha ^b^sabbanimittāna^eb^nti rūpanimittādīnaṃ.  ^b^ekaccānaṃ vedanāna^eb^nti lokiyānaṃ vedanānaṃ.  ^b^tasmātihānandā^eb^ti yasmā iminā phalasamāpattivihārena phāsu  hoti, tasmā tumhepi tadatthāya evaṃ viharathāti dasseti.  ^b^attadīpā^eb^ti mahāsamuddagatā dīpaṃ viya attānaṃ dīpaṃ patiṭṭhaṃ katvā  viharatha. ^b^attasaraṇā^eb^ti attagatikāva hotha, mā aññagatikā.  ^b^dhammadīpadhammasaraṇa^eb^padesupi eseva nayo. ettha ca dhammoti  navavidho lokuttaradhammo veditabbo. ^b^tamatagge^eb^ti tamāgge,  majjhe ta-kāro padasandhivasena vutto. idaṃ vuttaṃ hoti -- ime  aggatamāti tamataggāti ^a^P3.0205^ea^. evaṃ sabbaṃ tamasotaṃ  chinditvā ativiya agge uttamabhāve ete, ānanda, mama bhikkhū  bhavissanti, tesaṃ agge bhavissanti. ye keci sikkhākāmā,  sabbesaṃ tesaṃ catusatipaṭṭhānagocarāva bhikkhū agge bhavissantīti  arahattanikūṭena desanaṃ gaṇhīti. </p>
            </h4>
            <h4>
              <h4n> 10. bhikkhunupassayasuttavaṇṇanā </h4n>
              <p>[03] 376^b^.^eb^ dasame ^b^tenupasaṅkamī^eb^ti tasmiṃ upassaye  kammaṭṭhānakammikā bhikkhuniyo atthi, tāsaṃ ussukkāpetvā kammaṭṭhānaṃ  kathessāmīti upasaṅkami. ^b^uḷāraṃ pubbenāparaṃ visesa^eb^nti  pubbavisesato aparaṃ uḷāravisesaṃ. tattha mahābhūtapariggaho  pubbaviseso, upādārūpapariggaho aparaviseso nāma. tathā  sakalarūpapariggaho pubbaviseso, arūpapariggaho aparaviseso nāma.  rūpārūpapariggaho pubbaviseso, paccayapariggaho ^a^M3.0239^ea^ aparaviseso nāma  sappaccayanāmarūpadassanaṃ pubbaviseso, tilakkhaṇāropanaṃ aparaviseso  nāma. evaṃ pubbenāparaṃ uḷāravisesaṃ jānātīti attho.</p>
              <p>[03] ^b^kāyārammaṇo^eb^ti yaṃ kāyaṃ anupassati, tameva ārammaṇaṃ  katvā uppajjati kilesapariḷāho. ^b^bahiddhā vā cittaṃ  vikkhipatī^eb^ti bahiddhā vā puthuttārammaṇe cittuppādo vikkhipati.  ^b^kismiñcideva pasādanīye nimitte cittaṃ paṇidahitabba^eb^nti evaṃ  kilesapariḷāhe ca līnatte ca bahiddhāvikkhepe ca uppanne  kilesānurañjitena na vattitabbaṃ, kismiñcideva pasādanīye pasādāvahe  buddhādīsu aññatarasmiṃ ṭhāne kammaṭṭhānacittaṃ ṭhapetabbaṃ. ^b^cittaṃ  samādhiyatī^eb^ti ārammaṇe sammā ādhiyati suṭṭhu ṭhapitaṃ ṭhapiyati.  ^b^paṭisaṃharāmī^eb^ti pasādanīyaṭṭhānato paṭisaṃharāmi,  mūlakammaṭṭhānābhimukhaṃyeva naṃ karomīti attho. ^b^so paṭisaṃharati  cevā^eb^ti mūlakammaṭṭhānābhimukhañca ^a^V3.0236^ea^ ^a^P3.0206^ea^ peseti.  ^b^na ca vitakketi na ca vicāretī^eb^ti kilesavitakkaṃ na vitakketi,  kilesavicāraṃ na vicāreti. ^b^avitakkomhi avicāro^eb^ti  kilesavitakkavicārehi avitakkāvicāro. ^b^ajjhattaṃ satimā  sukhamasmī^eb^ti gocarajjhatte pavattāya satiyā ``satimāhamasmi  sukhito cā''ti pajānāti.</p>
              <p>[03] ^b^evaṃ kho, ānanda, paṇidhāya bhāvanā hotī^eb^ti evaṃ,  ānanda, ṭhapetvā bhāvanā hoti. imassa hi bhikkhuno yathā nāma  purisassa mahantaṃ ucchubhāraṃ ukkhipitvā yantasālaṃ nentassa  kilantakilantakāle bhūmiyaṃ ṭhapetvā ucchukhaṇḍaṃ khāditvā puna  ukkhipitvā gamanaṃ hoti; evameva arahattaṃ pāpuṇituṃ  uggahitakammaṭṭhānassa kāyapariḷāhādīsu uppannesu taṃ kammaṭṭhānaṃ ṭhapetvā  buddhaguṇādianussaraṇena cittaṃ pasādetvā kammaniyaṃ katvā bhāvanā  pavattā, tasmā ``paṇidhāya bhāvanā hotī''ti vuttaṃ. tassa pana  purisassa ucchubhāraṃ yantasālaṃ netvā pīḷetvā rasapānaṃ viya imassa  bhikkhuno kammaṭṭhānaṃ matthakaṃ pāpetvā arahattaṃ pattassa  phalasamāpattisukhānubhavanaṃ veditabbaṃ.</p>
              <p>[03] ^b^bahiddhā^eb^ti mūlakammaṭṭhānaṃ pahāya bahi aññasmiṃ ārammaṇe.  ^b^appaṇidhāyā^eb^ti aṭṭhapetvā. ^b^atha pacchā pure asaṃkhittaṃ  vimuttaṃ appaṇihitanti pajānātī^eb^ti ettha kammaṭṭhānavasena vā  sarīravasena vā desanāvasena vā attho veditabbo.</p>
              <p>[03] tattha ^a^M3.0240^ea^ kammaṭṭhāne tāva kammaṭṭhānassa abhiniveso pure nāma,  arahattaṃ pacchā nāma. tattha yo bhikkhu mūlakammaṭṭhānaṃ gahetvā  kilesapariḷāhassa vā līnattassa vā bahiddhāvikkhepassa vā uppajjituṃ  okāsaṃ adento sudantagoṇe yojetvā sārento viya caturassacchidde  sutacchitaṃ caturassaghaṭikaṃ pakkhipanto viya vipassanaṃ paṭṭhapetvā  atiṭṭhanto alagganto arahattaṃ pāpuṇāti, so puresaṅkhātassa  kammaṭṭhānābhinivesassa pacchāsaṅkhātassa arahattassa ca vasena pacchā  pure asaṃkhittaṃ vimuttaṃ appaṇihitanti pajānāti nāma.</p>
              <p>[03] sarīre pana pādaṅgulīnaṃ aggapabbāni pure nāma, sīsakaṭāhaṃ  pacchā nāma. tattha yo bhikkhu pādaṅgulīnaṃ aggapabbāṭṭhikesu  ^a^P3.0207^ea^ abhinivisitvā byābhaṅgiyā yavakalāpaṃ mocento  viya vaṇṇasaṇṭhānadisokāsaparicchedavasena aṭṭhīni pariggaṇhanto  antarā kilesapariḷāhādīnaṃ uppattiṃ ^a^V3.0237^ea^ vāretvā yāva sīsakaṭāhā bhāvanaṃ  pāpeti, so puresaṅkhātānaṃ aggapādaṅgulipabbānaṃ pacchāsaṅkhātassa  sīsakaṭāhassa ca vasena pacchā pure asaṃkhittaṃ vimuttaṃ appaṇihitanti  pajānāti nāma.</p>
              <p>[03] desanāyapi dvattiṃsākāradesanāya kesā pure nāma, matthaluṅgaṃ  pacchā nāma. tattha yo bhikkhu kesesu abhinivisitvā  vaṇṇasaṇṭhānadisokāsavasena kesādayo pariggaṇhanto antarā  kilesapariḷāhādīnaṃ uppattiṃ vāretvā yāva matthaluṅgā bhāvanaṃ pāpeti.  so puresaṅkhātānaṃ kesānaṃ pacchāsaṅkhātassa matthaluṅgassa ca vasena  pacchā pure asaṃkhittaṃ vimuttaṃ appaṇihitanti pajānāti nāma.</p>
              <p>[03] ^b^evaṃ kho, ānanda, appaṇidhāya bhāvanā hotī^eb^ti evaṃ,  ānanda, aṭṭhapetvā bhāvanā hoti. imassa hi bhikkhuno yathā nāma  purisassa guḷabhāraṃ labhitvā attano gāmaṃ atiharantassa antarā  aṭṭhapetvāva uccaṅge pakkhittāni guḷakhaṇḍādīni khādanīyāni  khādantassa attano gāmeyeva otaraṇaṃ hoti, evameva arahattaṃ pāpuṇituṃ  āraddhabhāvanassa kāyapariḷāhādīnaṃ uppattiṃ vāretvā kammaṭṭhānabhāvanā  pavattā, tasmā ``appaṇidhāya bhāvanā''ti vuttā. tassa pana  purisassa taṃ guḷabhāraṃ attano gāmaṃ netvā ñātīhi saddhiṃ paribhogo  viya imassa bhikkhuno ^a^M3.0241^ea^ kammaṭṭhānaṃ matthakaṃ pāpetvā arahattaṃ pattassa  phalasamāpattisukhānubhavanaṃ veditabbaṃ. imasmiṃ sutte  pubbabhāgavipassanā kathitā. sesaṃ sabbattha uttānamevāti. </p>
              <p>[06] ambapālivaggo paṭhamo. </p>
            </h4>
          </h3>
          <h3>
            <h3n> 2. nālandavaggo </h3n>
            <h4>
              <h4n> 2. nālandasuttavaṇṇanā </h4n>
              <p>[03] 378^b^.^eb^ dutiyavaggassa dutiye ^b^nālandāya^eb^nti  nālandāti evaṃnāmake nagare, taṃ nagaraṃ gocaragāmaṃ katvā.  ^b^pāvārikambavane^eb^ti dussapāvārikaseṭṭhino ambavane. taṃ ^a^P3.0208^ea^  kira tassa uyyānaṃ ^a^V3.0238^ea^ ahosi. so bhagavato dhammadesanaṃ  sutvā bhagavati pasanno tasmiṃ uyyāne kuṭileṇamaṇḍapādipaṭimaṇḍitaṃ  bhagavato vihāraṃ katvā niyyātesi. so vihāro jīvakambavanaṃ viya  pāvārikambavanantveva saṅkhaṃ gato. tasmiṃ pāvārikambavane  viharatīti attho.</p>
              <p>[03] ^b^evaṃpasanno^eb^ti evaṃ uppannasaddho, evaṃ saddahāmīti attho.  ^b^bhiyyobhiññataro^eb^ti bhiyyataro abhiññāto bhiyyatarābhiyyo vā,  uttaritarañāṇoti attho. ^b^sambodhiya^eb^nti sabbaññutaññāṇe  arahattamaggañāṇe vā arahattamaggeneva hi buddhaguṇā nippadesā gahitā  honti, dvepi aggasāvakā arahattamaggeneva sāvakapāramīñāṇaṃ  paṭilabhanti, paccekabuddhā paccekabodhiñāṇaṃ, buddhā sabbaññutaññāṇañceva  sakale ca buddhaguṇe. sabbampi nesaṃ arahattamaggeneva ijjhati. tasmā  arahattamaggañāṇaṃ sambodhi nāma hoti. tena uttaritaro ca bhagavatā  natthi. tenāha ``bhagavatā bhiyyobhiññataro, yadidaṃ sambodhiya''nti.</p>
              <p>[03] ^b^uḷārā^eb^ti seṭṭhā. ayañhi uḷārasaddo ``uḷārāni  khādanīyāni khādantī''tiādīsu (ma0 ni0 1.366) madhure  āgacchati. ``uḷārāya khalu bhavaṃ vacchāyano samaṇaṃ gotamaṃ  pasaṃsāya pasaṃsatī''tiādīsu (ma0 ni0 1.288) seṭṭhe.  ``appamāṇo uḷāro ^a^M3.0242^ea^ obhāso''tiādīsu (dī0 ni0 2.32; ma0  ni0 3.201) vipule. svāyamidha seṭṭhe āgato. tena vuttaṃ  ``uḷārāti seṭṭhā''ti. ^b^āsabhī^eb^ti usabhassa vācāsadisī  acalā asampavedhī. ^b^ekaṃso gahito^eb^ti anussavena vā  ācariyaparamparāya vā itikirāya vā piṭakasampadānena vā  ākāraparivitakkena vā diṭṭhinijjhānakkhantiyā vā takkahetu vā  nayahetu vā akathetvā paccakkhato ñāṇena paṭivijjhitvā viya ekaṃso  gahito, sanniṭṭhānakathāva kathitāti attho. ^b^sīhanādo^eb^ti  seṭṭhanādo, vane unnādayantena sīhena viya uttamanādo naditoti attho.</p>
              <p>[03] ^b^kiṃ^eb^ ^a^P3.0209^ea^ ^b^nu te sāriputtā^eb^ti imaṃ  desanaṃ kasmā ārabhi? anuyogadāpanatthaṃ. ekacco hi sīhanādaṃ  naditvā attano sīhanāde anuyogaṃ dātuṃ na sakkoti, nighaṃsanaṃ na  khamati, silese patitamakkaṭo viya hoti. yathā dhamamānaṃ aparisuddhaṃ  lohaṃ jhāyitvā aṅgāro hoti, evaṃ jhāmaṅgāro viya hoti. eko  sīhanāde anuyogaṃ dāpiyamāno dātuṃ sakkoti, nighaṃsanaṃ khamati  ^a^V3.0239^ea^, dhamamānaṃ niddosajātarūpaṃ viya adhikataraṃ sobhati, tādiso thero.  tena naṃ bhagavā ``anuyogakkhamo aya''nti ñatvā sīhanāde  anuyogadāpanatthaṃ imaṃ desanaṃ ārabhi.</p>
              <p>[03] tattha ^b^sabbe te^eb^ti sabbe te tayā. ^b^evaṃsīlā^eb^ti  maggasīlena phalasīlena lokiyalokuttarasīlena evaṃsīlā.  ^b^evaṃdhammā^eb^ti ettha samādhipakkhā dhammā adhippetā,  maggasamādhinā phalasamādhinā lokiyalokuttarena samādhinā  evaṃsamādhīti attho. ^b^evaṃpaññā^eb^ti maggapaññādivaseneva  evaṃpaññā. ^b^evaṃvihārino^eb^ti ettha pana heṭṭhā samādhipakkhānaṃ  dhammānaṃ gahitattā vihāro gahitopi puna kasmā gahitameva gaṇhatīti  ce. therena idaṃ gahitameva. idañhi nirodhasamāpattidīpanatthaṃ vuttaṃ.  tasmā evaṃ nirodhasamāpattivihārino te bhagavanto ahesunti  evamettha attho daṭṭhabbo.</p>
              <p>[03] ^b^evaṃvimuttā^eb^ti ettha vikkhambhanavimutti, tadaṅgavimutti,  samucchedavimutti, paṭipassaddhivimutti, nissaraṇavimuttīti pañcavidhā  vimutti. tattha aṭṭha samāpattiyo sayaṃ vikkhambhitehi nīvaraṇādīhi  vimuttattā ^b^vikkhambhanavimuttī^eb^ti saṅkhaṃ gacchanti.  aniccānupassanādikā ^a^M3.0243^ea^ satta anupassanā sayaṃ tassa tassa  paccanīkavasena pariccattāhi niccasaññādīhi vimuttattā  ^b^tadaṅgavimuttī^eb^ti saṅkhaṃ gacchanti. cattāro ariyamaggā sayaṃ  samucchinnehi kilesehi vimuttattā ^b^samucchedavimuttī^eb^ti saṅkhaṃ  gacchanti. cattāri sāmaññaphalāni maggānubhāvena kilesānaṃ  paṭipassaddhante uppannattā ^b^paṭipassaddhivimuttī^eb^ti saṅkhaṃ gacchanti.  nibbānaṃ sabbakilesehi nissaṭattā apagatattā dūre ṭhitattā  ^b^nissaraṇavimuttī^eb^ti saṅkhaṃ gataṃ. iti imāsaṃ pañcannaṃ  vimuttīnaṃ vasena evaṃ vimuttāti ettha attho daṭṭhabbo.</p>
              <p>[03] ^b^kiṃ^eb^ ^a^P3.0210^ea^ ^b^pana te sāriputta ye te  bhavissantī^eb^ti atītā tāva niruddhā apaṇṇattikabhāvaṃ gatā  dīpasikhā viya nibbutā, evaṃ niruddhe apaṇṇattikabhāvaṃ gate tvaṃ kathaṃ  jānissasi, anāgatabuddhānaṃ pana guṇā kiṃ tayā attano cittena  paricchinditvā viditāti pucchanto evamāha.</p>
              <p>[03] ^b^kiṃ pana tyāhaṃ sāriputta etarahī^eb^ti anāgatāpi buddhā  ajātā anibbattā anuppannā, te kathaṃ jānissasi. tesañhi jānanaṃ  apade ākāse padadassanaṃ viya hoti. idāni mayā saddhiṃ  ^a^V3.0240^ea^ ekavihāre vasasi, ekato bhikkhāya carasi, dhammadesanākāle  dakkhiṇapasse nisīdasi, kiṃ pana mayhaṃ guṇā attano cetasā  paricchinditvā viditā tayāti anuyuñjanto evamāha. thero pana  pucchitapucchite ``no hetaṃ bhante''ti paṭikkhipati.</p>
              <p>[03] therassa ca viditampi atthi, aviditampi. kiṃ so attano  viditaṭṭhāne paṭikkhepaṃ karoti, aviditaṭṭhāneti? viditaṭṭhāne na  karoti, aviditaṭṭhāneyeva karoti. thero kira anuyoge āraddhe evaṃ  aññāsi ``nāyaṃ anuyogo sāvakapāramīñāṇe, sabbaññutaññāṇe pana  ayaṃ anuyogo''ti attano sāvakapāramīñāṇe paṭikkhepaṃ akatvāva  aviditaṭṭhāne sabbaññutaññāṇe paṭikkhepaṃ karoti. tena idampi  dīpeti -- bhagavā mayhaṃ atītānāgatapaccuppannānaṃ buddhānaṃ  sīlasamādhipaññāvimuttikāraṇajānanasamatthaṃ sabbaññutaññāṇaṃ natthīti. </p>
              <p>[01] ^b^etthā^eb^ti etesu atītādibhedesu buddhesu. ^b^atha  kiñcarahī^eb^ti atha kasmā evaṃ ñāṇe asati tayā evaṃ kathitanti  vadati. ^b^dhammanvayo^eb^ti dhammassa paccakkhato ñāṇassa anuyogaṃ  anugantvā uppannaṃ anumānañāṇaṃ nayaggāho ^a^M3.0244^ea^ vidito, sāvakapāramīñāṇe  ṭhatvāva iminā ākārena jānāmi bhagavāti vadati. therassa hi  nayaggāho appamāṇo apariyanto. yathā ca sabbaññutaññāṇassa  pamāṇaṃ vā pariyanto vā natthi, evaṃ dhammasenāpatino nayaggāhassa.  tena so -- ``iminā evaṃvidho iminā evaṃvidho, iminā anuttaro  iminā anuttaro satthā''ti jānāti. therassa hi nayaggāho  sabbaññutaññāṇagatiko eva.</p>
              <p>[03] idāni ^a^P3.0211^ea^ taṃ nayaggāhaṃ pākaṭaṃ kātuṃ upamaṃ  dassento ^b^seyyathāpi bhante^eb^tiādimāha. tattha yasmā  majjhimadese nagarassa uddhāpapākārādīni thirāni vā hontu  dubbalāni vā, sabbaso vā pana mā hontu, corānaṃ āsaṅkā na hoti.  tasmā taṃ aggahetvā ^b^paccantimaṃ nagara^eb^nti āha.  ^b^daḷhuddhāpa^eb^nti thiramūlapākāraṃ. ^b^daḷhapākāratoraṇa^eb^nti  thirapākārañceva thirapiṭṭhasaṅghāṭañca. ^b^ekadvāra^eb^nti kasmā āha?  bahudvāre hi nagare bahūhi paṇḍitadovārikehi bhavitabbaṃ, ekadvāreva  eko vaṭṭati. therassa ca paññāya sadiso añño natthi, tasmā  attano paṇḍitabhāvassa opammatthaṃ ekaṃyeva dovārikaṃ dassetuṃ  ``ekadvāra''nti āha.</p>
              <p>[03] ^b^paṇḍito^eb^ti paṇḍiccena samannāgato. ^b^byatto^eb^ti  veyyattiyena samannāgato visadañāṇo. ^b^medhāvī^eb^ti  ^a^V3.0241^ea^ ṭhānuppattikapaññāsaṅkhātāya medhāya samannāgato.  ^b^anupariyāyapatha^eb^nti anupariyāyanāmakaṃ pākāramaggaṃ.  ^b^pākārasandhi^eb^nti dvinnaṃ iṭṭhakānaṃ apagataṭṭhānaṃ.  ^b^pākāravivara^eb^nti pākārassa chinnaṭṭhānaṃ. ^b^cetaso  upakkilese^eb^ti pañcanīvaraṇā cittaṃ upakkilissanti kiliṭṭhaṃ karonti  upatāpenti viheṭhenti, tasmā ``cetaso upakkilesā''ti vuccanti.  ^b^paññāya dubbalīkaraṇe^eb^ti nīvaraṇā uppajjamānā anuppannāya  paññāya uppajjituṃ na denti, tasmā ``paññāya dubbalīkaraṇā''ti  vuccanti. ^b^supatiṭṭhitacittā^eb^ti catūsu satipaṭṭhānesu suṭṭhu  ṭhapitacittā hutvā. ^b^satta bojjhaṅge yathābhūta^eb^nti satta bojjhaṅge  yathāsabhāvena bhāvetvā. ^b^anuttaraṃ sammāsambodhi^eb^nti arahattaṃ  sabbaññutaññāṇaṃ paṭivijjhiṃsūti dasseti.</p>
              <p>[03] apicettha satipaṭṭhānāti vipassanā, bojjhaṅgā maggo,  anuttarasammāsambodhi arahattaṃ. satipaṭṭhānāti vā vipassanā,  bojjhaṅgāmissakā, sammāsambodhi ^a^M3.0245^ea^ arahattameva.  dīghabhāṇakamahāsīvatthero panāha ``satipaṭṭhāne vipassanaṃ gahetvā  bojjhaṅge maggo ca sabbaññutaññāṇañcāti ^a^P3.0212^ea^ gahite  sundaro pañho bhaveyya, na panevaṃ gahita''nti. iti thero sabbabuddhānaṃ  nīvaraṇappahāne satipaṭṭhānabhāvanāya sambodhiyañca majjhe  bhinnasuvaṇṇarajatānaṃ viya nānattābhāvaṃ dasseti.</p>
              <p>[03] idha ṭhatvā upamā saṃsandetabbā -- āyasmā hi sāriputto  paccantanagaraṃ dassesi, pākāraṃ dassesi, anupariyāyapathaṃ dassesi, dvāraṃ  dassesi, paṇḍitadovārikaṃ dassesi, nagaraṃ pavisanakanikkhamanake  oḷārike pāṇe dassesi, dovārikassa tesaṃ pāṇānaṃ pākaṭabhāvaṃ  dassesi. tattha kiṃ kena sadisanti ce? nagaraṃ viya hi nibbānaṃ,  pākāro viya sīlaṃ, anupariyāyapatho viya hirī, dvāraṃ viya  ariyamaggo, paṇḍitadovāriko viya dhammasenāpati, nagaraṃ  pavisanakanikkhamanakā oḷārikapāṇā viya atītānāgatapaccuppannā  buddhā, dovārikassa tesaṃ pāṇānaṃ pākaṭabhāvo viya āyasmato  sāriputtassa atītānāgatapaccuppannānaṃ buddhānaṃ sīlasamathādīhi  pākaṭabhāvo. ettāvatā therena bhagavato -- ``evamahaṃ  sāvakapāramīñāṇe ṭhatvā dhammanvayena nayaggāhena jānāmī''ti attano  sīhanādassa anuyogo dinno hoti.</p>
              <p>[03] ^b^tasmā^eb^ti yasmā ``na kho metaṃ, bhante,  atītānāgatapaccuppannesu arahantesu sammāsambuddhesu ^a^V3.0242^ea^ cetopariyañāṇaṃ  atthi, apica dhammanvayo vidito''ti vadati, tasmā.  ^b^abhikkhaṇaṃ bhāseyyāsī^eb^ti punappunaṃ bhāseyyāsi, ``pubbaṇhe me  kathita''nti mā majjhanhikādīsu na kathayittha, ``ajja vā me  kathita''nti mā paradivasādīsu na kathayitthāti attho. ^b^sā  pahīyissatī^eb^ti ``sāriputtasadisopi nāma ñāṇajavanasampanno  sāvako buddhānaṃ cittācāraṃ jānituṃ na sakkoti, evaṃ appameyyā  tathāgatā''ti cintentānaṃ yā tathāgate kaṅkhā vā vimati vā, sā  pahīyissatīti. </p>
            </h4>
            <h4>
              <h4n> 3. cundasuttavaṇṇanā </h4n>
              <p>[03] 379^b^.^eb^ tatiye ^b^magadhesū^eb^ti evaṃnāmake janapade.  ^b^nālakagāmake^eb^ti rājagahassa avidūre attano kulasantake  evaṃnāmake gāme. ^b^cundo samaṇuddeso^eb^ti ^a^M3.0246^ea^ ayaṃ thero  dhammasenāpatissa ^a^P3.0213^ea^ kaniṭṭhabhātiko, taṃ bhikkhū  anupasampannakāle ``cundo samaṇuddeso''ti samudācaritvā therakālepi  tatheva samudācariṃsu. tena vuttaṃ ``cundo samaṇuddeso''ti.  ^b^upaṭṭhāko hotī^eb^ti mukhodakadantakaṭṭhadānena ceva  pariveṇasammajjana-piṭṭhiparikammakaraṇa-pattacīvaraggahaṇena ca upaṭṭhānakaro  hoti. ^b^parinibbāyī^eb^ti anupādisesāya nibbānadhātuyā  parinibbuto. katarasmiṃ kāleti? bhagavato parinibbānasaṃvacchare.</p>
              <p>[03] tatrāyaṃ anupubbikathā -- bhagavā kira vutthavasso veḷuvagāmakā  nikkhamitvā ``sāvatthiṃ gamissāmī''ti āgatamaggeneva  paṭinivattanto anupubbena sāvatthiṃ patvā jetavanaṃ pāvisi.  dhammasenāpati bhagavato vattaṃ dassetvā divāṭṭhānaṃ gato, so tattha  antevāsikesu vattaṃ dassetvā paṭikkantesu divāṭṭhānaṃ sammajjitvā  cammakhaṇḍaṃ paññāpetvā pāde pakkhāletvā pallaṅkaṃ ābhujitvā  phalasamāpattiṃ pāvisi. athassa yathā paricchedena tato vuṭṭhitassa  ayaṃ parivitakko udapādi ``buddhā nu kho paṭhamaṃ parinibbāyanti,  udāhu aggasāvakāti, tato ``aggasāvakā paṭhama''nti ñatvā attano  āyusaṅkhāraṃ olokesi. so ``sattāhameva me āyusaṅkhārā  pavattissantī''ti ñatvā ``kattha parinibbāyissāmī''ti cintesi.</p>
              <p>[03] tato ^b^``rāhulo^eb^ tāvatiṃsesu parinibbuto,  ^b^aññāsikoṇḍaññatthero^eb^ chaddantadahe, ahaṃ kattha  parinibbāyissāmī''ti punappunaṃ cintento mātaraṃ ārabbha satiṃ  uppādesi -- ``mayhaṃ mātā sattannaṃ ^a^V3.0243^ea^ arahantānaṃ mātā hutvāpi  buddhadhammasaṅghesu appasannā, atthi nu kho tassā upanissayo, natthi  nu kho''ti. sotāpattimaggassa upanissayaṃ disvā ``kassa  desanāya abhisamayo bhavissatī''ti olokento ``mameva  dhammadesanāya bhavissati, na aññassa. sace kho panāhaṃ appossukko  bhaveyyaṃ, bhavissanti me vattāro -- ``sāriputtatthero  avasesajanānampi avassayo hoti. tathā hissa  samacittasuttantadesanādivase (a0 ni0  2.33-37)  koṭisatasahassadevatā arahattaṃ pattā, tayo magge paṭividdhadevatānaṃ  gaṇanā natthi, aññesu ca ṭhānesu anekā abhisamayā ^a^M3.0247^ea^ dissanti, there  ca cittaṃ pasādetvā sagge nibbattāneva asīti kulasahassāni, so  dāni sakamātumicchādassanamattampi harituṃ ^a^P3.0214^ea^  nāsakkhī''ti. tasmā mātaraṃ micchādassanā mocetvā jātovarakeyeva  parinibbāyissāmī''ti sanniṭṭhānaṃ katvā ``ajjeva bhagavantaṃ  anujānāpetvā nikkhamissāmī''ti cundattheraṃ āmantesi --  ``āvuso, cunda, amhākaṃ pañcasatāya bhikkhuparisāya saññaṃ dehi.  `gaṇhathāvuso pattacīvarāni, dhammasenāpati nālakagāmaṃ gantukāmo'''ti.  thero tathā akāsi.</p>
              <p>[03] bhikkhū senāsanaṃ saṃsāmetvā pattacīvaramādāya therassa santikaṃ  agamaṃsu. thero senāsanaṃ saṃsāmetvā divāṭṭhānaṃ sammajjitvā  divāṭṭhānadvāre ṭhatvā divāṭṭhānaṃ oloketvā ``idaṃ dāni  pacchimadassanaṃ, puna āgamanaṃ natthī''ti pañcasatabhikkhūhi parivuto  bhagavantaṃ upasaṅkamitvā vanditvā bhagavantaṃ etadavoca ``anujānātu me  bhante bhagavā, anujānātu sugato. parinibbānakālo me, ossaṭṭho  me āyusaṅkhāro''ti. buddhā pana yasmā ``parinibbāhī''ti vutte  maraṇavaṇṇaṃ saṃvaṇṇentīti, ``mā parinibbāhī''ti vutte vaṭṭassa guṇaṃ  kathentīti micchādiṭṭhikā dosaṃ āropessanti, tasmā tadubhayampi na  vadanti. tena naṃ bhagavā -- ``kattha parinibbāyissasi  sāriputtā''ti vatvā -- ``atthi, bhante, magadhesu nālakagāme  jātovarako, tatthāhaṃ parinibbāyissāmī''ti vutte -- ``yassa dāni  tvaṃ, sāriputta, kālaṃ maññasi, idāni pana te jeṭṭhakaniṭṭhabhātikānaṃ  tādisassa bhikkhuno dassanaṃ dullabhaṃ bhavissati, desehi nesaṃ  dhamma''nti āha.</p>
              <p>[03] thero -- ``satthā mayhaṃ iddhivikubbanapubbaṅgamaṃ dhammadesanaṃ  paccāsīsatī''ti ñatvā bhagavantaṃ vanditvā tālappamāṇaṃ ākāsaṃ  abbhuggantvā oruyha dasabalassa pāde vandi, puna dvitālappamāṇaṃ  abbhuggantvā oruyha dasabalassa pāde vandi, etenupāyena  sattatālappamāṇaṃ abbhuggantvā ^a^V3.0244^ea^ anekāni pāṭihāriyasatāni dassento  dhammakathaṃ ^a^P3.0215^ea^ ārabhi. dissamānenapi kāyena  katheti, adissamānenapi. uparimena vā heṭṭhimena vā upaḍḍhakāyena  katheti adissamānenapi dissamānenapi, kālena candavaṇṇaṃ dasseti,  kālena sūriyavaṇṇaṃ, kālena pabbatavaṇṇaṃ, kālena samuddavaṇṇaṃ, kālena  cakkavattirājā hoti, kālena vessavaṇamahārājā, kālena sakko  ^a^M3.0248^ea^ devarājā, kālena mahābrahmāti evaṃ anekāni pāṭihāriyasatāni  dassento dhammakathaṃ kathesi. sakalanagaraṃ sannipati. thero oruyha  dasabalassa pāde vanditvā aṭṭhāsi. atha naṃ satthā āha -- ``ko  nāmo ayaṃ sāriputta dhammapariyāyo''ti. sīhavikīḷito nāma,  bhanteti. taggha, sāriputta, sīhavikīḷito taggha, sāriputta,  sīhavikīḷitoti.</p>
              <p>[03] thero alattakavaṇṇe hatthe pasāretvā satthu suvaṇṇakacchapasadise  pāde gopphakesu gahetvā -- ``bhante, imesaṃ pādānaṃ vandanatthāya  kappasatasahassādhikaṃ asaṅkhyeyyaṃ pāramiyo pūritā, so me manoratho  matthakaṃ patto, ito dāni paṭṭhāya paṭisandhivasena na puna ekaṭṭhāne  sannipāto samāgamo atthi, chinno esa vissāso, anekehi  buddhasatasahassehi paviṭṭhaṃ ajaraṃ amaraṃ khemaṃ sukhaṃ sītalaṃ abhayaṃ  nibbānapuraṃ pavisissāmi, sace me kiñci kāyikaṃ vā vācasikaṃ vā  na rocetha, khamatha taṃ bhagavā, gamanakālo mayha''nti. khamāmi te,  sāriputta, na kho pana te kiñci kāyikaṃ vā vācasikaṃ vā mayhaṃ  aruccanakaṃ atthi, yassa dāni tvaṃ, sāriputta, kālaṃ maññasīti.</p>
              <p>[03] iti bhagavatā anuññātasamanantaraṃ satthu pāde vanditvā  uṭṭhitamatte āyasmante sāriputte sinerucakkavāḷahimavantaparibhaṇḍapabbate  dhārayamānāpi -- ``ajja imaṃ guṇarāsiṃ dhāretuṃ na sakkomī''ti  vadantī viya ekappahāreneva viravamānā mahāpathavī yāva  udakapariyantā akampi, ākāse devadundubhiyo phaliṃsu, mahāmegho  uṭṭhahitvā pokkharavassaṃ vassi.</p>
              <p>[03] satthā -- ``dhammasenāpatiṃ paṭipādessāmī''ti dhammāsanā  ^a^P3.0216^ea^ vuṭṭhāya gandhakuṭiabhimukho gantvā maṇiphalake  aṭṭhāsi. thero tikkhattuṃ padakkhiṇaṃ katvā catūsu ṭhānesu vanditvā  -- ``bhagavā ito kappasatasahassādhikassa asaṅkhyeyyassa upari  anomadassīsammāsambuddhassa pādamūle nipajjitvā tumhākaṃ dassanaṃ  patthesiṃ, sā me patthanā samiddhā, diṭṭhā tumhe, taṃ paṭhamadassanaṃ, idaṃ  pacchimadassanaṃ. puna tumhākaṃ dassanaṃ natthī''ti vatvā  dasanakhasamodhānasamujjalaṃ ^a^V3.0245^ea^ añjaliṃ paggayha yāva dassanavisayā  abhimukhova paṭikkamitvā ^a^M3.0249^ea^ vanditvā pakkāmi. puna mahāpathavī dhāretuṃ  asakkontī udakapariyantaṃ katvā akampi.</p>
              <p>[03] bhagavā parivāretvā ṭhite bhikkhū āha -- ``anugacchatha,  bhikkhave, tumhākaṃ jeṭṭhabhātika''nti. tasmiṃ khaṇe catassopi parisā  sammāsambuddhaṃ ekakaṃyeva jetavane ohāya niravasesā nikkhamiṃsu.  sāvatthinagaravāsinopi -- ``sāriputtatthero kira sammāsambuddhaṃ  āpucchitvā parinibbāyitukāmo nikkhanto, passissāma na''nti  nagaradvārāni nirokāsāni karontā nikkhamitvā gandhamālādihatthā  kese vikiritvā -- ``idāni mayaṃ kahaṃ mahāpañño nisinno, kahaṃ  dhammasenāpati nisinno''ti pucchantā -- ``kassa santikaṃ  gamissāma, kassa hatthe satthāraṃ ṭhapetvā thero pakkanto''tiādinā  nayena paridevantā rodantā theraṃ anubandhiṃsu.</p>
              <p>[03] thero mahāpaññāya ṭhitattā -- ``sabbesaṃ anatikkamanīyo esa  maggo''ti mahājanaṃ ovaditvā -- ``tumhepi, āvuso, tiṭṭhatha, mā  dasabale pamādaṃ āpajjitthā''ti bhikkhusaṅghampi nivattetvā attano  parisāyeva saddhiṃ pakkāmi. yepi manussā -- ``pubbe ayyo  paccāgamanacārikaṃ carati, idaṃ idāni gamanaṃ na puna paccāgamanāyā''ti  paridevantā anubandhiṃsuyeva. tepi -- ``appamattā, āvuso, hotha,  evaṃbhāvino nāma saṅkhārā''ti nivattesi.</p>
              <p>[03] atha kho āyasmā sāriputto sabbattha ekarattivāsena  antarāmagge sattāhaṃ manussānaṃ ^a^P3.0217^ea^ saṅgahaṃ karonto  sāyaṃ nālakagāmaṃ patvā gāmadvāre nigrodharukkhamūle aṭṭhāsi. atha  uparevato nāma therassa bhāgineyyo bahigāmaṃ gacchanto theraṃ disvā  upasaṅkamitvā vanditvā aṭṭhāsi. thero taṃ āha -- ``atthi gehe te  ayyikā''ti. āma bhanteti. gaccha amhākaṃ idhāgatabhāvaṃ ārocehi.  ``kasmā āgato''ti ca vutte -- ``ajja kira ekadivasaṃ  antogāme vasissati, jātovarakaṃ paṭijaggatha, pañcannañca kira  bhikkhusatānaṃ vasanaṭṭhānaṃ jānāthā''ti. so gantvā -- ``ayyike  mayhaṃ mātulo āgato''ti āha. idāni kuhinti? gāmadvāreti.  ekakova, aññopi koci atthīti? atthi pañcasatā bhikkhūti.  kiṃkāraṇā āgatoti? so taṃ pavattiṃ ārocesi. brāhmaṇī --  ``kiṃ nu kho ettakānaṃ vasanaṭṭhānaṃ paṭijaggāpeti ^a^M3.0250^ea^, daharakāle  pabbajitvā mahallakakāle gihī hotukāmo''ti cintentī jātovarakaṃ  paṭijaggāpetvā pañcasatānaṃ vasanaṭṭhānaṃ kāretvā daṇḍadīpikā jāletvā  therassa pāhesi.</p>
              <p>[03] thero ^a^V3.0246^ea^ bhikkhūhi saddhiṃ pāsādaṃ āruyha jātovarakaṃ pavisitvā  nisīdi, nisīditvā ``tumhākaṃ vasanaṭṭhānaṃ gacchathā''ti bhikkhū  uyyojesi. tesu gatamattesuyeva therassa kharo ābādho uppajji,  lohitapakkhandikā māraṇantikā vedanā vattanti. ekaṃ bhājanaṃ  pavisati, ekaṃ nikkhamati. brāhmaṇī -- ``mama puttassa pavatti  mayhaṃ na ruccatī''ti attano vasanagabbhadvāraṃ nissāya aṭṭhāsi.</p>
              <p>[03] cattāro mahārājāno ``dhammasenāpati kuhiṃ viharatī''ti  olokentā nālakagāme jātovarake parinibbānamañce nipanno,  pacchimadassanaṃ gamissāmā''ti āgamma vanditvā aṭṭhaṃsu. ke tumheti?  mahārājāno bhanteti. kasmā āgatatthāti? gilānupaṭṭhākā  bhavissāmāti. ``hotu, atthi gilānupaṭṭhāko, gacchatha tumhe''ti  uyyojesi. tesaṃ gatāvasāne teneva nayena sakko devānamindo.  tasmiṃ gate mahābrahmā ca āgamiṃsu. tepi tatheva thero uyyojesi.</p>
              <p>[03] brāhmaṇī devatānaṃ āgamanañca gamanañca disvā ``ke nu kho  ete mama puttaṃ vanditvā gacchantī''ti therassa ^a^P3.0218^ea^  gabbhadvāraṃ gantvā ``tāta, cunda, kā pavattī''ti pucchi. so taṃ  pavattiṃ ācikkhitvā ``mahāupāsikā, bhante, āgatā''ti āha.  thero ``kasmā avelāya āgatā''ti pucchi. sā ``tuyhaṃ, tāta,  dassanatthāyā''ti vatvā ``tāta, paṭhamaṃ ke āgatā''ti pucchi.  cattāro mahārājāno upāsiketi. tāta, tvaṃ catūhi mahārājehi  mahantataroti? ārāmikasadisā ete upāsike, amhākaṃ satthu  paṭisandhiggahaṇato paṭṭhāya khaggahatthā hutvā ārakkhaṃ akaṃsūti. tesaṃ  tāta gatāvasāne ko āgatoti? sakko devānamindoti.  devarājatopi tvaṃ tāta mahantataroti? bhaṇḍaggāhakasāmaṇerasadiso  esa upāsike, amhākaṃ satthu tāvatiṃsato otaraṇakāle pattacīvaraṃ  gahetvā otiṇṇoti. tassa tāta gatāvasāne jotayamāno viya ko  āgatoti? upāsike, tuyhaṃ bhagavā ca satthā ca mahābrahmā nāma  esoti. mayhaṃ bhagavato ^a^M3.0251^ea^ mahābrahmatopi tvaṃ, tāta, mahantataroti?  āma upāsike, ete nāma kira amhākaṃ satthu jātadivase cattāro  mahābrahmāno mahāpurisaṃ suvaṇṇajālena paṭiggaṇhiṃsūti.</p>
              <p>[03] atha brāhmaṇiyā -- ``puttassa tāva me ayaṃ ānubhāvo,  kīdiso vata mayhaṃ puttassa bhagavato ^a^V3.0247^ea^ satthu ānubhāvo bhavissatī''ti  cintayantiyā sahasā pañcavaṇṇā pīti uppajjitvā sakalasarīraṃ phari.  thero -- ``uppannaṃ me mātu pītisomanassaṃ, ayaṃ dāni kālo  dhammadesanāyā''ti cintetvā ``kiṃ cintesi mahāupāsike''ti āha.  sā ``puttassa tāva me ayaṃ guṇo, satthu panassa kīdiso  bhavissatīti idaṃ, tāta, cintemī''ti āha. mahāupāsike, mayhaṃ  satthujātakkhaṇe mahābhinikkhamane sambodhiyaṃ dhammacakkappavattane ca  dasasahassilokadhātu kampittha. sīlena samādhinā paññāya  vimuttiyā vimuttiñāṇadassanena samo nāma natthi, itipi so  bhagavāti vitthāretvā buddhaguṇapaṭisaṃyuttaṃ dhammadesanaṃ kathesi.</p>
              <p>[03] brāhmaṇī piyaputtassa dhammadesanāpariyosāne sotāpattiphale  patiṭṭhāya puttaṃ āha -- ``tāta upatissa, kasmā evamakāsi, evarūpaṃ  nāma amataṃ mayhaṃ ettakaṃ kālaṃ na adāsī''ti. thero -- ``dinnaṃ  dāni me mātu rūpasāriyā ^a^P3.0219^ea^ brāhmaṇiyā  posāvanikamūlaṃ, ettakena vaṭṭissatī''ti cintetvā -- ``gaccha  mahāupasike''ti brāhmaṇiṃ uyyojetvā -- ``cunda kā velā''ti āha.  balavapaccūsakālo, bhanteti. bhikkhusaṅghaṃ sannipātehīti.  sannipatito bhante bhikkhusaṅghoti. ``maṃ ukkhipitvā nisīdāpehi  cundā''ti ukkhipitvā nisīdāpesi.</p>
              <p>[03] thero bhikkhū āmantesi -- ``āvuso catucattālīsaṃ vo  vassāni mayā saddhiṃ vicarantānaṃ yaṃ me kāyikaṃ vā vācasikaṃ vā na  rocetha, taṃ khamatha āvuso''ti. ettakaṃ, bhante, amhākaṃ chāyā viya  tumhe amuñcitvā vicarantānaṃ aruccanakaṃ nāma natthi, tumhe pana  amhākaṃ khamathāti. atha thero mahācīvaraṃ saṅkaḍḍhitvā mukhaṃ pidhāya  dakkhiṇena passena nipanno satthā viya nava anupubbasamāpattiyo  anulomapaṭilomato samāpajjitvā puna paṭhamajjhānaṃ ādiṃ katvā yāva  catutthajjhānā samāpajji ^a^M3.0252^ea^. tato vuṭṭhāya anantaraṃyeva mahāpathaviṃ  unnādento anupādisesāya nibbānadhātuyā parinibbāyi.</p>
              <p>[03] upāsikā -- ``kiṃ nu kho me putto, na kiñci kathetī''ti  uṭṭhāya piṭṭhipāde parimajjantī parinibbutabhāvaṃ ñatvā mahāsaddaṃ kurumānā  pādesu nipatitvā -- ``tāta mayaṃ ito pubbe tava guṇaṃ na jānimhā,  idāni pana taṃ ādiṃ katvā anekasate anekasahasse anekasatasahasse  bhikkhū imasmiṃ nivesane nisīdāpetvā bhojetuṃ na labhimhā, cīvarehi  acchādetuṃ na labhimhā, vihārasataṃ vihārasahassaṃ kāretuṃ na  labhimhā''ti yāva aruṇuggamanā paridevi ^a^V3.0248^ea^. aruṇe uggatamatteyeva  suvaṇṇakāre pakkosāpetvā suvaṇṇagabbhaṃ vivarāpetvā suvaṇṇaghaṭiyo  mahātulāya tulāpetvā -- ``pañca kūṭāgārasatāni pañca  agghikasatāni karothā''ti dāpeti.</p>
              <p>[03] sakkopi devarājā vissakammadevaputtaṃ āmantetvā -- ``tāta  dhammasenāpati parinibbuto, pañca kūṭāgārasatāni pañca  agghikasatāni ca māpehī''ti āha. iti upāsikāya kāritāni  ca vissakammena nimmitāni ca sabbānipi dvesahassāni ahesuṃ.  tato nagaramajjhe sāramayaṃ mahāmaṇḍapaṃ kāretvā maṇḍapamajjhe  mahākūṭāgāraṃ ṭhapetvā ^a^P3.0220^ea^ sesāni parivārasaṅkhepena  ṭhapetvā sādhukīḷikaṃ ārabhiṃsu. devānaṃ antare manussā, manussānaṃ  antare devā ahesuṃ.</p>
              <p>[03] revatī nāma ekā therassa upaṭṭhāyikā -- ``ahaṃ therassa pūjaṃ  karissāmī''ti suvaṇṇapupphānaṃ tayo kumbhe kāresi. ``therassa pūjaṃ  karissāmī''ti sakko devarājā aḍḍhateyyakoṭināṭakehi parivārito  otari. ``sakko otaratī''ti mahājano pacchāmukho paṭikkami.  tattha sāpi upāsikā paṭikkamamānā garubhārattā ekamantaṃ apasakkituṃ  asakkontī manussānaṃ antare pati. manussā apassantā taṃ madditvā  agamiṃsu. sā tattheva kālaṃ katvā tāvatiṃsabhavane kanakavimāne  nibbatti. nibbattakkhaṇeyevassā ratanakkhandho viya tigāvutappamāṇo  attabhāvo ahosi saṭṭhisakaṭapūrappamāṇālaṅkārapaṭimaṇḍitā  accharāsahassaparivāritā. athassā dibbaṃ sabbakāyikādāsaṃ purato  ṭhapayiṃsu ^a^M3.0253^ea^. sā attano sirisampattiṃ disvā -- ``uḷārā ayaṃ  sampatti, kiṃ nu kho me kammaṃ kata''nti cintayamānā addasa --  ``mayā sāriputtattherassa parinibbutaṭṭhāne tīhi suvaṇṇapupphakumbhehi  pūjā katā, mahājano maṃ madditvā gato, sāhaṃ tattha kālaṃ katvā  idhūpapannā, theraṃ nissāya laddhaṃ idāni puññavipākaṃ manussānaṃ  kathessāmī''ti saha vimāneneva otari.</p>
              <p>[03] mahājano dūratova disvā -- ``kiṃ nu kho dve sūriyā  uṭṭhitā''ti? olokento -- ``vimāne āgacchante kūṭāgārasaṇṭhānaṃ  paññāyati, nāyaṃ sūriyo, vimānametaṃ eka''nti āha. tampi  vimānaṃ tāvadeva āgantvā therassa dārucitakamatthake vehāsaṃ aṭṭhāsi.  devadhītā vimānaṃ ākāseyeva ṭhapetvā pathaviṃ otari. mahājano --  ``kā tvaṃ, ayye''ti? pucchi. ``na maṃ tumhe jānātha, revatī  nāmāhaṃ, tīhi suvaṇṇapupphakumbhehi theraṃ pūjaṃ katvā manussehi madditā  ^a^V3.0249^ea^ kālaṃ katvā tāvatiṃsabhavane nibbattā, passatha me sirisampattiṃ,  tumhepi dāni dānāni detha, puññāni karothā''ti kusalakiriyāya  vaṇṇaṃ kathetvā therassa citakaṃ padakkhiṇaṃ katvā vanditvā attano  devaṭṭhānaṃyeva gatā.</p>
              <p>[03] mahājanopi ^a^P3.0221^ea^ sattāhaṃ sādhukīḷikaṃ kīḷitvā  sabbagandhehi citakaṃ akāsi, citakā ekūnaratanasatikā ahosi.  therassa sarīraṃ citakaṃ āropetvā usīrakalāpakehi ālimpesuṃ.  āḷāhane sabbarattiṃ dhammassavanaṃ pavatti. anuruddhatthero  sabbagandhodakena therassa citakaṃ nibbāpesi. cundatthero dhātuyo  parissāvane pakkhipitvā -- ``na dāni mayā idheva sakkā ṭhātuṃ,  mayhaṃ jeṭṭhabhātikassa dhammasenāpatisāriputtattherassa parinibbutabhāvaṃ  sammāsambuddhassa ārocessāmī''ti dhātuparissāvanaṃ therassa ca  pattacīvaraṃ gahetvā sāvatthiṃ agamāsi. ekaṭṭhānepi ca dve rattiyo  avasitvā sabbattha ekarattivāseneva sāvatthiṃ pāpuṇi. tamatthaṃ  dassetuṃ ^b^atha kho cundo samaṇuddeso^eb^tiādi vuttaṃ.</p>
              <p>[03] tattha ^b^yenāyasmā ānando^eb^ti yena attano upajjhāyo  dhammabhaṇḍāgāriko āyasmā ānando, tenupasaṅkami. kasmā panesa  ujukaṃ ^a^M3.0254^ea^ satthu santikaṃ agantvā therassa santikaṃ agamāsīti?  satthari ca there ca gāravena. jetavanamahāvihāre pokkharaṇiyaṃ  kirassa nhatvā paccuttaritvā sunivatthasupārutassa etadahosi --  ``buddhā nāma mahāpāsāṇacchattaṃ viya garuno, phaṇakatasappa  sīhabyagghamattavaravāraṇādayo viya ca durāsadā, na sakkā mayā  ujukameva satthu santikaṃ gantvā kathetuṃ, kassa nu kho santikaṃ  gantabba''nti. tato cintesi -- ``upajjhāyo me  dhammabhaṇḍāgāriko jeṭṭhabhātikattherassa uttamasahāyo, tassa santikaṃ  gantvā taṃ ādāya satthārā saddhiṃ kathessāmī''ti satthari ceva there ca  gāravena upasaṅkami.</p>
              <p>[03] ^b^idamassa pattacīvara^eb^nti ``ayamassa paribhogapatto, idaṃ  dhātuparissāvana''nti evaṃ ekekaṃ ācikkhi. pāḷiyaṃ pana  ``idamassa pattacīvara''nti ettakameva vuttaṃ. ^b^kathāpābhata^eb^nti  kathāmūlaṃ. mūlañhi ^b^pābhata^eb^nti vuccati. yathāha -- </p>
              <p>[21] ``appakenapi ^a^P3.0222^ea^ medhāvī, pābhatena  vicakkhaṇo. </p>
              <p>[22] samuṭṭhāpeti attānaṃ, aṇuṃ aggiṃva sandhama''nti..  (jā0 1.1.4).</p>
              <p>[03] ^b^bhagavantaṃ^eb^ ^a^V3.0250^ea^ ^b^dassanāyā^eb^ti bhagavantaṃ dassanatthāya. kiṃ  paniminā bhagavā na diṭṭhapubboti? no na diṭṭhapubbo. ayañhi  āyasmā divā nava vāre, rattiṃ nava vāreti ekāhaṃ aṭṭhārasa vāre  upaṭṭhānameva gacchati. divasassa pana satavāraṃ vā sahassavāraṃ vā  gantukāmo samānopi na akāraṇā gacchati, ekaṃ pañhadvāraṃ gahetvāva  gacchati. so taṃdivasaṃ tena kathāpābhatena gantukāmo evamāha.  ^b^idamassa pattacīvara^eb^nti theropi -- ``idaṃ tassa pattacīvaraṃ,  idañca dhātuparissāvana''nti pāṭiyekkaṃyeva dassetvā ācikkhi.</p>
              <p>[03] satthā hatthaṃ pasāretvā dhātuparissāvanaṃ gahetvā hatthatale ṭhapetvā  bhikkhū āmantesi -- ``yo so, bhikkhave, bhikkhu purimadivase  anekāni pāṭihāriyasatāni katvā parinibbānaṃ anujānāpesi, tassa  idāni imā saṅkhavaṇṇasannibhā dhātuyova paññāyanti,  kappasatasahassādhikaṃ asaṅkhyeyyaṃ pūritapāramī esa, bhikkhave,  bhikkhu, mayā pavattitaṃ dhammacakkaṃ ^a^M3.0255^ea^ anupavattako esa bhikkhu,  paṭiladdhadutiyāasano esa bhikkhu, pūritasāvakasannipāto esa  bhikkhu, ṭhapetvā maṃ dasasu cakkavāḷasahassesu paññāya asadiso esa  bhikkhu, mahāpañño esa bhikkhu, puthupañño hāsapañño javanapañño  tikkhapañño nibbedhikapañño esa bhikkhu, appiccho esa bhikkhu,  santuṭṭho pavivitto asaṃsaṭṭho āraddhavīriyo codako pāpagarahī esa  bhikkhu, pañca jātisatāni paṭiladdhamahāsampattiyo pahāya pabbajito  esa bhikkhu, mama sāsane pathavīsamakhantiko esa bhikkhu,  chinnavisāṇausabhasadiso esa bhikkhu, caṇḍālaputtasadisanīcacitto  esa bhikkhu. passatha, bhikkhave, mahāpaññassa dhātuyo, passatha,  bhikkhave, puthupaññassa hāsapaññassa javanapaññassa tikkhapaññassa  nibbedhikapaññassa appicchassa santuṭṭhassa pavivittassa asaṃsaṭṭhassa  āraddhavīriyassa ^a^P3.0223^ea^, codakassa, passatha, bhikkhave,  pāpagarahissa dhātuyoti. </p>
              <p>[21] ``yo pabbajī jātisatāni pañca, </p>
              <p>[27] pahāya kāmāni manoramāni. </p>
              <p>[26] taṃ vītarāgaṃ susamāhitindriyaṃ, </p>
              <p>[22] parinibbutaṃ vandatha sāriputtaṃ.. </p>
              <p>[21] ``khantibalo ^a^V3.0251^ea^ pathavisamo na kuppati, </p>
              <p>[27] na cāpi cittassa vasena vattati. </p>
              <p>[26] anukampako kāruṇiko ca nibbuto, </p>
              <p>[22] parinibbutaṃ vandatha sāriputtaṃ.. </p>
              <p>[21] ``caṇḍālaputto yathā nagaraṃ paviṭṭho, </p>
              <p>[27] nīcamano carati kaḷopihattho. </p>
              <p>[26] tathā ayaṃ viharati sāriputto, </p>
              <p>[22] parinibbutaṃ vandatha sāriputtaṃ.. </p>
              <p>[21] ``usabho yathā chinnavisāṇako, </p>
              <p>[27] aheṭhayanto carati purantare vane. </p>
              <p>[26] tathā ayaṃ viharati sāriputto, </p>
              <p>[22] parinibbutaṃ vandatha sāriputta''nti..</p>
              <p>[03] iti ^a^M3.0256^ea^ bhagavā pañcahi gāthāsatehi therassa vaṇṇaṃ kathesi. yathā  yathā bhagavā therassa vaṇṇaṃ kathesi, tathā tathā ānandatthero sandhāretuṃ  na sakkoti, biḷāramukhe pakkhantakukkuṭo viya pavedhati. tenāha  ^b^apica me, bhante, madhurakajāto viya kāyo^eb^ti sabbaṃ  vitthāretabbaṃ. tattha ^b^madhurakajāto^eb^tiādīnaṃ attho vuttoyeva.  idha pana ^b^dhammā^eb^ti uddesaparipucchādhammā adhippetā. tassa hi  uddesaparipucchādhamme agahite vā gahetuṃ, gahite vā sajjhāyaṃ kātuṃ  cittaṃ na pavattati. atha satthā pañcapasādavicitrāni akkhīni  ummīletvā theraṃ olokento ``assāsessāmi na''nti assāsento  ^b^kiṃ nu kho te, ānanda, sāriputto^eb^tiādimāha.</p>
              <p>[03] tattha ^b^sīlakkhandha^eb^nti lokiyalokuttarasīlaṃ.  ^b^samādhipaññāsu^eb^pi eseva nayo. ^b^vimutti^eb^ pana lokuttarāva.  ^b^vimuttiñāṇadassanaṃ^eb^ ^a^P3.0224^ea^ paccavekkhaṇañāṇaṃ, taṃ  lokiyameva. ^b^ovādako^eb^ti ovādadāyako. ^b^otiṇṇo^eb^ti  otiṇṇesu vatthūsu nānappakārena otaraṇasīlo. ^b^viññāpako^eb^ti  dhammakathākāle atthañca kāraṇañca viññāpetā. ^b^sandassako^eb^ti  khandhadhātuāyatanavasena tesaṃ tesaṃ dhammānaṃ ^a^V3.0252^ea^ dassetā.  ^b^samādapako^eb^ti ``idañcidañca gaṇhathā''ti evaṃ gaṇhāpako.  ^b^samuttejako^eb^ti abbhussāhako. ^b^sampahaṃsako^eb^ti  paṭiladdhaguṇehi modāpako jotāpako.</p>
              <p>[03] ^b^akilāsu dhammadesanāyā^eb^ti dhammadesanaṃ ārabhitvā  ``sīsaṃ vā me rujjati, hadayaṃ vā kucchi vā piṭṭhi vā''ti evaṃ  osakkanākāravirahito nikkilāsu visārado ekassāpi dvinnampi  sīhavegeneva pakkhandati. ^b^anuggāhako sabrahmacārīna^eb^nti padassa  attho khandhakavagge vitthāritova. ^b^dhammojaṃ dhammabhoga^eb^nti  ubhayenapi dhammaparibhogova kathito. ^b^dhammānuggaha^eb^nti dhammena  anuggahaṇaṃ. </p>
              <p>[01] satthā ``ativiya ayaṃ bhikkhu kilamatī''ti puna taṃ  assāsento ^b^nanu taṃ, ānanda, mayā^eb^tiādimāha. tattha  ^b^piyehi manāpehī^eb^ti mātāpitābhātābhaginīādikehi jātiyā  nānābhāvo, maraṇena vinābhāvo, bhavena aññathābhāvo. ^b^taṃ  kutettha, ānanda, labbhā^eb^ti ^b^ta^eb^nti ^a^M3.0257^ea^ tasmā. yasmā sabbehi  piyehi manāpehi nānābhāvo, tasmā dasa pāramiyo pūretvāpi sambodhiṃ  patvāpi dhammacakkaṃ pavattetvāpi yamakapāṭihāriyaṃ dassetvāpi devorohanaṃ  katvāpi yaṃ taṃ jātaṃ bhūtaṃ saṅkhataṃ palokadhammaṃ, taṃ tathāgatassāpi  sarīraṃ mā palujjīti netaṃ ṭhānaṃ vijjati, rodantenapi kandantenapi na  sakkā taṃ kāraṇaṃ laddhunti. ^b^so palujjeyyā^eb^ti so bhijjeyya.</p>
              <p>[03] ^b^evameva kho^eb^ti ettha yojanasatubbedho mahājamburukkho  viya bhikkhusaṅgho tassa dakkhiṇadisaṃ gato paññāsayojaniko  mahākhandho viya dhammasenāpati. tasmiṃ mahākhandhe bhinne tato paṭṭhāya  anupubbena vaḍḍhitvā pupphaphalādīhi taṃ ṭhānaṃ pūretuṃ samatthassa aññassa  khandhassa abhāvo viya there parinibbute soḷasannaṃ paññānaṃ matthakaṃ  pattassa aññassa dakkhiṇāsane nisīdanasamatthassa sāriputtasadisassa  bhikkhuno abhāvo. tāya paribhinnāya so rukkho viya ^a^P3.0225^ea^  bhikkhusaṅgho khandhotveva jātoti veditabbo.  ^b^tasmā^eb^ti yasmā sabbaṃ saṅkhataṃ palokadhammaṃ, taṃ mā palujjīti  na sakkā laddhuṃ, tasmā. </p>
            </h4>
            <h4>
              <h4n> 4-5. ukkacelasuttādivaṇṇanā </h4n>
              <p>[03] 380-381^b^.^eb^ catutthe ^a^V3.0253^ea^ ^b^aciraparinibbutesu  sāriputtamoggallānesū^eb^ti naciraparinibbutesu dvīsu aggasāvakesu.  tesañhi dhammasenāpati kattikamāsapuṇṇamāya parinibbuto,  mahāmoggallāno tato aḍḍhamāsaṃ atikkamma amāvasuposathe. satthā  dvīsu aggasāvakesu parinibbutesu mahābhikkhusaṅghaparivāro mahāmaṇḍale  cārikaṃ caramāno anupubbena ukkacelanagaraṃ patvā tattha piṇḍāya  caritvā gaṅgāpiṭṭhe rajatapaṭṭavaṇṇavālikāpuline vihāsi. tena vuttaṃ  ``aciraparinibbutesu sāriputtamoggallānesū''ti. ^b^ye mahantatarā  khandhā te palujjeyyu^eb^nti idhāpi yojanasatubbedho mahājamburukkho  viya bhikkhusaṅgho, tassa dakkhiṇato ca uttarato ca gatā  paṇṇāsayojanikā dve mahākhandhā viya dve aggasāvakāti. sesaṃ  purimanayeneva yojetabbaṃ. pañcame ^b^diṭṭhī^eb^ti kammassakadiṭṭhi. </p>
            </h4>
            <h4>
              <h4n> 6. uttiyasuttavaṇṇanā </h4n>
              <p>[03] 382^b^.^eb^ chaṭṭhe ^a^M3.0258^ea^ ^b^maccudheyyassa pāra^eb^nti tebhūmakavaṭṭassa  pārabhūtaṃ, nibbānaṃ. </p>
            </h4>
            <h4>
              <h4n> 8. brahmasuttavaṇṇanā </h4n>
              <p>[03] 384^b^.^eb^ aṭṭhame ^b^kāye vā bhikkhū^eb^ti tasmiṃ kāle  bhikkhuyeva natthi, evaṃ santepi yo satipaṭṭhāne bhāveti, so  kilesabhindanena bhikkhuyevāti dassento evamāha. ^b^ekāyana^eb^nti  ^a^P3.0226^ea^ ekamaggaṃ. ^b^jātikkhayantadassī^eb^ti jātiyā  khayoti ca antoti ca nibbānaṃ, taṃ passatīti attho. ^b^maggaṃ  pajānātī^eb^ti ekāyanasaṅkhātaṃ ekamaggabhūtaṃ maggaṃ pajānāti.  ekāyanamaggo vuccati pubbabhāgasatipaṭṭhānamaggo, taṃ pajānātīti attho. </p>
            </h4>
            <h4>
              <h4n> 9. sedakasuttavaṇṇanā </h4n>
              <p>[03] 385^b^.^eb^ navame ^b^sumbhesū^eb^ti evaṃnāmake janapade.  ^b^medakathālikā^eb^ti evaṃ itthiliṅgavasena laddhanāmaṃ. ^b^mamaṃ  rakkha, ahaṃ taṃ rakkhissāmī^eb^ti ettha ayaṃ tassa laddhi --  ācariyo ukkhittavaṃsaṃ ^a^V3.0254^ea^ suggahitaṃ agaṇhanto, antevāsikena  pakkhantapakkhantadisaṃ agacchanto, sabbakālañca vaṃsaggaṃ anullokento  antevāsikaṃ na rakkhati nāma, evaṃ arakkhito antevāsiko patitvā  cuṇṇavicuṇṇaṃ hoti. vaṃsaṃ pana suggahitaṃ gaṇhanto, tena  pakkhantapakkhantadisaṃ gacchanto, sabbakālañca vaṃsaggaṃ ullokento taṃ  rakkhati nāma. antevāsikopi ito cito ca pakkhanditvā migo  viya kīḷanto ācariyaṃ na rakkhati nāma. evañhi sati  tikhiṇavaṃsakoṭi ācariyassa galavāṭake vā nalāṭe vā ṭhapitā  ṭhitaṭṭhānaṃ bhinditvā gaccheyya. ācārasampannatāya pana yato vaṃso  namati, tato anāmento taṃ ākaḍḍhento viya ekatobhāgiyaṃ katvā  vātūpathambhaṃ gāhāpetvā satiṃ sūpaṭṭhitaṃ katvā niccalova nisīdanto  ācariyaṃ rakkhati nāmāti.</p>
              <p>[03] ^b^tvaṃ ācariya attānaṃ rakkha, ahaṃ attānaṃ rakkhissāmī^eb^ti  ettha ayamadhippāyo -- ācariyo vaṃsaṃ suggahitaṃ gaṇhanto,  antevāsikena pakkhantapakkhantadisaṃgacchanto ^a^M3.0259^ea^, sabbakālañca vaṃsaggaṃ  ullokento, attānameva rakkhati, na antevāsikaṃ. antevāsikopi  kāyampi ekatobhāgiyaṃ katvā vātūpathambhaṃ gāhāpetvā satiṃ sūpaṭṭhitaṃ  katvā niccalova nisīdamāno attānaṃyeva rakkhati nāma, na ācariyaṃ.</p>
              <p>[03] ^b^so tattha ñāyo^eb^ti yaṃ medakathālikā āha. so tattha  ñāyo, so upāyo, taṃ kāraṇanti attho. ^b^satipaṭṭhānaṃ^eb^ ^a^P3.0227^ea^  ^b^sevitabba^eb^nti catubbidhaṃ satipaṭṭhānaṃ sevitabbaṃ.  ^b^āsevanāyā^eb^ti kammaṭṭhānāsevanāya. ^b^evaṃ kho, bhikkhave,  attānaṃ rakkhanto paraṃ rakkhatī^eb^ti yo bhikkhu kammārāmatādīni  pahāya rattiṭṭhānadivāṭṭhānesu mūlakammaṭṭhānaṃ āsevanto bhāvento arahattaṃ  pāpuṇāti, atha naṃ paro disvā -- ``bhaddako vatāyaṃ, bhikkhu,  sammāpaṭipanno''ti tasmiṃ cittaṃ pasādetvā saggaparāyaṇo hoti. ayaṃ  attānaṃ rakkhanto paraṃ rakkhati nāma. </p>
              <p>[01] ^b^khantiyā^eb^ti adhivāsanakhantiyā.  ^b^avihiṃsāyā^eb^ti sapubbabhāgāya karuṇāya. ^b^mettacittatāyā^eb^ti  sapubbabhāgāya mettāya. ^b^anudayatāyā^eb^ti anuvaḍḍhiyā,  sapubbabhāgāya muditāyāti attho. ^b^paraṃ rakkhanto attānaṃ  rakkhatī^eb^ti ettha yo bhikkhu rattiṭṭhānadivāṭṭhānaṃ gato tīsu  brahmavihāresu tikacatukkajjhānāni nibbattetvā jhānaṃ pādakaṃ katvā  saṅkhāre sammasanto vipassanaṃ vaḍḍhetvā arahattaṃ pāpuṇāti. ayaṃ  paraṃ rakkhanto attānaṃ rakkhati nāmāti veditabbo. </p>
            </h4>
            <h4>
              <h4n> 10. janapadakalyāṇīsuttavaṇṇanā </h4n>
              <p>[03] 386^b^.^eb^ dasame ^a^V3.0255^ea^ ^b^janapadakalyāṇī^eb^ti janapadamhi  kalyāṇī uttamā chasarīradosarahitā pañcakalyāṇasamannāgatā. sā  hi yasmā nātidīghā nātirassā, nātikisā nātithūlā, nātikāḷā  nāccodātā, atikkantā, mānusavaṇṇaṃ appattā dibbavaṇṇaṃ, tasmā  chasarīradosarahitā. chavikalyāṇaṃ, maṃsakalyāṇaṃ, nhārukalyāṇaṃ,  aṭṭhikalyāṇaṃ, vayakalyāṇanti imehi pana kalyāṇehi samannāgatattā  pañcakalyāṇehi samannāgatā nāma. tassā hi āgantukobhāsakiccaṃ  natthi, attano sarīrobhāseneva dvādasahatthaṭṭhāne ālokaṃ karoti,  piyaṅgusāmā vā hoti, suvaṇṇasāmā vā, ayamassā chavikalyāṇatā.  cattāro panassā hatthapādā ^a^M3.0260^ea^ mukhapariyosānañca  lākhārasaparikammakataṃ viya rattapavāḷarattakambalasadisaṃ hoti,  ayamassā maṃsakalyāṇatā. vīsati pana nakhapattāni maṃsato  amuttaṭṭhāne lākhārasapūritāni viya, muttaṭṭhāne khīradhārāsadisāni,  honti ayamassā nhārukalyāṇakatā. dvattiṃsa dantā suphusitā  ^a^P3.0228^ea^ sudhotavajirapanti viya khāyanti, ayamassā  aṭṭhikalyāṇatā. vīsativassasatikāpi pana samānā  soḷasavassuddesikā viya hoti nippalitā, ayamassā vayakalyāṇatā.</p>
              <p>[03] ^b^paramapāsāvinī^eb^ti ettha pasavanaṃ pasāvo, pavattīti attho.  pasāvo eva pāsāvo. paramo pāsāvo paramapāsāvo, so assā  atthīti paramapāsāvinī. nacce ca gīte ca uttamapavatti  seṭṭhakiriyā, uttamameva naccaṃ naccati, gītaṃ vā gāyatīti vuttaṃ hoti.  sesaṃ sabbattha uttānatthameva. imesu pana dvīsu suttesu  pubbabhāgavipassanāva kathitāti. </p>
              <p>[06] nālandavaggo dutiyo. </p>
            </h4>
          </h3>
          <h3>
            <h3n> 3. sīlaṭṭhitivaggo </h3n>
            <h4>
              <h4n> 1-2. sīlasuttādivaṇṇanā </h4n>
              <p>[03] 387-388^b^.^eb^ tatiyavaggassa ^a^V3.0256^ea^ paṭhame ^b^sīlānī^eb^ti  catupārisuddhisīlāni. dutiye ^b^ummaṅgo^eb^ti pañhamaggo  pañhagavesanaṃ. </p>
            </h4>
            <h4>
              <h4n> 3-5. parihānasuttādivaṇṇanā </h4n>
              <p>[03] 389-391^b^.^eb^ tatiye ^b^parihānaṃ hotī^eb^ti puggalavasena  parihānaṃ hoti. yo hi buddhesu dharantesupi cattāro satipaṭṭhāne na  bhāveti, tassa saddhammo antarahito nāma hoti devadattādīnaṃ viya.  iti imasmiṃ sutte tassa puggalasseva dhammantaradhānaṃ kathitaṃ.  catutthapañcamesu sabbaṃ uttānameva. </p>
            </h4>
            <h4>
              <h4n> 6. padesasuttavaṇṇanā </h4n>
              <p>[03] 392^b^.^eb^ chaṭṭhe ^a^M3.0261^ea^ ^b^padesaṃ bhāvitattā^eb^ti padesato  bhāvitattā. cattāro hi magge tīṇi ca phalāni nibbattentena  satipaṭṭhānā padesaṃ bhāvitā nāma honti. </p>
            </h4>
            <h4>
              <h4n> 7. samattasuttavaṇṇanā </h4n>
              <p>[03] 393^b^.^eb^ sattame ^a^P3.0229^ea^ ^b^samattaṃ  bhāvitattā^eb^ti samattā bhāvitattā. arahattaphalaṃ uppādentena hi  satipaṭṭhānā samattaṃ bhāvitā nāma honti. </p>
            </h4>
            <h4>
              <h4n> 8-10. lokasuttādivaṇṇanā </h4n>
              <p>[03] 394-396^b^.^eb^ aṭṭhame ^b^mahābhiññata^eb^nti channaṃ abhiññānaṃ  vasena vuttaṃ. ^b^sahassaṃ lokaṃ abhijānāmī^eb^ti ^a^V3.0257^ea^ satatavihāravaseneva  vuttaṃ. thero kira pātova uṭṭhāya mukhaṃ dhovitvā senāsane nisinno  atīte kappasahassaṃ, anāgate kappasahassaṃ anussarati, paccuppannepi  sahassaṃ cakkavāḷānaṃ tassāvajjanassa gatiṃ anubandhati. iti so  dibbena cakkhunā sahassaṃ lokaṃ abhijānāti, ayamassa satatavihāro.  sesaṃ sabbattha uttānatthamevāti. </p>
              <p>[06] sīlaṭṭhitivaggo tatiyo. </p>
            </h4>
          </h3>
          <h3>
            <h3n> 4. ananussutavaggavaṇṇanā </h3n>
            <h4>
              <h4n> </h4n>
              <p>[03] 401-406^b^.^eb^ catutthavaggassa pañcame ^b^viditā vedanā^eb^ti  yā vedanā sammasitvā arahattaṃ patto tāvassa viditā uppajjanti,  viditā upaṭṭhahanti, viditā abbhatthaṃ gacchanti nāma. yā ca pana  pariggahitesu vatthārammaṇesu pavattā vedanā, tāpi viditā uppajjanti,  viditā upaṭṭhahanti, viditā abbhatthaṃ gacchanti nāma.  ^b^vitakkā^eb^dīsupi eseva nayo. sesaṃ sabbattha uttānamevāti. </p>
              <p>[06] ananussutavaggo catuttho. </p>
            </h4>
          </h3>
          <h3>
            <h3n> 5. amatavaggo </h3n>
            <h4>
              <h4n> 2. samudayasuttavaṇṇanā </h4n>
              <p>[03] 408^b^.^eb^ pañcamavaggassa ^a^M3.0262^ea^ dutiye ^b^āhārasamudayā  kāyassa samudayo^eb^ti āhārasamudayena kāyasamudayo. eseva nayo  sesesu. ^b^manasikārasamudayā^eb^ti ettha pana  yonisomanasikārasamudayā bojjhaṅgadhammānaṃ samudayo,  ayonisomanasikārasamudayā nīvaraṇadhammānaṃ. iti imasmiṃ sutte  sārammaṇasatipaṭṭhānā kathitā. </p>
            </h4>
            <h4>
              <h4n> 4. satisuttavaṇṇanā </h4n>
              <p>[03] 410^b^.^eb^ catutthaṃ ^a^V3.0258^ea^ ^a^P3.0230^ea^ suddhikaṃ katvā  samudaye kathite bujjhanakānaṃ ajjhāsayena vuttaṃ. </p>
            </h4>
            <h4>
              <h4n> 6. pātimokkhasaṃvarasuttavaṇṇanā </h4n>
              <p>[03] 412^b^.^eb^ chaṭṭhe ^b^pātimokkhasaṃvarasaṃvuto^eb^ti catunnaṃ  sīlānaṃ jeṭṭhakasīlaṃ dassento evamāha. tipiṭakacūḷanāgatthero panāha  -- ``pātimokkhasaṃvarova sīlaṃ, itarāni tīṇi sīlanti vuttaṭṭhānaṃ  nāma natthī''ti. vatvā taṃ anujānanto āha -- ``indriyasaṃvaro  nāma chadvārarakkhaṇamattameva, ājīvapārisuddhi dhammeneva samena  paccayuppattimattakaṃ, paccayasannissitaṃ paṭiladdhapaccaye idamatthanti  paccavekkhitvā paribhuñjanamattakaṃ. nippariyāyena pātimokkhasaṃvarova  sīlaṃ. yassa so bhinno, ayaṃ chinnasīso viya puriso hatthapāde,  sesāni rakkhissatīti na vattabbo. yassa pana so arogo, ayaṃ  acchinnasīso viya puriso jīvitaṃ, sesāni puna pākatikāni katvā  rakkhitumpi sakkotī''ti. tasmā pātimokkhasaṃvarova sīlaṃ, tena  pātimokkhasaṃvarena saṃvutoti pātimokkhasaṃvarasaṃvuto, upeto  samannāgatoti attho.</p>
              <p>[03] ^b^ācāragocarasampanno^eb^ti ācārena ca gocarena ca sampanno.  ^b^aṇumattesū^eb^ti appamattakesu. ^b^vajjesū^eb^ti akusaladhammesu.  ^b^bhayadassāvī^eb^ti bhayadassī. ^b^samādāyā^eb^ti sammā  ādiyitvā. ^b^sikkhassu sikkhāpadesū^eb^ti sikkhāpadesu taṃ taṃ  sikkhāpadaṃ samādiyitvā sikkha, yaṃ ^a^M3.0263^ea^ yaṃ pana kiñci sikkhāpadesu  sikkhākoṭṭhāsesu sikkhitabbaṃ kāyikaṃ vā vācasikaṃ vā, taṃ taṃ sabbaṃ  sammā ādāya sikkhassūti ayamettha saṅkhepattho. vitthāro pana  visuddhimagge (visuddhi0 1.14) vutto. iti imasmiṃ sutte  pātimokkhasaṃvarasīlameva kathitaṃ. </p>
            </h4>
            <h4>
              <h4n> 7. duccaritasuttavaṇṇanā </h4n>
              <p>[03] 413^b^.^eb^ sattame kāyasucaritavacīsucaritāni pātimokkhasaṃvarasīlaṃ,  manosucaritaṃ itarāni tīṇi sīlānīti catupārisuddhisīlaṃ kathitaṃ  hoti. iminā nayena pañcasattanavadasasu   kusalakammapathesu ^a^V3.0259^ea^ ^a^P3.0231^ea^ pacchimāpi tayo sīlaṃ hotīti  veditabbā. sesaṃ uttānamevāti. chaṭṭhasattamesu heṭṭhā vuttanayeneva  attho veditabbo. </p>
              <p>[06] amatavaggo pañcamo. </p>
              <p>[06] satipaṭṭhānasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 4. indriyasaṃyuttaṃ </h2n>
          <h3>
            <h3n> 1. suddhikavaggo </h3n>
            <h4>
              <h4n> 1. suddhikasuttavaṇṇanā </h4n>
              <p>[03] 471^b^.^eb^ indriyasaṃyuttassa ^a^V3.0260^ea^ ^a^M3.0264^ea^ ^a^P3.0232^ea^   paṭhame ^b^saddhindriyaṃ satindriyaṃ paññindriya^eb^nti imāni tīṇi  catubhūmakakusalavipākesu ceva kiriyāsu ca labbhanti.  ^b^vīriyindriyasamādhindriyāni^eb^ catubhūmakakusale akusale vipāke  kiriyāyāti sabbattha labbhanti. iti idaṃ suttaṃ  catubhūmakasabbasaṅgāhakadhammaparicchedavasena vuttanti veditabbaṃ. </p>
            </h4>
            <h4>
              <h4n> 7. dutiyasamaṇabrāhmaṇasuttavaṇṇanā </h4n>
              <p>[03] 477^b^.^eb^ sattame ^b^saddhindriyaṃ nappajānantī^eb^ti  dukkhasaccavasena na pajānanti. ^b^saddhindriyasamudayaṃ  nappajānantī^eb^ti samudayasaccavasena na pajānanti. evaṃ nirodhaṃ  nirodhasaccavasena, paṭipadaṃ maggasaccavasenāti. sesesupi eseva nayo.</p>
              <p>[03] sukkapakkhe pana adhimokkhavasena āvajjanasamudayā  saddhindriyasamudayo hoti, paggahavasena āvajjanasamudayā  vīriyindriyasamudayo, upaṭṭhānavasena āvajjanasamudayā  satindriyasamudayo, avikkhepavasena āvajjanasamudayā  samādhindriyasamudayo, dassanavasena āvajjanasamudayā  paññindriyasamudayo hoti. tathā chandavasena āvajjanasamudayā  saddhindriyasamudayo hoti, chandavasena āvajjanasamudayā  vīriyasatisamādhipaññindriyasamudayo hoti. manasikāravasena  āvajjanasamudayā saddhindriyasamudayo hoti. manasikāravasena  āvajjanasamudayā vīriyasatisamādhipaññindriyasamudayo ^a^V3.0261^ea^ hotīti  evampi attho veditabbo. imesu paṭipāṭiyā chasu suttesu  catusaccameva kathitaṃ. </p>
            </h4>
            <h4>
              <h4n> 8. daṭṭhabbasuttavaṇṇanā </h4n>
              <p>[03] 478^b^.^eb^ aṭṭhame ^a^P3.0233^ea^ ^b^kattha ca,  bhikkhave, saddhindriyaṃ daṭṭhabbaṃ, catūsu sotāpattiyaṅgesū^eb^tiādi imesaṃ  indriyānaṃ savisaye jeṭṭhakabhāvadassanatthaṃ vuttaṃ. yathā hi cattāro  seṭṭhiputtā rājāti rājapañcamesu sahāyesu ``nakkhattaṃ ^a^M3.0265^ea^ kīḷissāmā''ti  vīthiṃ otiṇṇesu ekassa seṭṭhiputtassa gehaṃ gatakāle itare cattāro  tuṇhī nisīdanti, gehasāmikova -- ``imesaṃ khādanīyaṃ bhojanīyaṃ  detha, gandhamālālaṅkārādīni dethā''ti gehe vicāreti. dutiyassa,  tatiyassa, catutthassa gehaṃ gatakāle itare cattāro tuṇhī nisīdanti,  gehasāmikova -- ``imesaṃ khādanīyaṃ bhojanīyaṃ detha,  gandhamālālaṅkārādīni dethā''ti gehe vicāreti. atha sabbapacchā  rañño gehaṃ gatakāle kiñcāpi rājā sabbattha issaro, imasmiṃ pana  kāle attano geheyeva -- ``imesaṃ khādanīyaṃ bhojanīyaṃ detha,  gandhamālālaṅkārādīni dethā''ti gehe vicāreti. evameva  saddhāpañcamakesu indriyesu tesu sahāyesu ekato vīthiṃ otarantesu  viya ekārammaṇe uppajjamānesupi yathā paṭhamassa gehe itare cattāro  tuṇhī nisīdanti, gehasāmikova vicāreti, evaṃ sotāpattiyaṅgāni  patvā adhimokkhalakkhaṇaṃ saddhindriyameva jeṭṭhakaṃ hoti pubbaṅgamaṃ,  sesāni tadanvayāni honti. yathā dutiyassa gehe itare cattāro  tuṇhī nisīdanti, gehasāmikova vicāreti, evaṃ sammappadhānāni  patvā paggahalakkhaṇaṃ vīriyindriyameva jeṭṭhakaṃ hoti pubbaṅgamaṃ, sesāni  tadanvayāni honti. yathā tatiyassa gehe itare cattāro tuṇhī  nisīdanti, gehasāmikova vicāreti, evaṃ satipaṭṭhānāni patvā  upaṭṭhānalakkhaṇaṃ satindriyameva jeṭṭhakaṃ hoti pubbaṅgamaṃ, sesāni  tadanvayāni honti. yathā catutthassa gehe itare cattāro tuṇhī  nisīdanti, gehasāmikova vicāreti, evaṃ jhānavimokkhe patvā  avikkhepalakkhaṇaṃ samādhindriyameva jeṭṭhakaṃ hoti pubbaṅgamaṃ, sesāni  tadanvayāni honti. sabbapacchā rañño gehaṃ gatakāle pana yathā itare  cattāro tuṇhī nisīdanti, rājāva gehe vicāreti, evameva  ariyasaccāni patvā pajānanalakkhaṇaṃ paññindriyameva jeṭṭhakaṃ hoti  pubbaṅgamaṃ, sesāni tadanvayāni hontīti. </p>
            </h4>
            <h4>
              <h4n> 9-10. paṭhamavibhaṅgasuttādivaṇṇanā </h4n>
              <p>[03] 479-480^b^.^eb^ navame ^a^V3.0262^ea^ ^a^P3.0234^ea^ ^b^satinepakkenā^eb^ti  ettha nipakassa bhāvo nepakkaṃ, paññāyetaṃ nāmaṃ. kasmā pana  satibhājane paññā vuttāti? satiyā balavabhāvadassanatthaṃ.  balavasati hi idha adhippetā. sā ca paññāsampayuttāva balavatī  hoti, na vippayuttāti paññāsampayuttasatiṃ dassento ^a^M3.0266^ea^ evamāha.  ^b^cirakata^eb^nti cirakālaṃ kataṃ dānaṃ vā sīlaṃ vā uposathakammaṃ vā.  ^b^cirabhāsita^eb^nti ``asukasmiṃ ṭhāne asukaṃ nāma bhāsita''nti  evaṃ cirakāle bhāsitaṃ. ^b^vossaggārammaṇaṃ katvā^eb^ti  nibbānārammaṇaṃ katvā. ^b^udayatthagāminiyā^eb^ti udayañca atthañca  gacchantiyā, udayabbayapariggahikāyāti attho. imasmiṃ sutte  saddhāsatipaññindriyāni pubbabhāgāni, vīriyindriyaṃ missakaṃ,  samādhindriyaṃ nibbattitalokuttarameva kathitaṃ. dasamepi ayameva  dhammaparicchedoti. </p>
              <p>[06] suddhikavaggo paṭhamo. </p>
            </h4>
          </h3>
          <h3>
            <h3n> 2. mudutaravaggo </h3n>
            <h4>
              <h4n> 1. paṭilābhasuttavaṇṇanā </h4n>
              <p>[03] 481^b^.^eb^ dutiyavaggassa paṭhame ^b^sammappadhāne  ārabbhā^eb^ti sammappadhāne paṭicca, sammappadhāne bhāventoti attho.  ^b^satindriye^eb^pi eseva nayo. </p>
            </h4>
            <h4>
              <h4n> 2. paṭhamasaṃkhittasuttavaṇṇanā </h4n>
              <p>[03] 482^b^.^eb^ dutiye ^b^tato^eb^ti vipassanāmaggaphalavasena  nissakkaṃ veditabbaṃ. ^b^samattā^eb^ni hi paripuṇṇāni pañcindriyāni  arahattamaggassa vipassanindriyāni nāma honti. ^b^tato  mudutarehī^eb^ti tehi arahattamaggassa vipassanindriyehi mudutarāni  anāgāmimaggassa vipassanindriyāni nāma honti, tato mudutarāni  sakadāgāmimaggassa, tato mudutarāni sotāpattimaggassa  vipassanindriyāni ^a^V3.0263^ea^ nāma honti, tato mudutarāni  dhammānusārimaggassa, tato mudutarāni saddhānusārimaggassa  vipassanindriyāni nāma honti.</p>
              <p>[03] tathā ^a^P3.0235^ea^ samattāni paripuṇṇāni  pañcindriyāni arahattamaggindriyāni nāma honti, tato mudutarāni  anāgāmimaggindriyāni nāma honti, tato mudutarāni  sakadāgāmimaggindriyāni nāma honti, tato mudutarāni  sotāpattimaggindriyāni nāma honti, tato mudutarāni  dhammānusārimaggindriyāni, tato mudutarāni  saddhānusārimaggindriyāni nāma honti.</p>
              <p>[03] samattāni ^a^M3.0267^ea^ paripuṇṇāni pañcindriyāni arahattaphalindriyāni  nāma honti, tato mudutarāni anāgāmiphalindriyāni, tato  mudutarāni sakadāgāmiphalindriyāni, tato mudutarāni  sotāpattiphalindriyāni nāma honti. dhammānusārisaddhānusārino  pana dvepi sotāpattimaggaṭṭhapuggalā, maggaṭṭhapuggalavasena nesaṃ nānattaṃ  jātanti āgamanenapi maggenapi. saddhānusārī puggalo hi  uddisāpento paripucchanto anupubbena maggaṃ pāpuṇāti, dhammānusārī  ekena vā dvīhi vā savanehi. evaṃ tāva nesaṃ āgamanena nānattaṃ  veditabbaṃ.</p>
              <p>[03] dhammānusārissa pana maggo tikkho hoti, sūraṃ ñāṇaṃ vahati,  asaṅkhārena appayogena kilese chindati kadalikkhandhaṃ viya  tikhiṇā asidhārā. saddhānusārissa na tassa viya maggo tikkho  hoti, na sūraṃ ñāṇaṃ vahati, sasaṅkhārena sappayogena kilese  chindati kadalikkhandhaṃ viya atikhiṇā asidhārā. kilesakkhaye  pana tesaṃ nānattaṃ natthi. avasesā ca kilesā khīyanti. </p>
            </h4>
            <h4>
              <h4n> 3. dutiyasaṃkhittasuttavaṇṇanā </h4n>
              <p>[03] 483^b^.^eb^ tatiye ^b^tato^eb^ti phalavasena nissakkaṃ  veditabbaṃ. samattāni hi paripuṇṇāni pañcindriyāni  arahattaphalindriyāni nāma honti, arahattaphalena samannāgato puggalo  arahā nāma hoti. arahattaphalato mudutarāni anāgāmiphalindriyāni  nāma honti, tato mudutarāni sakadāgāmiphalindriyāni, tato  mudutarāni sotāpattiphalindriyāni, sotāpattiphalena samannāgato  ^a^V3.0264^ea^ puggalo sotāpanno nāma hoti. ^b^indriyavemattatā phalavemattatā  hotī^eb^ti indriyanānattena phalanānattaṃ, phalanānattena puggalanānattanti. </p>
            </h4>
            <h4>
              <h4n> 4. tatiyasaṃkhittasuttavaṇṇanā </h4n>
              <p>[03] 484^b^.^eb^ catutthe ^b^paripūraṃ paripūrakārī ārādhetī^eb^ti  paripūraṃ arahattamaggaṃ karonto arahattaphalaṃ ārādheti. ^b^padesaṃ  padesakārī^eb^ti ^a^P3.0236^ea^ avasese tayo padesamagge karonto  padesaṃ phalattayamattameva ārādheti. iti imesu catūsupi suttesu  missakāneva indriyāni kathitāni. </p>
            </h4>
            <h4>
              <h4n> 5-7. paṭhamavitthārasuttādivaṇṇanā </h4n>
              <p>[03] 485-487^b^.^eb^ pañcame ^a^M3.0268^ea^ ^b^tato mudutarehī^eb^ti vipassanāvasena  nissakkaṃ veditabbaṃ. paripuṇṇāni hi pañcindriyāni arahattamaggassa  vipassanindriyāni honti, tato mudutarāni antarāparinibbāyissa  vipassanindriyāni, tato mudutarāni upahaccaparinibbāyissa, tato  mudutarāni asaṅkhāraparinibbāyissa, tato mudutarāni  sasaṅkhāraparinibbāyissa, tato mudutarāni uddhaṃsotākaniṭṭhagāmissa  vipassanindriyāni nāma honti.</p>
              <p>[03] imasmiṃ pana ṭhāne arahattamaggeyeva ṭhatvā pañca nissakkāni  nīharitabbāni. arahattamaggassa hi vipassanindriyehi mudutarāni  paṭhamāntarāparinibbāyissa vipassanindriyāni, tato mudutarāni  dutiyāntarāparinibbāyissa, tato mudutarāni  tatiyāntarāparinibbāyissa, tato mudutarāni upahaccaparinibbāyissa,  tato mudutarāni uddhaṃsotākaniṭṭhagāmissa vipassanindriyāni.  asaṅkhāraparinibbāyissa sasaṅkhāraparinibbāyinopi eteva pañca  janā.</p>
              <p>[03] idāni tīṇi nissakkāni. sakadāgāmimaggassa hi  indriyehi mudutarāni sotāpattimaggindriyāni, sotāpattimaggeyeva  indriyehi mudutarāni dhammānusārimaggindriyāni. tehipi mudutarāni  saddhānusārimaggindriyāni. chaṭṭhasattamāni vuttanayāneva. imesu pana  tīsupi suttesu pubbabhāgavipassanindriyāneva kathitāni. </p>
            </h4>
            <h4>
              <h4n> 8. paṭipannasuttavaṇṇanā </h4n>
              <p>[03] 488^b^.^eb^ aṭṭhame ^a^V3.0265^ea^ ^b^tato mudutarehī^eb^ti maggaphalavasena  nissakkaṃ veditabbaṃ. taṃ pāḷiyaṃ vuttameva. ^b^bāhiro^eb^ti ^a^P3.0237^ea^  imehi aṭṭhahi puggalehi bahibhūto. ^b^puthujjanapakkhe  ṭhito^eb^ti puthujjanakoṭṭhāse ṭhito. imasmiṃ sutte lokuttarāneva  indriyāni kathitāni. </p>
            </h4>
            <h4>
              <h4n> 9-10. sampannasuttādivaṇṇanā </h4n>
              <p>[03] 489-490^b^.^eb^ navame ^a^M3.0269^ea^ ^b^indriyasampanno^eb^ti paripuṇṇindriyo.  dasamaṃ uttānameva. imasmiṃ suttadvaye missakāni indriyāni  kathitānīti. </p>
              <p>[06] mudutaravaggo dutiyo. </p>
            </h4>
          </h3>
          <h3>
            <h3n> 3. chaḷindriyavaggo </h3n>
            <h4>
              <h4n> 2. jīvitindriyasuttavaṇṇanā </h4n>
              <p>[03] 492^b^.^eb^ tatiyavaggassa dutiye  ^b^itthindriya^eb^ntiādīsu itthibhāve indaṭṭhaṃ karotīti  ^b^itthindriyaṃ^eb^. purisabhāve indaṭṭhaṃ karotīti ^b^purisindriyaṃ^eb^.  jīvite indaṭṭhaṃ karotīti ^b^jīvitindriyaṃ^eb^. atthuppattikaṃ kiretaṃ  suttaṃ. saṅghamajjhasmiñhi ``kati nu kho vaṭṭindriyānī''ti kathā  udapādi, atha bhagavā vaṭṭindriyāni dassento ^b^tīṇimāni  bhikkhave^eb^tiādimāha. </p>
            </h4>
            <h4>
              <h4n> 3. aññindriyasuttavaṇṇanā </h4n>
              <p>[03] 493^b^.^eb^ tatiye ^b^anaññātaññassāmītindriya^eb^nti  ``anamatagge saṃsāre ajānitapubbaṃ dhammaṃ jānissāmī''ti paṭipannassa  sotāpattimaggakkhaṇe uppannaṃ indriyaṃ. ^b^aññindriya^eb^nti tesaṃyeva  ñātadhammānaṃ ājānanākārena sotāpattiphalādīsu chasu ṭhānesu uppannaṃ  indriyaṃ. ^b^aññātāvindriya^eb^nti ^a^V3.0266^ea^ aññātāvīsu arahattaphaladhammesu  uppannaṃ indriyaṃ. tattha tattha tena tenākārena uppannassa ñāṇassevetaṃ  adhivacanaṃ. idampi suttaṃ atthuppattikameva. saṅghamajjhasmiñhi  ``kati nu kho lokuttarindriyānī''ti kathā udapādi, atha bhagavā  tāni dassento ^b^tīṇimāni, bhikkhave, indriyānī^eb^tiādimāha. </p>
            </h4>
            <h4>
              <h4n> 4. ekabījīsuttavaṇṇanā </h4n>
              <p>[03] 494^b^.^eb^ catutthe ^b^tato mudutarehī^eb^ti vipassanato  nissakkaṃ veditabbaṃ. samattāni hi pañcindriyāni arahattamaggassa  vipassanindriyāni nāma honti, tato mudutarāni ^a^M3.0270^ea^  antarāparinibbāyissa ^a^P3.0238^ea^ vipassanindriyāni, tato  mudutarāni upahaccaparinibbāyissa, tato mudutarāni  asaṅkhāraparinibbāyissa, tato mudutarāni  sasaṅkhāraparinibbāyissa, tato mudutarāni uddhaṃsotākaniṭṭhagāmissa  vipassanindriyāni nāma. idhāpi purimanayeneva arahattamagge ṭhatvā  pañca nissakkāni nīharitabbāni.</p>
              <p>[03] yathā pana purimanaye sakadāgāmimagge ṭhatvā tīṇi nissakkāni,  evamidha pañca nīharitabbāni. sakadāgāmimaggassa hi  vipassanindriyehi mudutarāni sotāpattimaggassa vipassanindriyāni,  sotāpattimaggassa ca tehi vipassanindriyehi mudutarāni  ekabījiādīnaṃ maggassa vipassanindriyāni.</p>
              <p>[03] ettha ca ^b^ekabījī^eb^tiādīsu yo sotāpanno hutvā ekameva  attabhāvaṃ janetvā arahattaṃ pāpuṇāti, ayaṃ ^b^ekabījī^eb^ nāma.  yathāha ``katamo ca puggalo ekabījī, idhekacco puggalo tiṇṇaṃ  saṃyojanānaṃ parikkhayā sotāpanno hoti avinipātadhammo niyato  sambodhiparāyaṇo, so ekaññeva mānusakaṃ bhavaṃ sandhāvitvā saṃsaritvā  dukkhassantaṃ karoti. ayaṃ vuccati puggalo ekabījī''ti (pu0 pa0  33).</p>
              <p>[03] yo pana dve tayo bhave saṃsaritvā dukkhassantaṃ karoti, ayaṃ  ^b^kolaṃkolo^eb^ nāma. yathāha ``katamo ca puggalo kolaṃkolo.  idhekacco puggalo tiṇṇaṃ saṃyojanānaṃ parikkhayā sotāpanno hoti  avinipātadhammo niyato sambodhiparāyaṇo, so dve vā tīṇi vā  kulāni ^a^V3.0267^ea^ sandhāvitvā saṃsaritvā dukkhassantaṃ karoti. ayaṃ vuccati  puggalo kolaṃkolo''ti (pu0 pa0 32). tattha kulānīti bhavā  veditabbā. ``dve vā tīṇi vā''ti idaṃ desanāmattameva, yāva  chaṭṭhabhavā saṃsaranto pana kolaṃkolova hoti.</p>
              <p>[03] yassa sattakkhattuṃ paramā upapatti, aṭṭhamaṃ bhavaṃ nādiyati, ayaṃ  ^b^sattakkhattuparamo^eb^ nāma. yathāha ``katamo ca puggalo  sattakkhattuparamo. idhekacco puggalo tiṇṇaṃ saṃyojanānaṃ parikkhayā  sotāpanno hoti avinipātadhammo niyato sambodhiparāyaṇo, so  sattakkhattuṃ deve ca manusse ca sandhāvitvā saṃsaritvā dukkhassantaṃ  karoti, ayaṃ vuccati puggalo sattakkhattuparamo''ti (pu0 pa0 31).</p>
              <p>[03] bhagavatā ^a^M3.0271^ea^ gahitanāmavaseneva cetāni tesaṃ nāmāni.  ``ettakañhi ṭhānaṃ gato ekabījī nāma hoti, ettakaṃ kolaṃkolo,  ettakaṃ sattakkhattuparamo''ti bhagavatā etesaṃ nāmaṃ gahitaṃ. niyamato  pana ``ayaṃ ekabījī, ayaṃ kolaṃkolo, ayaṃ sattakkhattuparamo''ti  natthi.</p>
              <p>[03] ko pana nesaṃ etaṃ pabhedaṃ niyametīti? keci pana therā  ``pubbahetu niyametī''ti vadanti, keci ``paṭhamamaggo'', keci  ``uparima tayo maggā'', keci ``tiṇṇaṃ maggānaṃ vipassanā''ti.  tattha ``pubbahetu niyametī''ti vāde paṭhamamaggassa upanissayo  ^a^P3.0239^ea^ kato nāma hoti, upari tayo maggā  anupanissayā uppannāti vacanaṃ āpajjati. ``paṭhamamaggo  niyametī''ti vāde upari tiṇṇaṃ maggānaṃ niratthakatā āpajjati.  ``upari tayo maggā niyamentī''ti vāde paṭhamamagge anuppanneva upari  tayo maggā uppannāti āpajjati. ``tiṇṇaṃ maggānaṃ vipassanā  niyametī''ti vādo pana yujjati. sace hi upari tiṇṇaṃ maggānaṃ  vipassanā balavatī hoti, ekabījī nāma hoti, tato mandatarāya  kolaṃkolo, tato mandatarāya sattakkhattuparamoti.</p>
              <p>[03] ekacco hi sotāpanno vaṭṭajjhāsayo hoti vaṭṭābhirato punappunaṃ  vaṭṭasmiṃyeva vicarati sandissati. anāthapiṇḍiko seṭṭhi, visākhā  upāsikā, cūḷarathamahārathā devaputtā, anekavaṇṇo devaputto, sakko  devarājā, nāgadatto devaputtoti ime hi ettakā janā vaṭṭajjhāsayā  vaṭṭābhiratā ādito paṭṭhāya cha devaloke sodhetvā akaniṭṭhe ṭhatvā  parinibbāyissanti ^a^V3.0268^ea^, ime idha na gahitā. na kevalañcime, yopi  manussesuyeva sattakkhattuṃ saṃsaritvā arahattaṃ pāpuṇāti, yopi devaloke  nibbatto devesuyeva sattakkhattuṃ aparāparaṃ saṃsaritvā arahattaṃ pāpuṇāti,  imepi idha na gahitā. kālena deve, kālena manusse saṃsaritvā pana  arahattaṃ pāpuṇantova idha gahito. tasmā sattakkhattuparamoti idaṃ  idhaṭṭhakavokiṇṇasukkhavipassakassa nāmaṃ kathitanti veditabbaṃ.</p>
              <p>[03] ^b^dhammānusārī saddhānusārī^eb^ti ettha pana imasmiṃ sāsane  lokuttaradhammaṃ nibbattentassa dve dhurāni, dve sīsāni, dve abhinivesā  -- saddhādhuraṃ, paññādhuraṃ ^a^M3.0272^ea^, saddhāsīsaṃ, paññāsīsaṃ, saddhābhiniveso,  paññābhinivesoti. tattha yo bhikkhu ``sace saddhāya sakkā  nibbattetuṃ, nibbattessāmi lokuttaramagga''nti saddhaṃ dhuraṃ katvā  sotāpattimaggaṃ nibbatteti, so maggakkhaṇe saddhānusārī nāma hoti.  phalakkhaṇe pana saddhāvimutto nāma hutvā ekabījī kolaṃkolo  sattakkhattuparamoti tividho hoti. tattha ^a^P3.0240^ea^ ekeko  dukkhāpaṭipadādivasena catubbidhabhāvaṃ āpajjatīti saddhādhurena dvādasa  janā honti.</p>
              <p>[03] yo pana ``sace paññāya sakkā nibbattetuṃ, nibbattessāmi  lokuttaramagga''nti paññaṃ dhuraṃ katvā sotāpattimaggaṃ nibbatteti, so  maggakkhaṇe dhammānusārī nāma hoti. phalakkhaṇe pana paññāvimutto  nāma hutvā ekabījiādibhedena dvādasabhedova hoti. evaṃ dve maggaṭṭhā  phalakkhaṇe catuvīsati sotāpannā hontīti.</p>
              <p>[03] tipiṭakatissatthero kira ``tīṇi piṭakāni sodhessāmī''ti  paratīraṃ gato. taṃ eko kuṭumbiko catūhi paccayehi upaṭṭhāsi, thero  āgamanakāle ``gacchāmi upāsakā''ti āha. ``kahaṃ bhante''ti?  ``amhākaṃ ācariyupajjhāyānaṃ santika''nti. ``na sakkā, bhante,  mayā gantuṃ, bhaddantaṃ pana nissāya mayā sāsanassa guṇo ñāto,  tumhākaṃ parammukhā kīdisaṃ bhikkhuṃ upasaṅkamāmī''ti? atha naṃ thero  āha -- ``yo bhikkhu catuvīsati sotāpanne dvādasa sakadāgāmī  aṭṭhacattālīsa anāgāmī dvādasa arahante dassetvā dhammakathaṃ kathetuṃ  sakkoti, evarūpaṃ bhikkhuṃ upaṭṭhātuṃ vaṭṭatī''ti. imasmiṃ sutte  vipassanā kathitāti. </p>
            </h4>
            <h4>
              <h4n> 5-10. suddhakasuttādivaṇṇanā </h4n>
              <p>[03] 495-500^b^.^eb^ pañcame ^a^V3.0269^ea^ cakkhu ca taṃ cakkhudvāre nibbattānaṃ  dhammānaṃ ādhipateyyasaṅkhātena indaṭṭhena indriyañcāti ^b^cakkhundriyaṃ.  sotindriyā^eb^dīsupi eseva nayo. sesaṃ sabbattha uttānameva.  imasmiṃ vagge paṭhamasuttañceva chaṭṭhādīni ca pañcāti cha suttāni  catusaccavasena kathitānīti. </p>
              <p>[06] chaḷindriyavaggo tatiyo. </p>
            </h4>
          </h3>
          <h3>
            <h3n> 4. sukhindriyavaggo </h3n>
            <h4>
              <h4n> 1-5. suddhikasuttādivaṇṇanā </h4n>
              <p>[03] 501-505^b^.^eb^ catutthavaggassa ^a^M3.0273^ea^ paṭhame sukhañca taṃ sahajātānaṃ  ādhipateyyasaṅkhātena indaṭṭhena indriyañcāti ^b^sukhindriyaṃ.  dukkhindriyā^eb^dīsupi eseva nayo. ettha ^a^P3.0241^ea^ ca  sukhindriyadukkhindriyadomanassindriyāni kāmāvacarāneva,  somanassindriyaṃ ṭhapetvā arūpāvacaraṃ sesaṃ tebhūmakaṃ, upekkhindriyaṃ  catubhūmakaṃ. dutiyādīni cattāri catusaccavaseneva kathitāni. </p>
            </h4>
            <h4>
              <h4n> 6. paṭhamavibhaṅgasuttavaṇṇanā </h4n>
              <p>[03] 506^b^.^eb^ chaṭṭhe ^b^kāyika^eb^nti kāyapasādavatthukaṃ.  ^b^sukha^eb^nti ayamassa sarūpaniddeso. ^b^sāta^eb^nti tasseva  vevacanaṃ, madhuranti vuttaṃ hoti. ^b^kāyasamphassaja^eb^nti  kāyasamphassato jātaṃ. ^b^sukhaṃ sāta^eb^nti vuttanayameva.  ^b^vedayita^eb^nti ayamassa sabbavedanāsādhāraṇo aññadhammavisiṭṭho  sabhāvaniddeso. iminā nayena sesesupi attho veditabbo.  ^b^kāyikaṃ vā cetasikaṃ vā^eb^ti ettha pana cakkhādayo cattāro  pasādakāye vatthuṃ katvā uppattivasena kāyikanti vuttaṃ.  kāyapasādavatthukaṃ pana adukkhamasukhaṃ nāma natthi. </p>
            </h4>
            <h4>
              <h4n> 9. kaṭṭhopamasuttavaṇṇanā </h4n>
              <p>[03] 509^b^.^eb^ navame ^a^V3.0270^ea^ ^b^dvinnaṃ kaṭṭhāna^eb^nti dvinnaṃ araṇīnaṃ.  ^b^saṅghaṭṭanasamodhānā^eb^ti saṅghaṭṭanena ceva samodhānena ca.  ^b^usmā^eb^ti usumākāro. ^b^tejo^eb^ti aggidhūmo. ettha ca  adharāraṇī viya vatthārammaṇaṃ, uttarāraṇī viya phasso, saṅghaṭṭo viya  phassasaṅghaṭṭanaṃ, aggi viya vedanā daṭṭhabbā. vatthārammaṇaṃ vā  uttarāraṇī viya, phasso adharāraṇī viya daṭṭhabbo. </p>
            </h4>
            <h4>
              <h4n> 10. uppaṭipāṭikasuttavaṇṇanā </h4n>
              <p>[03] 510^b^.^eb^ dasamaṃ yathādhammarasena paṭipāṭiyā vuttampi  imasmiṃ indriyavibhaṅge sesasuttāni viya adesitattā uppaṭipāṭikasuttaṃ  nāmāti veditabbaṃ. tattha ^b^nimitta^eb^ntiādīni sabbāni  paccayavevacanāneva. ^b^dukkhindriyañca pajānātī^eb^ti  dukkhasaccavaseneva pajānāti. ^b^dukkhindriyasamudaya^eb^nti kaṇṭakena  vā viddhassa maṅkulena ^a^M3.0274^ea^ vā daṭṭhassa paccattharaṇe vā valiyā phuṭṭhassa  ^a^P3.0242^ea^ dukkhasahagataṃ kāyaviññāṇaṃ uppajjati, taṃ etassa  samudayoti pajānāti.</p>
              <p>[03] parato ^b^domanassindriyasamudaya^eb^ntiādīsupi tesaṃ tesaṃ  kāraṇavaseneva samudayo veditabbo. pattacīvarādīnaṃ vā hi  saṅkhārānaṃ saddhivihārikādīnaṃ vā sattānaṃ vināsena domanassindriyaṃ  uppajjatīti tesaṃ vināsaṃ tassa samudayoti pajānāti. subhojanaṃ  bhuñjitvā varasayane nipannassa  hatthapādasambāhanatālavaṇṭavātādisamphassena sukhindriyaṃ uppajjati, taṃ  phassaṃ tassa samudayoti pajānāti. vuttappakārānaṃ pana  sattasaṅkhārānaṃ manāpānaṃ paṭilābhavasena somanassindriyaṃ uppajjati,  taṃ paṭilābhaṃ tassa samudayoti pajānāti. majjhattākārena pana  upekkhindriyaṃ uppajjati, taṃ sattasaṅkhāresu majjhattākāraṃ tassa  samudayoti pajānāti.</p>
              <p>[03] ^b^kattha cuppannaṃ dukkhindriyaṃ aparisesaṃ nirujjhati, idha,  bhikkhave, bhikkhu vivicceva kāmehī^eb^tiādīsu pana ayaṃ ekatova  vinicchayakathā -- dukkhindriyañhi paṭhamajjhānassa upacārakkhaṇeyeva  nirujjhati pahīnaṃ hoti, domanassādīni dutiyajjhānādīnaṃ. evaṃ  santepi tesaṃ atisayanirodhattā ayaṃ jhānesuyeva nirodho vutto.  atisayanirodho hi tesaṃ paṭhamajjhānādīsu, na nirodhoyeva,  nirodhoyeva pana upacārakkhaṇe, nātisayanirodho. tathā hi  nānāvajjane ^a^V3.0271^ea^ paṭhamajjhānupacāre niruddhassāpi dukkhindriyassa  ḍaṃsamakasādisamphassena vā visamāsanupatāpena vā siyā uppatti, na  tveva antoappanāyaṃ. upacāre vā niruddhampetaṃ na suṭṭhu niruddhaṃ hoti  paṭipakkhena avihatattā. antoappanāyaṃ pana pītipharaṇena sabbo  kāyo sukhokkanto hoti, sukhokkantakāyassa ca suṭṭhu niruddhaṃ hoti  dukkhindriyaṃ paṭipakkhena ^a^P3.0243^ea^ vihatattā.  nānāvajjaneyeva ca dutiyajjhānupacāre pahīnassa domanassindriyassa  yasmā etaṃ vitakkavicārapaccayepi kāyakilamathe cittupaghāte ca sati  uppajjati, vitakkavicārābhāve neva uppajjati. yattha pana uppajjati,  tattha vitakkavicārabhāve, appahīnā eva ca dutiyajjhānupacāre  vitakkavicārāti tatthassa siyā uppatti. na tveva dutiyajjhāne  pahīnapaccayattā. tathā tatiyajjhānupacāre pahīnassāpi sukhindriyassa  pītisamuṭṭhānapaṇītarūpaphuṭṭhakāyassa siyā uppatti, na tveva  tatiyajjhāne. tatiyajjhāne hi sukhassa paccayabhūtā ^a^M3.0275^ea^ pīti sabbaso  niruddhā. tathā catutthajjhānupacāre pahīnassāpi somanassindriyassa  āsannattā appanāppattāya upekkhāya abhāvena sammā anatikkantattā ca  siyā uppatti, na tveva catutthajjhāne. tasmā ``ettha cuppannaṃ  dukkhindriyaṃ aparisesaṃ nirujjhatī''ti tattha tattha aparisesaggahaṇaṃ  kataṃ.</p>
              <p>[03] yaṃ panettha ^b^tadatthāya cittaṃ upasaṃharatī^eb^ti vuttaṃ, tattha  alābhī samāno uppādanatthāya cittaṃ upasaṃharati, lābhī samāno  samāpajjanatthāyāti evamattho veditabbo. imesu dvīsupi suttesu  sammasanavārova kathitoti. </p>
              <p>[06] sukhindriyavaggo catuttho. </p>
            </h4>
          </h3>
          <h3>
            <h3n> 5. jarāvaggo </h3n>
            <h4>
              <h4n> 1. jarādhammasuttavaṇṇanā </h4n>
              <p>[03] 511^b^.^eb^ pañcamavaggassa paṭhame ^b^pacchātape^eb^ti  pāsādacchāyāya puratthimadisaṃ paṭicchannattā pāsādassa  pacchimadisābhāge ātapo hoti, tasmiṃ ṭhāne paññattavarabuddhāsane  nisinnoti attho ^a^V3.0272^ea^. ^b^piṭṭhiṃ otāpayamāno^eb^ti yasmā  sammāsambuddhassapi upādinnakasarīre uṇhakāle uṇhaṃ hoti, sītakāle  sītaṃ, ayañca himapātasītasamayo. tasmā mahācīvaraṃ otāretvā  sūriyarasmīhi piṭṭhiṃ otāpayamāno nisīdi.</p>
              <p>[03] kiṃ pana buddharasmiyo madditvā sūriyarasmi anto pavisituṃ  sakkotīti? na sakkoti. evaṃ sante kiṃ tāpetīti? rasmitejaṃ.  yatheva hi ṭhitamajjhanhike parimaṇḍalāya ^a^P3.0244^ea^ chāyāya  rukkhamūle nisinnassa kiñcāpi sūriyarasmiyo sarīraṃ na phusanti,  sabbadisāsu pana tejo pharati, aggijālāhi parikkhitto viya  hoti, evaṃ sūriyarasmīsu buddharasmiyo madditvā anto pavisituṃ  asakkuṇantīsupi satthā tejaṃ tāpento nisinnoti veditabbo.</p>
              <p>[03] ^b^anomajjanto^eb^ti piṭṭhiparikammakaraṇavasena anumajjanto.  ^b^acchariyaṃ bhante^eb^ti thero bhagavato piṭṭhito mahācīvaraṃ otāretvā  nisinnassa dvinnaṃ ^a^M3.0276^ea^ aṃsakūṭānaṃ antare suvaṇṇāvaṭṭaṃ viya kesaggappamāṇaṃ  valiyāvaṭṭaṃ disvā -- ``evarūpepi nāma sarīre jarā paññāyatī''ti  sañjātasaṃvego jaraṃ garahanto evamāha. garahanacchariyaṃ nāma kiretaṃ.</p>
              <p>[03] ^b^na cevaṃ dāni, bhante, bhagavato tāva parisuddho^eb^ti yathā  pakatiyā chavivaṇṇo parisuddho, na evametarahīti dīpento evamāha.  tathāgatassa hi daharakāle saṅkusatasamabbhāhataṃ usabhacammaṃ viya  vihatavaliko kāyo hoti, tasmiṃ ṭhapito hattho bhassateva, na  santiṭṭhati, telapuñchanākārappatto viya hoti. mahallakakāle pana  sirājālā milāyanti, sandhipabbāni sithilāni honti, maṃsaṃ  aṭṭhito muccitvā sithilabhāvaṃ āpajjitvā tattha tattha olambati.  buddhānaṃ pana evarūpaṃ na hoti. aññesaṃ apākaṭaṃ, santikāvacarattā  ānandattherasseva pākaṭaṃ hoti, tasmā evamāha.</p>
              <p>[03] ^b^sithilāni ca gattānī^eb^ti aññesaṃ mukhe aṃsakūṭantarehi  tesu tesu ṭhānesu valiyo santiṭṭhanti, satthu panetaṃ natthi, thero ca  dvinnaṃ aṃsakūṭānaṃ antare valiyāvaṭṭakaṃ disvā evamāha. ^b^sabbāni  valiyajātānī^eb^ti idampi attano pākaṭavasena evamāha -- satthu pana  aññesaṃ viya valiyo nāma natthi. ^b^purato pabbhāro ca  kāyo^eb^ti satthā brahmujugatto, devanagare samussitasuvaṇṇatoraṇaṃ  viyassa kāyo ujukameva uggato. mahallakakāle pana kāyo purato  vaṅko ^a^V3.0273^ea^ hoti, svāyaṃ aññesaṃ apākaṭo, santikāvacarattā pana therasseva  pākaṭo, tasmā evamāha. ^b^dissati ca indriyānaṃ aññathatta^eb^nti  indriyāni nāma na cakkhuviññeyyāni. yato pana pakatiyā  parisuddho chavivaṇṇo, idāni na tathā parisuddho, aṃsakūṭantare vali  paññāyati ^a^P3.0245^ea^, brahmujukāyo purato vaṅko, imināva  kāraṇena cakkhādīnañca indriyānaṃ aññathattena bhavitabbanti  nayaggāhato evamāha. ^b^dhī taṃ jammi jare atthū^eb^ti lāmake jare  dhī taṃ tuyhaṃ hotu, dhikkāro taṃ phusatu. ^b^bimba^eb^nti attabhāvo. </p>
            </h4>
            <h4>
              <h4n> 2. uṇṇābhabrāhmaṇasuttavaṇṇanā </h4n>
              <p>[03] 512^b^.^eb^ dutiye ^a^M3.0277^ea^ ^b^gocaravisaya^eb^nti gocarabhūtaṃ visayaṃ.  ^b^aññamaññassā^eb^ti cakkhu sotassa, sotaṃ vā cakkhussāti evaṃ  ekaṃ ekassa gocaravisayaṃ na paccanubhoti. sace hi nīlādibhedaṃ  rūpārammaṇaṃ samodhānetvā sotindriyassa upaneyya -- ``iṅgha tvaṃ  tāva naṃ vavatthapehi vibhāvehi `kinnāmetaṃ ārammaṇa'''nti.  cakkhuviññāṇaṃ vināpi mukhena attano dhammatāya evaṃ vadeyya --  ``are, andhabāla, vassasatampi vassasahassampi vassasatasahassampi  paridhāvamāno aññatra mayā kuhiṃ etassa jānanakaṃ labhissasi, taṃ  āhara, cakkhupasāde upanehi, ahametaṃ ārammaṇaṃ jānissāmi -- yadi  vā nīlaṃ, yadi vā pītakaṃ. na hi eso aññassa visayo,  mayhameveso visayo''ti. sesadvāresupi eseva nayo. evametāni  aññamaññassa gocaravisayaṃ na paccanubhonti nāma.</p>
              <p>[03] ^b^kiṃ paṭisaraṇa^eb^nti etesaṃ kiṃ paṭisaraṇaṃ, kiṃ etāni  paṭisarantīti pucchati. ^b^mano paṭisaraṇa^eb^nti javanamano  paṭisaraṇaṃ. ^b^manova nesa^eb^nti manodvārikajavanamanova etesaṃ  gocaravisayaṃ rajjanādivasena anubhoti. cakkhuviññāṇañhi  rūpadassanamattameva, ettha rajjanaṃ vā dussanaṃ vā muyhanaṃ vā natthi.  ekasmiṃ pana dvāre javanaṃ rajjati vā dussati vā muyhati vā.  sotaviññāṇādīsupi eseva nayo.</p>
              <p>[03] tatrāyaṃ upamā -- pañca kira dubbalabhojakā rājānaṃ sevitvā  kicchena kasirena ekasmiṃ pañcakulike gāme parittakaṃ āyaṃ labhiṃsu.  tesaṃ tattha macchabhāgo maṃsabhāgo, addukahāpaṇo vā yottakahāpaṇo vā  māsakahāpaṇo ^a^P3.0246^ea^ vā aṭṭhakahāpaṇo vā soḷasakahāpaṇo  vā ^a^V3.0274^ea^ catusaṭṭhikahāpaṇo vā daṇḍoti ettakamattameva pāpuṇāti, satavatthukaṃ  pañcasatavatthukaṃ sahassavatthukaṃ mahābaliṃ rājāva gaṇhāti.</p>
              <p>[03] tattha pañcakulikagāmā viya pañcapasādā daṭṭhabbā, pañca  dubbalabhojakā viya pañcaviññāṇāni; rājā viya javanaṃ,  dubbalabhojakānaṃ parittakāayapāpuṇanaṃ viya cakkhuviññāṇādīnaṃ  rūpadassanādimattaṃ, rajjanādi pana etesu natthi ^a^M3.0278^ea^. rañño  mahābaliggahaṇaṃ viya tesu dvāresu javanassa rajjanādīni veditabbāni.  evamettha ^b^mano^eb^ti kusalākusalajavanaṃ vuttaṃ.</p>
              <p>[03] ^b^sati paṭisaraṇa^eb^nti maggasati paṭisaraṇaṃ. javanamano hi  maggasatiṃ paṭisarati. ^b^vimuttī^eb^ti phalavimutti.  ^b^paṭisaraṇa^eb^nti phalavimuttiyā nibbānaṃ paṭisaraṇaṃ. tañhi sā  paṭisarati. ^b^nāsakkhi pañhassa pariyantaṃ gahetu^eb^nti pañhassa  paricchedaṃ pamāṇaṃ gahetuṃ nāsakkhi, appaṭisaraṇaṃ dhammaṃ  ``sappaṭisaraṇa''nti pucchi. nibbānaṃ nāmetaṃ appaṭisaraṇaṃ, na  kiñci paṭisarati. ^b^nibbānogadha^eb^nti nibbānabbhantaraṃ nibbānaṃ  anupaviṭṭhaṃ. ^b^brahmacariya^eb^nti maggabrahmacariyaṃ.  ^b^nibbānaparāyaṇa^eb^nti nibbānaṃ paraṃ ayanamassa parā gati, na tato  paraṃ gacchatīti attho. nibbānaṃ pariyosānaṃ avasānaṃ assāti  ^b^nibbānapariyosānaṃ^eb^.</p>
              <p>[03] ^b^mūlajātā patiṭṭhitā^eb^ti maggena āgatasaddhā vuccati.  ^b^imamhi ce, bhikkhave, samaye^eb^ti kiṃ sandhāyāha?  jhānānāgāmitaṃ. tasmiñhi samaye brāhmaṇassa paṭhamamaggena pañca  akusalacittāni pahīnāni, paṭhamajjhānena pañca nīvaraṇānīti  jhānānāgāmiṭṭhāne ṭhito. so aparihīnajjhāno kālaṃ katvā tattheva  parinibbāyeyya. sace panassa puttadāraṃ anusāsantassa kammante  vicārentassa jhānaṃ nassati, naṭṭhe jhāne gati anibaddhā hoti, anaṭṭhe  pana nibaddhāti imaṃ jhānānāgāmitaṃ sandhāya evamāha. </p>
            </h4>
            <h4>
              <h4n> 3. sāketasuttavaṇṇanā </h4n>
              <p>[03] 513^b^.^eb^ tatiye ^a^P3.0247^ea^ ^b^añjanavane^eb^ti  añjanavaṇṇapupphānaṃ rukkhānaṃ ropitavane. ^b^yaṃ, bhikkhave,  saddhindriyaṃ, taṃ saddhābala^eb^nti tañhi adhimokkhalakkhaṇe indaṭṭhena  saddhindriyaṃ, assaddhiye akampanena ^a^V3.0275^ea^ saddhābalaṃ. itaresaṃ  paggahaupaṭṭhānāvikkhepapajānanalakkhaṇesu indaṭṭhena indriyabhāvo,  kosajjamuṭṭhasaccavikkhepāvijjāsu akampanena balabhāvo veditabbo.  ^b^evameva kho^eb^ti tassā nadiyā ekasotaṃ viya  saddhāvīriyasatisamādhipaññāvasena etesaṃ ninnānākaraṇaṃ veditabbaṃ, dve  sotāni viya indaṭṭhākampanaṭṭhehi indriyabalavasena nānākaraṇaṃ  veditabbaṃ. </p>
            </h4>
            <h4>
              <h4n> 4. pubbakoṭṭhakasuttavaṇṇanā </h4n>
              <p>[03] 514^b^.^eb^ catutthe ^a^M3.0279^ea^ ^b^amatogadha^eb^nti amatabbhantaraṃ.  ^b^amataparāyaṇa^eb^nti amatanibbattikaṃ. ^b^amatapariyosāna^eb^nti  amataniṭṭhaṃ. ^b^sādhu sādhū^eb^ti therassa byākaraṇaṃ pasaṃsanto  sādhukāraṃ deti. </p>
            </h4>
            <h4>
              <h4n> 5. paṭhamapubbārāmasuttavaṇṇanā </h4n>
              <p>[03] 515^b^.^eb^ pañcame ^b^tadanvayā^eb^ti taṃ anugacchamānā,  anuvattamānāti attho. pubbakoṭṭhakaṃ ādiṃ katvā paṭipāṭiyā chasu  suttesu phalindriyāneva kathitāni. </p>
            </h4>
            <h4>
              <h4n> 10. āpaṇasuttavaṇṇanā </h4n>
              <p>[03] 520^b^.^eb^ dasame ^b^ime kho te dhammā^eb^ti upari saha  vipassanāya tayo maggā. ^b^ye me pubbe sutāva ahesu^eb^nti ye  dhammā mayā pubbe ``arahattaphalindriyaṃ nāma atthī''ti kathentānaṃyeva  sutā ahesuṃ. ^b^kāyena ca phusitvā^eb^ti nāmakāyena ca phusitvā  paṭilabhitvā. ^b^paññāya ca ativijjha passāmī^eb^ti  paccavekkhaṇapaññāya ca ativijjhitvā passāmi. ^b^yā hissa,  bhante, saddhā^eb^ti ayaṃ katarasaddhā? catūhi indriyehi sampayuttā  ^a^P3.0248^ea^ saddhā heṭṭhā kathitāva, ayaṃ pana paccavekkhaṇasaddhā.  sampayuttasaddhā hi missakā, paccavekkhaṇasaddhā lokiyāva. sesaṃ  sabbattha uttānamevāti. </p>
              <p>[06] jarāvaggo pañcamo. </p>
            </h4>
          </h3>
          <h3>
            <h3n> 6. sūkarakhatavaggo </h3n>
            <h4>
              <h4n> 1. sālasuttavaṇṇanā </h4n>
              <p>[03] 521^b^.^eb^ chaṭṭhavaggassa ^a^V3.0276^ea^ paṭhame ^b^sūrenā^eb^ti sūrabhāvena.  ^b^bodhāyā^eb^ti bujjhanatthāya. </p>
            </h4>
            <h4>
              <h4n> 2. mallikasuttavaṇṇanā </h4n>
              <p>[03] 522^b^.^eb^ dutiye ^a^M3.0280^ea^ ^b^mallesū^eb^ti evaṃnāmake janapade.  imasmiṃ sutte cattāri indriyāni missakāni, ariyañāṇaṃ lokuttaraṃ.  tampi pana catukkindriyanissitaṃ katvā missakanti bhājetuṃ vaṭṭati. </p>
            </h4>
            <h4>
              <h4n> 3. sekhasuttavaṇṇanā </h4n>
              <p>[03] 523^b^.^eb^ tatiye ^b^na heva kho kāyena phusitvā  viharatī^eb^ti na nāmakāyena phusitvā paṭilabhitvā viharati, phusituṃ  paṭilabhituṃ na sakkoti. ^b^paññāya ca ativijjha passatī^eb^ti  paccavekkhaṇapaññāya pana ``upari arahattaphalindriyaṃ nāma atthī''ti  pajānāti. asekhabhūmiyaṃ ^b^phusitvā viharatī^eb^ti paṭilabhitvā  viharati. ^b^paññāyā^eb^ti paccavekkhaṇapaññāya ``arahattaphalindriyaṃ  nāma atthī''ti pajānāti. ^b^na kuhiñci kismiñcī^eb^ti dvepi  aññamaññavevacanāneva, kismiñci bhave na uppajjissantīti attho.  imasmiṃ sutte pañcindriyāni lokuttarāni, cha lokikāni  vaṭṭanissitāneva kathitāni. </p>
            </h4>
            <h4>
              <h4n> 4-5. padasuttādivaṇṇanā </h4n>
              <p>[03] 524-525^b^.^eb^ catutthe ^b^yāni kānici padāni bodhāya  saṃvattantī^eb^ti yāni kānici dhammapadāni, ye keci dhammakoṭṭhāsā,  bujjhanatthāya saṃvattanti. pañcamaṃ uttānameva. </p>
            </h4>
            <h4>
              <h4n> 6-7. patiṭṭhitasuttādivaṇṇanā </h4n>
              <p>[03] 526-527^b^.^eb^ chaṭṭhe ^a^V3.0277^ea^ ^a^P3.0249^ea^ ^b^cittaṃ rakkhati  āsavesu ca sāsavesu ca dhammesū^eb^ti tebhūmakadhamme ārabbha  āsavuppattiṃ vārento āsavesu ca sāsavesu ca dhammesu cittaṃ rakkhati  nāma. sattamaṃ uttānameva. </p>
            </h4>
            <h4>
              <h4n> 8. sūkarakhatasuttavaṇṇanā </h4n>
              <p>[03] 528^b^.^eb^ aṭṭhame ^b^sūkarakhatāya^eb^nti sūkarakhataleṇe.  kassapabuddhakāle kira taṃ leṇaṃ ekasmiṃ buddhantare pathaviyā vaḍḍhamānāya  antobhūmigataṃ jātaṃ. athekadivasaṃ eko sūkaro tassa  chadanapariyantasamīpe paṃsuṃ khaṇi. deve vuṭṭhe paṃsu dhotā,  chadanapariyanto pākaṭo ^a^M3.0281^ea^ ahosi. eko vanacarako disvā ``pubbe  sīlavantehi paribhuttaṭṭhānena bhavitabbaṃ, paṭijaggissāmi na''nti  samantato paṃsuṃ apanetvā leṇaṃ sodhetvā kuṭiparikkhepaṃ katvā  dvāravātapānaṃ yojetvā supariniṭṭhitasudhākammacittakammaṃ  rajatapaṭṭasadisāya vālikāya santharitaṃ pariveṇaṃ katvā mañcapīṭhaṃ  paññāpetvā bhagavato vasanatthāya adāsi, leṇaṃ gambhīraṃ ahosi  otaritvā āruhitabbaṃ. taṃ sandhāyetaṃ vuttaṃ.  ^b^paramanipaccakāra^eb^nti bhāvanapuṃsakaṃ, paramanipaccakārī hutvā  pavattamāno pavattatīti vuttaṃ hoti. ^b^anuttaraṃ yogakkhema^eb^nti  arahattaṃ. ^b^sappatisso^eb^ti sajeṭṭhako. sesaṃ sabbattha  uttānatthamevāti. </p>
              <p>[06] sūkarakhatavaggo chaṭṭho. </p>
            </h4>
          </h3>
          <h3>
            <h3n> 7. bodhipakkhiyavaggo </h3n>
            <h4>
              <h4n> </h4n>
              <p>[03] 531-650^b^.^eb^ sattamavagge satta phalāni pubbabhāgāni, tesaṃ  heṭṭhā dve phalāni ādiṃ katvā missakāni. sesamettha ito parañca  sabbaṃ uttānamevāti. </p>
              <p>[06] indriyasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 5. sammappadhānasaṃyuttavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 651-704^b^.^eb^ sammappadhānasaṃyutte ^a^V3.0278^ea^ ^a^P3.0250^ea^ sakalepi  pubbabhāgavipassanāva kathitāti. </p>
              <p>[06] sammappadhānasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 6. balasaṃyuttavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 705-812^b^.^eb^ balasaṃyutte ^a^V3.0279^ea^ balāni missakāneva kathitāni.  sesaṃ sabbattha uttānamevāti. </p>
              <p>[06] balasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 7. iddhipādasaṃyuttaṃ </h2n>
          <h3>
            <h3n> 1. cāpālavaggo </h3n>
            <h4>
              <h4n> 1. apārasuttavaṇṇanā </h4n>
              <p>[03] 813^b^.^eb^ iddhipādasaṃyuttassa ^a^V3.0280^ea^ ^a^M3.0282^ea^ paṭhame chandaṃ nissāya   pavatto samādhi ^b^chandasamādhi^eb^. padhānabhūtā saṅkhārā  ^b^padhānasaṅkhārā. samannāgata^eb^nti tehi dhammehi upetaṃ. iddhiyā  pādaṃ, iddhibhūtaṃ vā pādanti ^b^iddhipādaṃ^eb^. sesesupi eseva nayo.  ayamettha saṅkhepo, vitthāro pana iddhipādavibhaṅge (vibha0 431  ādayo) āgatova. visuddhimagge (visuddhi0 2.3.69 ādayo)  panassa attho dīpito. tathā maggabojjhaṅgasatipaṭṭhānasaṃyuttesu ceva  idha ca ekaparicchedova. </p>
            </h4>
            <h4>
              <h4n> 5. iddhipadesasuttavaṇṇanā </h4n>
              <p>[03] 817^b^.^eb^ pañcame ^a^P3.0251^ea^ ^b^iddhipadesa^eb^nti  tayo ca magge tīṇi ca phalāni. </p>
            </h4>
            <h4>
              <h4n> 6. samattasuttavaṇṇanā </h4n>
              <p>[03] 818^b^.^eb^ chaṭṭhe ^b^samattaṃ iddhi^eb^nti arahattaphalameva.  ādito paṭṭhāya pana navasupi suttesu vivaṭṭapādakā eva iddhipādā  kathitā. </p>
            </h4>
            <h4>
              <h4n> 10. cetiyasuttavaṇṇanā </h4n>
              <p>[03] 822^b^.^eb^ dasame ^b^nisīdana^eb^nti cammakhaṇḍaṃ adhippetaṃ.  ^b^udenaṃ cetiya^eb^nti udenayakkhassa cetiyaṭṭhāne ^a^V3.0281^ea^ katavihāro  vuccati. ^b^gotamakā^eb^dīsupi eseva nayo. ^b^bhāvitā^eb^ti  vaḍḍhitā. ^b^bahulīkatā^eb^ti punappunaṃ katā. ^b^yānīkatā^eb^ti  yuttayānaṃ viya katā. ^b^vatthukatā^eb^ti patiṭṭhānaṭṭhena vatthu viya  katā. ^b^anuṭṭhitā^eb^ti adhiṭṭhitā. ^b^paricitā^eb^ti samantato  citā suvaḍḍhitā. ^b^susamāraddhā^eb^ti suṭṭhu samāraddhā.</p>
              <p>[03] iti aniyamena kathetvā puna niyametvā dassento  ^b^tathāgatassa kho^eb^tiādimāha. ettha ca ^b^kappa^eb^nti  āyukappaṃ, tasmiṃ tasmiṃ kāle yaṃ manussānaṃ ^a^M3.0283^ea^ āyuppamāṇaṃ, taṃ paripuṇṇaṃ  karonto tiṭṭheyya. ^b^kappāvasesaṃ vā^eb^ti ``appaṃ vā bhiyyo''ti  vuttavassasatato atirekaṃ vā. mahāsīvatthero panāha ``buddhānaṃ aṭṭhāne  gajjitaṃ nāma natthi. yatheva hi veḷuvagāmake uppannaṃ māraṇantikavedanaṃ  dasa māse vikkhambhesi, evaṃ punappunaṃ taṃ samāpattiṃ samāpajjitvā dasa  dasa māsepi vikkhambhento imaṃ bhaddakappameva tiṭṭheyyā''ti.</p>
              <p>[03] kasmā pana na ṭhitoti? upādiṇṇakasarīraṃ nāma  khaṇḍiccādīhi abhibhuyyati, buddhā nāma khaṇḍiccādibhāvaṃ apatvāva  pañcame āyukoṭṭhāse bahujanassa piyamanāpakāleyeva parinibbāyanti.  buddhānubuddhesu ca mahāsāvakesu parinibbutesu ekakena khāṇukena viya  ṭhātabbaṃ hoti, daharasāmaṇeraparivāritena ^a^P3.0252^ea^ vā, tato  -- ``aho buddhānaṃ parisā''ti hīḷetabbataṃ āpajjeyya, tasmā na  ṭhitoti. evaṃ vuttepi so pana na ruccati, ``āyukappo''ti idameva  aṭṭhakathāyaṃ niyamitaṃ.</p>
              <p>[03] ^b^yathā taṃ mārena pariyuṭṭhitacitto^eb^ti ettha ^b^ta^eb^nti  nipātamattaṃ. yathā mārena pariyuṭṭhitacitto ajjhotthaṭacitto aññopi  koci puthujjano paṭivijjhituṃ na sakkuṇeyya, evameva nāsakkhi  paṭivijjhitunti attho. māro hi yassa sabbena sabbaṃ dvādasa  vipallāsā appahīnā, tassa cittaṃ pariyuṭṭhāti. therassa ca cattāro  vipallāsā appahīnā, tenassa māro cittaṃ pariyuṭṭhāsi. so pana  cittapariyuṭṭhānaṃ karonto kiṃ karotīti? bheravaṃ rūpārammaṇaṃ vā  dasseti, saddārammaṇaṃ vā sāveti, tato sattā taṃ disvā vā sutvā vā  satiṃ vissajjetvā vivaṭamukhā honti, tesaṃ mukhena hatthaṃ pavesetvā  hadayaṃ maddati, te visaññī hutvā tiṭṭhanti. therassa panesa mukhe hatthaṃ  pavesetuṃ kiṃ sakkhissati? bheravārammaṇaṃ pana dasseti, taṃ disvā  thero nimittobhāsaṃ na paṭivijjhi. jānantoyeva bhagavā kimatthaṃ  yāvatatiyakaṃ āmantesīti. parato ^a^V3.0282^ea^ ``tiṭṭhatu, bhante, bhagavā''ti  yācite ``tuyhevetaṃ dukkaṭaṃ, tuyhevetaṃ aparaddha''nti dosāropanena  sokatanukaraṇatthaṃ.</p>
              <p>[03] ^b^māro pāpimā^eb^ti ettha satte anatthe niyojento māretīti  māro. ^b^pāpimā^eb^ti tasseva vevacanaṃ. so hi  pāpadhammasamannāgatattā ``pāpimā''ti ^a^M3.0284^ea^ vuccati. kaṇho, antako,  namuci, pamattabandhūtipi tasseva nāmāni. ^b^bhāsitā kho  panesā^eb^ti ayañhi bhagavato sambodhipattiyā aṭṭhame sattāhe  bodhimaṇḍaṃyeva āgantvā -- ``bhagavā yadatthaṃ tumhehi pāramiyo  pūritā, so vo attho anuppatto, paṭividdhaṃ sabbaññutaññāṇaṃ, kiṃ vo  lokavicaraṇenā''ti vatvā yathā ajja, evameva -- ``parinibbātu  dāni, bhante, bhagavā, parinibbātu, sugato,''ti yāci. bhagavā  cassa ``na tāvāha''ntiādīni vatvā paṭikkhipi. taṃ sandhāya  ``bhāsitā kho panesā, bhante,''tiādimāha.</p>
              <p>[03] tattha ^b^viyattā^eb^ti maggavasena byattā. tatheva  ^b^vinītā^eb^. tathā ^b^visāradā. bahussutā^eb^ti tepiṭakavasena  bahu sutametesanti ^a^P3.0253^ea^ bahussutā. tadeva dhammaṃ  dhārentīti ^b^dhammadharā^eb^. atha vā pariyattibahussutā ceva  paṭivedhabahussutā ca, pariyattipaṭivedhadhammānaṃyeva dhāraṇato dhammadharāti  evamettha attho daṭṭhabbo. ^b^dhammānudhammappaṭipannā^eb^ti  ariyadhammassa anudhammabhūtaṃ vipassanādhammaṃ paṭipannā.  ^b^sāmīcippaṭipannā^eb^ti anucchavikapaṭipadaṃ paṭipannā.  ^b^anudhammacārino^eb^ti anudhammacaraṇasīlā. ^b^sakaṃ  ācariyaka^eb^nti attano ācariyavādaṃ.  ^b^ācikkhissantī^eb^tiādīni sabbāni aññamaññasseva vevacanāni.  ^b^sahadhammenā^eb^ti sahetukena sakāraṇena vacanena.  ^b^sappāṭihāriya^eb^nti yāva niyyānikaṃ katvā dhammaṃ desessanti.</p>
              <p>[03] ^b^brahmacariya^eb^nti sikkhattayasaṅgahitaṃ sakalaṃ  sāsanabrahmacariyaṃ. ^b^iddha^eb^nti samiddhaṃ jhānassādavasena.  ^b^phīta^eb^nti vuḍḍhipattaṃ sabbapāliphullaṃ viya abhiññāsampattivasena.  ^b^vitthārika^eb^nti vitthataṃ tasmiṃ tasmiṃ disābhāge patiṭṭhitavasena.  ^b^bāhujañña^eb^nti bahūhi ñātaṃ paṭividdhaṃ mahājanābhisamayavasena.  ^b^puthubhūta^eb^nti sabbākārena puthulabhāvapattaṃ. kathaṃ? ^b^yāva  devamanussehi suppakāsitaṃ,^eb^ yattakā viññujātikā devā ceva manussā  ca atthi, sabbehi suṭṭhu pakāsitanti attho.</p>
              <p>[03] ^b^appossukko^eb^ti ^a^V3.0283^ea^ nirālayo. tvañhi pāpima aṭṭhamasattāhato  paṭṭhāya ``parinibbātu dāni, bhante, bhagavā, parinibbātu sugato''ti  viravanto āhiṇḍittha, ajja dāni paṭṭhāya vigatussāho hohi, mā  mayhaṃ parinibbānatthaṃ vāyāmaṃ karohīti vadati.</p>
              <p>[03] ^b^sato^eb^ ^a^M3.0285^ea^ ^b^sampajāno āyusaṅkhāraṃ ossajī^eb^ti satiṃ sūpaṭṭhitaṃ  katvā ñāṇena paricchinditvā āyusaṅkhāraṃ vissaji pajahi. tattha  na bhagavā hatthena leḍḍuṃ viya āyusaṅkhāraṃ ossaji, temāsamattameva  pana phalasamāpattiṃ samāpajjitvā tato paraṃ na samāpajjissāmīti cittaṃ  uppādesi. taṃ sandhāya vuttaṃ ``ossajī''ti. ussajītipi pāṭho.  ^b^mahābhūmicālo^eb^ti mahanto pathavikampo. tadā kira  dasasahassilokadhātu akampittha. ^b^bhiṃsanako^eb^ti bhayajanako  ^a^P3.0254^ea^. ^b^devadundubhiyo ca phaliṃsū^eb^ti devabheriyo  phaliṃsu, devo sukkhagajjitaṃ gajji, akālavijjulatā nicchariṃsu,  khaṇikavassaṃ vassīti vuttaṃ hoti.</p>
              <p>[03] ^b^udānaṃ udānesī^eb^ti kasmā udānesi? koci nāma  vadeyya ``bhagavā pacchato pacchato anubandhitvā -- `parinibbāyatha,  bhante, parinibbāyatha, bhante'ti upadduto bhayena āyusaṅkhāraṃ  vissajjesī''ti. tassokāso mā hotūti. bhītassa hi udānaṃ  nāma natthīti pītivegavissaṭṭhaṃ udānesi.</p>
              <p>[03] tattha sabbesaṃ soṇasiṅgālādīnampi paccakkhabhāvato tulitaṃ  paricchinnanti ^b^tulaṃ^eb^. kiṃ taṃ? kāmāvacarakammaṃ. na tulaṃ, na  vā tulaṃ sadisamassa aññaṃ lokiyakammaṃ atthīti ^b^atulaṃ^eb^. kiṃ  taṃ? mahaggatakammaṃ. atha vā kāmāvacaraṃ rūpāvacarañca tulaṃ,  arūpāvacaraṃ atulaṃ. appavipākaṃ tulaṃ, bahuvipākaṃ atulaṃ.  ^b^sambhava^eb^nti sambhavahetubhūtaṃ, piṇḍakārakaṃ rāsikārakanti attho.  ^b^bhavasaṅkhāra^eb^nti punabbhavassa saṅkhāraṃ. ^b^avassajī^eb^ti  vissajjesi. ^b^munī^eb^ti buddhamuni. ^b^ajjhattarato^eb^ti  niyakajjhattarato. ^b^samāhito^eb^ti upacārappanāsamādhivasena  samāhito. ^b^abhindi kavacamivā^eb^ti kavacaṃ viya abhindi.  ^b^attasambhava^eb^nti attani jātakilesaṃ. idaṃ vuttaṃ hoti --  savipākaṭṭhena sambhavaṃ bhavābhisaṅkhaṇaṭṭhena bhavasaṅkhāranti ca laddhanāmaṃ  tulātulasaṅkhātaṃ lokiyakammañca ossaji, saṅgāmasīse mahāyodho  kavacaṃ viya attasambhavaṃ kilesañca ajjhattarato samāhito hutvā  abhindīti.</p>
              <p>[03] atha ^a^V3.0284^ea^ vā ^b^tula^eb^nti tulento tīrento. ^b^atulañca  sambhava^eb^nti nibbānañceva bhavañca. ^b^bhavasaṅkhāra^eb^nti  bhavagāmikammaṃ. ^b^avassaji munī^eb^ti ``pañcakkhandhā aniccā,  pañcannaṃ ^a^M3.0286^ea^ khandhānaṃ nirodho nibbānaṃ nicca''ntiādinā nayena  tulayanto buddhamuni bhave ādīnavaṃ nibbāne cānisaṃsaṃ disvā taṃ  khandhānaṃ mūlabhūtaṃ bhavasaṅkhāraṃ ``kammakkhayāya saṃvattatī''ti evaṃ  vuttena ^a^P3.0255^ea^ kammakkhayakarena ariyamaggena avassaji.  kathaṃ? ajjhattarato samāhito abhindi kavacamivattasambhavaṃ. so hi  vipassanāvasena ajjhattarato, samathavasena samāhitoti evaṃ  pubbabhāgato paṭṭhāya samathavipassanābalena kavacamiva attabhāvaṃ  pariyonandhitvā ṭhitaṃ, attani sambhavattā attasambhavanti laddhanāmaṃ  sabbaṃ kilesajātaṃ abhindi. kilesābhāvena ca kammaṃ  appaṭisandhikattā avassaṭṭhaṃ nāma hotīti evaṃ kilesappahānena kammaṃ  jahi. pahīnakilesassa bhayaṃ nāma natthi. tasmā abhītova  āyusaṅkhāraṃ ossaji. abhītabhāvañāpanatthañca udānaṃ udānesīti  veditabbo. </p>
              <p>[06] cāpālavaggo paṭhamo. </p>
            </h4>
          </h3>
          <h3>
            <h3n> 2. pāsādakampanavaggo </h3n>
            <h4>
              <h4n> 1-2. pubbasuttādivaṇṇanā </h4n>
              <p>[03] 823-824^b^.^eb^ dutiyavaggassa paṭhame ^b^na ca  atilīno^eb^tiādīni parato āvi bhavissanti. imasmiṃ sutte  chābhiññāpādakā iddhipādā kathitā, tathā dutiye ca. </p>
            </h4>
            <h4>
              <h4n> 3. chandasamādhisuttavaṇṇanā </h4n>
              <p>[03] 825^b^.^eb^ tatiye ^b^chanda^eb^nti kattukamyatāchandaṃ.  ^b^nissāyā^eb^ti nissayaṃ katvā, adhipatiṃ katvāti attho.  ^b^padhānasaṅkhārā^eb^ti padhānabhūtā saṅkhārā,  catukiccasādhakasammappadhānavīriyassetaṃ adhivacanaṃ. ^b^iti ayañca  chando^eb^tiādīsu chando chandasamādhinā ceva padhānasaṅkhārehi ca,  chandasamādhi chandena ceva padhānasaṅkhārehi ca, padhānasaṅkhārāpi  chandena ceva chandasamādhinā ca samannāgatā ^a^V3.0285^ea^. tasmā sabbe te dhamme  ekato katvā ^b^ayaṃ vuccati, bhikkhave,  chandasamādhippadhānasaṅkhārasamannāgato iddhipādo^eb^ti vuttaṃ.  iddhipādavibhaṅge (vibha0 437) pana ``yo tathābhūtassa  vedanākkhandho tiādinā nayena ^a^M3.0287^ea^ imehi dhammehi samannāgatā  sesārūpino dhammā iddhipādāti vuttā.</p>
              <p>[03] apica imepi tayo dhammā iddhīpi honti iddhipādāpi. kathaṃ?  chandañhi bhāvayato chando iddhi nāma hoti,  samādhippadhānasaṅkhārā chandiddhipādo nāma. samādhiṃ bhāventassa  samādhi iddhi nāma hoti, chandappadhānasaṅkhārā ^a^P3.0256^ea^  samādhiddhiyā pādo nāma. padhānasaṅkhāre bhāventassa  padhānasaṅkhārā iddhi nāma hoti, chandasamādhi padhānasaṅkhāriddhiyā  pādo nāma, sampayuttadhammesu hi ekasmiṃ ijjhamāne sesāpi  ijjhantiyeva.</p>
              <p>[03] apica tesaṃ tesaṃ dhammānaṃ pubbabhāgavasenāpi etesaṃ iddhipādatā  veditabbā. paṭhamajjhānañhi iddhi nāma, paṭhamajjhānassa  pubbabhāgaparikammasampayuttā chandādayo iddhipādo nāma. etenupāyena  yāva nevasaññānāsaññāyatanā, iddhividhaṃ ādiṃ katvā yāva  dibbacakkhuabhiññā, sotāpattimaggaṃ ādiṃ katvā yāva arahattamaggā  nayo netabbo. sesiddhipādesupi eseva nayo.</p>
              <p>[03] keci pana ``anibbatto chando iddhipādo''ti vadanti. idha  tesaṃ vādamaddanatthāya abhidhamme ^b^uttaracūḷavāro^eb^ nāma āgato -- </p>
              <p>[02] ``cattāro iddhipādā -- chandiddhipādo,  vīriyiddhipādo, cittiddhipādo, vīmaṃsiddhipādo. tattha katamo  chandiddhipādo? idha, bhikkhu, yasmiṃ samaye lokuttaraṃ jhānaṃ bhāveti  niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā  pattiyā vivicceva kāmehi...pe0... paṭhamaṃ jhānaṃ upasampajja viharati  dukkhāpaṭipadaṃ dandhābhiññaṃ, yo tasmiṃ samaye chando chandikatā  kattukamyatā kusalo dhammacchando, ayaṃ vuccati chandiddhipādo.  avasesā dhammā chandiddhipādasampayuttā''ti (vibha0 457-458). </p>
              <p>[07] ime ^a^V3.0286^ea^ pana lokuttaravaseneva āgatā.</p>
              <p>[03] tattha raṭṭhapālatthero chandaṃ dhuraṃ katvā lokuttaradhammaṃ nibbattesi.  soṇatthero vīriyaṃ dhuraṃ katvā; sambhutatthero cittaṃ dhuraṃ katvā,  āyasmā mogharājā vīmaṃsaṃ dhuraṃ katvāti. tattha yathā catūsu  amaccaputtesu ^a^M3.0288^ea^ ṭhānantaraṃ patthetvā rājānaṃ upanissāya viharantesu eko  upaṭṭhāne chandajāto rañño ajjhāsayañca ruciñca ñatvā divā ca ratto  ca upaṭṭhahanto rājānaṃ ārādhetvā ṭhānantaraṃ pāpuṇi. evaṃ chandadhurena  lokuttaradhammanibbattako veditabbo.</p>
              <p>[03] eko pana -- ``divase divase upaṭṭhātuṃ na sakkomi, uppanne  kicce parakkamena ārādhessāmī''ti kupite paccante raññā ^a^P3.0257^ea^  pahito parakkamena sattumaddanaṃ katvā pāpuṇi. yathā so,  evaṃ vīriyadhurena lokuttaradhammanibbattako veditabbo. eko  ``divase divase upaṭṭhānampi urena sattisarasampaṭicchanampi bhāroyeva,  mantabalena ārādhessāmī''ti khattavijjāya kataparicayattā  mantasaṃvidhānena rājānaṃ ārādhetvā pāpuṇi. yathā so, evaṃ  cittadhurena lokuttaradhammanibbattako veditabbo.</p>
              <p>[03] aparo -- ``kiṃ imehi upaṭṭhānādīhi, rājāno nāma  jātisampannassa ṭhānantaraṃ denti, tādisassa dento mayhaṃ dassatī''ti  jātisampattimeva nissāya ṭhānantaraṃ pāpuṇi. yathā so, evaṃ  suparisuddhaṃ vīmaṃsaṃ nissāya vīmaṃsadhurena lokuttaradhammanibbattako  veditabboti. imasmiṃ sutte vivaṭṭapādakaiddhi kathitā. </p>
            </h4>
            <h4>
              <h4n> 4. moggallānasuttavaṇṇanā </h4n>
              <p>[03] 826^b^.^eb^ catutthe ^b^uddhatā^eb^ti uddhaccapakatikā  vipphandamānacittā. uddhaccena hi ekārammaṇe cittaṃ vipphandati  dhajayaṭṭhiyaṃ vātena pahatadhajo viya. ^b^unnaḷā^eb^ti uggatanaḷā,  uṭṭhitatucchamānāti vuttaṃ hoti. ^b^capalā^eb^ti  pattacīvaramaṇḍanādicāpallena yuttā. ^b^mukharā^eb^ti mukhakharā,  kharavacanāti vuttaṃ hoti. ^b^vikiṇṇavācā^eb^ti asaṃyatavacanā  divasampi niratthakavacanappalāpino. ^b^muṭṭhassatī^eb^ti naṭṭhassatino.  ^b^asampajānā^eb^ti paññārahitā. ^b^asamāhitā^eb^ti  upacārappanāsamādhivirahitā. ^b^bhantacittā^eb^ti ubbhantacittā  samādhivirahena laddhokāsena uddhaccena ^a^V3.0287^ea^. ^b^pākatindriyā^eb^ti  asaṃvutindriyā. ^b^iddhābhisaṅkhāra^eb^nti āpokasiṇaṃ samāpajjitvā  vuṭṭhāya pāsādapatiṭṭhitaṃ pathavibhāgaṃ ``udaka''nti adhiṭṭhāya, udakapiṭṭhe  ṭhitapāsādaṃ vehāsaṃ abbhuggantvā aṅguṭṭhakena pahari.  ^b^gambhīranemo^eb^ti ^a^P3.0258^ea^ gambhīrāavāṭo,  gambhīrabhūmibhāgaṃ anupaviṭṭhoti attho ^a^M3.0289^ea^. ^b^sunikhāto^eb^ti suṭṭhu  nikhāto, koṭṭetvā suṭṭhu ṭhapito. idha abhiññāpādakiddhi kathitā. </p>
            </h4>
            <h4>
              <h4n> 5. uṇṇābhabrāhmaṇasuttavaṇṇanā </h4n>
              <p>[03] 827^b^.^eb^ pañcame ^b^chandappahānattha^eb^nti taṇhāchandassa  pahānatthaṃ. idhāpi vivaṭṭapādakiddhi kathitā. </p>
            </h4>
            <h4>
              <h4n> 9. iddhādidesanāsuttavaṇṇanā </h4n>
              <p>[03] 831^b^.^eb^ navame ^b^yo so bhikkhave maggo^eb^ti  abhiññāpādakaṃ catutthajjhānaṃ adhippetaṃ. </p>
            </h4>
            <h4>
              <h4n> 10. vibhaṅgasuttavaṇṇanā </h4n>
              <p>[03] 832^b^.^eb^ dasame ^b^kosajjasahagato^eb^ti idha bhikkhu  chandaṃ uppādetvā kammaṭṭhānaṃ manasikaronto nisīdati. athassa citte  līnākāro okkamati, so ``līnākāro me okkanto''ti ñatvā  apāyabhayena cittaṃ tajjetvā puna chandaṃ uppādetvā kammaṭṭhānaṃ manasi  karoti. athassa puna līnākāro okkamati. so puna apāyabhayena  cittaṃ tajjetvā chandaṃ uppādetvā kammaṭṭhānaṃ manasi karotīti evamassa  kosajjena vokiṇṇattā chando kosajjasahagato nāma hoti.  ^b^kosajjasampayutto^eb^ti tasseva vevacanaṃ.</p>
              <p>[03] ^b^uddhaccasahagato^eb^ti idha bhikkhu chandaṃ uppādetvā kammaṭṭhānaṃ  manasikaronto nisīdati. athassa cittaṃ uddhacce patati. so  buddhadhammasaṅghaguṇe āvajjetvā cittaṃ hāsetvā tosetvā kammaniyaṃ katvā  puna chandaṃ uppādetvā kammaṭṭhānaṃ manasi karoti. athassa puna cittaṃ  uddhacce patati. so puna buddhadhammasaṅghaguṇe āvajjetvā cittaṃ hāsetvā  tosetvā kammaniyaṃ katvā chandaṃ ^a^V3.0288^ea^ uppādetvā kammaṭṭhānaṃ manasi  karotīti evamassa uddhaccena vokiṇṇattā chando uddhaccasahagato nāma  hoti.</p>
              <p>[03] ^b^thinamiddhasahagato^eb^ti idha bhikkhu chandaṃ uppādetvā  kammaṭṭhānaṃ manasikaronto nisīdati. athassa thinamiddhaṃ uppajjati.  so ``uppannaṃ me thinamiddha''nti ñatvā udakena mukhaṃ puñchitvā,  kaṇṇe ākaḍḍhitvā paguṇaṃ ^a^P3.0259^ea^ dhammaṃ sajjhāyitvā  divā gahitaṃ vā ālokasaññaṃ manasikaritvā thinamiddhaṃ vinodetvā  ^a^M3.0290^ea^ puna chandaṃ uppādetvā kammaṭṭhānaṃ manasi karoti. athassa puna  thinamiddhaṃ uppajjati. so vuttanayeneva puna thinamiddhaṃ vinodetvā  chandaṃ uppādetvā kammaṭṭhānaṃ manasi karotīti evamassa thinamiddhena  vokiṇṇattā chando thinamiddhasahagato nāma hoti.</p>
              <p>[03] ^b^anuvikkhitto^eb^ti idha bhikkhu chandaṃ uppādetvā kammaṭṭhānaṃ  manasikaronto nisīdati. athassa kāmaguṇārammaṇe cittaṃ  vikkhipati. so ``bahiddhā vikkhittaṃ me citta''nti ñatvā  anamatagga (saṃ0 ni0  2.124-125) devadūta- (ma0 ni0  3.261) celopama (saṃ0 ni0  5.1104) anāgatabhayasuttādīni  (a0 ni0  5.77) āvajjento suttadaṇḍena cittaṃ tajjetvā  kammaniyaṃ katvā puna chandaṃ uppādetvā kammaṭṭhānaṃ manasi karoti.  athassa puna cittaṃ vikkhipati. so puna suttadaṇḍena cittaṃ  kammaniyaṃ katvā chandaṃ uppādetvā kammaṭṭhānaṃ manasi karotīti  evamassa kāmavitakkavokiṇṇattā chando bahiddhā pañca kāmaguṇe ārabbha  anuvikkhitto anuvisaṭo hoti.</p>
              <p>[03] ^b^yathā pure tathā pacchā^eb^ti kammaṭṭhānavasenapi desanāvasenapi  purimapacchimatā veditabbā. kathaṃ? kammaṭṭhāne tāva kammaṭṭhānassa  abhiniveso pure nāma, arahattaṃ pacchā nāma. tattha yo bhikkhu  mūlakammaṭṭhāne abhinivisitvā atilīnādīsu catūsu ṭhānesu cittassa  okkamanaṃ paṭisedhetvā, duṭṭhagoṇe yojetvā sārento viya caturassaghaṭikaṃ  otārento viya catunnaṃ ṭhānānaṃ ekaṭṭhānepi asajjanto saṅkhāre  sammasitvā arahattaṃ pāpuṇāti. ayampi yathā pure tathā pacchā  viharati nāma. ayaṃ kammaṭṭhānavasena purimapacchimatā. desanāvasena  pana kesā pure nāma, matthaluṅgaṃ pacchā nāma. tattha yo bhikkhu  kesesu abhinivisitvā vaṇṇasaṇṭhānādivasena kesādayo pariggaṇhanto  catūsu ṭhānesu asajjanto yāva matthaluṅgā bhāvanaṃ pāpeti, ayampi  yathā ^a^V3.0289^ea^ pure tathā ^a^P3.0260^ea^ pacchā viharati nāma. evaṃ  desanāvasena purimapacchimatā veditabbā. ^b^yathā pacchā tathā  pure^eb^ti idaṃ purimasseva vevacanaṃ.</p>
              <p>[03] ^b^yathā adho tathā uddha^eb^nti idaṃ sarīravasena veditabbaṃ.  tenevāha ``uddhaṃ pādatalā adho kesamatthakā''ti. tattha yo bhikkhu  pādatalato paṭṭhāya yāva kesamatthakā dvattiṃsākāravasena vā  pādaṅguliaggapabbaṭṭhito yāva sīsakaṭāhaṃ, sīsakaṭāhato yāva  pādaṅgulīnaṃ aggapabbaṭṭhīni ^a^M3.0291^ea^, tāva aṭṭhivasena vā bhāvanaṃ pāpeti catūsu  ṭhānesu ekaṭṭhānepi asajjanto. ayaṃ yathā uddhaṃ tathā adho, yathā  adho tathā uddhaṃ viharati nāma.</p>
              <p>[03] ^b^yehi ākārehī^eb^ti yehi koṭṭhāsehi. ^b^yehi  liṅgehī^eb^ti yehi saṇṭhānehi. ^b^yehi nimittehī^eb^ti yehi  upaṭṭhānehi. ^b^ālokasaññā suggahitā hotī^eb^ti yo bhikkhu  aṅgaṇe nisīditvā ālokasaññaṃ manasi karoti, kālena nimīleti,  kālena ummīleti. athassa yadā nimīlentassāpi ummīletvā  olokentassa viya ekasadisameva upaṭṭhāti, tadā ālokasaññā jātā  nāma hoti. ``divāsaññā''tipi tasseva nāmaṃ. sā ca pana rattiṃ  uppajjamānā suggahitā nāma hoti. ^b^svādhiṭṭhitā^eb^tipi tasseva  vevacanaṃ. suṭṭhu adhiṭṭhitā suṭṭhu ṭhapitā svādhiṭṭhitā nāma vuccati.  sā atthato suggahitāyeva. yo vā ālokena thinamiddhaṃ vinodetvā  chandaṃ uppādetvā kammaṭṭhānaṃ manasi karoti, tassa divāpi  ālokasaññā suggahitā svādhiṭṭhitā nāma. ratti vā hotu divā vā  yena ālokena thinamiddhaṃ vinodetvā kammaṭṭhānaṃ manasi karoti,  tasmiṃ thinamiddhavinodane āloke uppannā saññā suggahitāyeva nāma.  vīriyādīsupi eseva nayo. imasmiṃ sutte channaṃ abhiññānaṃ  pādakiddhi kathitā. </p>
              <p>[06] pāsādakampanavaggo dutiyo. </p>
            </h4>
          </h3>
          <h3>
            <h3n> 3. ayoguḷavaggo </h3n>
            <h4>
              <h4n> 2. ayoguḷasuttavaṇṇanā </h4n>
              <p>[03] 834^b^.^eb^ tatiyavaggassa ^a^V3.0290^ea^ dutiye ^b^iminā  cātumahābhūtikenā^eb^ti iminā catumahābhūtamayena evaṃ bhārikena garukena  samānenāpi. ^b^omātī^eb^ti pahoti sakkoti, idaṃ tepiṭake  buddhavacane asambhinnapadaṃ. ^b^kāyampi^eb^ ^a^P3.0261^ea^  ^b^citte samodahatī^eb^ti kāyaṃ gahetvā citte āropeti,  cittasannissitaṃ karoti, cittagatiyā peseti. cittaṃ nāma  mahaggatacittaṃ, cittagatigamanaṃ lahukaṃ hoti. ^b^cittampi kāye  samodahatī^eb^ti cittaṃ gahetvā ^a^M3.0292^ea^ kāye āropeti, kāyasannissitaṃ  karoti, kāyagatiyā peseti, kāyo nāma karajakāyo, kāyagatigamanaṃ  dandhaṃ hoti. ^b^sukhasaññañca lahusaññañcā^eb^ti  abhiññācittasahajātasaññā. sā hi santasukhasamannāgatattā  sukhasaññā nāma hoti, kilesadandhāyitattassa ca abhāvā lahusaññā  nāma.</p>
              <p>[03] ^b^ayoguḷo divasaṃ santatto lahutaro ceva hotī^eb^ti so hi  dvīhi tīhi janehi ukkhipitvā kammāruddhane pakkhittopi divasaṃ  paccamāno vivarānupaviṭṭhena tejena ceva vāyena ca vāyosahagato ca  usmāsahagato ca tejosahagato ca hutvā evaṃ lahuko hoti, yathā naṃ  kammāro mahāsaṇḍāsena gahetvā ekato parivatteti ukkhipati bahi  nīharati. evaṃ pana mudu ca hoti kammaniyo ca. yathā naṃ so  khaṇḍaṃ khaṇḍaṃ vicchindati, kūṭena hananto dīghacaturassādibhedaṃ karoti.  imasmiṃ sutte vikubbaniddhi kathitā. </p>
            </h4>
            <h4>
              <h4n> 3-10. bhikkhusuttādivaṇṇanā </h4n>
              <p>[03] 835-842^b^.^eb^ tatiye vivaṭṭapādakiddhi kathitā, tathā catutthe.  apica dve phalāni ādiṃ katvā heṭṭhā missakiddhipādā kathitā,  sattasu phalesu pubbabhāgā. sattamādīni cattāri heṭṭhā kathitanayāneva. </p>
            </h4>
            <h4>
              <h4n> 11-12. moggallānasuttādivaṇṇanā </h4n>
              <p>[03] 843-844^b^.^eb^ ekādasamadvādasamesu ^a^V3.0291^ea^ cha abhiññā kathitā.  sesaṃ sabbattha uttānatthamevāti. </p>
              <p>[06] iddhipādasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 8. anuruddhasaṃyuttaṃ </h2n>
          <h3>
            <h3n> 1. rahogatavaggo </h3n>
            <h4>
              <h4n> 1-2. paṭhamarahogatasuttādivaṇṇanā </h4n>
              <p>[03] 899-900^b^.^eb^ anuruddhasaṃyuttassa ^a^V3.0292^ea^ ^a^P3.0262^ea^  ^a^M3.0293^ea^  paṭhame ^b^āraddhā^eb^ti paripuṇṇā. saṅkhepato panettha chattiṃsāya ṭhānesu  arahattaṃ pāpetvā vipassanā kathitā, dutiye dvādasasu ṭhānesu arahattaṃ  pāpetvā vipassanā kathitā. </p>
            </h4>
            <h4>
              <h4n> 3. sutanusuttavaṇṇanā </h4n>
              <p>[03] 901^b^.^eb^ tatiye ^b^mahābhiññata^eb^nti chābhiññābhāvaṃ.  ^b^hīnaṃ dhamma^eb^ntiādīsu imāya pāḷiyā attho veditabbo -- </p>
              <p>[02] ``katame dhammā hīnā? dvādasa akusalacittuppādā,  ime dhammā hīnā. katame dhammā majjhimā? tīsu bhūmīsu kusalaṃ,  tīsu bhūmīsu vipāko, tīsu bhūmīsu kiriyābyākataṃ sabbañca rūpaṃ,  ime dhammā majjhimā. katame dhammā paṇītā? cattāro maggā  apariyāpannā, cattāri ca sāmaññaphalāni nibbānañca, ime dhammā  paṇītā''ti (dha0 sa0 1423-1425). </p>
            </h4>
            <h4>
              <h4n> 4-7. paṭhamakaṇḍakīsuttādivaṇṇanā </h4n>
              <p>[03] 902-905^b^.^eb^ catutthe ^b^kaṇḍakīvane^eb^ti mahākaramandavane.  chaṭṭhe ^b^sahassaṃ loka^eb^nti iminā therassa ^a^V3.0293^ea^ satata vihāro dassito.  thero hi pātova mukhaṃ dhovitvā atītānāgate kappasahassaṃ  anussarati. paccuppanne pana dasacakkavāḷasahassaṃ ekāvajjanassa  āpāthamāgacchati. sattamaṃ uttānameva. </p>
            </h4>
            <h4>
              <h4n> 8. salaḷāgārasuttavaṇṇanā </h4n>
              <p>[03] 906^b^.^eb^ aṭṭhame ^a^P3.0263^ea^ ^b^salaḷāgāre^eb^ti  salaḷarukkhamayāya paṇṇasālāya, salaḷarukkhassa vā dvāre ṭhitattā  evaṃnāmake agāre. imasmiṃ sutte vipassanāya saddhiṃ vipassakapuggalo  kathito. </p>
            </h4>
            <h4>
              <h4n> 9. ambapālivanasuttavaṇṇanā </h4n>
              <p>[03] 907^b^.^eb^ navame ^a^M3.0294^ea^ ^b^āsabhiṃ vāca^eb^nti attano  arahattabhāvadīpakaṃ uttamavācaṃ. sesaṃ sabbattha uttānatthamevāti. </p>
              <p>[06] rahogatavaggo paṭhamo. </p>
            </h4>
          </h3>
          <h3>
            <h3n> 2. dutiyavaggavaṇṇanā </h3n>
            <h4>
              <h4n> </h4n>
              <p>[03] 909-922^b^.^eb^ dutiyavagge ^b^ṭhānañca ṭhānato^eb^tiādīhi  thero dasabalañāṇaṃ paṭijānāti. kimpanetaṃ sāvakānaṃ hotīti?  ekadesena hoti, sabbaññubuddhānaṃ panetaṃ nippadesaṃ sabbākāraparipūranti. </p>
              <p>[06] anuruddhasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 9. jhānasaṃyuttavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 923^b^.^eb^ jhānasaṃyuttaṃ ^a^V3.0294^ea^ uttānatthameva. </p>
              <p>[06] jhānasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 10. ānāpānasaṃyuttaṃ </h2n>
          <h3>
            <h3n> 1. ekadhammavaggo </h3n>
            <h4>
              <h4n> 1. ekadhammasuttavaṇṇanā </h4n>
              <p>[03] 977^b^.^eb^ ānāpānasaṃyuttassa ^a^V3.0295^ea^ ^a^M3.0295^ea^ paṭhame ^b^ekadhammo^eb^ti  eko dhammo. sesamettha yaṃ vattabbaṃ siyā, taṃ sabbaṃ sabbākārena  visuddhimagge (visuddhi0 1.215) ānāpānassatikammaṭṭhānaniddese  vuttameva. </p>
            </h4>
            <h4>
              <h4n> 6. ariṭṭhasuttavaṇṇanā </h4n>
              <p>[03] 982^b^.^eb^ chaṭṭhe ^b^bhāvetha no^eb^ti bhāvetha nu.  ^b^kāmacchando^eb^ti pañcakāmaguṇikarāgo. ^b^ajjhattaṃ bahiddhā ca  dhammesū^eb^ti ajjhattikabāhiresu dvādasasu āyatanadhammesu ^a^P3.0264^ea^.  ^b^paṭighasaññā suppaṭivinītā^eb^ti paṭighasampayuttasaññā  suṭṭhu paṭivinītā, samucchinnāti attho. iminā attano  anāgāmimaggaṃ katheti. idāni arahattamaggassa vipassanaṃ dassento  ^b^so satova assasissāmī^eb^tiādimāha. </p>
            </h4>
            <h4>
              <h4n> 7. mahākappinasuttavaṇṇanā </h4n>
              <p>[03] 983^b^.^eb^ sattame ^b^iñjitattaṃ vā phanditattaṃ vā^eb^ti  ubhayenapi calanameva kathitaṃ. </p>
            </h4>
            <h4>
              <h4n> 8. padīpopamasuttavaṇṇanā </h4n>
              <p>[03] 984^b^.^eb^ aṭṭhame ^a^V3.0296^ea^ ^b^neva kāyopi kilamati na  cakkhūnī^eb^ti aññesu hi kammaṭṭhānesu kammaṃ karontassa kāyopi  kilamati, cakkhūnipi vihaññanti. dhātukammaṭṭhānasmiñhi kammaṃ  karontassa kāyo kilamati, yante pakkhipitvā pīḷanākārappatto  viya hoti. kasiṇakammaṭṭhāne kammaṃ karontassa cakkhūni phandanti  kilamanti, nikkhamitvā patanākārappattāni viya honti. imasmiṃ  pana kammaṭṭhāne kammaṃ karontassa neva kāyo kilamati, na akkhīni  vihaññanti. tasmā evamāha.</p>
              <p>[03] ^b^sabbaso^eb^ ^a^M3.0296^ea^ ^b^rūpasaññāna^eb^ntiādi kasmā vuttaṃ, kiṃ ānāpāne  kasiṇugghāṭanaṃ labbhatīti? tipiṭakacūḷābhayatthero panāha --  ``yasmā ānāpānanimittaṃ tārakarūpamuttāvalikādisadisaṃ hutvā  paññāyati, tasmā tattha kasiṇugghāṭanaṃ labbhatī''ti.  tipiṭakacūḷanāgatthero ``na labbhatevā''ti āha. alabbhante ayaṃ  ariyiddhiādiko pabhedo kasmā gahitoti? ānisaṃsadassanatthaṃ.  ariyaṃ vā hi iddhiṃ cattāri vā rūpāvacarajjhānāni catasso vā  arūpasamāpattiyo nirodhasamāpattiṃ vā patthayamānena bhikkhunā ayaṃ  ānāpānassatisamādhi sādhukaṃ manasikātabbo. yathā hi nagare laddhe  yaṃ catūsu disāsu uṭṭhānakabhaṇḍaṃ, taṃ catūhi dvārehi nagarameva  pavisatīti, janapado laddho ca hoti. nagarasseva heso ānisaṃso.  evaṃ ānāpānassatisamādhibhāvanāya ānisaṃso esa  ariyiddhiādiko pabhedo, sabbākārena ^a^P3.0265^ea^ bhāvite  ānāpānassatisamādhismiṃ sabbametaṃ yogino nipphajjatīti  ānisaṃsadassanatthaṃ vuttaṃ. ^b^sukhañce^eb^ti ettha soti kasmā na  vuttaṃ? yasmā bhikkhūti imasmiṃ vāre nāgataṃ. </p>
            </h4>
            <h4>
              <h4n> 9. vesālīsuttavaṇṇanā </h4n>
              <p>[03] 985^b^.^eb^ navame ^b^vesāliya^eb^nti evaṃnāmake  itthiliṅgavasena pavattavohāre nagare. tañhi nagaraṃ tikkhattuṃ  pākāraparikkhepavaḍḍhanena visālībhūtattā vesālīti vuccati. idampi  ca nagaraṃ sabbaññutaṃ patteyeva sammāsambuddhe sabbākāravepullataṃ pattanti  veditabbaṃ. evaṃ gocaragāmaṃ dassetvā nivāsaṭṭhānamāha ^b^mahāvane  kūṭāgārasālāya^eb^nti. tattha mahāvanaṃ nāma sayaṃjātaṃ aropimaṃ  saparicchedaṃ mahantaṃ vanaṃ. kapilavatthusāmantā pana mahāvanaṃ  himavantena saha ekābaddhaṃ aparicchedaṃ ^a^V3.0297^ea^ hutvā mahāsamuddaṃ āhacca ṭhitaṃ.  idaṃ tādisaṃ na hoti, saparicchedaṃ mahantaṃ vananti ^b^mahāvanaṃ^eb^.  kūṭāgārasālā pana mahāvanaṃ nissāya kate ārāme kūṭāgāraṃ  antokatvā haṃsavaṭṭakacchannena katā sabbākārasampannā buddhassa bhagavato  gandhakuṭīti veditabbā.</p>
              <p>[03] ^b^anekapariyāyena asubhakathaṃ kathetī^eb^ti anekehi kāraṇehi  asubhākārasandassanappavattaṃ kāyavicchandanīyakathaṃ katheti. seyyathidaṃ  -- atthi ^a^M3.0297^ea^ imasmiṃ kāye kesā lomā nakhā dantā...pe0... muttanti.  kiṃ vuttaṃ hoti? bhikkhave, imasmiṃ byāmamatte kaḷevare  sabbākārenapi vicinanto na koci kiñci muttaṃ vā maṇiṃ vā  veḷuriyaṃ vā agaruṃ vā candanaṃ vā kuṅkumaṃ vā kappuraṃ vā vāsacuṇṇādiṃ  vā aṇumattampi sucibhāvaṃ passati, atha kho paramaduggandhaṃ  jegucchāssirikadassanaṃ kesalomādinānappakāraṃ asucimeva passati,  tasmā na ettha chando vā rāgo vā karaṇīyo. yepi uttamaṅge  sirasi jātā kesā nāma, tepi asubhā ceva asucino ^a^P3.0266^ea^  ca paṭikūlā ca. so ca nesaṃ asubhāsucipaṭikūlabhāvo  vaṇṇatopi saṇṭhānatopi gandhatopi āsayatopi okāsatopīti  pañcahākārehi veditabbo. evaṃ lomādīnampīti ayamettha saṅkhepo,  vitthāro pana visuddhimagge (visuddhi0 1.307) vuttanayeneva  veditabbo. iti bhagavā ekamekasmiṃ koṭṭhāse pañcapañcappabhedena  anekapariyāyena asubhakathaṃ katheti.</p>
              <p>[03] ^b^asubhāya vaṇṇaṃ bhāsatī^eb^ti uddhumātakādivasena  asubhamātikaṃ nikkhipitvā padabhājanīyena taṃ vibhajanto vaṇṇento  asubhāya vaṇṇaṃ bhāsati. ^b^asubhabhāvanāya vaṇṇaṃ bhāsatī^eb^ti yā  ayaṃ kesādīsu vā uddhumātakādīsu vā ajjhattabahiddhāvatthūsu  asubhākāraṃ gahetvā pavattassa cittassa bhāvanā vaḍḍhanā phātikammaṃ,  tassā asubhabhāvanāya ānisaṃsaṃ dassento vaṇṇaṃ bhāsati, guṇaṃ  parikitteti. seyyathidaṃ -- ``asubhabhāvanābhiyutto, bhikkhave,  bhikkhu kesādīsu vā vatthūsu uddhumātakādīsu vā pañcaṅgavippahīnaṃ  pañcaṅgasamannāgataṃ tividhakalyāṇaṃ dasalakkhaṇasampannaṃ paṭhamajjhānaṃ  paṭilabhati. so taṃ paṭhamajjhānasaṅkhātaṃ cittamañjūsaṃ nissāya  vipassanaṃ vaḍḍhetvā uttamatthaṃ arahattaṃ pāpuṇātī''ti.</p>
              <p>[03] ^b^icchāmahaṃ, bhikkhave, aḍḍhamāsaṃ paṭisallīyitu^eb^nti ahaṃ,  bhikkhave, ekaṃ aḍḍhamāsaṃ paṭisallīyituṃ nilīyituṃ ekakova hutvā  viharituṃ icchāmīti attho. ^b^nāmhi kenaci upasaṅkamitabbo  ^a^V3.0298^ea^ aññatra ekena piṇḍapātanīhārakenā^eb^ti yo attanā payuttavācaṃ akatvā  mamatthāya saddhesu kulesu paṭiyattapiṇḍapātaṃ nīharitvā mayhaṃ upanāmeti,  taṃ piṇḍapātanīhārakaṃ ekaṃ bhikkhuṃ ṭhapetvā nāmhi aññena kenaci  bhikkhunā vā gahaṭṭhena vā upasaṅkamitabboti.</p>
              <p>[03] kasmā ^a^M3.0298^ea^ pana evamāhāti? atīte kira pañcasatā migaluddakā  mahatīhi daṇḍavāgurādīhi araññaṃ parikkhipitvā haṭṭhatuṭṭhā ekatoyeva  yāvajīvaṃ migapakkhighātakammena ^a^P3.0267^ea^ jīvikaṃ kappetvā  niraye uppannā. te tattha paccitvā pubbe katena kenacideva  kusalakammena manussesu uppannā kalyāṇūpanissayavasena sabbepi  bhagavato santike pabbajjañca upasampadañca labhiṃsu. tesaṃ tato  mūlākusalakammato avipakkavipākā aparāparacetanā tasmiṃ  aḍḍhamāsabbhantare attūpakkamena ca parūpakkamena ca jīvitūpacchedāya  okāsamakāsi. taṃ bhagavā addasa. kammavipāko ca nāma na sakkā  kenaci paṭibāhituṃ. tesu ca bhikkhūsu puthujjanāpi atthi,  sotāpannasakadāgāmianāgāmikhīṇāsavāpi. tattha khīṇāsavā  appaṭisandhikā, itare ariyasāvakā niyatagatikā sugatiparāyaṇā,  puthujjanānaṃ gati aniyatā.</p>
              <p>[03] atha bhagavā cintesi -- ``ime attabhāve chandarāgena  maraṇabhayabhītā na sakkhissanti gatiṃ visodhetuṃ, handa nesaṃ  chandarāgappahānāya asubhakathaṃ kathemi. taṃ sutvā attabhāve  vigatacchandarāgatāya gativisodhanaṃ katvā sagge paṭisandhiṃ  gaṇhissanti, evaṃ tesaṃ mama santike pabbajjā sātthikā  bhavissatī''ti. tato tesaṃ anuggahāya asubhakathaṃ kathesi  kammaṭṭhānasīsena, no maraṇavaṇṇasaṃvaṇṇanādhippāyena. kathetvā ca  panassa etadahosi -- ``sace imaṃ aḍḍhamāsaṃ maṃ bhikkhū  passissanti, `ajja eko bhikkhu mato, ajja dve...pe0... ajja  dasā'ti āgantvā ārocessanti, ayañca kammavipāko na sakkā mayā  vā aññena vā paṭibāhituṃ, svāhaṃ taṃ sutvāpi kiṃ karissāmi, kiṃ  me anatthakena anayabyasanena sutena, handāhaṃ bhikkhūnaṃ adassanaṃ  upagacchāmī''ti. tasmā evamāha -- ``icchāmahaṃ, bhikkhave,  aḍḍhamāsaṃ paṭisallīyituṃ, nāmhi kenaci upasaṅkamitabbo aññatra  ekena piṇḍapātanīhārakenā''ti.</p>
              <p>[03] apare panāhu -- ``parūpavādavivajjanatthaṃ evaṃ vatvā  paṭisallīno''ti. pare kira bhagavantaṃ ^a^V3.0299^ea^ upavadissanti -- ``ayaṃ  `sabbaññū ahaṃ saddhammavaracakkavattī'ti ^a^P3.0268^ea^  paṭijānamāno attanopi sāvake aññamaññaṃ ghātente nivāretuṃ na  sakkoti, kiṃ aññaṃ sakkhissatī''ti? tatra paṇḍitā vakkhanti --  ``bhagavā paṭisallānamanuyutto na imaṃ pavattiṃ jānāti, kocissa  ārocayitāpi natthi ^a^M3.0299^ea^, sace jāneyya addhā nivāreyyā''ti. idaṃ pana  icchāmattaṃ, paṭhamamevettha kāraṇaṃ. ^b^nāssudhā^eb^ti ettha assudhāti  padapūraṇamatte avadhāraṇatthe vā nipāto, neva koci bhagavantaṃ  upasaṅkamīti attho.</p>
              <p>[03] anekehi vaṇṇasaṇṭhānādīhi kāraṇehi vokāro assāti  ^b^anekākāravokāro^eb^. anekākāravokiṇṇo anekākārena  sammissoti vuttaṃ hoti. ko so? asubhabhāvanānuyogo, taṃ  anekākāravokāraṃ. ^b^asubhabhāvanānuyogamanuyuttā viharantī^eb^ti  yuttappayuttā viharanti. ^b^aṭṭīyamānā^eb^ti tena kāyena aṭṭā  dukkhitā honti. ^b^harāyamānā^eb^ti lajjamānā.  ^b^jigucchamānā^eb^ti jigucchaṃ uppādayamānā. ^b^satthahārakaṃ  pariyesantī^eb^ti jīvitaharaṇakasatthaṃ pariyesanti. na kevalañca te  satthaṃ pariyesitvā attanā vā attānaṃ jīvitā voropenti,  migalaṇḍikampi pana samaṇakuttakaṃ upasaṅkamitvā, ``sādhu no,  āvuso, jīvitā voropehī''ti vadanti. ettha ca ariyā neva  pāṇātipātaṃ kariṃsu, na samādapesuṃ, na samanuññā ahesuṃ. puthujjanā  pana sabbamakaṃsu.</p>
              <p>[03] ^b^paṭisallānā vuṭṭhito^eb^ti tesaṃ pañcannaṃ bhikkhusatānaṃ  jīvitakkhayappattabhāvaṃ ñatvā tato ekībhāvato vuṭṭhito jānantopi  ajānanto viya kathāsamuṭṭhāpanatthaṃ āyasmantaṃ ānandaṃ āmantesi.  ^b^kiṃ nu kho, ānanda, tanubhūto viya bhikkhusaṅgho^eb^ti ito,  ānanda, pubbe bahū bhikkhū ekato upaṭṭhānaṃ āgacchanti, uddesaṃ  paripucchaṃ gaṇhanti, sajjhāyanti, ekapajjoto viya ārāmo dissati.  idāni pana aḍḍhamāsamattassa accayena tanubhūto viya tanuko mando  appako viraḷo viya jāto bhikkhusaṅgho. kiṃ nu kho kāraṇaṃ?  kiṃ disāsu pakkantā bhikkhūti?</p>
              <p>[03] athāyasmā ānando kammavipākena tesaṃ jīvitakkhayappattiṃ  asallakkhento asubhakammaṭṭhānānuyogapaccayā ^a^P3.0269^ea^ pana  sallakkhento ^b^tathā hi pana, bhante bhagavā^eb^tiādiṃ vatvā bhikkhūnaṃ  arahattappattiyā aññaṃ kammaṭṭhānaṃ yācanto, ^b^sādhu, bhante,  bhagavā^eb^tiādimāha. tassattho ^a^V3.0300^ea^ -- sādhu, bhante, bhagavā aññaṃ kāraṇaṃ  ācikkhatu, yena bhikkhusaṅgho arahatte patiṭṭhaheyya ^a^M3.0300^ea^. mahāsamuddaṃ  orohaṇatitthāni viya aññānipi dasānussati, dasakasiṇa,  catudhātuvavatthāna, brahmavihāra, ānāpānassatipabhedāni bahūni  nibbānorohaṇakammaṭṭhānāni santi, tesu bhagavā bhikkhū samassāsetvā  aññataraṃ kammaṭṭhānaṃ ācikkhatūti adhippāyo.</p>
              <p>[03] atha bhagavā tathā kātukāmo theraṃ uyyojento  ^b^tenahānandā^eb^tiādimāha. tattha ^b^vesāliṃ upanissāyā^eb^ti  vesāliyaṃ upanissāya samantā gāvutepi aḍḍhayojanepi yāvatikā  viharanti, te sabbe sannipātehīti attho. ^b^sabbe upaṭṭhānasālāyaṃ  sannipātetvā^eb^ti attanā gantuṃ yuttaṭṭhānaṃ sayaṃ gantvā aññattha  daharabhikkhū pahiṇitvā muhutteneva anavasese bhikkhū upaṭṭhānasālāyaṃ  samūhaṃ katvā. ^b^yassadāni, bhante, bhagavā kālaṃ maññatī^eb^ti ettha  ayamadhippāyo -- bhagavā bhikkhusaṅgho sannipatito, esa kālo  bhikkhūnaṃ dhammakathaṃ kātuṃ, anusāsaniṃ dātuṃ, idāni yassa tumhe kālaṃ  jānātha, taṃ kātabbanti.</p>
              <p>[03] atha kho bhagavā bhikkhū āmantesi, ^b^ayampi kho,  bhikkhave^eb^ti. āmantetvā ca pana bhikkhūnaṃ arahattappattiyā pubbe  ācikkhitāsubhakammaṭṭhānato aññaṃ pariyāyaṃ ācikkhanto  ^b^ānāpānassatisamādhī^eb^tiādimāha. tattha  ^b^ānāpānassatisamādhī^eb^ti ānāpānapariggāhikāya satiyā saddhiṃ  sampayutto samādhi, ānāpānassatiyaṃ vā samādhi,  ānāpānassatisamādhi. ^b^bhāvito^eb^ti uppādito vaḍḍhito vā.  ^b^bahulīkato^eb^ti punappunaṃ kato. ^b^santo ceva paṇīto cā^eb^ti  santo ceva paṇīto ceva. ubhayattha evasaddena niyamo veditabbo.  kiṃ vuttaṃ hoti? ayañhi yathā asubhakammaṭṭhānaṃ kevalaṃ paṭivedhavasena  santañca paṇītañca, oḷārikārammaṇattā pana paṭikūlārammaṇattā ca  ārammaṇavasena neva santaṃ na paṇītaṃ, na evaṃ kenaci pariyāyena  ^a^P3.0270^ea^ asanto vā appaṇīto vā, apica kho  ārammaṇasantatāyapi santo vūpasanto nibbuto, paṭivedhasaṅkhātāya  aṅgasantatāyapi, ārammaṇapaṇītatāya paṇīto atittikaro,  aṅgapaṇītatāyapīti. tena vuttaṃ ``santo ceva paṇīto cā''ti.</p>
              <p>[03] ^b^asecanako^eb^ ^a^M3.0301^ea^ ^b^ca sukho ca vihāro^eb^ti ettha pana nāssa  secananti asecanako, anāsittako abbokiṇṇo pāṭiyekko  āveṇiko, natthi ettha parikammena vā upacārena vā santatā,  ādisamannāhārato pabhuti attano sabhāveneva santo ca paṇīto cāti  attho. keci ^a^V3.0301^ea^ ``asecanako''ti anāsittako ojavanto, sabhāveneva  madhuro''ti vadanti. evamayaṃ asecanako ca appitappitakkhaṇe  kāyikacetasikasukhappaṭilābhāya saṃvattanato sukho ca vihāroti  veditabbo.</p>
              <p>[03] ^b^uppannuppanne^eb^ti avikkhambhite. ^b^pāpake^eb^ti lāmake.  ^b^akusale dhamme^eb^ti akosallasambhūte dhamme. ^b^ṭhānaso  antaradhāpetī^eb^ti khaṇeneva antaradhāpeti vikkhambheti.  ^b^vūpasametī^eb^ti suṭṭhu upasameti, nibbedhabhāgiyattā anupubbena  ariyamaggavuddhippatto samucchindati, paṭippassambhetīti vuttaṃ hoti.  ^b^gimhānaṃ pacchime māse^eb^ti āsāḷhamāse. ^b^ūhataṃ  rajojalla^eb^nti aṭṭha māse vātātapasukkhāya  gomahiṃsādipādappahārasambhinnāya pathaviyā uddhaṃ hataṃ ūhataṃ ākāse  samuṭṭhitaṃ rajañca reṇuñca. ^b^mahā akālamegho^eb^ti sabbaṃ nabhaṃ  ajjhottharitvā uṭṭhito āsāḷhajuṇhapakkhe sakalaṃ aḍḍhamāsaṃ  vassanakamegho. so hi asampatte vassakāle uppannattā akālameghoti  idha adhippeto. ^b^ṭhānaso antarādhāpeti vūpasametī^eb^ti khaṇeneva  adassanaṃ neti pathaviyaṃ sannisīdāpeti. ^b^evameva kho^eb^ti  opammanidassanametaṃ. tato paraṃ vuttanayameva. </p>
            </h4>
            <h4>
              <h4n> 10. kimilasuttavaṇṇanā </h4n>
              <p>[03] 986^b^.^eb^ dasame ^b^kimilāya^eb^nti evaṃnāmake nagare.  ^b^etadavocā^eb^ti thero kira cintesi -- ``ayaṃ desanā na  yathānusandhikā katā, yathānusandhiṃ gamessāmī''ti desanānusandhiṃ  ghaṭento etaṃ avoca. ^b^kāyaññatara^eb^nti pathavīādīsu kāyesu  aññataraṃ vadāmi ^a^P3.0271^ea^ vāyokāyaṃ vadāmīti attho.  atha vā cakkhāyatanaṃ...pe0... kabaḷīkāro āhāroti pañcavīsati  rūpakoṭṭhāsā rūpakāyo nāma, tesu ānāpānaṃ phoṭṭhabbāyatane  ^a^M3.0302^ea^ saṅgahitattā kāyaññataraṃ hoti, tasmāpi evamāha. ^b^tasmātihā^eb^ti  yasmā catūsu kāyesu aññataraṃ vāyokāyaṃ, pañcavīsati koṭṭhāse vā  rūpakāye aññataraṃ ānāpānaṃ anupassati, tasmā kāye kāyānupassīti  attho. evaṃ sabbattha attho veditabbo. ^b^vedanāññatara^eb^nti  tīsu vedanāsu aññataraṃ, sukhavedanaṃ sandhāyetaṃ vuttaṃ.</p>
              <p>[03] ^b^sādhukaṃ manasikāra^eb^nti pītipaṭisaṃveditādivasena uppannaṃ  sundaraṃ manasikāraṃ. kiṃ pana manasikāro sukhā vedanā hotīti?  na hoti, desanāsīsaṃ panetaṃ. yatheva hi  ``aniccasaññābhāvanānuyogamanuyuttā''ti (ma0 ni0 3.147) ettha  saññānāmena paññā vuttā, evamidhāpi ^a^V3.0302^ea^ manasikāranāmena jhānavedanā  vuttāti veditabbā. etasmiñhi catukke paṭhamapade pītisīsena vedanā  vuttā, dutiyapade sukhanti sarūpeneva vuttā. cittasaṅkhārapadadvaye  ``saññā ca vedanā ca cetasikā ete dhammā cittappaṭibaddhā  cittasaṅkhārā''ti (paṭi0 ma0 1.174) vacanato ``vitakkavicāre  ṭhapetvā sabbepi cittasampayuttakā dhammā cittasaṅkhāre saṅgahitā''ti  vacanato cittasaṅkhāranāmena vedanā vuttā. taṃ sabbaṃ  manasikāranāmena saṅgahetvā idha ``sādhukaṃ manasikāra''nti āha.</p>
              <p>[03] evaṃ santepi yasmā esā vedanā ārammaṇaṃ na hoti, tasmā  vedanānupassanā na yujjatīti. no na yujjati,  mahāsatipaṭṭhānādīsupi hi taṃ taṃ sukhādīnaṃ vatthuṃ ārammaṇaṃ katvā  vedanā vedayati, taṃ pana vedanāpavattiṃ upādāya ``ahaṃ vedayāmī''ti  vohāramattaṃ hoti, taṃ sandhāya ``sukhaṃ vedanaṃ vedayamāno sukhaṃ vedanaṃ  vedayāmī''tiādi vuttaṃ. apica ``pītippaṭisaṃvedī''tiādīnaṃ  atthavaṇṇanāyametassa parihāro vuttoyeva. vuttañhetaṃ visuddhimagge -- </p>
              <p>[02] ``dvīhākārehi pīti paṭisaṃviditā hoti --  ārammaṇato ca asammohato ca. kathaṃ ārammaṇato pīti  paṭisaṃviditā hoti? sappītike dve jhāne samāpajjati, tassa  samāpattikkhaṇe jhānapaṭilābhena ārammaṇato pīti paṭisaṃviditā hoti  ārammaṇassa ^a^P3.0272^ea^ paṭisaṃviditattā. kathaṃ asammohato  pīti paṭisaṃviditā hoti? sappītike dve jhāne samāpajjitvā vuṭṭhāya  jhānasampayuttapītiṃ khayato vayato sammasati, tassa vipassanākkhaṇe  lakkhaṇappaṭivedhena asammohato ^a^M3.0303^ea^ pīti paṭisaṃviditā hoti. vuttañhetaṃ  paṭisambhidāyaṃ (paṭi0 ma0 1.172) ```dīghaṃ assāsavasena  cittassa ekaggataṃ avikkhepaṃ pajānato sati upaṭṭhitā hoti, tāya  satiyā tena ñāṇena sā pīti paṭisaṃviditā hotī'ti. eteneva  nayena avasesapadānipi atthato veditabbānī''ti.</p>
              <p>[03] iti yatheva jhānapaṭilābhena ārammaṇato  pītisukhacittasaṅkhārā paṭisaṃviditā honti, evaṃ imināpi  jhānasampayuttena vedanāsaṅkhātamanasikārapaṭilābhena ārammaṇato vedanā  paṭisaṃviditā ^a^V3.0303^ea^ hoti. tasmā suvuttametaṃ ``vedanāsu vedanānupassī  bhikkhu tasmiṃ samaye viharatī''ti.</p>
              <p>[03] ^b^nāhaṃ, ānanda, muṭṭhassatissa asampajānassā^eb^ti ettha  ayamadhippāyo -- yasmā ``cittapaṭisaṃvedī  assāsissāmī''tiādinā nayena pavatto bhikkhu kiñcāpi  assāsapassāsanimittamārammaṇaṃ karoti, tassa pana cittassa ārammaṇe  satiñca sampajaññañca upaṭṭhāpetvā pavattanato citte cittānupassīyeva  nāmesa hoti. na hi muṭṭhassatissa asampajānassa  ānāpānassatisamādhibhāvanā atthi, tasmā ārammaṇato  cittapaṭisaṃviditavasena ``citte cittānupassī bhikkhu tasmiṃ samaye  viharatī''ti.</p>
              <p>[03] ^b^so yaṃ taṃ hoti abhijjhādomanassānaṃ pahānaṃ, taṃ paññāya  disvā sādhukaṃ ajjhupekkhitā hotī^eb^ti ettha abhijjhā  kāmacchandanīvaraṇameva, domanassavasena byāpādanīvaraṇaṃ dassitaṃ.  idañhi catukkaṃ vipassanāvaseneva vuttaṃ, dhammānupassanā ca  nīvaraṇapabbādivasena pañcavidhā hoti, tassā nīvaraṇapabbaṃ ādi,  tassāpi idaṃ nīvaraṇadvayaṃ ādi. iti dhammānupassanāya ādiṃ  dassetuṃ ^b^abhijjhādomanassāna^eb^nti āha. ^b^pahāna^eb^nti  aniccānupassanāya niccasaññaṃ pajahatīti evaṃ pahānakarañāṇaṃ adhippetaṃ.  ^b^taṃ paññāya disvā^eb^ti taṃ  aniccavirāganirodhapaṭinissaggañāṇasaṅkhātaṃ pahānañāṇaṃ aparāya  vipassanāpaññāya, tampi aparāyāti evaṃ vipassanāparamparaṃ dasseti  ^a^M3.0304^ea^. ^b^ajjhupekkhitā hotī^eb^ti yañcassa pathapaṭipannaṃ ^a^P3.0273^ea^  ajjhupekkhati, yañca ekato upaṭṭhānaṃ ajjhupekkhatīti dvidhā  ajjhupekkhati nāma. tattha sahajātānampiajjhupekkhanā hoti  ārammaṇassāpi ajjhupekkhanā. idha ārammaṇa ajjhupekkhanā  adhippetā. ^b^tasmātihānandā^eb^ti yasmā ``aniccānupassī  assāsissāmī''tiādinā nayena pavatto na kevalaṃ nīvaraṇādidhamme,  abhijjhādomanassasīsena pana vuttānaṃ dhammānaṃ pahānakarañāṇampi  paññāya disvā ajjhupekkhitā hoti, tasmā dhammesu dhammānupassī  bhikkhu tasmiṃ samaye viharatīti veditabbo.</p>
              <p>[03] ^b^evameva kho^eb^ti ettha catumahāpatho viya cha āyatanāni  daṭṭhabbāni. tasmiṃ paṃsupuñjo viya chasu āyatanesu kilesā. catūhi  disāhi āgacchantā sakaṭarathā viya catūsu ārammaṇesu  ^a^V3.0304^ea^ pavattā cattāro satipaṭṭhānā. ekena sakaṭena vā rathena vā   paṃsupuñjassa upahananaṃ viya kāyānupassanādīhi pāpakānaṃ akusalānaṃ dhammānaṃ  upaghāto veditabboti. </p>
              <p>[06] ekadhammavaggo paṭhamo. </p>
            </h4>
          </h3>
          <h3>
            <h3n> 2. dutiyavaggo </h3n>
            <h4>
              <h4n> 1-2. icchānaṅgalasuttādivaṇṇanā </h4n>
              <p>[03] 987-988^b^.^eb^ dutiyavaggassa paṭhame ^b^evaṃ byākareyyāthā^eb^ti  kasmā attano vihārasamāpattiṃ ācikkhati? upārambhamocanatthaṃ.  sace hi te ``na jānāmā''ti vadeyyuṃ, atha nesaṃ titthiyā ``tumhe  `asukasamāpattiyā nāma no satthā temāsaṃ vihāsī'tipi na jānātha,  atha kasmā naṃ upaṭṭhahantā viharathā''ti upārambhaṃ āropeyyuṃ, tato  mocanatthaṃ evamāha.</p>
              <p>[03] atha kasmā yathā aññattha ``satova assasati, dīghaṃ vā  assasanto''ti (dī0 ni0 2.374; ma0 ni0 1.107; saṃ0  ni0  5.977) eva-vākāro vutto. evaṃ idha na vuttoti?  ekantasantattā. aññesañhi ^a^M3.0305^ea^ assāso vā pākaṭo hoti passāso  vā, bhagavato ubhayampetaṃ pākaṭameva niccaṃ upaṭṭhitassatitāyāti  ekantasantattā na vutto. atha ``sikkhāmī''ti avatvā kasmā  ``assasāmī''ti ettakameva vuttanti? sikkhitabbābhāvā. satta  hi sekhā sikkhitabbabhāvā ^a^P3.0274^ea^ sekhā nāma,  khīṇāsavā sikkhitabbābhāvā asekhā nāma, tathāgatā asikkhitabbā  asekkhā nāma natthi tesaṃ sikkhitabbakiccanti sikkhitabbābhāvā na  vuttaṃ. dutiyaṃ uttānameva. </p>
            </h4>
            <h4>
              <h4n> 3-10. paṭhamāanandasuttādivaṇṇanā </h4n>
              <p>[03] 989-996^b^.^eb^ tatiye ^b^pavicinatī^eb^ti aniccādivasena  pavicinati. itaraṃ padadvayaṃ etasseva vevacanaṃ. ^b^nirāmisā^eb^ti  nikkilesā kāyikacetasikadarathapaṭipassaddhiyā kāyopi cittampi  ^a^V3.0305^ea^ passambhati. ^b^samādhiyatī^eb^ti sammā ṭhapiyati, appanācittaṃ viya  hoti. ^b^ajjhupekkhitā hotī^eb^ti sahajātājjhupekkhanāya  ajjhupekkhitā hoti.</p>
              <p>[03] evaṃ cuddasavidhena kāyapariggāhakassa bhikkhuno tasmiṃ kāye  sati satisambojjhaṅgo, tāya satiyā sampayuttañāṇaṃ  dhammavicayasambojjhaṅgo, taṃsampayuttameva kāyikacetasikavīriyaṃ  vīriyasambojjhaṅgo, pītipassaddhicittekaggatā  pītipassaddhisamādhisambojjhaṅgā, imesaṃ channaṃ bojjhaṅgānaṃ  anosakkanānativattanasaṅkhāto majjhattākāro upekkhāsambojjhaṅgo.  yatheva hi samappavattesu assesu sārathino ``ayaṃ olīyatī''ti  tudanaṃ vā, ``ayaṃ atidhāvatī''ti ākaḍḍhanaṃ vā natthi, kevalaṃ evaṃ  passamānassa ṭhitākārova hoti, evameva imesaṃ channaṃ bojjhaṅgānaṃ  anosakkanānativattanasaṅkhāto majjhattākāro upekkhāsambojjhaṅgo  nāma hoti. ettāvatā kiṃ kathitaṃ? ekacittakkhaṇikā  nānāsarasalakkhaṇā vipassanābojjhaṅgā nāma kathitā.</p>
              <p>[03] ^b^vivekanissita^eb^ntiādīni vuttatthāneva. ettha pana  soḷasakkhattukā ānāpānassati missakā kathitā, ānāpānamūlakā  satipaṭṭhānā pubbabhāgā ^a^M3.0306^ea^, tesaṃ mūlabhūtā ānāpānassati ^a^P3.0275^ea^  pubbabhāgā. bojjhaṅgamūlakā satipaṭṭhānā pubbabhāgā, tepi  bojjhaṅgā pubbabhāgāva. vijjāvimuttipūrakā pana bojjhaṅgā  nibbattitalokuttarā, vijjāvimuttiyo ariyaphalasampayuttā. vijjā vā  catutthamaggasampayuttā, vimutti phalasampayuttāti.  catutthapañcamachaṭṭhānipi imināva samānaparicchedāni. sesaṃ sabbattha  uttānamevāti. </p>
              <p>[06] ānāpānasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 11. sotāpattisaṃyuttaṃ </h2n>
          <h3>
            <h3n> 1. veḷudvāravaggo </h3n>
            <h4>
              <h4n> 1. cakkavattirājasuttavaṇṇanā </h4n>
              <p>[03] 997^b^.^eb^ sotāpattisaṃyuttassa ^a^V3.0306^ea^ ^a^M3.0307^ea^ ^a^P3.0276^ea^   paṭhame ^b^kiñcāpī^eb^ti anuggahagarahaṇesu nipāto. catunnañhi mahādīpānaṃ  issariyādhipaccaṃ rajjaṃ anuggaṇhanto catunnañca apāyānaṃ appahīnabhāvaṃ  garahanto satthā ``kiñcāpi, bhikkhave, rājā cakkavattī''tiādimāha.  tattha ^b^catunnaṃ dīpāna^eb^nti dvisahassadīpaparivārānaṃ catunnaṃ  mahādīpānaṃ. ^b^issariyādhipacca^eb^nti issarabhāvo issariyaṃ,  adhipatibhāvo ādhipaccaṃ, issariyaṃ ādhipaccaṃ etasmiṃ rajje, na  chedanabhedananti issariyādhipaccaṃ. ^b^kāretvā^eb^ti evarūpaṃ rajjaṃ  pavattāpetvā. ^b^kiñcāpi, bhikkhave, ariyasāvako^eb^ti ettha  anuggahapasaṃsāsu nipāto. piṇḍiyālopena hi yāpanaṃ anuggahanto  catunnañca apāyānaṃ pahīnabhāvaṃ pasaṃsanto satthā ``kiñcāpi,  bhikkhave, ariyasāvako''tiādimāha. tattha ^b^nantakānī^eb^ti  anantakāni. terasahatthopi hi vatthasāṭako dasacchedanato paṭṭhāya  nantakanteva saṅkhaṃ gacchati.</p>
              <p>[03] ^b^aveccappasādenā^eb^ti acalappasādena. so panāyaṃ pasādo  kiṃ eko, anekoti? ekova, so maggena āgatappasādo. yesu  pana vatthūsu apubbaṃ acarimaṃ ruhati, tesaṃ vasena ``buddhe  aveccappasādenā''tiādinā nayena tidhā vutto. yasmā ca eko,  tasmāva ninnānākaraṇo hoti. ariyasāvakassa hi buddheyeva pasādo  ca pemañca gāravañca mahantaṃ, na dhamme vā saṅghe vā, dhammeyeva vā  mahantaṃ ^a^P3.0277^ea^, na buddhe vā saṅghe vā, saṅgheyeva vā  mahantaṃ, na buddhe vā dhamme vāti etaṃ natthi. ^b^itipi so  bhagavā^eb^tiādīni visuddhimagge vitthāritāneva.</p>
              <p>[03] ^b^ariyakantehī^eb^ti ^a^V3.0307^ea^ ariyānaṃ kantehi piyehi manāpehi.  pañca hi sīlāni bhavantaragatāpi ariyā na kopenti, evaṃ tesaṃ  piyāni. tāni sandhāyetaṃ vuttaṃ. ^b^akhaṇḍehī^eb^tiādi  sadisavasena vuttaṃ. mukhavaṭṭiyañhi chinnekadesā pāti khaṇḍāti  vuccati, majjhe bhinnā chiddāti, ekasmiṃ padese visabhāgavaṇṇā gāvī  sabalāti, nānābinducittā kammāsāti, evameva paṭipāṭiyā ^a^M3.0308^ea^ ādimhi  vā ante vā bhinnaṃ sīlaṃ khaṇḍaṃ nāma, majjhe bhinnaṃ chiddaṃ, yattha  katthaci dvinnaṃ vā tiṇṇaṃ vā paṭipāṭiyā bhinnattā sabalaṃ, ekantaraṃ  bhinnaṃ kammāsaṃ. tesaṃ dosānaṃ abhāvena akhaṇḍāditā veditabbā.  ^b^bhujissehī^eb^ti bhujissabhāvakarehi. ^b^viññuppasatthehī^eb^ti  buddhādīhi viññūhi pasaṃsitehi. ^b^aparāmaṭṭhehī^eb^ti ``idaṃ nāma  tayā kataṃ, idaṃ vītikkanta''nti evaṃ parāmasituṃ asakkuṇeyyehi.  ^b^samādhisaṃvattanikehī^eb^ti appanāsamādhiṃ upacārasamādhiṃ vā  saṃvattetuṃ samatthehi. </p>
            </h4>
            <h4>
              <h4n> 2. brahmacariyogadhasuttavaṇṇanā </h4n>
              <p>[03] 998^b^.^eb^ dutiye ^b^yesaṃ saddhā^eb^ti padena buddhe pasādo  gahito. ^b^sīla^eb^nti padena ariyakantāni sīlāni gahitāni.  ^b^pasādo^eb^ti padena saṅghe pasādo gahito. ^b^dhammadassana^eb^nti  padena dhamme pasādo gahitoti evaṃ cattāri sotāpattiyaṅgāni vuttāni.  ^b^kālena paccentī^eb^ti kālena pāpuṇanti. ^b^brahmacariyogadhaṃ  sukha^eb^nti brahmacariyaṃ ogāhitvā ṭhitaṃ uparimaggattayasampayuttaṃ sukhaṃ.  yo panesa gāthāya āgato pasādo, so katarapasādo hotīti.  tipiṭakacūḷābhayatthero tāva ``maggapasādo''ti āha,  tipiṭakacūḷanāgatthero ``āgatamaggassa paccavekkhaṇappasādo''ti.  ubhopi therā paṇḍitā bahussutā, ubhinnaṃ subhāsitaṃ. missakappasādo  esoti. </p>
            </h4>
            <h4>
              <h4n> 3. dīghāvūpāsakasuttavaṇṇanā </h4n>
              <p>[03] 999^b^.^eb^ tatiye ^a^P3.0278^ea^ ^b^tasmā^eb^ti  yasmā catūsu sotāpattiyaṅgesu sandissasi, tasmā.  ^b^vijjābhāgiye^eb^ti vijjākoṭṭhāsike. ^b^sabbasaṅkhāresū^eb^ti  sabbesu tebhūmakasaṅkhāresu. evamassa upari tiṇṇaṃ maggānaṃ  vipassanā kathitā. ^b^vighāta^eb^nti dukkhaṃ. </p>
            </h4>
            <h4>
              <h4n> 4-5. paṭhamasāriputtasuttādivaṇṇanā </h4n>
              <p>[03] 1000-1001^b^.^eb^ catuttha ^a^V3.0308^ea^ uttānameva. pañcame  ^b^sotāpattiyaṅga^eb^nti sotāpattiyā pubbabhāgapaṭilābhaṅgaṃ. buddhe  aveccappasādādayo pana paṭiladdhaguṇā ^a^M3.0309^ea^ sotāpannassa aṅgā nāma, tepi  pana sotāpattiyaṅganti āgatā. tatrāyaṃ dvinnampi vacanattho --  sappurise sevanto bhajanto payirupāsanto dhammaṃ suṇanto yoniso  manasikaronto dhammānudhammaṃ pubbabhāgapaṭipadaṃ paṭipajjanto sotāpattiṃ  paṭilabhatīti sappurisasaṃsevādayo sotāpattiatthāya aṅganti  sotāpattiyaṅgaṃ nāma, itare paṭhamamaggasaṅkhātāya sotāpattiyā  aṅgantipi sotāpattiyaṅgaṃ, paṭividdhasotāpattimaggassa sotāpattimaggo  aṅgantipi sotāpattiyaṅgaṃ. </p>
            </h4>
            <h4>
              <h4n> 6. thapatisuttavaṇṇanā </h4n>
              <p>[03] 1002^b^.^eb^ chaṭṭhe ^b^sādhuke paṭivasantī^eb^ti sādhukanāmake  attano bhogagāmake vasanti. tesu isidatto sakadāgāmī, purāṇo  sotāpanno sadārasantuṭṭho. ^b^magge purisaṃ ṭhapesu^eb^nti tesaṃ kira  gāmadvārena bhagavato gamanamaggo. tasmā ``bhagavā kāle vā akāle  vā amhākaṃ suttānaṃ vā pamattānaṃ vā gaccheyya, atha passituṃ na  labheyyāmā''ti maggamajjhe purisaṃ ṭhapesuṃ.</p>
              <p>[03] ^b^anubandhiṃsū^eb^ti na dūratova piṭṭhito piṭṭhito anubandhiṃsu,  bhagavā pana sakaṭamaggassa majjhe jaṅghamaggena agamāsi, itare ubhosu  passesu anugacchantā agamaṃsu. ^b^maggā okkammā^eb^ti buddhānañhi  kenaci saddhiṃ gacchantānaṃyeva paṭisanthāraṃ kātuṃ vaṭṭati kenaci saddhiṃ  ṭhitakānaṃ ^a^P3.0279^ea^, kenaci saddhiṃ divasabhāgaṃ nisinnānaṃ.  tasmā bhagavā cintesi -- ``imehi me saddhiṃ gacchantassa paṭisanthāraṃ  kātuṃ ayuttaṃ, ṭhitakenapi kātuṃ na yuttaṃ, ime hi mayhaṃ sāsane  sāmino āgataphalā. imehi saddhiṃ nisīditvāva divasabhāgaṃ  paṭisanthāraṃ karissāmī''ti maggā okkamma yena aññataraṃ rukkhamūlaṃ  tenupasaṅkami.</p>
              <p>[03] ^b^paññatte āsane nisīdī^eb^ti te kira chattupāhanaṃ kattaradaṇḍaṃ  pādabbhañjanatelādīni ceva aṭṭhavidhañca pānakaṃ sarabhapādapallaṅkañca  gāhāpetvā agamaṃsu, ābhataṃ pallaṅkampi paññāpetvā adaṃsu ^a^V3.0309^ea^, satthā tasmiṃ  nisīdi. ^b^ekamantaṃ nisīdiṃsū^eb^ti sesāni chattupāhanādīni  bhikkhusaṅghassa dethāti vatvā sayampi bhagavantaṃ vanditvā ekamantaṃ  nisīdiṃsu.</p>
              <p>[03] ^b^sāvatthiyā^eb^ ^a^M3.0310^ea^ ^b^kosalesu cārikaṃ pakkamissatī^eb^tiādi sabbaṃ  majjhimapadesavasenava vuttaṃ. kasmā? niyatattā. bhagavato hi  cārikācaraṇampi aruṇuṭṭhāpanampi niyataṃ, majjhimapadeseyeva cārikaṃ  carati, majjhimadese aruṇaṃ uṭṭhapetīti niyatattā majjhimadesavasena  vuttaṃ. ^b^āsanne no bhagavā bhavissatī^eb^ti ettha na kevalaṃ  āsannattāyeva tesaṃ somanassaṃ hoti, atha kho ``idāni dānaṃ dātuṃ  gandhamālādīhi pūjaṃ kātuṃ dhammaṃ sotuṃ pañhaṃ pucchituṃ labhissāmā''ti  tesaṃ somanassaṃ hoti. </p>
              <p>[01] ^b^tasmātiha thapatayo sambādho gharāvāso^eb^ti thapatayo  yasmā tumhākaṃ mayi dūrībhūte anappakaṃ domanassaṃ, āsanne anappakaṃ  somanassaṃ hoti, tasmāpi veditabbametaṃ ``sambādho gharāvāso''ti.  gharāvāsassa hi dosena tumhākaṃ evaṃ hoti. sace pana gharāvāsaṃ  pahāya pabbajitā, atha evaṃ vo mayā saddhiṃyeva gacchantānañca  āgacchantānañca taṃ na bhaveyyāti imamatthaṃ dīpento evamāha. tattha  sakiñcanasapalibodhaṭṭhena sambādhatā veditabbā. mahāvāse vasantassapi  hi sakiñcanasapalibodhaṭṭhena gharāvāso sambādhova. ^b^rajāpatho^eb^ti  rāgadosamoharajānaṃ āpatho, āgamanaṭṭhānanti attho.  ^b^abbhokāso^eb^ ^a^P3.0280^ea^ ^b^pabbajjā^eb^ti pabbajjā pana  akiñcanāpalibodhaṭṭhena abbhokāso. caturatanikepi hi gabbhe dvinnaṃ  bhikkhūnaṃ pallaṅkena pallaṅkaṃ ghaṭetvā nisinnānampi  akiñcanāpalibodhaṭṭhena pabbajjā abbhokāso nāma hoti.  ^b^alañca pana vo thapatayo appamādāyā^eb^ti evaṃ sambādhe gharāvāse  vasantānaṃ tumhākaṃ appamādameva kātuṃ yuttanti attho.</p>
              <p>[03] ^b^ekaṃ purato ekaṃ pacchato nisīdāpemā^eb^ti te kira dvepi  janā sabbālaṅkārapaṭimaṇḍitesu dvīsu nāgesu tā itthiyo evaṃ  nisīdāpetvā rañño nāgaṃ majjhe katvā ubhosu passesu gacchanti,  tasmā evamāhaṃsu. ^b^nāgopi rakkhitabbo^eb^ti yathā kiñci  visevitaṃ na karoti, evaṃ rakkhitabbo hoti. ^b^tāpi  bhaginiyo^eb^ti yathā pamādaṃ nāpajjanti, evaṃ rakkhitabbā honti.  ^b^attāpī^eb^ti sitahasitakathitavipekkhitādīni akarontehi  ^a^M3.0311^ea^ attāpi rakkhitabbo hoti. (tehi tathā karontehi na attāpi rakkhitabbo  hoti). tathā karonto hi ``sāmidubbho eso''ti niggahetabbo  hoti. ^b^tasmātiha thapatayo^eb^ti yasmā tumhe rājā niccaṃ  rājabhaṇḍaṃ paṭicchāpeti, tasmāpi ^a^V3.0310^ea^ sambādho gharāvāso rajāpatho.  yasmā pana paṃsukūlikabhikkhuṃ evaṃ paṭicchāpento natthi, tasmā  abbhokāso pabbajjā. evaṃ sabbatthāpi alañca pana vo thapatayo  appamādāya appamādameva karothāti dasseti. </p>
              <p>[01] ^b^muttacāgo^eb^ti vissaṭṭhacāgo. ^b^payatapāṇī^eb^ti  āgatāgatānaṃ dānatthāya dhotahattho. ^b^vossaggarato^eb^ti  vossaggasaṅkhāte cāge rato. ^b^yācayogo^eb^ti yācitabbakayutto.  ^b^dānasaṃvibhāgarato^eb^ti dānena ceva appamattakampi kiñci laddhā  tatopi saṃvibhāge rato. ^b^appaṭivibhatta^eb^nti ``idaṃ amhākaṃ  bhavissati, idaṃ bhikkhūna''nti evaṃ akatavibhāgaṃ, sabbaṃ dātabbameva  hutvā ṭhitanti attho. </p>
            </h4>
            <h4>
              <h4n> 7. veḷudvāreyyasuttavaṇṇanā </h4n>
              <p>[03] 1003^b^.^eb^ sattame ^b^veḷudvāra^eb^nti gāmadvāre  paveṇiāgatassa veḷugacchassa atthitāya evaṃladdhanāmo gāmo.  ^b^attupanāyika^eb^nti ^a^P3.0281^ea^ attani upanetabbaṃ.  ^b^samphabhāsenā^eb^ti amantabhāsena. ^b^samphappalāpabhāsenā^eb^ti  samphappalāpasambhāsena niratthakena aññāṇavacanenāti attho. </p>
            </h4>
            <h4>
              <h4n> 8-9. paṭhamagiñjakāvasathasuttādivaṇṇanā </h4n>
              <p>[03] 1004-5^b^.^eb^ aṭṭhame ^b^ñātike^eb^ti ekaṃ taḷākaṃ nissāya  dvinnaṃ cūḷapitimahāpitiputtānaṃ dve gāmā, tesu ekasmiṃ gāmake.  ^b^giñjakāvasathe^eb^ti iṭṭhakāmaye āvasathe. ^b^orambhāgiyāna^eb^nti  heṭṭhābhāgiyānaṃ, kāmabhaveyeva paṭisandhiggāhāpakānanti attho.  oranti laddhanāmehi vā tīhi maggehi pahātabbānītipi  orambhāgiyāni. tattha kāmacchando byāpādoti imāni dve  samāpattiyā vā avikkhambhitāni maggena vā asamucchinnāni  nibbattivasena uddhaṃ bhāgaṃ rūpabhavaṃ arūpabhavaṃ vā gantuṃ na denti.  sakkāyadiṭṭhiādīni ^a^M3.0312^ea^ tīṇi tattha nibbattampi ānetvā puna idheva  nibbattāpentīti sabbānipi orambhāgiyāneva.  ^b^anāvattidhammo^eb^ti paṭisandhivasena anāgamanasabhāvo.</p>
              <p>[03] ^b^rāgadosamohānaṃ^eb^ ^a^V3.0311^ea^ ^b^tanuttā^eb^ti ettha kadāci uppattiyā ca  pariyuṭṭhānamandatāya cāti dvedhāpi tanubhāvo veditabbo.  sakadāgāmissa hi puthujjanānaṃ viya abhiṇhaṃ rāgādayo na uppajjanti,  kadāci karahaci uppajjanti. uppajjamānā ca na puthujjanānaṃ viya  bahalabahalā uppajjanti, makkhipattaṃ viya tanukā uppajjanti.  dīghabhāṇakatipiṭakamahāsīvatthero panāha -- ``yasmā sakadāgāmissa  puttadhītaro honti, orodhā ca honti, tasmā bahalā kilesā. idaṃ  pana bhavatanukavasena kathita''nti. taṃ aṭṭhakathāyaṃ ``sotāpannassa  satta bhave ṭhapetvā aṭṭhame bhave bhavatanukaṃ natthi, sakadāgāmissa dve bhave  ṭhapetvā pañcasu bhavesu bhavatanukaṃ natthi, anāgāmissa rūpārūpabhavaṃ  ṭhapetvā kāmabhave bhavatanukaṃ natthi, khīṇāsavassa kismiñci bhave  bhavatanukaṃ natthī''ti vuttattā paṭikkhittaṃ hoti.</p>
              <p>[03] ^b^imaṃ^eb^ ^a^P3.0282^ea^ ^b^loka^eb^nti imaṃ  kāmāvacaralokaṃ sandhāya vuttaṃ. ayañhettha adhippāyo -- sace hi  manussesu sakadāgāmiphalaṃ patto devesu nibbattitvā arahattaṃ  sacchikaroti, iccetaṃ kusalaṃ. asakkonto pana avassaṃ manussalokaṃ  āgantvā sacchikaroti. devesu sakadāgāmiphalaṃ pattopi sace  manussesu nibbattitvā arahattaṃ sacchikaroti, iccetaṃ kusalaṃ.  asakkonto pana avassaṃ devalokaṃ gantvā sacchikarotīti.</p>
              <p>[03] vinipatanaṃ vinipāto, nāssa vinipāto dhammoti  ^b^avinipātadhammo,^eb^ catūsu apāyesu avinipātanasabhāvoti attho.  ^b^niyato^eb^ti dhammaniyāmena niyato. ^b^sambodhiparāyaṇo^eb^ti  uparimaggattayasaṅkhātā sambodhi paraṃ ayanaṃ assa gati paṭisaraṇaṃ  avassaṃ pattabbāti sambodhiparāyaṇo. ^b^vihesāvesā^eb^ti tesaṃ tesaṃ  ñāṇagatiṃ ñāṇūpapattiṃ ñāṇābhisamparāyaṃ olokentassa kāyakilamathova  esa, ānanda, tathāgatassāti dīpeti. cittavihesā pana buddhānaṃ  natthi.</p>
              <p>[03] ^b^dhammādāsa^eb^nti ^a^M3.0313^ea^ dhammamayaṃ ādāsaṃ. ^b^yenā^eb^ti yena  dhammādāsena samannāgato. ^b^khīṇāpāyaduggativinipāto^eb^ti idaṃ  nirayādīnaṃyeva vevacanavaseneva vuttaṃ. nirayādayo hi  vaḍḍhisaṅkhātato ayato apetattā ^b^apāyo,^eb^ dukkhassa gati  paṭisaraṇanti. ^b^duggati,^eb^ dukkaṭakārino ettha vivasā  nipatantīti ^b^vinipāto^eb^. navamaṃ uttānameva. </p>
            </h4>
            <h4>
              <h4n> 10. tatiyagiñjakāvasathasuttavaṇṇanā </h4n>
              <p>[03] 1006^b^.^eb^ dasame ^a^V3.0312^ea^ ^b^paropaññāsā^eb^ti atirekapaññāsa.  ^b^sādhikanavutī^eb^ti atirekanavuti. ^b^chātirekānī^eb^ti chahi  adhikāni. so kira gāmo kiñcāpi nātimahā ahosi,  ariyasāvakā panettha bahū. tattha tattha ahivātarogena ekappahāreneva  catuvīsati pāṇasatasahassāni kālamakaṃsu, tesu ariyasāvakā ettakā  nāma ahesuṃ. sesaṃ sabbattha uttānamevāti. </p>
              <p>[06] veḷudvāravaggo paṭhamo. </p>
            </h4>
          </h3>
          <h3>
            <h3n> 2. rājakārāmavaggo </h3n>
            <h4>
              <h4n> 1. sahassabhikkhunisaṅghasuttavaṇṇanā </h4n>
              <p>[03] 1007^b^.^eb^ dutiyassa ^a^P3.0283^ea^ paṭhame  ^b^rājakārāme^eb^ti raññā kāritattā evaṃ laddhanāme ārāme, taṃ raññā  pasenadikosalena kataṃ. paṭhamabodhiyaṃ kira lābhaggayasaggapattaṃ satthāraṃ  disvā titthiyā cintayiṃsu -- ``samaṇo gotamo  lābhaggayasaggapatto, na kho panesa aññaṃ kiñci sīlaṃ vā samādhiṃ  vā nissāya evaṃ lābhaggayasaggapatto. bhūmisīsaṃ pana tena gahitaṃ,  sace mayampi jetavanasamīpe ārāmaṃ kārāpetuṃ sakkuṇeyyāma,  lābhaggayasaggapattā bhaveyyāmā''ti. te attano attano upaṭṭhāke  samādapetvā satasahassamatte kahāpaṇe labhitvā te ādāya rañño  santikaṃ agamaṃsu. rājā ``kiṃ eta''nti? pucchi. mayaṃ  jetavanasamīpe titthiyārāmaṃ karoma, sace samaṇo gotamo vā  samaṇassa gotamassa sāvakā vā āgantvā vāressanti, vāretuṃ mā  adatthāti lañjaṃ adaṃsu. rājā lañjaṃ gahetvā ``gacchatha kārethā''ti  āha.</p>
              <p>[03] te ^a^M3.0314^ea^ gantvā, attano upaṭṭhākehi dabbasambhāre āharāpetvā,  thambhussāpanādīni karontā, uccāsaddā mahāsaddā ekakolāhalaṃ akaṃsu.  satthā gandhakuṭito nikkhamma pamukhe ṭhatvā ``ke pana te, ānanda,  uccāsaddā mahāsaddā kevaṭṭā maññe macchavilope''ti?, pucchi.  titthiyā, bhante ^a^V3.0313^ea^, jetavanasamīpe titthiyārāmaṃ karontīti. ānanda,  ime sāsanena paṭiviruddhā bhikkhusaṅghassa aphāsuvihāraṃ karissanti,  rañño ārocetvā vārāpehīti.</p>
              <p>[03] thero bhikkhusaṅghena saddhiṃ gantvā rājadvāre aṭṭhāsi. rañño  ``therā, deva, āgatā''ti nivedayiṃsu. rājā lañjassa gahitattā na  nikkhami. therā gantvā satthu ārocayiṃsu. satthā  sāriputtamoggallāne pesesi. rājā tesampi dassanaṃ na adāsi. te  āgantvā satthu ārocayiṃsu ``na, bhante, rājā nikkhanto''ti.  satthā taṅkhaṇaṃyeva byākāsi -- ``attano rajje ṭhatvā kālaṃ kātuṃ na  labhissatī''ti.</p>
              <p>[03] dutiyadivase ca sāmaṃyeva bhikkhusaṅghaparivāro gantvā ^a^P3.0284^ea^  rājadvāre aṭṭhāsi. rājā ``satthā āgato''ti sutvā  nikkhamitvā, nivesanaṃ pavesetvā, sārapallaṅke nisīdāpetvā,  yāgukhajjakaṃ adāsi. satthā paribhuttayāgukhādanīyo ``yāva bhattaṃ  niṭṭhāti, tāva satthu santike nisīdissāmī''ti āgantvā nisinnaṃ  rājānaṃ ``tayā, mahārāja, idaṃ nāma kata''nti avatvā, ``kāraṇeneva  naṃ saññāpessāmī''ti idaṃ atītakāraṇaṃ āhari -- mahārāja,  pabbajite nāma aññamaññaṃ yujjhāpetuṃ na vaṭṭati. atītepi isayo  aññamaññaṃ yujjhāpetvā saha raṭṭhena rājā samuddaṃ paviṭṭhoti. kadā  bhagavāti?</p>
              <p>[03] atīte, mahārāja, bharuraṭṭhe bharurājā nāma rajjaṃ kāreti.  pañcasatā pañcasatā dve isigaṇā pabbatapādato loṇambilasevanatthāya  bharunagaraṃ gantvā nagarassa avidūre dve rukkhā atthi, paṭhamaṃ āgato  isigaṇo ekassa rukkhassa mūle nisīdi, pacchāgatopi ekassāti.  te yathābhirantaṃ viharitvā pabbatapādaṃ eva agamaṃsu. te puna  āgacchantāpi attano rukkhamūleyeva nisīdanti. addhāne gacchante  eko rukkho sukkhi, tasmiṃ sukkhe āgatā tāpasā ``ayaṃ rukkho  mahā, amhākampi tesampi ^a^M3.0315^ea^ pahossatī''ti itaresaṃ rukkhamūlassa  ekapadese nisīdiṃsu. te pacchā āgacchantā rukkhamūlaṃ apavisitvā  bahi ṭhitāva ``kasmā tumhe ettha nisīdathā''ti āhaṃsu. ācariyā  amhākaṃ rukkho sukkho, ayaṃ rukkho mahā, tumhepi pavisatha,  tumhākampi amhākampi pahossatīti. te ``na mayaṃ pavisāma,  nikkhamatha tumhe''ti kathaṃ vaḍḍhetvā ``na tumhe attanova manena  nikkhamissathā''ti hatthādīsu gahetvā nikkaḍḍhiṃsu. te ``hotu  sikkhāpessāma ne''ti iddhiyā sovaṇṇamayāni dve cakkāni  rajatamayañca ^a^V3.0314^ea^ akkhaṃ māpetvā pavaṭṭentā rājadvāraṃ agamiṃsu. rañño  ``evarūpaṃ, deva, tāpasā paṇṇākāraṃ gahetvā ṭhitā''ti nivedayiṃsu.  rājā tuṭṭho ``pakkosathā''ti te pakkosāpetvā ``mahākammaṃ tumhehi  kataṃ, atthi vo kiñci mayā kattabba''nti āha. āma, mahārāja,  amhākaṃ nisinnaṭṭhānaṃ ekarukkhamūlaṃ atthi, taṃ aññehi isīhi gahitaṃ,  taṃ no dāpehīti. rājā ^a^P3.0285^ea^ purise pesetvā tāpase  nikkaḍḍhāpesi.</p>
              <p>[03] te bahi ṭhitā ``kiṃ nu kho datvā labhiṃsū''ti  olokayamānā ``idaṃ nāmā''ti disvā ``mayampi lañjaṃ datvā puna  gaṇhissāmā''ti iddhiyā sovaṇṇamayaṃ rathapañjaraṃ māpetvā ādāya  agamaṃsu. rājā disvā tuṭṭho -- ``kiṃ, bhante, kātabba''nti?,  āha. mahārāja amhākaṃ rukkhamūle añño isigaṇo nisinno, taṃ  no rukkhamūlaṃ dāpehīti. rājā purise pesetvā te nikkaḍḍhāpesi.  tāpasā aññamaññaṃ kalahaṃ katvā, ``ananucchavikaṃ amhehi kata''nti  vippaṭisārino hutvā pabbatapādameva agamaṃsu. tato devatā ``ayaṃ  rājā dvinnaṃ isigaṇānaṃ hatthato lañjaṃ gahetvā aññamaññaṃ kalahaṃ  kārāpesī''ti kujjhitvā mahāsamuddaṃ ubbaṭṭetvā tassa rañño vijitaṃ  yojanasahassamattaṭṭhānaṃ samuddameva akaṃsūti. </p>
              <p>[21] ``isīnamantaraṃ katvā, bharurājāti me sutaṃ. </p>
              <p>[22] ucchinno saha raṭṭhehi, sa rājā vibhavaṅgato''ti..  (jā0 1.2.125) -- </p>
              <p>[25] evaṃ bhagavatā imasmiṃ atīte dassite yasmā buddhānaṃ  nāma kathā okappaniyā hoti, ``tasmā rājā attano kiriyaṃ  sallakkhetvā anupadhāretvā ^a^M3.0316^ea^ mayā akattabbaṃ kammaṃ kata''nti ``gacchatha,  bhaṇe, titthiye nikkaḍḍhathā''ti nikkaḍḍhāpetvā cintesi -- ``mayā  kārito vihāro nāma natthi, tasmiṃyeva ṭhāne vihāraṃ kāressāmī''ti  tesaṃ dabbasambhārepi adatvā vihāraṃ kāresi. taṃ sandhāyetaṃ vuttaṃ. </p>
            </h4>
            <h4>
              <h4n> 2-3. brāhmaṇasuttādivaṇṇanā </h4n>
              <p>[03] 1008-9^b^.^eb^ dutiye ^b^udayagāmini^eb^nti attano samaye  vaḍḍhigāminiṃ. ^b^maraṇaṃ āgameyyāsī^eb^ti maraṇaṃ iccheyyāsi,  pattheyyāsi vā. tatiyaṃ uttānameva. </p>
            </h4>
            <h4>
              <h4n> 4. duggatibhayasuttavaṇṇanā </h4n>
              <p>[03] 1010^b^.^eb^ catutthe ^a^V3.0315^ea^ ^b^sabbaduggatibhayaṃ samatikkanto^eb^ti  manussadobhaggaṃ paṭikkhittaṃ. </p>
            </h4>
            <h4>
              <h4n> 5. duggativinipātabhayasuttavaṇṇanā </h4n>
              <p>[03] 1011^b^.^eb^ pañcame ^a^P3.0286^ea^  ^b^sabbaduggativinipātabhayaṃ samatikkanto^eb^ti manussadobhaggena saddhiṃ  cattāro apāyā paṭikkhittā. </p>
            </h4>
            <h4>
              <h4n> 6. paṭhamamittāmaccasuttavaṇṇanā </h4n>
              <p>[03] 1012^b^.^eb^ chaṭṭhe ^b^mittā^eb^ti aññamaññassa gehe  āmisaparibhogavasena vohāramittā. ^b^amaccā^eb^ti  āmantanapaṭimantanairiyāpathādīsu ekato pavattakiccā.  ^b^ñātī^eb^ti sassusasurapakkhikā. ^b^sālohitā^eb^ti  samānalohitā bhātibhaginimātulādayo. </p>
            </h4>
            <h4>
              <h4n> 7. dutiyamittāmaccasuttavaṇṇanā </h4n>
              <p>[03] 1013^b^.^eb^ sattame ^b^aññathattaṃ^eb^ nāma pasādaññathattaṃ  bhāvaññathattaṃ gatiaññathattaṃ lakkhaṇaññathattaṃ vipariṇāmaññathattanti  anekavidhaṃ. tattha mahābhūtesu bhāvaññathattaṃ adhippetaṃ.  suvaṇṇādibhāvena hi ghanasaṇṭhitāya pathavidhātuyā vilīyitvā  udakabhāvaṃ āpajjamānāya purimabhāvo vigacchati, bhāvaññathattaṃ  paññāyati. lakkhaṇaṃ pana na vigacchati, kakkhaḷalakkhaṇāva hoti.  ucchurasādibhāvena ca yūsākārasaṇṭhitāya āpodhātuyā ^a^M3.0317^ea^ sussitvā  ghanapathavibhāvaṃ āpajjamānāya purimabhāvo vigacchati, bhāvaññathattaṃ  paññāyati. lakkhaṇaṃ pana na vigacchati, ābandhanalakkhaṇāva hoti.  ^b^tatridaṃ aññathatta^eb^nti ettha pana gatiaññathattaṃ adhippetaṃ, tañhi  ariyasāvakassa natthi. pasādaññathattampi natthiyeva, idha pana  pasādaphalaṃ pakāsetuṃ gatiaññathattameva dassitaṃ. sesaṃ sabbattha  uttānamevāti. </p>
              <p>[06] rājakārāmavaggo dutiyo. </p>
            </h4>
          </h3>
          <h3>
            <h3n> 3. saraṇānivaggo </h3n>
            <h4>
              <h4n> 1-2. paṭhamamahānāmasuttādivaṇṇanā </h4n>
              <p>[03] 1017-18^b^.^eb^ tatiyassa ^a^V3.0316^ea^ ^a^P3.0287^ea^ paṭhame  ^b^iddha^eb^nti telamadhuphāṇitādīhi samiddhaṃ. ^b^phīta^eb^nti  hatthūpagasīsūpagagīvūpagādialaṅkāravasena supupphitaṃ.  ^b^ākiṇṇamanussa^eb^nti nirantaramanussaṃ. ^b^sambādhabyūha^eb^nti  byūhā vuccanti avinibbiddharacchāyo, yā paviṭṭhamaggeneva niggacchanti,  tā sambādhā byūhā bahukā etthāti ^b^sambādhabyūhaṃ^eb^. imināpi  nagarassa ghanavāsameva dīpeti. ^b^bhantenā^eb^ti ito cito ca  paribbhamantena uddhatacārinā. dutiyaṃ uttānameva. </p>
            </h4>
            <h4>
              <h4n> 3. godhasakkasuttavaṇṇanā </h4n>
              <p>[03] 1019^b^.^eb^ tatiye ^b^bhagavāva etaṃ jāneyya etehi  dhammehi samannāgataṃ vā asamannāgataṃ vā^eb^ti idaṃ so sakko tīhi  dhammehi samannāgatassa puggalassa sotāpannabhāvaṃ, catūhi vā dhammehi  samannāgatassa sotāpannabhāvaṃ bhagavāva jānātīti adhippāyena āha.</p>
              <p>[03] ^b^kocideva dhammasamuppādo uppajjeyyā^eb^ti kiñcideva kāraṇaṃ  uppajjeyya. ^b^ekato assa bhagavā, ekato bhikkhusaṅgho^eb^ti  yasmiṃ kāraṇe uppanne bhagavā bhikkhusaṅghena nānāladdhiko hutvā ekaṃ  vādaṃ vadanto ekato assa, bhikkhusaṅghopi ekaṃ vadanto ekatoti  ^a^M3.0318^ea^ attho. ^b^tenevāha^eb^nti yaṃ vādaṃ tumhe vadetha, tamevāhaṃ gaṇheyyanti.  nanu ca ariyasāvakassa ratanattaye pasādanānattaṃ natthi, atha kasmā  esa evamāhāti? bhagavato sabbaññutāya. evañhissa hoti  ``bhikkhusaṅgho attano asabbaññutāya ajānitvāpi katheyya, satthu  pana aññāṇaṃ nāma natthī''ti. tasmā evamāha. ^b^aññatra  kalyāṇā aññatra kusalā^eb^ti kalyāṇameva kusalameva vadāmi, na  kalyāṇakusalavimuttanti. apicassa anavajjanadoso esoti. </p>
            </h4>
            <h4>
              <h4n> 4. paṭhamasaraṇānisakkasuttavaṇṇanā </h4n>
              <p>[03] 1020^b^.^eb^ catutthe ^a^V3.0317^ea^ ^a^P3.0288^ea^ ^b^idha mahānāma  ekacco puggalo^eb^ti idaṃ na kevalaṃ saraṇāni eva apāyato mutto,  imepi puggalā muttāti dassetuṃ āraddhaṃ. ^b^mattaso nijjhānaṃ  khamantī^eb^ti pamāṇena ca olokanaṃ khamanti. iminā  dhammānusārimaggaṭṭhapuggalaṃ dasseti. ^b^agantā niraya^eb^nti  maggaṭṭhapuggalo hi apāyato parimuttoti vā parimuccissatīti vā vattuṃ  na vaṭṭati, parimuccatīti pana vattuṃ vaṭṭati. yasmā ca parimuccati,  tasmā gantā nāma na hotīti, ``agantā''ti vutto, na gacchatīti  attho. ^b^saddhāmattaṃ pemamatta^eb^nti iminā saddhānusārimaggaṭṭhapuggalaṃ  dasseti. ^b^mahāsālā^eb^ti samīpe ṭhiteva cattāro mahāsārarukkhe  dassento āha. ^b^maraṇakāle sikkhaṃ samādiyī^eb^ti maraṇasamaye  tīsu sikkhāsu paripūrakārī ahosīti dasseti. </p>
            </h4>
            <h4>
              <h4n> 5. dutiyasaraṇānisakkasuttavaṇṇanā </h4n>
              <p>[03] 1021^b^.^eb^ pañcame ^b^dukkhetta^eb^nti visamakhettaṃ.  ^b^dubbhūma^eb^nti ūsarabhūmiṃ loṇūpahataṃ. ^b^khaṇḍānī^eb^ti  paribhinnāni. ^b^pūtīnī^eb^ti udakena temetvā pūtibhāvaṃ āpannāni.  ^b^vātātapahatānī^eb^ti vātātapena hatattā nirojabhāvaṃ gatāni.  ^b^asārādānī^eb^ti anādinnasārāni agahitasārāni.  ^b^asukhasayitānī^eb^ti na koṭṭhādīsu pakkhipitvā suṭṭhu ṭhapitāni.  ^b^sukhasayitānī^eb^ti ṭhapitaṭṭhānato cattāro māse acalitāni. </p>
            </h4>
            <h4>
              <h4n> 6. paṭhamānāthapiṇḍikasuttavaṇṇanā </h4n>
              <p>[03] 1022^b^.^eb^ chaṭṭhe ^a^M3.0319^ea^ ^b^ṭhānaso vedanā paṭippassambheyyā^eb^ti  khaṇena vedanā paṭippassambheyya. ^b^micchāñāṇenā^eb^ti ^a^P3.0289^ea^  micchāpaccavekkhaṇena ^b^micchāvimuttiyā^eb^ti  aniyyānikavimuttiyā. ^b^tasmā saddhañca sīlañcā^eb^ti gāthā  vuttatthā eva. ^b^yatra hi nāmā^eb^ti yo nāma. </p>
            </h4>
            <h4>
              <h4n> 7. dutiyānāthapiṇḍikasuttavaṇṇanā </h4n>
              <p>[03] 1023^b^.^eb^ sattame ^a^V3.0318^ea^ ^b^samparāyikaṃ maraṇabhaya^eb^nti  samparāyahetukaṃ maraṇabhayaṃ ^b^gihisāmīcikānī^eb^ti gihīnaṃ  anucchavikāni. sesaṃ sabbattha uttānamevāti. </p>
              <p>[06] saraṇānivaggo tatiyo. </p>
            </h4>
          </h3>
          <h3>
            <h3n> 4. puññābhisandavaggo </h3n>
            <h4>
              <h4n> 1. paṭhamapuññābhisandasuttavaṇṇanā </h4n>
              <p>[03] 1027^b^.^eb^ catutthassa paṭhame ^b^puññābhisandā  kusalābhisandā^eb^ti puññanadiyo kusalanadiyo.  ^b^sukhassāhārā^eb^ti sukhassa paccayā. </p>
            </h4>
            <h4>
              <h4n> 4. paṭhamadevapadasuttavaṇṇanā </h4n>
              <p>[03] 1030^b^.^eb^ catutthe ^b^devapadānī^eb^ti devānaṃ ñāṇena,  devassa vā ñāṇena akkantapadāni. ^b^visuddhiyā^eb^ti  visujjhanatthāya. ^b^pariyodapanāyā^eb^ti puriyodapanatthāya  jotanatthāya. imasmiṃ sutte cattāropi phalaṭṭhapuggalā visuddhaṭṭhena devā  nāma jātā. </p>
            </h4>
            <h4>
              <h4n> 8. vassasuttavaṇṇanā </h4n>
              <p>[03] 1034^b^.^eb^ aṭṭhame ^b^pāraṃgantvā^eb^ti pāraṃ vuccati nibbānaṃ,  taṃ patvāti attho. ^b^āsavānaṃ khayāya saṃvattantī^eb^ti na paṭhamaṃ  nibbānaṃ gantvā pacchā saṃvattanti, gacchamānā eva saṃvattanti.  desanā pana evaṃ katā. </p>
            </h4>
            <h4>
              <h4n> 10. nandiyasakkasuttavaṇṇanā </h4n>
              <p>[03] 1036^b^.^eb^ dasame ^a^M3.0320^ea^ ^b^divā pavivekāya rattiṃ  paṭisallānāyā^eb^ti divā pavivekatthāya rattiṃ paṭisallānatthāya  ^a^V3.0319^ea^. ^b^dhammā na pātubhavantī^eb^ti samathavipassanā dhammā na uppajjanti.  sesaṃ sabbattha uttānamevāti. </p>
              <p>[06] puññābhisandavaggo catuttho. </p>
            </h4>
          </h3>
          <h3>
            <h3n> 5. sagāthakapuññābhisandavaggo </h3n>
            <h4>
              <h4n> 1. paṭhamābhiasandasuttavaṇṇanā </h4n>
              <p>[03] 1037^b^.^eb^ pañcamassa ^a^P3.0290^ea^ paṭhame  ^b^asaṅkhyeyyo^eb^ti āḷhakagaṇanāya asaṅkhyeyyo, yojanavasena  panassa saṅkhyā atthi. ^b^bahubherava^eb^nti  saviññāṇakāviññāṇakānaṃ bheravārammaṇānaṃ vasena bahubheravaṃ.  ^b^puthū^eb^ti bahu. ^b^savantī^eb^ti sandamānā. ^b^upayantī^eb^ti  upagacchanti. </p>
            </h4>
            <h4>
              <h4n> 2. dutiyābhisandasuttavaṇṇanā </h4n>
              <p>[03] 1038^b^.^eb^ dutiye ^b^yatthimā mahānadiyo saṃsandanti  samentī^eb^ti yasmiṃ saṃbhajje etā mahānadiyo ekībhavanti, nirantarā  bhavantīti attho. </p>
            </h4>
            <h4>
              <h4n> 3. tatiyābhisandasuttavaṇṇanā </h4n>
              <p>[03] 1039^b^.^eb^ tatiye ^b^puññakāmo^eb^ti puññatthiko.  ^b^kusale patiṭṭhito^eb^ti maggakusale patiṭṭhito. ^b^bhāveti maggaṃ  amatassa pattiyā^eb^ti nibbānassa pāpuṇanatthaṃ arahattamaggaṃ bhāveti.  ^b^dhammasārādhigamo^eb^ti dhammasāro vuccati ariyaphalaṃ dhammasāro,  adhigamo assāti dhammasārādhigamo, adhigataphaloti attho.  ^b^khaye ratoti^eb^ kilesakkhaye rato. </p>
            </h4>
            <h4>
              <h4n> 4. paṭhamamahaddhanasuttavaṇṇanā </h4n>
              <p>[03] 1040^b^.^eb^ catutthe ^a^V3.0320^ea^ ^a^M3.0321^ea^ ^b^aḍḍho mahaddhano^eb^ti sattavidhena  ariyadhanena aḍḍho ceva mahaddhano ca. teneva bhogena ^b^mahābhogo^eb^.  sesaṃ sabbattha uttānamevāti. </p>
              <p>[06] sagāthakapuññābhisandavaggo pañcamo. </p>
            </h4>
          </h3>
          <h3>
            <h3n> 6. sappaññavaggo </h3n>
            <h4>
              <h4n> 2. vassaṃvuttasuttavaṇṇanā </h4n>
              <p>[03] 1048^b^.^eb^ chaṭṭhassa dutiye ayamadhippāyo -- sotāpanno  bhikkhu ettakena vosānaṃ anāpajjitvā tāneva indriyabalabojjhaṅgāni  samodhānetvā vipassanaṃ vaḍḍhetvā sakadāgāmimaggaṃ pāpuṇissati,  sakadāgāmī anāgāmimaggaṃ, anāgāmī arahattamagganti imamatthaṃ  sandhāya bhagavatā imasmiṃ sutte sāsane tanti paveṇī kathitāti. </p>
            </h4>
            <h4>
              <h4n> 3. dhammadinnasuttavaṇṇanā </h4n>
              <p>[03] 1049^b^.^eb^ tatiye ^a^P3.0291^ea^ ^b^dhammadinno^eb^ti  sattasu janesu eko. buddhakālasmiñhi dhammadinno upāsako,  visākho upāsako, uggo gahapati, citto gahapati, hatthako  āḷavako, cūḷānāthapiṇḍiko, mahāanāthapiṇḍikoti ime satta janā  pañcasataupāsakaparivārā ahesuṃ. etesu esa aññataro.</p>
              <p>[03] ^b^gambhīrā^eb^ti dhammagambhīrā sallasuttādayo.  ^b^gambhīratthā^eb^ti atthagambhīrā cetanāsuttantādayo.  ^b^lokuttarā^eb^ti lokuttaratthadīpakā asaṅkhatasaṃyuttādayo.  ^b^suññatappaṭisaṃyuttā^eb^ti sattasuññatādīpakā khajjanikasuttantādayo.  ^b^upasampajja viharissāmā^eb^ti paṭilabhitvā viharissāma.  ^b^evañhi vo, dhammadinna, sikkhitabba^eb^nti evaṃ tumhehi  candopamapaṭipadaṃ rathavinītapaṭipadaṃ moneyyapaṭipadaṃ mahāariyavaṃsapaṭipadaṃ  ^a^V3.0321^ea^ pūrentehi sikkhitabbaṃ. iti satthā imesaṃ upāsakānaṃ asayhabhāraṃ  āropesi. kasmā ^a^M3.0322^ea^? ete kira na attano bhūmiyaṃ ṭhatvā ovādaṃ  yāciṃsu, avisesena pana sabbabhāraṃ ukkhipituṃ samatthā viya  ``ovadatu no, bhante, bhagavā''ti yāciṃsu. tena tesaṃ satthā  asayhabhāraṃ āropento evamāha. ^b^na kho neta^eb^nti na kho etaṃ.  nakāro panettha byañjanasandhimattamevāti veditabbo. ^b^tasmā^eb^ti  yasmā idāni attano bhūmiyaṃ ṭhatvā ovādaṃ yācatha, tasmā. </p>
            </h4>
            <h4>
              <h4n> 4. gilānasuttavaṇṇanā </h4n>
              <p>[03] 1050^b^.^eb^ catutthe ^b^na kho paneta^eb^nti na kho amhehi  etaṃ. ^b^sappañño upāsako^eb^ti sotāpanno adhippeto.  ^b^assāsanīyehi dhammehī^eb^ti assāsakarehi dhammehi.  ^b^assāsatāyasmā^eb^ti assāsatu āyasmā. ^b^māriso^eb^ti  maraṇapaṭibaddho. ^b^maraṇadhammo^eb^ti maraṇasabhāvo.  ^b^adhimocehī^eb^ti ṭhapehi. ^b^adhimocita^eb^nti ṭhapitaṃ.  ^b^evaṃ^eb^ ^a^P3.0292^ea^ ^b^vimuttacittassā^eb^ti evaṃ  arahattaphalavimuttiyā vimuttacittassa. ^b^yadidaṃ vimuttiyā  vimutta^eb^nti yaṃ idaṃ vimuttiṃ ārabbha vimuttiyā nānākaraṇaṃ vattabbaṃ  siyā, na taṃ vadāmi. bhikkhusaṅghassa hi  cetiyaṅgaṇabodhiyaṅgaṇavattesu ceva asītikkhandhakavattesu cāti  āgamanīyaguṇesu pamāṇaṃ nāma natthi, paṭividdhe pana magge vā phale vā  upāsakānañca bhikkhūnañca nānākaraṇaṃ natthi. </p>
            </h4>
            <h4>
              <h4n> 9. paññāpaṭilābhasuttavaṇṇanā </h4n>
              <p>[03] 1055^b^.^eb^ navame ^b^paññāpaṭilābhāya saṃvattantī^eb^ti ettha  satta sekkhā paññaṃ paṭilabhanti nāma, khīṇāsavo paṭiladdhapañño  nāmāti veditabbo. parato ^b^paññābuddhiyā^eb^tiādīsupi eseva  nayo. sesaṃ sabbattha uttānamevāti. </p>
              <p>[06] sappaññavaggo chaṭṭho. </p>
            </h4>
          </h3>
          <h3>
            <h3n> 7. mahāpaññavaggo </h3n>
            <h4>
              <h4n> 1. mahāpaññāsuttavaṇṇanā </h4n>
              <p>[03] 1058^b^.^eb^ sattame ^a^V3.0322^ea^ ^a^M3.0323^ea^ ^b^mahāpaññatāya saṃvattantī^eb^tiādīsu  ``mahante atthe pariggaṇhātīti mahāpaññā''tiādinā paṭisambhidāyaṃ  (paṭi0 ma0 2.4) vuttanayeneva sabbattha sabbapadesu attho veditabbo.  sesaṃ sabbattha uttānamevāti. </p>
              <p>[06] sotāpattisaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 12. saccasaṃyuttaṃ </h2n>
          <h3>
            <h3n> 1. samādhivaggo </h3n>
            <h4>
              <h4n> 1. samādhisuttavaṇṇanā </h4n>
              <p>[03] 1071^b^.^eb^ saccasaṃyuttassa ^a^V3.0323^ea^ ^a^P3.0293^ea^  ^a^M3.0324^ea^ paṭhame  ^b^samādhiṃ, bhikkhave^eb^ti te kira bhikkhū cittekaggatāya  parihāyanti, atha nesaṃ satthā -- ``evamete cittekaggataṃ labhitvā,  kammaṭṭhānaṃ vaḍḍhetvā, visesaṃ pāpuṇissantī''ti imaṃ desanaṃ ārabhi.  ^b^tasmātiha, bhikkhave, ``idaṃ dukkha''nti yogo karaṇīyo^eb^ti  ettha yathābhūtādivasena kāraṇacchedo veditabbo. idañhi vuttaṃ hoti  -- bhikkhave, yasmā samāhito bhikkhu cattāri saccāni yathābhūtaṃ  pajānāti, tasmā tumhehi ca samāhitehi catunnaṃ saccānaṃ yathābhūtaṃ  pajānanatthāya ``idaṃ dukkha''nti yogo karaṇīyo. tathā yasmā  cattāri saccāni tathāgatasseva pātubhāvā pākaṭāni honti, yasmā ca  tathāgatena suvibhattāni, yasmā ca tesu aparimāṇā vaṇṇā  aparimāṇāni padabyañjanāni, yasmā ca tesaṃ appaṭividdhattā vaṭṭaṃ  vaḍḍhati, tesaṃ paṭividdhakālato paṭṭhāya na vaḍḍhati, tasmā ``evaṃ no  vaṭṭaṃ na vaḍḍhissatī''ti tumhehi ``idaṃ dukkha''nti yogo karaṇīyo. </p>
            </h4>
            <h4>
              <h4n> 2. paṭisallānasuttavaṇṇanā </h4n>
              <p>[03] 1072^b^.^eb^ dutiyaṃ kāyavivekavikalānaṃ  kāyavivekapaṭilābhatthāya vuttaṃ. </p>
            </h4>
            <h4>
              <h4n> 3. paṭhamakulaputtasuttādivaṇṇanā </h4n>
              <p>[03] 1073-75^b^.^eb^ tatiye ^b^abhisamayāyā^eb^ti abhisamayatthāya.  ^b^samaṇabrāhmaṇā^eb^ti cettha sāsanāvacarā ^a^V3.0324^ea^ adhippetā. tathā  catutthapañcamesu, tena tena abhilāpena bujjhanakānaṃ pana  ajjhāsayenetāni vuttāni. </p>
            </h4>
            <h4>
              <h4n> 6. dutiyasamaṇabrāhmaṇasuttavaṇṇanā </h4n>
              <p>[03] 1076^b^.^eb^ chaṭṭhe ^a^M3.0325^ea^ ^b^abhisambuddhaṃ pakāsesu^eb^nti  abhisambuddho ahanti evaṃ attānaṃ abhisambuddhaṃ pakāsayiṃsu.  imasmiñhi sutte sabbaññubuddhā ca samaṇagahaṇena gahitā. </p>
            </h4>
            <h4>
              <h4n> 10. tiracchānakathāsuttavaṇṇanā </h4n>
              <p>[03] 1080^b^.^eb^ dasame ^a^P3.0294^ea^  ^b^anekavihita^eb^nti anekavidhaṃ. ^b^tiracchānakatha^eb^nti  aniyyānikattā saggamokkhamaggānaṃ tiracchānabhūtaṃ kathaṃ.  ^b^rājakatha^eb^ntiādīsu rājānaṃ ārabbha ``mahāsammato mandhātā  dhammāsoko evaṃ mahānubhāvo''tiādinā nayena pavattakathā  ^b^rājakathā^eb^. esa nayo ^b^corakathā^eb^dīsu. tesu ``asuko  rājā abhirūpo dassanīyo''tiādinā nayena gehasitakathāva  tiracchānakathā hoti. ``sopi nāma evaṃ mahānubhāvo khayaṃ  gato''ti evaṃ pavattā pana kammaṭṭhānabhāve tiṭṭhati. coresupi  ``mūladevo evaṃ mahānubhāvo meghamālo evaṃ mahānubhāvo''ti tesaṃ  kammaṃ paṭicca ``aho sūrā''ti gehasitakathāva tiracchānakathā.  yuddhepi bhāratayuddhādīsu ``asukena asuko evaṃ mārito evaṃ  viddho''ti kāmassādavaseneva kathā tiracchānakathā, ``tepi nāma  khayaṃ gatā''ti evaṃ pavattā pana sabbattha kammaṭṭhānameva hoti. apica  annādīsu ``evaṃ vaṇṇavantaṃ gandhavantaṃ rasavantaṃ phassasampannaṃ khādimha  bhuñjimha pivimha paribhuñjimhā''ti kāmassādavasena kathetuṃ na vaṭṭati.  sātthakaṃ pana katvā ``pubbe evaṃ vaṇṇādisampannaṃ annaṃ pānaṃ vatthaṃ  sayanaṃ mālaṃ gandhaṃ vilepanaṃ sīlavantānaṃ adamha, cetiye pūjaṃ  akarimhā''ti kathetuṃ vaṭṭati.</p>
              <p>[03] ^b^ñātikathā^eb^dīsupi ``amhākaṃ ñātakā sūrā samatthā''ti  vā, ``pubbe mayaṃ evaṃ vicitrehi yānehi vicarimhā''ti vā  assādavasena vattuṃ na vaṭṭati. sātthakaṃ pana katvā ``tepi no  ñātakā khayaṃ gatā''ti vā, ``pubbe mayaṃ evarūpā upāhanā saṅghassa  adamhā''ti vā kathetabbā. ^b^gāmakathā^eb^dīsupi  suniviṭṭhadunniviṭṭhasubhikkhadubbhikkhādivasena vā ``asukagāmavāsino  ^a^V3.0325^ea^ sūrā samatthā''ti vā evaṃ assādavasena vattuṃ na vaṭṭati, sātthakaṃ pana  katvā ``saddhā pasannā''ti vā, ``khayaṃ gatā''ti vā vattuṃ vaṭṭati.  ^b^nigamanagarajanapadakathāsu^eb^pi eseva nayo.</p>
              <p>[03] ^b^itthikathā^eb^pi ^a^M3.0326^ea^ ^a^P3.0295^ea^ vaṇṇasaṇṭhānādīni  paṭicca assādavasena vattuṃ na vaṭṭati, ``saddhā pasannā khayaṃ gatā''ti  evameva vaṭṭati. ^b^sūrakathā^eb^pi ``nandimitto nāma yodho sūro  ahosī''ti assādavasena vattuṃ na vaṭṭati, ``saddho pasanno ahosi,  khayaṃ gato''ti evameva vaṭṭati. surākathātipi pāṭho. sāpi cesā  surākathā ``evarūpā nāma surā pītā ratijananī hotī''ti  assādavaseneva na vaṭṭati, ādīnavavasena pana  ``ummattakasaṃvattanikā''tiādinā nayena vaṭṭati.  ^b^visikhākathā^eb^pi ``asukavisikhā suniviṭṭhā dunniviṭṭhā''ti vā,  ``asukavisikhāya vāsino sūrā samatthā''ti vā assādavaseneva  vattuṃ na vaṭṭati, ``saddhā pasannā khayaṃ gatā''ti eccevaṃ vaṭṭati.  ^b^kumbhaṭṭhānakathā^eb^ti udakatitthakathā vuccati, kumbhadāsikathā vā.  sāpi ``pāsādikā naccituṃ gāyituṃ chekā''ti assādavasena na  vaṭṭati, ``saddhā pasannā''tiādinā nayeneva vaṭṭati.</p>
              <p>[03] ^b^pubbapetakathā^eb^ti atītañātikathā. tattha  vattamānañātikathāsadisova vinicchayo. ^b^nānattakathā^eb^ti  purimapacchimakathāhi vimuttā avasesā nānāsabhāvā niratthakakathā.  ^b^lokakkhāyikā^eb^ti ``ayaṃ loko kena nimmito, asukena nāma  nimmito, kāko seto aṭṭhīnaṃ setattā, balākā rattā lohitassa  rattattā''ti evamādikā lokāyatavitaṇḍasallāpakathā.  ^b^samuddakkhāyikā^eb^ nāma ``kasmā samuddo sāgaro, sāgaradevena  khanitattā sāgaro, khato meti hatthamuddāya niveditattā samuddo''ti  evamādikā niratthakasamuddakkhāyikakathā. iti bhavo iti abhavoti  yaṃ vā taṃ vā niratthakakāraṇaṃ vatvā pavattitakathā  ^b^itibhavābhavakathā^eb^. ettha ca bhavoti sassataṃ, abhavoti ucchedaṃ.  bhavoti vuddhi, abhavoti ^a^P3.0296^ea^ hāni. bhavoti  kāmasukhaṃ, abhavoti attakilamatho. iti imāya chabbidhāya  itibhavābhavakathāya saddhiṃ bāttiṃsa tiracchānakathā nāma honti. sesaṃ  sabbattha uttānatthamevāti. </p>
              <p>[06] paṭhamo vaggo. </p>
            </h4>
          </h3>
          <h3>
            <h3n> 2. dhammacakkappavattanavaggo </h3n>
            <h4>
              <h4n> 1. dhammacakkappavattanasuttavaṇṇanā </h4n>
              <p>[03] 1081^b^.^eb^ dutiyassa ^a^V3.0326^ea^ ^a^M3.0327^ea^ paṭhame ^b^bārāṇasiya^eb^nti  evaṃnāmake nagare. ^b^isipatane migadāye^eb^ti isīnaṃ  patanuppatanavasena evaṃladdhanāme migānaṃ abhayadānavasena dinnattā  migadāyasaṅkhāte ārāme. ettha hi uppannuppannā sabbaññuisayo  patanti, dhammacakkappavattanatthaṃ nisīdantīti attho.  nandamūlakapabbhārato sattāhaccayena nirodhasamāpattito vuṭṭhitā  anotattadahe katamukhadhovanādikiccā ākāsena āgantvā  paccekabuddhaisayopettha otaraṇavasena patanti, uposathatthañca  anuposathatthañca sannipatanti, gandhamādanaṃ paṭigacchantāpi tatova  uppatantīti iminā isīnaṃ patanuppatanavasena taṃ ``isipatana''nti  vuccati.</p>
              <p>[03] ^b^āmantesī^eb^ti dīpaṅkarapādamūle katābhinīhārato paṭṭhāya  pāramiyo pūrento anupubbena pacchimabhave katābhinikkhamano anupubbena  bodhimaṇḍaṃ patvā tattha aparājitapallaṅke nisinno mārabalaṃ bhinditvā  paṭhamayāme pubbenivāsaṃ anussaritvā majjhimayāme dibbacakkhuṃ  visodhetvā pacchimayāmāvasāne dasasahassilokadhātuṃ unnādento  sabbaññutaṃ patvā satta sattāhāni bodhimaṇḍe vītināmetvā mahābrahmunā  āyācitadhammadesano buddhacakkhunā lokaṃ voloketvā lokānuggahena  bārāṇasiṃ gantvā pañcavaggiye saññāpetvā dhammacakkaṃ pavattetukāmo  āmantesi.</p>
              <p>[03] ^b^dveme, bhikkhave, antā^eb^ti dve ime, bhikkhave, koṭṭhāsā.  imassa pana padassa saha samudāhārena samudāhāranigghoso heṭṭhā avīciṃ  upari bhavaggaṃ patvā dasasahassilokadhātuṃ pattharitvā ^a^P3.0297^ea^  aṭṭhāsi. tasmiṃyeva samaye aṭṭhārasakoṭisaṅkhā brahmāno  samāgacchiṃsu, pacchimadisāya sūriyo atthameti, pācīnadisāya  āsāḷhanakkhattena yutto puṇṇacando uggacchati. tasmiṃ samaye  bhagavā imaṃ dhammacakkappavattanasuttaṃ ārabhanto ``dveme, bhikkhave,  antā''tiādimāha.</p>
              <p>[03] tattha ^a^M3.0328^ea^ ^b^pabbajitenā^eb^ti gihisaṃyojanaṃ chinditvā  pabbajjupagatena. ^b^na sevitabbā^eb^ti na vaḷañjetabbā ^a^V3.0327^ea^. ^b^yo  cāyaṃ kāmesu kāmasukhallikānuyogo^eb^ti yo ca ayaṃ vatthukāmesu  kilesakāmasukhassa anuyogo. ^b^hīno^eb^ti lāmako.  ^b^gammo^eb^ti gāmavāsīnaṃ santako. ^b^pothujjaniko^eb^ti  andhabālajanena āciṇṇo. ^b^anariyo^eb^ti na ariyo na visuddho  na uttamo na vā ariyānaṃ santako. ^b^anatthasaṃhito^eb^ti na  atthasaṃhito, hitasukhāvahakāraṇaṃ anissitoti attho.  ^b^attakilamathānuyogo^eb^ti attano kilamathassa anuyogo, attano  dukkhakaraṇanti attho. ^b^dukkho^eb^ti kaṇṭakāpassayaseyyādīhi  attamāraṇehi dukkhāvaho.</p>
              <p>[03] paññācakkhuṃ karotīti ^b^cakkhukaraṇī^eb^. dutiyapadaṃ tasseva  vevacanaṃ. ^b^upasamāyā^eb^ti kilesūpasamatthāya.  ^b^abhiññāyā^eb^ti catunnaṃ saccānaṃ abhijānanatthāya.  ^b^sambodhāyā^eb^ti tesaṃyeva sambujjhanatthāya. ^b^nibbānāyā^eb^ti  nibbānasacchikiriyāya. sesamettha yaṃ vattabbaṃ siyā, taṃ heṭṭhā tattha  tattha vuttameva. saccakathāpi sabbākāreneva visuddhimagge (visuddhi0  2.529) vitthāritā.</p>
              <p>[03] ^b^tiparivaṭṭa^eb^nti saccañāṇakiccañāṇakatañāṇasaṅkhātānaṃ  tiṇṇaṃ parivaṭṭānaṃ vasena tiparivaṭṭaṃ. ettha hi ``idaṃ dukkhaṃ  ariyasaccaṃ, idaṃ dukkhasamudaya''nti evaṃ catūsu saccesu yathābhūtaṃ ñāṇaṃ  ^b^saccañāṇaṃ^eb^ nāma. tesuyeva ``pariññeyyaṃ pahātabba''nti evaṃ  kattabbakiccajānanañāṇaṃ ^b^kiccañāṇaṃ^eb^ nāma. ``pariññātaṃ  pahīna''nti evaṃ tassa tassa kiccassa katabhāvajānanañāṇaṃ  ^b^katañāṇaṃ^eb^ nāma. ^b^dvādasākāra^eb^nti tesaṃyeva ekekasmiṃ sacce  tiṇṇaṃ tiṇṇaṃ ākārānaṃ vasena dvādasākāraṃ. ^b^ñāṇadassana^eb^nti  etesaṃ tiparivaṭṭānaṃ dvādasannaṃ ākārānaṃ vasena uppannañāṇasaṅkhātaṃ  dassanaṃ. ^b^dhammacakkhu^eb^nti aññattha ^a^P3.0298^ea^ tayo  maggā tīṇi ca phalāni dhammacakkhu nāma honti, idha paṭhamamaggova.</p>
              <p>[03] ^b^dhammacakke^eb^ti paṭivedhañāṇe ceva desanāñāṇe ca.  bodhipallaṅke nisinnassa hi catūsu saccesu uppannaṃ dvādasākāraṃ  paṭivedhañāṇampi, isipatane nisinnassa dvādasākārāya saccadesanāya  pavattitaṃ desanāñāṇampi dhammacakkaṃ nāma. ubhayampi hetaṃ dasabalassa  ure pavattañāṇameva. imāya ^a^M3.0329^ea^ desanāya pakāsentena bhagavatā dhammacakkaṃ  pavattitaṃ nāma. taṃ panetaṃ dhammacakkaṃ yāva aññāsikoṇḍaññatthero  aṭṭhārasahi brahmakoṭīhi saddhiṃ sotāpattiphale patiṭṭhāti ^a^V3.0328^ea^, tāva naṃ bhagavā  pavatteti nāma, patiṭṭhite ca pavattitaṃ nāma. taṃ sandhāya ^b^pavattite  ca pana bhagavatā dhammacakke bhummā devā saddamanussāvesu^eb^ntiādi vuttaṃ.</p>
              <p>[03] tattha ^b^bhummā^eb^ti bhūmaṭṭhakadevatā. ^b^saddamanussāvesu^eb^nti  ekappahāreneva sādhukāraṃ datvā -- ``etaṃ bhagavatā''tiādīni vadantā  anusāvayiṃsu. ^b^obhāso^eb^ti sabbaññutaññāṇobhāso. so hi  tadā devānaṃ devānubhāvaṃ atikkamitvā virocittha. ^b^aññāsi vata,  bho, koṇḍañño^eb^ti imassapi udānassa udāhāranigghoso  dasasahassilokadhātuṃ pharitvā aṭṭhāsi. </p>
            </h4>
            <h4>
              <h4n> 9. saṅkāsanasuttavaṇṇanā </h4n>
              <p>[03] 1089^b^.^eb^ navame ^b^aparimāṇā vaṇṇā^eb^ti appamāṇāni  akkharāni. ^b^byañjanā^eb^ti tesaṃyeva vevacanaṃ, vaṇṇānaṃ vā ekadesā  yadidaṃ byañjanā nāma. ^b^saṅkāsanā^eb^ti vibhattiyo.  ekamekasmiñhi sacce sabbākārena vitthāriyamāne vaṇṇādīnaṃ anto  nāma natthi. tasmā evamāha. </p>
            </h4>
            <h4>
              <h4n> 10. tathasuttavaṇṇanā </h4n>
              <p>[03] 1090^b^.^eb^ dasame sabhāvāvijahanaṭṭhena ^b^tathaṃ^eb^.  dukkhañhi dukkhameva vuttaṃ. sabhāvassa amoghatāya ^b^avitathaṃ^eb^.  na hi dukkhaṃ adukkhaṃ nāma hoti. aññabhāvānupagamena  ^b^anaññathaṃ^eb^. na hi dukkhaṃ samudayādibhāvaṃ upagacchati.  ^b^samudayādīsu^eb^pi eseva nayoti. </p>
              <p>[06] dhammacakkappavattanavaggo dutiyo. </p>
            </h4>
          </h3>
          <h3>
            <h3n> 3. koṭigāmavaggo </h3n>
            <h4>
              <h4n> 1. koṭigāmasuttavaṇṇanā </h4n>
              <p>[03] 1091^b^.^eb^ tatiyassa ^a^V3.0329^ea^ ^a^P3.0299^ea^ paṭhame  ^b^ananubodhā^eb^ti ananubujjhanena. ^b^appaṭivedhā^eb^ti  appaṭivijjhanena. </p>
            </h4>
            <h4>
              <h4n> 2. dutiyakoṭigāmasuttavaṇṇanā </h4n>
              <p>[03] 1092^b^.^eb^ dutiye ^a^M3.0330^ea^ ^b^cetovimutti paññāvimuttī^eb^ti  phalasamāpattiphalapaññānaṃ nāmaṃ. </p>
            </h4>
            <h4>
              <h4n> 7. tathasuttavaṇṇanā </h4n>
              <p>[03] 1097^b^.^eb^ sattame ^b^tasmā ariyasaccānī^eb^ti yasmā  tathāni avitathāni anaññathāni, tasmā ariyānaṃ saccānīti  vuccanti. na hi vitathāni ariyā ariyasaccato paṭivijjhanti. </p>
            </h4>
            <h4>
              <h4n> 8. lokasuttavaṇṇanā </h4n>
              <p>[03] 1098^b^.^eb^ aṭṭhame ^b^tathāgato ariyo, tasmā  ``ariyasaccānī''^eb^ti yasmā ariyena tathāgatena paṭividdhattā  desitattā ca tāni ariyasantakāni honti, tasmā ariyassa saccattā  ariyasaccānīti attho. </p>
            </h4>
            <h4>
              <h4n> 10. gavampatisuttavaṇṇanā </h4n>
              <p>[03] 1100^b^.^eb^ dasame ^b^sahañcanike^eb^ti sahañcaniyanagare.  ^b^yo, bhikkhave, dukkhaṃ passati, dukkhasamudayampi  ^a^V3.0330^ea^ so passatī^eb^tiādi ekapaṭivedhavasena vuttaṃ, imasmiñhi sutte  ekapaṭivedhova kathito. </p>
              <p>[06] koṭigāmavaggo tatiyo. </p>
            </h4>
          </h3>
          <h3>
            <h3n> 4. sīsapāvanavaggo </h3n>
            <h4>
              <h4n> 1. sīsapāvanasuttavaṇṇanā </h4n>
              <p>[03] 1101^b^.^eb^ catutthassa paṭhame ^b^yadidaṃ uparī^eb^ti yāni  imāni upari. ^b^sīsapāvane^eb^ti sīsapārukkhe. </p>
            </h4>
            <h4>
              <h4n> 2. khadirapattasuttavaṇṇanā </h4n>
              <p>[03] 1102^b^.^eb^ dutiye ^a^P3.0300^ea^  ^b^anabhisameccā^eb^ti ñāṇena anabhisamāgantvā, appaṭivijjhitvāti  attho. </p>
            </h4>
            <h4>
              <h4n> 3. daṇḍasuttavaṇṇanā </h4n>
              <p>[03] 1103^b^.^eb^ tatiye ^a^M3.0331^ea^ ^b^asmā lokā paraṃ loka^eb^nti  imamhā manussalokā paraṃ nirayampi, tiracchānayonimpi,  pettivisayampi, manussalokampi, devalokampi, gacchanti, punappunaṃ  vaṭṭasmiṃyeva nibbattantīti attho. </p>
            </h4>
            <h4>
              <h4n> 5. sattisatasuttavaṇṇanā </h4n>
              <p>[03] 1105^b^.^eb^ pañcame ^b^evañcetaṃ, bhikkhave, assā^eb^ti,  bhikkhave, evaṃ ce etaṃ bhaveyya, nirantaraṃ ^a^V3.0331^ea^ sattisatehi haññamānassa  dukkhadomanassehi sahevesa saccābhisamayo bhaveyya ceti attho. </p>
            </h4>
            <h4>
              <h4n> 9. indakhīlasuttavaṇṇanā </h4n>
              <p>[03] 1109^b^.^eb^ navame ^b^mukhaṃ olokentī^eb^ti ajjhāsayaṃ  olokenti. ajjhāsayo idha mukhanti adhippeto. </p>
            </h4>
            <h4>
              <h4n> 10. vādatthikasuttavaṇṇanā </h4n>
              <p>[03] 1110^b^.^eb^ dasame ^b^silāyūpo^eb^ti silāthambho.  ^b^soḷasakukkuko^eb^ti soḷasahattho. soḷasakukkūtipi pāṭho.  ^b^heṭṭhā nemaṅgamā^eb^ti heṭṭhā āvāṭaṃ paviṭṭhā. ^b^aṭṭha kukku  uparinemassā^eb^ti aṭṭha hatthā āvāṭassa upari uggantvā ṭhitā bhaveyyuṃ.  ^b^bhusā^eb^ti balavatī. sesaṃ sabbattha uttānamevāti. </p>
              <p>[06] sīsapāvanavaggo catuttho. </p>
            </h4>
          </h3>
          <h3>
            <h3n> 5. papātavaggo </h3n>
            <h4>
              <h4n> 1. lokacintāsuttavaṇṇanā </h4n>
              <p>[03] 1111^b^.^eb^ pañcamassa paṭhame ^b^sumāgadhāya  pokkharaṇiyā^eb^ti evaṃnāmikāya pokkharaṇiyā. ^b^lokacintaṃ  cintento^eb^ti, ``kena nu kho candimasūriyā katā, kena mahāpathavī,  kena mahāsamuddo, kena sattā uppāditā, kena pabbatā, kena  ambatālanāḷikerādayo''ti evarūpaṃ lokacintaṃ cintento nisīdi.</p>
              <p>[03] ^b^viceto^eb^ti ^a^V3.0332^ea^ ^a^P3.0301^ea^ ^a^M3.0332^ea^ vigatacitto  vikkhittacitto vā. ^b^bhūtaṃyeva addasā^eb^ti te kira asurā  sambarimāyaṃ samparivattetvā yathā ne so puriso hatthiassādīsu  āruhante ukkhipitvā, bhisamuḷālacchiddehi pavisante passati, evaṃ  adhiṭṭhahiṃsu. taṃ sandhāya satthā ``bhūtaṃyeva addasā''ti āha.  ^b^devānaṃyeva mohayamānā^eb^ti devānaṃ cittaṃ mohayantā.  ^b^tasmā^eb^ti yasmā lokacintaṃ cintento ummattakopi hoti, tasmā. </p>
            </h4>
            <h4>
              <h4n> 2-3. papātasuttādivaṇṇanā </h4n>
              <p>[03] 1112-13^b^.^eb^ dutiye ^b^paṭibhānakūṭo^eb^ti eko mahanto  pabbatasadiso mariyādapāsāṇo. tatiye ^b^aniṭṭharūpa^eb^nti  aniṭṭhasabhāvaṃ. </p>
            </h4>
            <h4>
              <h4n> 4. kūṭāgārasuttavaṇṇanā </h4n>
              <p>[03] 1114^b^.^eb^ catutthe ^b^heṭṭhimaṃ gharaṃ akaritvā^eb^ti  thambhabhittipādussāpanādinā gharassa heṭṭhimabhāgaṃ akatvā. </p>
            </h4>
            <h4>
              <h4n> 5. vālasuttavaṇṇanā </h4n>
              <p>[03] 1115^b^.^eb^ pañcame ^b^santhāgāre^eb^ti sippuggaṇhanasālāyaṃ.  ^b^upāsanaṃ karonte^eb^ti kaṇḍakhipanasippaṃ karonte. ^b^asanaṃ  atipātente^eb^ti kaṇḍaṃ atikkamente. ^b^poṅkhānupoṅkha^eb^nti ekaṃ  kaṇḍaṃ khipitvā yathā assa sarassa poṅkhaṃ vijjhati, aparaṃ  anupoṅkhaṃ nāma dutiyassa poṅkhaṃ, puna aparaṃ tassa poṅkhanti evaṃ  atipātente addasa. ^b^yatra hi nāmā^eb^ti ye nāma.  ^b^durabhisambhavatara^eb^nti dukkarataraṃ. ^b^sattadhā bhinnassa vālassa  koṭiyā koṭiṃ paṭivijjheyyā^eb^ti ekaṃ vālaṃ sattadhā bhinditvā, tassa  ekaṃ bhedaṃ gahetvā, vātiṅgaṇamajjhe bandhitvā, aparaṃ bhedaṃ kaṇḍassa  aggakoṭiyaṃ bandhitvā, ^a^P3.0302^ea^ usabhamatte ṭhito  kaṇḍabaddhāya koṭiyā taṃ vātiṅgaṇabaddhakoṭiṃ paṭivijjheyyāti attho.  ^b^tasmā^eb^ti yasmā evaṃ duppaṭivijjhāni cattāri saccāni, tasmā. </p>
            </h4>
            <h4>
              <h4n> 7. paṭhamachiggaḷayugasuttavaṇṇanā </h4n>
              <p>[03] 1117^b^.^eb^ sattame ^a^V3.0333^ea^ ^a^M3.0333^ea^ ^b^aññamaññakhādikā^eb^ti aññamaññaṃ  khādanaṃ. ^b^dubbalakhādikā^eb^ti balavantehi macchādīhi dubbalānaṃ  macchādīnaṃ khādanaṃ. </p>
            </h4>
            <h4>
              <h4n> 8. dutiyachiggaḷayugasuttavaṇṇanā </h4n>
              <p>[03] 1118^b^.^eb^ aṭṭhame ^b^mahāpathavī^eb^ti cakkavāḷagabbhantarā  mahāpathavī. ^b^adhiccamidaṃ, bhante^eb^ti idaṃ adhiccuppattikaṃ sace taṃ  yugaṃ na pūti bhaveyya, samudde udakaṃ na susseyya, so ca kacchapo na  mareyya, api nāma yadicchāvasena siyāti attho.</p>
              <p>[03] ^b^evaṃ adhiccamidaṃ, bhikkhave^eb^ti ettha mahāsīvatthero cattāri  yugāni dasseti -- puratthimacakkavāḷamukhavaṭṭiyaṃ ṭhitena purisena  pakkhittayugassa hi chiggaḷena tassa andhakacchapassa gīvāya pavesanaṃ  viya manussapaṭilābho adhiccapaṭilābhī. dakkhiṇacakkavāḷamukhavaṭṭiyaṃ  ṭhitena pakkhittassa pana paribbhamantassa purimayugaṃ patvā chiggaḷena  chiggaḷupari āruḷhassa chiggaḷena gīvappavesanaṃ viya tathāgatuppādo  adhiccatarasambhavo. pacchimacakkavāḷamukhavaṭṭiyaṃ ṭhitena pakkhittassa  pana paribbhamantassa purimayugadvayaṃ patvā chiggaḷena chiggaḷupari  āruḷhassa chiggaḷena gīvappavesanaṃ viya tathāgatappaveditassa  dhammavinayassa dīpanaṃ adhiccatarasambhavaṃ. uttaracakkavāḷamukhavaṭṭiyaṃ  ṭhitena pakkhittassa pana paribbhamantassa purimayugattayaṃ patvā chiggaḷena  chiggaḷupari āruḷhassa chiggaḷena gīvappavesanaṃ viya catusaccapaṭivedho  ativiya adhiccatarasambhavo veditabbo. navamādīni abhisamayasaṃyutte  vuttanayānevāti. </p>
              <p>[06] papātavaggo pañcamo. </p>
            </h4>
          </h3>
          <h3>
            <h3n> 6. abhisamayavaggavaṇṇanā </h3n>
            <h4>
              <h4n> </h4n>
              <p>[03] 1121^b^.^eb^ abhisamayavaggo ^a^V3.0334^ea^ ^a^P3.0303^ea^ nidānavagge  abhisamayasaṃyutte vitthāritova. </p>
            </h4>
          </h3>
          <h3>
            <h3n> 7. paṭhamāamakadhaññapeyyālavaggo </h3n>
            <h4>
              <h4n> 3. paññāsuttavaṇṇanā </h4n>
              <p>[03] 1133^b^.^eb^ āmakadhaññapeyyāle ^a^M3.0334^ea^ ^b^ariyena  paññācakkhunā^eb^ti vipassanaṃ ādiṃ katvā lokiyalokuttarena  ñāṇacakkhunā. </p>
            </h4>
            <h4>
              <h4n> 4. surāmerayasuttavaṇṇanā </h4n>
              <p>[03] 1134^b^.^eb^ ^b^surāmerayamajjappamādaṭṭhānā paṭiviratā^eb^ti  ettha ^b^surā^eb^ nāma piṭṭhasurā, odanasurā, pūvasurā,  kiṇṇapakkhittā, sambhārasaṃyuttāti pañcavidhā. ^b^merayaṃ^eb^ nāma  pupphāsavo, phalāsavoti, evaṃ vutto yo koci āsavo.  ^b^majja^eb^nti tadeva ubhayaṃ, yaṃ vā panaññampi surāsavavinimuttaṃ  madanīyaṃ. yāya cetanāya taṃ pivanti, sā pamādassa kāraṇattā  ^b^pamādaṭṭhānaṃ^eb^ nāma, tato paṭiviratāti attho. </p>
            </h4>
            <h4>
              <h4n> 6-7. matteyyasuttādivaṇṇanā </h4n>
              <p>[03] 1136-37^b^.^eb^ ^b^matteyyā^eb^ti mātuhitā, mātari  sammāpaṭipannāti attho. ^b^petteyyā^eb^dīsu pituhitā petteyyā. </p>
            </h4>
            <h4>
              <h4n> 8-9. sāmaññasuttādivaṇṇanā </h4n>
              <p>[03] 1138-39^b^.^eb^ samaṇānaṃ ^a^V3.0335^ea^ hitā ^b^sāmaññā^eb^. brāhmaṇānaṃ  hitā ^b^brahmaññā^eb^. tesu tesu sammā paṭipannānaṃyevetaṃ adhivacanaṃ. </p>
            </h4>
            <h4>
              <h4n> 10. pacāyikasuttavaṇṇanā </h4n>
              <p>[03] 1140^b^.^eb^ ^b^kule jeṭṭhāpacāyino^eb^ti kule jeṭṭhānaṃ  apacāyino, nīcavuttinoti attho. </p>
            </h4>
          </h3>
          <h3>
            <h3n> 8. dutiyāamakadhaññapeyyālavaggo </h3n>
            <h4>
              <h4n> 8. bījagāmasuttavaṇṇanā </h4n>
              <p>[03] 1148^b^.^eb^ ^b^bījagāmabhūtagāmasamārambhā^eb^ti ^a^M3.0335^ea^ mūlabījaṃ,  khandhabījaṃ, phaḷubījaṃ, aggabījaṃ, bījabījanti pañcavidhassa  bījagāmassa ceva yassa kassaci nīlatiṇarukkhādikassa bhūtagāmassa  ca samārambhā, chedanapacanādibhāvena vikopanā paṭiviratāti attho. </p>
            </h4>
            <h4>
              <h4n> 9. vikālabhojanasuttavaṇṇanā </h4n>
              <p>[03] 1149^b^.^eb^ ^b^vikālabhojanā^eb^ti kālātikkantabhojanā,  majjhanhikātikkamato paṭṭhāya yāvakālikaparibhogāti attho. </p>
            </h4>
            <h4>
              <h4n> 10. gandhavilepanasuttavaṇṇanā </h4n>
              <p>[03] 1150^b^.^eb^ mālādīsu ^b^mālā^eb^ti yaṃ kiñci pupphaṃ.  ^b^gandha^eb^nti yaṃ kiñci ^a^P3.0304^ea^ gandhajātaṃ.  ^b^vilepana^eb^nti chavirāgakaraṇaṃ. tattha piḷandhantā dhārenti nāma,  ūnaṭṭhānaṃ pūrentā maṇḍenti nāma, gandhavasena ^a^V3.0336^ea^ chavirāgavasena ca  sādiyantā vibhūsenti nāma. ^b^ṭhānaṃ^eb^ vuccati kāraṇaṃ. tasmā  yāya dussīlyacetanāya tāni mālādhāraṇādīni mahājano karoti,  tato paṭiviratāti attho. </p>
            </h4>
          </h3>
          <h3>
            <h3n> 9. tatiyāamakadhaññapeyyālavaggo </h3n>
            <h4>
              <h4n> 1. naccagītasuttavaṇṇanā </h4n>
              <p>[03] 1151^b^.^eb^ sāsanassa ananulomattā visūkaṃ paṭāṇībhūtaṃ  dassananti ^b^visūkadassanaṃ^eb^. attanā naccananaccāpanādivasena  naccā ca gītā ca vāditā ca antamaso mayūranaccādivasenāpi  pavattānaṃ naccādīnaṃ visūkabhūtā dassanā cāti  ^b^naccagītavāditavisūkadassanā^eb^. naccādīni hi attanā payojetuṃ  vā parehi payojāpetuṃ vā payuttāni passituṃ vā neva bhikkhūnaṃ, na  bhikkhunīnaṃ vaṭṭanti. </p>
            </h4>
            <h4>
              <h4n> 2. uccāsayanasuttavaṇṇanā </h4n>
              <p>[03] 1152^b^.^eb^ ^b^uccāsayanaṃ^eb^ ^a^M3.0336^ea^ vuccati pamāṇātikkantaṃ.  ^b^mahāsayanaṃ^eb^ akappiyattharaṇaṃ, tato paṭiviratāti attho. </p>
            </h4>
            <h4>
              <h4n> 3. jātarūpasuttavaṇṇanā </h4n>
              <p>[03] 1153^b^.^eb^ ^b^jātarūpa^eb^nti suvaṇṇaṃ. ^b^rajata^eb^nti  kahāpaṇo -- lohamāsako, jatumāsako, dārumāsakoti ye vohāraṃ  gacchanti, tassa ubhayassāpi paṭiggahaṇā paṭiviratā. neva naṃ  uggaṇhanti na uggaṇhāpenti, na upanikkhittaṃ sādiyantīti attho. </p>
            </h4>
            <h4>
              <h4n> 4. āmakadhaññasuttavaṇṇanā </h4n>
              <p>[03] 1154^b^.^eb^ āmakadhaññapaṭiggahaṇāti  ^a^V3.0337^ea^ sāli-vīhi-yava-godhuma-kaṅgu-varaka-kudrūsakasaṅkhātassa sattavidhassāpi  āmakadhaññassa paṭiggahaṇā. na kevalañca etesaṃ paṭiggahaṇameva,  āmasanampi bhikkhūnaṃ na vaṭṭatiyeva. </p>
            </h4>
            <h4>
              <h4n> 5. āmakamaṃsasuttavaṇṇanā </h4n>
              <p>[03] 1155^b^.^eb^ ^b^āmakamaṃsapaṭiggahaṇā^eb^ti ettha aññatra  uddissa anuññātā āmakamaṃsamacchānaṃ paṭiggahaṇameva bhikkhūnaṃ na  vaṭṭati, no āmasanaṃ. </p>
            </h4>
            <h4>
              <h4n> 6. kumārikasuttavaṇṇanā </h4n>
              <p>[03] 1156^b^.^eb^ ^b^itthikumārikapaṭiggahaṇā^eb^ti ettha  ^b^itthī^eb^ti purisantaragatā, itarā ^b^kumārikā^eb^ nāma. tāsaṃ  paṭiggahaṇampi āmasanampi akappiyameva. </p>
            </h4>
            <h4>
              <h4n> 7. dāsidāsasuttavaṇṇanā </h4n>
              <p>[03] 1157^b^.^eb^ ^b^dāsidāsapaṭiggahaṇā^eb^ti ettha  dāsidāsavaseneva tesaṃ paṭiggahaṇaṃ na vaṭṭati, ``kappiyakārakaṃ dammi,  ārāmikaṃ dammī''ti evaṃ vutte pana vaṭṭati. </p>
            </h4>
          </h3>
          <h3>
            <h3n> 10. catutthāamakadhaññapeyyālavaggo </h3n>
            <h4>
              <h4n> 1. khettavatthusuttavaṇṇanā </h4n>
              <p>[03] 1161^b^.^eb^ ^b^ajeḷakā^eb^dīsu ^a^M3.0337^ea^ ^a^P3.0305^ea^  ^b^khettavatthu^eb^pariyosānesu kappiyākappiyanayo vinayavasena  upaparikkhitabbo ^a^V3.0338^ea^. tattha khettaṃ nāma yasmiṃ pubbaṇṇaṃ ruhati. vatthu  nāma yasmiṃ aparaṇṇaṃ ruhati. yattha vā ubhayaṃ ruhati, taṃ khettaṃ.  tadatthāya akatabhūmibhāgo vatthu. khettavatthusīsena cettha  vāpitaḷākādīnipi saṅgahitāneva. </p>
            </h4>
            <h4>
              <h4n> 2-3. kayavikkayasuttādivaṇṇanā </h4n>
              <p>[03] 1162-63^b^.^eb^ ^b^kayavikkayā^eb^ti kayā ca vikkayā ca.  ^b^dūteyyaṃ^eb^ vuccati dūtakammaṃ, gihīnaṃ paṇṇaṃ vā sāsanaṃ vā gahetvā  tattha tattha gamanaṃ. ^b^pahiṇagamanaṃ^eb^ vuccati gharā gharaṃ pesitassa  khuddakagamanaṃ. ^b^anuyogo^eb^ nāma tadubhayakaraṇaṃ. tasmā  dūteyyapahiṇagamanānuyogāti evamettha attho veditabbo. </p>
            </h4>
            <h4>
              <h4n> 4. tulākūṭasuttavaṇṇanā </h4n>
              <p>[03] 1164^b^.^eb^ tulākūṭādīsu ^b^kūṭa^eb^nti vañcanaṃ. tattha  ^b^tulākūṭaṃ^eb^ tāva rūpakūṭaṃ, aṅgakūṭaṃ, gahaṇakūṭaṃ, paṭicchannakūṭanti  catubbidhaṃ hoti. tattha ^b^rūpakūṭaṃ^eb^ nāma dve tulā samarūpā katvā  gaṇhanto mahatiyā gaṇhāti, dadanto khuddikāya deti. ^b^aṅgakūṭaṃ^eb^  nāma gaṇhanto pacchābhāge hatthena tulaṃ akkamati, dadanto pubbabhāge.  ^b^gahaṇakūṭaṃ^eb^ nāma gaṇhanto mūle rajjuṃ gaṇhāti, dadanto agge.  ^b^paṭicchannakūṭaṃ^eb^ nāma tulaṃ susiraṃ katvā anto ayacuṇṇaṃ  pakkhipitvā gaṇhanto taṃ pacchābhāge karoti, dadanto aggabhāge.</p>
              <p>[03] ^b^kaṃso^eb^ vuccati suvaṇṇapāti, tāya vañcanaṃ ^b^kaṃsakūṭaṃ^eb^.  kathaṃ? ekaṃ suvaṇṇapātiṃ katvā aññā dve tisso lohapātiyo  suvaṇṇavaṇṇā karonti. tato janapadaṃ gantvā, kiñcideva aḍḍhakulaṃ  pavisitvā, ``suvaṇṇabhājanāni kiṇathā''ti vatvā, agghe pucchite  samagghataraṃ dātukāmā honti, tato tehi ``kathaṃ imesaṃ suvaṇṇabhāvo  jānitabbo''ti ^a^M3.0338^ea^ vutte ``vīmaṃsitvā gaṇhathā''ti suvaṇṇapātiṃ pāsāṇe  ghaṃsitvā sabbapātiyo datvā gacchanti.</p>
              <p>[03] ^b^mānakūṭaṃ^eb^ hadayabheda-sikhābheda-rajjubhedavasena tividhaṃ hoti.  tattha ^b^hadayabhedo^eb^ sappitelādiminanakāle labbhati ^a^P3.0306^ea^.  tāni hi gaṇhanto heṭṭhāchiddena mānena ``saṇikaṃ  āsiñcā''ti vatvā antobhājane ^a^V3.0339^ea^ bahuṃ paggharāpetvā gaṇhāti, dadanto  chiddaṃ pidhāya sīghaṃ pūretvā deti. ^b^sikhābhedo^eb^  tilataṇḍulādiminanakāle labbhati. tāni hi gaṇhanto saṇikaṃ  sikhaṃ ussāpetvā gaṇhāti, dadanto vegena sikhaṃ bhindanto deti.  ^b^rajjubhedo^eb^ khettavatthuminanakāle labbhati. lañjaṃ alabhantā hi  khettaṃ amahantaṃ mahantaṃ katvā minanti. </p>
            </h4>
            <h4>
              <h4n> 5. ukkoṭanasuttavaṇṇanā </h4n>
              <p>[03] 1165^b^.^eb^ ^b^ukkoṭanā^eb^dīsu ^b^ukkoṭana^eb^nti sāmike  assāmike kātuṃ lañjaggahaṇaṃ. ^b^vañcana^eb^nti tehi tehi upāyehi  paresaṃ vañcanaṃ. tatridamekaṃvatthu -- eko kira luddako migañca  migapotakañca gahetvā āgacchati. tameko dhutto ``kiṃ, bho, migo  agghati, kiṃ migapotako''ti?, āha. ``migo dve kahāpaṇe,  migapotako eka''nti ca vutte kahāpaṇaṃ datvā, migapotakaṃ gahetvā  thokaṃ gantvā nivatto ``na me, bho, migapotakena attho, migaṃ me  dehī''ti āha. tena hi dve kahāpaṇe dehīti. nanu, bho, mayā  paṭhamaṃ eko kahāpaṇo dinnoti. āma dinnoti. imampi  migapotakaṃ gaṇha, evaṃ so ca kahāpaṇo, ayañca kahāpaṇagghanako  migapotakoti dve kahāpaṇā bhavissantīti. so ``kāraṇaṃ  vadatī''ti sallakkhetvā migapotakaṃ gahetvā migaṃ adāsīti.</p>
              <p>[03] ^b^nikatī^eb^ti yogavasena vā māyāvasena vā apāmaṅgaṃ  pāmaṅganti amaṇiṃ maṇinti, asuvaṇṇaṃ suvaṇṇanti katvā patirūpakena  vañcanaṃ. ^b^sāciyogo^eb^ti kuṭilayogo. etesaṃyeva  ukkoṭanādīnametaṃ nāmaṃ. tasmā ukkoṭanasāciyogā vañcanasāciyogā  nikatisāciyogāti evamettha attho daṭṭhabbo. keci aññaṃ dassetvā  aññassa parivattanaṃ sāciyogoti vadanti. taṃ pana vañcaneneva  saṅgahitaṃ. </p>
            </h4>
            <h4>
              <h4n> 6-11. chedanasuttādivaṇṇanā </h4n>
              <p>[03] 1166-71^b^.^eb^ ^b^chedanā^eb^dīsu ^a^M3.0339^ea^ ^b^chedana^eb^nti  hatthacchedanādi. ^b^vadho^eb^ti maraṇaṃ. ^b^bandho^eb^ti  rajjubandhanādīhi bandhanaṃ. ^b^viparāmoso^eb^ti himaviparāmoso,  gumbaviparāmosoti duvidho. yaṃ himapātasamaye himena paṭicchannā  hutvā maggapaṭipannaṃ janaṃ musanti, ayaṃ himaviparāmoso. yaṃ  gumbādipaṭicchannā musanti, ayaṃ gumbaviparāmoso. </p>
              <p>[01] ^b^ālopo^eb^ ^a^V3.0340^ea^ ^a^P3.0307^ea^ vuccati  gāmanigamādīnaṃ vilopakaraṇaṃ. ^b^sahasākāro^eb^ti sāhasakiriyā,  gehaṃ pavisitvā, manussānaṃ ure satthaṃ ṭhapetvā, icchitabhaṇḍaggahaṇaṃ.  evametasmā chedanavadhabandhanaviparāmosāalopasahasākārā paṭiviratā.  sesaṃ sabbattha uttānatthamevāti. </p>
              <p>[06] āmakadhaññapeyyālavaṇṇanā niṭṭhitā. </p>
              <p>[06] iti sāratthappakāsiniyā saṃyuttanikāya-aṭṭhakathāya </p>
              <p>[06] mahāvaggavaṇṇanā niṭṭhitā. </p>
            </h4>
            <h4>
              <h4n> nigamanakathā</h4n>
              <p>[03] ettāvatā ^a^M3.0340^ea^ hi -- </p>
              <p>[21] ``bahukārassa ^a^P3.0308^ea^ yatīnaṃ  vipassanācāranipuṇabuddhīnaṃ, </p>
              <p>[22] ^b^saṃyuttavaranikāyassa^eb^ atthasaṃvaṇṇanaṃ kātuṃ.. </p>
              <p>[21] ``saddhammassa ciraṭṭhitimāsisamānena yā mayā. </p>
              <p>[22] nipuṇā aṭṭhakathā āraddhā ^b^sāratthapakāsinī^eb^ nāma..</p>
              <p>[03]  </p>
              <p>[21] ``sā hi mahāaṭṭhakathāya sāramādāya niṭṭhitā esā. </p>
              <p>[22] aṭṭhasattatimattāya pāḷiyā bhāṇavārehi.. </p>
              <p>[21] ``ekūnasaṭṭhimatto visuddhimaggopi bhāṇavārehi. </p>
              <p>[22] atthappakāsanatthāya āgamānaṃ kato yasmā.. </p>
              <p>[21] ``tasmā tena sahāyaṃ aṭṭhakathā bhāṇavāragaṇanāya. </p>
              <p>[22] thokena aparipūraṃ sattatiṃsasataṃ hoti.. </p>
              <p>[21] ``sattatiṃsādhikasata-parimāṇaṃ bhāṇavārato evaṃ. </p>
              <p>[22] samayaṃ pakāsayantiṃ mahāvihārādhivāsīnaṃ.. </p>
              <p>[21] ``mūlaṭṭhakathāya ^a^V3.0341^ea^ sāramādāya mayā imaṃ karontena. </p>
              <p>[22] yaṃ puññamupacitaṃ tena hotu sabbo sukhī loko.. </p>
              <p>[21] ``etissā karaṇatthaṃ therena ^b^bhadantajotipālena^eb^. </p>
              <p>[22] sucisīlena subhāsitassa pakāsayantañāṇena.. </p>
              <p>[21] ``sāsanavibhūtikāmena yācamānena maṃ subhaguṇena. </p>
              <p>[22] yaṃ samadhigataṃ puññaṃ tenāpi jano sukhī bhavatū''ti..</p>
              <p>[03] paramavisuddhasaddhābuddhivīriyappaṭimaṇḍitena  sīlācārajjavamaddavādiguṇasamudayasamuditena  sakasamayasamayantaragahanajjhogāhaṇasamatthena paññāveyyattiyasamannāgatena  tipiṭakapariyattippabhede sāṭṭhakathe satthusāsane appaṭihatañāṇappabhāvena  mahāveyyākaraṇena  karaṇasampattijanitasukhaviniggatamadhurodāravacanalāvaṇṇayuttena  yuttamuttavādinā vādīvarena mahākavinā pabhinnapaṭisambhidāparivāre  chaḷabhiññādippabhedaguṇappaṭimaṇḍite uttarimanussadhamme ^a^M3.0341^ea^ suppatiṭṭhitabuddhīnaṃ  theravaṃsappadīpānaṃ therānaṃ mahāvihāravāsīnaṃ ^a^P3.0309^ea^  vaṃsālaṅkārabhūtena vipulavisuddhabuddhinā ^b^buddhaghoso^eb^ti garūhi  gahitanāmadheyyena therena katā ayaṃ ^b^sāratthappakāsinī^eb^ nāma  saṃyuttanikāyaṭṭhakathā. </p>
              <p>[21] ``tāva tiṭṭhatu lokasmiṃ, lokanittharaṇesinaṃ. </p>
              <p>[22] dassentī kulaputtānaṃ, nayaṃ sīlavisuddhiyā.. </p>
              <p>[21] ``yāva buddhoti nāmampi, suddhacittassa tādino. </p>
              <p>[22] lokamhi lokajeṭṭhassa, pavattati mahesino''ti.. </p>
              <p>[06] sāratthappakāsinī nāma </p>
              <p>[06] saṃyuttanikāya-aṭṭhakathā sabbākārena niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
