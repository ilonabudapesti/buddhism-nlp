<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] aṅguttaranikāyo </h>
  <ha>
    <han> pañcakanipātapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. paṭhamapaṇṇāsakaṃ </h2n>
          <h3>
            <h3n> 1. sekhabalavaggo </h3n>
            <h4>
              <h4n> 1. saṃkhittasuttaṃ </h4n>
              <p>[03] 1^b^.^eb^ evaṃ ^a^T3.0001^ea^ ^a^V2.0001^ea^ ^a^M2.0001^ea^ ^a^P3.0001^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tatra  kho bhagavā bhikkhū āmantesi -- ``bhikkhavo''ti. ``bhadante''ti  te bhikkhū bhagavato paccassosuṃ. bhagavā etadavoca --</p>
              <p>[03] ``pañcimāni, bhikkhave, sekhabalāni {sekkhabalāni (ka0)}. katamāni pañca?  saddhābalaṃ, hirībalaṃ {hiribalaṃ (sī0 pī0)}, ottappabalaṃ, vīriyabalaṃ  {viriyabalaṃ (sī0 syā0 kaṃ0 pī0)}, paññābalaṃ -- imāni  kho, bhikkhave, pañca sekhabalāni.</p>
              <p>[03] ``tasmātiha ^a^V2.0002^ea^, bhikkhave, evaṃ sikkhitabbaṃ -- `saddhābalena  samannāgatā bhavissāma sekhabalena, hirībalena samannāgatā bhavissāma  sekhabalena, ottappabalena samannāgatā bhavissāma sekhabalena,  vīriyabalena samannāgatā bhavissāma sekhabalena, paññābalena  samannāgatā bhavissāma sekhabalenā'ti. evañhi vo, bhikkhave,  sikkhitabba''nti. idamavoca bhagavā. attamanā te bhikkhū  bhagavato bhāsitaṃ abhinandunti. paṭhamaṃ. </p>
            </h4>
            <h4>
              <h4n> 2. vitthatasuttaṃ </h4n>
              <p>[03] 2^b^.^eb^ ``pañcimāni ^a^T3.0002^ea^ ^a^M2.0002^ea^ ^a^P3.0002^ea^, bhikkhave,  sekhabalāni. katamāni pañca? saddhābalaṃ, hirībalaṃ, ottappabalaṃ,  vīriyabalaṃ, paññābalaṃ. katamañca, bhikkhave, saddhābalaṃ? idha,  bhikkhave, ariyasāvako saddho hoti, saddahati tathāgatassa bodhiṃ --  `itipi so bhagavā arahaṃ sammāsambuddho vijjācaraṇasampanno sugato  lokavidū anuttaro purisadammasārathi satthā devamanussānaṃ buddho  bhagavā'ti. idaṃ vuccati, bhikkhave, saddhābalaṃ.</p>
              <p>[03] ``katamañca, bhikkhave, hirībalaṃ? idha, bhikkhave,  ariyasāvako hirimā hoti, hirīyati kāyaduccaritena vacīduccaritena  manoduccaritena, hirīyati pāpakānaṃ akusalānaṃ dhammānaṃ samāpattiyā.  idaṃ vuccati, bhikkhave, hirībalaṃ.</p>
              <p>[03] ``katamañca, bhikkhave, ottappabalaṃ? idha, bhikkhave,  ariyasāvako ottappī hoti, ottappati kāyaduccaritena  vacīduccaritena manoduccaritena, ottappati pāpakānaṃ akusalānaṃ  dhammānaṃ samāpattiyā. idaṃ vuccati, bhikkhave, ottappabalaṃ.</p>
              <p>[03] ``katamañca, bhikkhave, vīriyabalaṃ? idha, bhikkhave,  ariyasāvako āraddhavīriyo viharati akusalānaṃ dhammānaṃ pahānāya,  kusalānaṃ dhammānaṃ upasampadāya, thāmavā daḷhaparakkamo anikkhittadhuro  kusalesu dhammesu. idaṃ vuccati, bhikkhave, vīriyabalaṃ.</p>
              <p>[03] ``katamañca, bhikkhave, paññābalaṃ? idha, bhikkhave,  ariyasāvako paññavā hoti udayatthagāminiyā ^a^V2.0003^ea^ paññāya samannāgato  ariyāya nibbedhikāya sammā dukkhakkhayagāminiyā. idaṃ vuccati,  bhikkhave, paññābalaṃ. imāni kho, bhikkhave, pañca sekhabalāni.</p>
              <p>[03] ``tasmātiha, bhikkhave, evaṃ sikkhitabbaṃ ^a^T3.0003^ea^ -- `saddhābalena  samannāgatā bhavissāma sekhabalena, hirībalena... ottappabalena  ^a^P3.0003^ea^... vīriyabalena... paññābalena samannāgatā bhavissāma  sekhabalenā'ti. evañhi kho, bhikkhave, sikkhitabba''nti. dutiyaṃ. </p>
            </h4>
            <h4>
              <h4n> 3. dukkhasuttaṃ </h4n>
              <p>[03] 3^b^.^eb^ ``pañcahi, bhikkhave, dhammehi samannāgato  bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ,  kāyassa ca bhedā paraṃ maraṇā ^a^M2.0003^ea^ duggati pāṭikaṅkhā. katamehi pañcahi?  idha, bhikkhave, bhikkhu assaddho hoti, ahiriko hoti,  anottappī hoti, kusīto hoti, duppañño hoti. imehi kho,  bhikkhave, pañcahi dhammehi samannāgato bhikkhu diṭṭheva dhamme dukkhaṃ  viharati savighātaṃ saupāyāsaṃ sapariḷāhaṃ, kāyassa ca bhedā paraṃ  maraṇā duggati pāṭikaṅkhā.</p>
              <p>[03] ``pañcahi, bhikkhave, dhammehi samannāgato bhikkhu diṭṭheva dhamme  sukhaṃ viharati avighātaṃ anupāyāsaṃ apariḷāhaṃ, kāyassa ca bhedā paraṃ  maraṇā sugati pāṭikaṅkhā. katamehi pañcahi? idha, bhikkhave,  bhikkhu saddho hoti, hirīmā hoti, ottappī hoti, āraddhavīriyo  hoti, paññavā hoti. imehi kho, bhikkhave, pañcahi dhammehi  samannāgato bhikkhu diṭṭheva dhamme sukhaṃ viharati avighātaṃ anupāyāsaṃ  apariḷāhaṃ, kāyassa ca bhedā paraṃ maraṇā sugati pāṭikaṅkhā''ti.  tatiyaṃ. </p>
            </h4>
            <h4>
              <h4n> 4. yathābhatasuttaṃ </h4n>
              <p>[03] 4^b^.^eb^ ``pañcahi, bhikkhave, dhammehi samannāgato  bhikkhu yathābhataṃ nikkhitto evaṃ niraye. katamehi pañcahi? idha,  bhikkhave, bhikkhu assaddho hoti, ahiriko hoti, anottappī hoti  ^a^V2.0004^ea^, kusīto hoti ^a^T3.0004^ea^, duppañño hoti. imehi kho, bhikkhave, pañcahi  dhammehi samannāgato bhikkhu yathābhataṃ nikkhitto evaṃ niraye.</p>
              <p>[03] ``pañcahi ^a^P3.0004^ea^, bhikkhave, dhammehi samannāgato  bhikkhu yathābhataṃ nikkhitto evaṃ sagge. katamehi pañcahi? idha,  bhikkhave, bhikkhu saddho hoti, hirīmā hoti, ottappī hoti,  āraddhavīriyo hoti, paññavā hoti. imehi kho, bhikkhave, pañcahi  dhammehi samannāgato bhikkhu yathābhataṃ nikkhitto evaṃ sagge''ti.  catutthaṃ. </p>
            </h4>
            <h4>
              <h4n> 5. sikkhāsuttaṃ </h4n>
              <p>[03] 5^b^.^eb^ ``yo hi koci, bhikkhave, bhikkhu vā  bhikkhunī vā sikkhaṃ paccakkhāya hīnāyāvattati, tassa diṭṭheva {diṭṭhe ceva  (sī0)} dhamme  pañca sahadhammikā vādānupātā {vādānuvādā (a0 ni0  8.12; a0 ni0  3.58)} gārayhā ṭhānā āgacchanti. katame  pañca? saddhāpi nāma te nāhosi kusalesu dhammesu, hirīpi nāma te  nāhosi kusalesu dhammesu, ottappampi ^a^M2.0004^ea^ nāma te nāhosi kusalesu  dhammesu, vīriyampi nāma te nāhosi kusalesu dhammesu, paññāpi nāma  te nāhosi kusalesu dhammesu. yo hi koci, bhikkhave, bhikkhu vā  bhikkhunī vā sikkhaṃ paccakkhāya hīnāyāvattati, tassa diṭṭheva dhamme  ime pañca sahadhammikā vādānupātā gārayhā ṭhānā āgacchanti.</p>
              <p>[03] ``yo hi koci, bhikkhave, bhikkhu vā bhikkhunī vā sahāpi  dukkhena sahāpi domanassena assumukho {assumukhopi (syā0)} rudamāno paripuṇṇaṃ parisuddhaṃ  brahmacariyaṃ carati, tassa diṭṭheva dhamme pañca sahadhammikā pāsaṃsā  ṭhānā {pāsaṃsaṃ ṭhānaṃ (syā0)} āgacchanti. katame ^a^T3.0005^ea^ pañca? saddhāpi nāma te ahosi  kusalesu dhammesu, hirīpi nāma te ahosi kusalesu dhammesu,  ottappampi nāma te ahosi kusalesu dhammesu, vīriyampi nāma te  ahosi kusalesu dhammesu, paññāpi nāma te ahosi kusalesu dhammesu.  yo hi koci, bhikkhave, bhikkhu vā bhikkhunī vā sahāpi  dukkhena sahāpi domanassena assumukho rudamāno paripuṇṇaṃ parisuddhaṃ  brahmacariyaṃ carati, tassa diṭṭheva ^a^P3.0005^ea^ dhamme ime pañca  sahadhammikā pāsaṃsā ṭhānā āgacchantī''ti. pañcamaṃ. </p>
            </h4>
            <h4>
              <h4n> 6. samāpattisuttaṃ </h4n>
              <p>[03] 6^b^.^eb^ ``na ^a^V2.0005^ea^ tāva, bhikkhave, akusalassa samāpatti  hoti yāva saddhā paccupaṭṭhitā hoti kusalesu dhammesu. yato ca kho,  bhikkhave, saddhā antarahitā hoti, asaddhiyaṃ pariyuṭṭhāya tiṭṭhati; atha  akusalassa samāpatti hoti.</p>
              <p>[03] ``na tāva, bhikkhave, akusalassa samāpatti hoti yāva hirī  paccupaṭṭhitā hoti kusalesu dhammesu. yato ca kho, bhikkhave, hirī  antarahitā hoti, ahirikaṃ pariyuṭṭhāya tiṭṭhati; atha akusalassa  samāpatti hoti.</p>
              <p>[03] ``na tāva, bhikkhave, akusalassa samāpatti hoti yāva  ottappaṃ paccupaṭṭhitaṃ hoti kusalesu dhammesu. yato ca kho, bhikkhave,  ottappaṃ antarahitaṃ hoti, anottappaṃ pariyuṭṭhāya tiṭṭhati; atha  akusalassa samāpatti hoti.</p>
              <p>[03] ``na ^a^M2.0005^ea^ tāva, bhikkhave, akusalassa samāpatti hoti yāva  vīriyaṃ paccupaṭṭhitaṃ hoti kusalesu dhammesu. yato ca kho, bhikkhave,  vīriyaṃ antarahitaṃ hoti, kosajjaṃ ^a^T3.0006^ea^ pariyuṭṭhāya tiṭṭhati; atha  akusalassa samāpatti hoti.</p>
              <p>[03] ``na tāva, bhikkhave, akusalassa samāpatti hoti yāva paññā  paccupaṭṭhitā hoti kusalesu dhammesu. yato ca kho, bhikkhave, paññā  antarahitā hoti, duppaññā {duppaññaṃ (ka0)} pariyuṭṭhāya tiṭṭhati; atha akusalassa  samāpatti hotī''ti. chaṭṭhaṃ. </p>
            </h4>
            <h4>
              <h4n> 7. kāmasuttaṃ </h4n>
              <p>[03] 7^b^.^eb^ ``yebhuyyena, bhikkhave, sattā kāmesu laḷitā {palāḷitā  (sī0)}.  asitabyābhaṅgiṃ {asitabyābhaṅgi cepi (?)}, bhikkhave, kulaputto ohāya agārasmā anagāriyaṃ  pabbajito hoti, `saddhāpabbajito kulaputto'ti alaṃ vacanāya. taṃ  kissa hetu? labbhā {labbhā hi (syā0)}, bhikkhave, yobbanena kāmā te ca kho yādisā  vā tādisā vā. ye ca, bhikkhave, hīnā kāmā ye ca majjhimā  kāmā ye ca paṇītā kāmā ^a^V2.0006^ea^, sabbe kāmā `kāmā'tveva saṅkhaṃ  gacchanti. seyyathāpi ^a^P3.0006^ea^, bhikkhave, daharo kumāro  mando uttānaseyyako dhātiyā pamādamanvāya kaṭṭhaṃ vā kaṭhalaṃ {kathalaṃ (ka0)} vā mukhe  āhareyya. tamenaṃ dhāti sīghaṃ sīghaṃ {sīghasīghaṃ (sī0)} manasi kareyya; sīghaṃ sīghaṃ  manasi karitvā sīghaṃ sīghaṃ āhareyya. no ce sakkuṇeyya sīghaṃ sīghaṃ  āharituṃ, vāmena hatthena sīsaṃ pariggahetvā dakkhiṇena hatthena  vaṅkaṅguliṃ karitvā salohitampi āhareyya. taṃ kissa hetu?  `atthesā, bhikkhave, kumārassa vihesā; nesā natthī'ti vadāmi.  karaṇīyañca kho etaṃ {evaṃ (ka0)}, bhikkhave, dhātiyā atthakāmāya hitesiniyā  anukampikāya, anukampaṃ upādāya. yato ca kho, bhikkhave, so  kumāro vuddho ^a^T3.0007^ea^ hoti alaṃpañño, anapekkhā dāni {anapekkhā pana (sī0 syā0  kaṃ0)}, bhikkhave, dhāti  tasmiṃ kumāre hoti -- `attagutto dāni kumāro nālaṃ pamādāyā'ti.</p>
              <p>[03] ``evamevaṃ kho, bhikkhave, yāvakīvañca bhikkhuno saddhāya  akataṃ hoti kusalesu dhammesu, hiriyā akataṃ hoti kusalesu dhammesu,  ottappena akataṃ hoti kusalesu dhammesu, vīriyena akataṃ hoti  ^a^M2.0006^ea^ kusalesu dhammesu, paññāya akataṃ hoti kusalesu dhammesu,  anurakkhitabbo tāva me so, bhikkhave, bhikkhu hoti. yato ca  kho, bhikkhave, bhikkhuno saddhāya kataṃ hoti kusalesu dhammesu,  hiriyā kataṃ hoti kusalesu dhammesu, ottappena kataṃ hoti kusalesu  dhammesu, vīriyena kataṃ hoti kusalesu dhammesu, paññāya kataṃ hoti  kusalesu dhammesu, anapekkho dānāhaṃ, bhikkhave {panāhaṃ (sī0 syā0 kaṃ0)}, tasmiṃ bhikkhusmiṃ  homi -- `attagutto dāni bhikkhu nālaṃ pamādāyā'''ti. sattamaṃ. </p>
            </h4>
            <h4>
              <h4n> 8. cavanasuttaṃ </h4n>
              <p>[03] 8^b^.^eb^ ``pañcahi, bhikkhave, dhammehi samannāgato  bhikkhu cavati, nappatiṭṭhāti saddhamme. katamehi pañcahi? asaddho,  bhikkhave, bhikkhu cavati, nappatiṭṭhāti saddhamme ^a^P3.0007^ea^.  ahiriko, bhikkhave, bhikkhu cavati, nappatiṭṭhāti saddhamme.  anottappī, bhikkhave, bhikkhu cavati, nappatiṭṭhāti saddhamme.  kusīto, bhikkhave, bhikkhu cavati, nappatiṭṭhāti saddhamme. duppañño,  bhikkhave, bhikkhu cavati, nappatiṭṭhāti saddhamme. imehi kho,  bhikkhave, pañcahi dhammehi samannāgato bhikkhu cavati, nappatiṭṭhāti  saddhamme.</p>
              <p>[03] ``pañcahi ^a^V2.0007^ea^, bhikkhave, dhammehi samannāgato bhikkhu na cavati,  patiṭṭhāti saddhamme. katamehi pañcahi? saddho, bhikkhave, bhikkhu na  cavati ^a^T3.0008^ea^, patiṭṭhāti saddhamme. hirīmā, bhikkhave, bhikkhu na cavati,  patiṭṭhāti saddhamme. ottappī, bhikkhave, bhikkhu na cavati, patiṭṭhāti  saddhamme. āraddhavīriyo, bhikkhave, bhikkhu na cavati, patiṭṭhāti  saddhamme. paññavā, bhikkhave, bhikkhu na cavati, patiṭṭhāti saddhamme.  imehi kho, bhikkhave, pañcahi dhammehi samannāgato bhikkhu na  cavati, patiṭṭhāti saddhamme''ti. aṭṭhamaṃ. </p>
            </h4>
            <h4>
              <h4n> 9. paṭhamāgāravasuttaṃ </h4n>
              <p>[03] 9^b^.^eb^ ``pañcahi, bhikkhave, dhammehi samannāgato  bhikkhu agāravo appatisso cavati, nappatiṭṭhāti saddhamme. katamehi  pañcahi? assaddho, bhikkhave, bhikkhu agāravo appatisso cavati,  nappatiṭṭhāti saddhamme. ahiriko, bhikkhave, bhikkhu agāravo  appatisso cavati, nappatiṭṭhāti saddhamme. anottappī, bhikkhave,  bhikkhu agāravo appatisso cavati, nappatiṭṭhāti saddhamme. kusīto  ^a^M2.0007^ea^, bhikkhave, bhikkhu agāravo appatisso cavati, nappatiṭṭhāti saddhamme.  duppañño, bhikkhave, bhikkhu agāravo appatisso cavati,  nappatiṭṭhāti saddhamme. imehi kho, bhikkhave, pañcahi dhammehi  samannāgato bhikkhu agāravo appatisso cavati, nappatiṭṭhāti saddhamme.</p>
              <p>[03] ``pañcahi ^a^P3.0008^ea^, bhikkhave, dhammehi samannāgato  bhikkhu sagāravo sappatisso na cavati, patiṭṭhāti saddhamme.  katamehi pañcahi? saddho, bhikkhave, bhikkhu sagāravo sappatisso na  cavati, patiṭṭhāti saddhamme. hirimā, bhikkhave, bhikkhu sagāravo  sappatisso na cavati, patiṭṭhāti saddhamme. ottappī, bhikkhave,  bhikkhu sagāravo sappatisso ^a^T3.0009^ea^ na cavati, patiṭṭhāti saddhamme.  āraddhavīriyo, bhikkhave, bhikkhu sagāravo sappatisso na cavati,  patiṭṭhāti saddhamme. paññavā, bhikkhave, bhikkhu sagāravo sappatisso  na cavati, patiṭṭhāti saddhamme. imehi kho, bhikkhave, pañcahi  dhammehi samannāgato bhikkhu sagāravo sappatisso na cavati,  patiṭṭhāti saddhamme''ti. navamaṃ. </p>
            </h4>
            <h4>
              <h4n> 10. dutiyāgāravasuttaṃ </h4n>
              <p>[03] 10^b^.^eb^ ``pañcahi ^a^V2.0008^ea^, bhikkhave, dhammehi samannāgato  bhikkhu agāravo appatisso abhabbo imasmiṃ dhammavinaye vuddhiṃ  virūḷhiṃ vepullaṃ āpajjituṃ. katamehi pañcahi? assaddho, bhikkhave,  bhikkhu agāravo appatisso abhabbo imasmiṃ dhammavinaye vuddhiṃ  virūḷhiṃ vepullaṃ āpajjituṃ. ahiriko, bhikkhave, bhikkhu agāravo  appatisso abhabbo imasmiṃ dhammavinaye vuddhiṃ virūḷhiṃ vepullaṃ  āpajjituṃ. anottappī, bhikkhave, bhikkhu agāravo appatisso  abhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ.  kusīto, bhikkhave, bhikkhu agāravo appatisso abhabbo imasmiṃ  dhammavinaye vuddhiṃ virūḷhiṃ vepullaṃ āpajjituṃ. duppañño, bhikkhave,  bhikkhu agāravo appatisso abhabbo imasmiṃ dhammavinaye vuddhiṃ  virūḷhiṃ vepullaṃ āpajjituṃ. imehi kho, bhikkhave, pañcahi dhammehi  samannāgato bhikkhu agāravo appatisso abhabbo imasmiṃ dhammavinaye  vuddhiṃ virūḷhiṃ vepullaṃ āpajjituṃ.</p>
              <p>[03] ``pañcahi, bhikkhave, dhammehi samannāgato bhikkhu sagāravo  sappatisso bhabbo imasmiṃ dhammavinaye vuddhiṃ virūḷhiṃ vepullaṃ  āpajjituṃ. katamehi pañcahi? saddho, bhikkhave, bhikkhu sagāravo  sappatisso bhabbo imasmiṃ dhammavinaye ^a^M2.0008^ea^ vuddhiṃ virūḷhiṃ vepullaṃ  āpajjituṃ. hirīmā, bhikkhave, bhikkhu...pe0... ottappī, bhikkhave  ^a^P3.0009^ea^, bhikkhu...pe0... āraddhavīriyo, bhikkhave,  bhikkhu...pe0... paññavā, bhikkhave, bhikkhu sagāravo sappatisso  bhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. imehi  kho, bhikkhave ^a^T3.0010^ea^, pañcahi dhammehi samannāgato bhikkhu sagāravo  sappatisso bhabbo imasmiṃ dhammavinaye vuddhiṃ virūḷhiṃ vepullaṃ  āpajjitu''nti. dasamaṃ. </p>
              <p>[06] sekhabalavaggo paṭhamo. </p>
              <p>[01] tassuddānaṃ -- </p>
              <p>[21] saṃkhittaṃ vitthataṃ dukkhā, bhataṃ sikkhāya pañcamaṃ. </p>
              <p>[22] samāpatti ca kāmesu, cavanā dve agāravāti.. </p>
            </h4>
          </h3>
          <h3>
            <h3n> 2. balavaggo </h3n>
            <h4>
              <h4n> 1. ananussutasuttaṃ </h4n>
              <p>[03] 11^b^.^eb^ ``pubbāhaṃ ^a^V2.0009^ea^, bhikkhave, ananussutesu dhammesu  abhiññāvosānapāramippatto paṭijānāmi. pañcimāni, bhikkhave,  tathāgatassa tathāgatabalāni, yehi balehi samannāgato tathāgato āsabhaṃ  ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti.  katamāni pañca? saddhābalaṃ, hirībalaṃ, ottappabalaṃ, vīriyabalaṃ,  paññābalaṃ -- imāni kho, bhikkhave, pañca tathāgatassa tathāgatabalāni  yehi balehi samannāgato tathāgato āsabhaṃ ṭhānaṃ paṭijānāti, parisāsu  sīhanādaṃ nadati, brahmacakkaṃ pavattetī''ti. paṭhamaṃ. </p>
            </h4>
            <h4>
              <h4n> 2. kūṭasuttaṃ </h4n>
              <p>[03] 12^b^.^eb^ ``pañcimāni ^a^P3.0010^ea^, bhikkhave,  sekhabalāni. katamāni pañca? saddhābalaṃ, hirībalaṃ, ottappabalaṃ,  vīriyabalaṃ, paññābalaṃ -- imāni kho, bhikkhave, pañca sekhabalāni.  imesaṃ kho, bhikkhave, pañcannaṃ sekhabalānaṃ etaṃ aggaṃ etaṃ  saṅgāhikaṃ etaṃ saṅghātaniyaṃ, yadidaṃ paññābalaṃ.</p>
              <p>[03] ``seyyathāpi ^a^M2.0009^ea^, bhikkhave ^a^T3.0011^ea^, kūṭāgārassa etaṃ aggaṃ etaṃ saṅgāhikaṃ  etaṃ saṅghātaniyaṃ, yadidaṃ kūṭaṃ. evamevaṃ kho, bhikkhave, imesaṃ  pañcannaṃ sekhabalānaṃ etaṃ aggaṃ etaṃ saṅgāhikaṃ etaṃ saṅghātaniyaṃ,  yadidaṃ paññābalaṃ.</p>
              <p>[03] ``tasmātiha, bhikkhave, evaṃ sikkhitabbaṃ -- `saddhābalena  samannāgatā bhavissāma sekhabalena, hirībalena... ottappabalena...  vīriyabalena... paññābalena samannāgatā bhavissāma sekhabalenā'ti.  evañhi vo, bhikkhave, sikkhitabba''nti. dutiyaṃ. </p>
            </h4>
            <h4>
              <h4n> 3. saṃkhittasuttaṃ </h4n>
              <p>[03] 13^b^.^eb^ ``pañcimāni ^a^V2.0010^ea^, bhikkhave, balāni. katamāni  pañca? saddhābalaṃ, vīriyabalaṃ, satibalaṃ, samādhibalaṃ, paññābalaṃ --  imāni kho, bhikkhave, pañca balānī''ti. tatiyaṃ. </p>
            </h4>
            <h4>
              <h4n> 4. vitthatasuttaṃ </h4n>
              <p>[03] 14^b^.^eb^ ``pañcimāni, bhikkhave, balāni. katamāni  pañca? saddhābalaṃ, vīriyabalaṃ, satibalaṃ, samādhibalaṃ, paññābalaṃ.</p>
              <p>[03] ``katamañca, bhikkhave, saddhābalaṃ? idha, bhikkhave,  ariyasāvako saddho hoti, saddahati tathāgatassa bodhiṃ -- `itipi  so bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho bhagavā'ti  ^a^P3.0011^ea^. idaṃ vuccati, bhikkhave, saddhābalaṃ.</p>
              <p>[03] ``katamañca, bhikkhave, vīriyabalaṃ? idha, bhikkhave,  ariyasāvako āraddhavīriyo viharati akusalānaṃ dhammānaṃ pahānāya,  kusalānaṃ dhammānaṃ upasampadāya thāmavā daḷhaparakkamo anikkhittadhuro  kusalesu dhammesu. idaṃ vuccati, bhikkhave, vīriyabalaṃ.</p>
              <p>[03] ``katamañca, bhikkhave ^a^T3.0012^ea^, satibalaṃ? idha, bhikkhave,  ariyasāvako satimā hoti paramena satinepakkena samannāgato,  cirakatampi cirabhāsitampi saritā anussaritā. idaṃ vuccati,  bhikkhave, satibalaṃ.</p>
              <p>[03] ``katamañca, bhikkhave, samādhibalaṃ? idha, bhikkhave,  ariyasāvako vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ ^a^M2.0010^ea^ paṭhamaṃ jhānaṃ upasampajja viharati;  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja  viharati; pītiyā ca virāgā upekkhako ca viharati sato ca  sampajāno sukhañca kāyena paṭisaṃvedeti yaṃ taṃ ariyā ācikkhanti  ^a^V2.0011^ea^ -- `upekkhako satimā sukhavihārī'ti tatiyaṃ jhānaṃ upasampajja  viharati; sukhassa ca pahānā dukkhassa ca pahānā pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati. idaṃ vuccati, bhikkhave,  samādhibalaṃ.</p>
              <p>[03] ``katamañca, bhikkhave, paññābalaṃ? idha, bhikkhave,  ariyasāvako paññavā hoti udayatthagāminiyā paññāya samannāgato  ariyāya nibbedhikāya sammā dukkhakkhayagāminiyā. idaṃ vuccati,  bhikkhave, paññābalaṃ. imāni kho, bhikkhave, pañca balānī''ti.  catutthaṃ. </p>
            </h4>
            <h4>
              <h4n> 5. daṭṭhabbasuttaṃ </h4n>
              <p>[03] 15^b^.^eb^ ``pañcimāni, bhikkhave, balāni. katamāni  pañca? saddhābalaṃ, vīriyabalaṃ, satibalaṃ, samādhibalaṃ, paññābalaṃ  ^a^P3.0012^ea^. kattha ca, bhikkhave, saddhābalaṃ daṭṭhabbaṃ? catūsu  sotāpattiyaṅgesu. ettha saddhābalaṃ daṭṭhabbaṃ. kattha ca, bhikkhave,  vīriyabalaṃ daṭṭhabbaṃ? catūsu sammappadhānesu. ettha vīriyabalaṃ ^a^T3.0013^ea^ daṭṭhabbaṃ.  kattha ca, bhikkhave, satibalaṃ daṭṭhabbaṃ? catūsu satipaṭṭhānesu.  ettha satibalaṃ daṭṭhabbaṃ. kattha ca, bhikkhave, samādhibalaṃ daṭṭhabbaṃ?  catūsu jhānesu. ettha samādhibalaṃ daṭṭhabbaṃ. kattha ca, bhikkhave,  paññābalaṃ daṭṭhabbaṃ? catūsu ariyasaccesu. ettha paññābalaṃ daṭṭhabbaṃ.  imāni kho, bhikkhave, pañca balānī''ti. pañcamaṃ. </p>
            </h4>
            <h4>
              <h4n> 6. punakūṭasuttaṃ </h4n>
              <p>[03] 16^b^.^eb^ ``pañcimāni, bhikkhave, balāni. katamāni  pañca? saddhābalaṃ, vīriyabalaṃ, satibalaṃ, samādhibalaṃ, paññābalaṃ --  imāni kho, bhikkhave, pañca balāni. imesaṃ kho, bhikkhave,  pañcannaṃ balānaṃ etaṃ aggaṃ etaṃ saṅgāhikaṃ etaṃ saṅghātaniyaṃ, yadidaṃ  paññābalaṃ. seyyathāpi, bhikkhave, kūṭāgārassa etaṃ aggaṃ etaṃ  saṅgāhikaṃ etaṃ saṅghātaniyaṃ, yadidaṃ kūṭaṃ. evamevaṃ kho, bhikkhave,  imesaṃ pañcannaṃ balānaṃ etaṃ aggaṃ etaṃ saṅgāhikaṃ etaṃ saṅghātaniyaṃ,  yadidaṃ paññābala''nti. chaṭṭhaṃ. </p>
            </h4>
            <h4>
              <h4n> 7. paṭhamahitasuttaṃ </h4n>
              <p>[03] 17^b^.^eb^ ``pañcahi ^a^V2.0012^ea^ ^a^M2.0011^ea^, bhikkhave, dhammehi samannāgato  bhikkhu attahitāya paṭipanno hoti, no parahitāya. katamehi pañcahi?  idha, bhikkhave, bhikkhu attanā sīlasampanno hoti, no paraṃ  sīlasampadāya samādapeti; attanā samādhisampanno hoti, no paraṃ  samādhisampadāya samādapeti; attanā paññāsampanno hoti, no paraṃ  paññāsampadāya samādapeti; attanā vimuttisampanno hoti, no paraṃ  vimuttisampadāya samādapeti; attanā vimuttiñāṇadassanasampanno hoti,  no paraṃ vimuttiñāṇadassanasampadāya samādapeti. imehi ^a^P3.0013^ea^  kho, bhikkhave, pañcahi aṅgehi samannāgato ^a^T3.0014^ea^ bhikkhu  attahitāya paṭipanno hoti, no parahitāyā''ti. sattamaṃ. </p>
            </h4>
            <h4>
              <h4n> 8. dutiyahitasuttaṃ </h4n>
              <p>[03] 18^b^.^eb^ ``pañcahi, bhikkhave, dhammehi samannāgato  bhikkhu parahitāya paṭipanno hoti, no attahitāya. katamehi pañcahi?  idha, bhikkhave, bhikkhu attanā na sīlasampanno hoti, paraṃ  sīlasampadāya samādapeti; attanā na samādhisampanno hoti, paraṃ  samādhisampadāya samādapeti; attanā na paññāsampanno hoti, paraṃ  paññāsampadāya samādapeti; attanā na vimuttisampanno hoti, paraṃ  vimuttisampadāya samādapeti; attanā na vimuttiñāṇadassanasampanno  hoti, paraṃ vimuttiñāṇadassanasampadāya samādapeti. imehi kho,  bhikkhave, pañcahi dhammehi samannāgato bhikkhu parahitāya paṭipanno  hoti, no attahitāyā''ti. aṭṭhamaṃ. </p>
            </h4>
            <h4>
              <h4n> 9. tatiyahitasuttaṃ </h4n>
              <p>[03] 19^b^.^eb^ ``pañcahi, bhikkhave, dhammehi samannāgato  bhikkhu neva attahitāya paṭipanno hoti, no parahitāya. katamehi  pañcahi? idha, bhikkhave, bhikkhu attanā na sīlasampanno hoti, no  paraṃ sīlasampadāya samādapeti; attanā na samādhisampanno hoti, no  paraṃ samādhisampadāya samādapeti; attanā na paññāsampanno hoti, no  paraṃ paññāsampadāya samādapeti; attanā na vimuttisampanno hoti, no  paraṃ vimuttisampadāya samādapeti; attanā na vimuttiñāṇadassanasampanno  hoti, no paraṃ vimuttiñāṇadassanasampadāya samādapeti. imehi  ^a^P3.0014^ea^ kho ^a^V2.0013^ea^ ^a^M2.0012^ea^, bhikkhave, pañcahi dhammehi samannāgato bhikkhu  neva attahitāya paṭipanno hoti, no parahitāyā''ti. navamaṃ. </p>
            </h4>
            <h4>
              <h4n> 10. catutthahitasuttaṃ </h4n>
              <p>[03] 20^b^.^eb^ ``pañcahi ^a^T3.0015^ea^, bhikkhave, dhammehi samannāgato  bhikkhu attahitāya ca paṭipanno hoti parahitāya ca. katamehi  pañcahi? idha, bhikkhave, bhikkhu attanā ca sīlasampanno hoti,  parañca sīlasampadāya samādapeti; attanā ca samādhisampanno hoti,  parañca samādhisampadāya samādapeti, attanā ca paññāsampanno hoti,  parañca paññāsampadāya samādapeti; attanā ca vimuttisampanno hoti,  parañca vimuttisampadāya samādapeti; attanā ca  vimuttiñāṇadassanasampanno hoti, parañca vimuttiñāṇadassanasampadāya  samādapeti. imehi kho, bhikkhave, pañcahi dhammehi samannāgato  bhikkhu attahitāya ca paṭipanno hoti parahitāya cā''ti. dasamaṃ. </p>
              <p>[06] balavaggo dutiyo. </p>
              <p>[01] tassuddānaṃ -- </p>
              <p>[21] ananussutakūṭañca, saṃkhittaṃ vitthatena ca. </p>
              <p>[22] daṭṭhabbañca puna kūṭaṃ, cattāropi hitena cāti.. </p>
            </h4>
          </h3>
          <h3>
            <h3n> 3. pañcaṅgikavaggo </h3n>
            <h4>
              <h4n> 1. paṭhamāgāravasuttaṃ </h4n>
              <p>[03] 21^b^.^eb^ ``so ^a^V2.0014^ea^ vata, bhikkhave, bhikkhu agāravo  appatisso asabhāgavuttiko `sabrahmacārīsu ābhisamācārikaṃ dhammaṃ  ^a^P3.0015^ea^ paripūressatī'ti netaṃ ṭhānaṃ vijjati.  `ābhisamācārikaṃ dhammaṃ aparipūretvā sekhaṃ {sekkhaṃ (ka0)} dhammaṃ paripūressatī'ti  netaṃ ^a^T3.0016^ea^ ṭhānaṃ vijjati. `sekhaṃ dhammaṃ aparipūretvā sīlāni  paripūressatī'ti netaṃ ṭhānaṃ vijjati. `sīlāni aparipūretvā  sammādiṭṭhiṃ paripūressatī'ti netaṃ ṭhānaṃ vijjati. `sammādiṭṭhiṃ  aparipūretvā sammāsamādhiṃ paripūressatī'ti netaṃ ṭhānaṃ vijjati. </p>
              <p>[01] ``so ^a^M2.0013^ea^ vata, bhikkhave, bhikkhu sagāravo sappatisso  sabhāgavuttiko `sabrahmacārīsu ābhisamācārikaṃ dhammaṃ paripūressatī'ti  ṭhānametaṃ vijjati. `ābhisamācārikaṃ dhammaṃ paripūretvā sekhaṃ dhammaṃ  paripūressatī'ti ṭhānametaṃ vijjati. `sekhaṃ dhammaṃ paripūretvā  sīlāni paripūressatī'ti ṭhānametaṃ vijjati. `sīlāni paripūretvā  sammādiṭṭhiṃ paripūressatī'ti ṭhānametaṃ vijjati. `sammādiṭṭhiṃ  paripūretvā sammāsamādhiṃ paripūressatī'ti ṭhānametaṃ vijjatī''ti.  paṭhamaṃ. </p>
            </h4>
            <h4>
              <h4n> 2. dutiyāgāravasuttaṃ </h4n>
              <p>[03] 22^b^.^eb^ ``so ^a^V2.0015^ea^ vata, bhikkhave, bhikkhu agāravo  appatisso asabhāgavuttiko `sabrahmacārīsu ābhisamācārikaṃ dhammaṃ  paripūressatī'ti netaṃ ṭhānaṃ vijjati. `ābhisamācārikaṃ dhammaṃ  aparipūretvā sekhaṃ dhammaṃ paripūressatī'ti netaṃ ṭhānaṃ vijjati.  `sekhaṃ dhammaṃ aparipūretvā sīlakkhandhaṃ paripūressatī'ti netaṃ ṭhānaṃ  vijjati. `sīlakkhandhaṃ aparipūretvā samādhikkhandhaṃ paripūressatī'ti  netaṃ ṭhānaṃ vijjati. `samādhikkhandhaṃ aparipūretvā paññākkhandhaṃ  paripūressatī'ti netaṃ ṭhānaṃ vijjati. </p>
              <p>[01] ``so vata, bhikkhave, bhikkhu sagāravo sappatisso  sabhāgavuttiko `sabrahmacārīsu ābhisamācārikaṃ dhammaṃ paripūressatī'ti  ṭhānametaṃ vijjati. `ābhisamācārikaṃ dhammaṃ paripūretvā sekhaṃ dhammaṃ  paripūressatī'ti ṭhānametaṃ vijjati. sekhaṃ dhammaṃ paripūretvā  sīlakkhandhaṃ paripūressatī'ti ṭhānametaṃ vijjati. `sīlakkhandhaṃ  paripūretvā samādhikkhandhaṃ ^a^T3.0017^ea^ paripūressatī'ti ṭhānametaṃ ^a^P3.0016^ea^  vijjati. `samādhikkhandhaṃ paripūretvā paññākkhandhaṃ paripūressatī'ti  ṭhānametaṃ vijjatī''ti. dutiyaṃ. </p>
            </h4>
            <h4>
              <h4n> 3. upakkilesasuttaṃ </h4n>
              <p>[03] 23^b^.^eb^ ``pañcime, bhikkhave, jātarūpassa upakkilesā,  yehi upakkilesehi upakkiliṭṭhaṃ jātarūpaṃ na ceva mudu hoti na ca  kammaniyaṃ na ca pabhassaraṃ pabhaṅgu ca na ca sammā upeti kammāya.  katame pañca? ayo, lohaṃ, tipu, sīsaṃ, sajjhaṃ {sajjhu (sī0)} -- ime kho,  bhikkhave, pañca jātarūpassa upakkilesā ^a^M2.0014^ea^, yehi upakkilesehi  upakkiliṭṭhaṃ jātarūpaṃ na ceva mudu hoti na ca kammaniyaṃ na ca  pabhassaraṃ pabhaṅgu ca na ca sammā upeti kammāya. yato ca kho,  bhikkhave, jātarūpaṃ imehi pañcahi upakkilesehi vimuttaṃ {vippamuttaṃ (sī0)} hoti, taṃ  hoti jātarūpaṃ mudu ca kammaniyañca pabhassarañca na ca pabhaṅgu sammā  upeti kammāya. yassā yassā ca {yassa kassaci (syā0 pī0)} piḷandhanavikatiyā ākaṅkhati  -- yadi muddikāya yadi kuṇḍalāya yadi gīveyyakāya {gīveyyakena (syā0 kaṃ0  ka0, a0 ni0  3.102)} yadi  suvaṇṇamālāya -- tañcassa atthaṃ anubhoti.</p>
              <p>[03] ``evamevaṃ kho, bhikkhave, pañcime cittassa upakkilesā, yehi  upakkilesehi upakkiliṭṭhaṃ cittaṃ na ceva mudu hoti na ca kammaniyaṃ na  ca pabhassaraṃ pabhaṅgu ca na ca sammā samādhiyati āsavānaṃ khayāya.  katame pañca? kāmacchando, byāpādo, thinamiddhaṃ {thīnamiddhaṃ (sī0 syā0 kaṃ0  pī0)}, uddhaccakukkuccaṃ,  vicikicchā -- ime kho, bhikkhave, pañca cittassa upakkilesā yehi  upakkilesehi upakkiliṭṭhaṃ cittaṃ na ceva mudu hoti na ca kammaniyaṃ na  ca pabhassaraṃ pabhaṅgu ca na ca sammā ^a^T3.0018^ea^ samādhiyati āsavānaṃ khayāya.  yato ca kho, bhikkhave, cittaṃ imehi pañcahi upakkilesehi vimuttaṃ  hoti, taṃ hoti cittaṃ mudu ca kammaniyañca ^a^P3.0017^ea^  pabhassarañca na ca pabhaṅgu sammā samādhiyati āsavānaṃ khayāya.  yassa yassa ca abhiññāsacchikaraṇīyassa dhammassa cittaṃ  abhininnāmeti abhiññāsacchikiriyāya tatra tatreva sakkhibhabbataṃ  pāpuṇāti sati sati āyatane.</p>
              <p>[03] ``so ^a^V2.0016^ea^ sace ākaṅkhati -- `anekavihitaṃ iddhividhaṃ  paccanubhaveyyaṃ -- ekopi hutvā bahudhā assaṃ, bahudhāpi hutvā eko  assaṃ; āvibhāvaṃ, tirobhāvaṃ; tirokuṭṭaṃ tiropākāraṃ tiropabbataṃ  asajjamāno gaccheyyaṃ, seyyathāpi ākāse; pathaviyāpi ummujjanimujjaṃ  kareyyaṃ, seyyathāpi udake; udakepi abhijjamāno gaccheyyaṃ, seyyathāpi  pathaviyaṃ; ākāsepi pallaṅkena kameyyaṃ, seyyathāpi pakkhī sakuṇo;  imepi candimasūriye {candimasuriye (sī0 syā0 kaṃ0 pī0)} evaṃmahiddhike   evaṃmahānubhāve pāṇinā parimaseyyaṃ {parāmaseyyaṃ (ka0)}  parimajjeyyaṃ yāva brahmalokāpi kāyena vasaṃ vatteyya'nti, tatra tatreva  sakkhibhabbataṃ pāpuṇāti sati sati āyatane.</p>
              <p>[03] ``so ^a^M2.0015^ea^ sace ākaṅkhati -- `dibbāya sotadhātuyā visuddhāya  atikkantamānusikāya ubho sadde suṇeyyaṃ -- dibbe ca mānuse ca ye  dūre santike cā'ti, tatra tatreva sakkhibhabbataṃ pāpuṇāti sati sati  āyatane.</p>
              <p>[03] ``so sace ākaṅkhati -- `parasattānaṃ parapuggalānaṃ cetasā  ceto paricca pajāneyyaṃ -- sarāgaṃ vā cittaṃ sarāgaṃ cittanti  pajāneyyaṃ, vītarāgaṃ vā cittaṃ vītarāgaṃ cittanti ^a^P3.0018^ea^  pajāneyyaṃ, sadosaṃ vā cittaṃ sadosaṃ cittanti pajāneyyaṃ, vītadosaṃ vā  ^a^T3.0019^ea^ cittaṃ vītadosaṃ cittanti pajāneyyaṃ, samohaṃ vā cittaṃ samohaṃ cittanti  pajāneyyaṃ, vītamohaṃ vā cittaṃ vītamohaṃ cittanti pajāneyyaṃ, saṃkhittaṃ  vā cittaṃ saṃkhittaṃ cittanti pajāneyyaṃ, vikkhittaṃ vā cittaṃ vikkhittaṃ  cittanti pajāneyyaṃ, mahaggataṃ vā cittaṃ mahaggataṃ cittanti pajāneyyaṃ,  amahaggataṃ vā cittaṃ amahaggataṃ cittanti pajāneyyaṃ, sauttaraṃ vā cittaṃ  sauttaraṃ cittanti pajāneyyaṃ, anuttaraṃ vā cittaṃ anuttaraṃ cittanti  pajāneyyaṃ, samāhitaṃ vā cittaṃ samāhitaṃ cittanti pajāneyyaṃ,  asamāhitaṃ vā cittaṃ asamāhitaṃ cittanti pajāneyyaṃ, vimuttaṃ vā cittaṃ  vimuttaṃ cittanti pajāneyyaṃ, avimuttaṃ vā cittaṃ avimuttaṃ cittanti  pajāneyya'nti, tatra tatreva sakkhibhabbataṃ pāpuṇāti sati sati  āyatane.</p>
              <p>[03] ``so sace ākaṅkhati -- `anekavihitaṃ pubbenivāsaṃ  anussareyyaṃ, seyyathidaṃ {seyyathīdaṃ (sī0 syā0 kaṃ0 pī0)} -- ekampi   jātiṃ dvepi jātiyo tissopi  jātiyo catassopi jātiyo pañcapi jātiyo dasapi jātiyo  vīsampi jātiyo tiṃsampi jātiyo cattārīsampi jātiyo  paññāsampi jātiyo jātisatampi jātisahassampi jātisatasahassampi  anekepi saṃvaṭṭakappe anekepi vivaṭṭakappe anekepi ^a^V2.0017^ea^ saṃvaṭṭavivaṭṭakappe --  amutrāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato ^a^T3.0020^ea^ cuto amutra  udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapannoti, iti sākāraṃ sauddesaṃ anekavihitaṃ pubbenivāsaṃ  anussareyya'nti, tatra tatreva sakkhibhabbataṃ pāpuṇāti sati sati  āyatane.</p>
              <p>[03] ``so ^a^M2.0016^ea^ ^a^P3.0019^ea^ sace ākaṅkhati -- `dibbena  cakkhunā visuddhena atikkantamānusakena satte passeyyaṃ cavamāne  upapajjamāne hīne paṇīte suvaṇṇe dubbaṇṇe, sugate duggate yathākammūpage  satte pajāneyyaṃ -- ime vata bhonto sattā kāyaduccaritena samannāgatā  vacīduccaritena samannāgatā manoduccaritena samannāgatā ariyānaṃ  upavādakā micchādiṭṭhikā micchādiṭṭhikammasamādānā, te kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapannā; ime vā pana  bhonto sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ  lokaṃ upapannāti, iti dibbena cakkhunā visuddhena atikkantamānusakena  satte passeyyaṃ cavamāne upapajjamāne hīne paṇīte suvaṇṇe dubbaṇṇe,  sugate duggate yathākammūpage satte pajāneyya'nti, tatra tatreva  sakkhibhabbataṃ pāpuṇāti sati sati āyatane.</p>
              <p>[03] ``so sace ākaṅkhati -- `āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja vihareyya'nti, tatra tatreva sakkhibhabbataṃ pāpuṇāti sati  sati āyatane''ti. tatiyaṃ. </p>
            </h4>
            <h4>
              <h4n> 4. dussīlasuttaṃ </h4n>
              <p>[03] 24^b^.^eb^ {a0 ni0  5.168;  6.50;  7.65}   ``dussīlassa ^a^T3.0021^ea^, bhikkhave, sīlavipannassa  hatūpaniso hoti sammāsamādhi; sammāsamādhimhi asati  sammāsamādhivipannassa hatūpanisaṃ hoti yathābhūtañāṇadassanaṃ;  yathābhūtañāṇadassane asati yathābhūtañāṇadassanavipannassa hatūpaniso  hoti nibbidāvirāgo; nibbidāvirāge asati  nibbidāvirāgavipannassa hatūpanisaṃ hoti vimuttiñāṇadassanaṃ.  seyyathāpi ^a^V2.0018^ea^, bhikkhave, rukkho sākhāpalāsavipanno. tassa papaṭikāpi  na pāripūriṃ gacchati, tacopi na pāripūriṃ ^a^P3.0020^ea^ gacchati,  pheggupi na pāripūriṃ gacchati, sāropi na pāripūriṃ gacchati; evamevaṃ  kho, bhikkhave, dussīlassa sīlavipannassa hatūpaniso hoti  sammāsamādhi; sammāsamādhimhi asati sammāsamādhivipannassa  hatūpanisaṃ hoti yathābhūtañāṇadassanaṃ; yathābhūtañāṇadassane asati  yathābhūtañāṇadassanavipannassa hatūpaniso hoti ^a^M2.0017^ea^ nibbidāvirāgo;  nibbidāvirāge asati nibbidāvirāgavipannassa hatūpanisaṃ hoti  vimuttiñāṇadassanaṃ.</p>
              <p>[03] ``sīlavato, bhikkhave, sīlasampannassa upanisasampanno hoti  sammāsamādhi; sammāsamādhimhi sati sammāsamādhisampannassa  upanisasampannaṃ hoti yathābhūtañāṇadassanaṃ; yathābhūtañāṇadassane sati  yathābhūtañāṇadassanasampannassa upanisasampanno hoti nibbidāvirāgo;  nibbidāvirāge sati nibbidāvirāgasampannassa upanisasampannaṃ hoti  vimuttiñāṇadassanaṃ. seyyathāpi, bhikkhave, rukkho  sākhāpalāsasampanno. tassa papaṭikāpi pāripūriṃ gacchati, tacopi  pāripūriṃ gacchati, pheggupi pāripūriṃ gacchati, sāropi pāripūriṃ  gacchati; evamevaṃ ^a^T3.0022^ea^ kho, bhikkhave, sīlavato sīlasampannassa  upanisasampanno hoti sammāsamādhi; sammāsamādhimhi sati  sammāsamādhisampannassa upanisasampannaṃ hoti yathābhūtañāṇadassanaṃ;  yathābhūtañāṇadassane sati yathābhūtañāṇadassanasampannassa upanisasampanno  hoti nibbidāvirāgo; nibbidāvirāge sati  nibbidāvirāgasampannassa upanisasampannaṃ hoti  vimuttiñāṇadassana''nti. catutthaṃ. </p>
            </h4>
            <h4>
              <h4n> 5. anuggahitasuttaṃ </h4n>
              <p>[03] 25^b^.^eb^ ``pañcahi, bhikkhave, aṅgehi anuggahitā  sammādiṭṭhi cetovimuttiphalā ca hoti cetovimuttiphalānisaṃsā ca,  paññāvimuttiphalā ca hoti paññāvimuttiphalānisaṃsā ca.</p>
              <p>[03] ``katamehi pañcahi? idha ^a^P3.0021^ea^, bhikkhave,  sammādiṭṭhi sīlānuggahitā ca hoti, sutānuggahitā ca hoti,  sākacchānuggahitā ca hoti, samathānuggahitā ca hoti,  vipassanānuggahitā ca hoti. imehi kho, bhikkhave, pañcahi  aṅgehi anuggahitā sammādiṭṭhi cetovimuttiphalā ca hoti  cetovimuttiphalānisaṃsā ca, paññāvimuttiphalā ca hoti  paññāvimuttiphalānisaṃsā cā''ti. pañcamaṃ. </p>
            </h4>
            <h4>
              <h4n> 6. vimuttāyatanasuttaṃ </h4n>
              <p>[03] 26^b^.^eb^ ``pañcimāni ^a^V2.0019^ea^, bhikkhave, vimuttāyatanāni  yattha bhikkhuno appamattassa ātāpino pahitattassa viharato avimuttaṃ  vā cittaṃ vimuccati, aparikkhīṇā ^a^M2.0018^ea^ vā āsavā parikkhayaṃ gacchanti,  ananuppattaṃ vā anuttaraṃ yogakkhemaṃ anupāpuṇāti.</p>
              <p>[03] ``katamāni pañca? idha, bhikkhave, bhikkhuno satthā dhammaṃ  deseti aññataro vā garuṭṭhāniyo sabrahmacārī. yathā yathā, bhikkhave,  tassa bhikkhuno satthā dhammaṃ deseti, aññataro ^a^T3.0023^ea^ vā garuṭṭhāniyo  sabrahmacārī, tathā tathā so tasmiṃ dhamme atthapaṭisaṃvedī ca hoti  dhammapaṭisaṃvedī ca. tassa atthapaṭisaṃvedino dhammapaṭisaṃvedino  pāmojjaṃ {pāmujjaṃ (sī0 syā0 kaṃ0) dī0 ni0 3.322} jāyati. pamuditassa   pīti jāyati. pītimanassa kāyo  passambhati. passaddhakāyo sukhaṃ vedeti {vediyati (sī0)}. sukhino cittaṃ  samādhiyati. idaṃ, bhikkhave, paṭhamaṃ vimuttāyatanaṃ yattha bhikkhuno  appamattassa ātāpino pahitattassa viharato avimuttaṃ vā cittaṃ  vimuccati, aparikkhīṇā vā āsavā parikkhayaṃ gacchanti, ananuppattaṃ  vā anuttaraṃ yogakkhemaṃ anupāpuṇāti.</p>
              <p>[03] ``puna caparaṃ, bhikkhave, bhikkhuno na heva kho satthā dhammaṃ  deseti, aññataro vā garuṭṭhāniyo sabrahmacārī, api ca kho yathāsutaṃ  yathāpariyattaṃ dhammaṃ vitthārena paresaṃ deseti. yathā yathā, bhikkhave,  bhikkhu yathāsutaṃ ^a^P3.0022^ea^ yathāpariyattaṃ dhammaṃ vitthārena  paresaṃ deseti tathā tathā so tasmiṃ dhamme atthapaṭisaṃvedī ca hoti  dhammapaṭisaṃvedī ca. tassa atthapaṭisaṃvedino dhammapaṭisaṃvedino  pāmojjaṃ jāyati. pamuditassa pīti jāyati. pītimanassa kāyo  passambhati. passaddhakāyo sukhaṃ vedeti. sukhino cittaṃ  samādhiyati. idaṃ, bhikkhave, dutiyaṃ vimuttāyatanaṃ yattha bhikkhuno  appamattassa ātāpino pahitattassa viharato avimuttaṃ vā cittaṃ  vimuccati, aparikkhīṇā vā āsavā parikkhayaṃ gacchanti, ananuppattaṃ  vā anuttaraṃ yogakkhemaṃ anupāpuṇāti.</p>
              <p>[03] ``puna caparaṃ, bhikkhave, bhikkhuno na heva kho satthā dhammaṃ  deseti, aññataro vā garuṭṭhāniyo sabrahmacārī, nāpi yathāsutaṃ  yathāpariyattaṃ dhammaṃ vitthārena paresaṃ deseti, api ca kho yathāsutaṃ  yathāpariyattaṃ dhammaṃ vitthārena sajjhāyaṃ karoti. yathā yathā,  bhikkhave ^a^T3.0024^ea^, bhikkhu yathāsutaṃ ^a^V2.0020^ea^ yathāpariyattaṃ dhammaṃ vitthārena sajjhāyaṃ  karoti tathā tathā so tasmiṃ dhamme atthapaṭisaṃvedī ca hoti  dhammapaṭisaṃvedī ca. tassa atthapaṭisaṃvedino ^a^M2.0019^ea^ dhammapaṭisaṃvedino  pāmojjaṃ jāyati. pamuditassa pīti jāyati. pītimanassa kāyo  passambhati. passaddhakāyo sukhaṃ vedeti. sukhino cittaṃ  samādhiyati. idaṃ, bhikkhave, tatiyaṃ vimuttāyatanaṃ yattha bhikkhuno  appamattassa ātāpino...pe0... yogakkhemaṃ anupāpuṇāti.</p>
              <p>[03] ``puna caparaṃ, bhikkhave, bhikkhuno na heva kho satthā dhammaṃ  deseti, aññataro vā garuṭṭhāniyo sabrahmacārī, nāpi yathāsutaṃ  yathāpariyattaṃ dhammaṃ vitthārena paresaṃ deseti, nāpi yathāsutaṃ  yathāpariyattaṃ dhammaṃ vitthārena sajjhāyaṃ karoti; api ca kho yathāsutaṃ  yathāpariyattaṃ dhammaṃ cetasā anuvitakketi anuvicāreti manasānupekkhati.  yathā yathā, bhikkhave, bhikkhu yathāsutaṃ yathāpariyattaṃ ^a^P3.0023^ea^  dhammaṃ cetasā anuvitakketi anuvicāreti manasānupekkhati  tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī  ca. tassa atthapaṭisaṃvedino dhammapaṭisaṃvedino pāmojjaṃ jāyati.  pamuditassa pīti jāyati. pītimanassa kāyo passambhati.  passaddhakāyo sukhaṃ vedeti. sukhino cittaṃ samādhiyati. idaṃ,  bhikkhave, catutthaṃ vimuttāyatanaṃ yattha bhikkhuno appamattassa  ātāpino pahitattassa viharato avimuttaṃ vā cittaṃ vimuccati,  aparikkhīṇā vā āsavā parikkhayaṃ gacchanti, ananuppattaṃ vā anuttaraṃ  yogakkhemaṃ anupāpuṇāti.</p>
              <p>[03] ``puna caparaṃ, bhikkhave, bhikkhuno na heva kho satthā dhammaṃ  deseti aññataro vā garuṭṭhāniyo sabrahmacārī, nāpi yathāsutaṃ  yathāpariyattaṃ dhammaṃ vitthārena paresaṃ deseti ^a^T3.0025^ea^, nāpi yathāsutaṃ  yathāpariyattaṃ dhammaṃ vitthārena sajjhāyaṃ karoti, nāpi yathāsutaṃ  yathāpariyattaṃ dhammaṃ cetasā anuvitakketi anuvicāreti  manasānupekkhati; api ca khvassa aññataraṃ samādhinimittaṃ suggahitaṃ  hoti sumanasikataṃ sūpadhāritaṃ suppaṭividdhaṃ paññāya. yathā yathā,  bhikkhave, bhikkhuno aññataraṃ samādhinimittaṃ suggahitaṃ hoti  sumanasikataṃ sūpadhāritaṃ suppaṭividdhaṃ paññāya tathā tathā so tasmiṃ  dhamme atthapaṭisaṃvedī ca hoti dhammapaṭisaṃvedī ca. tassa  atthapaṭisaṃvedino dhammapaṭisaṃvedino pāmojjaṃ jāyati. pamuditassa  pīti jāyati. pītimanassa kāyo passambhati. passaddhakāyo sukhaṃ  vedeti. sukhino cittaṃ samādhiyati. idaṃ, bhikkhave, pañcamaṃ  vimuttāyatanaṃ yattha bhikkhuno appamattassa ātāpino pahitattassa  ^a^P3.0024^ea^ viharato ^a^V2.0021^ea^ avimuttaṃ vā cittaṃ  ^a^M2.0020^ea^ vimuccati, aparikkhīṇā vā āsavā parikkhayaṃ gacchanti, ananuppattaṃ   vā anuttaraṃ yogakkhemaṃ anupāpuṇāti.</p>
              <p>[03] ``imāni kho, bhikkhave, pañca vimuttāyatanāni yattha  bhikkhuno appamattassa ātāpino pahitattassa viharato avimuttaṃ vā  cittaṃ vimuccati, aparikkhīṇā vā āsavā parikkhayaṃ gacchanti,  ananuppattaṃ vā anuttaraṃ yogakkhemaṃ anupāpuṇātī''ti. chaṭṭhaṃ. </p>
            </h4>
            <h4>
              <h4n> 7. samādhisuttaṃ </h4n>
              <p>[03] 27^b^.^eb^ ``samādhiṃ, bhikkhave, bhāvetha appamāṇaṃ nipakā  patissatā. samādhiṃ, bhikkhave, bhāvayataṃ appamāṇaṃ nipakānaṃ  patissatānaṃ pañca ñāṇāni paccattaññeva uppajjanti. katamāni pañca?  `ayaṃ samādhi paccuppannasukho ceva āyatiñca sukhavipāko'ti  paccattaññeva ñāṇaṃ uppajjati, `ayaṃ samādhi ariyo nirāmiso'ti  paccattaññeva ñāṇaṃ uppajjati, `ayaṃ samādhi   akāpurisasevito'ti {mahāpurisasevitoti (ka0)}  paccattaññeva ñāṇaṃ uppajjati, `ayaṃ samādhi santo ^a^T3.0026^ea^ paṇīto  paṭippassaddhaladdho ekodibhāvādhigato, na  saṅkhāraniggayhavāritagato'ti {na ca sasaṅkhāraniggayhavāritappatitoti (sī0),  na ca sasaṅkhāraniggayhavāritapattoti (syā0), na ca  sasaṅkhāraniggayhavārivāvaṭoti (ka0), na  sasaṅkhāraniggayhavāriyādhigatoti (?) dī0 ni0 3.355; a0 ni0  3.102;   9.27} paccattaññeva ñāṇaṃ uppajjati, `sato  kho panāhaṃ imaṃ samāpajjāmi sato vuṭṭhahāmī'ti {so kho panāhaṃ imaṃ samādhiṃ  satova samāpajjāmi, sato uṭṭhahāmīti (sī0 syā0 kaṃ0)} paccattaññeva ñāṇaṃ  uppajjati. </p>
              <p>[01] ``samādhiṃ, bhikkhave, bhāvetha appamāṇaṃ nipakā  patissatā. samādhiṃ, bhikkhave, bhāvayataṃ appamāṇaṃ nipakānaṃ  patissatānaṃ imāni pañca ñāṇāni paccattaññeva uppajjantī''ti.  sattamaṃ. </p>
            </h4>
            <h4>
              <h4n> 8. pañcaṅgikasuttaṃ </h4n>
              <p>[03] 28^b^.^eb^ ``ariyassa ^a^P3.0025^ea^, bhikkhave,  pañcaṅgikassa sammāsamādhissa bhāvanaṃ desessāmi. taṃ suṇātha,  sādhukaṃ manasi karotha; bhāsissāmī''ti. ``evaṃ, bhante''ti kho  te bhikkhū bhagavato paccassosuṃ. bhagavā etadavoca --</p>
              <p>[03] ``katamā ^a^M2.0021^ea^ ca, bhikkhave, ariyassa pañcaṅgikassa  sammāsamādhissa bhāvanā? idha, bhikkhave ^a^V2.0022^ea^, bhikkhu vivicceva  kāmehi...pe0... paṭhamaṃ jhānaṃ upasampajja viharati. so imameva  kāyaṃ vivekajena pītisukhena abhisandeti parisandeti paripūreti  parippharati; nāssa kiñci sabbāvato kāyassa vivekajena  pītisukhena apphuṭaṃ hoti. seyyathāpi, bhikkhave, dakkho   nhāpako {nahāpako (sī0 pī0)}  vā nhāpakantevāsī vā kaṃsathāle nhānīyacuṇṇāni {nahānīyacuṇṇāni (sī0  pī0)} ākiritvā udakena  paripphosakaṃ paripphosakaṃ sanneyya. sāyaṃ nhānīyapiṇḍi {sāssa nahānīyapiṇḍī  (sī0 syā0 kaṃ0)} snehānugatā  snehaparetā santarabāhirā phuṭā snehena, na ca paggharinī. evamevaṃ  kho, bhikkhave, bhikkhu imameva kāyaṃ vivekajena pītisukhena  abhisandeti parisandeti paripūreti parippharati; nāssa kiñci  sabbāvato kāyassa vivekajena pītisukhena apphuṭaṃ hoti.  ariyassa, bhikkhave, pañcaṅgikassa sammāsamādhissa ayaṃ paṭhamā  bhāvanā.</p>
              <p>[03] ``puna caparaṃ, bhikkhave, bhikkhu vitakkavicārānaṃ  vūpasamā...pe0... dutiyaṃ jhānaṃ upasampajja ^a^T3.0027^ea^ viharati. so imameva  kāyaṃ samādhijena pītisukhena abhisandeti parisandeti paripūreti  parippharati; nāssa kiñci sabbāvato kāyassa samādhijena  pītisukhena apphuṭaṃ hoti. seyyathāpi, bhikkhave, udakarahado  gambhīro ubbhidodako {ubbhitodako (syā0 kaṃ0 ka0)}. tassa nevassa puratthimāya disāya udakassa  āyamukhaṃ, na pacchimāya disāya udakassa āyamukhaṃ, na uttarāya  disāya ^a^P3.0026^ea^ udakassa āyamukhaṃ, na dakkhiṇāya disāya  udakassa āyamukhaṃ, devo ca kālena kālaṃ sammā dhāraṃ   nānuppaveccheyya {devo ca na kālena... anupaveccheyya (dī0 ni0 1.227 ādayo;  ma0 ni0 2.251 ādayo}.  atha kho tamhāva udakarahadā sītā vāridhārā ubbhijjitvā tameva  udakarahadaṃ sītena vārinā abhisandeyya parisandeyya paripūreyya  paripphareyya; nāssa kiñci sabbāvato udakarahadassa sītena vārinā  apphuṭaṃ assa. evamevaṃ kho, bhikkhave, bhikkhu imameva kāyaṃ  samādhijena pītisukhena abhisandeti parisandeti paripūreti  parippharati; nāssa kiñci sabbāvato kāyassa samādhijena  pītisukhena apphuṭaṃ hoti. ariyassa, bhikkhave, pañcaṅgikassa  sammāsamādhissa ayaṃ dutiyā bhāvanā.</p>
              <p>[03] ``puna ^a^M2.0022^ea^ caparaṃ, bhikkhave, bhikkhu pītiyā ca  virāgā...pe0...  tatiyaṃ jhānaṃ upasampajja viharati. so imameva kāyaṃ nippītikena  sukhena abhisandeti parisandeti paripūreti parippharati; nāssa  kiñci sabbāvato kāyassa nippītikena sukhena apphuṭaṃ hoti.  seyyathāpi, bhikkhave, uppaliniyaṃ vā paduminiyaṃ vā puṇḍarīkiniyaṃ  ^a^V2.0023^ea^ vā appekaccāni uppalāni vā padumāni vā puṇḍarīkāni vā udake  jātāni udake saṃvaḍḍhāni udakānuggatāni anto nimuggaposīni.  tāni yāva ^a^T3.0028^ea^ caggā yāva ca mūlā sītena vārinā abhisannāni  parisannāni paripūrāni paripphuṭāni; nāssa kiñci sabbāvataṃ  uppalānaṃ vā padumānaṃ vā puṇḍarīkānaṃ vā sītena vārinā apphuṭaṃ  assa. evamevaṃ kho, bhikkhave, bhikkhu imameva kāyaṃ nippītikena  sukhena abhisandeti parisandeti paripūreti parippharati; nāssa  kiñci sabbāvato kāyassa nippītikena sukhena apphuṭaṃ hoti.  ariyassa, bhikkhave, pañcaṅgikassa sammāsamādhissa ayaṃ tatiyā  bhāvanā.</p>
              <p>[03] ``puna caparaṃ, bhikkhave, bhikkhu sukhassa ca pahānā ^a^P3.0027^ea^  ...pe0...  catutthaṃ jhānaṃ upasampajja  viharati. so imameva kāyaṃ parisuddhena cetasā pariyodātena pharitvā  nisinno hoti; nāssa kiñci sabbāvato kāyassa parisuddhena cetasā  pariyodātena apphuṭaṃ hoti. seyyathāpi, bhikkhave, puriso odātena  vatthena sasīsaṃ pārupitvā nisinno assa; nāssa kiñci sabbāvato  kāyassa odātena vatthena apphuṭaṃ assa. evamevaṃ kho, bhikkhave,  bhikkhu imameva kāyaṃ parisuddhena cetasā pariyodātena pharitvā  nisinno hoti; nāssa kiñci sabbāvato kāyassa parisuddhena cetasā  pariyodātena apphuṭaṃ hoti. ariyassa, bhikkhave, pañcaṅgikassa  sammāsamādhissa ayaṃ catutthā bhāvanā.</p>
              <p>[03] ``puna caparaṃ, bhikkhave, bhikkhuno paccavekkhaṇānimittaṃ  suggahitaṃ hoti sumanasikataṃ sūpadhāritaṃ suppaṭividdhaṃ paññāya.  seyyathāpi, bhikkhave, aññova aññaṃ {añño vā aññaṃ vā (sī0), añño vā  aññaṃ (syā0 kaṃ0), añño aññaṃ (?)} paccavekkheyya, ṭhito vā nisinnaṃ  paccavekkheyya, nisinno vā nipannaṃ paccavekkheyya. evamevaṃ kho,  bhikkhave, bhikkhuno paccavekkhaṇānimittaṃ ^a^T3.0029^ea^ suggahitaṃ hoti sumanasikataṃ  sūpadhāritaṃ suppaṭividdhaṃ paññāya. ariyassa, bhikkhave, pañcaṅgikassa  sammāsamādhissa ayaṃ pañcamā {pañcamī (sī0)} bhāvanā. evaṃ bhāvite kho ^a^M2.0023^ea^, bhikkhave,  bhikkhu {evaṃ bhāvite kho bhikkhave (sī0)} ariye pañcaṅgike sammāsamādhimhi evaṃ bahulīkate yassa  yassa abhiññāsacchikaraṇīyassa dhammassa cittaṃ abhininnāmeti  abhiññāsacchikiriyāya, tatra tatreva sakkhibhabbataṃ pāpuṇāti sati  sati āyatane.</p>
              <p>[03] ``seyyathāpi, bhikkhave, udakamaṇiko ādhāre ṭhapito pūro  udakassa samatittiko kākapeyyo ^a^V2.0024^ea^. tamenaṃ balavā puriso yato yato  āvajjeyya {āvaṭṭeyya (syā0 kaṃ0)}, āgaccheyya udaka''nti? ``evaṃ, bhante'' ^a^P3.0028^ea^.  ``evamevaṃ kho, bhikkhave, bhikkhu evaṃ bhāvite ariye  pañcaṅgike sammāsamādhimhi evaṃ bahulīkate yassa yassa  abhiññāsacchikaraṇīyassa dhammassa cittaṃ abhininnāmeti  abhiññāsacchikiriyāya, tatra tatreva sakkhibhabbataṃ pāpuṇāti sati  sati āyatane.</p>
              <p>[03] ``seyyathāpi, bhikkhave, same bhūmibhāge pokkharaṇī caturaṃsā  ālibaddhā pūrā udakassa samatittikā kākapeyyā. tamenaṃ balavā  puriso yato yato āliṃ muñceyya, āgaccheyya udaka''nti? ``evaṃ,  bhante''. ``evamevaṃ kho, bhikkhave, bhikkhu evaṃ bhāvite ariye  pañcaṅgike sammāsamādhimhi evaṃ bahulīkate yassa yassa  abhiññāsacchikaraṇīyassa dhammassa...pe0... sati sati āyatane.</p>
              <p>[03] ``seyyathāpi, bhikkhave, subhūmiyaṃ catumahāpathe {cātummahāpathe (sī0 pī0),  catummahāpathe (syā0 kaṃ0)} ājaññaratho  yutto assa ṭhito odhastapatodo ^a^T3.0030^ea^. tamenaṃ dakkho yoggācariyo  assadammasārathi abhiruhitvā vāmena hatthena rasmiyo gahetvā  dakkhiṇena hatthena patodaṃ gahetvā yenicchakaṃ yadicchakaṃ sāreyyapi  paccāsāreyyapi. evamevaṃ kho, bhikkhave, bhikkhu evaṃ bhāvite ariye  pañcaṅgike sammāsamādhimhi evaṃ bahulīkate yassa yassa  abhiññāsacchikaraṇīyassa dhammassa cittaṃ abhininnāmeti  abhiññāsacchikiriyāya, tatra tatreva sakkhibhabbataṃ pāpuṇāti sati  sati āyatane.</p>
              <p>[03] ``so sace ākaṅkhati -- `anekavihitaṃ iddhividhaṃ  paccanubhaveyyaṃ ^a^P3.0029^ea^ -- ekopi hutvā bahudhā  assaṃ...pe0... yāva brahmalokāpi kāyena vasaṃ vatteyya'nti, tatra tatreva  sakkhibhabbataṃ pāpuṇāti sati sati āyatane.</p>
              <p>[03] ``so ^a^M2.0024^ea^ sace ākaṅkhati -- `dibbāya sotadhātuyā visuddhāya  atikkantamānusikāya ubho sadde suṇeyyaṃ -- dibbe ca mānuse ca ye  dūre santike cā'ti, tatra tatreva sakkhibhabbataṃ pāpuṇāti sati sati  āyatane.</p>
              <p>[03] ``so sace akaṅkhati -- `parasattānaṃ parapuggalānaṃ cetasā  ceto paricca pajāneyyaṃ -- sarāgaṃ ^a^V2.0025^ea^ vā cittaṃ sarāgaṃ cittanti  pajāneyyaṃ, vītarāgaṃ vā cittaṃ vītarāgaṃ cittanti pajāneyyaṃ, sadosaṃ  vā cittaṃ... vītadosaṃ vā cittaṃ... samohaṃ vā cittaṃ... vītamohaṃ vā  cittaṃ... saṃkhittaṃ vā cittaṃ... vikkhittaṃ vā cittaṃ... mahaggataṃ vā  cittaṃ... amahaggataṃ vā cittaṃ... sauttaraṃ vā cittaṃ... anuttaraṃ vā  cittaṃ... samāhitaṃ vā cittaṃ... asamāhitaṃ vā cittaṃ... vimuttaṃ vā  cittaṃ... avimuttaṃ vā cittaṃ avimuttaṃ cittanti pajāneyya'nti, tatra  tatreva sakkhibhabbataṃ pāpuṇāti sati sati āyatane.</p>
              <p>[03] ``so sace ākaṅkhati -- `anekavihitaṃ pubbenivāsaṃ  anussareyyaṃ, seyyathidaṃ -- ekampi jātiṃ, dvepi jātiyo...pe0...  iti sākāraṃ sauddesaṃ anekavihitaṃ pubbenivāsaṃ anussareyya'nti, tatra  tatreva sakkhibhabbataṃ pāpuṇāti sati sati āyatane.</p>
              <p>[03] ``so sace ākaṅkhati -- `dibbena cakkhunā visuddhena  atikkantamānusakena...pe0... yathākammūpage satte pajāneyya'nti, tatra  tatreva ^a^T3.0031^ea^ sakkhibhabbataṃ pāpuṇāti sati sati āyatane.</p>
              <p>[03] ``so sace ākaṅkhati -- `āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja vihareyya'nti, tatra tatreva sakkhibhabbataṃ pāpuṇāti sati  sati āyatane''ti. aṭṭhamaṃ. </p>
            </h4>
            <h4>
              <h4n> 9. caṅkamasuttaṃ </h4n>
              <p>[03] 29^b^.^eb^ ``pañcime, bhikkhave, caṅkame ānisaṃsā.  katame pañca? addhānakkhamo ^a^P3.0030^ea^ hoti, padhānakkhamo  hoti, appābādho hoti, asitaṃ pītaṃ khāyitaṃ sāyitaṃ sammā  pariṇāmaṃ gacchati, caṅkamādhigato samādhi ciraṭṭhitiko hoti. ime  kho, bhikkhave, pañca caṅkame ānisaṃsā''ti. navamaṃ. </p>
            </h4>
            <h4>
              <h4n> 10. nāgitasuttaṃ </h4n>
              <p>[03] 30^b^.^eb^ evaṃ ^a^M2.0025^ea^ me sutaṃ -- ekaṃ samayaṃ bhagavā kosalesu  cārikaṃ caramāno mahatā bhikkhusaṅghena saddhiṃ yena icchānaṅgalaṃ nāma  kosalānaṃ brāhmaṇagāmo tadavasari. tatra sudaṃ bhagavā ^a^V2.0026^ea^ icchānaṅgale  viharati icchānaṅgalavanasaṇḍe. assosuṃ kho icchānaṅgalakā  {icchānaṅgalikā (sī0) a0 ni0  6.42; a0 ni0  8.86} brāhmaṇagahapatikā -- ``samaṇo  khalu bho gotamo sakyaputto  sakyakulā pabbajito icchānaṅgalaṃ anuppatto; icchānaṅgale viharati  icchānaṅgalavanasaṇḍe. taṃ kho pana bhavantaṃ gotamaṃ evaṃ kalyāṇo  kittisaddo abbhuggato -- itipi so bhagavā arahaṃ sammāsambuddho  vijjācaraṇasampanno sugato lokavidū anuttaro purisadammasārathi,  satthā devamanussānaṃ buddho bhagavāti. so imaṃ lokaṃ sadevakaṃ  samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā  sacchikatvā pavedeti. so dhammaṃ deseti ādikalyāṇaṃ majjhekalyāṇaṃ  pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ ^a^T3.0032^ea^  brahmacariyaṃ pakāseti. sādhu kho pana tathārūpānaṃ arahataṃ dassanaṃ  hotī''ti. atha kho icchānaṅgalakā brāhmaṇagahapatikā tassā rattiyā  accayena pahūtaṃ khādanīyaṃ bhojanīyaṃ ādāya yena icchānaṅgalavanasaṇḍo  tenupasaṅkamiṃsu; upasaṅkamitvā bahidvārakoṭṭhake aṭṭhaṃsu uccāsaddamahāsaddā.</p>
              <p>[03] tena ^a^P3.0031^ea^ kho pana samayena āyasmā nāgito  bhagavato upaṭṭhāko hoti. atha kho bhagavā āyasmantaṃ nāgitaṃ  āmantesi -- ``ke pana kho, nāgita, uccāsaddamahāsaddā, kevaṭṭā  maññe macchavilope''ti? ``ete, bhante, icchānaṅgalakā  brāhmaṇagahapatikā pahūtaṃ khādanīyaṃ bhojanīyaṃ ādāya bahidvārakoṭṭhake  ṭhitā bhagavantaññeva uddissa bhikkhusaṅghañcā''ti. ``māhaṃ, nāgita,  yasena samāgamaṃ, mā ca mayā yaso. yo kho, nāgita, nayimassa  nekkhammasukhassa pavivekasukhassa upasamasukhassa sambodhasukhassa  nikāmalābhī assa akicchalābhī akasiralābhī, yassāhaṃ  nekkhammasukhassa pavivekasukhassa upasamasukhassa sambodhasukhassa  nikāmalābhī akicchalābhī ^a^M2.0026^ea^ akasiralābhī.   so taṃ {sohaṃ (ka0), so (syā0 kaṃ0)} mīḷhasukhaṃ  middhasukhaṃ lābhasakkārasilokasukhaṃ sādiyeyyā''ti.</p>
              <p>[03] ``adhivāsetu dāni, bhante, bhagavā, adhivāsetu sugato;  adhivāsanakālo dāni, bhante, bhagavato. yena yeneva dāni bhagavā  gamissati taṃninnāva gamissanti brāhmaṇagahapatikā negamā ceva  jānapadā ca. seyyathāpi, bhante, thullaphusitake deve vassante  yathāninnaṃ udakāni pavattanti; evamevaṃ kho, bhante, yena yeneva dāni  bhagavā gamissati, taṃninnāva gamissanti brāhmaṇagahapatikā negamā ceva  ^a^T3.0033^ea^ jānapadā ca. taṃ kissa hetu? tathā hi, bhante, bhagavato  sīlapaññāṇa''nti.</p>
              <p>[03] ``māhaṃ ^a^V2.0027^ea^, nāgita, yasena samāgamaṃ, mā ca mayā yaso. yo  kho, nāgita, nayimassa nekkhammasukhassa pavivekasukhassa  upasamasukhassa sambodhasukhassa nikāmalābhī assa akicchalābhī  akasiralābhī, yassāhaṃ nekkhammasukhassa pavivekasukhassa  upasamasukhassa sambodhasukhassa nikāmalābhī akicchalābhī  akasiralābhī. so taṃ mīḷhasukhaṃ middhasukhaṃ lābhasakkārasilokasukhaṃ  sādiyeyya. asitapītakhāyitasāyitassa ^a^P3.0032^ea^ kho,  nāgita, uccārapassāvo -- eso tassa nissando. piyānaṃ kho,  nāgita, vipariṇāmaññathābhāvā uppajjanti  sokaparidevadukkhadomanassupāyāsā -- eso tassa nissando.  asubhanimittānuyogaṃ anuyuttassa kho, nāgita, subhanimitte  pāṭikulyatā {paṭikkūlatā (sī0), paṭikkūlyatā (syā0 kaṃ0)} saṇṭhāti -- eso   tassa nissando. chasu kho,  nāgita, phassāyatanesu aniccānupassino viharato phasse pāṭikulyatā  saṇṭhāti -- eso tassa nissando. pañcasu kho, nāgita,  upādānakkhandhesu udayabbayānupassino viharato upādāne pāṭikulyatā  saṇṭhāti -- eso tassa nissando''ti. dasamaṃ. </p>
              <p>[06] pañcaṅgikavaggo tatiyo. </p>
              <p>[01] tassuddānaṃ -- </p>
              <p>[21] dve agāravupakkilesā, dussīlānuggahitena ca. </p>
              <p>[22] vimuttisamādhipañcaṅgikā, caṅkamaṃ nāgitena cāti.. </p>
            </h4>
          </h3>
          <h3>
            <h3n> 4. sumanavaggo </h3n>
            <h4>
              <h4n> 1. sumanasuttaṃ </h4n>
              <p>[03] 31^b^.^eb^ ekaṃ ^a^T3.0034^ea^ ^a^M2.0027^ea^ ^a^V2.0028^ea^ samayaṃ...pe0... anāthapiṇḍikassa ārāme.  atha kho sumanā rājakumārī pañcahi rathasatehi pañcahi  rājakumārisatehi parivutā yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinnā kho  sumanā rājakumārī bhagavantaṃ etadavoca --</p>
              <p>[03] ``idhassu, bhante, bhagavato dve sāvakā samasaddhā samasīlā  samapaññā -- eko dāyako, eko adāyako. te kāyassa bhedā  ^a^P3.0033^ea^ paraṃ maraṇā sugatiṃ saggaṃ lokaṃ upapajjeyyuṃ.  devabhūtānaṃ pana nesaṃ {tesaṃ (sī0)}, bhante, siyā viseso, siyā nānākaraṇa''nti?</p>
              <p>[03] ``siyā, sumane''ti bhagavā avoca -- ``yo so, sumane,  dāyako so amuṃ adāyakaṃ devabhūto samāno pañcahi ṭhānehi  adhigaṇhāti -- dibbena āyunā, dibbena vaṇṇena, dibbena sukhena,  dibbena yasena, dibbena ādhipateyyena. yo so, sumane, dāyako  so amuṃ adāyakaṃ devabhūto samāno imehi pañcahi ṭhānehi  adhigaṇhāti''.</p>
              <p>[03] ``sace pana te, bhante, tato cutā itthattaṃ āgacchanti,  manussabhūtānaṃ pana nesaṃ, bhante, siyā viseso, siyā  nānākaraṇa''nti? ``siyā, sumane''ti bhagavā avoca -- ``yo  so, sumane, dāyako so amuṃ adāyakaṃ manussabhūto samāno pañcahi  ṭhānehi adhigaṇhāti -- mānusakena āyunā, mānusakena vaṇṇena,  mānusakena sukhena, mānusakena yasena, mānusakena ādhipateyyena.  yo so, sumane, dāyako so amuṃ adāyakaṃ manussabhūto samāno  imehi pañcahi ṭhānehi adhigaṇhāti''.</p>
              <p>[03] ``sace ^a^T3.0035^ea^ pana te, bhante, ubho agārasmā anagāriyaṃ pabbajanti,  pabbajitānaṃ pana nesaṃ, bhante ^a^V2.0029^ea^, siyā viseso, siyā nānākaraṇa''nti?  ``siyā, sumane''ti bhagavā avoca -- ``yo so, sumane,  dāyako so amuṃ adāyakaṃ pabbajito samāno pañcahi ṭhānehi  adhigaṇhāti -- yācitova bahulaṃ cīvaraṃ paribhuñjati appaṃ ayācito,  yācitova bahulaṃ piṇḍapātaṃ paribhuñjati ^a^M2.0028^ea^ appaṃ ayācito, yācitova  bahulaṃ senāsanaṃ paribhuñjati appaṃ ayācito, yācitova bahulaṃ  gilānappaccayabhesajjaparikkhāraṃ paribhuñjati appaṃ ayācito. yehi  kho pana sabrahmacārīhi saddhiṃ viharati tyassa manāpeneva bahulaṃ  kāyakammena samudācaranti appaṃ amanāpena, manāpeneva bahulaṃ  vacīkammena samudācaranti appaṃ amanāpena, manāpeneva bahulaṃ  manokammena samudācaranti appaṃ amanāpena, manāpaṃyeva bahulaṃ upahāraṃ  upaharanti appaṃ amanāpaṃ ^a^P3.0034^ea^. yo so, sumane,  dāyako so amuṃ adāyakaṃ pabbajito samāno imehi pañcahi ṭhānehi  adhigaṇhātī''ti.</p>
              <p>[03] ``sace pana te, bhante, ubho arahattaṃ pāpuṇanti, arahattappattānaṃ  pana nesaṃ, bhante, siyā viseso, siyā nānākaraṇa''nti? ``ettha  kho panesāhaṃ, sumane, na kiñci nānākaraṇaṃ vadāmi, yadidaṃ  vimuttiyā vimutti''nti {vimuttanti (syā0 kaṃ0)}.</p>
              <p>[03] ``acchariyaṃ, bhante, abbhutaṃ, bhante! yāvañcidaṃ, bhante,  alameva dānāni dātuṃ alaṃ puññāni kātuṃ; yatra hi nāma  devabhūtassāpi upakārāni puññāni, manussabhūtassāpi upakārāni  puññāni, pabbajitassāpi upakārāni puññānī''ti. ``evametaṃ,  sumane! alañhi, sumane, dānāni dātuṃ alaṃ puññāni kātuṃ!  devabhūtassāpi upakārāni puññāni, manussabhūtassāpi upakārāni  puññāni, pabbajitassāpi upakārāni puññānī''ti ^a^T3.0036^ea^.</p>
              <p>[03] idamavoca bhagavā. idaṃ vatvāna {idaṃ vatvā (sī0 pī0) evamuparipi} sugato athāparaṃ etadavoca  satthā -- </p>
              <p>[21] ``yathāpi cando vimalo, gacchaṃ ākāsadhātuyā. </p>
              <p>[22] sabbe tārāgaṇe loke, ābhāya atirocati.. </p>
              <p>[21] ``tatheva sīlasampanno, saddho purisapuggalo. </p>
              <p>[22] sabbe maccharino loke, cāgena atirocati.. </p>
              <p>[21] ``yathāpi ^a^V2.0030^ea^ megho thanayaṃ, vijjumālī satakkaku. </p>
              <p>[22] thalaṃ ninnañca pūreti, abhivassaṃ vasundharaṃ.. </p>
              <p>[21] ``evaṃ dassanasampanno, sammāsambuddhasāvako. </p>
              <p>[22] macchariṃ adhigaṇhāti, pañcaṭhānehi paṇḍito.. </p>
              <p>[21] ``āyunā ^a^M2.0029^ea^ yasasā ceva {āyunā ca yasena ca (ka0)}, vaṇṇena ca sukhena ca. </p>
              <p>[22] sa ve bhogaparibyūḷho {bhogaparibbūḷho (sī0)}, pecca sagge pamodatī''ti..  paṭhamaṃ. </p>
            </h4>
            <h4>
              <h4n> 2. cundīsuttaṃ </h4n>
              <p>[03] 32^b^.^eb^ ekaṃ ^a^P3.0035^ea^ samayaṃ bhagavā rājagahe  viharati veḷuvane kalandakanivāpe. atha kho cundī rājakumārī  pañcahi rathasatehi pañcahi ca kumārisatehi parivutā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnā kho cundī rājakumārī bhagavantaṃ etadavoca --</p>
              <p>[03] ``amhākaṃ, bhante, bhātā cundo nāma ^a^T3.0037^ea^ rājakumāro, so evamāha  -- `yadeva so hoti itthī vā puriso vā buddhaṃ saraṇaṃ gato, dhammaṃ  saraṇaṃ gato, saṅghaṃ saraṇaṃ gato, pāṇātipātā paṭivirato,  adinnādānā paṭivirato, kāmesumicchācārā paṭivirato, musāvādā  paṭivirato, surāmerayamajjapamādaṭṭhānā paṭivirato, so kāyassa bhedā  paraṃ maraṇā sugatiṃyeva upapajjati, no duggati'nti. sāhaṃ, bhante,  bhagavantaṃ pucchāmi -- `kathaṃrūpe kho, bhante, satthari pasanno kāyassa  bhedā paraṃ maraṇā sugatiṃyeva upapajjati, no duggatiṃ? kathaṃrūpe dhamme  pasanno kāyassa bhedā paraṃ maraṇā sugatiṃyeva upapajjati, no duggatiṃ?  kathaṃrūpe saṅghe pasanno kāyassa bhedā paraṃ maraṇā sugatiṃyeva  upapajjati, no duggatiṃ? kathaṃrūpesu sīlesu paripūrakārī kāyassa  bhedā paraṃ maraṇā sugatiṃyeva upapajjati, no duggati'''nti?</p>
              <p>[03] ``yāvatā, cundi, sattā apadā vā dvipadā vā catuppadā vā  bahuppadā vā {apādā vā dvīpādā vācatuppādā vā bahuppādā vā (sī0) a0 ni0  4.34;  itivu0 90} rūpino vā arūpino vā saññino vā asaññino vā  nevasaññināsaññino vā, tathāgato tesaṃ aggamakkhāyati ^a^V2.0031^ea^ arahaṃ  sammāsambuddho. ye kho, cundi, buddhe pasannā, agge te pasannā.  agge kho pana pasannānaṃ aggo vipāko hoti.</p>
              <p>[03] ``yāvatā, cundi, dhammā saṅkhatā, ariyo aṭṭhaṅgiko maggo  tesaṃ aggamakkhāyati. ye, cundi, ariye aṭṭhaṅgike magge pasannā,  agge te pasannā, agge kho pana pasannānaṃ aggo vipāko hoti.</p>
              <p>[03] ``yāvatā ^a^M2.0030^ea^, cundi, dhammā saṅkhatā vā asaṅkhatā vā,  virāgo tesaṃ {tesaṃ dhammānaṃ (sī0 pī0 ka0)} aggamakkhāyati, yadidaṃ -- madanimmadano pipāsavinayo  ālayasamugghāto vaṭṭupacchedo taṇhākkhayo virāgo nirodho nibbānaṃ.  ye kho, cundi ^a^P3.0036^ea^, virāge ^a^T3.0038^ea^ dhamme pasannā, agge te  pasannā. agge kho pana pasannānaṃ aggo vipāko hoti.</p>
              <p>[03] ``yāvatā, cundi, saṅghā vā gaṇā vā, tathāgatasāvakasaṅgho  tesaṃ aggamakkhāyati, yadidaṃ -- cattāri purisayugāni aṭṭha  purisapuggalā, esa bhagavato sāvakasaṅgho āhuneyyo pāhuneyyo  dakkhiṇeyyo añjalikaraṇīyo anuttaraṃ puññakkhettaṃ lokassa. ye  kho, cundi, saṅghe pasannā, agge te pasannā. agge kho pana  pasannānaṃ aggo vipāko hoti.</p>
              <p>[03] ``yāvatā, cundi, sīlāni, ariyakantāni sīlāni   tesaṃ {ariyakantānitesaṃ (sī0 syā0 kaṃ0)}  aggamakkhāyati, yadidaṃ -- akhaṇḍāni acchiddāni asabalāni  akammāsāni bhujissāni viññuppasatthāni aparāmaṭṭhāni  samādhisaṃvattanikāni. ye kho, cundi, ariyakantesu sīlesu  paripūrakārino, agge te paripūrakārino. agge kho pana  paripūrakārīnaṃ aggo vipāko hotī''ti. </p>
              <p>[21] ``aggato ve pasannānaṃ, aggaṃ dhammaṃ vijānataṃ. </p>
              <p>[22] agge buddhe pasannānaṃ, dakkhiṇeyye anuttare.. </p>
              <p>[21] ``agge dhamme pasannānaṃ, virāgūpasame sukhe. </p>
              <p>[22] agge saṅghe pasannānaṃ, puññakkhette anuttare.. </p>
              <p>[21] ``aggasmiṃ ^a^V2.0032^ea^ dānaṃ dadataṃ, aggaṃ puññaṃ pavaḍḍhati. </p>
              <p>[22] aggaṃ āyu ca vaṇṇo ca, yaso kitti sukhaṃ balaṃ.. </p>
              <p>[21] ``aggassa dātā medhāvī, aggadhammasamāhito. </p>
              <p>[22] devabhūto manusso vā, aggappatto pamodatī''ti..  dutiyaṃ. </p>
            </h4>
            <h4>
              <h4n> 3. uggahasuttaṃ </h4n>
              <p>[03] 33^b^.^eb^ ekaṃ samayaṃ bhagavā bhaddiye viharati jātiyā  vane. atha kho uggaho ^a^T3.0039^ea^ meṇḍakanattā yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho uggaho meṇḍakanattā bhagavantaṃ etadavoca --</p>
              <p>[03] ``adhivāsetu ^a^M2.0031^ea^ me, bhante, bhagavā svātanāya attacatuttho  bhatta''nti ^a^P3.0037^ea^. adhivāsesi bhagavā tuṇhībhāvena.  atha kho uggaho meṇḍakanattā bhagavato adhivāsanaṃ viditvā  uṭṭhāyāsanā bhagavantaṃ abhivādetvā padakkhiṇaṃ katvā pakkāmi.</p>
              <p>[03] atha kho bhagavā tassā rattiyā accayena pubbaṇhasamayaṃ  nivāsetvā pattacīvaramādāya yena uggahassa meṇḍakanattuno nivesanaṃ  tenupasaṅkami; upasaṅkamitvā paññatte āsane nisīdi. atha kho  uggaho meṇḍakanattā bhagavantaṃ paṇītena khādanīyena bhojanīyena sahatthā  santappesi sampavāresi. atha kho uggaho meṇḍakanattā bhagavantaṃ  bhuttāviṃ onītapattapāṇiṃ ekamantaṃ nisīdi. ekamantaṃ nisinno kho  uggaho meṇḍakanattā bhagavantaṃ etadavoca -- ``imā me, bhante,  kumāriyo patikulāni gamissanti. ovadatu tāsaṃ, bhante, bhagavā;  anusāsatu tāsaṃ, bhante, bhagavā, yaṃ tāsaṃ assa dīgharattaṃ hitāya  sukhāyā''ti.</p>
              <p>[03] atha kho bhagavā tā kumāriyo etadavoca -- ``tasmātiha,  kumāriyo, evaṃ sikkhitabbaṃ -- `yassa vo {yassa kho (sī0 syā0 kaṃ0)} mātāpitaro bhattuno  dassanti atthakāmā hitesino anukampakā anukampaṃ upādāya, tassa  bhavissāma pubbuṭṭhāyiniyo pacchānipātiniyo kiṃkārapaṭissāviniyo  ^a^V2.0033^ea^ manāpacāriniyo piyavādiniyo'ti. evañhi vo, kumāriyo,  sikkhitabbaṃ.</p>
              <p>[03] ``tasmātiha, kumāriyo, evaṃ sikkhitabbaṃ -- `ye te bhattu  garuno {guruno (ka0)} bhavissanti mātāti vā pitāti vā samaṇabrāhmaṇāti vā, te  sakkarissāma garuṃ karissāma {garukarissāma (sī0 syā0 kaṃ0 pī0)} mānessāma   pūjessāma abbhāgate ca  āsanodakena paṭipūjessāmā'ti {pūjessāmāti (sī0)}. evañhi vo, kumāriyo,  sikkhitabbaṃ.</p>
              <p>[03] ``tasmātiha ^a^T3.0040^ea^, kumāriyo, evaṃ sikkhitabbaṃ -- `ye te bhattu  abbhantarā kammantā uṇṇāti vā kappāsāti vā, tattha dakkhā  bhavissāma analasā ^a^M2.0032^ea^, tatrupāyāya vīmaṃsāya samannāgatā, alaṃ kātuṃ  alaṃ saṃvidhātu'nti. evañhi vo, kumāriyo, sikkhitabbaṃ.</p>
              <p>[03] ``tasmātiha, kumāriyo, evaṃ sikkhitabbaṃ -- `yo so bhattu  abbhantaro {abbhantare (ka0)} antojano dāsāti vā pessāti vā ^a^P3.0038^ea^  kammakarāti vā, tesaṃ katañca katato jānissāma akatañca akatato  jānissāma, gilānakānañca balābalaṃ jānissāma, khādanīyaṃ  bhojanīyañcassa paccaṃsena {paccayaṃ tena (ka0 sī0), paccayaṃsena (syā0 kaṃ0),  paccayaṃ senāsanaṃ paccattaṃsena (ka0) a0 ni0  8.46} saṃvibhajissāmā'ti  {vibhajissāmāti (sī0 syā0 kaṃ0)}. evañhi vo, kumāriyo, sikkhitabbaṃ.</p>
              <p>[03] ``tasmātiha, kumāriyo, evaṃ sikkhitabbaṃ -- `yaṃ bhattā  āharissati dhanaṃ vā dhaññaṃ vā rajataṃ vā jātarūpaṃ vā, taṃ ārakkhena  {taṃ ārakkhāya (sī0)} guttiyā sampādessāma, tattha ca bhavissāma adhuttī athenī asoṇḍī  avināsikāyo'ti. evañhi vo, kumāriyo, sikkhitabbaṃ. imehi  kho, kumāriyo, pañcahi dhammehi samannāgato mātugāmo kāyassa bhedā  paraṃ maraṇā manāpakāyikānaṃ devānaṃ sahabyataṃ upapajjatī''ti. </p>
              <p>[21] ``yo naṃ bharati sabbadā, niccaṃ ātāpi ussuko. </p>
              <p>[22] sabbakāmaharaṃ posaṃ, bhattāraṃ nātimaññati.. </p>
              <p>[21] ``na ^a^T3.0041^ea^ cāpi sotthi bhattāraṃ, issācārena {icchācārena (sī0),  issāvādena (pī0)} rosaye. </p>
              <p>[22] bhattu ca garuno sabbe, paṭipūjeti paṇḍitā.. </p>
              <p>[21] ``uṭṭhāhikā ^a^V2.0034^ea^ {uṭṭhāyikā (syā0 kaṃ0 ka0)}   analasā, saṅgahitaparijjanā. </p>
              <p>[22] bhattu manāpaṃ {manāpā (sī0)} carati, sambhataṃ anurakkhati.. </p>
              <p>[21] ``yā evaṃ vattatī nārī, bhattuchandavasānugā. </p>
              <p>[22] manāpā nāma te devā, yattha sā upapajjatī''ti..  tatiyaṃ. </p>
            </h4>
            <h4>
              <h4n> 4. sīhasenāpatisuttaṃ </h4n>
              <p>[03] 34^b^.^eb^ ekaṃ samayaṃ bhagavā vesāliyaṃ viharati mahāvane  kūṭāgārasālāyaṃ. atha kho sīho senāpati yena bhagavā ^a^P3.0039^ea^  tenupasaṅkami; upasaṅkamitvā ^a^M2.0033^ea^ bhagavantaṃ abhivādetvā ekamantaṃ  nisīdi. ekamantaṃ nisinno kho sīho senāpati bhagavantaṃ  etadavoca -- ``sakkā nu kho, bhante, bhagavā sandiṭṭhikaṃ dānaphalaṃ  paññāpetu''nti?</p>
              <p>[03] ``sakkā, sīhā''ti bhagavā avoca -- ``dāyako, sīha,  dānapati bahuno janassa piyo hoti manāpo. yampi, sīha, dāyako  dānapati bahuno janassa piyo hoti manāpo, idampi sandiṭṭhikaṃ  dānaphalaṃ.</p>
              <p>[03] ``puna caparaṃ, sīha, dāyakaṃ dānapatiṃ santo sappurisā  bhajanti. yampi, sīha, dāyakaṃ dānapatiṃ santo sappurisā bhajanti,  idampi sandiṭṭhikaṃ dānaphalaṃ.</p>
              <p>[03] ``puna caparaṃ, sīha, dāyakassa dānapatino kalyāṇo  kittisaddo abbhuggacchati. yampi, sīha, dāyakassa dānapatino  kalyāṇo kittisaddo abbhuggacchati, idampi sandiṭṭhikaṃ dānaphalaṃ.</p>
              <p>[03] ``puna caparaṃ, sīha, dāyako dānapati yaṃ yadeva parisaṃ  upasaṅkamati -- yadi khattiyaparisaṃ yadi brāhmaṇaparisaṃ yadi  gahapatiparisaṃ yadi samaṇaparisaṃ -- visārado ^a^T3.0042^ea^ {visāradova (sī0) a0 ni0  7.57  passitabbaṃ} upasaṅkamati amaṅkubhūto.  yampi, sīha, dāyako dānapati yaṃ yadeva parisaṃ upasaṅkamati --  yadi ^a^V2.0035^ea^ khattiyaparisaṃ yadi brāhmaṇaparisaṃ yadi gahapatiparisaṃ yadi  samaṇaparisaṃ -- visārado upasaṅkamati amaṅkubhūto, idampi sandiṭṭhikaṃ  dānaphalaṃ.</p>
              <p>[03] ``puna caparaṃ, sīha, dāyako dānapati kāyassa bhedā paraṃ  maraṇā sugatiṃ saggaṃ lokaṃ upapajjati. yampi, sīha, dāyako  dānapati kāyassa bhedā paraṃ maraṇā sugatiṃ saggaṃ lokaṃ upapajjati,  idaṃ {idampi sīha (ka0)} samparāyikaṃ dānaphala''nti.</p>
              <p>[03] evaṃ vutte sīho senāpati bhagavantaṃ etadavoca --  ``yānimāni, bhante, bhagavatā cattāri sandiṭṭhikāni dānaphalāni  akkhātāni, nāhaṃ ettha bhagavato saddhāya gacchāmi; ahaṃ petāni  jānāmi. ahaṃ, bhante, dāyako dānapati bahuno janassa piyo  manāpo. ahaṃ, bhante, dāyako dānapati; maṃ santo sappurisā  bhajanti. ahaṃ, bhante, dāyako dānapati; mayhaṃ kalyāṇo kittisaddo  abbhuggato -- `sīho senāpati dāyako kārako ^a^M2.0034^ea^ saṅghupaṭṭhāko'ti.  ahaṃ, bhante ^a^P3.0040^ea^, dāyako dānapati yaṃ yadeva parisaṃ  upasaṅkamāmi -- yadi khattiyaparisaṃ yadi brāhmaṇaparisaṃ yadi  gahapatiparisaṃ yadi samaṇaparisaṃ -- visārado upasaṅkamāmi  amaṅkubhūto. yānimāni, bhante, bhagavatā cattāri sandiṭṭhikāni  dānaphalāni akkhātāni, nāhaṃ ettha bhagavato saddhāya gacchāmi; ahaṃ  petāni jānāmi. yañca kho maṃ, bhante, bhagavā evamāha --  `dāyako, sīha, dānapati kāyassa bhedā paraṃ maraṇā sugatiṃ saggaṃ  lokaṃ upapajjatī'ti, etāhaṃ na jānāmi; ettha ca panāhaṃ ^a^T3.0043^ea^ bhagavato  saddhāya gacchāmī''ti. ``evametaṃ, sīha, evametaṃ, sīha! dāyako  dānapati kāyassa bhedā paraṃ maraṇā sugatiṃ saggaṃ lokaṃ upapajjatī''ti. </p>
              <p>[21] ``dadaṃ piyo hoti bhajanti naṃ bahū, </p>
              <p>[27] kittiñca pappoti yaso ca vaḍḍhati {yasassa vaḍḍhati (syā0 kaṃ0),  yasaṃ pavaḍḍhati (ka0)}. </p>
              <p>[26] amaṅkubhūto parisaṃ vigāhati, </p>
              <p>[22] visārado hoti naro amaccharī.. </p>
              <p>[21] ``tasmā hi dānāni dadanti paṇḍitā, </p>
              <p>[27] vineyya maccheramalaṃ sukhesino. </p>
              <p>[26] te ^a^V2.0036^ea^ dīgharattaṃ tidive patiṭṭhitā, </p>
              <p>[22] devānaṃ sahabyagatā ramanti te {sahabyataṃ gatā ramanti (sī0), sahabyatā  ramanti te (ka0)}.. </p>
              <p>[21] ``katāvakāsā katakusalā ito cutā {tato cutā (sī0)}, </p>
              <p>[27] sayaṃpabhā anuvicaranti nandanaṃ {nandane (syā0 kaṃ0)}. </p>
              <p>[26] te tattha nandanti ramanti modare, </p>
              <p>[27] samappitā kāmaguṇehi pañcahi. </p>
              <p>[26] ``katvāna vākyaṃ asitassa tādino, </p>
              <p>[22] ramanti sagge {ramanti sumanā (ka0), kamanti sabbe (syā0 kaṃ0)} sugatassa   sāvakā''ti.. catutthaṃ. </p>
            </h4>
            <h4>
              <h4n> 5. dānānisaṃsasuttaṃ </h4n>
              <p>[03] 35^b^.^eb^ ``pañcime ^a^P3.0041^ea^, bhikkhave, dāne  ānisaṃsā. katame pañca? bahuno janassa piyo hoti manāpo;  santo sappurisā bhajanti; kalyāṇo kittisaddo ^a^M2.0035^ea^ abbhuggacchati;  gihidhammā anapagato {gihidhammā anapeto (sī0 pī0), gihidhammamanupagato  (ka0)} hoti; kāyassa ^a^T3.0044^ea^ bhedā paraṃ maraṇā sugatiṃ saggaṃ  lokaṃ upapajjati. ime kho, bhikkhave, pañca dāne ānisaṃsā''ti. </p>
              <p>[21] ``dadamāno piyo hoti, sataṃ dhammaṃ anukkamaṃ. </p>
              <p>[22] santo naṃ sadā bhajanti {santo bhajanti sappurisā (sī0)}, saññatā brahmacārayo.. </p>
              <p>[21] ``te tassa dhammaṃ desenti, sabbadukkhāpanūdanaṃ. </p>
              <p>[22] yaṃ so dhammaṃ idhaññāya, parinibbāti anāsavo''ti..  pañcamaṃ. </p>
            </h4>
            <h4>
              <h4n> 6. kāladānasuttaṃ </h4n>
              <p>[03] 36^b^.^eb^ ``pañcimāni, bhikkhave, kāladānāni.  katamāni pañca? āgantukassa dānaṃ deti; gamikassa dānaṃ deti;  gilānassa dānaṃ deti; dubbhikkhe dānaṃ deti; yāni tāni  navasassāni ^a^V2.0037^ea^ navaphalāni tāni paṭhamaṃ sīlavantesu patiṭṭhāpeti.  imāni kho, bhikkhave, pañca kāladānānī''ti. </p>
              <p>[21] ``kāle dadanti sappaññā, vadaññū vītamaccharā. </p>
              <p>[22] kālena dinnaṃ ariyesu, ujubhūtesu tādisu.. </p>
              <p>[21] ``vippasannamanā tassa, vipulā hoti dakkhiṇā. </p>
              <p>[27] ye tattha anumodanti, veyyāvaccaṃ karonti vā. </p>
              <p>[22] na tena {na tesaṃ (pī0 ka0)} dakkhiṇā ūnā, tepi puññassa bhāgino.. </p>
              <p>[21] ``tasmā dade appaṭivānacitto, yattha dinnaṃ mahapphalaṃ. </p>
              <p>[22] puññāni paralokasmiṃ, patiṭṭhā honti pāṇina''nti..  chaṭṭhaṃ. </p>
            </h4>
            <h4>
              <h4n> 7. bhojanasuttaṃ </h4n>
              <p>[03] 37^b^.^eb^ ``bhojanaṃ ^a^P3.0042^ea^, bhikkhave,  dadamāno dāyako paṭiggāhakānaṃ pañca ṭhānāni deti. katamāni  pañca? āyuṃ deti, vaṇṇaṃ deti, sukhaṃ deti, balaṃ deti,   paṭibhānaṃ {paṭibhāṇaṃ (sī0)}  deti. āyuṃ kho pana datvā āyussa ^a^T3.0045^ea^ bhāgī hoti dibbassa vā  mānusassa vā; vaṇṇaṃ datvā vaṇṇassa bhāgī hoti dibbassa vā  mānusassa vā; sukhaṃ datvā sukhassa bhāgī hoti dibbassa vā  mānusassa ^a^M2.0036^ea^ vā; balaṃ datvā balassa bhāgī hoti dibbassa vā  mānusassa vā; paṭibhānaṃ datvā paṭibhānassa bhāgī hoti dibbassa vā  mānusassa vā. bhojanaṃ, bhikkhave, dadamāno dāyako paṭiggāhakānaṃ  imāni pañca ṭhānāni detī''ti. </p>
              <p>[21] ``āyudo balado dhīro, vaṇṇado paṭibhānado. </p>
              <p>[22] sukhassa dātā medhāvī, sukhaṃ so adhigacchati.. </p>
              <p>[21] ``āyuṃ datvā balaṃ vaṇṇaṃ, sukhañca paṭibhānakaṃ {paṭibhāṇakaṃ (sī0),  paṭibhānado (syā0 kaṃ0 pī0 ka0)}. </p>
              <p>[22] dīghāyu yasavā hoti, yattha yatthūpapajjatī''ti..  sattamaṃ. </p>
            </h4>
            <h4>
              <h4n> 8. saddhasuttaṃ </h4n>
              <p>[03] 38^b^.^eb^ ``pañcime ^a^V2.0038^ea^, bhikkhave, saddhe kulaputte ānisaṃsā.  katame pañca? ye te, bhikkhave, loke santo sappurisā te  saddhaññeva paṭhamaṃ anukampantā anukampanti, no tathā assaddhaṃ;  saddhaññeva paṭhamaṃ upasaṅkamantā upasaṅkamanti, no tathā assaddhaṃ;  saddhaññeva paṭhamaṃ paṭiggaṇhantā paṭiggaṇhanti, no tathā assaddhaṃ;  saddhaññeva paṭhamaṃ dhammaṃ desentā desenti, no tathā assaddhaṃ; saddho  kāyassa bhedā paraṃ maraṇā sugatiṃ saggaṃ lokaṃ upapajjati. ime kho,  bhikkhave, pañca saddhe kulaputte ānisaṃsā.</p>
              <p>[03] ``seyyathāpi, bhikkhave, subhūmiyaṃ catumahāpathe mahānigrodho  samantā pakkhīnaṃ paṭisaraṇaṃ hoti; evamevaṃ ^a^P3.0043^ea^ kho,  bhikkhave, saddho kulaputto bahuno janassa paṭisaraṇaṃ hoti bhikkhūnaṃ ^a^T3.0046^ea^  bhikkhunīnaṃ upāsakānaṃ upāsikāna''nti. </p>
              <p>[21] ``sākhāpattaphalūpeto {sākhāpattabahupeto (katthaci), sākhāpattapalāsūpeto  (?)}, khandhimāva {khandhimā ca (sī0)} mahādumo. </p>
              <p>[22] mūlavā phalasampanno, patiṭṭhā hoti pakkhinaṃ.. </p>
              <p>[21] ``manorame āyatane, sevanti naṃ vihaṅgamā. </p>
              <p>[22] chāyaṃ chāyatthikā {chāyatthino (sī0)} yanti, phalatthā phalabhojino.. </p>
              <p>[21] ``tatheva sīlasampannaṃ, saddhaṃ purisapuggalaṃ. </p>
              <p>[22] nivātavuttiṃ atthaddhaṃ, sorataṃ sakhilaṃ muduṃ.. </p>
              <p>[21] ``vītarāgā ^a^M2.0037^ea^ vītadosā, vītamohā anāsavā. </p>
              <p>[22] puññakkhettāni lokasmiṃ, sevanti tādisaṃ naraṃ.. </p>
              <p>[21] ``te tassa dhammaṃ desenti, sabbadukkhāpanūdanaṃ. </p>
              <p>[22] yaṃ so dhammaṃ idhaññāya, parinibbāti anāsavo''ti..  aṭṭhamaṃ. </p>
            </h4>
            <h4>
              <h4n> 9. puttasuttaṃ </h4n>
              <p>[03] 39^b^.^eb^ ``pañcimāni ^a^V2.0039^ea^, bhikkhave, ṭhānāni sampassantā  mātāpitaro puttaṃ icchanti kule jāyamānaṃ. katamāni pañca? bhato  vā no bharissati; kiccaṃ vā no karissati; kulavaṃso ciraṃ  ṭhassati; dāyajjaṃ paṭipajjissati; atha vā pana petānaṃ kālaṅkatānaṃ  dakkhiṇaṃ anuppadassatīti. imāni kho, bhikkhave, pañca ṭhānāni  sampassantā mātāpitaro puttaṃ icchanti kule jāyamāna''nti. </p>
              <p>[21] {kathā0 491} ``pañca ṭhānāni sampassaṃ, puttaṃ icchanti paṇḍitā. </p>
              <p>[22] bhato vā no bharissati, kiccaṃ vā no karissati.. </p>
              <p>[21] ``kulavaṃso ciraṃ tiṭṭhe, dāyajjaṃ paṭipajjati. </p>
              <p>[22] atha ^a^T3.0047^ea^ vā pana petānaṃ, dakkhiṇaṃ anuppadassati.. </p>
              <p>[21] ``ṭhānānetāni sampassaṃ, puttaṃ icchanti paṇḍitā. </p>
              <p>[22] tasmā santo sappurisā, kataññū katavedino.. </p>
              <p>[21] ``bharanti mātāpitaro, pubbe katamanussaraṃ. </p>
              <p>[22] karonti ^a^P3.0044^ea^ nesaṃ kiccāni, yathā taṃ  pubbakārinaṃ.. </p>
              <p>[21] ``ovādakārī bhataposī, kulavaṃsaṃ ahāpayaṃ. </p>
              <p>[22] saddho sīlena sampanno, putto hoti pasaṃsiyo''ti..  navamaṃ. </p>
            </h4>
            <h4>
              <h4n> 10. mahāsālaputtasuttaṃ </h4n>
              <p>[03] 40^b^.^eb^ ``himavantaṃ, bhikkhave, pabbatarājaṃ nissāya  mahāsālā pañcahi vaḍḍhīhi vaḍḍhanti. katamāhi pañcahi?  sākhāpattapalāsena vaḍḍhanti; tacena vaḍḍhanti; papaṭikāya vaḍḍhanti;  pheggunā vaḍḍhanti; sārena vaḍḍhanti. himavantaṃ, bhikkhave, pabbatarājaṃ  nissāya mahāsālā imāhi pañcahi ^a^V2.0040^ea^ vaḍḍhīhi vaḍḍhanti. evamevaṃ  kho, bhikkhave, saddhaṃ kulaputtaṃ nissāya antojano pañcahi vaḍḍhīhi  vaḍḍhati. katamāhi ^a^M2.0038^ea^ pañcahi? saddhāya vaḍḍhati; sīlena vaḍḍhati;  sutena vaḍḍhati; cāgena vaḍḍhati; paññāya vaḍḍhati. saddhaṃ, bhikkhave,  kulaputtaṃ nissāya antojano imāhi pañcahi vaḍḍhīhi vaḍḍhatī''ti. </p>
              <p>[21] ``yathā hi pabbato selo, araññasmiṃ brahāvane. </p>
              <p>[22] taṃ rukkhā upanissāya, vaḍḍhante te vanappatī.. </p>
              <p>[21] ``tatheva sīlasampannaṃ, saddhaṃ kulaputtaṃ imaṃ {kulapatiṃ idha (sī0), kulaputtaṃ  idha (syā0)}. </p>
              <p>[27] upanissāya vaḍḍhanti, puttadārā ca bandhavā. </p>
              <p>[22] amaccā ^a^T3.0048^ea^ ñātisaṅghā ca, ye cassa anujīvino.. </p>
              <p>[21] ``tyassa sīlavato sīlaṃ, cāgaṃ sucaritāni ca. </p>
              <p>[22] passamānānukubbanti, ye bhavanti vicakkhaṇā.. </p>
              <p>[21] ``imaṃ dhammaṃ caritvāna, maggaṃ {saggaṃ (syā0 ka0)} sugatigāminaṃ. </p>
              <p>[22] nandino devalokasmiṃ, modanti kāmakāmino''ti..  dasamaṃ. </p>
              <p>[06] sumanavaggo catuttho. </p>
              <p>[01] tassuddānaṃ -- </p>
              <p>[21] sumanā cundī uggaho, sīho dānānisaṃsako. </p>
              <p>[22] kālabhojanasaddhā ca, puttasālehi te dasāti.. </p>
            </h4>
          </h3>
          <h3>
            <h3n> 5. muṇḍarājavaggo </h3n>
            <h4>
              <h4n> 1. ādiyasuttaṃ </h4n>
              <p>[03] 41^b^.^eb^ ekaṃ ^a^V2.0041^ea^ ^a^P3.0045^ea^ samayaṃ bhagavā  sāvatthiyaṃ viharati jetavane anāthapiṇḍikassa ārāme. atha kho  anāthapiṇḍiko gahapati yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinnaṃ kho  anāthapiṇḍikaṃ gahapatiṃ bhagavā etadavoca -- ``pañcime, gahapati,  bhogānaṃ ādiyā. katame pañca? idha, gahapati, ariyasāvako  uṭṭhānavīriyādhigatehi bhogehi bāhābalaparicitehi sedāvakkhittehi  dhammikehi dhammaladdhehi attānaṃ sukheti pīṇeti sammā sukhaṃ  ^a^M2.0039^ea^ pariharati; mātāpitaro sukheti pīṇeti sammā sukhaṃ pariharati;  puttadāradāsakammakaraporise sukheti pīṇeti sammā sukhaṃ pariharati.  ayaṃ paṭhamo bhogānaṃ ādiyo.</p>
              <p>[03] ``puna caparaṃ, gahapati, ariyasāvako uṭṭhānavīriyādhigatehi ^a^T3.0049^ea^  bhogehi bāhābalaparicitehi sedāvakkhittehi dhammikehi dhammaladdhehi  mittāmacce sukheti pīṇeti sammā sukhaṃ pariharati. ayaṃ dutiyo  bhogānaṃ ādiyo.</p>
              <p>[03] ``puna caparaṃ, gahapati, ariyasāvako uṭṭhānavīriyādhigatehi  bhogehi bāhābalaparicitehi sedāvakkhittehi dhammikehi dhammaladdhehi yā  tā honti āpadā -- aggito vā udakato vā rājato vā corato  vā appiyato vā dāyādato {appiyato vā dāyādato vā (bahūsu) a0 ni0  4.61;  5.148}   -- tathārūpāsu āpadāsu bhogehi  pariyodhāya vattati, sotthiṃ attānaṃ karoti. ayaṃ tatiyo bhogānaṃ  ādiyo.</p>
              <p>[03] ``puna caparaṃ, gahapati, ariyasāvako uṭṭhānavīriyādhigatehi  bhogehi bāhābalaparicitehi sedāvakkhittehi dhammikehi dhammaladdhehi  pañcabaliṃ kattā hoti. ñātibaliṃ, atithibaliṃ, pubbapetabaliṃ,  rājabaliṃ, devatābaliṃ -- ayaṃ catuttho bhogānaṃ ādiyo.</p>
              <p>[03] ``puna ^a^V2.0042^ea^ caparaṃ, gahapati, ariyasāvako uṭṭhānavīriyādhigatehi  bhogehi bāhābalaparicitehi sedāvakkhittehi dhammikehi ^a^P3.0046^ea^  dhammaladdhehi ye te samaṇabrāhmaṇā madappamādā paṭiviratā  khantisoracce niviṭṭhā ekamattānaṃ damenti ekamattānaṃ samenti  ekamattānaṃ parinibbāpenti, tathārūpesu samaṇabrāhmaṇesu uddhaggikaṃ  dakkhiṇaṃ patiṭṭhāpeti sovaggikaṃ sukhavipākaṃ saggasaṃvattanikaṃ. ayaṃ  pañcamo bhogānaṃ ādiyo. ime kho, gahapati, pañca bhogānaṃ  ādiyā.</p>
              <p>[03] ``tassa ce, gahapati, ariyasāvakassa ime pañca bhogānaṃ  ādiye ādiyato bhogā parikkhayaṃ gacchanti, tassa evaṃ hoti --  `ye vata bhogānaṃ ādiyā te cāhaṃ ^a^T3.0050^ea^ ādiyāmi bhogā ca me parikkhayaṃ  gacchantī'ti. itissa hoti avippaṭisāro. tassa ce, gahapati,  ariyasāvakassa ime pañca bhogānaṃ ādiye ādiyato bhogā  abhivaḍḍhanti ^a^M2.0040^ea^, tassa evaṃ hoti -- `ye vata bhogānaṃ ādiyā te cāhaṃ  ādiyāmi bhogā ca me abhivaḍḍhantī'ti. itissa hoti {itissa hoti  avippaṭisāro, (sī0 syā0)} ubhayeneva avippaṭisāro''ti. </p>
              <p>[21] ``bhuttā bhogā bhatā bhaccā {gatā tacchā (ka0)}, vitiṇṇā āpadāsu me. </p>
              <p>[27] uddhaggā dakkhiṇā dinnā, atho pañcabalīkatā. </p>
              <p>[22] upaṭṭhitā sīlavanto, saññatā brahmacārayo.. </p>
              <p>[21] ``yadatthaṃ bhogaṃ iccheyya, paṇḍito gharamāvasaṃ. </p>
              <p>[22] so me attho anuppatto, kataṃ ananutāpiyaṃ.. </p>
              <p>[21] ``etaṃ {evaṃ (ka0)} anussaraṃ macco, ariyadhamme ṭhito naro. </p>
              <p>[22] idheva naṃ pasaṃsanti, pecca sagge pamodatī''ti {pecca sagge ca modatīti  (sī0 syā0)}.. paṭhamaṃ. </p>
            </h4>
            <h4>
              <h4n> 2. sappurisasuttaṃ </h4n>
              <p>[03] 42^b^.^eb^ ``sappuriso, bhikkhave, kule jāyamāno  bahuno janassa atthāya hitāya sukhāya hoti; mātāpitūnaṃ {mātāpitunnaṃ (sī0  pī0)} atthāya  hitāya sukhāya hoti; puttadārassa atthāya hitāya sukhāya hoti;  dāsakammakaraporisassa ^a^V2.0043^ea^ atthāya hitāya sukhāya hoti; mittāmaccānaṃ  atthāya hitāya sukhāya hoti; samaṇabrāhmaṇānaṃ atthāya hitāya  sukhāya hoti.</p>
              <p>[03] ``seyyathāpi, bhikkhave, mahāmegho sabbasassāni sampādento  bahuno janassa atthāya hitāya sukhāya hoti; evamevaṃ ^a^P3.0047^ea^  kho, bhikkhave, sappuriso kule ^a^T3.0051^ea^ jāyamāno bahuno janassa  atthāya hitāya sukhāya hoti; mātāpitūnaṃ atthāya hitāya sukhāya  hoti; puttadārassa atthāya hitāya sukhāya hoti;  dāsakammakaraporisassa atthāya hitāya sukhāya hoti; mittāmaccānaṃ  atthāya hitāya sukhāya hoti; samaṇabrāhmaṇānaṃ atthāya hitāya  sukhāya hotī''ti. </p>
              <p>[21] ``hito bahunnaṃ paṭipajja bhoge, taṃ devatā rakkhati  dhammaguttaṃ. </p>
              <p>[22] bahussutaṃ sīlavatūpapannaṃ, dhamme ṭhitaṃ na vijahati {vijahāti (sī0 syā0  kaṃ0 pī0)} kitti.. </p>
              <p>[21] ``dhammaṭṭhaṃ ^a^M2.0041^ea^ sīlasampannaṃ, saccavādiṃ hirīmanaṃ. </p>
              <p>[27] nekkhaṃ jambonadasseva, ko taṃ ninditumarahati. </p>
              <p>[22] devāpi naṃ pasaṃsanti, brahmunāpi pasaṃsito''ti..  dutiyaṃ. </p>
            </h4>
            <h4>
              <h4n> 3. iṭṭhasuttaṃ </h4n>
              <p>[03] 43^b^.^eb^ atha kho anāthapiṇḍiko gahapati yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca --</p>
              <p>[03] ``pañcime, gahapati, dhammā iṭṭhā kantā manāpā dullabhā  lokasmiṃ. katame pañca? āyu, gahapati, iṭṭho kanto manāpo  dullabho lokasmiṃ; vaṇṇo iṭṭho kanto manāpo dullabho lokasmiṃ; sukhaṃ  iṭṭhaṃ kantaṃ manāpaṃ dullabhaṃ lokasmiṃ; yaso iṭṭho kanto manāpo dullabho  lokasmiṃ; saggā iṭṭhā kantā manāpā dullabhā lokasmiṃ. ime ^a^T3.0052^ea^ kho,  gahapati, pañca dhammā iṭṭhā kantā manāpā dullabhā lokasmiṃ.</p>
              <p>[03] ``imesaṃ ^a^V2.0044^ea^ kho, gahapati, pañcannaṃ dhammānaṃ iṭṭhānaṃ kantānaṃ  manāpānaṃ dullabhānaṃ lokasmiṃ na āyācanahetu ^a^P3.0048^ea^ vā  patthanāhetu vā {na patthanāhetu vā (syā0 kaṃ0 pī0)} paṭilābhaṃ   vadāmi. imesaṃ kho, gahapati, pañcannaṃ  dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ āyācanahetu vā  patthanāhetu vā paṭilābho abhavissa, ko idha kena hāyetha?</p>
              <p>[03] ``na kho, gahapati, arahati ariyasāvako āyukāmo āyuṃ  āyācituṃ vā abhinandituṃ vā āyussa vāpi hetu. āyukāmena,  gahapati, ariyasāvakena āyusaṃvattanikā paṭipadā paṭipajjitabbā.  āyusaṃvattanikā hissa paṭipadā paṭipannā āyupaṭilābhāya saṃvattati.  so lābhī hoti āyussa dibbassa vā mānusassa vā.</p>
              <p>[03] ``na kho, gahapati, arahati ariyasāvako vaṇṇakāmo vaṇṇaṃ  āyācituṃ vā abhinandituṃ vā vaṇṇassa vāpi hetu. vaṇṇakāmena,  gahapati, ariyasāvakena vaṇṇasaṃvattanikā paṭipadā paṭipajjitabbā.  vaṇṇasaṃvattanikā hissa paṭipadā paṭipannā vaṇṇapaṭilābhāya saṃvattati.  so lābhī hoti vaṇṇassa dibbassa vā mānusassa vā.</p>
              <p>[03] ``na ^a^M2.0042^ea^ kho, gahapati, arahati ariyasāvako sukhakāmo sukhaṃ  āyācituṃ vā abhinandituṃ vā sukhassa vāpi hetu. sukhakāmena,  gahapati, ariyasāvakena sukhasaṃvattanikā paṭipadā paṭipajjitabbā.  sukhasaṃvattanikā hissa paṭipadā paṭipannā sukhapaṭilābhāya saṃvattati.  so lābhī hoti sukhassa dibbassa vā mānusassa vā.</p>
              <p>[03] ``na kho, gahapati, arahati ariyasāvako yasakāmo yasaṃ ^a^T3.0053^ea^  āyācituṃ vā abhinandituṃ vā yasassa vāpi hetu. yasakāmena,  gahapati, ariyasāvakena yasasaṃvattanikā paṭipadā paṭipajjitabbā.  yasasaṃvattanikā hissa paṭipadā paṭipannā yasapaṭilābhāya saṃvattati.  so lābhī hoti yasassa dibbassa vā mānusassa vā.</p>
              <p>[03] ``na kho, gahapati, arahati ariyasāvako saggakāmo saggaṃ  āyācituṃ vā abhinandituṃ vā saggānaṃ vāpi hetu. saggakāmena,  gahapati, ariyasāvakena saggasaṃvattanikā paṭipadā ^a^V2.0045^ea^ paṭipajjitabbā.  saggasaṃvattanikā hissa paṭipadā paṭipannā saggapaṭilābhāya saṃvattati.  so lābhī hoti saggāna''nti. </p>
              <p>[21] ``āyuṃ vaṇṇaṃ yasaṃ kittiṃ, saggaṃ uccākulīnataṃ. </p>
              <p>[22] ratiyo patthayānena {patthayamānena (ka0)}, uḷārā aparāparā.. </p>
              <p>[21] ``appamādaṃ pasaṃsanti, puññakiriyāsu paṇḍitā. </p>
              <p>[22] ``appamatto ^a^P3.0049^ea^ ubho atthe,  adhigaṇhāti paṇḍito.. </p>
              <p>[21] ``diṭṭhe dhamme ca {diṭṭheva dhamme (sī0)} yo attho, yo cattho samparāyiko. </p>
              <p>[22] atthābhisamayā dhīro, paṇḍitoti pavuccatī''ti..  tatiyaṃ. </p>
            </h4>
            <h4>
              <h4n> 4. manāpadāyīsuttaṃ </h4n>
              <p>[03] 44^b^.^eb^ ekaṃ samayaṃ bhagavā vesāliyaṃ viharati mahāvane  kūṭāgārasālāyaṃ. atha kho bhagavā pubbaṇhasamayaṃ nivāsetvā  pattacīvaramādāya yena uggassa gahapatino vesālikassa nivesanaṃ  tenupasaṅkami; upasaṅkamitvā paññatte āsane nisīdi. atha kho  uggo gahapati vesāliko ^a^T3.0054^ea^ yena bhagavā tenupasaṅkami; upasaṅkamitvā  bhagavantaṃ abhivādetvā ^a^M2.0043^ea^ ekamantaṃ nisīdi. ekamantaṃ nisinno kho  uggo gahapati vesāliko bhagavantaṃ etadavoca --</p>
              <p>[03] ``sammukhā metaṃ, bhante, bhagavato sutaṃ sammukhā paṭiggahitaṃ --  `manāpadāyī labhate manāpa'nti. manāpaṃ me, bhante, sālapupphakaṃ {sālipupphakaṃ  (ka0)} khādanīyaṃ; taṃ me bhagavā paṭiggaṇhātu anukampaṃ upādāyā''ti.  paṭiggahesi bhagavā anukampaṃ upādāya.</p>
              <p>[03] ``sammukhā metaṃ, bhante, bhagavato sutaṃ sammukhā paṭiggahitaṃ --  `manāpadāyī labhate manāpa'nti. manāpaṃ me, bhante, sampannakolakaṃ  sūkaramaṃsaṃ {sampannasūkaramaṃsaṃ (sī0), sampannavarasūkaramaṃsaṃ (syā0)}; taṃ   me bhagavā paṭiggaṇhātu anukampaṃ upādāyā''ti.  paṭiggahesi bhagavā anukampaṃ upādāya.</p>
              <p>[03] ``sammukhā ^a^V2.0046^ea^ metaṃ, bhante, bhagavato sutaṃ sammukhā paṭiggahitaṃ --  `manāpadāyī labhate manāpa'nti. manāpaṃ me, bhante,   nibbattatelakaṃ {nibaddhatelakaṃ (pī0 sī0 aṭṭha0), nibbaṭṭatelakaṃ (syā0  aṭṭha0)}  nāliyasākaṃ; taṃ me bhagavā paṭiggaṇhātu anukampaṃ upādāyā''ti.  paṭiggahesi bhagavā anukampaṃ upādāya.</p>
              <p>[03] ``sammukhā metaṃ, bhante, bhagavato sutaṃ sammukhā paṭiggahitaṃ --  `manāpadāyī labhate manāpa'nti. manāpo me, bhante, sālīnaṃ odano  vicitakāḷako {vigatakālako (syā0 kaṃ0 pī0 ka0)} anekasūpo   anekabyañjano; taṃ me bhagavā paṭiggaṇhātu  anukampaṃ upādāyā''ti. paṭiggahesi bhagavā anukampaṃ upādāya.</p>
              <p>[03] ``sammukhā ^a^P3.0050^ea^ metaṃ, bhante, bhagavato sutaṃ  sammukhā paṭiggahitaṃ -- `manāpadāyī labhate manāpa'nti. manāpāni  me, bhante, kāsikāni vatthāni; tāni me bhagavā paṭiggaṇhātu  anukampaṃ upādāyā''ti. paṭiggahesi bhagavā anukampaṃ upādāya.</p>
              <p>[03] ``sammukhā metaṃ, bhante, bhagavato sutaṃ sammukhā paṭiggahitaṃ --  `manāpadāyī labhate manāpa'nti ^a^T3.0055^ea^. manāpo me, bhante, pallaṅko  gonakatthato paṭalikatthato kadalimigapavarapaccattharaṇo {kādalimigapavarapaccattharaṇo  (sī0)} sauttaracchado  ubhatolohitakūpadhāno. api ca, bhante, mayampetaṃ jānāma -- `netaṃ  bhagavato kappatī'ti. idaṃ me, bhante, candanaphalakaṃ agghati  adhikasatasahassaṃ; taṃ me bhagavā ^a^M2.0044^ea^ paṭiggaṇhātu anukampaṃ upādāyā''ti.  paṭiggahesi bhagavā anukampaṃ upādāya. atha kho bhagavā uggaṃ  gahapatiṃ vesālikaṃ iminā anumodanīyena anumodi -- </p>
              <p>[21] ``manāpadāyī labhate manāpaṃ, </p>
              <p>[27] yo ujjubhūtesu {ujubhūtesu (syā0 kaṃ0 pī0)} dadāti chandasā. </p>
              <p>[26] acchādanaṃ sayanamannapānaṃ {sayanamathannapānaṃ (sī0 syā0 kaṃ0 pī0)}, </p>
              <p>[22] nānāppakārāni ca paccayāni.. </p>
              <p>[21] ``cattañca muttañca anuggahītaṃ {anaggahītaṃ (sī0 syā0 kaṃ0 pī0)}, </p>
              <p>[27] khettūpame arahante viditvā. </p>
              <p>[26] so ^a^V2.0047^ea^ duccajaṃ sappuriso cajitvā, </p>
              <p>[22] manāpadāyī labhate manāpa''nti..</p>
              <p>[03] atha kho bhagavā uggaṃ gahapatiṃ vesālikaṃ iminā  anumodanīyena anumoditvā uṭṭhāyāsanā pakkāmi.</p>
              <p>[03] atha kho uggo gahapati vesāliko aparena samayena  kālamakāsi. kālaṅkato {kālakato (sī0 syā0 kaṃ0 pī0)} ca uggo gahapati vesāliko aññataraṃ  manomayaṃ kāyaṃ upapajji. tena kho pana samayena bhagavā sāvatthiyaṃ  viharati jetavane anāthapiṇḍikassa ārāme. atha kho uggo  devaputto ^a^T3.0056^ea^ abhikkantāya rattiyā abhikkantavaṇṇo kevalakappaṃ ^a^P3.0051^ea^  jetavanaṃ obhāsetvā yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ aṭṭhāsi. ekamantaṃ ṭhitaṃ kho uggaṃ  devaputtaṃ bhagavā etadavoca -- ``kacci te, ugga, yathādhippāyo''ti?  ``taggha me, bhagavā, yathādhippāyo''ti. atha kho bhagavā uggaṃ  devaputtaṃ gāthāhi ajjhabhāsi -- </p>
              <p>[21] ``manāpadāyī labhate manāpaṃ, </p>
              <p>[27] aggassa dātā labhate punaggaṃ. </p>
              <p>[26] varassa dātā varalābhi hoti, </p>
              <p>[22] seṭṭhaṃ dado seṭṭhamupeti ṭhānaṃ.. </p>
              <p>[21] ``yo ^a^M2.0045^ea^ aggadāyī varadāyī, seṭṭhadāyī ca yo naro. </p>
              <p>[22] dīghāyu yasavā hoti, yattha yatthūpapajjatī''ti..  catutthaṃ. </p>
            </h4>
            <h4>
              <h4n> 5. puññābhisandasuttaṃ </h4n>
              <p>[03] 45^b^.^eb^ ``pañcime, bhikkhave, puññābhisandā  kusalābhisandā sukhassāhārā sovaggikā sukhavipākā  saggasaṃvattanikā iṭṭhāya kantāya manāpāya hitāya sukhāya saṃvattanti.</p>
              <p>[03] ``katame pañca? yassa, bhikkhave, bhikkhu cīvaraṃ  paribhuñjamāno appamāṇaṃ cetosamādhiṃ ^a^V2.0048^ea^ upasampajja viharati, appamāṇo  tassa puññābhisando kusalābhisando sukhassāhāro sovaggiko  sukhavipāko saggasaṃvattaniko iṭṭhāya kantāya manāpāya hitāya sukhāya  saṃvattati.</p>
              <p>[03] ``yassa, bhikkhave, bhikkhu piṇḍapātaṃ paribhuñjamāno...pe0...  yassa, bhikkhave, bhikkhu vihāraṃ paribhuñjamāno...pe0... yassa,  bhikkhave, bhikkhu mañcapīṭhaṃ ^a^T3.0057^ea^ paribhuñjamāno...pe0....</p>
              <p>[03] ``yassa, bhikkhave, bhikkhu gilānapaccayabhesajjaparikkhāraṃ  paribhuñjamāno appamāṇaṃ cetosamādhiṃ upasampajja ^a^P3.0052^ea^  viharati, appamāṇo tassa puññābhisando kusalābhisando  sukhassāhāro sovaggiko sukhavipāko saggasaṃvattaniko iṭṭhāya  kantāya manāpāya hitāya sukhāya saṃvattati. ime kho, bhikkhave,  pañca puññābhisandā kusalābhisandā sukhassāhārā sovaggikā  sukhavipākā saggasaṃvattanikā iṭṭhāya kantāya manāpāya hitāya sukhāya  saṃvattanti.</p>
              <p>[03] ``imehi ca pana, bhikkhave, pañcahi puññābhisandehi  kusalābhisandehi samannāgatassa ariyasāvakassa na sukaraṃ puññassa  pamāṇaṃ gahetuṃ -- `ettako puññābhisando kusalābhisando sukhassāhāro  sovaggiko sukhavipāko saggasaṃvattaniko iṭṭhāya kantāya manāpāya  hitāya sukhāya saṃvattatī'ti. atha kho asaṅkheyyo appameyyo  mahāpuññakkhandhotveva saṅkhaṃ gacchati.</p>
              <p>[03] ``seyyathāpi, bhikkhave, mahāsamudde na sukaraṃ udakassa pamāṇaṃ  gahetuṃ -- `ettakāni udakāḷhakānīti vā ^a^M2.0046^ea^ ettakāni  udakāḷhakasatānīti vā ettakāni udakāḷhakasahassānīti vā  ettakāni udakāḷhakasatasahassānīti vā; atha kho asaṅkheyyo  appameyyo mahāudakakkhandhotveva saṅkhaṃ gacchati'. evamevaṃ kho,  bhikkhave, imehi pañcahi puññābhisandehi kusalābhisandehi  samannāgatassa ariyasāvakassa na sukaraṃ puññassa pamāṇaṃ gahetuṃ --  `ettako puññābhisando kusalābhisando sukhassāhāro sovaggiko  sukhavipāko saggasaṃvattaniko ^a^T3.0058^ea^ iṭṭhāya kantāya manāpāya hitāya sukhāya  saṃvattatī'ti. atha kho asaṅkheyyo appameyyo mahāpuññakkhandhotveva  saṅkhaṃ gacchatī''ti. </p>
              <p>[21] ``mahodadhiṃ ^a^V2.0049^ea^ aparimitaṃ mahāsaraṃ, </p>
              <p>[27] bahubheravaṃ ratnagaṇānamālayaṃ. </p>
              <p>[26] najjo yathā naragaṇasaṅghasevitā {maccha gaṇasaṃghasevitā (syā0 kaṃ0 ka0)  saṃ0 ni0  5.1037 passitabbaṃ}, </p>
              <p>[22] puthū savantī upayanti sāgaraṃ.. </p>
              <p>[21] ``evaṃ ^a^P3.0053^ea^ naraṃ annadapānavatthadaṃ, </p>
              <p>[27] seyyānisajjattharaṇassa dāyakaṃ. </p>
              <p>[26] puññassa dhārā upayanti paṇḍitaṃ, </p>
              <p>[22] najjo yathā vārivahāva sāgara''nti.. pañcamaṃ. </p>
            </h4>
            <h4>
              <h4n> 6. sampadāsuttaṃ </h4n>
              <p>[03] 46^b^.^eb^ ``pañcimā, bhikkhave, sampadā. katamā pañca?  saddhāsampadā, sīlasampadā, sutasampadā, cāgasampadā, paññāsampadā  -- imā kho, bhikkhave, pañca sampadā''ti. chaṭṭhaṃ. </p>
            </h4>
            <h4>
              <h4n> 7. dhanasuttaṃ </h4n>
              <p>[03] 47^b^.^eb^ ``pañcimāni, bhikkhave, dhanāni. katamāni  pañca? saddhādhanaṃ, sīladhanaṃ, sutadhanaṃ, cāgadhanaṃ, paññādhanaṃ.</p>
              <p>[03] ``katamañca, bhikkhave, saddhādhanaṃ? idha, bhikkhave,  ariyasāvako saddho hoti, saddahati tathāgatassa bodhiṃ -- `itipi  so bhagavā...pe0... satthā devamanussānaṃ buddho bhagavā'ti. idaṃ  vuccati, bhikkhave, saddhādhanaṃ.</p>
              <p>[03] ``katamañca ^a^M2.0047^ea^ ^a^V2.0050^ea^, bhikkhave, sīladhanaṃ? idha, bhikkhave,  ariyasāvako pāṇātipātā paṭivirato hoti...pe0...  surāmerayamajjapamādaṭṭhānā^a^T3.0059^ea^ paṭivirato hoti. idaṃ vuccati, bhikkhave,  sīladhanaṃ.</p>
              <p>[03] ``katamañca, bhikkhave, sutadhanaṃ? idha, bhikkhave,  ariyasāvako bahussuto hoti...pe0... diṭṭhiyā suppaṭividdho. idaṃ  vuccati, bhikkhave, sutadhanaṃ.</p>
              <p>[03] ``katamañca, bhikkhave, cāgadhanaṃ? idha, bhikkhave,  ariyasāvako vigatamalamaccherena cetasā agāraṃ ajjhāvasati muttacāgo  payatapāṇi vossaggarato yācayogo dānasaṃvibhāgarato. idaṃ vuccati,  bhikkhave, cāgadhanaṃ.</p>
              <p>[03] ``katamañca, bhikkhave, paññādhanaṃ? idha, bhikkhave,  ariyasāvako paññavā hoti, udayatthagāminiyā paññāya samannāgato  ariyāya nibbedhikāya sammā dukkhakkhayagāminiyā. idaṃ vuccati,  bhikkhave, paññādhanaṃ. imāni kho, bhikkhave, pañca dhanānī''ti. </p>
              <p>[21] {a0 ni0  4.52} ``yassa ^a^P3.0054^ea^ saddhā tathāgate, acalā suppatiṭṭhitā. </p>
              <p>[22] sīlañca yassa kalyāṇaṃ, ariyakantaṃ pasaṃsitaṃ.. </p>
              <p>[21] ``saṅghe pasādo yassatthi, ujubhūtañca dassanaṃ. </p>
              <p>[22] adaliddoti taṃ āhu, amoghaṃ tassa jīvitaṃ.. </p>
              <p>[21] ``tasmā saddhañca sīlañca, pasādaṃ dhammadassanaṃ. </p>
              <p>[22] anuyuñjetha medhāvī, saraṃ buddhāna sāsana''nti..  sattamaṃ. </p>
            </h4>
            <h4>
              <h4n> 8. alabbhanīyaṭhānasuttaṃ </h4n>
              <p>[03] 48^b^.^eb^ ``pañcimāni, bhikkhave, alabbhanīyāni  ṭhānāni samaṇena vā brāhmaṇena vā devena vā mārena vā brahmunā vā  kenaci vā lokasmiṃ. katamāni pañca? `jarādhammaṃ mā jīrī'ti  alabbhanīyaṃ ṭhānaṃ samaṇena ^a^T3.0060^ea^ vā brāhmaṇena vā devena vā mārena vā  brahmunā vā kenaci vā lokasmiṃ. `byādhidhammaṃ mā  byādhīyī'ti {vyādhidhammaṃ ``mā vyādhīyī''ti (sī0 pī0)} ...pe0... `maraṇadhammaṃ   mā mīyī'ti... `khayadhammaṃ mā  khīyī'ti... `nassanadhammaṃ mā nassī'ti alabbhanīyaṃ ṭhānaṃ samaṇena  vā brāhmaṇena vā devena vā mārena vā brahmunā vā kenaci vā  lokasmiṃ.</p>
              <p>[03] ``assutavato ^a^V2.0051^ea^ ^a^M2.0048^ea^, bhikkhave, puthujjanassa jarādhammaṃ jīrati. so  jarādhamme jiṇṇe na iti paṭisañcikkhati -- `na kho mayhevekassa  {mayhamevekassa (sī0)} jarādhammaṃ jīrati, atha kho yāvatā sattānaṃ āgati gati cuti  upapatti sabbesaṃ sattānaṃ jarādhammaṃ jīrati. ahañceva {ahañce (?)} kho pana  jarādhamme jiṇṇe soceyyaṃ kilameyyaṃ parideveyyaṃ, urattāḷiṃ kandeyyaṃ,  sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ  okkameyya, kammantāpi nappavatteyyuṃ {kammantopi nappavatteyya (ka0)}, amittāpi attamanā assu,  mittāpi dummanā assū'ti. so jarādhamme jiṇṇe socati kilamati  paridevati, urattāḷiṃ kandati, sammohaṃ āpajjati. ayaṃ vuccati,  bhikkhave -- `assutavā puthujjano viddho savisena sokasallena  attānaṃyeva paritāpeti'''.</p>
              <p>[03] ``puna caparaṃ, bhikkhave, assutavato puthujjanassa byādhidhammaṃ  ^a^P3.0055^ea^ byādhīyati...pe0... maraṇadhammaṃ mīyati...  khayadhammaṃ khīyati... nassanadhammaṃ nassati. so nassanadhamme naṭṭhe  na iti paṭisañcikkhati -- `na kho mayhevekassa nassanadhammaṃ  nassati, atha kho yāvatā sattānaṃ āgati gati cuti upapatti sabbesaṃ  sattānaṃ nassanadhammaṃ nassati. ahañceva kho pana nassanadhamme naṭṭhe  soceyyaṃ kilameyyaṃ parideveyyaṃ, urattāḷiṃ kandeyyaṃ ^a^T3.0061^ea^, sammohaṃ āpajjeyyaṃ,  bhattampi me nacchādeyya, kāyepi dubbaṇṇiyaṃ okkameyya, kammantāpi  nappavatteyyuṃ, amittāpi attamanā assu, mittāpi dummanā assū'ti.  so nassanadhamme naṭṭhe socati kilamati paridevati, urattāḷiṃ  kandati, sammohaṃ āpajjati. ayaṃ vuccati, bhikkhave -- `assutavā  puthujjano viddho savisena sokasallena attānaṃyeva paritāpeti'''.</p>
              <p>[03] ``sutavato ca kho, bhikkhave, ariyasāvakassa jarādhammaṃ  jīrati. so jarādhamme jiṇṇe iti paṭisañcikkhati -- `na kho  mayhevekassa jarādhammaṃ jīrati, atha kho yāvatā sattānaṃ āgati gati  cuti upapatti sabbesaṃ sattānaṃ jarādhammaṃ jīrati. ahañceva kho pana  jarādhamme jiṇṇe soceyyaṃ kilameyyaṃ parideveyyaṃ, urattāḷiṃ kandeyyaṃ,  sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ  okkameyya, kammantāpi nappavatteyyuṃ, amittāpi attamanā assu,  mittāpi dummanā assū'ti. so jarādhamme jiṇṇe na socati na  kilamati na paridevati, na urattāḷiṃ kandati, na sammohaṃ āpajjati  ^a^M2.0049^ea^. ayaṃ vuccati, bhikkhave -- `sutavā ariyasāvako   abbuhi {abbahi (sī0)} savisaṃ  sokasallaṃ, yena viddho assutavā puthujjano attānaṃyeva paritāpeti.  asoko visallo ariyasāvako attānaṃyeva parinibbāpeti'''.</p>
              <p>[03] ``puna ^a^V2.0052^ea^ caparaṃ, bhikkhave, sutavato ariyasāvakassa byādhidhammaṃ  byādhīyati...pe0... maraṇadhammaṃ mīyati... khayadhammaṃ khīyati...  nassanadhammaṃ nassati. so nassanadhamme ^a^T3.0062^ea^ naṭṭhe iti paṭisañcikkhati  -- `na kho mayhevekassa nassanadhammaṃ nassati, atha kho yāvatā  sattānaṃ āgati gati cuti upapatti sabbesaṃ sattānaṃ nassanadhammaṃ  ^a^P3.0056^ea^ nassati. ahañceva kho pana nassanadhamme naṭṭhe  soceyyaṃ kilameyyaṃ parideveyyaṃ, urattāḷiṃ kandeyyaṃ, sammohaṃ āpajjeyyaṃ,  bhattampi me nacchādeyya, kāyepi dubbaṇṇiyaṃ okkameyya, kammantāpi  nappavatteyyuṃ, amittāpi attamanā assu, mittāpi dummanā assū'ti.  so nassanadhamme naṭṭhe na socati na kilamati na paridevati, na  urattāḷiṃ kandati, na sammohaṃ āpajjati. ayaṃ vuccati, bhikkhave --  `sutavā ariyasāvako abbuhi savisaṃ sokasallaṃ, yena viddho  assutavā puthujjano attānaṃyeva paritāpeti. asoko visallo  ariyasāvako attānaṃyeva parinibbāpetī'''ti.</p>
              <p>[03] ``imāni kho, bhikkhave, pañca alabbhanīyāni ṭhānāni  samaṇena vā brāhmaṇena vā devena vā mārena vā brahmunā vā kenaci vā  lokasmi''nti. </p>
              <p>[21] {jā0 1.5.96 jātakepi} ``na socanāya paridevanāya, </p>
              <p>[27] atthodha labbhā {attho idha labbhati (syā0), attho idha labbhā  (pī0)} api appakopi. </p>
              <p>[26] socantamenaṃ dukhitaṃ viditvā, </p>
              <p>[22] paccatthikā attamanā bhavanti.. </p>
              <p>[21] ``yato ca kho paṇḍito āpadāsu, </p>
              <p>[27] na vedhatī atthavinicchayaññū. </p>
              <p>[26] paccatthikāssa ^a^T3.0063^ea^ dukhitā bhavanti, </p>
              <p>[22] disvā mukhaṃ avikāraṃ purāṇaṃ.. </p>
              <p>[21] ``jappena ^a^M2.0050^ea^ mantena subhāsitena, </p>
              <p>[27] anuppadānena paveṇiyā vā. </p>
              <p>[26] yathā yathā yattha {yathā yathā yattha yattha (ka0)} labhetha atthaṃ, </p>
              <p>[22] tathā tathā tattha parakkameyya.. </p>
              <p>[21] ``sace ^a^V2.0053^ea^ pajāneyya alabbhaneyyo, </p>
              <p>[27] mayāva {mayā vā (syā0 kaṃ0 pī0)} aññena vā esa attho. </p>
              <p>[26] asocamāno adhivāsayeyya, </p>
              <p>[22] kammaṃ daḷhaṃ kinti karomi dānī''ti.. aṭṭhamaṃ. </p>
            </h4>
            <h4>
              <h4n> 9. kosalasuttaṃ </h4n>
              <p>[03] 49^b^.^eb^ ekaṃ ^a^P3.0057^ea^ samayaṃ bhagavā  sāvatthiyaṃ viharati jetavane anāthapiṇḍikassa ārāme. atha kho  rājā pasenadi kosalo yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi.</p>
              <p>[03] (tena kho pana samayena mallikā devī kālaṅkatā hoti.) {( ) natthi  (sī0)} atha  kho aññataro puriso yena rājā pasenadi kosalo tenupasaṅkami;  upasaṅkamitvā rañño pasenadissa kosalassa upakaṇṇake āroceti --  ``mallikā devī, deva {deva devī (syā0 kaṃ0 pī0)}, kālaṅkatā''ti. evaṃ vutte rājā pasenadi  kosalo dukkhī dummano pattakkhandho adhomukho pajjhāyanto  appaṭibhāno nisīdi. </p>
              <p>[01] atha kho bhagavā rājānaṃ pasenadiṃ kosalaṃ dukkhiṃ  dummanaṃ pattakkhandhaṃ adhomukhaṃ pajjhāyantaṃ ^a^T3.0064^ea^ appaṭibhānaṃ viditvā rājānaṃ  pasenadiṃ kosalaṃ etadavoca -- ``pañcimāni, mahārāja,  alabbhanīyāni ṭhānāni samaṇena vā brāhmaṇena vā devena vā mārena  vā brahmunā vā kenaci vā lokasmiṃ. katamāni pañca? `jarādhammaṃ  mā jīrī'ti alabbhanīyaṃ ṭhānaṃ...pe0... na socanāya  paridevanāya...pe0... kammaṃ daḷhaṃ kinti karomi dānī''ti. navamaṃ. </p>
            </h4>
            <h4>
              <h4n> 10. nāradasuttaṃ </h4n>
              <p>[03] 50^b^.^eb^ ekaṃ samayaṃ āyasmā nārado pāṭaliputte  viharati kukkuṭārāme. tena kho pana samayena muṇḍassa rañño bhaddā  devī kālaṅkatā ^a^M2.0051^ea^ hoti piyā manāpā. so bhaddāya deviyā  kālaṅkatāya piyāya manāpāya neva nhāyati {nahāyati (sī0 syā0 kaṃ0 pī0)} na   vilimpati na bhattaṃ  bhuñjati na kammantaṃ payojeti -- rattindivaṃ {rattidivaṃ (ka0)} bhaddāya deviyā sarīre  ajjhomucchito. atha kho muṇḍo rājā piyakaṃ kosārakkhaṃ {sokārakkhaṃ  (syā0)}  ^a^V2.0054^ea^ āmantesi -- ``tena hi, samma piyaka ^a^P3.0058^ea^, bhaddāya  deviyā sarīraṃ āyasāya teladoṇiyā pakkhipitvā aññissā  āyasāya doṇiyā paṭikujjatha, yathā mayaṃ bhaddāya deviyā sarīraṃ  cirataraṃ passeyyāmā''ti. ``evaṃ, devā''ti kho piyako  kosārakkho muṇḍassa rañño paṭissutvā bhaddāya deviyā sarīraṃ  āyasāya teladoṇiyā pakkhipitvā aññissā āyasāya doṇiyā  paṭikujji.</p>
              <p>[03] atha kho piyakassa kosārakkhassa etadahosi -- ``imassa  kho muṇḍassa rañño bhaddā devī kālaṅkatā piyā manāpā. so bhaddāya  deviyā kālaṅkatāya piyāya manāpāya neva nhāyati na vilimpati na  bhattaṃ bhuñjati na kammantaṃ payojeti ^a^T3.0065^ea^ -- rattindivaṃ bhaddāya deviyā  sarīre ajjhomucchito. kaṃ {kiṃ (ka0)} nu kho muṇḍo rājā samaṇaṃ vā brāhmaṇaṃ  vā payirupāseyya, yassa dhammaṃ sutvā sokasallaṃ pajaheyyā''ti!</p>
              <p>[03] atha kho piyakassa kosārakkhassa etadahosi -- ``ayaṃ kho  āyasmā nārado pāṭaliputte viharati kukkuṭārāme. taṃ kho  panāyasmantaṃ nāradaṃ evaṃ kalyāṇo kittisaddo abbhuggato -- `paṇḍito  viyatto {vyatto (sī0 pī0), byatto (syā0 kaṃ0, dī0 ni0 2.407)} medhāvī   bahussuto cittakathī kalyāṇapaṭibhāno vuddho ceva {buddho ceva (ka0)}  arahā ca' {arahā cā'ti (?)}. yaṃnūna muṇḍo rājā āyasmantaṃ nāradaṃ payirupāseyya,  appeva nāma muṇḍo rājā āyasmato nāradassa dhammaṃ sutvā sokasallaṃ  pajaheyyā''ti.</p>
              <p>[03] atha kho piyako kosārakkho yena muṇḍo rājā tenupasaṅkami;  upasaṅkamitvā muṇḍaṃ rājānaṃ etadavoca -- ``ayaṃ kho, deva, āyasmā  nārado pāṭaliputte viharati kukkuṭārāme. taṃ kho panāyasmantaṃ nāradaṃ  evaṃ kalyāṇo kittisaddo abbhuggato -- `paṇḍito viyatto medhāvī  bahussuto cittakathī kalyāṇapaṭibhāno vuddho ceva ^a^M2.0052^ea^ arahā ca' {arahā  cā'ti (?)}. yadi  pana devo āyasmantaṃ nāradaṃ payirupāseyya, appeva nāma devo  āyasmato nāradassa dhammaṃ sutvā sokasallaṃ pajaheyyā''ti. ``tena  hi, samma piyaka ^a^P3.0059^ea^, āyasmantaṃ nāradaṃ paṭivedehi.  kathañhi nāma mādiso samaṇaṃ vā brāhmaṇaṃ vā vijite vasantaṃ pubbe  appaṭisaṃvidito upasaṅkamitabbaṃ maññeyyā''ti ^a^T3.0066^ea^! ``evaṃ, devā''ti  kho piyako kosārakkho muṇḍassa rañño paṭissutvā yenāyasmā  nārado tenupasaṅkami; upasaṅkamitvā āyasmantaṃ nāradaṃ abhivādetvā  ekamantaṃ nisīdi. ekamantaṃ nisinno kho piyako kosārakkho  āyasmantaṃ nāradaṃ etadavoca --</p>
              <p>[03] ``imassa ^a^V2.0055^ea^, bhante, muṇḍassa rañño bhaddā devī kālaṅkatā piyā  manāpā. so bhaddāya deviyā kālaṅkatāya piyāya manāpāya neva  nhāyati na vilimpati na bhattaṃ bhuñjati na kammantaṃ payojeti --  rattindivaṃ bhaddāya deviyā sarīre ajjhomucchito. sādhu, bhante,  āyasmā nārado muṇḍassa rañño tathā dhammaṃ desetu yathā muṇḍo rājā  āyasmato nāradassa dhammaṃ sutvā sokasallaṃ pajaheyyā''ti.  ``yassadāni, piyaka, muṇḍo rājā kālaṃ maññatī''ti.</p>
              <p>[03] atha kho piyako kosārakkho uṭṭhāyāsanā āyasmantaṃ nāradaṃ  abhivādetvā padakkhiṇaṃ katvā yena muṇḍo rājā tenupasaṅkami;  upasaṅkamitvā muṇḍaṃ rājānaṃ etadavoca -- ``katāvakāso kho, deva,  āyasmatā nāradena. yassadāni devo kālaṃ maññatī''ti. ``tena  hi, samma piyaka, bhadrāni bhadrāni yānāni yojāpehī''ti. ``evaṃ,  devā''ti kho piyako kosārakkho muṇḍassa rañño paṭissutvā  bhadrāni bhadrāni yānāni yojāpetvā muṇḍaṃ rājānaṃ etadavoca --  ``yuttāni kho te, deva, bhadrāni bhadrāni yānāni. yassadāni  devo kālaṃ ^a^T3.0067^ea^ maññatī''ti.</p>
              <p>[03] atha kho muṇḍo rājā bhadraṃ yānaṃ {bhadraṃ bhadraṃ yānaṃ (syā0 kaṃ0 ka0), bhaddaṃ yānaṃ  (pī0)} abhiruhitvā bhadrehi bhadrehi  yānehi yena kukkuṭārāmo tena pāyāsi mahaccā {mahacca (bahūsu)} rājānubhāvena  āyasmantaṃ nāradaṃ dassanāya. yāvatikā yānassa bhūmi yānena  gantvā, yānā paccorohitvā pattikova ārāmaṃ pāvisi. atha kho  muṇḍo rājā ^a^M2.0053^ea^ yena āyasmā nārado tenupasaṅkami; upasaṅkamitvā  āyasmantaṃ nāradaṃ abhivādetvā ekamantaṃ nisīdi. ekamantaṃ  ^a^P3.0060^ea^ nisinnaṃ kho muṇḍaṃ rājānaṃ āyasmā nārado  etadavoca --</p>
              <p>[03] ``pañcimāni, mahārāja, alabbhanīyāni ṭhānāni samaṇena vā  brāhmaṇena vā devena vā mārena vā brahmunā vā kenaci vā lokasmiṃ.  katamāni pañca? `jarādhammaṃ mā jīrī'ti alabbhanīyaṃ ṭhānaṃ  samaṇena vā brāhmaṇena vā devena vā mārena vā brahmunā vā kenaci vā  lokasmiṃ. `byādhidhammaṃ mā byādhīyī'ti...pe0... `maraṇadhammaṃ mā  mīyī'ti... `khayadhammaṃ mā khīyī'ti... `nassanadhammaṃ mā  nassī'ti alabbhanīyaṃ ṭhānaṃ samaṇena vā brāhmaṇena vā devena vā  mārena vā brahmunā vā kenaci vā lokasmiṃ.</p>
              <p>[03] ``assutavato ^a^V2.0056^ea^, mahārāja, puthujjanassa jarādhammaṃ jīrati. so  jarādhamme jiṇṇe na iti paṭisañcikkhati -- `na kho mayhevekassa  jarādhammaṃ jīrati, atha kho yāvatā sattānaṃ āgati gati cuti  upapatti sabbesaṃ sattānaṃ jarādhammaṃ jīrati. ahañceva kho pana  jarādhamme jiṇṇe soceyyaṃ kilameyyaṃ parideveyyaṃ, urattāḷiṃ kandeyyaṃ,  sammohaṃ āpajjeyyaṃ, bhattampi me ^a^T3.0068^ea^ nacchādeyya, kāyepi dubbaṇṇiyaṃ  okkameyya, kammantāpi nappavatteyyuṃ, amittāpi attamanā assu,  mittāpi dummanā assū'ti. so jarādhamme jiṇṇe socati kilamati  paridevati, urattāḷiṃ kandati, sammohaṃ āpajjati. ayaṃ vuccati,  mahārāja -- `assutavā puthujjano viddho savisena sokasallena  attānaṃyeva paritāpeti'''.</p>
              <p>[03] ``puna caparaṃ, mahārāja, assutavato puthujjanassa byādhidhammaṃ  byādhīyati...pe0... maraṇadhammaṃ mīyati... khayadhammaṃ khīyati...  nassanadhammaṃ nassati. so nassanadhamme naṭṭhe na iti  paṭisañcikkhati -- `na kho mayhevekassa nassanadhammaṃ nassati, atha  kho yāvatā sattānaṃ āgati gati cuti upapatti sabbesaṃ sattānaṃ  nassanadhammaṃ nassati. ahañceva kho pana nassanadhamme naṭṭhe soceyyaṃ  kilameyyaṃ parideveyyaṃ, urattāḷiṃ kandeyyaṃ, sammohaṃ āpajjeyyaṃ, bhattampi  me nacchādeyya, kāyepi dubbaṇṇiyaṃ okkameyya, kammantāpi  nappavatteyyuṃ, amittāpi attamanā assu, mittāpi dummanā ^a^P3.0061^ea^  assū'ti. so nassanadhamme naṭṭhe socati kilamati  paridevati, urattāḷiṃ kandati, sammohaṃ āpajjati. ayaṃ vuccati,  mahārāja -- `assutavā puthujjano viddho savisena sokasallena  attānaṃyeva paritāpeti'''.</p>
              <p>[03] ``sutavato ^a^M2.0054^ea^ ca kho, mahārāja, ariyasāvakassa jarādhammaṃ  jīrati. so jarādhamme jiṇṇe iti paṭisañcikkhati -- `na kho  mayhevekassa jarādhammaṃ jīrati, atha kho yāvatā sattānaṃ āgati gati  cuti upapatti sabbesaṃ sattānaṃ jarādhammaṃ jīrati. ahañceva kho pana  jarādhamme jiṇṇe soceyyaṃ kilameyyaṃ ^a^T3.0069^ea^ parideveyyaṃ, urattāḷiṃ kandeyyaṃ,  sammohaṃ āpajjeyyaṃ, bhattampi me nacchādeyya, kāyepi dubbaṇṇiyaṃ  okkameyya, kammantāpi nappavatteyyuṃ, amittāpi attamanā assu,  mittāpi dummanā assū'ti. so jarādhamme jiṇṇe na socati na  kilamati na paridevati, na urattāḷiṃ kandati, na sammohaṃ āpajjati.  ayaṃ vuccati, mahārāja -- `sutavā ariyasāvako abbuhi savisaṃ  sokasallaṃ, yena viddho assutavā puthujjano attānaṃyeva paritāpeti.  asoko visallo ariyasāvako attānaṃyeva parinibbāpeti'''.</p>
              <p>[03] ``puna ^a^V2.0057^ea^ caparaṃ, mahārāja, sutavato ariyasāvakassa byādhidhammaṃ  byādhīyati...pe0... maraṇadhammaṃ mīyati... khayadhammaṃ khīyati...  nassanadhammaṃ nassati. so nassanadhamme naṭṭhe iti paṭisañcikkhati  -- `na kho mayhevekassa nassanadhammaṃ nassati, atha kho yāvatā  sattānaṃ āgati gati cuti upapatti sabbesaṃ sattānaṃ nassanadhammaṃ  nassati. ahañceva kho pana nassanadhamme naṭṭhe soceyyaṃ kilameyyaṃ  parideveyyaṃ, urattāḷiṃ kandeyyaṃ, sammohaṃ āpajjeyyaṃ, bhattampi me  nacchādeyya, kāyepi dubbaṇṇiyaṃ okkameyya, kammantāpi nappavatteyyuṃ,  amittāpi attamanā assu, mittāpi dummanā assū'ti. so  nassanadhamme naṭṭhe na socati na kilamati na paridevati, na urattāḷiṃ  kandati, na sammohaṃ āpajjati. ayaṃ vuccati, mahārāja -- `sutavā  ariyasāvako abbuhi savisaṃ sokasallaṃ, yena viddho assutavā  puthujjano attānaṃyeva paritāpeti. asoko visallo ariyasāvako  attānaṃyeva parinibbāpeti ^a^T3.0070^ea^'''.</p>
              <p>[03] ``imāni ^a^P3.0062^ea^ kho, mahārāja, pañca  alabbhanīyāni ṭhānāni samaṇena vā brāhmaṇena vā devena vā mārena  vā brahmunā vā kenaci vā lokasmi''nti. </p>
              <p>[21] ``na socanāya paridevanāya, </p>
              <p>[27] atthodha labbhā api appakopi. </p>
              <p>[26] socantamenaṃ dukhitaṃ viditvā, </p>
              <p>[22] paccatthikā attamanā bhavanti.. </p>
              <p>[21] ``yato ^a^M2.0055^ea^ ca kho paṇḍito āpadāsu, </p>
              <p>[27] na vedhatī atthavinicchayaññū. </p>
              <p>[26] paccatthikāssa dukhitā bhavanti, </p>
              <p>[22] disvā mukhaṃ avikāraṃ purāṇaṃ.. </p>
              <p>[21] ``jappena mantena subhāsitena, </p>
              <p>[27] anuppadānena paveṇiyā vā. </p>
              <p>[26] yathā yathā yattha labhetha atthaṃ, </p>
              <p>[22] tathā tathā tattha parakkameyya.. </p>
              <p>[21] ``sace ^a^V2.0058^ea^ pajāneyya alabbhaneyyo, </p>
              <p>[27] mayāva aññena vā esa attho. </p>
              <p>[26] asocamāno adhivāsayeyya, </p>
              <p>[22] kammaṃ daḷhaṃ kinti karomi dānī''ti {jā0 1 jātakepi}..</p>
              <p>[03] evaṃ ^a^T3.0071^ea^ vutte muṇḍo rājā āyasmantaṃ nāradaṃ etadavoca -- ``ko  nāmo {ko nu kho (sī0 pī0)} ayaṃ, bhante, dhammapariyāyo''ti? ``sokasallaharaṇo nāma  ayaṃ, mahārāja, dhammapariyāyo''ti. ``taggha, bhante, sokasallaharaṇo {taggha bhante  sokasallaharaṇo, taggha bhante sokasallaharaṇo (sī0 syā0 kaṃ0  pī0)}! imañhi me, bhante, dhammapariyāyaṃ sutvā sokasallaṃ pahīna''nti.</p>
              <p>[03] atha kho muṇḍo rājā piyakaṃ kosārakkhaṃ āmantesi --  ``tena hi, samma piyaka, bhaddāya deviyā sarīraṃ jhāpetha; thūpañcassā  karotha. ajjatagge dāni mayaṃ nhāyissāma ceva vilimpissāma  bhattañca bhuñjissāma kammante ca payojessāmā''ti. dasamaṃ. </p>
              <p>[06] muṇḍarājavaggo ^a^P3.0063^ea^ pañcamo. </p>
              <p>[01] tassuddānaṃ -- </p>
              <p>[21] ādiyo sappuriso iṭṭhā, manāpadāyībhisandaṃ. </p>
              <p>[22] sampadā ca dhanaṃ ṭhānaṃ, kosalo nāradena cāti.. </p>
              <p>[06] paṭhamapaṇṇāsakaṃ samattaṃ. </p>
            </h4>
          </h3>
        </h2>
        <h2>
          <h2n> 2. dutiyapaṇṇāsakaṃ </h2n>
          <h3>
            <h3n> (6) 1. nīvaraṇavaggo </h3n>
            <h4>
              <h4n> 1. āvaraṇasuttaṃ </h4n>
              <p>[03] 51^b^.^eb^ evaṃ ^a^V2.0059^ea^ ^a^M2.0056^ea^ me sutaṃ -- ekaṃ ^a^T3.0072^ea^ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca --</p>
              <p>[03] ``pañcime, bhikkhave, āvaraṇā nīvaraṇā cetaso ajjhāruhā  paññāya dubbalīkaraṇā. katame pañca? kāmacchando, bhikkhave,  āvaraṇo nīvaraṇo cetaso ajjhāruho paññāya dubbalīkaraṇo.  byāpādo, bhikkhave, āvaraṇo nīvaraṇo cetaso ajjhāruho paññāya  dubbalīkaraṇo. thinamiddhaṃ, bhikkhave, āvaraṇaṃ nīvaraṇaṃ cetaso  ajjhāruhaṃ paññāya dubbalīkaraṇaṃ. uddhaccakukkuccaṃ, bhikkhave, āvaraṇaṃ  nīvaraṇaṃ cetaso ajjhāruhaṃ paññāya dubbalīkaraṇaṃ. vicikicchā,  bhikkhave, āvaraṇā nīvaraṇā cetaso ajjhāruhā paññāya  dubbalīkaraṇā. ime kho, bhikkhave, pañca āvaraṇā nīvaraṇā cetaso  ajjhāruhā paññāya dubbalīkaraṇā.</p>
              <p>[03] ``so vata, bhikkhave, bhikkhu ime pañca āvaraṇe nīvaraṇe  cetaso ajjhāruhe paññāya dubbalīkaraṇe appahāya, abalāya paññāya  dubbalāya attatthaṃ vā ñassati paratthaṃ ^a^P3.0064^ea^ vā ñassati  ubhayatthaṃ vā ñassati uttari {uttariṃ (sī0 syā0 kaṃ0 pī0)} vā manussadhammā  alamariyañāṇadassanavisesaṃ sacchikarissatīti netaṃ ṭhānaṃ vijjati.  seyyathāpi, bhikkhave, nadī pabbateyyā dūraṅgamā {dūragamā (sī0)} sīghasotā hārahārinī.  tassā puriso ^a^T3.0073^ea^ ubhato naṅgalamukhāni vivareyya. evañhi so,  bhikkhave, majjhe nadiyā soto vikkhitto visaṭo byādiṇṇo   neva {na ceva (ka0)} dūraṅgamo assa na {na ca (ka0)} sīghasoto   na {na ca (ka0)} hārahārī {hārahāriṇī (sī0)}. evamevaṃ kho, bhikkhave,  so vata bhikkhu ime pañca āvaraṇe nīvaraṇe ^a^V2.0060^ea^ cetaso ajjhāruhe  paññāya dubbalīkaraṇe appahāya, abalāya paññāya dubbalāya attatthaṃ  ^a^M2.0057^ea^ vā ñassati paratthaṃ vā ñassati ubhayatthaṃ vā ñassati uttari vā  manussadhammā alamariyañāṇadassanavisesaṃ sacchikarissatīti netaṃ  ṭhānaṃ vijjati.</p>
              <p>[03] ``so vata, bhikkhave, bhikkhu ime pañca āvaraṇe nīvaraṇe  cetaso ajjhāruhe paññāya dubbalīkaraṇe pahāya, balavatiyā paññāya  attatthaṃ vā ñassati paratthaṃ vā ñassati ubhayatthaṃ vā ñassati uttari  vā manussadhammā alamariyañāṇadassanavisesaṃ sacchikarissatīti  ṭhānametaṃ vijjati. seyyathāpi, bhikkhave, nadī pabbateyyā dūraṅgamā  sīghasotā hārahārinī. tassā puriso ubhato naṅgalamukhāni  pidaheyya. evañhi so, bhikkhave, majjhe nadiyā soto  avikkhitto avisaṭo abyādiṇṇo dūraṅgamo ceva assa sīghasoto  ca hārahārī ca. evamevaṃ kho, bhikkhave, so vata bhikkhu ime pañca  āvaraṇe nīvaraṇe cetaso ajjhāruhe paññāya dubbalīkaraṇe pahāya,  balavatiyā paññāya attatthaṃ vā ñassati paratthaṃ vā ñassati ubhayatthaṃ  vā ñassati uttari vā manussadhammā alamariyañāṇadassanavisesaṃ  sacchikarissatīti ṭhānametaṃ vijjatī''ti. paṭhamaṃ. </p>
            </h4>
            <h4>
              <h4n> 2. akusalarāsisuttaṃ </h4n>
              <p>[03] 52^b^.^eb^ ``akusalarāsīti ^a^T3.0074^ea^ ^a^P3.0065^ea^,  bhikkhave, vadamāno pañca nīvaraṇe {ime pañca nīvaraṇe (sī0)} sammā   vadamāno vadeyya. kevalo  hāyaṃ {hayaṃ (sī0), cāyaṃ (syā0 kaṃ0), sāyaṃ (ka0)}, bhikkhave,   akusalarāsi yadidaṃ pañca nīvaraṇā. katame pañca?  kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ,  uddhaccakukkuccanīvaraṇaṃ, vicikicchānīvaraṇaṃ. akusalarāsīti,  bhikkhave, vadamāno ime pañca nīvaraṇe sammā vadamāno vadeyya.  kevalo hāyaṃ, bhikkhave, akusalarāsi yadidaṃ pañca nīvaraṇā''ti.  dutiyaṃ. </p>
            </h4>
            <h4>
              <h4n> 3. padhāniyaṅgasuttaṃ </h4n>
              <p>[03] 53^b^.^eb^ ``pañcimāni, bhikkhave, padhāniyaṅgāni.  katamāni pañca? idha, bhikkhave, bhikkhu saddho hoti, saddahati  tathāgatassa bodhiṃ -- `itipi so bhagavā arahaṃ sammāsambuddho  vijjācaraṇasampanno sugato lokavidū anuttaro purisadammasārathi satthā  devamanussānaṃ buddho bhagavā'ti ^a^V2.0061^ea^. appābādho hoti  ^a^M2.0058^ea^ appātaṅko; samavepākiniyā gahaṇiyā samannāgato nātisītāya   nāccuṇhāya majjhimāya padhānakkhamāya; asaṭho hoti amāyāvī; yathābhūtaṃ attānaṃ  āvikattā satthari vā viññūsu vā sabrahmacārīsu; āraddhavīriyo  viharati akusalānaṃ dhammānaṃ pahānāya kusalānaṃ dhammānaṃ upasampadāya,  thāmavā daḷhaparakkamo anikkhittadhuro kusalesu dhammesu; paññavā  hoti, udayatthagāminiyā paññāya samannāgato ariyāya nibbedhikāya  sammā dukkhakkhayagāminiyā. imāni kho, bhikkhave, pañca  padhāniyaṅgānī''ti. tatiyaṃ. </p>
            </h4>
            <h4>
              <h4n> 4. samayasuttaṃ </h4n>
              <p>[03] 54^b^.^eb^ ``pañcime ^a^T3.0075^ea^, bhikkhave, asamayā padhānāya.  katame pañca? idha ^a^P3.0066^ea^, bhikkhave, bhikkhu jiṇṇo  hoti jarāyābhibhūto. ayaṃ, bhikkhave, paṭhamo asamayo padhānāya.</p>
              <p>[03] ``puna caparaṃ, bhikkhave, bhikkhu byādhito hoti  byādhinābhibhūto. ayaṃ, bhikkhave, dutiyo asamayo padhānāya.</p>
              <p>[03] ``puna caparaṃ, bhikkhave, dubbhikkhaṃ hoti dussassaṃ dullabhapiṇḍaṃ,  na sukaraṃ uñchena paggahena yāpetuṃ. ayaṃ, bhikkhave, tatiyo asamayo  padhānāya.</p>
              <p>[03] ``puna caparaṃ, bhikkhave, bhayaṃ hoti aṭavisaṅkopo,  cakkasamārūḷhā jānapadā pariyāyanti. ayaṃ, bhikkhave, catuttho  asamayo padhānāya.</p>
              <p>[03] ``puna caparaṃ, bhikkhave, saṅgho bhinno hoti. saṅghe kho  pana, bhikkhave, bhinne aññamaññaṃ akkosā ca honti, aññamaññaṃ  paribhāsā ca honti, aññamaññaṃ parikkhepā ca honti, aññamaññaṃ  pariccajā ca honti. tattha appasannā ceva nappasīdanti, pasannānañca  ekaccānaṃ aññathattaṃ hoti. ayaṃ, bhikkhave, pañcamo asamayo  padhānāya. ime kho, bhikkhave, pañca asamayā padhānāyāti.</p>
              <p>[03] ``pañcime, bhikkhave, samayā padhānāya. katame pañca?  idha, bhikkhave, bhikkhu daharo hoti ^a^V2.0062^ea^ yuvā susu kāḷakeso bhadrena  yobbanena samannāgato paṭhamena vayasā. ayaṃ, bhikkhave, paṭhamo  samayo padhānāya.</p>
              <p>[03] ``puna ^a^M2.0059^ea^ caparaṃ, bhikkhave, bhikkhu appābādho hoti appātaṅko,  samavepākiniyā gahaṇiyā samannāgato nātisītāya nāccuṇhāya  majjhimāya ^a^T3.0076^ea^ padhānakkhamāya. ayaṃ, bhikkhave, dutiyo samayo  padhānāya.</p>
              <p>[03] ``puna caparaṃ, bhikkhave, subhikkhaṃ hoti susassaṃ ^a^P3.0067^ea^  sulabhapiṇḍaṃ, sukaraṃ uñchena paggahena yāpetuṃ. ayaṃ,  bhikkhave, tatiyo samayo padhānāya.</p>
              <p>[03] ``puna caparaṃ, bhikkhave, manussā samaggā sammodamānā  avivadamānā khīrodakībhūtā aññamaññaṃ piyacakkhūhi sampassantā  viharanti. ayaṃ, bhikkhave, catuttho samayo padhānāya. </p>
              <p>[01] ``puna caparaṃ, bhikkhave, saṅgho samaggo sammodamāno  avivadamāno ekuddeso phāsu viharati. saṅghe kho pana, bhikkhave,  samagge na ceva aññamaññaṃ akkosā honti, na ca aññamaññaṃ  paribhāsā honti, na ca aññamaññaṃ parikkhepā honti, na ca  aññamaññaṃ pariccajā honti. tattha appasannā ceva pasīdanti,  pasannānañca bhiyyobhāvo {bhīyyobhāvāya (ka0)} hoti. ayaṃ, bhikkhave, pañcamo samayo  padhānāya. ime kho, bhikkhave, pañca samayā padhānāyā''ti.  catutthaṃ. </p>
            </h4>
            <h4>
              <h4n> 5. mātāputtasuttaṃ </h4n>
              <p>[03] 55^b^.^eb^ ekaṃ samayaṃ bhagavā sāvatthiyaṃ viharati jetavane  anāthapiṇḍikassa ārāme. tena kho pana samayena sāvatthiyaṃ ubho  mātāputtā vassāvāsaṃ upagamiṃsu {upasaṅkamiṃsu (ka0)} -- bhikkhu ca bhikkhunī ca. te  aññamaññassa abhiṇhaṃ dassanakāmā ahesuṃ. mātāpi puttassa abhiṇhaṃ  dassanakāmā ahosi; puttopi mātaraṃ abhiṇhaṃ dassanakāmo ahosi.  tesaṃ abhiṇhaṃ dassanā saṃsaggo ahosi. saṃsagge sati vissāso  ahosi. vissāse sati otāro ahosi. te otiṇṇacittā  sikkhaṃ apaccakkhāya ^a^T3.0077^ea^ dubbalyaṃ anāvikatvā methunaṃ dhammaṃ paṭiseviṃsu.</p>
              <p>[03] atha ^a^V2.0063^ea^ kho sambahulā bhikkhū yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinno kho te bhikkhū bhagavantaṃ etadavocuṃ -- ``idha, bhante,  sāvatthiyaṃ ubho mātāputtā ^a^M2.0060^ea^ vassāvāsaṃ upagamiṃsu -- bhikkhu ca  bhikkhunī ca, te aññamaññassa abhiṇhaṃ ^a^P3.0068^ea^  dassanakāmā ahesuṃ, mātāpi puttassa abhiṇhaṃ dassanakāmā ahosi,  puttopi mātaraṃ abhiṇhaṃ dassanakāmo ahosi. tesaṃ abhiṇhaṃ dassanā  saṃsaggo ahosi, saṃsagge sati vissāso ahosi, vissāse sati  otāro ahosi, te otiṇṇacittā sikkhaṃ apaccakkhāya dubbalyaṃ  anāvikatvā methunaṃ dhammaṃ paṭiseviṃsū''ti.</p>
              <p>[03] ``kiṃ nu so, bhikkhave, moghapuriso maññati -- `na mātā  putte sārajjati, putto vā pana mātarī'ti? nāhaṃ, bhikkhave, aññaṃ  ekarūpampi samanupassāmi evaṃ {yaṃ evaṃ (sī0)} rajanīyaṃ evaṃ kamanīyaṃ evaṃ madanīyaṃ  evaṃ bandhanīyaṃ evaṃ mucchanīyaṃ evaṃ antarāyakaraṃ anuttarassa  yogakkhemassa adhigamāya yathayidaṃ, bhikkhave, itthirūpaṃ. itthirūpe,  bhikkhave, sattā rattā giddhā gathitā {gadhitā (syā0 pī0 ka0)} mucchitā   ajjhosannā {ajjhopannā (bahūsu)}. te dīgharattaṃ socanti itthirūpavasānugā.</p>
              <p>[03] ``nāhaṃ, bhikkhave, aññaṃ ekasaddampi...pe0... ekagandhampi...  ekarasampi... ekaphoṭṭhabbampi samanupassāmi evaṃ rajanīyaṃ evaṃ  kamanīyaṃ evaṃ madanīyaṃ evaṃ bandhanīyaṃ evaṃ mucchanīyaṃ evaṃ  antarāyakaraṃ anuttarassa yogakkhemassa adhigamāya yathayidaṃ, bhikkhave,  itthiphoṭṭhabbaṃ ^a^T3.0078^ea^. itthiphoṭṭhabbe, bhikkhave, sattā rattā giddhā gathitā  mucchitā ajjhosannā. te dīgharattaṃ socanti itthiphoṭṭhabbavasānugā.</p>
              <p>[03] ``itthī, bhikkhave, gacchantīpi purisassa cittaṃ pariyādāya  tiṭṭhati; ṭhitāpi...pe0... nisinnāpi... sayānāpi... hasantīpi...  bhaṇantīpi... gāyantīpi... rodantīpi... ugghātitāpi {ugghānitāpi (sī0)} ... matāpi  purisassa cittaṃ pariyādāya tiṭṭhati. yañhi taṃ, bhikkhave, sammā  vadamāno vadeyya -- `samantapāso mārassā'ti mātugāmaṃyeva sammā  vadamāno vadeyya -- `samantapāso mārassā'''ti. </p>
              <p>[21] ``sallape ^a^P3.0069^ea^ asihatthena, pisācenāpi  sallape. </p>
              <p>[22] āsīvisampi āsīde {āsadde (syā0 kaṃ0)}, yena daṭṭho na jīvati.. </p>
              <p>[21] ``natveva ^a^V2.0064^ea^ eko ekāya, mātugāmena sallape. </p>
              <p>[22] muṭṭhassatiṃ ^a^M2.0061^ea^ tā bandhanti, pekkhitena   sitena ca {mhitena ca (syā0 kaṃ0)}.. </p>
              <p>[21] ``athopi dunnivatthena, mañjunā bhaṇitena ca. </p>
              <p>[22] neso jano svāsīsado, api ugghātito mato.. </p>
              <p>[21] ``pañca kāmaguṇā ete, itthirūpasmiṃ dissare. </p>
              <p>[22] rūpā saddā rasā gandhā, phoṭṭhabbā ca manoramā.. </p>
              <p>[21] ``tesaṃ kāmoghavūḷhānaṃ, kāme aparijānataṃ. </p>
              <p>[22] kālaṃ gati {gatiṃ (sī0 syā0 kaṃ0 pī0)} bhavābhavaṃ, saṃsārasmiṃ purakkhatā.. </p>
              <p>[21] ``ye ^a^T3.0079^ea^ ca kāme pariññāya, caranti akutobhayā. </p>
              <p>[22] te ve pāraṅgatā loke, ye pattā āsavakkhaya''nti..  pañcamaṃ. </p>
            </h4>
            <h4>
              <h4n> 6. upajjhāyasuttaṃ </h4n>
              <p>[03] 56^b^.^eb^ atha kho aññataro bhikkhu yena sako  upajjhāyo tenupasaṅkami; upasaṅkamitvā sakaṃ upajjhāyaṃ etadavoca --  ``etarahi me, bhante, madhurakajāto ceva kāyo, disā ca me na  pakkhāyanti, dhammā ca maṃ nappaṭibhanti, thinamiddhañca me cittaṃ  pariyādāya tiṭṭhati, anabhirato ca brahmacariyaṃ carāmi, atthi ca me  dhammesu vicikicchā''ti.</p>
              <p>[03] atha kho so bhikkhu taṃ saddhivihārikaṃ bhikkhuṃ ādāya yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinno kho so bhikkhu bhagavantaṃ etadavoca  -- ``ayaṃ, bhante, bhikkhu evamāha -- `etarahi me, bhante,  madhurakajāto ceva kāyo, disā ca maṃ na pakkhāyanti, dhammā ca me  nappaṭibhanti, thinamiddhañca me cittaṃ pariyādāya tiṭṭhati, anabhirato  ca brahmacariyaṃ carāmi, atthi ca me dhammesu vicikicchā'''ti.</p>
              <p>[03] ``evañhetaṃ ^a^V2.0065^ea^ ^a^P3.0070^ea^, bhikkhu, hoti  indriyesu aguttadvārassa, bhojane amattaññuno, jāgariyaṃ ananuyuttassa,  avipassakassa kusalānaṃ dhammānaṃ, pubbarattāpararattaṃ bodhipakkhiyānaṃ  dhammānaṃ bhāvanānuyogaṃ ananuyuttassa viharato, yaṃ madhurakajāto ceva  kāyo hoti, disā cassa na ^a^M2.0062^ea^ pakkhāyanti, dhammā ca taṃ  nappaṭibhanti, thinamiddhañcassa cittaṃ pariyādāya tiṭṭhati, anabhirato  ca brahmacariyaṃ carati, hoti cassa dhammesu vicikicchā. tasmātiha  te, bhikkhu, evaṃ sikkhitabbaṃ -- `indriyesu guttadvāro bhavissāmi,  bhojane mattaññū, jāgariyaṃ anuyutto, vipassako kusalānaṃ dhammānaṃ,  pubbarattāpararattaṃ bodhipakkhiyānaṃ dhammānaṃ bhāvanānuyogaṃ anuyutto  viharissāmī'ti. evañhi te, bhikkhu, sikkhitabba''nti.</p>
              <p>[03] atha kho so bhikkhu bhagavatā iminā ovādena ovadito  uṭṭhāyāsanā bhagavantaṃ abhivādetvā padakkhiṇaṃ katvā pakkāmi. atha  kho so bhikkhu eko vūpakaṭṭho appamatto ātāpī pahitatto viharanto  nacirasseva -- yassatthāya kulaputtā sammadeva agārasmā anagāriyaṃ  pabbajanti, tadanuttaraṃ -- brahmacariyapariyosānaṃ diṭṭheva dhamme sayaṃ  abhiññā sacchikatvā upasampajja vihāsi. ``khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyā''ti abbhaññāsi.  aññataro pana so bhikkhu arahataṃ ahosi.</p>
              <p>[03] atha kho so bhikkhu arahattaṃ patto yena sako upajjhāyo  tenupasaṅkami; upasaṅkamitvā sakaṃ upajjhāyaṃ etadavoca -- ``etarahi  me, bhante, na ceva {na tveva (sī0)} madhurakajāto kāyo, disā ca me pakkhāyanti,  dhammā ca maṃ paṭibhanti, thinamiddhañca me cittaṃ na pariyādāya  tiṭṭhati, abhirato ca brahmacariyaṃ carāmi, natthi ca me dhammesu  vicikicchā''ti. atha kho so bhikkhu taṃ saddhivihārikaṃ bhikkhuṃ  ādāya yena bhagavā tenupasaṅkami; upasaṅkamitvā bhagavantaṃ ^a^P3.0071^ea^  abhivādetvā ekamantaṃ nisīdi. ekamantaṃ nisinno kho  so bhikkhu bhagavantaṃ etadavoca -- ``ayaṃ, bhante, bhikkhu evamāha  -- `etarahi me, bhante, na ceva madhurakajāto kāyo, disā ca me  pakkhāyanti, dhammā ca maṃ paṭibhanti, thinamiddhañca me cittaṃ na  pariyādāya tiṭṭhati, abhirato ca brahmacariyaṃ carāmi, natthi ca me  dhammesu vicikicchā'''ti.</p>
              <p>[03] ``evañhetaṃ, bhikkhu, hoti indriyesu guttadvārassa, bhojane  mattaññuno, jāgariyaṃ anuyuttassa, vipassakassa kusalānaṃ dhammānaṃ,  pubbarattāpararattaṃ bodhipakkhiyānaṃ dhammānaṃ bhāvanānuyogaṃ ^a^V2.0066^ea^  anuyuttassa viharato, yaṃ na ceva madhurakajāto kāyo hoti, disā  cassa pakkhāyanti, dhammā ca ^a^M2.0063^ea^ taṃ paṭibhanti, thinamiddhañcassa  cittaṃ na pariyādāya tiṭṭhati, abhirato ca brahmacariyaṃ carati, na  cassa hoti dhammesu vicikicchā. tasmātiha vo, bhikkhave, evaṃ  sikkhitabbaṃ -- `indriyesu guttadvārā bhavissāma, bhojane mattaññuno,  jāgariyaṃ anuyuttā, vipassakā kusalānaṃ dhammānaṃ, pubbarattāpararattaṃ  bodhipakkhiyānaṃ dhammānaṃ bhāvanānuyogaṃ anuyuttā viharissāmā'ti.  evañhi vo, bhikkhave, sikkhitabba''nti. chaṭṭhaṃ. </p>
            </h4>
            <h4>
              <h4n> 7. abhiṇhapaccavekkhitabbaṭhānasuttaṃ </h4n>
              <p>[03] 57^b^.^eb^ ``pañcimāni, bhikkhave, ṭhānāni abhiṇhaṃ  paccavekkhitabbāni itthiyā vā purisena vā gahaṭṭhena vā pabbajitena  vā. katamāni pañca? `jarādhammomhi, jaraṃ anatīto'ti abhiṇhaṃ  paccavekkhitabbaṃ itthiyā vā purisena vā gahaṭṭhena vā pabbajitena vā.  `byādhidhammomhi, byādhiṃ anatīto'ti abhiṇhaṃ paccavekkhitabbaṃ  itthiyā vā purisena vā gahaṭṭhena vā pabbajitena vā.  `maraṇadhammomhi, maraṇaṃ anatīto'ti abhiṇhaṃ paccavekkhitabbaṃ itthiyā  ^a^P3.0072^ea^ vā purisena vā gahaṭṭhena vā pabbajitena vā.  `sabbehi me piyehi manāpehi nānābhāvo vinābhāvo'ti abhiṇhaṃ  paccavekkhitabbaṃ itthiyā vā purisena vā gahaṭṭhena vā pabbajitena vā.  `kammassakomhi, kammadāyādo kammayoni kammabandhu kammapaṭisaraṇo.  yaṃ kammaṃ karissāmi -- kalyāṇaṃ vā pāpakaṃ vā -- tassa dāyādo  bhavissāmī'ti abhiṇhaṃ paccavekkhitabbaṃ itthiyā vā purisena vā  gahaṭṭhena vā pabbajitena vā.</p>
              <p>[03] ``kiñca, bhikkhave, atthavasaṃ paṭicca `jarādhammomhi, jaraṃ  anatīto'ti abhiṇhaṃ paccavekkhitabbaṃ itthiyā vā purisena vā gahaṭṭhena  vā pabbajitena vā? atthi, bhikkhave, sattānaṃ yobbane yobbanamado,  yena madena mattā kāyena duccaritaṃ caranti, vācāya duccaritaṃ caranti,  manasā duccaritaṃ caranti. tassa taṃ ṭhānaṃ abhiṇhaṃ paccavekkhato yo  yobbane yobbanamado so sabbaso vā pahīyati tanu vā pana hoti.  idaṃ kho, bhikkhave, atthavasaṃ paṭicca `jarādhammomhi, jaraṃ  anatīto'ti abhiṇhaṃ paccavekkhitabbaṃ itthiyā vā purisena vā gahaṭṭhena  vā pabbajitena vā.</p>
              <p>[03] ``kiñca ^a^V2.0067^ea^, bhikkhave, atthavasaṃ paṭicca  `byādhidhammomhi, byādhiṃ anatīto'ti abhiṇhaṃ paccavekkhitabbaṃ  itthiyā vā purisena vā gahaṭṭhena vā pabbajitena vā? atthi,  bhikkhave, sattānaṃ ārogye ārogyamado, yena madena mattā kāyena  ^a^M2.0064^ea^ duccaritaṃ caranti, vācāya duccaritaṃ caranti, manasā duccaritaṃ  caranti. tassa taṃ ṭhānaṃ abhiṇhaṃ paccavekkhato yo ārogye  ārogyamado so sabbaso vā pahīyati tanu vā pana hoti. idaṃ  kho, bhikkhave, atthavasaṃ paṭicca `byādhidhammomhi, byādhiṃ  anatīto'ti abhiṇhaṃ paccavekkhitabbaṃ itthiyā vā purisena vā gahaṭṭhena  vā pabbajitena vā.</p>
              <p>[03] ``kiñca, bhikkhave, atthavasaṃ paṭicca `maraṇadhammomhi, maraṇaṃ  anatīto'ti abhiṇhaṃ paccavekkhitabbaṃ itthiyā vā purisena vā gahaṭṭhena  vā pabbajitena vā? atthi, bhikkhave, sattānaṃ jīvite jīvitamado,  yena madena mattā kāyena duccaritaṃ caranti, vācāya duccaritaṃ ^a^P3.0073^ea^  caranti, manasā duccaritaṃ caranti. tassa taṃ ṭhānaṃ abhiṇhaṃ  paccavekkhato yo jīvite jīvitamado so sabbaso vā pahīyati tanu  vā pana hoti. idaṃ kho, bhikkhave, atthavasaṃ paṭicca  `maraṇadhammomhi, maraṇaṃ anatīto'ti abhiṇhaṃ paccavekkhitabbaṃ itthiyā  vā purisena vā gahaṭṭhena vā pabbajitena vā.</p>
              <p>[03] ``kiñca, bhikkhave, atthavasaṃ paṭicca `sabbehi me piyehi  manāpehi nānābhāvo vinābhāvo'ti abhiṇhaṃ paccavekkhitabbaṃ itthiyā  vā purisena vā gahaṭṭhena vā pabbajitena vā? atthi, bhikkhave,  sattānaṃ piyesu manāpesu yo chandarāgo yena rāgena rattā kāyena  duccaritaṃ caranti, vācāya duccaritaṃ caranti, manasā duccaritaṃ caranti.  tassa taṃ ṭhānaṃ abhiṇhaṃ paccavekkhato yo piyesu manāpesu chandarāgo  so sabbaso vā pahīyati tanu vā pana hoti. idaṃ kho, bhikkhave,  atthavasaṃ paṭicca `sabbehi me piyehi manāpehi nānābhāvo  vinābhāvo'ti abhiṇhaṃ paccavekkhitabbaṃ itthiyā vā purisena vā  gahaṭṭhena vā pabbajitena vā.</p>
              <p>[03] ``kiñca, bhikkhave, atthavasaṃ paṭicca `kammassakomhi,  kammadāyādo kammayoni kammabandhu kammapaṭisaraṇo, yaṃ kammaṃ  karissāmi -- kalyāṇaṃ vā pāpakaṃ vā -- tassa dāyādo  bhavissāmī'ti abhiṇhaṃ paccavekkhitabbaṃ itthiyā vā purisena vā  gahaṭṭhena vā pabbajitena vā ^a^V2.0068^ea^? atthi, bhikkhave, sattānaṃ  kāyaduccaritaṃ vacīduccaritaṃ manoduccaritaṃ. tassa taṃ ṭhānaṃ abhiṇhaṃ  paccavekkhato sabbaso vā duccaritaṃ pahīyati tanu vā pana hoti.  idaṃ kho, bhikkhave, atthavasaṃ paṭicca `kammassakomhi, kammadāyādo  kammayoni kammabandhu kammapaṭisaraṇo, yaṃ kammaṃ karissāmi --  kalyāṇaṃ vā pāpakaṃ vā -- tassa dāyādo bhavissāmī'ti ^a^M2.0065^ea^  abhiṇhaṃ paccavekkhitabbaṃ itthiyā vā purisena vā gahaṭṭhena vā  pabbajitena vā.</p>
              <p>[03] ``sa kho {sace (pī0 ka0)} so, bhikkhave, ariyasāvako iti paṭisañcikkhati  -- `na ^a^P3.0074^ea^ kho ahaññeveko jarādhammo {ahañceveko jarādhammomhi  (ka0)} jaraṃ anatīto,  atha kho yāvatā sattānaṃ āgati gati cuti upapatti sabbe sattā  jarādhammā jaraṃ anatītā'ti. tassa taṃ ṭhānaṃ abhiṇhaṃ paccavekkhato  maggo sañjāyati. so taṃ maggaṃ āsevati bhāveti bahulīkaroti.  tassa taṃ maggaṃ āsevato bhāvayato bahulīkaroto saṃyojanāni sabbaso  pahīyanti anusayā byantīhonti.</p>
              <p>[03] ``sa kho so, bhikkhave, ariyasāvako iti paṭisañcikkhati  -- `na kho ahaññeveko byādhidhammo byādhiṃ anatīto, atha kho  yāvatā sattānaṃ āgati gati cuti upapatti sabbe sattā byādhidhammā  byādhiṃ anatītā'ti. tassa taṃ ṭhānaṃ abhiṇhaṃ paccavekkhato maggo  sañjāyati. so taṃ maggaṃ āsevati bhāveti bahulīkaroti. tassa taṃ  maggaṃ āsevato bhāvayato bahulīkaroto saṃyojanāni sabbaso  pahīyanti, anusayā byantīhonti.</p>
              <p>[03] ``sa kho so, bhikkhave, ariyasāvako iti paṭisañcikkhati  -- `na kho ahaññeveko maraṇadhammo maraṇaṃ anatīto, atha kho  yāvatā sattānaṃ āgati gati cuti upapatti sabbe sattā maraṇadhammā  maraṇaṃ anatītā'ti. tassa taṃ ṭhānaṃ abhiṇhaṃ paccavekkhato maggo  sañjāyati. so taṃ maggaṃ āsevati bhāveti bahulīkaroti. tassa taṃ  maggaṃ āsevato bhāvayato bahulīkaroto saṃyojanāni sabbaso  pahīyanti, anusayā byantīhonti.</p>
              <p>[03] ``sa kho so, bhikkhave, ariyasāvako iti paṭisañcikkhati  -- `na kho mayhevekassa sabbehi piyehi manāpehi nānābhāvo  vinābhāvo, atha kho yāvatā sattānaṃ āgati gati cuti upapatti  sabbesaṃ sattānaṃ piyehi manāpehi nānābhāvo vinābhāvo'ti. tassa  taṃ ṭhānaṃ abhiṇhaṃ ^a^V2.0069^ea^ paccavekkhato maggo sañjāyati. so taṃ  maggaṃ āsevati bhāveti bahulīkaroti. tassa taṃ maggaṃ āsevato  bhāvayato bahulīkaroto saṃyojanāni sabbaso pahīyanti, anusayā  byantīhonti.</p>
              <p>[03] ``sa kho so, bhikkhave, ariyasāvako iti paṭisañcikkhati  -- `na ^a^M2.0066^ea^ kho ahaññeveko kammassako kammadāyādo kammayoni  kammabandhu kammappaṭisaraṇo, yaṃ kammaṃ karissāmi -- kalyāṇaṃ vā  pāpakaṃ vā -- tassa dāyādo bhavissāmi; atha kho yāvatā sattānaṃ  āgati gati cuti upapatti sabbe sattā kammassakā kammadāyādā  kammayoni kammabandhu kammappaṭisaraṇā, yaṃ kammaṃ karissanti --  kalyāṇaṃ vā pāpakaṃ vā -- tassa dāyādā bhavissantī'ti ^a^P3.0075^ea^.  tassa taṃ ṭhānaṃ abhiṇhaṃ paccavekkhato maggo sañjāyati.  so taṃ maggaṃ āsevati bhāveti bahulīkaroti. tassa taṃ maggaṃ  āsevato bhāvayato bahulīkaroto saṃyojanāni sabbaso pahīyanti,  anusayā byantīhontī''ti. </p>
              <p>[21] ``byādhidhammā jarādhammā, atho maraṇadhammino. </p>
              <p>[22] yathā dhammā tathā sattā {santā (syā0 kaṃ0)}, jigucchanti puthujjanā.. </p>
              <p>[21] ``ahañce taṃ jiguccheyyaṃ, evaṃ dhammesu pāṇisu. </p>
              <p>[22] na metaṃ patirūpassa, mama evaṃ vihārino.. </p>
              <p>[21] ``sohaṃ evaṃ viharanto, ñatvā dhammaṃ nirūpadhiṃ. </p>
              <p>[22] ārogye yobbanasmiñca, jīvitasmiñca ye madā.. </p>
              <p>[21] ``sabbe made abhibhosmi, nekkhammaṃ daṭṭhu khemato {nekkhamme daṭṭhu khemataṃ  (a0 ni0  3.39) ubhayatthapi aṭṭhakathāya sameti}. </p>
              <p>[22] tassa me ahu ussāho, nibbānaṃ abhipassato.. </p>
              <p>[21] ``nāhaṃ bhabbo etarahi, kāmāni paṭisevituṃ. </p>
              <p>[22] anivatti {anivattī (?)} bhavissāmi, brahmacariyaparāyaṇo''ti..  sattamaṃ. </p>
            </h4>
            <h4>
              <h4n> 8. licchavikumārakasuttaṃ </h4n>
              <p>[03] 58^b^.^eb^ ekaṃ ^a^V2.0070^ea^ samayaṃ bhagavā vesāliyaṃ viharati  mahāvane kūṭāgārasālāyaṃ. atha kho bhagavā pubbaṇhasamayaṃ nivāsetvā  pattacīvaramādāya vesāliṃ piṇḍāya pāvisi. vesāliyaṃ piṇḍāya  caritvā pacchābhattaṃ piṇḍapātapaṭikkanto mahāvanaṃ ajjhogāhetvā  aññatarasmiṃ rukkhamūle divāvihāraṃ nisīdi.</p>
              <p>[03] tena kho pana samayena sambahulā licchavikumārakā sajjāni  dhanūni ādāya kukkurasaṅghaparivutā mahāvane anucaṅkamamānā  anuvicaramānā addasu ^a^M2.0067^ea^ bhagavantaṃ aññatarasmiṃ rukkhamūle  nisinnaṃ; disvāna sajjāni dhanūni nikkhipitvā kukkurasaṅghaṃ  ekamantaṃ uyyojetvā yena bhagavā tenupasaṅkamiṃsu; upasaṅkamitvā  bhagavantaṃ abhivādetvā ^a^P3.0076^ea^ tuṇhībhūtā tuṇhībhūtā  pañjalikā bhagavantaṃ payirupāsanti.</p>
              <p>[03] tena kho pana samayena mahānāmo licchavi mahāvane  jaṅghāvihāraṃ anucaṅkamamāno addasa te licchavikumārake tuṇhībhūte  tuṇhībhūte pañjalike bhagavantaṃ payirupāsante; disvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho mahānāmo licchavi udānaṃ udānesi --  `bhavissanti vajjī, bhavissanti vajjī'''ti!</p>
              <p>[03] ``kiṃ pana tvaṃ, mahānāma, evaṃ vadesi -- `bhavissanti  vajjī, bhavissanti vajjī'''ti? ``ime, bhante, licchavikumārakā  caṇḍā pharusā apānubhā {apajahāti (sī0), apāṭubhā (syā0 kaṃ0), apajahā  (pī0), apānutā (katthaci)}. yānipi tāni   kulesu paheṇakāni {pahīnakāni (sī0), pahīṇakāni (syā0 kaṃ0  pī0)}  pahīyanti, ucchūti vā badarāti vā pūvāti vā modakāti vā  saṃkulikāti vā {sakkhalikāti vā (sī0 pī0)}, tāni vilumpitvā vilumpitvā khādanti;  kulitthīnampi kulakumārīnampi pacchāliyaṃ khipanti. te dānime  tuṇhībhūtā tuṇhībhūtā pañjalikā bhagavantaṃ payirupāsantī''ti.</p>
              <p>[03] ``yassa kassaci, mahānāma, kulaputtassa pañca dhammā  saṃvijjanti -- yadi vā rañño khattiyassa muddhāvasittassa, yadi vā  raṭṭhikassa pettanikassa {muddhābhisittassa (ka0) a0 ni0  5.135, 136 passitabbaṃ}, yadi   vā senāya senāpatikassa, yadi ^a^V2.0071^ea^  vā gāmagāmaṇikassa, yadi vā pūgagāmaṇikassa, ye vā pana kulesu  paccekādhipaccaṃ kārenti, vuddhiyeva pāṭikaṅkhā, no parihāni.</p>
              <p>[03] ``katame pañca? idha, mahānāma, kulaputto  uṭṭhānavīriyādhigatehi bhogehi bāhābalaparicitehi sedāvakkhittehi  dhammikehi dhammaladdhehi mātāpitaro sakkaroti garuṃ karoti māneti  pūjeti ^a^P3.0077^ea^. tamenaṃ mātāpitaro sakkatā garukatā  mānitā pūjitā kalyāṇena manasā anukampanti -- `ciraṃ jīva,  dīghamāyuṃ pālehī'ti. mātāpitānukampitassa, mahānāma, kulaputtassa  vuddhiyeva pāṭikaṅkhā, no parihāni.</p>
              <p>[03] ``puna ^a^M2.0068^ea^ caparaṃ, mahānāma, kulaputto  uṭṭhānavīriyādhigatehi bhogehi bāhābalaparicitehi sedāvakkhittehi  dhammikehi dhammaladdhehi puttadāradāsakammakaraporise {... sāmantasaṃvohāre  (sī0 pī0)} sakkaroti garuṃ  karoti māneti pūjeti. tamenaṃ puttadāradāsakammakaraporisā sakkatā  garukatā mānitā pūjitā kalyāṇena manasā anukampanti -- `ciraṃ  jīva, dīghamāyuṃ pālehī'ti. puttadāradāsakammakaraporisānukampitassa,  mahānāma, kulaputtassa vuddhiyeva pāṭikaṅkhā, no parihāni.</p>
              <p>[03] ``puna caparaṃ, mahānāma, kulaputto uṭṭhānavīriyādhigatehi  bhogehi bāhābalaparicitehi sedāvakkhittehi dhammikehi dhammaladdhehi  khettakammantasāmantasabyohāre sakkaroti garuṃ karoti māneti pūjeti.  tamenaṃ khettakammantasāmantasabyohārā sakkatā garukatā mānitā pūjitā  kalyāṇena manasā anukampanti -- `ciraṃ jīva, dīghamāyuṃ pālehī'ti.  khettakammantasāmantasabyohārānukampitassa, mahānāma, kulaputtassa  vuddhiyeva pāṭikaṅkhā, no parihāni.</p>
              <p>[03] ``puna caparaṃ, mahānāma, kulaputto uṭṭhānavīriyādhigatehi  bhogehi bāhābalaparicitehi sedāvakkhittehi dhammikehi dhammaladdhehi  yāvatā balipaṭiggāhikā devatā sakkaroti garuṃ karoti māneti pūjeti.  tamenaṃ balipaṭiggāhikā devatā sakkatā garukatā mānitā pūjitā  kalyāṇena manasā anukampanti -- `ciraṃ jīva, dīghamāyuṃ pālehī'ti.  devatānukampitassa, mahānāma, kulaputtassa vuddhiyeva pāṭikaṅkhā,  no parihāni.</p>
              <p>[03] ``puna ^a^V2.0072^ea^ caparaṃ, mahānāma, kulaputto  uṭṭhānavīriyādhigatehi bhogehi bāhābalaparicitehi sedāvakkhittehi  dhammikehi dhammaladdhehi samaṇabrāhmaṇe sakkaroti garuṃ karoti māneti  pūjeti. tamenaṃ samaṇabrāhmaṇā sakkatā garukatā mānitā pūjitā  kalyāṇena manasā anukampanti -- `ciraṃ jīva, dīghamāyuṃ pālehī'ti.  samaṇabrāhmaṇānukampitassa ^a^P3.0078^ea^, mahānāma, kulaputtassa  vuddhiyeva pāṭikaṅkhā, no parihāni.</p>
              <p>[03] ``yassa kassaci, mahānāma, kulaputtassa ime pañca dhammā  saṃvijjanti -- yadi vā rañño khattiyassa muddhāvasittassa, yadi vā  raṭṭhikassa pettanikassa ^a^M2.0069^ea^, yadi vā senāya senāpatikassa, yadi  vā gāmagāmaṇikassa, yadi vā pūgagāmaṇikassa, ye vā pana kulesu  paccekādhipaccaṃ kārenti, vuddhiyeva pāṭikaṅkhā, no parihānī''ti. </p>
              <p>[21] ``mātāpitukiccakaro, puttadārahito sadā. </p>
              <p>[22] antojanassa atthāya, ye cassa anujīvino.. </p>
              <p>[21] ``ubhinnañceva atthāya, vadaññū hoti sīlavā. </p>
              <p>[22] ñātīnaṃ pubbapetānaṃ, diṭṭhe dhamme ca jīvataṃ {jīvinaṃ (sī0), jīvitaṃ  (syā0 kaṃ0 pī0 ka0)}.. </p>
              <p>[21] ``samaṇānaṃ brāhmaṇānaṃ, devatānañca paṇḍito. </p>
              <p>[22] vittisañjanano hoti, dhammena gharamāvasaṃ.. </p>
              <p>[21] ``so karitvāna kalyāṇaṃ, pujjo hoti pasaṃsiyo. </p>
              <p>[22] idheva naṃ pasaṃsanti, pecca sagge pamodatī''ti.. aṭṭhamaṃ. </p>
            </h4>
            <h4>
              <h4n> 9. paṭhamavuḍḍhapabbajitasuttaṃ </h4n>
              <p>[03] 59^b^.^eb^ ``pañcahi, bhikkhave, dhammehi samannāgato  dullabho vuḍḍhapabbajito. katamehi pañcahi? dullabho, bhikkhave,  vuḍḍhapabbajito nipuṇo, dullabho ākappasampanno, dullabho bahussuto  ^a^V2.0073^ea^, dullabho dhammakathiko, dullabho vinayadharo. imehi kho,  bhikkhave, pañcahi dhammehi samannāgato dullabho vuḍḍhapabbajito''ti.  navamaṃ. </p>
            </h4>
            <h4>
              <h4n> 10. dutiyavuḍḍhapabbajitasuttaṃ </h4n>
              <p>[03] 60^b^.^eb^ ``pañcahi, bhikkhave, dhammehi samannāgato  dullabho vuḍḍhapabbajito. katamehi pañcahi? dullabho, bhikkhave,  vuḍḍhapabbajito suvaco, dullabho suggahitaggāhī ^a^P3.0079^ea^,  dullabho padakkhiṇaggāhī, dullabho dhammakathiko, dullabho vinayadharo.  imehi kho, bhikkhave, pañcahi dhammehi samannāgato dullabho  vuḍḍhapabbajito''ti. dasamaṃ. </p>
              <p>[06] nīvaraṇavaggo paṭhamo. </p>
              <p>[01] tassuddānaṃ -- </p>
              <p>[21] āvaraṇaṃ rāsi aṅgāni, samayaṃ mātuputtikā. </p>
              <p>[22] upajjhā ṭhānā licchavi, kumārā aparā duveti.. </p>
            </h4>
          </h3>
          <h3>
            <h3n> (7) 2. saññāvaggo </h3n>
            <h4>
              <h4n> 1. paṭhamasaññāsuttaṃ </h4n>
              <p>[03] 61^b^.^eb^ ``pañcimā ^a^M2.0070^ea^ ^a^V2.0074^ea^, bhikkhave, saññā  bhāvitā bahulīkatā mahapphalā honti mahānisaṃsā amatogadhā  amatapariyosānā. katamā pañca? asubhasaññā, maraṇasaññā,  ādīnavasaññā, āhāre paṭikūlasaññā, sabbaloke   anabhiratasaññā {anabhiratisaññā (ka0) a0 ni0  5.121-122, 303-304 passitabbaṃ} --  imā kho, bhikkhave, pañca saññā bhāvitā bahulīkatā mahapphalā  honti mahānisaṃsā amatogadhā amatapariyosānā''ti. paṭhamaṃ. </p>
            </h4>
            <h4>
              <h4n> 2. dutiyasaññāsuttaṃ </h4n>
              <p>[03] 62^b^.^eb^ ``pañcimā, bhikkhave, saññā bhāvitā  bahulīkatā mahapphalā honti mahānisaṃsā amatogadhā amatapariyosānā.  katamā pañca? aniccasaññā, anattasaññā, maraṇasaññā, āhāre  paṭikūlasaññā, sabbaloke anabhiratasaññā -- imā ^a^P3.0080^ea^  kho, bhikkhave, pañca saññā bhāvitā bahulīkatā mahapphalā honti  mahānisaṃsā amatogadhā amatapariyosānā''ti. dutiyaṃ. </p>
            </h4>
            <h4>
              <h4n> 3. paṭhamavaḍḍhisuttaṃ </h4n>
              <p>[03] 63^b^.^eb^ ``pañcahi, bhikkhave, vaḍḍhīhi vaḍḍhamāno  ariyasāvako ariyāya vaḍḍhiyā vaḍḍhati, sārādāyī ca hoti  varādāyī ca kāyassa. katamāhi pañcahi? saddhāya vaḍḍhati,  sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati --  imāhi kho, bhikkhave, pañcahi vaḍḍhīhi vaḍḍhamāno ariyasāvako  ariyāya vaḍḍhiyā vaḍḍhati, sārādāyī ca hoti varādāyī ca  kāyassā''ti. </p>
              <p>[21] ``saddhāya ^a^V2.0075^ea^ sīlena ca yo pavaḍḍhati {yodha vaḍḍhati  (sī0)}, </p>
              <p>[27] paññāya cāgena sutena cūbhayaṃ. </p>
              <p>[26] so tādiso sappuriso vicakkhaṇo, </p>
              <p>[22] ādīyatī sāramidheva attano''ti.. tatiyaṃ. </p>
            </h4>
            <h4>
              <h4n> 4. dutiyavaḍḍhisuttaṃ </h4n>
              <p>[03] 64^b^.^eb^ ``pañcahi ^a^M2.0071^ea^, bhikkhave, vaḍḍhīhi  vaḍḍhamānā ariyasāvikā ariyāya vaḍḍhiyā vaḍḍhati, sārādāyinī  ca hoti varādāyinī ca kāyassa. katamāhi pañcahi? saddhāya  vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya  vaḍḍhati -- imāhi kho, bhikkhave, pañcahi vaḍḍhīhi vaḍḍhamānā  ariyasāvikā ariyāya vaḍḍhiyā vaḍḍhati, sārādāyinī ca hoti  varādāyinī ca kāyassā''ti. </p>
              <p>[21] ``saddhāya sīlena ca yā pavaḍḍhati {yādha vaḍḍhati (sī0)}, </p>
              <p>[27] paññāya cāgena sutena cūbhayaṃ. </p>
              <p>[26] sā tādisī sīlavatī upāsikā, </p>
              <p>[22] ādīyatī sāramidheva attano''ti.. catutthaṃ. </p>
            </h4>
            <h4>
              <h4n> 5. sākacchasuttaṃ </h4n>
              <p>[03] 65^b^.^eb^ {a0 ni0  5.164} ``pañcahi ^a^P3.0081^ea^, bhikkhave,  dhammehi samannāgato bhikkhu alaṃsākaccho sabrahmacārīnaṃ. katamehi  pañcahi? idha, bhikkhave, bhikkhu attanā ca sīlasampanno hoti,  sīlasampadāya kathāya ca āgataṃ pañhaṃ byākattā hoti; attanā ca  samādhisampanno hoti, samādhisampadāya kathāya ca āgataṃ pañhaṃ  byākattā hoti; attanā ca paññāsampanno hoti, paññāsampadāya  kathāya ca āgataṃ pañhaṃ byākattā hoti; attanā ca vimuttisampanno  hoti, vimuttisampadāya kathāya ca āgataṃ pañhaṃ byākattā hoti;  attanā ca vimuttiñāṇadassanasampanno hoti,  vimuttiñāṇadassanasampadāya kathāya ca āgataṃ pañhaṃ byākattā hoti.  imehi kho, bhikkhave, pañcahi dhammehi samannāgato bhikkhu  alaṃsākaccho sabrahmacārīna''nti. pañcamaṃ. </p>
            </h4>
            <h4>
              <h4n> 6. sājīvasuttaṃ </h4n>
              <p>[03] 66^b^.^eb^ {a0 ni0  5.164} ``pañcahi ^a^V2.0076^ea^, bhikkhave, dhammehi  samannāgato bhikkhu alaṃsājīvo sabrahmacārīnaṃ. katamehi pañcahi?  idha, bhikkhave, bhikkhu attanā ca sīlasampanno hoti, sīlasampadāya  kathāya ca kataṃ pañhaṃ byākattā hoti; attanā ca samādhisampanno  hoti, samādhisampadāya kathāya ca ^a^M2.0072^ea^ kataṃ pañhaṃ byākattā hoti;  attanā ca paññāsampanno hoti, paññāsampadāya kathāya ca kataṃ pañhaṃ  byākattā hoti; attanā ca vimuttisampanno hoti, vimuttisampadāya  kathāya ca kataṃ pañhaṃ byākattā hoti; attanā ca  vimuttiñāṇadassanasampanno hoti, vimuttiñāṇadassanasampadāya kathāya  ca kataṃ pañhaṃ byākattā hoti. imehi kho, bhikkhave, pañcahi  dhammehi samannāgato bhikkhu alaṃsājīvo sabrahmacārīna''nti. chaṭṭhaṃ. </p>
            </h4>
            <h4>
              <h4n> 7. paṭhamaiddhipādasuttaṃ </h4n>
              <p>[03] 67^b^.^eb^ ``yo hi koci, bhikkhave, bhikkhu vā  bhikkhunī vā pañca dhamme {ime pañca dhamme (ka0)} bhāveti,   pañca dhamme {ime pañca dhamme (ka0)} bahulīkaroti, tassa  dvinnaṃ phalānaṃ aññataraṃ phalaṃ pāṭikaṅkhaṃ -- diṭṭheva ^a^P3.0082^ea^  dhamme aññā, sati vā upādisese anāgāmitā.</p>
              <p>[03] ``katame pañca? idha, bhikkhave, bhikkhu  chandasamādhipadhānasaṅkhārasamannāgataṃ iddhipādaṃ bhāveti,  vīriyasamādhi...pe0...  cittasamādhi...  vīmaṃsāsamādhipadhānasaṅkhārasamannāgataṃ iddhipādaṃ bhāveti,  ussoḷhiññeva pañcamiṃ {ussoḷhīyeva pañcamī (sī0)}. yo hi koci, bhikkhave, bhikkhu vā  bhikkhunī vā ime pañca dhamme bhāveti, ime pañca dhamme  bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ --  diṭṭheva dhamme aññā, sati vā upādisese anāgāmitā''ti. sattamaṃ. </p>
            </h4>
            <h4>
              <h4n> 8. dutiyaiddhipādasuttaṃ </h4n>
              <p>[03] 68^b^.^eb^ ``pubbevāhaṃ, bhikkhave, sambodhā anabhisambuddho  bodhisattova samāno pañca dhamme bhāvesiṃ, pañca dhamme   bahulīkāsiṃ {bahulimakāsiṃ (ka0), bahulamakāsiṃ (ka0)}.  katame pañca? chandasamādhipadhānasaṅkhārasamannāgataṃ iddhipādaṃ bhāvesiṃ  ^a^V2.0077^ea^, vīriyasamādhi...  cittasamādhi...  vīmaṃsāsamādhipadhānasaṅkhārasamannāgataṃ iddhipādaṃ bhāvesiṃ,  ussoḷhiññeva pañcamiṃ. so kho ahaṃ, bhikkhave, imesaṃ  ussoḷhipañcamānaṃ dhammānaṃ bhāvitattā bahulīkatattā yassa yassa  abhiññāsacchikaraṇīyassa dhammassa cittaṃ abhininnāmesiṃ  abhiññāsacchikiriyāya, tatra tatreva sakkhibhabbataṃ pāpuṇiṃ sati sati  āyatane.</p>
              <p>[03] ``so ^a^M2.0073^ea^ sace ākaṅkhiṃ -- `anekavihitaṃ iddhividhaṃ  paccanubhaveyyaṃ...pe0... yāva brahmalokāpi kāyena vasaṃ vatteyya'nti, tatra  tatreva sakkhibhabbataṃ pāpuṇiṃ sati sati āyatane.</p>
              <p>[03] ``so sace ākaṅkhiṃ...pe0... `āsavānaṃ ^a^P3.0083^ea^  khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja vihareyya'nti, tatra tatreva sakkhibhabbataṃ  pāpuṇiṃ sati sati āyatane''ti. aṭṭhamaṃ. </p>
            </h4>
            <h4>
              <h4n> 9. nibbidāsuttaṃ </h4n>
              <p>[03] 69^b^.^eb^ ``pañcime, bhikkhave, dhammā bhāvitā  bahulīkatā ekantanibbidāya virāgāya nirodhāya upasamāya  abhiññāya sambodhāya nibbānāya saṃvattanti. </p>
              <p>[01] ``katame pañca? idha, bhikkhave, bhikkhu  asubhānupassī kāye viharati, āhāre paṭikūlasaññī, sabbaloke  anabhiratasaññī {anabhiratisaññī (ka0) a0 ni0  5.121-122, 303-304 passitabbaṃ},   sabbasaṅkhāresu aniccānupassī, maraṇasaññā kho  panassa ajjhattaṃ sūpaṭṭhitā hoti. ime kho, bhikkhave, pañca dhammā  bhāvitā bahulīkatā ekantanibbidāya virāgāya nirodhāya upasamāya  abhiññāya sambodhāya nibbānāya saṃvattantī''ti. navamaṃ. </p>
            </h4>
            <h4>
              <h4n> 10. āsavakkhayasuttaṃ </h4n>
              <p>[03] 70^b^.^eb^ ``pañcime, bhikkhave, dhammā bhāvitā  bahulīkatā āsavānaṃ khayāya saṃvattanti. katame pañca? idha,  bhikkhave, bhikkhu asubhānupassī kāye viharati, āhāre  paṭikūlasaññī ^a^V2.0078^ea^, sabbaloke anabhiratasaññī, sabbasaṅkhāresu  aniccānupassī, maraṇasaññā kho panassa ajjhattaṃ sūpaṭṭhitā hoti.  ime kho, bhikkhave, pañca dhammā bhāvitā bahulīkatā āsavānaṃ  khayāya saṃvattantī''ti. dasamaṃ. </p>
              <p>[06] saññāvaggo dutiyo. </p>
              <p>[01] tassuddānaṃ -- </p>
              <p>[21] dve ca saññā dve vaḍḍhī ca, sākacchena ca sājīvaṃ. </p>
              <p>[22] iddhipādā ca dve vuttā, nibbidā cāsavakkhayāti.. </p>
            </h4>
          </h3>
          <h3>
            <h3n> (8) 3. yodhājīvavaggo </h3n>
            <h4>
              <h4n> 1. paṭhamacetovimuttiphalasuttaṃ </h4n>
              <p>[03] 71^b^.^eb^ ``pañcime ^a^M2.0074^ea^ ^a^V2.0079^ea^ ^a^P3.0084^ea^,  bhikkhave, dhammā bhāvitā bahulīkatā cetovimuttiphalā ca honti  cetovimuttiphalānisaṃsā ca, paññāvimuttiphalā ca honti  paññāvimuttiphalānisaṃsā ca.</p>
              <p>[03] ``katame pañca? idha, bhikkhave, bhikkhu asubhānupassī kāye  viharati, āhāre paṭikūlasaññī {paṭikkūlasaññī (sī0 syā0 kaṃ0 pī0)},   sabbaloke anabhiratasaññī,  sabbasaṅkhāresu aniccānupassī, maraṇasaññā kho panassa ajjhattaṃ  sūpaṭṭhitā hoti. ime kho, bhikkhave, pañca dhammā bhāvitā  bahulīkatā cetovimuttiphalā ca honti cetovimuttiphalānisaṃsā ca,  paññāvimuttiphalā ca honti paññāvimuttiphalānisaṃsā ca. yato  kho, bhikkhave, bhikkhu cetovimutto ca hoti paññāvimutto ca hoti  -- ayaṃ vuccati, bhikkhave, `bhikkhu ukkhittapaligho itipi,  saṃkiṇṇaparikho {saṃkiṇṇaparikkho (syā0 kaṃ0)} itipi, abbūḷhesiko itipi, niraggaḷo itipi,  ariyo pannaddhajo pannabhāro visaṃyutto itipi'''.</p>
              <p>[03] ``kathañca, bhikkhave, bhikkhu ukkhittapaligho hoti? idha,  bhikkhave, bhikkhuno avijjā pahīnā hoti ucchinnamūlā  tālāvatthukatā anabhāvaṃkatā āyatiṃ anuppādadhammā. evaṃ kho,  bhikkhave, bhikkhu ukkhittapaligho hoti.</p>
              <p>[03] ``kathañca, bhikkhave, bhikkhu saṃkiṇṇaparikho hoti? idha,  bhikkhave, bhikkhuno ponobhaviko {ponobbhaviko (syā0 ka0)} jātisaṃsāro pahīno hoti  ucchinnamūlo tālāvatthukato anabhāvaṃkato āyatiṃ anuppādadhammo.  evaṃ kho, bhikkhave, bhikkhu saṃkiṇṇaparikho hoti.</p>
              <p>[03] ``kathañca, bhikkhave, bhikkhu abbūḷhesiko hoti? idha  ^a^P3.0085^ea^, bhikkhave, bhikkhuno taṇhā ^a^V2.0080^ea^ pahīnā hoti  ucchinnamūlā tālāvatthukatā anabhāvaṃkatā āyatiṃ anuppādadhammā.  evaṃ kho, bhikkhave, bhikkhu abbūḷhesiko hoti.</p>
              <p>[03] ``kathañca ^a^M2.0075^ea^, bhikkhave, bhikkhu niraggaḷo hoti?  idha, bhikkhave, bhikkhuno pañcorambhāgiyāni saṃyojanāni pahīnāni  honti ucchinnamūlāni tālāvatthukatāni anabhāvaṃkatāni āyatiṃ  anuppādadhammāni. evaṃ kho, bhikkhave, bhikkhu niraggaḷo hoti.</p>
              <p>[03] ``kathañca, bhikkhave, bhikkhu ariyo pannaddhajo pannabhāro  visaṃyutto hoti? idha, bhikkhave, bhikkhuno asmimāno pahīno  hoti ucchinnamūlo tālāvatthukato anabhāvaṃkato āyatiṃ anuppādadhammo.  evaṃ kho, bhikkhave, bhikkhu ariyo pannaddhajo pannabhāro visaṃyutto  hotī''ti. paṭhamaṃ. </p>
            </h4>
            <h4>
              <h4n> 2. dutiyacetovimuttiphalasuttaṃ </h4n>
              <p>[03] 72^b^.^eb^ ``pañcime, bhikkhave, dhammā bhāvitā  bahulīkatā cetovimuttiphalā ca honti cetovimuttiphalānisaṃsā ca,  paññāvimuttiphalā ca honti paññāvimuttiphalānisaṃsā ca. katame  pañca? aniccasaññā, anicce dukkhasaññā, dukkhe anattasaññā,  pahānasaññā, virāgasaññā -- ime kho, bhikkhave, pañca dhammā  bhāvitā bahulīkatā cetovimuttiphalā ca honti  cetovimuttiphalānisaṃsā ca, paññāvimuttiphalā ca honti  paññāvimuttiphalānisaṃsā ca. yato kho, bhikkhave, bhikkhu  cetovimutto ca hoti paññāvimutto ca -- ayaṃ vuccati, bhikkhave,  `bhikkhu ukkhittapaligho itipi, saṃkiṇṇaparikho itipi,  abbūḷhesiko itipi, niraggaḷo itipi, ariyo pannaddhajo pannabhāro  visaṃyutto itipi'''.</p>
              <p>[03] ``kathañca, bhikkhave, bhikkhu ukkhittapaligho hoti? idha,  bhikkhave, bhikkhuno avijjā pahīnā hoti ucchinnamūlā  tālāvatthukatā anabhāvaṃkatā āyatiṃ anuppādadhammā. evaṃ kho,  bhikkhave, bhikkhu ukkhittapaligho hoti.</p>
              <p>[03] ``kathañca, bhikkhave, bhikkhu saṃkiṇṇaparikho hoti? idha  ^a^P3.0086^ea^, bhikkhave, bhikkhuno ponobhaviko ^a^V2.0081^ea^  jātisaṃsāro pahīno hoti ucchinnamūlo tālāvatthukato anabhāvaṃkato  āyatiṃ anuppādadhammo. evaṃ kho, bhikkhave, bhikkhu  saṃkiṇṇaparikho ^a^T3.0098^ea^ hoti.</p>
              <p>[03] ``kathañca, bhikkhave, bhikkhu abbūḷhesiko hoti? idha,  bhikkhave, bhikkhuno taṇhā pahīnā hoti ucchinnamūlā tālāvatthukatā  anabhāvaṃkatā ^a^M2.0076^ea^ āyatiṃ anuppādadhammā. evaṃ kho, bhikkhave,  bhikkhu abbūḷhesiko hoti.</p>
              <p>[03] ``kathañca, bhikkhave, bhikkhu niraggaḷo hoti? idha,  bhikkhave, bhikkhuno pañcorambhāgiyāni saṃyojanāni pahīnāni honti  ucchinnamūlāni tālāvatthukatāni anabhāvaṃkatāni āyatiṃ  anuppādadhammāni. evaṃ kho, bhikkhave, bhikkhu niraggaḷo hoti.</p>
              <p>[03] ``kathañca, bhikkhave, bhikkhu ariyo pannaddhajo pannabhāro  visaṃyutto hoti? idha, bhikkhave, bhikkhuno asmimāno pahīno  hoti ucchinnamūlo tālāvatthukato anabhāvaṃkato āyatiṃ anuppādadhammo.  evaṃ kho, bhikkhave, bhikkhu ariyo pannaddhajo pannabhāro visaṃyutto  hotī''ti. dutiyaṃ. </p>
            </h4>
            <h4>
              <h4n> 3. paṭhamadhammavihārīsuttaṃ </h4n>
              <p>[03] 73^b^.^eb^ atha kho aññataro bhikkhu yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho so bhikkhu bhagavantaṃ etadavoca --  ```dhammavihārī, dhammavihārī'ti, bhante, vuccati. kittāvatā nu  kho, bhante, bhikkhu dhammavihārī hotī''ti?</p>
              <p>[03] ``idha, bhikkhu, bhikkhu dhammaṃ pariyāpuṇāti -- suttaṃ, geyyaṃ,  veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ.  so tāya dhammapariyattiyā divasaṃ atināmeti, riñcati paṭisallānaṃ,  nānuyuñjati ajjhattaṃ cetosamathaṃ. ayaṃ vuccati, bhikkhu -- `bhikkhu  pariyattibahulo, no dhammavihārī'''.</p>
              <p>[03] ``puna ^a^T3.0099^ea^ ^a^V2.0082^ea^ ^a^P3.0087^ea^ caparaṃ, bhikkhu, bhikkhu  yathāsutaṃ yathāpariyattaṃ dhammaṃ vitthārena paresaṃ deseti. so tāya  dhammapaññattiyā divasaṃ atināmeti, riñcati paṭisallānaṃ, nānuyuñjati  ajjhattaṃ cetosamathaṃ. ayaṃ vuccati, bhikkhu -- `bhikkhu  paññattibahulo, no dhammavihārī'''.</p>
              <p>[03] ``puna caparaṃ, bhikkhu, bhikkhu yathāsutaṃ yathāpariyattaṃ dhammaṃ  vitthārena sajjhāyaṃ karoti. so tena sajjhāyena divasaṃ  atināmeti, riñcati paṭisallānaṃ, nānuyuñjati ajjhattaṃ cetosamathaṃ.  ayaṃ vuccati, bhikkhu -- `bhikkhu sajjhāyabahulo, no dhammavihārī'''.</p>
              <p>[03] ``puna ^a^M2.0077^ea^ caparaṃ, bhikkhu, bhikkhu yathāsutaṃ yathāpariyattaṃ  dhammaṃ cetasā anuvitakketi anuvicāreti manasānupekkhati. so tehi  dhammavitakkehi divasaṃ atināmeti, riñcati paṭisallānaṃ, nānuyuñjati  ajjhattaṃ cetosamathaṃ. ayaṃ vuccati, bhikkhu -- `bhikkhu  vitakkabahulo, no dhammavihārī'''.</p>
              <p>[03] ``idha, bhikkhu, bhikkhu dhammaṃ pariyāpuṇāti -- suttaṃ, geyyaṃ,  veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ.  so tāya dhammapariyattiyā na divasaṃ atināmeti, nāpi riñcati  paṭisallānaṃ, anuyuñjati ajjhattaṃ cetosamathaṃ. evaṃ kho, bhikkhu,  bhikkhu dhammavihārī hoti.</p>
              <p>[03] ``iti kho, bhikkhu, desito mayā pariyattibahulo, desito  paññattibahulo, desito sajjhāyabahulo, desito vitakkabahulo, desito  dhammavihārī. yaṃ kho, bhikkhu {yaṃ bhikkhu (syā0 kaṃ0 pī0)}, satthārā karaṇīyaṃ sāvakānaṃ  hitesinā anukampakena anukampaṃ upādāya, kataṃ vo taṃ mayā.  etāni, bhikkhu, rukkhamūlāni, etāni suññāgārāni. jhāyatha,  bhikkhu, mā pamādattha ^a^T3.0100^ea^, mā pacchā vippaṭisārino ahuvattha. ayaṃ vo  amhākaṃ anusāsanī''ti. tatiyaṃ. </p>
            </h4>
            <h4>
              <h4n> 4. dutiyadhammavihārīsuttaṃ </h4n>
              <p>[03] 74^b^.^eb^ atha ^a^P3.0088^ea^ kho aññataro bhikkhu  yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ nisīdi. ekamantaṃ nisinno kho so bhikkhu bhagavantaṃ  etadavoca -- ```dhammavihārī ^a^V2.0083^ea^ dhammavihārī'ti, bhante, vuccati.  kittāvatā nu kho, bhante, bhikkhu dhammavihārī hotī''ti?</p>
              <p>[03] ``idha, bhikkhu, bhikkhu dhammaṃ pariyāpuṇāti -- suttaṃ, geyyaṃ,  veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ;  uttari {uttariṃ (sī0 syā0 kaṃ0 pī0)} cassa paññāya atthaṃ nappajānāti. ayaṃ vuccati, bhikkhu --  `bhikkhu pariyattibahulo, no dhammavihārī'''.</p>
              <p>[03] ``puna caparaṃ, bhikkhu, bhikkhu yathāsutaṃ yathāpariyattaṃ dhammaṃ  vitthārena paresaṃ deseti, uttari cassa paññāya atthaṃ nappajānāti.  ayaṃ vuccati, bhikkhu -- `bhikkhu paññattibahulo, no dhammavihārī'''.</p>
              <p>[03] ``puna ^a^M2.0078^ea^ caparaṃ, bhikkhu, bhikkhu yathāsutaṃ yathāpariyattaṃ  dhammaṃ vitthārena sajjhāyaṃ karoti, uttari cassa paññāya atthaṃ  nappajānāti. ayaṃ vuccati, bhikkhu -- `bhikkhu sajjhāyabahulo, no  dhammavihārī'''.</p>
              <p>[03] ``puna caparaṃ, bhikkhu, bhikkhu yathāsutaṃ yathāpariyattaṃ dhammaṃ  cetasā anuvitakketi anuvicāreti manasānupekkhati, uttari cassa  paññāya atthaṃ nappajānāti. ayaṃ vuccati, bhikkhu -- `bhikkhu  vitakkabahulo, no dhammavihārī'''.</p>
              <p>[03] ``idha, bhikkhu, bhikkhu dhammaṃ pariyāpuṇāti -- suttaṃ, geyyaṃ,  veyyākaraṇaṃ, gāthaṃ, udānaṃ, itivuttakaṃ, jātakaṃ, abbhutadhammaṃ, vedallaṃ;  uttari cassa paññāya atthaṃ pajānāti. evaṃ kho, bhikkhu, bhikkhu  dhammavihārī hoti.</p>
              <p>[03] ``iti kho, bhikkhu, desito mayā pariyattibahulo, desito  ^a^P3.0089^ea^ paññattibahulo, desito sajjhāyabahulo, desito  vitakkabahulo, desito dhammavihārī. yaṃ kho, bhikkhu, satthārā  karaṇīyaṃ sāvakānaṃ hitesinā anukampakena anukampaṃ upādāya, kataṃ  vo taṃ mayā. etāni, bhikkhu, rukkhamūlāni, etāni suññāgārāni.  jhāyatha bhikkhu, mā pamādattha, mā pacchā vippaṭisārino ahuvattha.  ayaṃ vo amhākaṃ anusāsanī''ti. catutthaṃ. </p>
            </h4>
            <h4>
              <h4n> 5. paṭhamayodhājīvasuttaṃ </h4n>
              <p>[03] 75^b^.^eb^ ``pañcime ^a^V2.0084^ea^, bhikkhave, yodhājīvā  santo saṃvijjamānā lokasmiṃ. katame pañca? idha, bhikkhave,  ekacco yodhājīvo rajaggaññeva disvā saṃsīdati visīdati na  santhambhati na sakkoti saṅgāmaṃ otarituṃ. evarūpopi {evarūpo (sī0) pu0 pa0 193},  bhikkhave,  idhekacco {ekacco (sī0)} yodhājīvo hoti. ayaṃ, bhikkhave, paṭhamo yodhājīvo  santo saṃvijjamāno lokasmiṃ.</p>
              <p>[03] ``puna caparaṃ, bhikkhave, idhekacco yodhājīvo sahati rajaggaṃ;  api ca kho dhajaggaññeva disvā saṃsīdati ^a^T3.0101^ea^ visīdati, na santhambhati,  na sakkoti saṅgāmaṃ otarituṃ. evarūpopi, bhikkhave, idhekacco  yodhājīvo hoti. ayaṃ, bhikkhave, dutiyo yodhājīvo santo  saṃvijjamāno lokasmiṃ.</p>
              <p>[03] ``puna caparaṃ, bhikkhave, idhekacco yodhājīvo sahati rajaggaṃ  sahati dhajaggaṃ; api ca kho ussāraṇaññeva {ussādanaṃyeva (sī0 pī0)} sutvā saṃsīdati  visīdati, na santhambhati, na ^a^M2.0079^ea^ sakkoti saṅgāmaṃ otarituṃ.  evarūpopi, bhikkhave, idhekacco yodhājīvo hoti. ayaṃ, bhikkhave,  tatiyo yodhājīvo santo saṃvijjamāno lokasmiṃ.</p>
              <p>[03] ``puna caparaṃ, bhikkhave, idhekacco yodhājīvo sahati rajaggaṃ,  sahati dhajaggaṃ, sahati ussāraṇaṃ; api ca kho sampahāre haññati  {āhaññati (sī0)} byāpajjati. evarūpopi, bhikkhave, idhekacco yodhājīvo hoti.  ayaṃ, bhikkhave, catuttho yodhājīvo santo saṃvijjamāno lokasmiṃ.</p>
              <p>[03] ``puna caparaṃ, bhikkhave, idhekacco yodhājīvo sahati rajaggaṃ,  sahati dhajaggaṃ, sahati ussāraṇaṃ, sahati ^a^P3.0090^ea^ sampahāraṃ.  so taṃ saṅgāmaṃ abhivijinitvā vijitasaṅgāmo tameva saṅgāmasīsaṃ  ajjhāvasati. evarūpopi, bhikkhave, idhekacco yodhājīvo hoti.  ayaṃ, bhikkhave, pañcamo yodhājīvo santo saṃvijjamāno lokasmiṃ.  ime kho, bhikkhave, pañca yodhājīvā santo saṃvijjamānā lokasmiṃ.</p>
              <p>[03] ``evamevaṃ kho, bhikkhave, pañcime yodhājīvūpamā puggalā  santo saṃvijjamānā bhikkhūsu ^a^V2.0085^ea^. katame pañca? idha,  bhikkhave, bhikkhu rajaggaññeva disvā saṃsīdati visīdati, na  santhambhati, na sakkoti brahmacariyaṃ sandhāretuṃ {santānetuṃ (sī0 syā0 kaṃ0  pī0)}. sikkhādubbalyaṃ  āvikatvā sikkhaṃ paccakkhāya hīnāyāvattati. kimassa rajaggasmiṃ?  idha, bhikkhave ^a^T3.0102^ea^, bhikkhu suṇāti -- `amukasmiṃ nāma gāme vā  nigame vā itthī vā kumārī vā abhirūpā dassanīyā pāsādikā  paramāya vaṇṇapokkharatāya samannāgatā'ti. so taṃ sutvā saṃsīdati  visīdati, na santhambhati, na sakkoti brahmacariyaṃ sandhāretuṃ.  sikkhādubbalyaṃ āvikatvā sikkhaṃ paccakkhāya hīnāyāvattati.  idamassa rajaggasmiṃ.</p>
              <p>[03] ``seyyathāpi so, bhikkhave, yodhājīvo rajaggaññeva disvā  saṃsīdati visīdati, na santhambhati, na sakkoti saṅgāmaṃ otarituṃ;  tathūpamāhaṃ, bhikkhave, imaṃ puggalaṃ vadāmi. evarūpopi, bhikkhave,  idhekacco puggalo hoti. ayaṃ, bhikkhave, paṭhamo yodhājīvūpamo  puggalo santo saṃvijjamāno bhikkhūsu.</p>
              <p>[03] ``puna caparaṃ, bhikkhave, bhikkhu sahati rajaggaṃ; api ca kho  dhajaggaññeva disvā saṃsīdati visīdati, na santhambhati, na sakkoti  brahmacariyaṃ sandhāretuṃ. sikkhādubbalyaṃ ^a^M2.0080^ea^ āvikatvā sikkhaṃ  paccakkhāya hīnāyāvattati. kimassa dhajaggasmiṃ? idha, bhikkhave,  bhikkhu na heva kho suṇāti -- `amukasmiṃ nāma gāme vā nigame  vā itthī vā kumārī vā abhirūpā dassanīyā pāsādikā paramāya  vaṇṇapokkharatāya samannāgatā'ti; api ca kho sāmaṃ passati itthiṃ  vā kumāriṃ vā abhirūpaṃ dassanīyaṃ pāsādikaṃ paramāya  vaṇṇapokkharatāya samannāgataṃ. so taṃ disvā saṃsīdati visīdati,  na santhambhati, na sakkoti ^a^P3.0091^ea^ brahmacariyaṃ sandhāretuṃ.  sikkhādubbalyaṃ āvikatvā sikkhaṃ paccakkhāya hīnāyāvattati.  idamassa dhajaggasmiṃ.</p>
              <p>[03] ``seyyathāpi so, bhikkhave, yodhājīvo sahati rajaggaṃ; api  ca kho dhajaggaññeva disvā saṃsīdati ^a^T3.0103^ea^ visīdati, na santhambhati, na  sakkoti saṅgāmaṃ otarituṃ; tathūpamāhaṃ, bhikkhave, imaṃ puggalaṃ vadāmi.  evarūpopi, bhikkhave, idhekacco puggalo hoti. ayaṃ, bhikkhave,  dutiyo yodhājīvūpamo puggalo santo saṃvijjamāno bhikkhūsu.</p>
              <p>[03] ``puna ^a^V2.0086^ea^ caparaṃ, bhikkhave, bhikkhu sahati rajaggaṃ, sahati  dhajaggaṃ; api ca kho ussāraṇaññeva sutvā saṃsīdati visīdati, na  santhambhati, na sakkoti brahmacariyaṃ sandhāretuṃ. sikkhādubbalyaṃ  āvikatvā sikkhaṃ paccakkhāya hīnāyāvattati. kimassa ussāraṇāya?  idha, bhikkhave, bhikkhuṃ araññagataṃ vā rukkhamūlagataṃ vā  suññāgāragataṃ vā mātugāmo upasaṅkamitvā ūhasati {uhasati (ka0), ohasati  (syā0 kaṃ0) pu0 pa0 196} ullapati ujjagghati  uppaṇḍeti. so mātugāmena ūhasiyamāno ullapiyamāno  ujjagghiyamāno uppaṇḍiyamāno saṃsīdati visīdati, na santhambhati,  na sakkoti brahmacariyaṃ sandhāretuṃ. sikkhādubbalyaṃ āvikatvā  sikkhaṃ paccakkhāya hīnāyāvattati. idamassa ussāraṇāya.</p>
              <p>[03] ``seyyathāpi so, bhikkhave, yodhājīvo sahati rajaggaṃ,  sahati dhajaggaṃ; api ca kho ussāraṇaññeva sutvā saṃsīdati  visīdati, na santhambhati, na sakkoti saṅgāmaṃ otarituṃ; tathūpamāhaṃ,  bhikkhave, imaṃ puggalaṃ vadāmi. evarūpopi, bhikkhave, idhekacco  puggalo hoti. ayaṃ, bhikkhave, tatiyo yodhājīvūpamo puggalo  santo saṃvijjamāno bhikkhūsu.</p>
              <p>[03] ``puna caparaṃ, bhikkhave, bhikkhu sahati rajaggaṃ, sahati  dhajaggaṃ, sahati ussāraṇaṃ; api ^a^T3.0104^ea^ ca kho sampahāre haññati byāpajjati.  kimassa sampahārasmiṃ ^a^M2.0081^ea^? idha, bhikkhave, bhikkhuṃ araññagataṃ  vā rukkhamūlagataṃ vā ^a^P3.0092^ea^ suññāgāragataṃ vā mātugāmo  upasaṅkamitvā abhinisīdati abhinipajjati ajjhottharati. so  mātugāmena abhinisīdiyamāno abhinipajjiyamāno ajjhotthariyamāno  sikkhaṃ apaccakkhāya dubbalyaṃ anāvikatvā methunaṃ dhammaṃ paṭisevati.  idamassa sampahārasmiṃ.</p>
              <p>[03] ``seyyathāpi so, bhikkhave, yodhājīvo sahati rajaggaṃ,  sahati dhajaggaṃ, sahati ussāraṇaṃ, api ca kho sampahāre haññati  byāpajjati; tathūpamāhaṃ, bhikkhave, imaṃ puggalaṃ vadāmi. evarūpopi,  bhikkhave, idhekacco puggalo hoti. ayaṃ, bhikkhave, catuttho  yodhājīvūpamo puggalo santo saṃvijjamāno bhikkhūsu.</p>
              <p>[03] ``puna caparaṃ, bhikkhave, bhikkhu sahati rajaggaṃ, sahati  dhajaggaṃ, sahati ussāraṇaṃ, sahati sampahāraṃ, so taṃ saṅgāmaṃ  abhivijinitvā vijitasaṅgāmo tameva saṅgāmasīsaṃ ajjhāvasati  ^a^V2.0087^ea^. kimassa saṅgāmavijayasmiṃ? idha, bhikkhave, bhikkhu  araññagataṃ vā rukkhamūlagataṃ vā suññāgāragataṃ vā mātugāmo  upasaṅkamitvā abhinisīdati abhinipajjati ajjhottharati. so  mātugāmena abhinisīdiyamāno abhinipajjiyamāno ajjhotthariyamāno  viniveṭhetvā vinimocetvā yena kāmaṃ pakkamati. so vivittaṃ  senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ  vanapatthaṃ abbhokāsaṃ palālapuñjaṃ.</p>
              <p>[03] ``so araññagato vā rukkhamūlagato vā suññāgāragato vā  nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ  upaṭṭhapetvā ^a^T3.0105^ea^. so abhijjhaṃ loke pahāya vigatābhijjhena cetasā  viharati, abhijjhāya cittaṃ parisodheti; byāpādapadosaṃ pahāya  abyāpannacitto viharati, sabbapāṇabhūtahitānukampī byāpādapadosā  cittaṃ parisodheti; thinamiddhaṃ pahāya vigatathinamiddho viharati  ālokasaññī sato sampajāno, thinamiddhā cittaṃ parisodheti;  uddhaccakukkuccaṃ pahāya anuddhato viharati ajjhattaṃ vūpasantacitto,  uddhaccakukkuccā cittaṃ parisodheti; vicikicchaṃ pahāya  tiṇṇavicikiccho viharati akathaṃkathī ^a^P3.0093^ea^ kusalesu  dhammesu, vicikicchāya cittaṃ parisodheti. so ime pañca nīvaraṇe  pahāya cetaso upakkilese paññāya dubbalīkaraṇe vivicceva  kāmehi...pe0... pītiyā ca virāgā upekkhako ca viharati sato  sampajāno, sukhañca kāyena paṭisaṃvedeti yaṃ taṃ ariyā ācikkhanti  -- `upekkhako satimā sukhavihārī'ti tatiyaṃ jhānaṃ upasampajja  viharati. sukhassa ca pahānā dukkhassa ca pahānā, pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati.</p>
              <p>[03] ``so ^a^M2.0082^ea^ evaṃ samāhite citte parisuddhe pariyodāte  anaṅgaṇe vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmeti. so `idaṃ dukkha'nti yathābhūtaṃ  pajānāti, `ayaṃ dukkhasamudayo'ti yathābhūtaṃ pajānāti, `ayaṃ  dukkhanirodho'ti yathābhūtaṃ pajānāti, `ayaṃ dukkhanirodhagāminī  paṭipadā'ti yathābhūtaṃ pajānāti, `ime āsavā'ti yathābhūtaṃ pajānāti,  `ayaṃ āsavasamudayo'ti yathābhūtaṃ pajānāti, `ayaṃ āsavanirodho'ti  yathābhūtaṃ pajānāti, `ayaṃ āsavanirodhagāminī paṭipadā'ti yathābhūtaṃ  pajānāti. tassa evaṃ jānato evaṃ passato kāmāsavāpi cittaṃ  vimuccati, bhavāsavāpi cittaṃ vimuccati, avijjāsavāpi ^a^V2.0088^ea^ cittaṃ  vimuccati, vimuttasmiṃ vimuttamiti ñāṇaṃ hoti. `khīṇā jāti,  vusitaṃ brahmacariyaṃ, kataṃ karaṇīyaṃ, nāparaṃ itthattāyā'ti ^a^T3.0106^ea^ pajānāti.  idamassa saṅgāmavijayasmiṃ.</p>
              <p>[03] ``seyyathāpi so, bhikkhave, yodhājīvo sahati rajaggaṃ,  sahati dhajaggaṃ, sahati ussāraṇaṃ, sahati sampahāraṃ, so taṃ saṅgāmaṃ  abhivijinitvā vijitasaṅgāmo tameva saṅgāmasīsaṃ ajjhāvasati;  tathūpamāhaṃ, bhikkhave, imaṃ puggalaṃ vadāmi. evarūpopi, bhikkhave,  idhekacco puggalo hoti. ayaṃ, bhikkhave, pañcamo yodhājīvūpamo  puggalo santo saṃvijjamāno bhikkhūsu. ime kho, bhikkhave, pañca  yodhājīvūpamā puggalā santo saṃvijjamānā bhikkhūsū''ti. pañcamaṃ. </p>
            </h4>
            <h4>
              <h4n> 6. dutiyayodhājīvasuttaṃ </h4n>
              <p>[03] 76^b^.^eb^ ``pañcime, bhikkhave, yodhājīvā santo  saṃvijjamānā lokasmiṃ. katame pañca? idha, bhikkhave, ekacco  yodhājīvo asicammaṃ gahetvā dhanukalāpaṃ ^a^P3.0094^ea^ sannayhitvā  viyūḷhaṃ saṅgāmaṃ otarati. so tasmiṃ saṅgāme ussahati vāyamati.  tamenaṃ ussahantaṃ vāyamantaṃ pare hananti pariyāpādenti.  evarūpopi, bhikkhave, idhekacco yodhājīvo hoti. ayaṃ, bhikkhave,  paṭhamo yodhājīvo santo saṃvijjamāno lokasmiṃ.</p>
              <p>[03] ``puna caparaṃ, bhikkhave, idhekacco yodhājīvo asicammaṃ  gahetvā dhanukalāpaṃ sannayhitvā viyūḷhaṃ saṅgāmaṃ otarati. so  tasmiṃ saṅgāme ussahati ^a^M2.0083^ea^ vāyamati. tamenaṃ ussahantaṃ  vāyamantaṃ pare upalikkhanti {upalikhanti (ka0)}, tamenaṃ apanenti; apanetvā ñātakānaṃ  nenti. so ñātakehi nīyamāno appatvāva ñātake antarāmagge kālaṃ  karoti. evarūpopi, bhikkhave, idhekacco yodhājīvo hoti. ayaṃ,  bhikkhave, dutiyo yodhājīvo santo saṃvijjamāno lokasmiṃ.</p>
              <p>[03] ``puna caparaṃ, bhikkhave, idhekacco yodhājīvo asicammaṃ  gahetvā dhanukalāpaṃ ^a^T3.0107^ea^ sannayhitvā viyūḷhaṃ saṅgāmaṃ otarati. so  tasmiṃ saṅgāme ussahati vāyamati. tamenaṃ ussahantaṃ vāyamantaṃ pare  upalikkhanti, tamenaṃ apanenti; apanetvā ñātakānaṃ nenti. tamenaṃ  ñātakā upaṭṭhahanti paricaranti. so ñātakehi upaṭṭhahiyamāno  paricariyamāno teneva ābādhena kālaṃ karoti ^a^V2.0089^ea^. evarūpopi,  bhikkhave, idhekacco yodhājīvo hoti. ayaṃ, bhikkhave, tatiyo  yodhājīvo santo saṃvijjamāno lokasmiṃ.</p>
              <p>[03] ``puna caparaṃ, bhikkhave, idhekacco yodhājīvo asicammaṃ  gahetvā dhanukalāpaṃ sannayhitvā viyūḷhaṃ saṅgāmaṃ otarati. so  tasmiṃ saṅgāme ussahati vāyamati. tamenaṃ ussahantaṃ vāyamantaṃ pare  upalikkhanti, tamenaṃ apanenti; apanetvā ñātakānaṃ nenti. tamenaṃ  ñātakā upaṭṭhahanti paricaranti. so ñātakehi upaṭṭhahiyamāno  paricariyamāno vuṭṭhāti tamhā ābādhā. evarūpopi, bhikkhave,  idhekacco yodhājīvo hoti. ayaṃ, bhikkhave, catuttho yodhājīvo  santo saṃvijjamāno lokasmiṃ.</p>
              <p>[03] ``puna caparaṃ, bhikkhave, idhekacco yodhājīvo asicammaṃ  gahetvā dhanukalāpaṃ sannayhitvā viyūḷhaṃ saṅgāmaṃ otarati. so taṃ  saṅgāmaṃ abhivijinitvā vijitasaṅgāmo ^a^P3.0095^ea^ tameva  saṅgāmasīsaṃ ajjhāvasati. evarūpopi, bhikkhave, idhekacco  yodhājīvo hoti. ayaṃ, bhikkhave, pañcamo yodhājīvo santo  saṃvijjamāno lokasmiṃ. ime kho, bhikkhave, pañca yodhājīvā  santo saṃvijjamānā lokasmiṃ.</p>
              <p>[03] ``evamevaṃ kho, bhikkhave, pañcime yodhājīvūpamā puggalā  santo saṃvijjamānā bhikkhūsu. katame pañca? idha, bhikkhave,  bhikkhu ^a^T3.0108^ea^ aññataraṃ gāmaṃ vā nigamaṃ ^a^M2.0084^ea^ vā upanissāya viharati.  so pubbaṇhasamayaṃ nivāsetvā pattacīvaramādāya tameva gāmaṃ vā nigamaṃ  vā piṇḍāya pavisati arakkhiteneva kāyena arakkhitāya vācāya  arakkhitena cittena anupaṭṭhitāya satiyā asaṃvutehi indriyehi. so  tattha passati mātugāmaṃ dunnivatthaṃ vā duppārutaṃ vā. tassa taṃ  mātugāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti.  so rāgānuddhaṃsitena cittena sikkhaṃ apaccakkhāya dubbalyaṃ  anāvikatvā methunaṃ dhammaṃ paṭisevati.</p>
              <p>[03] ``seyyathāpi so, bhikkhave, yodhājīvo asicammaṃ gahetvā  dhanukalāpaṃ sannayhitvā viyūḷhaṃ saṅgāmaṃ otarati, so tasmiṃ saṅgāme  ussahati vāyamati, tamenaṃ ussahantaṃ vāyamantaṃ pare hananti  pariyāpādenti; tathūpamāhaṃ, bhikkhave, imaṃ puggalaṃ vadāmi.  evarūpopi, bhikkhave, idhekacco ^a^V2.0090^ea^ puggalo hoti. ayaṃ,  bhikkhave, paṭhamo yodhājīvūpamo puggalo santo saṃvijjamāno bhikkhūsu.</p>
              <p>[03] ``puna caparaṃ, bhikkhave, bhikkhu aññataraṃ gāmaṃ vā nigamaṃ vā  upanissāya viharati. so pubbaṇhasamayaṃ nivāsetvā pattacīvaramādāya  tameva gāmaṃ vā nigamaṃ vā piṇḍāya pavisati arakkhiteneva kāyena  arakkhitāya vācāya arakkhitena cittena anupaṭṭhitāya satiyā  asaṃvutehi indriyehi. so tattha passati mātugāmaṃ dunnivatthaṃ vā  duppārutaṃ vā. tassa taṃ mātugāmaṃ disvā dunnivatthaṃ vā duppārutaṃ vā  rāgo cittaṃ anuddhaṃseti. so rāgānuddhaṃsitena cittena pariḍayhateva  kāyena pariḍayhati cetasā. tassa evaṃ ^a^T3.0109^ea^ hoti -- `yaṃnūnāhaṃ ārāmaṃ  gantvā ^a^P3.0096^ea^ bhikkhūnaṃ āroceyyaṃ -- rāgapariyuṭṭhitomhi {rāgāyitomhi (sī0 syā0 kaṃ)},  āvuso, rāgapareto, na sakkomi brahmacariyaṃ sandhāretuṃ; sikkhādubbalyaṃ  āvikatvā sikkhaṃ paccakkhāya hīnāyāvattissāmī'ti. so ārāmaṃ  gacchanto appatvāva ārāmaṃ antarāmagge sikkhādubbalyaṃ āvikatvā  sikkhaṃ paccakkhāya hīnāyāvattati.</p>
              <p>[03] ``seyyathāpi so, bhikkhave, yodhājīvo asicammaṃ gahetvā  dhanukalāpaṃ sannayhitvā viyūḷhaṃ saṅgāmaṃ otarati, so tasmiṃ saṅgāme  ussahati vāyamati, tamenaṃ ussahantaṃ vāyamantaṃ pare upalikkhanti,  tamenaṃ apanenti; apanetvā ñātakānaṃ nenti. so ñātakehi  nīyamāno appatvāva ^a^M2.0085^ea^ ñātake antarāmagge kālaṃ karoti;  tathūpamāhaṃ, bhikkhave, imaṃ puggalaṃ vadāmi. evarūpopi, bhikkhave,  idhekacco puggalo hoti. ayaṃ, bhikkhave, dutiyo yodhājīvūpamo  puggalo santo saṃvijjamāno bhikkhūsu.</p>
              <p>[03] ``puna caparaṃ, bhikkhave, bhikkhu aññataraṃ gāmaṃ vā nigamaṃ vā  upanissāya viharati. so pubbaṇhasamayaṃ nivāsetvā pattacīvaramādāya  tameva gāmaṃ vā nigamaṃ vā piṇḍāya pavisati arakkhiteneva kāyena  arakkhitāya vācāya arakkhitena cittena anupaṭṭhitāya satiyā  asaṃvutehi indriyehi. so tattha passati mātugāmaṃ dunnivatthaṃ vā  duppārutaṃ vā. tassa taṃ mātugāmaṃ disvā dunnivatthaṃ vā duppārutaṃ vā  rāgo cittaṃ anuddhaṃseti. so rāgānuddhaṃsitena cittena pariḍayhateva  kāyena pariḍayhati cetasā. tassa evaṃ ^a^T3.0110^ea^ hoti -- `yaṃnūnāhaṃ ārāmaṃ  gantvā bhikkhūnaṃ āroceyyaṃ -- rāgapariyuṭṭhitomhi, āvuso,  rāgapareto, na sakkomi brahmacariyaṃ ^a^V2.0091^ea^ sandhāretuṃ; sikkhādubbalyaṃ  āvikatvā sikkhaṃ paccakkhāya hīnāyāvattissāmī'ti. so ārāmaṃ  gantvā bhikkhūnaṃ āroceti -- `rāgapariyuṭṭhitomhi, āvuso,  rāgapareto, na sakkomi brahmacariyaṃ sandhāretuṃ; sikkhādubbalyaṃ  āvikatvā sikkhaṃ paccakkhāya hīnāyāvattissāmī'''ti.</p>
              <p>[03] ``tamenaṃ sabrahmacārī ovadanti anusāsanti -- `appassādā  ^a^P3.0097^ea^, āvuso, kāmā vuttā bhagavatā bahudukkhā  bahupāyāsā {bahūpāyāsā (sī0 syā0 kaṃ0 pī0) pāci0 417; cūḷava0 65; ma0 ni0 1.234},   ādīnavo   ettha bhiyyo. aṭṭhikaṅkalūpamā kāmā vuttā  bhagavatā bahudukkhā bahupāyāsā, ādīnavo ettha bhiyyo.  maṃsapesūpamā kāmā vuttā bhagavatā bahudukkhā bahupāyāsā, ādīnavo  ettha bhiyyo. tiṇukkūpamā kāmā vuttā bhagavatā bahudukkhā  bahupāyāsā, ādīnavo ettha bhiyyo. aṅgārakāsūpamā kāmā vuttā  bhagavatā bahudukkhā bahupāyāsā, ādīnavo ettha bhiyyo.  supinakūpamā kāmā vuttā bhagavatā bahudukkhā bahupāyāsā, ādīnavo  ettha bhiyyo. yācitakūpamā kāmā vuttā bhagavatā bahudukkhā  bahupāyāsā, ādīnavo ettha bhiyyo. rukkhaphalūpamā kāmā vuttā  bhagavatā bahudukkhā bahupāyāsā, ādīnavo ettha bhiyyo.  asisūnūpamā kāmā vuttā bhagavatā bahudukkhā bahupāyāsā, ādīnavo  ettha bhiyyo. sattisūlūpamā kāmā vuttā bhagavatā ^a^M2.0086^ea^ bahudukkhā  bahupāyāsā, ādīnavo ettha ^a^T3.0111^ea^ bhiyyo. sappasirūpamā kāmā vuttā  bhagavatā bahudukkhā bahupāyāsā, ādīnavo ettha bhiyyo.  abhiramatāyasmā brahmacariye; māyasmā sikkhādubbalyaṃ āvikatvā  sikkhaṃ paccakkhāya hīnāyāvattī'''ti.</p>
              <p>[03] ``so sabrahmacārīhi evaṃ ovadiyamāno evaṃ anusāsiyamāno  evamāha -- `kiñcāpi, āvuso, appassādā kāmā vuttā bhagavatā  bahudukkhā bahupāyāsā, ādīnavo ettha bhiyyo; atha kho nevāhaṃ  sakkomi brahmacariyaṃ sandhāretuṃ, sikkhādubbalyaṃ āvikatvā sikkhaṃ  paccakkhāya hīnāyāvattissāmī'''ti. so sikkhādubbalyaṃ āvikatvā  sikkhaṃ paccakkhāya hīnāyāvattati.</p>
              <p>[03] ``seyyathāpi so, bhikkhave, yodhājīvo asicammaṃ gahetvā  dhanukalāpaṃ sannayhitvā viyūḷhaṃ saṅgāmaṃ otarati, so tasmiṃ saṅgāme  ussahati vāyamati, tamenaṃ ussahantaṃ vāyamantaṃ pare upalikkhanti,  tamenaṃ apanenti; apanetvā ^a^P3.0098^ea^ ñātakānaṃ nenti, tamenaṃ  ñātakā upaṭṭhahanti paricaranti ^a^V2.0092^ea^. so ñātakehi upaṭṭhahiyamāno  paricariyamāno teneva ābādhena kālaṃ karoti; tathūpamāhaṃ, bhikkhave,  imaṃ puggalaṃ vadāmi. evarūpopi, bhikkhave, idhekacco puggalo hoti.  ayaṃ, bhikkhave, tatiyo yodhājīvūpamo puggalo santo saṃvijjamāno  bhikkhūsu.</p>
              <p>[03] ``puna caparaṃ, bhikkhave, bhikkhu aññataraṃ gāmaṃ vā nigamaṃ vā  upanissāya viharati. so pubbaṇhasamayaṃ nivāsetvā pattacīvaramādāya  tameva gāmaṃ vā nigamaṃ vā piṇḍāya pavisati arakkhiteneva kāyena  arakkhitāya vācāya arakkhitena cittena anupaṭṭhitāya satiyā  asaṃvutehi indriyehi. so tattha passati mātugāmaṃ dunnivatthaṃ vā  duppārutaṃ vā. tassa ^a^T3.0112^ea^ taṃ mātugāmaṃ disvā dunnivatthaṃ vā duppārutaṃ vā  rāgo cittaṃ anuddhaṃseti. so rāgānuddhaṃsitena cittena pariḍayhateva  kāyena pariḍayhati cetasā. tassa evaṃ hoti -- `yaṃnūnāhaṃ ārāmaṃ  gantvā bhikkhūnaṃ āroceyyaṃ -- rāgapariyuṭṭhitomhi, āvuso,  rāgapareto, na sakkomi brahmacariyaṃ ^a^M2.0087^ea^ sandhāretuṃ; sikkhādubbalyaṃ  āvikatvā sikkhaṃ paccakkhāya hīnāyāvattissāmī'ti. so ārāmaṃ  gantvā bhikkhūnaṃ āroceti -- `rāgapariyuṭṭhitomhi, āvuso,  rāgapareto, na sakkomi brahmacariyaṃ sandhāretuṃ; sikkhādubbalyaṃ  āvikatvā sikkhaṃ paccakkhāya hīnāyāvattissāmī'''ti.</p>
              <p>[03] ``tamenaṃ sabrahmacārī ovadanti anusāsanti -- `appassādā,  āvuso, kāmā vuttā bhagavatā bahudukkhā bahupāyāsā, ādīnavo ettha  bhiyyo. aṭṭhikaṅkalūpamā kāmā vuttā bhagavatā bahudukkhā bahupāyāsā,  ādīnavo ettha bhiyyo. maṃsapesūpamā kāmā vuttā bhagavatā...pe0...  tiṇukkūpamā kāmā vuttā bhagavatā... aṅgārakāsūpamā kāmā vuttā  bhagavatā... supinakūpamā kāmā vuttā bhagavatā... yācitakūpamā kāmā  vuttā bhagavatā... rukkhaphalūpamā kāmā vuttā bhagavatā... asisūnūpamā  kāmā ^a^P3.0099^ea^ vuttā bhagavatā... sattisūlūpamā kāmā vuttā  bhagavatā... sappasirūpamā kāmā vuttā bhagavatā bahudukkhā bahupāyāsā,  ādīnavo ettha bhiyyo. abhiramatāyasmā brahmacariye; māyasmā  sikkhādubbalyaṃ āvikatvā sikkhaṃ paccakkhāya hīnāyāvattī'''ti.</p>
              <p>[03] ``so ^a^T3.0113^ea^ sabrahmacārīhi evaṃ ovadiyamāno evaṃ anusāsiyamāno  evamāha -- `ussahissāmi ^a^V2.0093^ea^, āvuso, vāyamissāmi, āvuso,  abhiramissāmi, āvuso! na dānāhaṃ, āvuso, sikkhādubbalyaṃ  āvikatvā sikkhaṃ paccakkhāya hīnāyāvattissāmī'''ti.</p>
              <p>[03] ``seyyathāpi so, bhikkhave, yodhājīvo asicammaṃ gahetvā  dhanukalāpaṃ sannayhitvā viyūḷhaṃ saṅgāmaṃ otarati, so tasmiṃ saṅgāme  ussahati vāyamati, tamenaṃ ussahantaṃ vāyamantaṃ pare upalikkhanti,  tamenaṃ apanenti; apanetvā ñātakānaṃ nenti, tamenaṃ ñātakā upaṭṭhahanti  paricaranti. so ñātakehi upaṭṭhahiyamāno paricariyamāno vuṭṭhāti  tamhā ābādhā; tathūpamāhaṃ, bhikkhave, imaṃ puggalaṃ vadāmi.  evarūpopi, bhikkhave, idhekacco puggalo hoti. ayaṃ, bhikkhave,  catuttho yodhājīvūpamo puggalo santo saṃvijjamāno bhikkhūsu.</p>
              <p>[03] ``puna caparaṃ, bhikkhave, bhikkhu aññataraṃ gāmaṃ vā nigamaṃ vā  upanissāya viharati. so pubbaṇhasamayaṃ nivāsetvā pattacīvaramādāya  tameva gāmaṃ vā nigamaṃ vā piṇḍāya pavisati rakkhiteneva kāyena  rakkhitāya vācāya rakkhitena cittena upaṭṭhitāya satiyā saṃvutehi  indriyehi. so ^a^M2.0088^ea^ cakkhunā rūpaṃ disvā na nimittaggāhī  hoti nānubyañjanaggāhī. yatvādhikaraṇamenaṃ cakkhundriyaṃ asaṃvutaṃ  viharantaṃ abhijjhādomanassā pāpakā akusalā dhammā anvāssaveyyuṃ,  tassa saṃvarāya paṭipajjati; rakkhati cakkhundriyaṃ; cakkhundriye saṃvaraṃ  āpajjati. sotena saddaṃ sutvā... ghānena gandhaṃ ghāyitvā ^a^T3.0114^ea^... jivhāya  rasaṃ sāyitvā... kāyena ^a^P3.0100^ea^ phoṭṭhabbaṃ phusitvā...  manasā dhammaṃ viññāya na nimittaggāhī hoti nānubyañjanaggāhī.  yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā  pāpakā akusalā dhammā anvāssaveyyuṃ, tassa saṃvarāya paṭipajjati;  rakkhati manindriyaṃ; manindriye saṃvaraṃ āpajjati. so pacchābhattaṃ  piṇḍapātapaṭikkanto vivittaṃ senāsanaṃ bhajati araññaṃ rukkhamūlaṃ pabbataṃ  kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. so  araññagato vā rukkhamūlagato vā suññāgāragato vā nisīdati pallaṅkaṃ  ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. so  abhijjhaṃ loke pahāya...pe0... so ime pañca nīvaraṇe pahāya cetaso  upakkilese paññāya dubbalīkaraṇe vivicceva kāmehi...pe0...  ^a^V2.0094^ea^ catutthaṃ jhānaṃ  upasampajja viharati.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmeti. so `idaṃ dukkha'nti yathābhūtaṃ  pajānāti...pe0...  nāparaṃ itthattāyāti pajānāti''.</p>
              <p>[03] ``seyyathāpi so, bhikkhave, yodhājīvo asicammaṃ gahetvā  dhanukalāpaṃ sannayhitvā viyūḷhaṃ saṅgāmaṃ otarati, so taṃ saṅgāmaṃ  abhivijinitvā vijitasaṅgāmo tameva saṅgāmasīsaṃ ajjhāvasati;  tathūpamāhaṃ, bhikkhave, imaṃ puggalaṃ vadāmi. evarūpopi, bhikkhave,  idhekacco puggalo hoti. ayaṃ, bhikkhave, pañcamo yodhājīvūpamo  puggalo santo saṃvijjamāno bhikkhūsu. ime kho, bhikkhave ^a^T3.0115^ea^, pañca  yodhājīvūpamā puggalā santo saṃvijjamānā bhikkhūsū''ti. chaṭṭhaṃ. </p>
            </h4>
            <h4>
              <h4n> 7. paṭhamānāgatabhayasuttaṃ </h4n>
              <p>[03] 77^b^.^eb^ ``pañcimāni, bhikkhave, anāgatabhayāni  sampassamānena alameva āraññikena {āraññakena (sabbattha a0 ni0  5.181; pari0 443)}   bhikkhunā appamattena ātāpinā  pahitattena ^a^P3.0101^ea^ viharituṃ appattassa ^a^M2.0089^ea^ pattiyā  anadhigatassa adhigamāya asacchikatassa sacchikiriyāya.</p>
              <p>[03] ``katamāni pañca? idha, bhikkhave, āraññiko bhikkhu iti  paṭisañcikkhati -- `ahaṃ kho etarahi ekako araññe viharāmi.  ekakaṃ kho pana maṃ {ekakaṃ kho pana (syā0 kaṃ0)} araññe viharantaṃ   ahi vā maṃ ḍaṃseyya, vicchiko {vicchikā (syā0)}  vā ^a^V2.0095^ea^ maṃ ḍaṃseyya, satapadī vā maṃ ḍaṃseyya, tena me assa  kālaṅkiriyā, so mamassa antarāyo; handāhaṃ vīriyaṃ ārabhāmi  appattassa pattiyā anadhigatassa adhigamāya asacchikatassa  sacchikiriyāyā'ti. idaṃ, bhikkhave, paṭhamaṃ anāgatabhayaṃ  sampassamānena alameva āraññikena bhikkhunā appamattena ātāpinā  pahitattena viharituṃ appattassa pattiyā anadhigatassa adhigamāya  asacchikatassa sacchikiriyāya.</p>
              <p>[03] ``puna caparaṃ, bhikkhave, āraññiko bhikkhu iti  paṭisañcikkhati -- `ahaṃ kho etarahi ekako araññe viharāmi.  ekako kho panāhaṃ araññe viharanto upakkhalitvā vā papateyyaṃ, bhattaṃ  vā bhuttaṃ me byāpajjeyya, pittaṃ vā me kuppeyya, semhaṃ vā me kuppeyya,  satthakā vā me vātā kuppeyyuṃ, tena me assa kālaṅkiriyā, so  mamassa antarāyo; handāhaṃ vīriyaṃ ārabhāmi appattassa pattiyā  anadhigatassa adhigamāya asacchikatassa ^a^T3.0116^ea^ sacchikiriyāyā'ti. idaṃ,  bhikkhave, dutiyaṃ anāgatabhayaṃ sampassamānena alameva āraññikena  bhikkhunā appamattena ātāpinā pahitattena viharituṃ appattassa pattiyā  anadhigatassa adhigamāya asacchikatassa sacchikiriyāya.</p>
              <p>[03] ``puna caparaṃ, bhikkhave, āraññiko bhikkhu iti  paṭisañcikkhati -- `ahaṃ kho etarahi ekako araññe viharāmi.  ekako kho panāhaṃ araññe viharanto vāḷehi samāgaccheyyaṃ, sīhena vā  byagghena vā dīpinā vā acchena vā taracchena vā, te maṃ jīvitā  voropeyyuṃ, tena me assa kālaṅkiriyā ^a^P3.0102^ea^, so  mamassa antarāyo; handāhaṃ vīriyaṃ ārabhāmi appattassa pattiyā  anadhigatassa adhigamāya asacchikatassa sacchikiriyāyā'ti. idaṃ,  bhikkhave, tatiyaṃ anāgatabhayaṃ sampassamānena alameva āraññikena  bhikkhunā appamattena ātāpinā pahitattena viharituṃ ^a^M2.0090^ea^ appattassa  pattiyā anadhigatassa adhigamāya asacchikatassa sacchikiriyāya.</p>
              <p>[03] ``puna caparaṃ, bhikkhave, āraññiko bhikkhu iti  paṭisañcikkhati -- `ahaṃ kho etarahi ekako araññe viharāmi.  ekako kho panāhaṃ araññe viharanto māṇavehi samāgaccheyyaṃ  katakammehi vā akatakammehi vā, te maṃ jīvitā voropeyyuṃ, tena me  assa kālaṅkiriyā ^a^V2.0096^ea^, so mamassa antarāyo; handāhaṃ vīriyaṃ  ārabhāmi appattassa pattiyā anadhigatassa adhigamāya asacchikatassa  sacchikiriyāyā'ti. idaṃ, bhikkhave, catutthaṃ anāgatabhayaṃ  sampassamānena alameva āraññikena bhikkhunā appamattena ātāpinā  pahitattena viharituṃ appattassa pattiyā anadhigatassa ^a^T3.0117^ea^ adhigamāya  asacchikatassa sacchikiriyāya.</p>
              <p>[03] ``puna caparaṃ, bhikkhave, āraññiko bhikkhu iti  paṭisañcikkhati -- `ahaṃ kho etarahi ekako araññe viharāmi.  santi kho panāraññe vāḷā amanussā, te maṃ jīvitā voropeyyuṃ, tena  me assa kālaṅkiriyā, so mamassa antarāyo; handāhaṃ vīriyaṃ  ārabhāmi appattassa pattiyā anadhigatassa adhigamāya asacchikatassa  sacchikiriyāyā'ti. idaṃ, bhikkhave, pañcamaṃ anāgatabhayaṃ  sampassamānena alameva āraññikena bhikkhunā appamattena ātāpinā  pahitattena viharituṃ appattassa pattiyā anadhigatassa adhigamāya  asacchikatassa sacchikiriyāya.</p>
              <p>[03] ``imāni kho, bhikkhave, pañca anāgatabhayāni sampassamānena  alameva āraññikena bhikkhunā appamattena ātāpinā pahitattena  viharituṃ appattassa pattiyā anadhigatassa adhigamāya asacchikatassa  sacchikiriyāyā''ti. sattamaṃ. </p>
            </h4>
            <h4>
              <h4n> 8. dutiyānāgatabhayasuttaṃ </h4n>
              <p>[03] 78^b^.^eb^ ``pañcimāni ^a^P3.0103^ea^, bhikkhave,  anāgatabhayāni sampassamānena alameva bhikkhunā appamattena  ātāpinā pahitattena viharituṃ appattassa pattiyā anadhigatassa  adhigamāya asacchikatassa sacchikiriyāya. katamāni pañca?  idha, bhikkhave, bhikkhu iti paṭisañcikkhati -- `ahaṃ kho etarahi  daharo yuvā susukāḷakeso bhadrena yobbanena samannāgato paṭhamena vayasā  ^a^M2.0091^ea^. hoti kho pana so samayo yaṃ imaṃ kāyaṃ jarā phusati.  jiṇṇena kho pana jarāya abhibhūtena na sukaraṃ buddhānaṃ sāsanaṃ manasi  kātuṃ, na sukarāni araññavanapatthāni ^a^T3.0118^ea^ pantāni senāsanāni paṭisevituṃ.  purā maṃ so dhammo āgacchati aniṭṭho akanto amanāpo; handāhaṃ  paṭikacceva {paṭigacceva (sī0)} vīriyaṃ ārabhāmi appattassa pattiyā anadhigatassa  adhigamāya ^a^V2.0097^ea^ asacchikatassa sacchikiriyāya, yenāhaṃ dhammena  samannāgato jiṇṇakopi phāsuṃ {phāsu (pī0 ka0)} viharissāmī'ti. idaṃ, bhikkhave,  paṭhamaṃ anāgatabhayaṃ sampassamānena alameva bhikkhunā appamattena  ātāpinā pahitattena viharituṃ appattassa pattiyā anadhigatassa  adhigamāya asacchikatassa sacchikiriyāya.</p>
              <p>[03] ``puna caparaṃ, bhikkhave, bhikkhu iti paṭisañcikkhati --  `ahaṃ kho etarahi appābādho appātaṅko samavepākiniyā gahaṇiyā  samannāgato nātisītāya nāccuṇhāya majjhimāya padhānakkhamāya.  hoti kho pana so samayo yaṃ imaṃ kāyaṃ byādhi phusati.  byādhitena kho pana byādhinā abhibhūtena {byādhābhibhūtena (sī0 pī0 ka0)}   na sukaraṃ buddhānaṃ sāsanaṃ  manasi kātuṃ, na sukarāni araññavanapatthāni pantāni senāsanāni  paṭisevituṃ. purā maṃ so dhammo āgacchati aniṭṭho akanto  amanāpo; handāhaṃ paṭikacceva vīriyaṃ ārabhāmi appattassa pattiyā  anadhigatassa adhigamāya asacchikatassa sacchikiriyāya ^a^P3.0104^ea^,  yenāhaṃ dhammena samannāgato byādhitopi phāsuṃ  viharissāmī'ti. idaṃ, bhikkhave, dutiyaṃ anāgatabhayaṃ sampassamānena  alameva bhikkhunā appamattena ātāpinā pahitattena viharituṃ appattassa  pattiyā anadhigatassa adhigamāya asacchikatassa sacchikiriyāya.</p>
              <p>[03] ``puna caparaṃ, bhikkhave, bhikkhu iti paṭisañcikkhati --  `etarahi kho subhikkhaṃ susassaṃ sulabhapiṇḍaṃ ^a^T3.0119^ea^, sukaraṃ uñchena paggahena  yāpetuṃ. hoti kho pana so samayo yaṃ dubbhikkhaṃ hoti dussassaṃ  dullabhapiṇḍaṃ, na sukaraṃ uñchena paggahena yāpetuṃ. dubbhikkhe kho pana  manussā yena subhikkhaṃ tena saṅkamanti {tenupasaṅkamanti (ka0)}. tattha saṅgaṇikavihāro  hoti ākiṇṇavihāro. saṅgaṇikavihāre kho pana sati  ākiṇṇavihāre na sukaraṃ buddhānaṃ sāsanaṃ manasi ^a^M2.0092^ea^ kātuṃ, na  sukarāni araññavanapatthāni pantāni senāsanāni paṭisevituṃ. purā  maṃ so dhammo āgacchati aniṭṭho akanto amanāpo; handāhaṃ  paṭikacceva vīriyaṃ ārabhāmi appattassa pattiyā anadhigatassa  adhigamāya asacchikatassa sacchikiriyāya, yenāhaṃ dhammena  samannāgato dubbhikkhepi phāsu viharissāmī'ti. idaṃ, bhikkhave,  tatiyaṃ anāgatabhayaṃ sampassamānena alameva bhikkhunā appamattena  ātāpinā pahitattena viharituṃ appattassa pattiyā anadhigatassa  adhigamāya asacchikatassa sacchikiriyāya.</p>
              <p>[03] ``puna ^a^V2.0098^ea^ caparaṃ, bhikkhave, bhikkhu iti paṭisañcikkhati  -- `etarahi kho manussā samaggā sammodamānā avivadamānā  khīrodakībhūtā aññamaññaṃ piyacakkhūhi sampassantā viharanti.  hoti kho pana so samayo yaṃ bhayaṃ hoti aṭavisaṅkopo,  cakkasamārūḷhā jānapadā pariyāyanti. bhaye kho pana sati manussā  yena khemaṃ tena saṅkamanti. tattha saṅgaṇikavihāro hoti  ākiṇṇavihāro. saṅgaṇikavihāre ^a^P3.0105^ea^ kho pana  sati ākiṇṇavihāre na sukaraṃ buddhānaṃ sāsanaṃ manasi kātuṃ, na  sukarāni araññavanapatthāni pantāni senāsanāni ^a^T3.0120^ea^ paṭisevituṃ. purā  maṃ so dhammo āgacchati aniṭṭho akanto amanāpo; handāhaṃ  paṭikacceva vīriyaṃ ārabhāmi appattassa pattiyā anadhigatassa  adhigamāya asacchikatassa sacchikiriyāya, yenāhaṃ dhammena  samannāgato bhayepi phāsuṃ viharissāmī'ti. idaṃ, bhikkhave, catutthaṃ  anāgatabhayaṃ sampassamānena alameva bhikkhunā appamattena ātāpinā  pahitattena viharituṃ appattassa pattiyā anadhigatassa adhigamāya  asacchikatassa sacchikiriyāya.</p>
              <p>[03] ``puna caparaṃ, bhikkhave, bhikkhu iti paṭisañcikkhati --  `etarahi kho saṅgho samaggo sammodamāno avivadamāno ekuddeso  phāsu viharati. hoti kho pana so samayo yaṃ saṅgho bhijjati.  saṅghe kho pana bhinne na sukaraṃ buddhānaṃ sāsanaṃ manasi kātuṃ, na  sukarāni araññavanapatthāni pantāni senāsanāni paṭisevituṃ. purā  maṃ so dhammo āgacchati aniṭṭho akanto amanāpo; handāhaṃ  paṭikacceva vīriyaṃ ārabhāmi appattassa pattiyā anadhigatassa  adhigamāya asacchikatassa sacchikiriyāya, yenāhaṃ dhammena  samannāgato bhinnepi saṅghe phāsuṃ viharissāmī'ti. idaṃ, bhikkhave,  pañcamaṃ anāgatabhayaṃ sampassamānena alameva bhikkhunā appamattena  ^a^M2.0093^ea^ ātāpinā pahitattena viharituṃ appattassa pattiyā anadhigatassa  adhigamāya asacchikatassa sacchikiriyāya.</p>
              <p>[03] ``imāni kho, bhikkhave, pañca anāgatabhayāni sampassamānena  alameva bhikkhunā appamattena ātāpinā ^a^T3.0121^ea^ pahitattena viharituṃ appattassa  pattiyā anadhigatassa adhigamāya asacchikatassa sacchikiriyāyā''ti.  aṭṭhamaṃ. </p>
            </h4>
            <h4>
              <h4n> 9. tatiyānāgatabhayasuttaṃ </h4n>
              <p>[03] 79^b^.^eb^ ``pañcimāni ^a^V2.0099^ea^, bhikkhave,  anāgatabhayāni etarahi asamuppannāni āyatiṃ samuppajjissanti.  tāni vo {kho (katthaci)} paṭibujjhitabbāni ^a^P3.0106^ea^; paṭibujjhitvā ca  tesaṃ pahānāya vāyamitabbaṃ.</p>
              <p>[03] ``katamāni pañca? bhavissanti, bhikkhave, bhikkhū  anāgatamaddhānaṃ abhāvitakāyā abhāvitasīlā abhāvitacittā  abhāvitapaññā. te abhāvitakāyā samānā abhāvitasīlā  abhāvitacittā abhāvitapaññā aññe upasampādessanti. tepi {te (sī0)} na  sakkhissanti vinetuṃ adhisīle adhicitte adhipaññāya. tepi  bhavissanti abhāvitakāyā abhāvitasīlā abhāvitacittā  abhāvitapaññā. te abhāvitakāyā samānā abhāvitasīlā  abhāvitacittā abhāvitapaññā aññe upasampādessanti. tepi {te (?)} na  sakkhissanti vinetuṃ adhisīle adhicitte adhipaññāya. tepi  bhavissanti abhāvitakāyā abhāvitasīlā abhāvitacittā  abhāvitapaññā. iti kho, bhikkhave, dhammasandosā vinayasandoso;  vinayasandosā dhammasandoso. idaṃ, bhikkhave, paṭhamaṃ anāgatabhayaṃ  etarahi asamuppannaṃ āyatiṃ samuppajjissati. taṃ vo paṭibujjhitabbaṃ;  paṭibujjhitvā ca tassa pahānāya vāyamitabbaṃ.</p>
              <p>[03] ``puna caparaṃ, bhikkhave, bhavissanti bhikkhū anāgatamaddhānaṃ  abhāvitakāyā abhāvitasīlā abhāvitacittā abhāvitapaññā. te  abhāvitakāyā samānā abhāvitasīlā abhāvitacittā abhāvitapaññā  aññesaṃ nissayaṃ dassanti. tepi na sakkhissanti vinetuṃ  adhisīle adhicitte adhipaññāya ^a^T3.0122^ea^. tepi bhavissanti abhāvitakāyā  abhāvitasīlā abhāvitacittā ^a^M2.0094^ea^ abhāvitapaññā. te  abhāvitakāyā samānā abhāvitasīlā abhāvitacittā abhāvitapaññā  aññesaṃ nissayaṃ dassanti. tepi na sakkhissanti vinetuṃ  adhisīle adhicitte adhipaññāya. tepi bhavissanti abhāvitakāyā  abhāvitasīlā abhāvitacittā abhāvitapaññā. iti kho, bhikkhave,  dhammasandosā vinayasandoso; vinayasandosā dhammasandoso. idaṃ,  bhikkhave, dutiyaṃ anāgatabhayaṃ etarahi asamuppannaṃ āyatiṃ  samuppajjissati. taṃ vo paṭibujjhitabbaṃ; paṭibujjhitvā ca tassa  pahānāya vāyamitabbaṃ.</p>
              <p>[03] ``puna ^a^V2.0100^ea^ ^a^P3.0107^ea^ caparaṃ, bhikkhave,  bhavissanti bhikkhū anāgatamaddhānaṃ abhāvitakāyā abhāvitasīlā  abhāvitacittā abhāvitapaññā. te abhāvitakāyā samānā  abhāvitasīlā abhāvitacittā abhāvitapaññā abhidhammakathaṃ vedallakathaṃ  kathentā kaṇhadhammaṃ okkamamānā na bujjhissanti. iti kho,  bhikkhave, dhammasandosā vinayasandoso; vinayasandosā dhammasandoso.  idaṃ, bhikkhave, tatiyaṃ anāgatabhayaṃ etarahi asamuppannaṃ āyatiṃ  samuppajjissati. taṃ vo paṭibujjhitabbaṃ; paṭibujjhitvā ca tassa  pahānāya vāyamitabbaṃ.</p>
              <p>[03] ``puna caparaṃ, bhikkhave, bhavissanti bhikkhū anāgatamaddhānaṃ  abhāvitakāyā abhāvitasīlā abhāvitacittā abhāvitapaññā. te  abhāvitakāyā samānā abhāvitasīlā abhāvitacittā abhāvitapaññā  ye te suttantā tathāgatabhāsitā gambhīrā gambhīratthā lokuttarā  suññatāppaṭisaṃyuttā, tesu bhaññamānesu ^a^T3.0123^ea^ na sussūsissanti, na sotaṃ  odahissanti, na aññā cittaṃ upaṭṭhapessanti, na ca te dhamme  uggahetabbaṃ pariyāpuṇitabbaṃ maññissanti. ye pana te suttantā  kavitā {kavikatā (sī0 syā0 kaṃ0 pī0, saṃ0 ni0  2.229) ṭīkā oloketabbā}   kāveyyā cittakkharā cittabyañjanā bāhirakā sāvakabhāsitā,  tesu bhaññamānesu sussūsissanti, sotaṃ odahissanti, aññā cittaṃ  upaṭṭhapessanti, te ca dhamme uggahetabbaṃ pariyāpuṇitabbaṃ maññissanti.  iti kho, bhikkhave, dhammasandosā vinayasandoso; vinayasandosā  dhammasandoso. idaṃ, bhikkhave, catutthaṃ anāgatabhayaṃ etarahi  asamuppannaṃ āyatiṃ samuppajjissati. taṃ vo paṭibujjhitabbaṃ;  paṭibujjhitvā ca tassa pahānāya vāyamitabbaṃ.</p>
              <p>[03] ``puna ^a^M2.0095^ea^ caparaṃ, bhikkhave, bhavissanti bhikkhū  anāgatamaddhānaṃ abhāvitakāyā abhāvitasīlā abhāvitacittā  abhāvitapaññā ^a^P3.0108^ea^. te abhāvitakāyā samānā  abhāvitasīlā abhāvitacittā abhāvitapaññā therā bhikkhū   bāhulikā {bāhullikā (syā0 kaṃ0) a0 ni0  2.49;  3.96}  bhavissanti sāthalikā okkamane pubbaṅgamā paviveke nikkhittadhurā, na  vīriyaṃ ārabhissanti appattassa pattiyā anadhigatassa adhigamāya  asacchikatassa sacchikiriyāya. tesaṃ pacchimā janatā diṭṭhānugatiṃ  āpajjissati. sāpi bhavissati bāhulikā sāthalikā okkamane  pubbaṅgamā paviveke nikkhittadhurā, na vīriyaṃ ārabhissati appattassa  pattiyā anadhigatassa adhigamāya asacchikatassa sacchikiriyāya.  iti kho, bhikkhave, dhammasandosā vinayasandoso; vinayasandosā  dhammasandoso. idaṃ, bhikkhave, pañcamaṃ anāgatabhayaṃ ^a^T3.0124^ea^ etarahi  asamuppannaṃ āyatiṃ samuppajjissati. taṃ vo paṭibujjhitabbaṃ;  paṭibujjhitvā ca tassa pahānāya vāyamitabbaṃ ^a^V2.0101^ea^. ``imāni  kho, bhikkhave, pañca anāgatabhayāni etarahi asamuppannāni āyatiṃ  samuppajjissanti. tāni vo paṭibujjhitabbāni; paṭibujjhitvā ca  tesaṃ pahānāya vāyamitabba''nti. navamaṃ. </p>
            </h4>
            <h4>
              <h4n> 10. catutthānāgatabhayasuttaṃ </h4n>
              <p>[03] 80^b^.^eb^ ``pañcimāni, bhikkhave, anāgatabhayāni  etarahi asamuppannāni āyatiṃ samuppajjissanti. tāni vo  paṭibujjhitabbāni; paṭibujjhitvā ca tesaṃ pahānāya vāyamitabbaṃ.</p>
              <p>[03] ``katamāni pañca? bhavissanti, bhikkhave, bhikkhū  anāgatamaddhānaṃ cīvare kalyāṇakāmā. te cīvare kalyāṇakāmā  samānā riñcissanti paṃsukūlikattaṃ, riñcissanti araññavanapatthāni  pantāni senāsanāni; gāmanigamarājadhānīsu osaritvā vāsaṃ  kappessanti, cīvarahetu ca anekavihitaṃ anesanaṃ appatirūpaṃ  āpajjissanti. idaṃ, bhikkhave, paṭhamaṃ anāgatabhayaṃ etarahi  asamuppannaṃ āyatiṃ samuppajjissati. taṃ vo paṭibujjhitabbaṃ;  paṭibujjhitvā ca tassa pahānāya vāyamitabbaṃ.</p>
              <p>[03] ``puna ^a^P3.0109^ea^ caparaṃ, bhikkhave, bhavissanti  bhikkhū anāgatamaddhānaṃ piṇḍapāte kalyāṇakāmā. te piṇḍapāte  kalyāṇakāmā samānā riñcissanti piṇḍapātikattaṃ ^a^M2.0096^ea^,  riñcissanti araññavanapatthāni pantāni senāsanāni;  gāmanigamarājadhānīsu osaritvā vāsaṃ kappessanti jivhaggena  rasaggāni pariyesamānā, piṇḍapātahetu ca anekavihitaṃ anesanaṃ  appatirūpaṃ āpajjissanti. idaṃ, bhikkhave, dutiyaṃ anāgatabhayaṃ  etarahi asamuppannaṃ āyatiṃ samuppajjissati. taṃ ^a^T3.0125^ea^ vo paṭibujjhitabbaṃ;  paṭibujjhitvā ca tassa pahānāya vāyamitabbaṃ.</p>
              <p>[03] ``puna caparaṃ, bhikkhave, bhavissanti bhikkhū anāgatamaddhānaṃ  senāsane kalyāṇakāmā. te senāsane kalyāṇakāmā samānā  riñcissanti rukkhamūlikattaṃ {āraññakattaṃ (syā0 kaṃ0)}, riñcissanti araññavanapatthāni  pantāni senāsanāni; gāmanigamarājadhānīsu osaritvā vāsaṃ  kappessanti, senāsanahetu ^a^V2.0102^ea^ ca anekavihitaṃ anesanaṃ  appatirūpaṃ āpajjissanti. idaṃ, bhikkhave, tatiyaṃ anāgatabhayaṃ  etarahi asamuppannaṃ āyatiṃ samuppajjissati. taṃ vo paṭibujjhitabbaṃ;  paṭibujjhitvā ca tassa pahānāya vāyamitabbaṃ.</p>
              <p>[03] ``puna caparaṃ, bhikkhave, bhavissanti bhikkhū anāgatamaddhānaṃ  bhikkhunīsikkhamānāsamaṇuddesehi saṃsaṭṭhā viharissanti.  bhikkhunīsikkhamānāsamaṇuddesehi saṃsagge kho pana, bhikkhave, sati  etaṃ pāṭikaṅkhaṃ -- `anabhiratā vā brahmacariyaṃ carissanti, aññataraṃ  vā saṃkiliṭṭhaṃ āpattiṃ āpajjissanti, sikkhaṃ vā paccakkhāya  hīnāyāvattissanti'. idaṃ, bhikkhave, catutthaṃ anāgatabhayaṃ etarahi  asamuppannaṃ āyatiṃ samuppajjissati. taṃ vo paṭibujjhitabbaṃ;  paṭibujjhitvā ca tassa pahānāya vāyamitabbaṃ.</p>
              <p>[03] ``puna caparaṃ, bhikkhave, bhavissanti bhikkhū anāgatamaddhānaṃ  ārāmikasamaṇuddesehi saṃsaṭṭhā viharissanti. ārāmikasamaṇuddesehi  saṃsagge kho pana, bhikkhave, sati etaṃ pāṭikaṅkhaṃ -- `anekavihitaṃ  sannidhikāraparibhogaṃ ^a^P3.0110^ea^ anuyuttā viharissanti,  oḷārikampi nimittaṃ karissanti, pathaviyāpi haritaggepi'. idaṃ,  bhikkhave, pañcamaṃ anāgatabhayaṃ etarahi ^a^T3.0126^ea^ asamuppannaṃ āyatiṃ  samuppajjissati. taṃ vo paṭibujjhitabbaṃ; paṭibujjhitvā ca tassa  pahānāya vāyamitabbaṃ.</p>
              <p>[03] ``imāni ^a^M2.0097^ea^ kho, bhikkhave, pañca anāgatabhayāni  etarahi asamuppannāni āyatiṃ samuppajjissanti. tāni vo  paṭibujjhitabbāni; paṭibujjhitvā ca tesaṃ pahānāya vāyamitabba''nti.  dasamaṃ. </p>
              <p>[06] yodhājīvavaggo tatiyo. </p>
              <p>[01] tassuddānaṃ -- </p>
              <p>[21] dve cetovimuttiphalā, dve ca dhammavihārino. </p>
              <p>[22] yodhājīvā ca dve vuttā, cattāro ca anāgatāti.. </p>
            </h4>
          </h3>
          <h3>
            <h3n> (9) 4. theravaggo </h3n>
            <h4>
              <h4n> 1. rajanīyasuttaṃ </h4n>
              <p>[03] 81^b^.^eb^ ``pañcahi ^a^V2.0103^ea^, bhikkhave, dhammehi  samannāgato thero bhikkhu sabrahmacārīnaṃ appiyo ca hoti amanāpo ca  agaru ca abhāvanīyo ca. katamehi pañcahi? rajanīye rajjati,  dussanīye {dusanīye (sī0 syā0 kaṃ0 pī0)} dussati, mohanīye   muyhati, kuppanīye {kupanīye (sī0 syā0 kaṃ0), kopanīye (pī0)} kuppati, madanīye  majjati -- imehi kho, bhikkhave, pañcahi dhammehi samannāgato thero  bhikkhu sabrahmacārīnaṃ appiyo ca hoti amanāpo ca agaru ca  abhāvanīyo ca.</p>
              <p>[03] ``pañcahi, bhikkhave, dhammehi samannāgato thero bhikkhu  sabrahmacārīnaṃ piyo ca hoti manāpo ca garu ca bhāvanīyo ca.  katamehi pañcahi? rajanīye ^a^P3.0111^ea^ na rajjati,  dussanīye na ^a^T3.0127^ea^ dussati, mohanīye na muyhati, kuppanīye na kuppati,  madanīye na majjati -- imehi kho, bhikkhave, pañcahi dhammehi  samannāgato thero bhikkhu sabrahmacārīnaṃ piyo ca hoti manāpo ca garu  ca bhāvanīyo cā''ti. paṭhamaṃ. </p>
            </h4>
            <h4>
              <h4n> 2. vītarāgasuttaṃ </h4n>
              <p>[03] 82^b^.^eb^ ``pañcahi, bhikkhave, dhammehi samannāgato thero  bhikkhu sabrahmacārīnaṃ appiyo ca hoti amanāpo ca agaru ca  abhāvanīyo ca. katamehi ^a^M2.0098^ea^ pañcahi? avītarāgo hoti,  avītadoso hoti, avītamoho hoti, makkhī ca, paḷāsī ca --  imehi kho, bhikkhave, pañcahi dhammehi samannāgato thero bhikkhu  sabrahmacārīnaṃ appiyo ca hoti amanāpo ca agaru ca abhāvanīyo ca.</p>
              <p>[03] ``pañcahi, bhikkhave, dhammehi samannāgato thero bhikkhu  sabrahmacārīnaṃ piyo ca hoti manāpo ca garu ca bhāvanīyo ca.  katamehi pañcahi? vītarāgo hoti, vītadoso ^a^V2.0104^ea^ hoti,  vītamoho hoti, amakkhī ca, apaḷāsī ca -- imehi kho,  bhikkhave, pañcahi dhammehi samannāgato thero bhikkhu sabrahmacārīnaṃ  piyo ca hoti manāpo ca garu ca bhāvanīyo cā''ti. dutiyaṃ. </p>
            </h4>
            <h4>
              <h4n> 3. kuhakasuttaṃ </h4n>
              <p>[03] 83^b^.^eb^ ``pañcahi, bhikkhave, dhammehi samannāgato thero  bhikkhu sabrahmacārīnaṃ appiyo ca hoti amanāpo ca agaru ca  abhāvanīyo ca. katamehi pañcahi? kuhako ca hoti, lapako ca,  nemittiko {nimittiko (syā0 kaṃ0), nimittako (ka0)} ca,   nippesiko ca, lābhena ca lābhaṃ nijigīsitā {nijigiṃsitā  (sī0 syā0 kaṃ0 pī0)} --  imehi kho, bhikkhave, pañcahi dhammehi samannāgato thero bhikkhu  sabrahmacārīnaṃ appiyo ca hoti amanāpo ca agaru ca abhāvanīyo ca.</p>
              <p>[03] ``pañcahi ^a^P3.0112^ea^, bhikkhave, dhammehi samannāgato  thero bhikkhu sabrahmacārīnaṃ piyo ca hoti manāpo ca garu ca  bhāvanīyo ca. katamehi pañcahi? na ca kuhako hoti, na ca  lapako, na ca nemittiko, na ca nippesiko, na ca lābhena lābhaṃ  nijigīsitā -- imehi kho, bhikkhave, pañcahi dhammehi samannāgato  thero bhikkhu sabrahmacārīnaṃ piyo ca hoti manāpo ca garu ca  bhāvanīyo cā''ti. tatiyaṃ. </p>
            </h4>
            <h4>
              <h4n> 4. assaddhasuttaṃ </h4n>
              <p>[03] 84^b^.^eb^ ``pañcahi ^a^T3.0128^ea^, bhikkhave, dhammehi samannāgato thero  bhikkhu sabrahmacārīnaṃ appiyo ca hoti, amanāpo ca agaru ca  abhāvanīyo ca. katamehi pañcahi? assaddho hoti, ahiriko  hoti, anottappī hoti ^a^M2.0099^ea^, kusīto hoti, duppañño hoti --  imehi kho, bhikkhave, pañcahi dhammehi samannāgato thero bhikkhu  sabrahmacārīnaṃ appiyo ca hoti amanāpo ca agaru ca abhāvanīyo ca.</p>
              <p>[03] ``pañcahi, bhikkhave, dhammehi samannāgato thero bhikkhu  sabrahmacārīnaṃ piyo ca hoti manāpo ca garu ca bhāvanīyo ca.  katamehi pañcahi? saddho hoti, hirīmā hoti, ottappī ^a^V2.0105^ea^  hoti, āraddhavīriyo hoti, paññavā hoti -- imehi kho, bhikkhave,  pañcahi dhammehi samannāgato thero bhikkhu sabrahmacārīnaṃ piyo ca  hoti manāpo ca garu ca bhāvanīyo cā''ti. catutthaṃ. </p>
            </h4>
            <h4>
              <h4n> 5. akkhamasuttaṃ </h4n>
              <p>[03] 85^b^.^eb^ ``pañcahi, bhikkhave, dhammehi samannāgato thero  bhikkhu sabrahmacārīnaṃ appiyo ca hoti amanāpo ca agaru ca  abhāvanīyo ca. katamehi pañcahi? akkhamo hoti rūpānaṃ,  akkhamo saddānaṃ, akkhamo gandhānaṃ, akkhamo rasānaṃ, akkhamo  phoṭṭhabbānaṃ -- imehi ^a^P3.0113^ea^ kho, bhikkhave, pañcahi  dhammehi samannāgato thero bhikkhu sabrahmacārīnaṃ appiyo ca hoti  amanāpo ca agaru ca abhāvanīyo ca.</p>
              <p>[03] ``pañcahi, bhikkhave, dhammehi samannāgato thero bhikkhu  sabrahmacārīnaṃ piyo ca hoti manāpo ca garu ca bhāvanīyo ca.  katamehi pañcahi? khamo hoti rūpānaṃ, khamo saddānaṃ, khamo  gandhānaṃ, khamo rasānaṃ, khamo phoṭṭhabbānaṃ -- imehi kho, bhikkhave,  pañcahi dhammehi samannāgato thero bhikkhu sabrahmacārīnaṃ piyo ca  hoti manāpo ca garu ca bhāvanīyo cā''ti. pañcamaṃ. </p>
            </h4>
            <h4>
              <h4n> 6. paṭisambhidāpattasuttaṃ </h4n>
              <p>[03] 86^b^.^eb^ ``pañcahi, bhikkhave, dhammehi samannāgato thero  bhikkhu sabrahmacārīnaṃ piyo ca hoti manāpo ca garu ca bhāvanīyo ca.  katamehi pañcahi? atthapaṭisambhidāpatto hoti,  dhammapaṭisambhidāpatto hoti, niruttipaṭisambhidāpatto hoti,  paṭibhānapaṭisambhidāpatto hoti ^a^T3.0129^ea^, yāni tāni sabrahmacārīnaṃ  uccāvacāni kiṃkaraṇīyāni tattha dakkho hoti analaso tatrupāyāya  vīmaṃsāya samannāgato alaṃ kātuṃ ^a^M2.0100^ea^ alaṃ saṃvidhātuṃ -- imehi  kho, bhikkhave, pañcahi dhammehi samannāgato thero bhikkhu  sabrahmacārīnaṃ piyo ca hoti manāpo ca garu ca bhāvanīyo cā''ti.  chaṭṭhaṃ. </p>
            </h4>
            <h4>
              <h4n> 7. sīlavantasuttaṃ </h4n>
              <p>[03] 87^b^.^eb^ ``pañcahi ^a^V2.0106^ea^, bhikkhave, dhammehi  samannāgato thero bhikkhu sabrahmacārīnaṃ piyo ca hoti manāpo ca garu  ca bhāvanīyo ca. katamehi pañcahi? sīlavā hoti,  pātimokkhasaṃvarasaṃvuto viharati. ācāragocarasampanno aṇumattesu  vajjesu bhayadassāvī, samādāya sikkhati sikkhāpadesu; bahussuto  hoti sutadharo sutasannicayo, ye te dhammā ādikalyāṇā  majjhekalyāṇā pariyosānakalyāṇā ^a^P3.0114^ea^ sātthaṃ  sabyañjanaṃ {sātthā sabyañjanā (sī0)} kevalaparipuṇṇaṃ parisuddhaṃ brahmacariyaṃ abhivadanti,  tathārūpāssa dhammā bahussutā honti dhātā {dhatā (sī0 syā0 kaṃ0 pī0)} vacasā paricitā  manasānupekkhitā diṭṭhiyā suppaṭividdhā; kalyāṇavāco hoti  kalyāṇavākkaraṇo poriyā vācāya samannāgato vissaṭṭhāya anelagaḷāya  atthassa viññāpaniyā; catunnaṃ jhānānaṃ ābhicetasikānaṃ  diṭṭhadhammasukhavihārānaṃ nikāmalābhī hoti akicchalābhī  akasiralābhī; āsavānaṃ khayā anāsavaṃ cetovimuttiṃ paññāvimuttiṃ  diṭṭheva dhamme sayaṃ abhiññā sacchikatvā upasampajja viharati. imehi  kho, bhikkhave, pañcahi dhammehi samannāgato thero bhikkhu  sabrahmacārīnaṃ piyo ca hoti manāpo ca garu ca bhāvanīyo cā''ti.  sattamaṃ. </p>
            </h4>
            <h4>
              <h4n> 8. therasuttaṃ </h4n>
              <p>[03] 88^b^.^eb^ ``pañcahi, bhikkhave, dhammehi samannāgato thero  bhikkhu bahujanāhitāya ^a^T3.0130^ea^ paṭipanno hoti bahujanāsukhāya bahuno  janassa anatthāya ahitāya dukkhāya devamanussānaṃ.</p>
              <p>[03] ``katamehi pañcahi? thero hoti rattaññū cirapabbajito;  ñāto hoti yasassī sagahaṭṭhapabbajitānaṃ {gahaṭṭhapabbajitānaṃ (sī0)} bahujanaparivāro; lābhī hoti  cīvarapiṇḍapātasenāsanagilānappaccayabhesajjaparikkhārānaṃ; bahussuto  hoti sutadharo sutasannicayo, ye te dhammā ādikalyāṇā  majjhekalyāṇā ^a^M2.0101^ea^ pariyosānakalyāṇā sātthaṃ sabyañjanaṃ  kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā  bahussutā honti dhātā vacasā paricitā manasānupekkhitā diṭṭhiyā  appaṭividdhā; micchādiṭṭhiko hoti viparītadassano, so bahujanaṃ  saddhammā vuṭṭhāpetvā asaddhamme patiṭṭhāpeti. thero bhikkhu rattaññū  cirapabbajito itipissa diṭṭhānugatiṃ ^a^P3.0115^ea^ āpajjanti  ^a^V2.0107^ea^, ñāto thero bhikkhu yasassī sagahaṭṭhapabbajitānaṃ  bahujanaparivāro itipissa diṭṭhānugatiṃ āpajjanti, lābhī thero  bhikkhu cīvarapiṇḍapātasenāsanagilānappaccayabhesajjaparikkhārānaṃ  itipissa diṭṭhānugatiṃ āpajjanti, bahussuto thero bhikkhu sutadharo  sutasannicayo itipissa diṭṭhānugatiṃ āpajjanti. imehi kho,  bhikkhave, pañcahi dhammehi samannāgato thero bhikkhu bahujanāhitāya  paṭipanno hoti bahujanāsukhāya bahuno janassa anatthāya ahitāya  dukkhāya devamanussānaṃ.</p>
              <p>[03] ``pañcahi, bhikkhave, dhammehi samannāgato thero bhikkhu  bahujanahitāya paṭipanno hoti bahujanasukhāya bahuno janassa atthāya  hitāya sukhāya devamanussānaṃ.</p>
              <p>[03] ``katamehi pañcahi? thero hoti rattaññū cirapabbajito;  ñāto hoti yasassī sagahaṭṭhapabbajitānaṃ bahujanaparivāro; lābhī hoti  cīvarapiṇḍapātasenāsanagilānappaccayabhesajjaparikkhārānaṃ ^a^T3.0131^ea^; bahussuto  hoti sutadharo sutasannicayo, ye te dhammā ādikalyāṇā  majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ  parisuddhaṃ brahmacariyaṃ abhivadanti, tathārūpāssa dhammā bahussutā honti  dhātā vacasā paricitā manasānupekkhitā diṭṭhiyā suppaṭividdhā;  sammādiṭṭhiko hoti aviparītadassano, so bahujanaṃ asaddhammā  vuṭṭhāpetvā saddhamme patiṭṭhāpeti. thero bhikkhu rattaññū cirapabbajito  itipissa diṭṭhānugatiṃ āpajjanti, ñāto thero bhikkhu yasassī  sagahaṭṭhapabbajitānaṃ bahujanaparivāro itipissa diṭṭhānugatiṃ āpajjanti,  lābhī thero bhikkhu  cīvarapiṇḍapātasenāsanagilānappaccayabhesajjaparikkhārānaṃ itipissa  diṭṭhānugatiṃ āpajjanti, bahussuto thero bhikkhu sutadharo sutasannicayo  itipissa diṭṭhānugatiṃ āpajjanti. imehi kho, bhikkhave, pañcahi  dhammehi samannāgato thero bhikkhu bahujanahitāya paṭipanno hoti  bahujanasukhāya ^a^M2.0102^ea^ ^a^P3.0116^ea^ bahuno janassa atthāya  hitāya sukhāya devamanussāna''nti. aṭṭhamaṃ. </p>
            </h4>
            <h4>
              <h4n> 9. paṭhamasekhasuttaṃ </h4n>
              <p>[03] 89^b^.^eb^ ``pañcime, bhikkhave, dhammā sekhassa  bhikkhuno parihānāya saṃvattanti. katame pañca ^a^V2.0108^ea^?  kammārāmatā, bhassārāmatā, niddārāmatā, saṅgaṇikārāmatā,  yathāvimuttaṃ cittaṃ na paccavekkhati -- ime kho, bhikkhave, pañca  dhammā sekhassa bhikkhuno parihānāya saṃvattanti. </p>
              <p>[01] ``pañcime, bhikkhave, dhammā sekhassa bhikkhuno  aparihānāya saṃvattanti. katame pañca? na kammārāmatā, na  bhassārāmatā, na niddārāmatā, na saṅgaṇikārāmatā, yathāvimuttaṃ cittaṃ  paccavekkhati -- ime kho, bhikkhave, pañca dhammā sekhassa bhikkhuno  aparihānāya saṃvattantī''ti. navamaṃ. </p>
            </h4>
            <h4>
              <h4n> 10. dutiyasekhasuttaṃ </h4n>
              <p>[03] 90^b^.^eb^ ``pañcime, bhikkhave, dhammā sekhassa  bhikkhuno parihānāya saṃvattanti. katame pañca? idha, bhikkhave,  sekho bhikkhu bahukicco hoti bahukaraṇīyo ^a^T3.0132^ea^ viyatto kiṃkaraṇīyesu;  riñcati paṭisallānaṃ, nānuyuñjati ajjhattaṃ cetosamathaṃ. ayaṃ,  bhikkhave, paṭhamo dhammo sekhassa bhikkhuno parihānāya saṃvattati.</p>
              <p>[03] ``puna caparaṃ, bhikkhave, sekho bhikkhu appamattakena kammena  divasaṃ atināmeti; riñcati paṭisallānaṃ, nānuyuñjati ajjhattaṃ  cetosamathaṃ. ayaṃ, bhikkhave, dutiyo dhammo sekhassa bhikkhuno  parihānāya saṃvattati.</p>
              <p>[03] ``puna caparaṃ, bhikkhave, sekho bhikkhu saṃsaṭṭho viharati  gahaṭṭhapabbajitehi ananulomikena gihisaṃsaggena; riñcati paṭisallānaṃ,  nānuyuñjati ajjhattaṃ cetosamathaṃ ^a^P3.0117^ea^. ayaṃ,  bhikkhave, tatiyo dhammo sekhassa bhikkhuno parihānāya saṃvattati.</p>
              <p>[03] ``puna caparaṃ, bhikkhave, sekho bhikkhu akālena gāmaṃ  pavisati, atidivā paṭikkamati; riñcati paṭisallānaṃ, nānuyuñjati  ajjhattaṃ cetosamathaṃ. ayaṃ, bhikkhave, catuttho dhammo sekhassa  bhikkhuno parihānāya saṃvattati.</p>
              <p>[03] ``puna ^a^M2.0103^ea^ caparaṃ, bhikkhave, sekho bhikkhu yāyaṃ kathā  ābhisallekhikā cetovivaraṇasappāyā, seyyathidaṃ -- appicchakathā  santuṭṭhikathā pavivekakathā asaṃsaggakathā vīriyārambhakathā ^a^V2.0109^ea^  sīlakathā samādhikathā paññākathā vimuttikathā  vimuttiñāṇadassanakathā, evarūpiyā kathāya na nikāmalābhī hoti na  akicchalābhī na akasiralābhī {kicchalābhī kasiralābhī (sī0 syā0 kaṃ0  pī)}; riñcati paṭisallānaṃ, nānuyuñjati  ajjhattaṃ cetosamathaṃ. ayaṃ, bhikkhave, pañcamo dhammo sekhassa  bhikkhuno parihānāya saṃvattati. ime kho, bhikkhave, pañca dhammā  sekhassa bhikkhuno parihānāya saṃvattanti.</p>
              <p>[03] ``pañcime, bhikkhave, dhammā sekhassa bhikkhuno aparihānāya  saṃvattanti. katame pañca? idha, bhikkhave, sekho bhikkhu ^a^T3.0133^ea^ na  bahukicco hoti na bahukaraṇīyo viyatto kiṃkaraṇīyesu; na riñcati  paṭisallānaṃ, anuyuñjati ajjhattaṃ cetosamathaṃ. ayaṃ, bhikkhave, paṭhamo  dhammo sekhassa bhikkhuno aparihānāya saṃvattati.</p>
              <p>[03] ``puna caparaṃ, bhikkhave, sekho bhikkhu na appamattakena kammena  divasaṃ atināmeti; na riñcati paṭisallānaṃ, anuyuñjati ajjhattaṃ  cetosamathaṃ. ayaṃ, bhikkhave, dutiyo dhammo sekhassa bhikkhuno  aparihānāya saṃvattati.</p>
              <p>[03] ``puna caparaṃ, bhikkhave, sekho bhikkhu asaṃsaṭṭho viharati  gahaṭṭhapabbajitehi ananulomikena gihisaṃsaggena; na riñcati  paṭisallānaṃ, anuyuñjati ajjhattaṃ cetosamathaṃ ^a^P3.0118^ea^.  ayaṃ, bhikkhave, tatiyo dhammo sekhassa bhikkhuno aparihānāya  saṃvattati.</p>
              <p>[03] ``puna caparaṃ, bhikkhave, sekho bhikkhu na atikālena gāmaṃ  pavisati, nātidivā paṭikkamati; na riñcati paṭisallānaṃ, anuyuñjati  ajjhattaṃ cetosamathaṃ. ayaṃ, bhikkhave, catuttho dhammo sekhassa  bhikkhuno aparihānāya saṃvattati.</p>
              <p>[03] ``puna caparaṃ, bhikkhave, sekho bhikkhu yāyaṃ kathā  ābhisallekhikā cetovivaraṇasappāyā, seyyathidaṃ -- appicchakathā  santuṭṭhikathā pavivekakathā asaṃsaggakathā vīriyārambhakathā sīlakathā  samādhikathā paññākathā vimuttikathā vimuttiñāṇadassanakathā,  evarūpiyā kathāya ^a^M2.0104^ea^ nikāmalābhī hoti akicchalābhī  akasiralābhī; na riñcati paṭisallānaṃ, anuyuñjati ajjhattaṃ  cetosamathaṃ. ayaṃ, bhikkhave, pañcamo dhammo sekhassa bhikkhuno  ^a^V2.0110^ea^ aparihānāya saṃvattati. ime kho, bhikkhave, pañca dhammā  sekhassa bhikkhuno aparihānāya saṃvattantī''ti. dasamaṃ. </p>
              <p>[06] theravaggo catuttho. </p>
              <p>[01] tassuddānaṃ -- </p>
              <p>[21] rajanīyo ^a^T3.0134^ea^ vītarāgo, kuhakāssaddhākkhamā. </p>
              <p>[22] paṭisambhidā ca sīlena, thero sekhā pare duveti.. </p>
            </h4>
          </h3>
          <h3>
            <h3n> (10) 5. kakudhavaggo </h3n>
            <h4>
              <h4n> 1. paṭhamasampadāsuttaṃ </h4n>
              <p>[03] 91^b^.^eb^ ``pañcimā ^a^V2.0111^ea^, bhikkhave, sampadā.  katamā pañca? saddhāsampadā, sīlasampadā, sutasampadā, cāgasampadā,  paññāsampadā -- imā kho, bhikkhave, pañca sampadā''ti. paṭhamaṃ. </p>
            </h4>
            <h4>
              <h4n> 2. dutiyasampadāsuttaṃ </h4n>
              <p>[03] 92^b^.^eb^ ``pañcimā ^a^P3.0119^ea^, bhikkhave,  sampadā. katamā pañca? sīlasampadā, samādhisampadā,  paññāsampadā, vimuttisampadā, vimuttiñāṇadassanasampadā -- imā kho,  bhikkhave, pañca sampadā''ti. dutiyaṃ. </p>
            </h4>
            <h4>
              <h4n> 3. byākaraṇasuttaṃ </h4n>
              <p>[03] 93^b^.^eb^ ``pañcimāni, bhikkhave, aññābyākaraṇāni.  katamāni pañca? mandattā momūhattā aññaṃ byākaroti; pāpiccho  icchāpakato aññaṃ byākaroti; ummādā cittakkhepā aññaṃ byākaroti;  adhimānena aññaṃ byākaroti; sammadeva aññaṃ byākaroti. imāni  kho, bhikkhave, pañca aññābyākaraṇānī''ti. tatiyaṃ. </p>
            </h4>
            <h4>
              <h4n> 4. phāsuvihārasuttaṃ </h4n>
              <p>[03] 94^b^.^eb^ ``pañcime ^a^M2.0105^ea^, bhikkhave, phāsuvihārā.  katame pañca? idha, bhikkhave, bhikkhu vivicceva kāmehi vivicca  akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ  upasampajja viharati; vitakkavicārānaṃ vūpasamā...pe0... dutiyaṃ  jhānaṃ... ^a^T3.0135^ea^  ^a^V2.0112^ea^   tatiyaṃ jhānaṃ...  catutthaṃ jhānaṃ upasampajja viharati; āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharati. ime kho, bhikkhave, pañca phāsuvihārā''ti.  catutthaṃ. </p>
            </h4>
            <h4>
              <h4n> 5. akuppasuttaṃ </h4n>
              <p>[03] 95^b^.^eb^ ``pañcahi, bhikkhave, dhammehi samannāgato  bhikkhu nacirasseva akuppaṃ paṭivijjhati. katamehi pañcahi? idha  ^a^P3.0120^ea^, bhikkhave, bhikkhu atthapaṭisambhidāpatto hoti,  dhammapaṭisambhidāpatto hoti, niruttipaṭisambhidāpatto hoti,  paṭibhānapaṭisambhidāpatto hoti, yathāvimuttaṃ cittaṃ paccavekkhati.  imehi kho, bhikkhave, pañcahi dhammehi samannāgato bhikkhu  nacirasseva akuppaṃ paṭivijjhatī''ti. pañcamaṃ. </p>
            </h4>
            <h4>
              <h4n> 6. sutadharasuttaṃ </h4n>
              <p>[03] 96^b^.^eb^ ``pañcahi, bhikkhave, dhammehi samannāgato  bhikkhu ānāpānassatiṃ āsevanto nacirasseva akuppaṃ paṭivijjhati.  katamehi pañcahi? idha, bhikkhave, bhikkhu appaṭṭho hoti appakicco  subharo susantoso jīvitaparikkhāresu; appāhāro hoti anodarikattaṃ  anuyutto; appamiddho hoti jāgariyaṃ anuyutto; bahussuto hoti  sutadharo sutasannicayo, ye te dhammā ādikalyāṇā majjhekalyāṇā  pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ  brahmacariyaṃ abhivadanti, tathārūpāssa dhammā bahussutā honti dhātā  vacasā paricitā manasānupekkhitā diṭṭhiyā suppaṭividdhā; yathāvimuttaṃ  cittaṃ paccavekkhati. imehi ^a^T3.0136^ea^ kho, bhikkhave, pañcahi dhammehi  samannāgato bhikkhu ānāpānassatiṃ āsevanto nacirasseva akuppaṃ  paṭivijjhatī''ti. chaṭṭhaṃ. </p>
            </h4>
            <h4>
              <h4n> 7. kathāsuttaṃ </h4n>
              <p>[03] 97^b^.^eb^ ``pañcahi ^a^M2.0106^ea^ ^a^V2.0113^ea^, bhikkhave,  dhammehi samannāgato bhikkhu ānāpānassatiṃ bhāvento nacirasseva  akuppaṃ paṭivijjhati. katamehi pañcahi? idha, bhikkhave, bhikkhu  appaṭṭho hoti appakicco subharo susantoso jīvitaparikkhāresu;  appāhāro hoti anodarikattaṃ anuyutto; appamiddho ^a^P3.0121^ea^  hoti jāgariyaṃ anuyutto; yāyaṃ kathā ābhisallekhikā  cetovivaraṇasappāyā, seyyathidaṃ -- appicchakathā...pe0...  vimuttiñāṇadassanakathā, evarūpiyā kathāya nikāmalābhī hoti  akicchalābhī akasiralābhī; yathāvimuttaṃ cittaṃ paccavekkhati. imehi  kho, bhikkhave, pañcahi dhammehi samannāgato bhikkhu ānāpānassatiṃ  bhāvento nacirasseva akuppaṃ paṭivijjhatī''ti. sattamaṃ. </p>
            </h4>
            <h4>
              <h4n> 8. āraññakasuttaṃ </h4n>
              <p>[03] 98^b^.^eb^ ``pañcahi, bhikkhave, dhammehi samannāgato  bhikkhu ānāpānassatiṃ bahulīkaronto nacirasseva akuppaṃ  paṭivijjhati. katamehi pañcahi? idha, bhikkhave, bhikkhu appaṭṭho  hoti appakicco subharo susantoso jīvitaparikkhāresu; appāhāro  hoti anodarikattaṃ anuyutto; appamiddho hoti jāgariyaṃ anuyutto;  āraññako hoti pantasenāsano; yathāvimuttaṃ cittaṃ paccavekkhati.  imehi kho, bhikkhave, pañcahi dhammehi samannāgato ^a^T3.0137^ea^ bhikkhu  ānāpānassatiṃ bahulīkaronto nacirasseva akuppaṃ paṭivijjhatī''ti.  aṭṭhamaṃ. </p>
            </h4>
            <h4>
              <h4n> 9. sīhasuttaṃ </h4n>
              <p>[03] 99^b^.^eb^ ``sīho, bhikkhave, migarājā sāyanhasamayaṃ  āsayā nikkhamati; āsayā nikkhamitvā vijambhati; vijambhitvā  samantā catuddisaṃ {catuddisā (syā0 kaṃ0 pī0 ka0) a0 ni0  4.33; saṃ0 ni0  3.78 passitabbaṃ}  anuviloketi; samantā catuddisaṃ {catuddisā (syā0 kaṃ0 pī0 ka0)  a0 ni0  4.33; saṃ0 ni0  3.78 passitabbaṃ} anuviloketvā  tikkhattuṃ sīhanādaṃ nadati; tikkhattuṃ sīhanādaṃ naditvā gocarāya  pakkamati. so hatthissa cepi pahāraṃ deti, sakkaccaññeva pahāraṃ deti,  no asakkaccaṃ; mahiṃsassa {mahisassa (sī0 syā0 kaṃ0 pī0)} cepi pahāraṃ deti, sakkaccaññeva pahāraṃ deti,  no asakkaccaṃ; gavassa cepi pahāraṃ deti, sakkaccaññeva pahāraṃ deti, no  asakkaccaṃ; dīpissa cepi ^a^M2.0107^ea^ pahāraṃ deti, sakkaccaññeva pahāraṃ  deti ^a^V2.0114^ea^, no asakkaccaṃ; khuddakānañcepi ^a^P3.0122^ea^  pāṇānaṃ pahāraṃ deti antamaso sasabiḷārānampi {sasabiḷārānaṃ (ka0)}, sakkaccaññeva pahāraṃ  deti, no asakkaccaṃ. taṃ kissa hetu? `mā me yoggapatho  nassā'ti.</p>
              <p>[03] ``sīhoti kho, bhikkhave, tathāgatassetaṃ adhivacanaṃ arahato  sammāsambuddhassa. yaṃ kho, bhikkhave, tathāgato parisāya dhammaṃ  deseti, idamassa hoti sīhanādasmiṃ. bhikkhūnañcepi, bhikkhave,  tathāgato dhammaṃ deseti, sakkaccaññeva tathāgato dhammaṃ deseti, no  asakkaccaṃ; bhikkhunīnañcepi, bhikkhave, tathāgato dhammaṃ deseti,  sakkaccaññeva tathāgato dhammaṃ deseti, no asakkaccaṃ; upāsakānañcepi,  bhikkhave, tathāgato dhammaṃ deseti, sakkaccaññeva ^a^T3.0138^ea^ tathāgato dhammaṃ deseti,  no asakkaccaṃ; upāsikānañcepi, bhikkhave, tathāgato dhammaṃ deseti,  sakkaccaññeva tathāgato dhammaṃ deseti, no asakkaccaṃ; puthujjanānañcepi,  bhikkhave, tathāgato dhammaṃ deseti antamaso annabhāranesādānampi  {annabhāranesādānaṃ (ka0)},  sakkaccaññeva tathāgato dhammaṃ deseti, no asakkaccaṃ. taṃ kissa hetu?  dhammagaru, bhikkhave, tathāgato dhammagāravo''ti. navamaṃ. </p>
            </h4>
            <h4>
              <h4n> 10. kakudhatherasuttaṃ </h4n>
              <p>[03] 100^b^.^eb^ evaṃ me sutaṃ -- ekaṃ samayaṃ bhagavā kosambiyaṃ  viharati ghositārāme. {cūḷava0 333, 341} tena kho pana samayena kakudho nāma  koliyaputto {koḷīyaputto (sī0 syā0 ka0)} āyasmato mahāmoggallānassa upaṭṭhāko adhunākālaṅkato  aññataraṃ manomayaṃ kāyaṃ upapanno. tassa evarūpo attabhāvapaṭilābho  hoti -- seyyathāpi nāma dve vā tīṇi vā māgadhakāni {māgadhikāni (sī0  pī0 ka0)} gāmakkhettāni. so tena attabhāvapaṭilābhena neva   attānaṃ {nevattānaṃ byābādheti (sī0)} no paraṃ byābādheti.</p>
              <p>[03] atha kho kakudho devaputto yenāyasmā mahāmoggallāno  tenupasaṅkami; upasaṅkamitvā āyasmantaṃ mahāmoggallānaṃ abhivādetvā  ekamantaṃ aṭṭhāsi. ekamantaṃ ṭhito ^a^P3.0123^ea^ kho kakudho  devaputto āyasmantaṃ mahāmoggallānaṃ ^a^M2.0108^ea^ etadavoca --  ``devadattassa, bhante, evarūpaṃ icchāgataṃ uppajji -- `ahaṃ  bhikkhusaṅghaṃ pariharissāmī'ti. sahacittuppādā ca, bhante, devadatto  tassā iddhiyā parihīno''ti. idamavoca kakudho devaputto. idaṃ  vatvā āyasmantaṃ mahāmoggallānaṃ abhivādetvā padakkhiṇaṃ katvā  tatthevantaradhāyi.</p>
              <p>[03] atha ^a^V2.0115^ea^ kho āyasmā mahāmoggallāno yena bhagavā  tenupasaṅkami ^a^T3.0139^ea^; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā mahāmoggallāno bhagavantaṃ  etadavoca --</p>
              <p>[03] ``kakudho nāma, bhante, koliyaputto mamaṃ upaṭṭhāko  adhunākālaṅkato aññataraṃ manomayaṃ kāyaṃ upapanno hoti. tassa  evarūpo attabhāvapaṭilābho -- seyyathāpi nāma dve vā tīṇi vā  māgadhakāni gāmakkhettāni. so tena attabhāvapaṭilābhena neva attānaṃ  no paraṃ byābādheti. atha kho, bhante, kakudho devaputto yenāhaṃ  tenupasaṅkami; upasaṅkamitvā maṃ abhivādetvā ekamantaṃ aṭṭhāsi.  ekamantaṃ ṭhito kho, bhante, kakudho devaputto maṃ etadavoca --  `devadattassa, bhante, evarūpaṃ icchāgataṃ uppajji -- ahaṃ bhikkhusaṅghaṃ  pariharissāmīti. sahacittuppādā ca, bhante, devadatto tassā iddhiyā  parihīno'ti. idamavoca, bhante, kakudho devaputto. idaṃ vatvā maṃ  abhivādetvā padakkhiṇaṃ katvā tatthevantaradhāyī''ti.</p>
              <p>[03] ``kiṃ pana te, moggallāna, kakudho devaputto cetasā ceto  paricca vidito -- `yaṃ kiñci kakudho devaputto bhāsati sabbaṃ taṃ  tatheva hoti, no aññathā'''ti? ``cetasā ceto paricca vidito  me, bhante, kakudho devaputto -- `yaṃ kiñci kakudho devaputto bhāsati  sabbaṃ taṃ tatheva hoti, no aññathā'''ti. ``rakkhassetaṃ, moggallāna,  vācaṃ! (rakkhassetaṃ, moggallāna, vācaṃ) {( ) sī0 syā0 kaṃ0 pī0 potthakesu  natthi cūḷava0 333 pana sabbatthapi dissatiyeva}! idāni so moghapuriso  attanāva attānaṃ pātukarissati ^a^T3.0140^ea^.</p>
              <p>[03] ``pañcime, moggallāna, satthāro santo saṃvijjamānā lokasmiṃ.  katame pañca? idha ^a^P3.0124^ea^, moggallāna, ekacco  satthā aparisuddhasīlo samāno `parisuddhasīlomhī'ti paṭijānāti  `parisuddhaṃ me sīlaṃ pariyodātaṃ ^a^M2.0109^ea^ asaṃkiliṭṭha'nti. tamenaṃ  sāvakā evaṃ jānanti -- `ayaṃ kho bhavaṃ satthā aparisuddhasīlo  samāno parisuddhasīlomhī'ti paṭijānāti `parisuddhaṃ me sīlaṃ  pariyodātaṃ asaṃkiliṭṭha'nti. mayañceva kho pana gihīnaṃ  āroceyyāma, nāssassa manāpaṃ. yaṃ kho panassa amanāpaṃ,   kathaṃ naṃ {kathaṃ nu taṃ (sī0), kathaṃ nu (syā0 kaṃ0 pī0 ka0), kathaṃ  taṃ (katthaci)}   mayaṃ tena samudācareyyāma -- `sammannati kho pana  cīvarapiṇḍapātasenāsanagilānappaccayabhesajjaparikkhārena; yaṃ tumo  karissati tumova tena paññāyissatī'ti ^a^T3.0141^ea^ ^a^V2.0116^ea^. evarūpaṃ kho,  moggallāna, satthāraṃ sāvakā sīlato rakkhanti; evarūpo ca pana  satthā sāvakehi sīlato rakkhaṃ paccāsīsati {paccāsiṃsati (sī0 syā0 kaṃ0  pī0)}.</p>
              <p>[03] ``puna caparaṃ, moggallāna, idhekacco satthā aparisuddhājīvo  samāno `parisuddhājīvomhī'ti paṭijānāti `parisuddho me ājīvo  pariyodāto asaṃkiliṭṭho'ti. tamenaṃ sāvakā evaṃ jānanti -- `ayaṃ  kho bhavaṃ satthā aparisuddhājīvo samāno parisuddhājīvomhī'ti  paṭijānāti `parisuddho me ājīvo pariyodāto asaṃkiliṭṭho'ti.  mayañceva kho pana gihīnaṃ āroceyyāma, nāssassa manāpaṃ. yaṃ kho  panassa amanāpaṃ, kathaṃ naṃ mayaṃ tena samudācareyyāma -- `sammannati  kho pana cīvarapiṇḍapātasenāsanagilānappaccayabhesajjaparikkhārena; yaṃ  tumo karissati tumova tena paññāyissatī'ti. evarūpaṃ kho,  moggallāna, satthāraṃ sāvakā ājīvato rakkhanti; evarūpo ca pana  satthā sāvakehi ājīvato rakkhaṃ paccāsīsati.</p>
              <p>[03] ``puna caparaṃ, moggallāna, idhekacco satthā  aparisuddhadhammadesano samāno `parisuddhadhammadesanomhī'ti paṭijānāti  `parisuddhā me dhammadesanā pariyodātā asaṃkiliṭṭhā'ti. tamenaṃ  sāvakā evaṃ jānanti -- `ayaṃ kho bhavaṃ satthā aparisuddhadhammadesano  samāno parisuddhadhammadesanomhī'ti ^a^P3.0125^ea^ paṭijānāti  `parisuddhā me dhammadesanā pariyodātā asaṃkiliṭṭhā'ti. mayañceva  kho pana gihīnaṃ āroceyyāma, nāssassa manāpaṃ. yaṃ kho panassa  amanāpaṃ, kathaṃ naṃ mayaṃ tena samudācareyyāma -- `sammannati kho pana  cīvarapiṇḍapātasenāsanagilānappaccayabhesajjaparikkhārena; yaṃ ^a^T3.0142^ea^ tumo  karissati tumova tena paññāyissatī'ti. evarūpaṃ kho, moggallāna,  satthāraṃ sāvakā dhammadesanato rakkhanti ^a^M2.0110^ea^; evarūpo ca pana  satthā sāvakehi dhammadesanato rakkhaṃ paccāsīsati.</p>
              <p>[03] ``puna caparaṃ, moggallāna, idhekacco satthā  aparisuddhaveyyākaraṇo samāno `parisuddhaveyyākaraṇomhī'ti  paṭijānāti `parisuddhaṃ me veyyākaraṇaṃ pariyodātaṃ asaṃkiliṭṭha'nti.  tamenaṃ sāvakā evaṃ jānanti -- `ayaṃ kho bhavaṃ satthā  aparisuddhaveyyākaraṇo samāno parisuddhaveyyākaraṇomhī'ti paṭijānāti  `parisuddhaṃ me veyyākaraṇaṃ pariyodātaṃ asaṃkiliṭṭha'nti. mayañceva  kho pana gihīnaṃ āroceyyāma, nāssassa manāpaṃ ^a^V2.0117^ea^. yaṃ kho  panassa amanāpaṃ, kathaṃ naṃ mayaṃ tena samudācareyyāma -- `sammannati  kho pana cīvarapiṇḍapātasenāsanagilānappaccayabhesajjaparikkhārena; yaṃ   tumo karissati tumova tena paññāyissatī'ti. evarūpaṃ kho,  moggallāna, satthāraṃ sāvakā veyyākaraṇato rakkhanti; evarūpo ca  pana satthā sāvakehi veyyākaraṇato rakkhaṃ paccāsīsati.</p>
              <p>[03] ``puna caparaṃ, moggallāna, idhekacco satthā  aparisuddhañāṇadassano samāno `parisuddhañāṇadassanomhī'ti  paṭijānāti `parisuddhaṃ me ñāṇadassanaṃ pariyodātaṃ asaṃkiliṭṭha'nti.  tamenaṃ sāvakā evaṃ jānanti -- `ayaṃ kho bhavaṃ satthā  aparisuddhañāṇadassano samāno parisuddhañāṇadassanomhī'ti  paṭijānāti `parisuddhaṃ me ñāṇadassanaṃ pariyodātaṃ asaṃkiliṭṭha'nti.  mayañceva kho pana gihīnaṃ āroceyyāma, nāssassa manāpaṃ. yaṃ kho  panassa amanāpaṃ, kathaṃ naṃ mayaṃ tena samudācareyyāma ^a^P3.0126^ea^  -- `sammannati kho pana  cīvarapiṇḍapātasenāsanagilānappaccayabhesajjaparikkhārena; yaṃ tumo  karissati tumova tena paññāyissatī'ti. evarūpaṃ kho, moggallāna,  satthāraṃ sāvakā ñāṇadassanato rakkhanti; evarūpo ca pana satthā  sāvakehi ñāṇadassanato rakkhaṃ paccāsīsati. ime kho, moggallāna,  pañca satthāro santo saṃvijjamānā lokasmiṃ.</p>
              <p>[03] ``ahaṃ kho pana, moggallāna, parisuddhasīlo samāno  `parisuddhasīlomhī'ti paṭijānāmi `parisuddhaṃ me sīlaṃ pariyodātaṃ  asaṃkiliṭṭha'nti. na ca maṃ sāvakā sīlato rakkhanti, na cāhaṃ  sāvakehi sīlato rakkhaṃ paccāsīsāmi. parisuddhājīvo samāno  `parisuddhājīvomhī'ti paṭijānāmi `parisuddho me ājīvo  pariyodāto asaṃkiliṭṭho'ti. na ca maṃ sāvakā ^a^M2.0111^ea^ ājīvato  rakkhanti, na cāhaṃ sāvakehi ājīvato ^a^T3.0143^ea^ rakkhaṃ paccāsīsāmi.  parisuddhadhammadesano samāno `parisuddhadhammadesanomhī'ti paṭijānāmi  `parisuddhā me dhammadesanā pariyodātā asaṃkiliṭṭhā'ti. na ca maṃ  sāvakā dhammadesanato rakkhanti, na cāhaṃ sāvakehi dhammadesanato  rakkhaṃ paccāsīsāmi. parisuddhaveyyākaraṇo samāno  `parisuddhaveyyākaraṇomhī'ti paṭijānāmi `parisuddhaṃ me veyyākaraṇaṃ  pariyodātaṃ asaṃkiliṭṭha'nti. na ca maṃ sāvakā veyyākaraṇato  rakkhanti, na cāhaṃ sāvakehi veyyākaraṇato rakkhaṃ paccāsīsāmi.  parisuddhañāṇadassano samāno `parisuddhañāṇadassanomhī'ti  paṭijānāmi `parisuddhaṃ me ñāṇadassanaṃ ^a^V2.0118^ea^ pariyodātaṃ  asaṃkiliṭṭha'nti. na ca maṃ sāvakā ñāṇadassanato rakkhanti, na  cāhaṃ sāvakehi ñāṇadassanato rakkhaṃ paccāsīsāmī''ti. dasamaṃ. </p>
              <p>[06] kakudhavaggo pañcamo. </p>
              <p>[01] tassuddānaṃ -- </p>
              <p>[21] dve ^a^P3.0127^ea^ sampadā byākaraṇaṃ, phāsu  akuppapañcamaṃ. </p>
              <p>[22] sutaṃ kathā āraññako, sīho ca kakudho dasāti.. </p>
              <p>[06] dutiyapaṇṇāsakaṃ samattaṃ. </p>
            </h4>
          </h3>
        </h2>
        <h2>
          <h2n> 3. tatiyapaṇṇāsakaṃ </h2n>
          <h3>
            <h3n> (11) 1. phāsuvihāravaggo </h3n>
            <h4>
              <h4n> 1. sārajjasuttaṃ </h4n>
              <p>[03] 101^b^.^eb^ ``pañcime ^a^T3.0145^ea^ ^a^V2.0119^ea^ ^a^M2.0112^ea^, bhikkhave,  sekhavesārajjakaraṇā dhammā. katame pañca? idha, bhikkhave, bhikkhu  saddho hoti, sīlavā hoti, bahussuto hoti, āraddhavīriyo hoti,  paññavā hoti.</p>
              <p>[03] ``yaṃ, bhikkhave, assaddhassa sārajjaṃ hoti, saddhassa taṃ  sārajjaṃ na hoti. tasmāyaṃ dhammo sekhavesārajjakaraṇo.</p>
              <p>[03] ``yaṃ, bhikkhave, dussīlassa sārajjaṃ hoti, sīlavato taṃ  sārajjaṃ na hoti. tasmāyaṃ dhammo sekhavesārajjakaraṇo.</p>
              <p>[03] ``yaṃ, bhikkhave, appassutassa sārajjaṃ hoti, bahussutassa taṃ  sārajjaṃ na hoti. tasmāyaṃ dhammo sekhavesārajjakaraṇo.</p>
              <p>[03] ``yaṃ, bhikkhave, kusītassa sārajjaṃ hoti, āraddhavīriyassa taṃ  sārajjaṃ na hoti. tasmāyaṃ dhammo sekhavesārajjakaraṇo.</p>
              <p>[03] ``yaṃ, bhikkhave, duppaññassa sārajjaṃ hoti, paññavato taṃ  sārajjaṃ na hoti. tasmāyaṃ dhammo sekhavesārajjakaraṇo. ime kho,  bhikkhave, pañca sekhavesārajjakaraṇā dhammā''ti. paṭhamaṃ. </p>
            </h4>
            <h4>
              <h4n> 2. ussaṅkitasuttaṃ </h4n>
              <p>[03] 102^b^.^eb^ ``pañcahi ^a^V2.0120^ea^ ^a^P3.0128^ea^,  bhikkhave, dhammehi samannāgato bhikkhu ussaṅkitaparisaṅkito hoti  pāpabhikkhūti api akuppadhammopi {api akuppadhammo (sī0 syā0 kaṃ0)}.</p>
              <p>[03] katamehi pañcahi? idha, bhikkhave, bhikkhu vesiyāgocaro vā  hoti, vidhavāgocaro vā hoti, thullakumārikāgocaro vā hoti,  paṇḍakagocaro vā hoti, bhikkhunīgocaro vā hoti.</p>
              <p>[03] ``imehi ^a^M2.0113^ea^ kho, bhikkhave, pañcahi dhammehi samannāgato  bhikkhu ussaṅkitaparisaṅkito hoti pāpabhikkhūti api  akuppadhammopī''ti. dutiyaṃ. </p>
            </h4>
            <h4>
              <h4n> 3. mahācorasuttaṃ </h4n>
              <p>[03] 103^b^.^eb^ ``pañcahi, bhikkhave, aṅgehi samannāgato  mahācoro sandhimpi chindati, nillopampi harati, ekāgārikampi  karoti, paripanthepi tiṭṭhati. katamehi pañcahi? idha, bhikkhave,  mahācoro visamanissito ca hoti, gahananissito ca,  balavanissito ca, bhogacāgī ca, ekacārī ca.</p>
              <p>[03] ``kathañca, bhikkhave, mahācoro visamanissito hoti?  idha, bhikkhave, mahācoro nadīviduggaṃ vā nissito hoti  pabbatavisamaṃ vā. evaṃ kho, bhikkhave, mahācoro visamanissito  hoti.</p>
              <p>[03] ``kathañca, bhikkhave, mahācoro gahananissito hoti? idha,  bhikkhave, mahācoro tiṇagahanaṃ vā nissito hoti rukkhagahanaṃ vā  rodhaṃ {gedhaṃ (sī0) a0 ni0  3.51} vā mahāvanasaṇḍaṃ vā. evaṃ kho, bhikkhave, mahācoro  gahananissito hoti.</p>
              <p>[03] ``kathañca, bhikkhave, mahācoro balavanissito hoti? idha,  bhikkhave, mahācoro rājānaṃ ^a^V2.0121^ea^ vā rājamahāmattānaṃ vā  nissito hoti. tassa evaṃ hoti -- `sace maṃ koci kiñci  ^a^P3.0129^ea^ vakkhati, ime me rājāno vā rājamahāmattā vā  pariyodhāya atthaṃ bhaṇissantī'ti. sace naṃ koci kiñci āha,  tyassa rājāno vā rājamahāmattā vā pariyodhāya atthaṃ bhaṇanti.  evaṃ kho, bhikkhave, mahācoro balavanissito hoti.</p>
              <p>[03] ``kathañca, bhikkhave, mahācoro bhogacāgī hoti? idha,  bhikkhave, mahācoro aḍḍho hoti mahaddhano mahābhogo. tassa evaṃ  hoti -- `sace maṃ koci kiñci vakkhati, ito bhogena  paṭisantharissāmī'ti. sace naṃ ^a^T3.0146^ea^ koci kiñci āha, tato bhogena  paṭisantharati. evaṃ kho, bhikkhave, mahācoro bhogacāgī hoti.</p>
              <p>[03] ``kathañca, bhikkhave, mahācoro ekacārī hoti? idha,  bhikkhave, mahācoro ekakova gahaṇāni {niggahaṇāni (sī0 syā0 kaṃ0 pī0)}   kattā hoti. taṃ kissa hetu?  `mā me ^a^M2.0114^ea^ guyhamantā bahiddhā sambhedaṃ agamaṃsū'ti. evaṃ  kho, bhikkhave, mahācoro ekacārī hoti.</p>
              <p>[03] ``imehi kho, bhikkhave, pañcahaṅgehi samannāgato mahācoro  sandhimpi chindati nillopampi harati ekāgārikampi karoti  paripanthepi tiṭṭhati.</p>
              <p>[03] ``evamevaṃ kho, bhikkhave, pañcahi dhammehi samannāgato  pāpabhikkhu khataṃ upahataṃ attānaṃ pariharati, sāvajjo ca hoti  sānuvajjo viññūnaṃ, bahuñca apuññaṃ pasavati. katamehi pañcahi?  idha, bhikkhave, pāpabhikkhu visamanissito ca hoti, gahananissito  ca, balavanissito ca, bhogacāgī ca, ekacārī ca.</p>
              <p>[03] ``kathañca, bhikkhave, pāpabhikkhu visamanissito hoti?  idha, bhikkhave, pāpabhikkhu visamena kāyakammena samannāgato hoti,  visamena vacīkammena samannāgato hoti, visamena manokammena  samannāgato hoti. evaṃ kho, bhikkhave, pāpabhikkhu visamanissito  hoti.</p>
              <p>[03] ``kathañca, bhikkhave, pāpabhikkhu gahananissito hoti? idha  ^a^P3.0130^ea^, bhikkhave, pāpabhikkhu micchādiṭṭhiko ^a^V2.0122^ea^  hoti antaggāhikāya diṭṭhiyā samannāgato. evaṃ kho, bhikkhave,  pāpabhikkhu gahananissito hoti.</p>
              <p>[03] ``kathañca, bhikkhave, pāpabhikkhu balavanissito hoti?  idha, bhikkhave, pāpabhikkhu rājānaṃ vā rājamahāmattānaṃ vā nissito  hoti. tassa evaṃ hoti -- `sace maṃ koci kiñci vakkhati, ime  me rājāno vā ^a^T3.0147^ea^ rājamahāmattā vā pariyodhāya atthaṃ bhaṇissantī'ti.  sace naṃ koci kiñci āha, tyassa rājāno vā rājamahāmattā vā  pariyodhāya atthaṃ bhaṇanti. evaṃ kho, bhikkhave, pāpabhikkhu  balavanissito hoti.</p>
              <p>[03] ``kathañca, bhikkhave, pāpabhikkhu bhogacāgī hoti? idha,  bhikkhave, pāpabhikkhu lābhī hoti  cīvarapiṇḍapātasenāsanagilānappaccayabhesajjaparikkhārānaṃ. tassa evaṃ  hoti -- `sace maṃ koci kiñci vakkhati, ito lābhena  paṭisantharissāmī'ti. sace naṃ koci kiñci āha, tato lābhena  paṭisantharati. evaṃ kho, bhikkhave, pāpabhikkhu bhogacāgī hoti.</p>
              <p>[03] ``kathañca ^a^M2.0115^ea^, bhikkhave, pāpabhikkhu ekacārī hoti?  idha, bhikkhave, pāpabhikkhu ekakova paccantimesu janapadesu nivāsaṃ  kappeti. so tattha kulāni upasaṅkamanto lābhaṃ labhati. evaṃ kho,  bhikkhave, pāpabhikkhu ekacārī hoti.</p>
              <p>[03] ``imehi kho, bhikkhave, pañcahi dhammehi samannāgato  pāpabhikkhu khataṃ upahataṃ attānaṃ pariharati, sāvajjo ca hoti  sānuvajjo viññūnaṃ, bahuñca apuññaṃ pasavatī''ti. tatiyaṃ. </p>
            </h4>
            <h4>
              <h4n> 4. samaṇasukhumālasuttaṃ </h4n>
              <p>[03] 104^b^.^eb^ ``pañcahi, bhikkhave, dhammehi samannāgato  bhikkhu samaṇesu samaṇasukhumālo hoti.</p>
              <p>[03] ``katamehi pañcahi? idha, bhikkhave, bhikkhu yācitova  bahulaṃ cīvaraṃ paribhuñjati, appaṃ ayācito; yācitova bahulaṃ piṇḍapātaṃ  paribhuñjati, appaṃ ayācito; yācitova bahulaṃ ^a^V2.0123^ea^ senāsanaṃ  paribhuñjati, appaṃ ayācito; yācitova bahulaṃ  gilānappaccayabhesajjaparikkhāraṃ paribhuñjati, appaṃ ayācito. yehi  kho ^a^P3.0131^ea^ pana sabrahmacārīhi saddhiṃ viharati ^a^T3.0148^ea^, tyassa {tyāssa (ka0) a0 ni0  4.87}  manāpeneva bahulaṃ kāyakammena samudācaranti, appaṃ amanāpena;  manāpeneva bahulaṃ vacīkammena samudācaranti, appaṃ amanāpena;  manāpeneva bahulaṃ manokammena samudācaranti, appaṃ amanāpena;  manāpaṃyeva upahāraṃ upaharanti, appaṃ amanāpaṃ. yāni kho pana tāni  vedayitāni pittasamuṭṭhānāni vā semhasamuṭṭhānāni vā vātasamuṭṭhānāni  vā sannipātikāni vā utupariṇāmajāni vā visamaparihārajāni vā  opakkamikāni vā kammavipākajāni vā, tānissa na bahudeva  uppajjanti. appābādho hoti, catunnaṃ jhānānaṃ ābhicetasikānaṃ  diṭṭhadhammasukhavihārānaṃ nikāmalābhī hoti akicchalābhī  akasiralābhī, āsavānaṃ khayā anāsavaṃ cetovimuttiṃ paññāvimuttiṃ  diṭṭheva dhamme sayaṃ abhiññā sacchikatvā upasampajja viharati. imehi  kho, bhikkhave, pañcahi dhammehi samannāgato bhikkhu samaṇesu  samaṇasukhumālo hoti.</p>
              <p>[03] ``yañhi taṃ, bhikkhave, sammā vadamāno vadeyya -- `samaṇesu  samaṇasukhumālo'ti, mameva taṃ, bhikkhave, sammā {mameva taṃ sammā (?)} vadamāno vadeyya --  `samaṇesu samaṇasukhumālo'ti ^a^M2.0116^ea^. ahañhi, bhikkhave,  yācitova bahulaṃ cīvaraṃ paribhuñjāmi, appaṃ ayācito; yācitova  bahulaṃ piṇḍapātaṃ paribhuñjāmi, appaṃ ayācito; yācitova bahulaṃ  senāsanaṃ paribhuñjāmi, appaṃ ayācito; yācitova bahulaṃ  gilānappaccayabhesajjaparikkhāraṃ paribhuñjāmi, appaṃ ayācito. yehi  kho pana bhikkhūhi saddhiṃ viharāmi, te maṃ manāpeneva bahulaṃ  kāyakammena samudācaranti, appaṃ amanāpena ^a^T3.0149^ea^; manāpeneva bahulaṃ  vacīkammena samudācaranti, appaṃ amanāpena; manāpeneva bahulaṃ  manokammena samudācaranti, appaṃ amanāpena; manāpaṃyeva upahāraṃ  upaharanti, appaṃ amanāpaṃ. yāni kho pana tāni vedayitāni --  pittasamuṭṭhānāni vā semhasamuṭṭhānāni vā vātasamuṭṭhānāni vā  sannipātikāni vā utupariṇāmajāni vā visamaparihārajāni vā  opakkamikāni vā kammavipākajāni vā ^a^P3.0132^ea^ -- tāni  me na bahudeva uppajjanti. appābādhohamasmi, catunnaṃ kho  panasmi {catunnaṃ kho pana (sī0), catunnaṃ (syā0 pī0)} jhānānaṃ   ābhicetasikānaṃ diṭṭhadhammasukhavihārānaṃ nikāmalābhī {nikāmalābhī homi (sī0 ka0)}  akicchalābhī akasiralābhī, āsavānaṃ khayā...pe0... sacchikatvā  upasampajja viharāmi.</p>
              <p>[03] ``yañhi ^a^V2.0124^ea^ taṃ, bhikkhave, sammā vadamāno vadeyya --  `samaṇesu samaṇasukhumālo'ti, mameva taṃ, bhikkhave, sammā vadamāno  vadeyya -- `samaṇesu samaṇasukhumālo'''ti. catutthaṃ. </p>
            </h4>
            <h4>
              <h4n> 5. phāsuvihārasuttaṃ </h4n>
              <p>[03] 105^b^.^eb^ ``pañcime, bhikkhave, phāsuvihārā. katame  pañca? idha, bhikkhave, bhikkhuno mettaṃ kāyakammaṃ paccupaṭṭhitaṃ hoti  sabrahmacārīsu āvi ceva raho ca, mettaṃ vacīkammaṃ...pe0... mettaṃ  manokammaṃ paccupaṭṭhitaṃ hoti sabrahmacārīsu āvi ceva raho ca. yāni  tāni sīlāni akhaṇḍāni acchiddāni asabalāni akammāsāni  bhujissāni viññuppasatthāni aparāmaṭṭhāni samādhisaṃvattanikāni,  tathārūpehi sīlehi sīlasāmaññagato viharati sabrahmacārīhi āvi  ceva raho ca. yāyaṃ diṭṭhi ariyā niyyānikā niyyāti takkarassa  sammā dukkhakkhayāya, tathārūpāya diṭṭhiyā diṭṭhisāmaññagato viharati ^a^T3.0150^ea^  sabrahmacārīhi āvi ceva raho ca. ime kho, bhikkhave, pañca  phāsuvihārā''ti. pañcamaṃ. </p>
            </h4>
            <h4>
              <h4n> 6. ānandasuttaṃ </h4n>
              <p>[03] 106^b^.^eb^ ekaṃ ^a^M2.0117^ea^ samayaṃ bhagavā kosambiyaṃ viharati  ghositārāme. atha kho āyasmā ānando yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho āyasmā ānando bhagavantaṃ etadavoca --</p>
              <p>[03] ``kittāvatā nu kho, bhante, bhikkhu saṅghe {bhikkhuṃsaṃgho (syā0 pī0)} viharanto phāsuṃ  vihareyyā''ti? ``yato kho, ānanda, bhikkhu ^a^P3.0133^ea^  attanā {attanā ca (pī0 ka0)} sīlasampanno hoti, no {no ca (ka0)}  paraṃ adhisīle sampavattā {sampavattā hoti (ka0)}; ettāvatāpi  kho, ānanda, bhikkhu saṅghe viharanto phāsuṃ vihareyyā''ti.</p>
              <p>[03] ``siyā pana, bhante, aññopi pariyāyo yathā bhikkhu saṅghe  viharanto phāsuṃ vihareyyā''ti? ``siyā, ānanda {ānandāti bhagavā āvoca  (syā0 pī0)}! yato kho,  ānanda, bhikkhu attanā sīlasampanno hoti, no paraṃ adhisīle  sampavattā; attānupekkhī ca hoti, no parānupekkhī; ettāvatāpi kho,  ānanda, bhikkhu saṅghe viharanto phāsuṃ vihareyyā''ti.</p>
              <p>[03] ``siyā ^a^V2.0125^ea^ pana, bhante, aññopi pariyāyo yathā  bhikkhu saṅghe viharanto phāsuṃ vihareyyā''ti? ``siyā, ānanda!  yato kho, ānanda, bhikkhu attanā sīlasampanno hoti, no paraṃ  adhisīle sampavattā; attānupekkhī ca hoti, no parānupekkhī;  apaññāto ca hoti, tena ca apaññātakena no paritassati;  ettāvatāpi kho, ānanda, bhikkhu ^a^T3.0151^ea^ saṅghe viharanto phāsuṃ  vihareyyā''ti.</p>
              <p>[03] ``siyā pana, bhante, aññopi pariyāyo yathā bhikkhu saṅghe  viharanto phāsuṃ vihareyyā''ti? ``siyā, ānanda! yato kho,  ānanda, bhikkhu attanā sīlasampanno hoti, no paraṃ adhisīle  sampavattā; attānupekkhī ca hoti, no parānupekkhī; apaññāto ca  hoti, tena ca apaññātakena no paritassati; catunnañca {catunnaṃ (pī0 ka0)} jhānānaṃ  ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī; ettāvatāpi kho, ānanda, bhikkhu  saṅghe viharanto phāsuṃ vihareyyā''ti.</p>
              <p>[03] ``siyā ^a^M2.0118^ea^ pana, bhante, aññopi pariyāyo yathā  bhikkhu saṅghe viharanto phāsuṃ vihareyyā''ti? ``siyā, ānanda!  yato kho, ānanda, bhikkhu attanā sīlasampanno hoti, no paraṃ  adhisīle sampavattā; attānupekkhī ca hoti, no parānupekkhī;  apaññāto ^a^P3.0134^ea^ ca hoti, tena ca apaññātakena no  paritassati; catunnañca jhānānaṃ ābhicetasikānaṃ  diṭṭhadhammasukhavihārānaṃ nikāmalābhī hoti akicchalābhī  akasiralābhī; āsavānañca {āsavānaṃ (sī0 pī0 ka0)} khayā anāsavaṃ cetovimuttiṃ paññāvimuttiṃ  diṭṭheva dhamme sayaṃ abhiññā sacchikatvā upasampajja viharati;  ettāvatāpi kho, ānanda, bhikkhu saṅghe viharanto phāsuṃ vihareyya.</p>
              <p>[03] ``imamhā cāhaṃ, ānanda, phāsuvihārā añño phāsuvihāro  uttaritaro vā paṇītataro vā natthīti vadāmī''ti. chaṭṭhaṃ. </p>
            </h4>
            <h4>
              <h4n> 7. sīlasuttaṃ </h4n>
              <p>[03] 107^b^.^eb^ ``pañcahi ^a^T3.0152^ea^, bhikkhave, dhammehi samannāgato  bhikkhu āhuneyyo hoti pāhuneyyo dakkhiṇeyyo añjalikaraṇīyo  anuttaraṃ puññakkhettaṃ lokassa.</p>
              <p>[03] ``katamehi ^a^V2.0126^ea^ pañcahi? idha, bhikkhave, bhikkhu  sīlasampanno hoti, samādhisampanno hoti, paññāsampanno hoti,  vimuttisampanno hoti, vimuttiñāṇadassanasampanno hoti.</p>
              <p>[03] ``imehi kho, bhikkhave, pañcahi dhammehi samannāgato bhikkhu  āhuneyyo hoti pāhuneyyo dakkhiṇeyyo añjalikaraṇīyo anuttaraṃ  puññakkhettaṃ lokassā''ti. sattamaṃ. </p>
            </h4>
            <h4>
              <h4n> 8. asekhasuttaṃ </h4n>
              <p>[03] 108^b^.^eb^ ``pañcahi, bhikkhave, dhammehi samannāgato  bhikkhu āhuneyyo hoti pāhuneyyo dakkhiṇeyyo...pe0... anuttaraṃ  puññakkhettaṃ lokassa.</p>
              <p>[03] ``katamehi, pañcahi? idha, bhikkhave, bhikkhu asekhena  sīlakkhandhena samannāgato hoti, asekhena samādhikkhandhena  samannāgato hoti, asekhena ^a^M2.0119^ea^ paññākkhandhena samannāgato  hoti, asekhena vimuttikkhandhena samannāgato hoti, asekhena  vimuttiñāṇadassanakkhandhena samannāgato hoti. imehi kho,  bhikkhave, pañcahi dhammehi samannāgato bhikkhu āhuneyyo  hoti...pe0... anuttaraṃ puññakkhettaṃ lokassā''ti. aṭṭhamaṃ. </p>
            </h4>
            <h4>
              <h4n> 9. cātuddisasuttaṃ </h4n>
              <p>[03] 109^b^.^eb^ ``pañcahi ^a^P3.0135^ea^, bhikkhave,  dhammehi samannāgato bhikkhu cātuddiso hoti. katamehi pañcahi?  idha, bhikkhave, bhikkhu sīlavā hoti, pātimokkhasaṃvarasaṃvuto  viharati ācāragocarasampanno aṇumattesu vajjesu bhayadassāvī,  samādāya sikkhati sikkhāpadesu; bahussuto hoti sutadharo  sutasannicayo ^a^T3.0153^ea^, ye te dhammā ādikalyāṇā majjhekalyāṇā  pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ  brahmacariyaṃ abhivadanti, tathārūpāssa dhammā bahussutā honti dhātā  vacasā paricitā manasānupekkhitā diṭṭhiyā suppaṭividdhā; santuṭṭho  hoti itarītaracīvarapiṇḍapātasenāsanagilānappaccayabhesajjaparikkhārena;  catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī  hoti akicchalābhī akasiralābhī; āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā ^a^V2.0127^ea^  sacchikatvā upasampajja viharati. imehi, kho, bhikkhave, pañcahi  dhammehi samannāgato bhikkhu cātuddiso hotī''ti. navamaṃ. </p>
            </h4>
            <h4>
              <h4n> 10. araññasuttaṃ </h4n>
              <p>[03] 110^b^.^eb^ ``pañcahi, bhikkhave, dhammehi samannāgato  bhikkhu alaṃ araññavanapatthāni pantāni senāsanāni paṭisevituṃ.  katamehi pañcahi? idha, bhikkhave, bhikkhu sīlavā hoti...pe0...  samādāya sikkhati sikkhāpadesu; bahussuto hoti...pe0... diṭṭhiyā  suppaṭividdhā; āraddhavīriyo viharati thāmavā daḷhaparakkamo  anikkhittadhuro kusalesu dhammesu; catunnaṃ jhānānaṃ ābhicetasikānaṃ  diṭṭhadhammasukhavihārānaṃ nikāmalābhī hoti akicchalābhī  akasiralābhī; āsavānaṃ khayā anāsavaṃ cetovimuttiṃ paññāvimuttiṃ  ^a^P3.0136^ea^ diṭṭheva dhamme sayaṃ abhiññā sacchikatvā upasampajja  viharati. imehi ^a^M2.0120^ea^ kho, bhikkhave, pañcahi dhammehi  samannāgato bhikkhu alaṃ araññavanapatthāni pantāni senāsanāni  paṭisevitu''nti. dasamaṃ. </p>
              <p>[06] phāsuvihāravaggo paṭhamo. </p>
              <p>[01] tassuddānaṃ -- </p>
              <p>[21] sārajjaṃ ^a^T3.0154^ea^ saṅkito coro, sukhumālaṃ phāsu pañcamaṃ. </p>
              <p>[22] ānanda sīlāsekhā ca, cātuddiso araññena cāti.. </p>
            </h4>
          </h3>
          <h3>
            <h3n> (12) 2. andhakavindavaggo </h3n>
            <h4>
              <h4n> 1. kulūpakasuttaṃ </h4n>
              <p>[03] 111^b^.^eb^ ``pañcahi ^a^V2.0128^ea^, bhikkhave, dhammehi samannāgato  kulūpako bhikkhu kulesu appiyo ca hoti amanāpo ca agaru ca  abhāvanīyo ca. katamehi pañcahi? asanthavavissāsī {asanthutavissāsī  (sī0), asandhavavissāsī (ka0)} ca hoti,  anissaravikappī ca, vissaṭṭhupasevī {viyatthupasevī (sī0), byatthupasevī (syā0  kaṃ0), vyattūpasevī (pī0)} ca, upakaṇṇakajappī ca,  atiyācanako ca. imehi kho, bhikkhave, pañcahi dhammehi  samannāgato kulūpako bhikkhu kulesu appiyo ca hoti amanāpo ca  agaru ca abhāvanīyo ca.</p>
              <p>[03] ``pañcahi, bhikkhave, dhammehi samannāgato kulūpako bhikkhu  kulesu piyo ca hoti manāpo ca garu ca bhāvanīyo ca. katamehi  pañcahi? na asanthavavissāsī ca hoti, na anissaravikappī ca,  na vissaṭṭhupasevī ca, na upakaṇṇakajappī ca, na atiyācanako ca.  imehi ^a^P3.0137^ea^ kho, bhikkhave, pañcahi dhammehi  samannāgato kulūpako bhikkhu kulesu piyo ca hoti manāpo ca garu  ca bhāvanīyo cā''ti. paṭhamaṃ. </p>
            </h4>
            <h4>
              <h4n> 2. pacchāsamaṇasuttaṃ </h4n>
              <p>[03] 112^b^.^eb^ ``pañcahi, bhikkhave, dhammehi samannāgato  pacchāsamaṇo na ādātabbo. katamehi pañcahi? atidūre vā  gacchati accāsanne vā ^a^T3.0155^ea^, na pattapariyāpannaṃ ^a^M2.0121^ea^ gaṇhati, āpattisāmantā  bhaṇamānaṃ na nivāreti, bhaṇamānassa antarantarā kathaṃ opāteti,  duppañño hoti jaḷo eḷamūgo. imehi kho, bhikkhave, pañcahi  dhammehi samannāgato pacchāsamaṇo na ādātabbo.</p>
              <p>[03] ``pañcahi, bhikkhave, dhammehi samannāgato pacchāsamaṇo  ādātabbo. katamehi pañcahi? nātidūre gacchati na accāsanne,  pattapariyāpannaṃ gaṇhati, āpattisāmantā bhaṇamānaṃ nivāreti  ^a^V2.0129^ea^, bhaṇamānassa na antarantarā kathaṃ opāteti, paññavā hoti ajaḷo  aneḷamūgo. imehi kho, bhikkhave, pañcahi dhammehi samannāgato  pacchāsamaṇo ādātabbo''ti. dutiyaṃ. </p>
            </h4>
            <h4>
              <h4n> 3. sammāsamādhisuttaṃ </h4n>
              <p>[03] 113^b^.^eb^ ``pañcahi, bhikkhave, dhammehi samannāgato  bhikkhu abhabbo sammāsamādhiṃ upasampajja viharituṃ. katamehi pañcahi?  idha, bhikkhave, bhikkhu akkhamo hoti rūpānaṃ, akkhamo saddānaṃ,  akkhamo gandhānaṃ, akkhamo rasānaṃ, akkhamo phoṭṭhabbānaṃ. imehi  kho, bhikkhave, pañcahi dhammehi samannāgato bhikkhu abhabbo  sammāsamādhiṃ upasampajja viharituṃ.</p>
              <p>[03] ``pañcahi, bhikkhave, dhammehi samannāgato bhikkhu bhabbo  sammāsamādhiṃ upasampajja viharituṃ. katamehi pañcahi? idha  ^a^P3.0138^ea^, bhikkhave, bhikkhu khamo hoti rūpānaṃ, khamo  saddānaṃ, khamo gandhānaṃ, khamo rasānaṃ, khamo phoṭṭhabbānaṃ. imehi  kho, bhikkhave, pañcahi dhammehi samannāgato bhikkhu bhabbo  sammāsamādhiṃ upasampajja viharitu''nti. tatiyaṃ. </p>
            </h4>
            <h4>
              <h4n> 4. andhakavindasuttaṃ </h4n>
              <p>[03] 114^b^.^eb^ ekaṃ samayaṃ bhagavā magadhesu viharati  andhakavinde. atha ^a^T3.0156^ea^ kho āyasmā ānando yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinnaṃ kho āyasmantaṃ ānandaṃ bhagavā etadavoca --</p>
              <p>[03] ``ye te, ānanda, bhikkhū navā acirapabbajitā adhunāgatā  imaṃ dhammavinayaṃ, te vo, ānanda, bhikkhū pañcasu dhammesu  samādapetabbā {samādāpetabbā (?)} nivesetabbā patiṭṭhāpetabbā ^a^M2.0122^ea^. katamesu pañcasu? `etha  tumhe, āvuso, sīlavā hotha, pātimokkhasaṃvarasaṃvutā viharatha  ācāragocarasampannā aṇumattesu vajjesu bhayadassāvino, samādāya  sikkhatha sikkhāpadesū'ti -- iti pātimokkhasaṃvare samādapetabbā  nivesetabbā patiṭṭhāpetabbā.</p>
              <p>[03] ```etha tumhe, āvuso, indriyesu guttadvārā viharatha  ārakkhasatino nipakkasatino {nipakasatino (sī0 syā0), nepakkasatino  (?)}, sārakkhitamānasā ^a^V2.0130^ea^ satārakkhena cetasā  samannāgatā'ti -- iti indriyasaṃvare samādapetabbā nivesetabbā  patiṭṭhāpetabbā.</p>
              <p>[03] ```etha tumhe, āvuso, appabhassā hotha, bhasse  pariyantakārino'ti -- iti bhassapariyante samādapetabbā nivesetabbā  patiṭṭhāpetabbā.</p>
              <p>[03] ```etha tumhe, āvuso, āraññikā hotha, araññavanapatthāni  pantāni senāsanāni paṭisevathā'ti -- iti kāyavūpakāse  samādapetabbā nivesetabbā patiṭṭhāpetabbā.</p>
              <p>[03] ```etha tumhe, āvuso, sammādiṭṭhikā hotha sammādassanena  samannāgatā'ti -- iti sammādassane samādapetabbā nivesetabbā  patiṭṭhāpetabbā. ye ^a^P3.0139^ea^ te, ānanda, bhikkhū navā  acirapabbajitā adhunāgatā imaṃ dhammavinayaṃ, te vo, ānanda, bhikkhū  imesu pañcasu dhammesu samādapetabbā nivesetabbā patiṭṭhāpetabbā''ti ^a^T3.0157^ea^.  catutthaṃ. </p>
            </h4>
            <h4>
              <h4n> 5. maccharinīsuttaṃ </h4n>
              <p>[03] 115^b^.^eb^ ``pañcahi, bhikkhave, dhammehi samannāgatā  bhikkhunī yathābhataṃ nikkhittā evaṃ niraye. katamehi pañcahi?  āvāsamaccharinī hoti, kulamaccharinī hoti, lābhamaccharinī hoti,  vaṇṇamaccharinī hoti, dhammamaccharinī hoti. imehi kho,  bhikkhave, pañcahi dhammehi samannāgatā bhikkhunī yathābhataṃ nikkhittā  evaṃ niraye.</p>
              <p>[03] ``pañcahi, bhikkhave, dhammehi samannāgatā bhikkhunī yathābhataṃ  nikkhittā evaṃ sagge. katamehi pañcahi? na āvāsamaccharinī  hoti, na kulamaccharinī hoti, na lābhamaccharinī hoti, na  vaṇṇamaccharinī hoti, na dhammamaccharinī hoti ^a^M2.0123^ea^. imehi kho,  bhikkhave, pañcahi dhammehi samannāgatā bhikkhunī yathābhataṃ nikkhittā  evaṃ sagge''ti. pañcamaṃ. </p>
            </h4>
            <h4>
              <h4n> 6. vaṇṇanāsuttaṃ </h4n>
              <p>[03] 116^b^.^eb^ ``pañcahi ^a^V2.0131^ea^, bhikkhave, dhammehi samannāgatā  bhikkhunī yathābhataṃ nikkhittā evaṃ niraye. katamehi pañcahi?  ananuvicca apariyogāhetvā avaṇṇārahassa vaṇṇaṃ bhāsati, ananuvicca  apariyogāhetvā vaṇṇārahassa avaṇṇaṃ bhāsati, ananuvicca  apariyogāhetvā appasādanīye ṭhāne pasādaṃ upadaṃseti, ananuvicca  apariyogāhetvā pasādanīye ṭhāne appasādaṃ upadaṃseti, saddhādeyyaṃ  vinipāteti. imehi kho, bhikkhave, pañcahi dhammehi samannāgatā  bhikkhunī yathābhataṃ nikkhittā evaṃ niraye.</p>
              <p>[03] ``pañcahi, bhikkhave, dhammehi samannāgatā bhikkhunī yathābhataṃ  nikkhittā evaṃ sagge. katamehi pañcahi? anuvicca pariyogāhetvā  avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa  vaṇṇaṃ bhāsati, anuvicca ^a^P3.0140^ea^ pariyogāhetvā ^a^T3.0158^ea^  appasādanīye ṭhāne appasādaṃ upadaṃseti, anuvicca pariyogāhetvā  pasādanīye ṭhāne pasādaṃ upadaṃseti, saddhādeyyaṃ na vinipāteti.  imehi kho, bhikkhave, pañcahi dhammehi samannāgatā bhikkhunī yathābhataṃ  nikkhittā evaṃ sagge''ti. chaṭṭhaṃ. </p>
            </h4>
            <h4>
              <h4n> 7. issukinīsuttaṃ </h4n>
              <p>[03] 117^b^.^eb^ ``pañcahi, bhikkhave, dhammehi samannāgatā  bhikkhunī yathābhataṃ nikkhittā evaṃ niraye. katamehi pañcahi?  ananuvicca apariyogāhetvā avaṇṇārahassa vaṇṇaṃ bhāsati, ananuvicca  apariyogāhetvā vaṇṇārahassa avaṇṇaṃ bhāsati, issukinī ca hoti,  maccharinī ca, saddhādeyyaṃ {saddhādeyyañca (syā0)} vinipāteti. imehi kho, bhikkhave,  pañcahi dhammehi samannāgatā bhikkhunī yathābhataṃ nikkhittā evaṃ  niraye.</p>
              <p>[03] ``pañcahi, bhikkhave, dhammehi samannāgatā bhikkhunī yathābhataṃ  nikkhittā evaṃ sagge. katamehi pañcahi? anuvicca pariyogāhetvā  avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa  vaṇṇaṃ bhāsati ^a^M2.0124^ea^, anissukinī ca hoti, amaccharinī ca, saddhādeyyaṃ  ^a^V2.0132^ea^ na vinipāteti. imehi kho, bhikkhave, pañcahi dhammehi samannāgatā  bhikkhunī yathābhataṃ nikkhittā evaṃ sagge''ti. sattamaṃ. </p>
            </h4>
            <h4>
              <h4n> 8. micchādiṭṭhikasuttaṃ </h4n>
              <p>[03] 118^b^.^eb^ ``pañcahi, bhikkhave, dhammehi samannāgatā  bhikkhunī yathābhataṃ nikkhittā evaṃ niraye. katamehi pañcahi?  ananuvicca apariyogāhetvā avaṇṇārahassa vaṇṇaṃ bhāsati, ananuvicca  apariyogāhetvā vaṇṇārahassa avaṇṇaṃ bhāsati, micchādiṭṭhikā ca  hoti, micchāsaṅkappā ca, saddhādeyyaṃ vinipāteti. imehi kho,  bhikkhave, pañcahi dhammehi samannāgatā bhikkhunī yathābhataṃ nikkhittā  evaṃ niraye.</p>
              <p>[03] ``pañcahi ^a^P3.0141^ea^, bhikkhave, dhammehi samannāgatā  bhikkhunī yathābhataṃ nikkhittā evaṃ sagge ^a^T3.0159^ea^. katamehi pañcahi?  anuvicca pariyogāhetvā avaṇṇārahassa avaṇṇaṃ bhāsati, anuvicca  pariyogāhetvā vaṇṇārahassa vaṇṇaṃ bhāsati, sammādiṭṭhikā ca, hoti,  sammāsaṅkappā ca, saddhādeyyaṃ na vinipāteti. imehi kho, bhikkhave,  pañcahi dhammehi samannāgatā bhikkhunī yathābhataṃ nikkhittā evaṃ  sagge''ti. aṭṭhamaṃ. </p>
            </h4>
            <h4>
              <h4n> 9. micchāvācāsuttaṃ </h4n>
              <p>[03] 119^b^.^eb^ ``pañcahi, bhikkhave, dhammehi samannāgatā  bhikkhunī yathābhataṃ nikkhittā evaṃ niraye. katamehi pañcahi?  ananuvicca apariyogāhetvā avaṇṇārahassa vaṇṇaṃ bhāsati, ananuvicca  apariyogāhetvā vaṇṇārahassa avaṇṇaṃ bhāsati, micchāvācā ca hoti,  micchākammantā ca, saddhādeyyaṃ vinipāteti. imehi kho, bhikkhave,  pañcahi dhammehi samannāgatā bhikkhunī yathābhataṃ nikkhittā evaṃ  niraye.</p>
              <p>[03] ``pañcahi, bhikkhave, dhammehi samannāgatā bhikkhunī yathābhataṃ  nikkhittā evaṃ sagge. katamehi pañcahi? anuvicca pariyogāhetvā  avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa  vaṇṇaṃ bhāsati, sammāvācā ca hoti, sammākammantā ca, saddhādeyyaṃ  ^a^V2.0133^ea^ na vinipāteti. imehi kho bhikkhave, pañcahi dhammehi samannāgatā  bhikkhunī yathābhataṃ nikkhittā evaṃ sagge''ti. navamaṃ. </p>
            </h4>
            <h4>
              <h4n> 10. micchāvāyāmasuttaṃ </h4n>
              <p>[03] 120^b^.^eb^ ``pañcahi ^a^M2.0125^ea^, bhikkhave, dhammehi samannāgatā  bhikkhunī yathābhataṃ nikkhittā evaṃ niraye. katamehi pañcahi?  ananuvicca apariyogāhetvā avaṇṇārahassa vaṇṇaṃ bhāsati, ananuvicca  apariyogāhetvā vaṇṇārahassa avaṇṇaṃ bhāsati, micchāvāyāmā ca  hoti, micchāsatinī ca {micchāsati ca (syā0)}, saddhādeyyaṃ vinipāteti. imehi ^a^P3.0142^ea^  kho, bhikkhave, pañcahi dhammehi samannāgatā bhikkhunī  yathābhataṃ nikkhittā evaṃ niraye.</p>
              <p>[03] ``pañcahi, bhikkhave, dhammehi ^a^T3.0160^ea^ samannāgatā bhikkhunī yathābhataṃ  nikkhittā evaṃ sagge. katamehi pañcahi? anuvicca pariyogāhetvā  avaṇṇārahassa avaṇṇaṃ bhāsati, anuvicca pariyogāhetvā vaṇṇārahassa  vaṇṇaṃ bhāsati, sammāvāyāmā ca hoti, sammāsatinī ca, saddhādeyyaṃ  na vinipāteti. imehi kho, bhikkhave, pañcahi dhammehi samannāgatā  bhikkhunī yathābhataṃ nikkhittā evaṃ sagge''ti. dasamaṃ. </p>
              <p>[06] andhakavindavaggo dutiyo. </p>
              <p>[01] tassuddānaṃ -- </p>
              <p>[21] kulūpako pacchāsamaṇo, samādhiandhakavindaṃ. </p>
              <p>[22] maccharī vaṇṇanā issā, diṭṭhivācāya vāyamāti.. </p>
            </h4>
          </h3>
          <h3>
            <h3n> (13) 3. gilānavaggo </h3n>
            <h4>
              <h4n> 1. gilānasuttaṃ </h4n>
              <p>[03] 121^b^.^eb^ ekaṃ ^a^V2.0134^ea^ samayaṃ bhagavā vesāliyaṃ viharati mahāvane  kūṭāgārasālāyaṃ. atha kho bhagavā sāyanhasamayaṃ paṭisallānā vuṭṭhito  yena gilānasālā tenupasaṅkami. addasā kho bhagavā aññataraṃ  bhikkhuṃ dubbalaṃ gilānakaṃ; disvā paññatte āsane nisīdi. nisajja  kho bhagavā bhikkhū āmantesi --</p>
              <p>[03] ``yaṃ ^a^M2.0126^ea^ kiñci {yaṃ kiñci (syā0 kaṃ0)}, bhikkhave,   bhikkhuṃ dubbalaṃ {bhikkhave dubbalaṃ (sī0 syā0 kaṃ0 pī0)} gilānakaṃ pañca  dhammā na vijahanti, tassetaṃ pāṭikaṅkhaṃ -- `nacirasseva āsavānaṃ  khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharissatī'''ti.</p>
              <p>[03] ``katame pañca? idha, bhikkhave, bhikkhu ^a^T3.0161^ea^ asubhānupassī kāye  viharati, āhāre paṭikūlasaññī, sabbaloke anabhiratasaññī {sabbatthapi evameva  dissati},  sabbasaṅkhāresu ^a^P3.0143^ea^ aniccānupassī, maraṇasaññā kho  panassa ajjhattaṃ sūpaṭṭhitā hoti. yaṃ kiñci, bhikkhave, bhikkhuṃ  dubbalaṃ gilānakaṃ ime pañca dhammā na vijahanti, tassetaṃ pāṭikaṅkhaṃ  -- `nacirasseva āsavānaṃ khayā...pe0... sacchikatvā upasampajja  viharissatī'''ti. paṭhamaṃ. </p>
            </h4>
            <h4>
              <h4n> 2. satisūpaṭṭhitasuttaṃ </h4n>
              <p>[03] 122^b^.^eb^ ``yo hi koci, bhikkhave, bhikkhu vā  bhikkhunī vā pañca dhamme bhāveti pañca dhamme bahulīkaroti, tassa  dvinnaṃ phalānaṃ aññataraṃ phalaṃ pāṭikaṅkhaṃ -- diṭṭheva dhamme aññā, sati  vā upādisese anāgāmitā.</p>
              <p>[03] ``katame pañca? idha, bhikkhave, bhikkhuno ajjhattaññeva  sati sūpaṭṭhitā hoti dhammānaṃ udayatthagāminiyā ^a^V2.0135^ea^ paññāya,  asubhānupassī kāye viharati, āhāre paṭikūlasaññī, sabbaloke  anabhiratasaññī, sabbasaṅkhāresu aniccānupassī. yo hi koci,  bhikkhave, bhikkhu vā bhikkhunī vā ime pañca dhamme bhāveti ime  pañca dhamme bahulīkaroti, tassa dvinnaṃ phalānaṃ aññataraṃ phalaṃ  pāṭikaṅkhaṃ -- diṭṭheva dhamme aññā, sati vā upādisese  anāgāmitā''ti. dutiyaṃ. </p>
            </h4>
            <h4>
              <h4n> 3. paṭhamaupaṭṭhākasuttaṃ </h4n>
              <p>[03] 123^b^.^eb^ ``pañcahi, bhikkhave, dhammehi samannāgato  gilāno dūpaṭṭhāko {dupaṭṭhāko (syā0 kaṃ0 pī0 ka0) mahāva0 366} hoti.   katamehi pañcahi? asappāyakārī hoti,  sappāye mattaṃ na jānāti, bhesajjaṃ nappaṭisevitā hoti, atthakāmassa  gilānupaṭṭhākassa ^a^T3.0162^ea^ na yathābhūtaṃ ābādhaṃ āvikattā hoti abhikkamantaṃ vā  abhikkamatīti paṭikkamantaṃ vā paṭikkamatīti ṭhitaṃ vā ṭhitoti,  uppannānaṃ sārīrikānaṃ ^a^M2.0127^ea^ vedanānaṃ dukkhānaṃ tibbānaṃ {tippānaṃ (sī0)  mahāva0 366} kharānaṃ kaṭukānaṃ  asātānaṃ amanāpānaṃ pāṇaharānaṃ anadhivāsakajātiko hoti. imehi  ^a^P3.0144^ea^ kho, bhikkhave, pañcahi dhammehi samannāgato  gilāno dūpaṭṭhāko hoti.</p>
              <p>[03] ``pañcahi, bhikkhave, dhammehi samannāgato gilāno sūpaṭṭhāko  hoti. katamehi pañcahi? sappāyakārī hoti, sappāye mattaṃ  jānāti, bhesajjaṃ paṭisevitā hoti, atthakāmassa gilānupaṭṭhākassa  yathābhūtaṃ ābādhaṃ āvikattā hoti abhikkamantaṃ vā abhikkamatīti  paṭikkamantaṃ vā paṭikkamatīti ṭhitaṃ vā ṭhitoti, uppannānaṃ sārīrikānaṃ  vedanānaṃ dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ  pāṇaharānaṃ adhivāsakajātiko hoti. imehi kho, bhikkhave, pañcahi  dhammehi samannāgato gilāno sūpaṭṭhāko hotī''ti. tatiyaṃ. </p>
            </h4>
            <h4>
              <h4n> 4. dutiyaupaṭṭhākasuttaṃ </h4n>
              <p>[03] 124^b^.^eb^ ``pañcahi, bhikkhave, dhammehi samannāgato  gilānupaṭṭhāko nālaṃ gilānaṃ upaṭṭhātuṃ. katamehi pañcahi?  nappaṭibalo hoti bhesajjaṃ saṃvidhātuṃ; sappāyāsappāyaṃ na jānāti,  asappāyaṃ upanāmeti, sappāyaṃ apanāmeti; āmisantaro gilānaṃ  upaṭṭhāti, no mettacitto ^a^V2.0136^ea^; jegucchī hoti uccāraṃ vā passāvaṃ vā vantaṃ  vā kheḷaṃ vā nīharituṃ; nappaṭibalo hoti gilānaṃ kālena kālaṃ  dhammiyā kathāya sandassetuṃ samādapetuṃ {samādāpetuṃ (?) mahāva0 366} samuttejetuṃ   sampahaṃsetuṃ. imehi kho, bhikkhave, pañcahi dhammehi ^a^T3.0163^ea^ samannāgato gilānupaṭṭhāko nālaṃ  gilānaṃ upaṭṭhātuṃ.</p>
              <p>[03] ``pañcahi, bhikkhave, dhammehi samannāgato gilānupaṭṭhāko alaṃ  gilānaṃ upaṭṭhātuṃ. katamehi pañcahi? paṭibalo hoti bhesajjaṃ  saṃvidhātuṃ; sappāyāsappāyaṃ jānāti, asappāyaṃ apanāmeti, sappāyaṃ  upanāmeti; mettacitto gilānaṃ upaṭṭhāti, no āmisantaro; ajegucchī  hoti uccāraṃ vā passāvaṃ vā vantaṃ vā kheḷaṃ vā nīharituṃ; paṭibalo  hoti gilānaṃ kālena kālaṃ dhammiyā kathāya sandassetuṃ samādapetuṃ  samuttejetuṃ sampahaṃsetuṃ. imehi ^a^P3.0145^ea^ kho, bhikkhave,  pañcahi dhammehi samannāgato gilānupaṭṭhāko alaṃ gilānaṃ upaṭṭhātu''nti.  catutthaṃ. </p>
            </h4>
            <h4>
              <h4n> 5. paṭhamānāyussāsuttaṃ </h4n>
              <p>[03] 125^b^.^eb^ ``pañcime ^a^M2.0128^ea^, bhikkhave, dhammā anāyussā.  katame pañca? asappāyakārī hoti, sappāye mattaṃ na jānāti,  apariṇatabhojī ca hoti, akālacārī ca hoti, abrahmacārī ca.  ime kho, bhikkhave, pañca dhammā anāyussā.</p>
              <p>[03] ``pañcime, bhikkhave, dhammā āyussā. katame pañca?  sappāyakārī hoti, sappāye mattaṃ jānāti, pariṇatabhojī ca hoti,  kālacārī ca hoti, brahmacārī ca. ime kho, bhikkhave, pañca dhammā  āyussā''ti. pañcamaṃ. </p>
            </h4>
            <h4>
              <h4n> 6. dutiyānāyussāsuttaṃ </h4n>
              <p>[03] 126^b^.^eb^ ``pañcime, bhikkhave, dhammā anāyussā.  katame pañca? asappāyakārī hoti, sappāye mattaṃ na jānāti,  apariṇatabhojī ca hoti, dussīlo ca, pāpamitto ca. ime kho,  bhikkhave, pañca dhammā anāyussā.</p>
              <p>[03] ``pañcime, bhikkhave, dhammā āyussā. katame pañca ^a^T3.0164^ea^?  sappāyakārī hoti, sappāye mattaṃ ^a^V2.0137^ea^ jānāti, pariṇatabhojī ca hoti,  sīlavā ca, kalyāṇamitto ca. ime kho, bhikkhave, pañca dhammā  āyussā''ti. chaṭṭhaṃ. </p>
            </h4>
            <h4>
              <h4n> 7. vapakāsasuttaṃ </h4n>
              <p>[03] 127^b^.^eb^ ``pañcahi, bhikkhave, dhammehi samannāgato  bhikkhu nālaṃ saṅghamhā vapakāsituṃ {vi + apa + kāsituṃ = vapakāsituṃ}. katamehi pañcahi? idha,  bhikkhave, bhikkhu asantuṭṭho hoti itarītarena cīvarena, asantuṭṭho  hoti itarītarena piṇḍapātena, asantuṭṭho hoti itarītarena senāsanena,  asantuṭṭho hoti itarītarena gilānappaccayabhesajjaparikkhārena,  kāmasaṅkappabahulo ca viharati. imehi kho, bhikkhave, pañcahi  dhammehi samannāgato bhikkhu nālaṃ saṅghamhā vapakāsituṃ.</p>
              <p>[03] ``pañcahi, bhikkhave, dhammehi samannāgato bhikkhu alaṃ  saṅghamhā vapakāsituṃ. katamehi pañcahi? idha ^a^P3.0146^ea^,  bhikkhave, bhikkhu santuṭṭho hoti itarītarena cīvarena, santuṭṭho hoti  itarītarena piṇḍapātena, santuṭṭho hoti itarītarena senāsanena, santuṭṭho  hoti itarītarena gilānappaccayabhesajjaparikkhārena ^a^M2.0129^ea^,  nekkhammasaṅkappabahulo {na kāmasaṅkappabahulo (ka0)} ca viharati. imehi kho, bhikkhave, pañcahi  dhammehi samannāgato bhikkhu alaṃ saṅghamhā vapakāsitu''nti. sattamaṃ. </p>
            </h4>
            <h4>
              <h4n> 8. samaṇasukhasuttaṃ </h4n>
              <p>[03] 128^b^.^eb^ ``pañcimāni, bhikkhave, samaṇadukkhāni.  katamāni pañca? idha, bhikkhave, bhikkhu asantuṭṭho hoti itarītarena  cīvarena, asantuṭṭho hoti itarītarena piṇḍapātena, asantuṭṭho hoti  itarītarena senāsanena, asantuṭṭho hoti itarītarena  gilānappaccayabhesajjaparikkhārena, anabhirato ^a^T3.0165^ea^ ca brahmacariyaṃ carati.  imāni kho, bhikkhave, pañca samaṇadukkhāni.</p>
              <p>[03] ``pañcimāni, bhikkhave, samaṇasukhāni. katamāni pañca?  idha, bhikkhave, bhikkhu santuṭṭho hoti itarītarena cīvarena, santuṭṭho  hoti itarītarena piṇḍapātena, santuṭṭho hoti itarītarena ^a^V2.0138^ea^ senāsanena,  santuṭṭho hoti itarītarena gilānappaccayabhesajjaparikkhārena, abhirato  ca brahmacariyaṃ carati. imāni kho, bhikkhave, pañca  samaṇasukhānī''ti. aṭṭhamaṃ. </p>
            </h4>
            <h4>
              <h4n> 9. parikuppasuttaṃ </h4n>
              <p>[03] 129^b^.^eb^ ``pañcime, bhikkhave, āpāyikā nerayikā  parikuppā atekicchā. katame pañca? mātā {mātaraṃ (ka0)} jīvitā voropitā  hoti, pitā {pitaraṃ (ka0)} jīvitā voropito {voropitā (ka0)} hoti,   arahaṃ {arahantaṃ (ka0), arahā (syā0)} jīvitā voropito  hoti, tathāgatassa duṭṭhena cittena lohitaṃ uppāditaṃ hoti, saṅgho  bhinno hoti. ime kho, bhikkhave, pañca āpāyikā nerayikā  parikuppā atekicchā''ti. navamaṃ. </p>
            </h4>
            <h4>
              <h4n> 10. byasanasuttaṃ </h4n>
              <p>[03] 130^b^.^eb^ ``pañcimāni ^a^P3.0147^ea^, bhikkhave,  byasanāni. katamāni pañca? ñātibyasanaṃ, bhogabyasanaṃ,  rogabyasanaṃ, sīlabyasanaṃ, diṭṭhibyasanaṃ. na, bhikkhave, sattā  ñātibyasanahetu vā ^a^M2.0130^ea^ bhogabyasanahetu vā rogabyasanahetu vā kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjanti.  sīlabyasanahetu vā, bhikkhave, sattā diṭṭhibyasanahetu vā kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjanti. imāni  kho, bhikkhave, pañca byasanāni. </p>
              <p>[01] ``pañcimā, bhikkhave, sampadā. katamā pañca?  ñātisampadā, bhogasampadā, ārogyasampadā, sīlasampadā, diṭṭhisampadā.  na, bhikkhave, sattā ñātisampadāhetu vā bhogasampadāhetu vā  ārogyasampadāhetu ^a^T3.0166^ea^ vā kāyassa bhedā paraṃ maraṇā sugatiṃ saggaṃ lokaṃ  upapajjanti. sīlasampadāhetu vā, bhikkhave, sattā diṭṭhisampadāhetu  vā kāyassa bhedā paraṃ maraṇā sugatiṃ saggaṃ lokaṃ upapajjanti. imā  kho, bhikkhave, pañca sampadā''ti. dasamaṃ. </p>
              <p>[06] gilānavaggo tatiyo. </p>
              <p>[01] tassuddānaṃ ^a^V2.0139^ea^ -- </p>
              <p>[21] gilāno satisūpaṭṭhi, dve upaṭṭhākā duvāyusā. </p>
              <p>[22] vapakāsasamaṇasukhā, parikuppaṃ byasanena cāti.. </p>
            </h4>
          </h3>
          <h3>
            <h3n> (14) 4. rājavaggo </h3n>
            <h4>
              <h4n> 1. paṭhamacakkānuvattanasuttaṃ </h4n>
              <p>[03] 131^b^.^eb^ ``pañcahi ^a^V2.0140^ea^, bhikkhave, aṅgehi samannāgato  rājā cakkavattī dhammeneva cakkaṃ vatteti {pavatteti (syā0 pī0 ka0)}; taṃ hoti   cakkaṃ appaṭivattiyaṃ {appativattiyaṃ (sī0)}  ^a^P3.0148^ea^ kenaci manussabhūtena paccatthikena pāṇinā.</p>
              <p>[03] ``katamehi pañcahi? idha, bhikkhave, rājā cakkavattī atthaññū  ca hoti, dhammaññū ca, mattaññū ca, kālaññū ca, parisaññū ca.  imehi kho, bhikkhave, pañcahi aṅgehi samannāgato rājā cakkavattī  dhammeneva cakkaṃ pavatteti; taṃ hoti cakkaṃ appaṭivattiyaṃ kenaci  manussabhūtena paccatthikena pāṇinā.</p>
              <p>[03] ``evamevaṃ ^a^M2.0131^ea^ kho, bhikkhave, pañcahi dhammehi samannāgato  tathāgato arahaṃ sammāsambuddho dhammeneva anuttaraṃ dhammacakkaṃ pavatteti; taṃ  hoti cakkaṃ appaṭivattiyaṃ samaṇena vā brāhmaṇena vā devena vā mārena  vā ^a^T3.0167^ea^ brahmunā vā kenaci vā lokasmiṃ. </p>
              <p>[01] ``katamehi pañcahi? idha, bhikkhave, tathāgato arahaṃ  sammāsambuddho atthaññū, dhammaññū, mattaññū, kālaññū, parisaññū.  imehi kho, bhikkhave, pañcahi dhammehi samannāgato tathāgato arahaṃ  sammāsambuddho dhammeneva anuttaraṃ dhammacakkaṃ pavatteti; taṃ hoti dhammacakkaṃ  appaṭivattiyaṃ samaṇena vā brāhmaṇena vā devena vā mārena vā brahmunā  vā kenaci vā lokasmi''nti. paṭhamaṃ. </p>
            </h4>
            <h4>
              <h4n> 2. dutiyacakkānuvattanasuttaṃ </h4n>
              <p>[03] 132^b^.^eb^ ``pañcahi, bhikkhave, aṅgehi samannāgato  rañño cakkavattissa jeṭṭho putto pitarā pavattitaṃ cakkaṃ dhammeneva  anuppavatteti; taṃ hoti cakkaṃ appaṭivattiyaṃ kenaci manussabhūtena  paccatthikena pāṇinā.</p>
              <p>[03] ``katamehi ^a^V2.0141^ea^ pañcahi? idha, bhikkhave, rañño cakkavattissa  jeṭṭho putto atthaññū ca hoti, dhammaññū ca, mattaññū ca, kālaññū ca,  parisaññū ca. imehi kho, bhikkhave, pañcahi aṅgehi samannāgato  rañño cakkavattissa jeṭṭho putto pitarā pavattitaṃ cakkaṃ dhammeneva  anuppavatteti; taṃ hoti cakkaṃ appaṭivattiyaṃ kenaci manussabhūtena  paccatthikena pāṇinā.</p>
              <p>[03] ``evamevaṃ ^a^P3.0149^ea^ kho, bhikkhave, pañcahi dhammehi  samannāgato sāriputto tathāgatena anuttaraṃ dhammacakkaṃ pavattitaṃ sammadeva  anuppavatteti; taṃ hoti cakkaṃ appaṭivattiyaṃ samaṇena vā brāhmaṇena vā  devena vā mārena vā brahmunā vā kenaci vā lokasmiṃ.</p>
              <p>[03] ``katamehi pañcahi? idha, bhikkhave, sāriputto atthaññū,  dhammaññū, mattaññū ^a^T3.0168^ea^, kālaññū, parisaññū. imehi kho, bhikkhave,  pañcahi dhammehi samannāgato sāriputto tathāgatena anuttaraṃ dhammacakkaṃ  pavattitaṃ sammadeva anuppavatteti; taṃ hoti cakkaṃ appaṭivattiyaṃ samaṇena  vā brāhmaṇena vā devena vā mārena vā brahmunā vā kenaci vā  lokasmi''nti. dutiyaṃ. </p>
            </h4>
            <h4>
              <h4n> 3. dhammarājāsuttaṃ </h4n>
              <p>[03] 133^b^.^eb^ ``yopi ^a^M2.0132^ea^ so {yopi kho (sī0 syā0 pī0)}, bhikkhave,   rājā cakkavattī  dhammiko dhammarājā, sopi na arājakaṃ cakkaṃ vattetī''ti. evaṃ vutte  aññataro bhikkhu bhagavantaṃ etadavoca -- ``ko pana, bhante, rañño  cakkavattissa dhammikassa dhammarañño rājā''ti? ``dhammo,  bhikkhū''ti bhagavā avoca.</p>
              <p>[03] ``idha, bhikkhu, rājā cakkavattī dhammiko dhammarājā  dhammaññeva nissāya dhammaṃ sakkaronto dhammaṃ garuṃ karonto dhammaṃ  apacāyamāno dhammaddhajo dhammaketu dhammādhipateyyo dhammikaṃ  rakkhāvaraṇaguttiṃ saṃvidahati antojanasmiṃ. </p>
              <p>[01] ``puna caparaṃ, bhikkhu, rājā cakkavattī dhammiko  dhammarājā dhammaññeva nissāya dhammaṃ sakkaronto dhammaṃ garuṃ karonto  dhammaṃ apacāyamāno dhammaddhajo dhammaketu dhammādhipateyyo dhammikaṃ  rakkhāvaraṇaguttiṃ saṃvidahati khattiyesu anuyantesu {anuyuttesu (sī0) a0 ni0  3.14}  ...pe0...  balakāyasmiṃ brāhmaṇagahapatikesu negamajānapadesu ^a^V2.0142^ea^ samaṇabrāhmaṇesu  migapakkhīsu. sa ^a^P3.0150^ea^ kho so, bhikkhu, rājā  cakkavattī dhammiko dhammarājā dhammaññeva nissāya dhammaṃ sakkaronto  dhammaṃ garuṃ karonto dhammaṃ apacāyamāno dhammaddhajo dhammaketu  dhammādhipateyyo dhammikaṃ rakkhāvaraṇaguttiṃ saṃvidahitvā antojanasmiṃ  dhammikaṃ rakkhāvaraṇaguttiṃ saṃvidahitvā khattiyesu anuyantesu  balakāyasmiṃ brāhmaṇagahapatikesu negamajānapadesu samaṇabrāhmaṇesu  migapakkhīsu dhammeneva cakkaṃ pavatteti; taṃ hoti cakkaṃ appaṭivattiyaṃ  kenaci manussabhūtena paccatthikena ^a^T3.0169^ea^ pāṇinā.</p>
              <p>[03] ``evamevaṃ kho, bhikkhu, tathāgato arahaṃ sammāsambuddho  dhammiko dhammarājā dhammaññeva nissāya dhammaṃ sakkaronto dhammaṃ garuṃ  karonto dhammaṃ apacāyamāno dhammaddhajo dhammaketu dhammādhipateyyo  dhammikaṃ rakkhāvaraṇaguttiṃ saṃvidahati bhikkhūsu -- `evarūpaṃ kāyakammaṃ  sevitabbaṃ, evarūpaṃ kāyakammaṃ na sevitabbaṃ; evarūpaṃ vacīkammaṃ  sevitabbaṃ, evarūpaṃ vacīkammaṃ na sevitabbaṃ; evarūpaṃ manokammaṃ  sevitabbaṃ, evarūpaṃ manokammaṃ na sevitabbaṃ; evarūpo ājīvo  sevitabbo, evarūpo ājīvo na sevitabbo; evarūpo gāmanigamo  sevitabbo, evarūpo gāmanigamo na sevitabbo'ti.</p>
              <p>[03] ``puna ^a^M2.0133^ea^ caparaṃ, bhikkhu, tathāgato arahaṃ sammāsambuddho dhammiko  dhammarājā dhammaññeva nissāya dhammaṃ sakkaronto dhammaṃ garuṃ karonto  dhammaṃ apacāyamāno dhammaddhajo dhammaketu dhammādhipateyyo dhammikaṃ  rakkhāvaraṇaguttiṃ saṃvidahati bhikkhunīsu {bhikkhūsu bhikkhunīsu (sī0 pī0)}  ...pe0... upāsakesu...pe0...  upāsikāsu -- `evarūpaṃ kāyakammaṃ sevitabbaṃ, evarūpaṃ kāyakammaṃ na  sevitabbaṃ; evarūpaṃ vacīkammaṃ sevitabbaṃ, evarūpaṃ vacīkammaṃ na  sevitabbaṃ; evarūpaṃ manokammaṃ sevitabbaṃ, evarūpaṃ manokammaṃ na  sevitabbaṃ; evarūpo ājīvo sevitabbo, evarūpo ājīvo na  sevitabbo; evarūpo gāmanigamo sevitabbo, evarūpo gāmanigamo na  sevitabbo'''ti.</p>
              <p>[03] ``sa kho so, bhikkhu, tathāgato arahaṃ sammāsambuddho  dhammiko ^a^P3.0151^ea^ dhammarājā dhammaññeva nissāya dhammaṃ  sakkaronto dhammaṃ garuṃ karonto dhammaṃ apacāyamāno dhammaddhajo  dhammaketu dhammādhipateyyo dhammikaṃ rakkhāvaraṇaguttiṃ saṃvidahitvā  bhikkhūsu, dhammikaṃ rakkhāvaraṇaguttiṃ saṃvidahitvā bhikkhunīsu,  dhammikaṃ rakkhāvaraṇaguttiṃ saṃvidahitvā upāsakesu, dhammikaṃ  rakkhāvaraṇaguttiṃ saṃvidahitvā upāsikāsu dhammeneva anuttaraṃ dhammacakkaṃ  pavatteti; taṃ hoti cakkaṃ ^a^V2.0143^ea^ appaṭivattiyaṃ samaṇena vā brāhmaṇena vā devena  vā mārena vā brahmunā vā kenaci vā lokasmi''nti. tatiyaṃ. </p>
            </h4>
            <h4>
              <h4n> 4. yassaṃdisaṃsuttaṃ </h4n>
              <p>[03] 134^b^.^eb^ ``pañcahi, bhikkhave, aṅgehi samannāgato  rājā khattiyo muddhāvasitto yassaṃ yassaṃ disāyaṃ viharati,  sakasmiṃyeva vijite viharati.</p>
              <p>[03] ``katamehi ^a^T3.0170^ea^ pañcahi? idha, bhikkhave, rājā khattiyo  muddhāvasitto ubhato sujāto hoti mātito ca pitito ca,  saṃsuddhagahaṇiko, yāva sattamā pitāmahayugā akkhitto anupakkuṭṭho  jātivādena; aḍḍho hoti mahaddhano mahābhogo  paripuṇṇakosakoṭṭhāgāro; balavā kho pana hoti caturaṅginiyā senāya  samannāgato assavāya ovādapaṭikarāya; pariṇāyako kho panassa  hoti paṇḍito viyatto medhāvī paṭibalo atītānāgatapaccuppanne atthe  cintetuṃ; tassime cattāro dhammā yasaṃ paripācenti. so iminā  yasapañcamena ^a^M2.0134^ea^ {yasena pañcamena (ka0), pañcamena (sī0)} dhammena   samannāgato yassaṃ yassaṃ disāyaṃ viharati,  sakasmiṃyeva vijite viharati. taṃ kissa hetu? evañhetaṃ,  bhikkhave, hoti vijitāvīnaṃ. </p>
              <p>[01] ``evamevaṃ kho, bhikkhave, pañcahi dhammehi samannāgato  bhikkhu yassaṃ yassaṃ disāyaṃ viharati, vimuttacittova {vimuttacitto (sī0 pī0),  vimuttacitto ca (ka0)} viharati.  katamehi pañcahi? idha, bhikkhave, bhikkhu sīlavā hoti,  pātimokkhasaṃvarasaṃvuto viharati ācāragocarasampanno aṇumattesu  vajjesu bhayadassāvī, samādāya sikkhati sikkhāpadesu -- rājāva  ^a^P3.0152^ea^ khattiyo muddhāvasitto jātisampanno; bahussuto  hoti sutadharo sutasannicayo, ye te dhammā ādikalyāṇā  majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ  parisuddhaṃ brahmacariyaṃ abhivadanti, tathārūpāssa dhammā bahussutā honti  dhātā vacasā paricitā manasānupekkhitā diṭṭhiyā suppaṭividdhā --  rājāva ^a^V2.0144^ea^ khattiyo muddhāvasitto aḍḍho mahaddhano mahābhogo  paripuṇṇakosakoṭṭhāgāro; āraddhavīriyo viharati akusalānaṃ dhammānaṃ  pahānāya kusalānaṃ dhammānaṃ upasampadāya thāmavā daḷhaparakkamo  anikkhittadhuro kusalesu dhammesu -- rājāva khattiyo muddhāvasitto  balasampanno; paññavā hoti udayatthagāminiyā paññāya samannāgato  ariyāya nibbedhikāya sammā dukkhakkhayagāminiyā -- rājāva  khattiyo muddhāvasitto pariṇāyakasampanno; tassime cattāro dhammā  vimuttiṃ paripācenti ^a^T3.0171^ea^. so iminā vimuttipañcamena dhammena  samannāgato yassaṃ yassaṃ disāyaṃ viharati vimuttacittova viharati.  taṃ kissa hetu? evañhetaṃ, bhikkhave, hoti vimuttacittāna''nti.  catutthaṃ. </p>
            </h4>
            <h4>
              <h4n> 5. paṭhamapatthanāsuttaṃ </h4n>
              <p>[03] 135^b^.^eb^ ``pañcahi, bhikkhave, aṅgehi samannāgato  rañño khattiyassa muddhāvasittassa jeṭṭho putto rajjaṃ pattheti. katamehi  pañcahi? idha, bhikkhave, rañño khattiyassa muddhāvasittassa jeṭṭho  putto ubhato sujāto hoti mātito ca pitito ca, saṃsuddhagahaṇiko,  yāva sattamā pitāmahayugā akkhitto anupakkuṭṭho jātivādena;  abhirūpo hoti ^a^M2.0135^ea^ dassanīyo pāsādiko paramāya vaṇṇapokkharatāya  samannāgato; mātāpitūnaṃ piyo hoti manāpo; negamajānapadassa piyo  hoti manāpo; yāni tāni raññaṃ khattiyānaṃ muddhāvasittānaṃ  sippaṭṭhānāni hatthismiṃ vā assasmiṃ vā rathasmiṃ vā dhanusmiṃ vā  tharusmiṃ vā tattha sikkhito hoti anavayo.</p>
              <p>[03] ``tassa ^a^P3.0153^ea^ evaṃ hoti -- `ahaṃ khomhi  ubhato sujāto mātito ca pitito ca, saṃsuddhagahaṇiko, yāva sattamā  pitāmahayugā akkhitto anupakkuṭṭho jātivādena. kasmāhaṃ rajjaṃ na  pattheyyaṃ! ahaṃ khomhi abhirūpo dassanīyo pāsādiko paramāya  vaṇṇapokkharatāya samannāgato. kasmāhaṃ rajjaṃ na pattheyyaṃ! ahaṃ  khomhi mātāpitūnaṃ piyo manāpo. kasmāhaṃ rajjaṃ na pattheyyaṃ! ahaṃ  khomhi negamajānapadassa piyo manāpo. kasmāhaṃ rajjaṃ na pattheyyaṃ!  ahaṃ khomhi yāni tāni raññaṃ khattiyānaṃ muddhāvasittānaṃ ^a^T3.0172^ea^  sippaṭṭhānāni hatthismiṃ vā assasmiṃ vā rathasmiṃ vā dhanusmiṃ vā  tharusmiṃ vā, tattha {tatthamhi (sī0), tatthapi (ka0)} sikkhito   anavayo. kasmāhaṃ rajjaṃ na  pattheyya'nti! imehi kho, bhikkhave, pañcahi aṅgehi samannāgato  rañño khattiyassa muddhāvasittassa jeṭṭho putto rajjaṃ pattheti.</p>
              <p>[03] ``evamevaṃ kho, bhikkhave, pañcahi dhammehi samannāgato bhikkhu  āsavānaṃ khayaṃ pattheti. katamehi pañcahi? idha, bhikkhave, bhikkhu  saddho hoti, saddahati tathāgatassa bodhiṃ -- `itipi so bhagavā  arahaṃ sammāsambuddho vijjācaraṇasampanno sugato lokavidū anuttaro  ^a^V2.0145^ea^ purisadammasārathi satthā devamanussānaṃ buddho bhagavā'ti. appābādho  hoti appātaṅko, samavepākiniyā gahaṇiyā samannāgato nātisītāya  nāccuṇhāya majjhimāya padhānakkhamāya; asaṭho hoti amāyāvī,  yathābhūtaṃ attānaṃ āvikattā satthari vā viññūsu vā sabrahmacārīsu;  āraddhavīriyo viharati akusalānaṃ dhammānaṃ pahānāya, kusalānaṃ  dhammānaṃ upasampadāya, thāmavā daḷhaparakkamo anikkhittadhuro kusalesu  dhammesu; paññavā hoti udayatthagāminiyā paññāya samannāgato  ariyāya nibbedhikāya sammā dukkhakkhayagāminiyā.</p>
              <p>[03] ``tassa ^a^M2.0136^ea^ evaṃ hoti -- `ahaṃ khomhi saddho, saddahāmi  tathāgatassa bodhiṃ -- itipi so bhagavā arahaṃ sammāsambuddho...pe0...  satthā devamanussānaṃ buddho bhagavā'ti. `kasmāhaṃ āsavānaṃ ^a^P3.0154^ea^  khayaṃ na pattheyyaṃ! ahaṃ khomhi appābādho appātaṅko  samavepākiniyā gahaṇiyā samannāgato nātisītāya nāccuṇhāya  majjhimāya padhānakkhamāya. kasmāhaṃ āsavānaṃ khayaṃ na pattheyyaṃ!  ahaṃ khomhi asaṭho amāyāvī yathābhūtaṃ attānaṃ āvikattā satthari vā  viññūsu vā sabrahmacārīsu. kasmāhaṃ āsavānaṃ khayaṃ na pattheyyaṃ!  ahaṃ khomhi āraddhavīriyo viharāmi akusalānaṃ dhammānaṃ pahānāya,  kusalānaṃ dhammānaṃ upasampadāya, thāmavā daḷhaparakkamo anikkhittadhuro  kusalesu dhammesu. kasmāhaṃ āsavānaṃ ^a^T3.0173^ea^ khayaṃ na pattheyyaṃ! ahaṃ  khomhi paññavā udayatthagāminiyā paññāya samannāgato ariyāya  nibbedhikāya sammā dukkhakkhayagāminiyā. kasmāhaṃ āsavānaṃ khayaṃ  na pattheyya'nti! imehi kho, bhikkhave, pañcahi dhammehi samannāgato  bhikkhu āsavānaṃ khayaṃ patthetī''ti. pañcamaṃ. </p>
            </h4>
            <h4>
              <h4n> 6. dutiyapatthanāsuttaṃ </h4n>
              <p>[03] 136^b^.^eb^ ``pañcahi, bhikkhave, aṅgehi samannāgato  rañño khattiyassa muddhāvasittassa jeṭṭho putto oparajjaṃ {uparajjaṃ (syā0 pī0  ka0)} pattheti.  katamehi pañcahi? idha, bhikkhave, rañño khattiyassa muddhāvasittassa  jeṭṭho putto ubhato sujāto hoti mātito ca pitito ca,  saṃsuddhagahaṇiko, yāva sattamā pitāmahayugā akkhitto anupakkuṭṭho  jātivādena; abhirūpo hoti dassanīyo pāsādiko paramāya  vaṇṇapokkharatāya samannāgato; mātāpitūnaṃ piyo hoti manāpo,  balakāyassa piyo hoti manāpo; paṇḍito hoti viyatto medhāvī  paṭibalo atītānāgatapaccuppanne atthe cintetuṃ.</p>
              <p>[03] ``tassa ^a^V2.0146^ea^ evaṃ hoti -- `ahaṃ khomhi ubhato sujāto mātito  ca pitito ca, saṃsuddhagahaṇiko, yāva sattamā pitāmahayugā akkhitto  anupakkuṭṭho jātivādena. kasmāhaṃ oparajjaṃ na pattheyyaṃ! ahaṃ khomhi  abhirūpo dassanīyo pāsādiko paramāya vaṇṇapokkharatāya  samannāgato. kasmāhaṃ oparajjaṃ na pattheyyaṃ! ahaṃ khomhi  mātāpitūnaṃ piyo ^a^M2.0137^ea^ manāpo. kasmāhaṃ oparajjaṃ na pattheyyaṃ! ahaṃ  ^a^P3.0155^ea^ khomhi balakāyassa piyo manāpo. kasmāhaṃ  oparajjaṃ ^a^T3.0174^ea^ na pattheyyaṃ! ahaṃ khomhi paṇḍito viyatto medhāvī  paṭibalo atītānāgatapaccuppanne atthe cintetuṃ. kasmāhaṃ oparajjaṃ na  pattheyya'nti! imehi kho, bhikkhave, pañcahi aṅgehi samannāgato  rañño khattiyassa muddhāvasittassa jeṭṭho putto oparajjaṃ pattheti.</p>
              <p>[03] ``evamevaṃ kho, bhikkhave, pañcahi dhammehi samannāgato bhikkhu  āsavānaṃ khayaṃ pattheti. katamehi pañcahi? idha, bhikkhave, bhikkhu  sīlavā hoti...pe0... samādāya sikkhati sikkhāpadesu; bahussuto  hoti...pe0... diṭṭhiyā suppaṭividdhā; catūsu satipaṭṭhānesu  suppatiṭṭhitacitto {supaṭṭhitacitto (sī0 syā0), sūpaṭṭhitacitto (ka0)} hoti;   āraddhavīriyo viharati akusalānaṃ dhammānaṃ  pahānāya, kusalānaṃ dhammānaṃ upasampadāya, thāmavā daḷhaparakkamo  anikkhittadhuro kusalesu dhammesu; paññavā hoti, udayatthagāminiyā  paññāya samannāgato ariyāya nibbedhikāya sammā  dukkhakkhayagāminiyā.</p>
              <p>[03] ``tassa evaṃ hoti -- `ahaṃ khomhi sīlavā,  pātimokkhasaṃvarasaṃvuto viharāmi ācāragocarasampanno aṇumattesu  vajjesu bhayadassāvī, samādāya sikkhāmi sikkhāpadesu. kasmāhaṃ  āsavānaṃ khayaṃ na pattheyyaṃ! ahaṃ khomhi bahussuto sutadharo  sutasannicayo, ye te dhammā ādikalyāṇā majjhekalyāṇā  pariyosānakalyāṇā sātthaṃ sabyañjanaṃ {satthā byañjanā (sī0)} kevalaparipuṇṇaṃ parisuddhaṃ  brahmacariyaṃ abhivadanti, tathārūpā me dhammā bahussutā honti dhātā  vacasā paricitā manasānupekkhitā diṭṭhiyā suppaṭividdhā. kasmāhaṃ  āsavānaṃ khayaṃ na pattheyyaṃ! ahaṃ khomhi catūsu satipaṭṭhānesu  suppatiṭṭhitacitto. kasmāhaṃ āsavānaṃ khayaṃ na pattheyyaṃ! ahaṃ  khomhi āraddhavīriyo viharāmi akusalānaṃ dhammānaṃ pahānāya,  kusalānaṃ dhammānaṃ upasampadāya, thāmavā daḷhaparakkamo anikkhittadhuro  kusalesu dhammesu. kasmāhaṃ āsavānaṃ khayaṃ na pattheyyaṃ! ahaṃ  khomhi paññavā udayatthagāminiyā paññāya samannāgato ariyāya  nibbedhikāya ^a^P3.0156^ea^ sammā ^a^V2.0147^ea^ dukkhakkhayagāminiyā.  kasmāhaṃ āsavānaṃ khayaṃ na pattheyya'nti! imehi kho, bhikkhave,  pañcahi dhammehi samannāgato bhikkhu āsavānaṃ khayaṃ patthetī''ti.  chaṭṭhaṃ. </p>
            </h4>
            <h4>
              <h4n> 7. appaṃsupatisuttaṃ </h4n>
              <p>[03] 137^b^.^eb^ ``pañcime ^a^T3.0175^ea^ ^a^M2.0138^ea^, bhikkhave, appaṃ rattiyā supanti,  bahuṃ jagganti. katame pañca? itthī, bhikkhave, purisādhippāyā  appaṃ rattiyā supati, bahuṃ jaggati. puriso, bhikkhave,  itthādhippāyo appaṃ rattiyā supati, bahuṃ jaggati. coro, bhikkhave,  ādānādhippāyo appaṃ rattiyā supati, bahuṃ jaggati.   rājā {rājayutto (pī0 ka0)},  bhikkhave, rājakaraṇīyesu yutto appaṃ rattiyā supati, bahuṃ jaggati.  bhikkhu, bhikkhave, visaṃyogādhippāyo appaṃ rattiyā supati, bahuṃ  jaggati. ime kho, bhikkhave, pañca appaṃ rattiyā supanti, bahuṃ  jaggantī''ti. sattamaṃ. </p>
            </h4>
            <h4>
              <h4n> 8. bhattādakasuttaṃ </h4n>
              <p>[03] 138^b^.^eb^ ``pañcahi, bhikkhave, aṅgehi samannāgato  rañño nāgo bhattādako ca hoti okāsapharaṇo ca laṇḍasāraṇo ca  salākaggāhī ca rañño nāgotveva saṅkhaṃ gacchati. katamehi pañcahi?  idha, bhikkhave, rañño nāgo akkhamo hoti rūpānaṃ, akkhamo  saddānaṃ, akkhamo gandhānaṃ, akkhamo rasānaṃ, akkhamo phoṭṭhabbānaṃ.  imehi kho, bhikkhave, pañcahi aṅgehi samannāgato rañño nāgo  bhattādako ca okāsapharaṇo ca laṇḍasāraṇo ca salākaggāhī ca,  rañño nāgotveva saṅkhaṃ gacchati.</p>
              <p>[03] ``evamevaṃ kho, bhikkhave, pañcahi dhammehi samannāgato bhikkhu  bhattādako ca hoti, okāsapharaṇo ca mañcapīṭhamaddano {pīṭhamaddano (sī0 syā0  kaṃ0 pī0)} ca  salākaggāhī ca, bhikkhutveva saṅkhaṃ gacchati. katamehi pañcahi?  idha ^a^P3.0157^ea^, bhikkhave, bhikkhu akkhamo hoti rūpānaṃ,  akkhamo saddānaṃ, akkhamo gandhānaṃ, akkhamo rasānaṃ, akkhamo  phoṭṭhabbānaṃ. imehi kho, bhikkhave, pañcahi dhammehi samannāgato  bhikkhu ^a^T3.0176^ea^ bhattādako ca hoti okāsapharaṇo ca mañcapīṭhamaddano ca  salākaggāhī ca, bhikkhutveva saṅkhaṃ gacchatī''ti. aṭṭhamaṃ. </p>
            </h4>
            <h4>
              <h4n> 9. akkhamasuttaṃ </h4n>
              <p>[03] 139^b^.^eb^ ``pañcahi ^a^V2.0148^ea^, bhikkhave, aṅgehi samannāgato  rañño nāgo na rājāraho hoti na rājabhoggo, na rañño aṅgaṃtveva  saṅkhaṃ gacchati ^a^M2.0139^ea^. katamehi pañcahi? idha, bhikkhave, rañño nāgo  akkhamo hoti rūpānaṃ, akkhamo saddānaṃ, akkhamo gandhānaṃ,  akkhamo rasānaṃ, akkhamo phoṭṭhabbānaṃ.</p>
              <p>[03] ``kathañca, bhikkhave, rañño nāgo akkhamo hoti rūpānaṃ?  idha, bhikkhave, rañño nāgo saṅgāmagato hatthikāyaṃ vā disvā  assakāyaṃ vā disvā rathakāyaṃ vā disvā pattikāyaṃ vā disvā  saṃsīdati visīdati, na santhambhati na sakkoti saṅgāmaṃ otarituṃ.  evaṃ kho, bhikkhave, rañño nāgo akkhamo hoti rūpānaṃ.</p>
              <p>[03] ``kathañca, bhikkhave, rañño nāgo akkhamo hoti saddānaṃ?  idha, bhikkhave, rañño nāgo saṅgāmagato hatthisaddaṃ vā sutvā  assasaddaṃ vā sutvā rathasaddaṃ vā sutvā pattisaddaṃ vā sutvā  bheripaṇavasaṅkhatiṇavaninnādasaddaṃ vā sutvā saṃsīdati visīdati, na  santhambhati na sakkoti saṅgāmaṃ otarituṃ. evaṃ kho, bhikkhave,  rañño nāgo akkhamo hoti saddānaṃ.</p>
              <p>[03] ``kathañca, bhikkhave, rañño nāgo akkhamo hoti gandhānaṃ?  idha ^a^P3.0158^ea^, bhikkhave, rañño nāgo saṅgāmagato ye te  rañño nāgā abhijātā saṅgāmāvacarā tesaṃ muttakarīsassa gandhaṃ  ghāyitvā saṃsīdati visīdati, na santhambhati na sakkoti saṅgāmaṃ  otarituṃ. evaṃ kho, bhikkhave, rañño nāgo akkhamo hoti gandhānaṃ.</p>
              <p>[03] ``kathañca, bhikkhave, rañño nāgo akkhamo hoti ^a^T3.0177^ea^ rasānaṃ?  idha, bhikkhave, rañño nāgo saṅgāmagato ekissā vā  tiṇodakadattiyā vimānito {vihanīto (syā0), vihānito (katthaci)} dvīhi   vā tīhi vā catūhi vā pañcahi  vā tiṇodakadattīhi vimānito saṃsīdati visīdati, na santhambhati  na sakkoti saṅgāmaṃ otarituṃ. evaṃ kho, bhikkhave, rañño nāgo  akkhamo hoti rasānaṃ.</p>
              <p>[03] ``kathañca, bhikkhave, rañño nāgo akkhamo hoti phoṭṭhabbānaṃ?  idha, bhikkhave, rañño nāgo ^a^V2.0149^ea^ saṅgāmagato ekena vā saravegena  viddho, dvīhi vā tīhi vā catūhi vā pañcahi vā saravegehi viddho  saṃsīdati visīdati, na ^a^M2.0140^ea^ santhambhati na sakkoti saṅgāmaṃ otarituṃ.  evaṃ kho, bhikkhave, rañño nāgo akkhamo hoti phoṭṭhabbānaṃ.</p>
              <p>[03] ``imehi kho, bhikkhave, pañcahi aṅgehi samannāgato rañño  nāgo na rājāraho hoti na rājabhoggo na rañño aṅgaṃtveva saṅkhaṃ  gacchati.</p>
              <p>[03] ``evamevaṃ kho, bhikkhave, pañcahi aṅgehi samannāgato bhikkhu  na āhuneyyo hoti na pāhuneyyo na dakkhiṇeyyo na añjalikaraṇīyo  na anuttaraṃ puññakkhettaṃ lokassa. katamehi pañcahi? idha,  bhikkhave, bhikkhu akkhamo hoti rūpānaṃ, akkhamo saddānaṃ, akkhamo  gandhānaṃ, akkhamo rasānaṃ, akkhamo phoṭṭhabbānaṃ.</p>
              <p>[03] ``kathañca, bhikkhave, bhikkhu akkhamo hoti rūpānaṃ? idha,  bhikkhave, bhikkhu cakkhunā rūpaṃ disvā rajanīye rūpe sārajjati, na  sakkoti cittaṃ samādahituṃ. evaṃ kho, bhikkhave, bhikkhu akkhamo  hoti rūpānaṃ.</p>
              <p>[03] ``kathañca, bhikkhave, bhikkhu akkhamo hoti saddānaṃ? idha  ^a^P3.0159^ea^, bhikkhave, bhikkhu sotena ^a^T3.0178^ea^ saddaṃ sutvā rajanīye  sadde sārajjati, na sakkoti cittaṃ samādahituṃ. evaṃ kho, bhikkhave,  bhikkhu akkhamo hoti saddānaṃ.</p>
              <p>[03] ``kathañca, bhikkhave, bhikkhu akkhamo hoti gandhānaṃ? idha,  bhikkhave, bhikkhu ghānena gandhaṃ ghāyitvā rajanīye gandhe sārajjati,  na sakkoti cittaṃ samādahituṃ. evaṃ kho, bhikkhave, bhikkhu akkhamo  hoti gandhānaṃ.</p>
              <p>[03] ``kathañca, bhikkhave, bhikkhu akkhamo hoti rasānaṃ? idha,  bhikkhave, bhikkhu jivhāya rasaṃ sāyitvā rajanīye rase sārajjati, na  sakkoti cittaṃ samādahituṃ. evaṃ kho, bhikkhave, bhikkhu akkhamo  hoti rasānaṃ.</p>
              <p>[03] ``kathañca ^a^V2.0150^ea^, bhikkhave, bhikkhu akkhamo hoti phoṭṭhabbānaṃ?  idha, bhikkhave, bhikkhu kāyena phoṭṭhabbaṃ phusitvā rajanīye phoṭṭhabbe  sārajjati, na sakkoti cittaṃ samādahituṃ. evaṃ kho, bhikkhave,  bhikkhu akkhamo hoti phoṭṭhabbānaṃ.</p>
              <p>[03] ``imehi kho, bhikkhave, pañcahi dhammehi samannāgato bhikkhu  na āhuneyyo hoti na pāhuneyyo na dakkhiṇeyyo na añjalikaraṇīyo  na anuttaraṃ puññakkhettaṃ lokassa.</p>
              <p>[03] ``pañcahi ^a^M2.0141^ea^, bhikkhave, aṅgehi samannāgato rañño nāgo  rājāraho hoti rājabhoggo, rañño aṅgaṃtveva saṅkhaṃ gacchati.  katamehi pañcahi? idha, bhikkhave, rañño nāgo khamo hoti rūpānaṃ,  khamo saddānaṃ, khamo gandhānaṃ, khamo rasānaṃ, khamo phoṭṭhabbānaṃ.</p>
              <p>[03] ``kathañca, bhikkhave, rañño nāgo khamo hoti rūpānaṃ?  idha, bhikkhave, rañño nāgo saṅgāmagato hatthikāyaṃ vā disvā  assakāyaṃ vā disvā rathakāyaṃ vā disvā pattikāyaṃ vā ^a^T3.0179^ea^ disvā na  saṃsīdati na visīdati, santhambhati sakkoti saṅgāmaṃ otarituṃ. evaṃ  kho, bhikkhave, rañño nāgo khamo hoti rūpānaṃ.</p>
              <p>[03] ``kathañca, bhikkhave, rañño nāgo khamo hoti saddānaṃ? idha  ^a^P3.0160^ea^, bhikkhave, rañño nāgo saṅgāmagato hatthisaddaṃ vā  sutvā assasaddaṃ vā sutvā rathasaddaṃ vā sutvā pattisaddaṃ vā sutvā  bheripaṇavasaṅkhatiṇavaninnādasaddaṃ vā sutvā na saṃsīdati na  visīdati, santhambhati sakkoti saṅgāmaṃ otarituṃ. evaṃ kho,  bhikkhave, rañño nāgo khamo hoti saddānaṃ.</p>
              <p>[03] ``kathañca, bhikkhave, rañño nāgo khamo hoti gandhānaṃ?  idha, bhikkhave, rañño nāgo saṅgāmagato ye te rañño nāgā  abhijātā saṅgāmāvacarā tesaṃ muttakarīsassa gandhaṃ ghāyitvā na  saṃsīdati na visīdati, santhambhati sakkoti saṅgāmaṃ otarituṃ. evaṃ  kho, bhikkhave, rañño nāgo khamo hoti gandhānaṃ.</p>
              <p>[03] ``kathañca, bhikkhave, rañño nāgo khamo hoti rasānaṃ?  idha, bhikkhave, rañño nāgo saṅgāmagato ekissā vā  tiṇodakadattiyā vimānito dvīhi vā tīhi vā catūhi vā pañcahi  ^a^V2.0151^ea^ vā tiṇodakadattīhi vimānito na saṃsīdati na visīdati,  santhambhati sakkoti saṅgāmaṃ otarituṃ. evaṃ kho, bhikkhave, rañño  nāgo khamo hoti rasānaṃ.</p>
              <p>[03] ``kathañca, bhikkhave, rañño nāgo khamo hoti phoṭṭhabbānaṃ?  idha, bhikkhave, rañño nāgo saṅgāmagato ekena vā saravegena viddho,  dvīhi vā tīhi vā catūhi vā pañcahi vā saravegehi viddho na  saṃsīdati na visīdati, santhambhati sakkoti saṅgāmaṃ otarituṃ. evaṃ  kho, bhikkhave, rañño nāgo khamo hoti phoṭṭhabbānaṃ.</p>
              <p>[03] ``imehi ^a^T3.0180^ea^ ^a^M2.0142^ea^ kho, bhikkhave, pañcahi aṅgehi samannāgato rañño  nāgo rājāraho hoti rājabhoggo, rañño aṅgaṃtveva saṅkhaṃ gacchati.</p>
              <p>[03] ``evamevaṃ kho, bhikkhave, pañcahi dhammehi samannāgato bhikkhu  āhuneyyo hoti pāhuneyyo dakkhiṇeyyo añjalikaraṇīyo anuttaraṃ  puññakkhettaṃ lokassa. katamehi pañcahi? idha, bhikkhave, bhikkhu  khamo hoti rūpānaṃ, khamo saddānaṃ, khamo gandhānaṃ, khamo rasānaṃ,  khamo phoṭṭhabbānaṃ ^a^P3.0161^ea^.</p>
              <p>[03] ``kathañca, bhikkhave, bhikkhu khamo hoti rūpānaṃ? idha,  bhikkhave, bhikkhu cakkhunā rūpaṃ disvā rajanīye rūpe na sārajjati,  sakkoti cittaṃ samādahituṃ. evaṃ kho, bhikkhave, bhikkhu khamo hoti  rūpānaṃ.</p>
              <p>[03] ``kathañca, bhikkhave, bhikkhu khamo hoti saddānaṃ? idha,  bhikkhave, bhikkhu sotena saddaṃ sutvā rajanīye sadde na sārajjati,  sakkoti cittaṃ samādahituṃ. evaṃ kho, bhikkhave, bhikkhu khamo hoti  saddānaṃ.</p>
              <p>[03] ``kathañca, bhikkhave, bhikkhu khamo hoti gandhānaṃ. idha,  bhikkhave, bhikkhu ghānena gandhaṃ ghāyitvā rajanīye gandhe na  sārajjati, sakkoti cittaṃ samādahituṃ. evaṃ kho, bhikkhave, bhikkhu  khamo hoti gandhānaṃ.</p>
              <p>[03] ``kathañca ^a^V2.0152^ea^, bhikkhave, bhikkhu khamo hoti rasānaṃ? idha,  bhikkhave, bhikkhu jivhāya rasaṃ sāyitvā rajanīye rase na sārajjati,  sakkoti cittaṃ samādahituṃ. evaṃ kho, bhikkhave, bhikkhu khamo hoti  rasānaṃ.</p>
              <p>[03] ``kathañca, bhikkhave, bhikkhu khamo hoti phoṭṭhabbānaṃ? idha,  bhikkhave, bhikkhu kāyena phoṭṭhabbaṃ phusitvā rajanīye phoṭṭhabbe na  sārajjati, sakkoti cittaṃ samādahituṃ. evaṃ kho, bhikkhave, bhikkhu  khamo hoti phoṭṭhabbānaṃ.</p>
              <p>[03] ``imehi ^a^T3.0181^ea^ kho, bhikkhave, pañcahi dhammehi samannāgato bhikkhu  āhuneyyo hoti pāhuneyyo dakkhiṇeyyo añjalikaraṇīyo anuttaraṃ  puññakkhettaṃ lokassā''ti. navamaṃ. </p>
            </h4>
            <h4>
              <h4n> 10. sotasuttaṃ </h4n>
              <p>[03] 140^b^.^eb^ ``pañcahi, bhikkhave, aṅgehi samannāgato  rañño nāgo rājāraho hoti rājabhoggo, rañño aṅgaṃtveva saṅkhaṃ  gacchati. katamehi ^a^M2.0143^ea^ pañcahi? idha, bhikkhave, rañño nāgo sotā ca  hoti, hantā ca, rakkhitā ca, khantā ca, gantā ca.</p>
              <p>[03] ``kathañca, bhikkhave, rañño nāgo sotā hoti? idha,  bhikkhave, rañño nāgo yamenaṃ hatthidammasārathi {hatthidammasārathī (sī0)} kāraṇaṃ kāreti --  yadi vā katapubbaṃ yadi vā akatapubbaṃ ^a^P3.0162^ea^ -- taṃ aṭṭhiṃ  katvā {aṭṭhikatvā (sī0 syā0 kaṃ0 pī0) a0 ni0  4.114} manasi   katvā sabbaṃ cetasā {sabbacetasā (?)} samannāharitvā ohitasoto suṇāti.  evaṃ kho, bhikkhave, rañño nāgo sotā hoti.</p>
              <p>[03] ``kathañca, bhikkhave, rañño nāgo hantā hoti? idha,  bhikkhave, rañño nāgo saṅgāmagato hatthimpi hanati {hanti (sī0 pī0)}, hatthāruhampi  hanati, assampi hanati, assāruhampi hanati, rathampi hanati,  rathikampi {rathāruhampi (pī0)} hanati, pattikampi hanati. evaṃ kho, bhikkhave, rañño  nāgo hantā hoti.</p>
              <p>[03] ``kathañca, bhikkhave, rañño nāgo rakkhitā hoti? idha,  bhikkhave, rañño nāgo saṅgāmagato ^a^V2.0153^ea^ rakkhati purimaṃ kāyaṃ, rakkhati  pacchimaṃ kāyaṃ, rakkhati purime pāde, rakkhati pacchime pāde, rakkhati  sīsaṃ, rakkhati kaṇṇe, rakkhati dante, rakkhati soṇḍaṃ, rakkhati  vāladhiṃ, rakkhati hatthāruhaṃ. evaṃ kho, bhikkhave, rañño nāgo  rakkhitā hoti.</p>
              <p>[03] ``kathañca ^a^T3.0182^ea^, bhikkhave, rañño nāgo khantā hoti? idha,  bhikkhave, rañño nāgo saṅgāmagato khamo hoti sattippahārānaṃ  asippahārānaṃ usuppahārānaṃ pharasuppahārānaṃ  bheripaṇavasaṅkhatiṇavaninnādasaddānaṃ. evaṃ kho, bhikkhave, rañño  nāgo khantā hoti.</p>
              <p>[03] ``kathañca, bhikkhave, rañño nāgo gantā hoti? idha,  bhikkhave, rañño nāgo yamenaṃ hatthidammasārathi disaṃ peseti -- yadi  vā gatapubbaṃ yadi vā agatapubbaṃ -- taṃ khippameva gantā hoti. evaṃ  kho, bhikkhave, rañño nāgo gantā hoti.</p>
              <p>[03] ``imehi kho, bhikkhave, pañcahi aṅgehi samannāgato rañño  nāgo rājāraho hoti rājabhoggo, rañño aṅgaṃtveva saṅkhaṃ gacchati.</p>
              <p>[03] ``evamevaṃ ^a^M2.0144^ea^ kho, bhikkhave, pañcahi dhammehi samannāgato bhikkhu  āhuneyyo hoti pāhuneyyo dakkhiṇeyyo añjalikaraṇīyo anuttaraṃ  puññakkhettaṃ lokassa. katamehi pañcahi? idha, bhikkhave, bhikkhu  sotā ca hoti, hantā ca, rakkhitā ^a^P3.0163^ea^ ca, khantā  ca, gantā ca.</p>
              <p>[03] ``kathañca, bhikkhave, bhikkhu sotā hoti? idha, bhikkhave,  bhikkhu tathāgatappavedite dhammavinaye desiyamāne aṭṭhiṃkatvā manasi  katvā sabbaṃ cetasā samannāharitvā ohitasoto dhammaṃ suṇāti. evaṃ  kho, bhikkhave, bhikkhu sotā hoti.</p>
              <p>[03] ``kathañca, bhikkhave, bhikkhu hantā hoti? idha, bhikkhave,  bhikkhu uppannaṃ kāmavitakkaṃ nādhivāseti, pajahati vinodeti (hanati) {( )  natthi sī0 pī0 potthakesu a0 ni0  4.114}  byantīkaroti anabhāvaṃ gameti; uppannaṃ byāpādavitakkaṃ...pe0... uppannaṃ  vihiṃsāvitakkaṃ...pe0... uppannuppanne pāpake akusale dhamme  nādhivāseti ^a^T3.0183^ea^, pajahati vinodeti (hanati) {( ) natthi sī0 pī0 potthakesu  a0 ni0  4.114} byantīkaroti anabhāvaṃ  gameti. evaṃ kho, bhikkhave, bhikkhu hantā hoti.</p>
              <p>[03] ``kathañca ^a^V2.0154^ea^, bhikkhave, bhikkhu rakkhitā hoti? idha,  bhikkhave, bhikkhu cakkhunā rūpaṃ disvā na nimittaggāhī hoti  nānubyañjanaggāhī. yatvādhikaraṇamenaṃ cakkhundriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ, tassa  saṃvarāya paṭipajjati; rakkhati cakkhundriyaṃ; cakkhundriye saṃvaraṃ  āpajjati. sotena saddaṃ sutvā... ghānena gandhaṃ ghāyitvā... jivhāya  rasaṃ sāyitvā... kāyena phoṭṭhabbaṃ phusitvā... manasā dhammaṃ viññāya  na nimittaggāhī hoti nānubyañjanaggāhī. yatvādhikaraṇamenaṃ  manindriyaṃ asaṃvutaṃ viharantaṃ abhijjhādomanassā pāpakā akusalā  dhammā anvāssaveyyuṃ, tassa saṃvarāya paṭipajjati; rakkhati manindriyaṃ;  manindriye saṃvaraṃ āpajjati. evaṃ kho, bhikkhave, bhikkhu rakkhitā  hoti.</p>
              <p>[03] ``kathañca, bhikkhave, bhikkhu khantā hoti? idha, bhikkhave,  bhikkhu khamo hoti sītassa uṇhassa jighacchāya pipāsāya  ḍaṃsamakasavātātapasarīsa {... siriṃsapa (sī0 syā0 kaṃ0 pī0)} pasamphassānaṃ;   duruttānaṃ durāgatānaṃ vacanapathānaṃ  uppannānaṃ sārīrikānaṃ vedanānaṃ dukkhānaṃ tibbānaṃ kharānaṃ kaṭukānaṃ  asātānaṃ amanāpānaṃ pāṇaharānaṃ ^a^M2.0145^ea^ adhivāsakajātiko hoti. evaṃ  kho, bhikkhave, bhikkhu khantā hoti.</p>
              <p>[03] ``kathañca, bhikkhave, bhikkhu gantā hoti? idha ^a^P3.0164^ea^,  bhikkhave, bhikkhu yā sā disā agatapubbā iminā  dīghena addhunā, yadidaṃ sabbasaṅkhārasamatho sabbūpadhipaṭinissaggo  taṇhākkhayo virāgo nirodho nibbānaṃ, taṃ khippaññeva gantā hoti.  evaṃ kho, bhikkhave, bhikkhu ^a^T3.0184^ea^ gantā hoti.</p>
              <p>[03] ``imehi kho, bhikkhave, pañcahi dhammehi samannāgato bhikkhu  āhuneyyo hoti...pe0... anuttaraṃ puññakkhettaṃ lokassā''ti. dasamaṃ. </p>
              <p>[06] rājavaggo catuttho. </p>
              <p>[01] tassuddānaṃ -- </p>
              <p>[21] cakkānuvattanā rājā, yassaṃdisaṃ dve ceva patthanā. </p>
              <p>[22] appaṃsupati bhattādo, akkhamo ca sotena cāti.. </p>
            </h4>
          </h3>
          <h3>
            <h3n> (15) 5. tikaṇḍakīvaggo </h3n>
            <h4>
              <h4n> 1. avajānātisuttaṃ </h4n>
              <p>[03] 141^b^.^eb^ ``pañcime ^a^V2.0155^ea^, bhikkhave, puggalā santo  saṃvijjamānā lokasmiṃ. katame pañca? datvā avajānāti, saṃvāsena  avajānāti, ādheyyamukho {ādiyyamukho (sī0), ādeyyamukho (syā0 kaṃ0),  ādiyamukho (pī0) aṭṭhakathāya paṭhamasaṃvaṇṇanānurūpaṃ. pu0 pa0 193  passitabbaṃ} hoti, lolo hoti, mando momūho   hoti {mando hoti momūho (sī0)}.</p>
              <p>[03] ``kathañca, bhikkhave, puggalo datvā avajānāti? idha,  bhikkhave, puggalo puggalassa deti  cīvarapiṇḍapātasenāsanagilānappaccayabhesajjaparikkhāraṃ. tassa evaṃ  hoti -- `ahaṃ demi; ayaṃ paṭiggaṇhātī'ti. tamenaṃ datvā  avajānāti. evaṃ kho, bhikkhave, puggalo datvā avajānāti.</p>
              <p>[03] ``kathañca ^a^M2.0146^ea^, bhikkhave, puggalo saṃvāsena avajānāti? idha  ^a^P3.0165^ea^, bhikkhave, puggalo puggalena saddhiṃ saṃvasati dve  vā tīṇi vā vassāni. tamenaṃ saṃvāsena avajānāti. evaṃ kho,  bhikkhave, puggalo saṃvāsena avajānāti.</p>
              <p>[03] ``kathañca, bhikkhave, puggalo ādheyyamukho ^a^T3.0185^ea^ hoti? idha,  bhikkhave, ekacco puggalo parassa vaṇṇe vā avaṇṇe vā bhāsiyamāne  taṃ khippaññeva adhimuccitā {adhimuccito (syā0)} hoti. evaṃ kho, bhikkhave, puggalo  ādheyyamukho hoti. </p>
              <p>[01] ``kathañca, bhikkhave, puggalo lolo hoti? idha,  bhikkhave, ekacco puggalo ittarasaddho hoti ittarabhattī ittarapemo  ittarappasādo. evaṃ kho, bhikkhave, puggalo lolo hoti. </p>
              <p>[01] ``kathañca, bhikkhave, puggalo mando momūho hoti?  idha, bhikkhave, ekacco puggalo kusalākusale dhamme na jānāti,  sāvajjānavajje dhamme na jānāti, hīnappaṇīte dhamme na jānāti  ^a^V2.0156^ea^, kaṇhasukkasappaṭibhāge dhamme na jānāti. evaṃ kho, bhikkhave, puggalo  mando momūho hoti. ime kho, bhikkhave, pañca puggalā santo  saṃvijjamānā lokasmi''nti. paṭhamaṃ. </p>
            </h4>
            <h4>
              <h4n> 2. ārabhatisuttaṃ </h4n>
              <p>[03] 142^b^.^eb^ ``pañcime, bhikkhave, puggalā santo  saṃvijjamānā lokasmiṃ. katame pañca? idha, bhikkhave, ekacco  puggalo ārabhati ca vippaṭisārī ca hoti; tañca cetovimuttiṃ  paññāvimuttiṃ yathābhūtaṃ nappajānāti yatthassa te uppannā pāpakā  akusalā dhammā aparisesā nirujjhanti.</p>
              <p>[03] {pu0 pa0 191} ``idha pana, bhikkhave, ekacco puggalo ārabhati, na  vippaṭisārī hoti; tañca cetovimuttiṃ paññāvimuttiṃ yathābhūtaṃ  nappajānāti yatthassa te uppannā pāpakā akusalā dhammā aparisesā  nirujjhanti.</p>
              <p>[03] ``idha pana, bhikkhave, ekacco puggalo na ārabhati,  vippaṭisārī ^a^P3.0166^ea^ hoti; tañca cetovimuttiṃ ^a^T3.0186^ea^  paññāvimuttiṃ yathābhūtaṃ nappajānāti yatthassa te uppannā pāpakā  akusalā dhammā aparisesā nirujjhanti.</p>
              <p>[03] ``idha ^a^M2.0147^ea^ pana, bhikkhave, ekacco puggalo na ārabhati na  vippaṭisārī hoti; tañca cetovimuttiṃ paññāvimuttiṃ yathābhūtaṃ  nappajānāti yatthassa te uppannā pāpakā akusalā dhammā aparisesā  nirujjhanti.</p>
              <p>[03] ``idha pana, bhikkhave, ekacco puggalo na ārabhati na  vippaṭisārī hoti; tañca cetovimuttiṃ paññāvimuttiṃ yathābhūtaṃ  pajānāti yatthassa te uppannā pāpakā akusalā dhammā aparisesā  nirujjhanti.</p>
              <p>[03] ``tatra, bhikkhave, yvāyaṃ puggalo ārabhati ca vippaṭisārī ca  hoti, tañca cetovimuttiṃ paññāvimuttiṃ yathābhūtaṃ nappajānāti yatthassa  te uppannā pāpakā akusalā dhammā aparisesā ^a^V2.0157^ea^ nirujjhanti, so  evamassa vacanīyo -- `āyasmato kho ārambhajā {ārabbhajā (pī0 ka0),  ārabhajā (syā0 kaṃ0)} āsavā  saṃvijjanti, vippaṭisārajā āsavā pavaḍḍhanti {saṃvaḍḍhanti (ka0)}, sādhu vatāyasmā  ārambhaje āsave pahāya vippaṭisāraje āsave paṭivinodetvā cittaṃ  paññañca bhāvetu {bhāvetuṃ (sī0 pī0)}; evamāyasmā amunā pañcamena puggalena samasamo  bhavissatī'''ti.</p>
              <p>[03] ``tatra, bhikkhave, yvāyaṃ puggalo ārabhati na vippaṭisārī  hoti, tañca cetovimuttiṃ paññāvimuttiṃ yathābhūtaṃ nappajānāti yatthassa  te uppannā pāpakā akusalā dhammā aparisesā nirujjhanti, so  evamassa vacanīyo -- `āyasmato kho ārambhajā āsavā  saṃvijjanti, vippaṭisārajā āsavā na pavaḍḍhanti, sādhu vatāyasmā  ārambhaje āsave pahāya cittaṃ paññañca bhāvetu; evamāyasmā ^a^T3.0187^ea^ amunā  pañcamena puggalena samasamo bhavissatī'''ti.</p>
              <p>[03] ``tatra, bhikkhave, yvāyaṃ puggalo na ārabhati vippaṭisārī  hoti, tañca cetovimuttiṃ paññāvimuttiṃ yathābhūtaṃ nappajānāti yatthassa  te uppannā pāpakā akusalā dhammā aparisesā nirujjhanti, so  evamassa vacanīyo -- `āyasmato ^a^P3.0167^ea^ kho  ārambhajā āsavā na saṃvijjanti, vippaṭisārajā āsavā pavaḍḍhanti,  sādhu vatāyasmā vippaṭisāraje āsave paṭivinodetvā cittaṃ paññañca  bhāvetu; evamāyasmā amunā pañcamena puggalena samasamo bhavissatī''' ti.</p>
              <p>[03] ``tatra, bhikkhave, yvāyaṃ puggalo na ārabhati na vippaṭisārī  hoti, tañca cetovimuttiṃ paññāvimuttiṃ yathābhūtaṃ nappajānāti yatthassa  te uppannā pāpakā ^a^M2.0148^ea^ akusalā dhammā aparisesā nirujjhanti, so  evamassa vacanīyo -- `āyasmato kho ārambhajā āsavā na  saṃvijjanti, vippaṭisārajā āsavā na pavaḍḍhanti, sādhu vatāyasmā  cittaṃ paññañca bhāvetu; evamāyasmā amunā pañcamena puggalena  samasamo bhavissatī'''ti.</p>
              <p>[03] ``iti kho, bhikkhave, ime cattāro puggalā amunā pañcamena  puggalena evaṃ ovadiyamānā evaṃ anusāsiyamānā anupubbena āsavānaṃ  khayaṃ pāpuṇantī''ti {pu0 pa0 191}. dutiyaṃ. </p>
            </h4>
            <h4>
              <h4n> 3. sārandadasuttaṃ </h4n>
              <p>[03] 143^b^.^eb^ ekaṃ ^a^V2.0158^ea^ samayaṃ bhagavā vesāliyaṃ viharati mahāvane  kūṭāgārasālāyaṃ. atha kho bhagavā pubbaṇhasamayaṃ nivāsetvā  pattacīvaramādāya vesāliṃ piṇḍāya pāvisi. tena kho pana samayena  pañcamattānaṃ licchavisatānaṃ sārandade cetiye sannisinnānaṃ  sannipatitānaṃ ayamantarākathā ^a^T3.0188^ea^ udapādi -- ``pañcannaṃ ratanānaṃ  pātubhāvo dullabho lokasmiṃ. katamesaṃ pañcannaṃ? hatthiratanassa  pātubhāvo dullabho lokasmiṃ, assaratanassa pātubhāvo dullabho  lokasmiṃ, maṇiratanassa pātubhāvo dullabho lokasmiṃ, itthiratanassa  pātubhāvo dullabho lokasmiṃ, gahapatiratanassa pātubhāvo dullabho  lokasmiṃ. imesaṃ pañcannaṃ ratanānaṃ pātubhāvo dullabho lokasmi''nti.</p>
              <p>[03] atha ^a^P3.0168^ea^ kho te licchavī magge purisaṃ ṭhapesuṃ {pesesuṃ (syā0 ka0)}  -- ``yadā tvaṃ {yathā tvaṃ (sī0 pī0)}, ambho purisa, passeyyāsi bhagavantaṃ, atha amhākaṃ  āroceyyāsī''ti. addasā kho so puriso bhagavantaṃ dūratova  āgacchantaṃ; disvāna yena te licchavī tenupasaṅkami; upasaṅkamitvā te  licchavī etadavoca -- ``ayaṃ so, bhante, bhagavā gacchati arahaṃ  sammāsambuddho; yassadāni kālaṃ maññathā''ti.</p>
              <p>[03] atha kho te licchavī yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ aṭṭhaṃsu. ekamantaṃ ṭhitā  kho te licchavī bhagavantaṃ etadavocuṃ --</p>
              <p>[03] ``sādhu, bhante, yena sārandadaṃ cetiyaṃ tenupasaṅkamatu anukampaṃ  upādāyā''ti. adhivāsesi bhagavā tuṇhībhāvena. atha kho bhagavā  yena ^a^M2.0149^ea^ sārandadaṃ cetiyaṃ tenupasaṅkami; upasaṅkamitvā paññatte āsane  nisīdi. nisajja kho bhagavā te licchavī etadavoca -- ``kāya  nuttha, licchavī, etarahi kathāya sannisinnā, kā ca pana vo  antarākathā vippakatā''ti? ``idha, bhante, amhākaṃ sannisinnānaṃ  sannipatitānaṃ ayamantarākathā udapādi -- `pañcannaṃ ratanānaṃ pātubhāvo  dullabho lokasmiṃ. katamesaṃ pañcannaṃ ^a^T3.0189^ea^? hatthiratanassa pātubhāvo  dullabho lokasmiṃ, assaratanassa pātubhāvo dullabho lokasmiṃ,  maṇiratanassa pātubhāvo dullabho lokasmiṃ, itthiratanassa pātubhāvo  dullabho lokasmiṃ, gahapatiratanassa pātubhāvo dullabho lokasmiṃ.  imesaṃ pañcannaṃ ratanānaṃ pātubhāvo dullabho lokasmi'''nti.</p>
              <p>[03] ``kāmādhimuttānaṃ ^a^V2.0159^ea^ vata, bho, licchavīnaṃ {kāmādhimuttānaṃ vata vo  licchavīnaṃ (sī0), kāmādhimuttānaṃ vata vo licchavī (syā0),  kāmādhimuttānaṃva vo licchavī (?)} kāmaṃyeva ārabbha  antarākathā udapādi. pañcannaṃ, licchavī, ratanānaṃ pātubhāvo dullabho  lokasmiṃ. katamesaṃ pañcannaṃ? tathāgatassa arahato sammāsambuddhassa  pātubhāvo dullabho lokasmiṃ, tathāgatappaveditassa dhammavinayassa  ^a^P3.0169^ea^ desetā puggalo dullabho lokasmiṃ,  tathāgatappaveditassa dhammavinayassa desitassa viññātā puggalo  dullabho lokasmiṃ, tathāgatappaveditassa dhammavinayassa desitassa  viññātā {viññātassa (sī0 pī0) a0 ni0  5.195} dhammānudhammappaṭipanno   puggalo dullabho lokasmiṃ, kataññū  katavedī puggalo dullabho lokasmiṃ. imesaṃ kho, licchavī, pañcannaṃ  ratanānaṃ pātubhāvo dullabho lokasmi''nti. tatiyaṃ. </p>
            </h4>
            <h4>
              <h4n> 4. tikaṇḍakīsuttaṃ </h4n>
              <p>[03] 144^b^.^eb^ ekaṃ samayaṃ bhagavā sākete viharati  tikaṇḍakīvane {kaṇḍakīvane (saṃ0 ni0  5.902)}. tatra kho bhagavā bhikkhū āmantesi --  ``bhikkhavo''ti. ``bhadante''ti te bhikkhū bhagavato paccassosuṃ.  bhagavā etadavoca --</p>
              <p>[03] ``sādhu, bhikkhave, bhikkhu kālena kālaṃ appaṭikūle  paṭikūlasaññī {appaṭikkūle paṭikkūlasaññī (sī0 syā0 kaṃ0 pī0)} vihareyya.   sādhu, bhikkhave, bhikkhu kālena kālaṃ  paṭikūle appaṭikūlasaññī vihareyya. sādhu, bhikkhave, bhikkhu  kālena kālaṃ appaṭikūle ca paṭikūle ^a^M2.0150^ea^ ca paṭikūlasaññī vihareyya.  sādhu, bhikkhave, bhikkhu kālena kālaṃ paṭikūle ca appaṭikūle ca  appaṭikūlasaññī ^a^T3.0190^ea^ vihareyya. sādhu, bhikkhave, bhikkhu kālena kālaṃ  paṭikūlañca appaṭikūlañca tadubhayaṃ abhinivajjetvā upekkhako vihareyya  sato sampajāno.</p>
              <p>[03] ``kiñca {kathañca (sī0 pī0 ka0)}, bhikkhave, bhikkhu atthavasaṃ paṭicca appaṭikūle  paṭikūlasaññī vihareyya? `mā me rajanīyesu dhammesu rāgo  udapādī'ti -- idaṃ kho, bhikkhave, bhikkhu atthavasaṃ paṭicca  appaṭikūle paṭikūlasaññī vihareyya.</p>
              <p>[03] ``kiñca, bhikkhave, bhikkhu atthavasaṃ paṭicca paṭikūle  appaṭikūlasaññī vihareyya? `mā me dosanīyesu dhammesu doso  udapādī'ti -- idaṃ kho, bhikkhave, bhikkhu atthavasaṃ paṭicca paṭikūle  appaṭikūlasaññī vihareyya.</p>
              <p>[03] ``kiñca ^a^V2.0160^ea^, bhikkhave, bhikkhu atthavasaṃ ^a^P3.0170^ea^  paṭicca appaṭikūle ca paṭikūle ca paṭikūlasaññī vihareyya? `mā me  rajanīyesu dhammesu rāgo udapādi, mā me dosanīyesu dhammesu doso  udapādī'ti -- idaṃ kho, bhikkhave, bhikkhu atthavasaṃ paṭicca  appaṭikūle ca paṭikūle ca paṭikūlasaññī vihareyya.</p>
              <p>[03] ``kiñca, bhikkhave, bhikkhu atthavasaṃ paṭicca paṭikūle ca  appaṭikūle ca appaṭikūlasaññī vihareyya? `mā me dosanīyesu  dhammesu doso udapādi, mā me rajanīyesu dhammesu rāgo udapādī'ti  -- idaṃ kho, bhikkhave, bhikkhu atthavasaṃ paṭicca paṭikūle ca  appaṭikūle ca appaṭikūlasaññī vihareyya.</p>
              <p>[03] ``kiñca, bhikkhave, bhikkhu atthavasaṃ paṭicca paṭikūlañca  appaṭikūlañca tadubhayaṃ abhinivajjetvā upekkhako vihareyya? `sato  sampajāno mā me ^a^T3.0191^ea^ kvacani {kvacini (sī0 syā0 pī0)} katthaci   kiñcanaṃ {kiñcana (sī0 pī0)} rajanīyesu dhammesu rāgo  udapādi, mā me kvacani katthaci kiñcanaṃ dosanīyesu dhammesu doso  udapādi, mā me kvacani katthaci kiñcanaṃ mohanīyesu dhammesu moho  udapādī'ti -- idaṃ kho, bhikkhave, bhikkhu atthavasaṃ paṭicca  paṭikūlañca appaṭikūlañca tadubhayaṃ abhinivajjetvā upekkhako vihareyya  sato sampajāno''ti. catutthaṃ. </p>
            </h4>
            <h4>
              <h4n> 5. nirayasuttaṃ </h4n>
              <p>[03] 145^b^.^eb^ ``pañcahi, bhikkhave, dhammehi samannāgato  yathābhataṃ nikkhitto evaṃ niraye. katamehi pañcahi? pāṇātipātī  hoti, adinnādāyī hoti, kāmesumicchācārī ^a^M2.0151^ea^ hoti, musāvādī  hoti, surāmerayamajjapamādaṭṭhāyī hoti. imehi kho, bhikkhave,  pañcahi dhammehi samannāgato yathābhataṃ nikkhitto evaṃ niraye. </p>
              <p>[01] ``pañcahi ^a^P3.0171^ea^, bhikkhave, dhammehi  samannāgato yathābhataṃ nikkhitto evaṃ sagge. katamehi pañcahi?  pāṇātipātā paṭivirato hoti, adinnādānā paṭivirato hoti,  kāmesumicchācārā paṭivirato hoti, musāvādā paṭivirato hoti,  surāmerayamajjapamādaṭṭhānā paṭivirato hoti. imehi ^a^V2.0161^ea^ kho, bhikkhave,  pañcahi dhammehi samannāgato yathābhataṃ nikkhitto evaṃ sagge''ti.  pañcamaṃ. </p>
            </h4>
            <h4>
              <h4n> 6. mittasuttaṃ </h4n>
              <p>[03] 146^b^.^eb^ ``pañcahi, bhikkhave, dhammehi samannāgato  bhikkhu mitto na sevitabbo. katamehi pañcahi? kammantaṃ kāreti,  adhikaraṇaṃ ādiyati, pāmokkhesu bhikkhūsu paṭiviruddho hoti,  dīghacārikaṃ anavatthacārikaṃ {avatthānacārikaṃ (syā0)} anuyutto viharati, nappaṭibalo hoti  kālena kālaṃ dhammiyā kathāya sandassetuṃ ^a^T3.0192^ea^ samādapetuṃ samuttejetuṃ  sampahaṃsetuṃ. imehi kho, bhikkhave, pañcahi dhammehi samannāgato  bhikkhu mitto na sevitabbo.</p>
              <p>[03] ``pañcahi, bhikkhave, dhammehi samannāgato bhikkhu mitto  sevitabbo. katamehi pañcahi? na kammantaṃ kāreti, na adhikaraṇaṃ  ādiyati, na pāmokkhesu bhikkhūsu paṭiviruddho hoti, na  dīghacārikaṃ anavatthacārikaṃ anuyutto viharati, paṭibalo hoti  kālena kālaṃ dhammiyā kathāya sandassetuṃ samādapetuṃ samuttejetuṃ  sampahaṃsetuṃ. imehi kho, bhikkhave, pañcahi dhammehi samannāgato  bhikkhu mitto sevitabbo''ti. chaṭṭhaṃ. </p>
            </h4>
            <h4>
              <h4n> 7. asappurisadānasuttaṃ </h4n>
              <p>[03] 147^b^.^eb^ ``pañcimāni, bhikkhave, asappurisadānāni.  katamāni pañca? asakkaccaṃ deti, acittīkatvā {acittikatvā (pī0), acitiṃ  katvā (syā0), acittiṃ katvā (ka0)} deti, asahatthā  deti, apaviddhaṃ {apaviṭṭaṃ (syā0 kaṃ0)} deti, anāgamanadiṭṭhiko deti. imāni kho,  bhikkhave, pañca asappurisadānāni.</p>
              <p>[03] ``pañcimāni ^a^M2.0152^ea^ ^a^P3.0172^ea^, bhikkhave, sappurisadānāni.  katamāni pañca? sakkaccaṃ deti, cittīkatvā deti, sahatthā deti,  anapaviddhaṃ deti, āgamanadiṭṭhiko deti. imāni kho, bhikkhave,  pañca sappurisadānānī''ti. sattamaṃ. </p>
            </h4>
            <h4>
              <h4n> 8. sappurisadānasuttaṃ </h4n>
              <p>[03] 148^b^.^eb^ ``pañcimāni ^a^V2.0162^ea^, bhikkhave, sappurisadānāni.  katamāni pañca? saddhāya dānaṃ deti, sakkaccaṃ dānaṃ deti, kālena  dānaṃ deti, anuggahitacitto {anaggahitacitto (sī0)} dānaṃ deti, attānañca parañca anupahacca  dānaṃ deti.</p>
              <p>[03] ``saddhāya kho pana, bhikkhave, dānaṃ datvā yattha yattha tassa  dānassa ^a^T3.0193^ea^ vipāko nibbattati, aḍḍho ca hoti mahaddhano mahābhogo,  abhirūpo ca hoti dassanīyo pāsādiko paramāya vaṇṇapokkharatāya  samannāgato.</p>
              <p>[03] ``sakkaccaṃ kho pana, bhikkhave, dānaṃ datvā yattha yattha tassa  dānassa vipāko nibbattati, aḍḍho ca hoti mahaddhano mahābhogo.  yepissa te honti puttāti vā dārāti vā dāsāti vā pessāti vā  kammakarāti {kammakārāti (ka0)} vā, tepi sussūsanti sotaṃ odahanti aññā cittaṃ  upaṭṭhapenti.</p>
              <p>[03] ``kālena kho pana, bhikkhave, dānaṃ datvā yattha yattha tassa  dānassa vipāko nibbattati, aḍḍho ca hoti mahaddhano mahābhogo;  kālāgatā cassa atthā pacurā honti.</p>
              <p>[03] ``anuggahitacitto kho pana, bhikkhave, dānaṃ datvā yattha  yattha tassa dānassa vipāko nibbattati, aḍḍho ca hoti mahaddhano  mahābhogo; uḷāresu ca pañcasu kāmaguṇesu bhogāya cittaṃ namati.</p>
              <p>[03] ``attānañca ^a^P3.0173^ea^ parañca anupahacca kho pana,  bhikkhave, dānaṃ datvā yattha yattha tassa dānassa vipāko nibbattati,  aḍḍho ca hoti mahaddhano mahābhogo; na cassa kutoci bhogānaṃ  upaghāto āgacchati aggito vā udakato vā rājato vā corato vā  appiyato vā dāyādato vā {appiyato vā dāyādato vā (sī0 syā0 kaṃ0  pī0), appiyadāyādato vā (ka0)}. imāni kho, bhikkhave, pañca  sappurisadānānī''ti. aṭṭhamaṃ. </p>
            </h4>
            <h4>
              <h4n> 9. paṭhamasamayavimuttasuttaṃ </h4n>
              <p>[03] 149^b^.^eb^ ``pañcime ^a^V2.0163^ea^ ^a^M2.0153^ea^, bhikkhave, dhammā samayavimuttassa  bhikkhuno parihānāya saṃvattanti. katame pañca? kammārāmatā,  bhassārāmatā, niddārāmatā ^a^T3.0194^ea^, saṅgaṇikārāmatā, yathāvimuttaṃ cittaṃ na  paccavekkhati. ime kho, bhikkhave, pañca dhammā samayavimuttassa  bhikkhuno parihānāya saṃvattanti. </p>
              <p>[01] ``pañcime, bhikkhave, dhammā samayavimuttassa bhikkhuno  aparihānāya saṃvattanti. katame pañca? na kammārāmatā, na  bhassārāmatā, na niddārāmatā, na saṅgaṇikārāmatā, yathāvimuttaṃ cittaṃ  paccavekkhati. ime kho, bhikkhave, pañca dhammā samayavimuttassa  bhikkhuno aparihānāya saṃvattantī''ti. navamaṃ. </p>
            </h4>
            <h4>
              <h4n> 10. dutiyasamayavimuttasuttaṃ </h4n>
              <p>[03] 150^b^.^eb^ {kathā0 267} ``pañcime, bhikkhave, dhammā samayavimuttassa  bhikkhuno parihānāya saṃvattanti. katame pañca? kammārāmatā,  bhassārāmatā, niddārāmatā, indriyesu aguttadvāratā, bhojane amattaññutā.  ime kho, bhikkhave, pañca dhammā samayavimuttassa bhikkhuno  parihānāya saṃvattanti. </p>
              <p>[01] ``pañcime, bhikkhave, dhammā samayavimuttassa bhikkhuno  aparihānāya saṃvattanti. katame pañca? na kammārāmatā, na  bhassārāmatā, na niddārāmatā, indriyesu guttadvāratā, bhojane mattaññutā.  ime ^a^P3.0174^ea^ kho, bhikkhave, pañca dhammā  samayavimuttassa bhikkhuno aparihānāya saṃvattantī''ti. dasamaṃ. </p>
              <p>[06] tikaṇḍakīvaggo pañcamo. </p>
              <p>[01] tassuddānaṃ -- </p>
              <p>[21] datvā avajānāti ārabhati ca, sārandada tikaṇḍa  nirayena ca. </p>
              <p>[22] mitto asappurisasappurisena, samayavimuttaṃ apare dveti.. </p>
              <p>[06] tatiyapaṇṇāsakaṃ samattaṃ. </p>
            </h4>
          </h3>
        </h2>
        <h2>
          <h2n> 4. catutthapaṇṇāsakaṃ </h2n>
          <h3>
            <h3n> (16) 1. saddhammavaggo </h3n>
            <h4>
              <h4n> 1. paṭhamasammattaniyāmasuttaṃ </h4n>
              <p>[03] 151^b^.^eb^ ``pañcahi ^a^T3.0195^ea^ ^a^V2.0164^ea^ ^a^M2.0154^ea^, bhikkhave, dhammehi samannāgato  suṇantopi saddhammaṃ abhabbo niyāmaṃ okkamituṃ kusalesu dhammesu  sammattaṃ. katamehi pañcahi? kathaṃ paribhoti, kathikaṃ {kathitaṃ (ka0)} paribhoti,  attānaṃ paribhoti, vikkhittacitto dhammaṃ suṇāti, anekaggacitto  ayoniso ca {ayoniso (syā0 kaṃ0)} manasi karoti. imehi kho, bhikkhave, pañcahi  dhammehi samannāgato suṇantopi saddhammaṃ abhabbo niyāmaṃ okkamituṃ  kusalesu dhammesu sammattaṃ.</p>
              <p>[03] ``pañcahi, bhikkhave, dhammehi samannāgato suṇanto saddhammaṃ  ^a^P3.0175^ea^ bhabbo niyāmaṃ okkamituṃ kusalesu dhammesu  sammattaṃ. katamehi pañcahi? na kathaṃ paribhoti, na kathikaṃ  paribhoti, na attānaṃ paribhoti, avikkhittacitto dhammaṃ suṇāti,  ekaggacitto yoniso ca manasi karoti. imehi kho, bhikkhave,  pañcahi dhammehi samannāgato suṇanto saddhammaṃ bhabbo niyāmaṃ okkamituṃ  kusalesu dhammesu sammatta''nti. paṭhamaṃ. </p>
            </h4>
            <h4>
              <h4n> 2. dutiyasammattaniyāmasuttaṃ </h4n>
              <p>[03] 152^b^.^eb^ ``pañcahi, bhikkhave, dhammehi samannāgato  suṇantopi saddhammaṃ abhabbo niyāmaṃ okkamituṃ kusalesu dhammesu  sammattaṃ. katamehi pañcahi? kathaṃ paribhoti, kathikaṃ paribhoti,  attānaṃ paribhoti, duppañño hoti jaḷo eḷamūgo, anaññāte  aññātamānī hoti. imehi kho ^a^T3.0196^ea^, bhikkhave, pañcahi dhammehi  samannāgato suṇantopi saddhammaṃ abhabbo niyāmaṃ okkamituṃ kusalesu  dhammesu sammattaṃ.</p>
              <p>[03] ``pañcahi ^a^V2.0165^ea^, bhikkhave, dhammehi samannāgato suṇanto saddhammaṃ  bhabbo niyāmaṃ okkamituṃ kusalesu dhammesu sammattaṃ. katamehi pañcahi?  na kathaṃ paribhoti, na kathikaṃ paribhoti, na attānaṃ paribhoti,  paññavā hoti ^a^M2.0155^ea^ ajaḷo aneḷamūgo, na anaññāte aññātamānī hoti.  imehi kho, bhikkhave, pañcahi dhammehi samannāgato suṇanto saddhammaṃ  bhabbo niyāmaṃ okkamituṃ kusalesu dhammesu sammatta''nti. dutiyaṃ. </p>
            </h4>
            <h4>
              <h4n> 3. tatiyasammattaniyāmasuttaṃ </h4n>
              <p>[03] 153^b^.^eb^ ``pañcahi, bhikkhave, dhammehi samannāgato  suṇantopi saddhammaṃ abhabbo niyāmaṃ okkamituṃ kusalesu dhammesu  sammattaṃ. katamehi pañcahi? makkhī dhammaṃ suṇāti  makkhapariyuṭṭhito, upārambhacitto {saupārambhacitto (syā0 kaṃ0)} dhammaṃ suṇāti randhagavesī,  dhammadesake ^a^P3.0176^ea^ āhatacitto hoti khīlajāto {khilajāto (syā0  pī0)},  duppañño hoti jaḷo eḷamūgo, anaññāte aññātamānī hoti.  imehi kho, bhikkhave, pañcahi dhammehi samannāgato suṇantopi saddhammaṃ  abhabbo niyāmaṃ okkamituṃ kusalesu dhammesu sammattaṃ.</p>
              <p>[03] ``pañcahi, bhikkhave, dhammehi samannāgato suṇanto saddhammaṃ  bhabbo niyāmaṃ okkamituṃ kusalesu dhammesu sammattaṃ. katamehi pañcahi?  amakkhī dhammaṃ suṇāti na makkhapariyuṭṭhito, anupārambhacitto  dhammaṃ suṇāti na randhagavesī, dhammadesake anāhatacitto hoti  akhīlajāto, paññavā hoti ajaḷo aneḷamūgo, na ^a^T3.0197^ea^ anaññāte  aññātamānī hoti. imehi kho, bhikkhave, pañcahi dhammehi  samannāgato suṇanto saddhammaṃ bhabbo niyāmaṃ okkamituṃ kusalesu  dhammesu sammatta''nti. tatiyaṃ. </p>
            </h4>
            <h4>
              <h4n> 4. paṭhamasaddhammasammosasuttaṃ </h4n>
              <p>[03] 154^b^.^eb^ ``pañcime, bhikkhave, dhammā saddhammassa  sammosāya antaradhānāya saṃvattanti. katame pañca? idha, bhikkhave,  bhikkhū na sakkaccaṃ dhammaṃ suṇanti, na sakkaccaṃ dhammaṃ pariyāpuṇanti, na  sakkaccaṃ dhammaṃ dhārenti, na sakkaccaṃ dhātānaṃ {dhatānaṃ (sī0 syā0 kaṃ0 pī0)} dhammānaṃ atthaṃ  upaparikkhanti, na ^a^V2.0166^ea^ sakkaccaṃ atthamaññāya dhammamaññāya dhammānudhammaṃ  paṭipajjanti. ime kho, bhikkhave, pañca dhammā saddhammassa  sammosāya antaradhānāya saṃvattanti.</p>
              <p>[03] ``pañcime, bhikkhave, dhammā saddhammassa ṭhitiyā asammosāya  anantaradhānāya saṃvattanti. katame pañca? idha, bhikkhave, bhikkhū  sakkaccaṃ dhammaṃ suṇanti, sakkaccaṃ ^a^M2.0156^ea^ dhammaṃ pariyāpuṇanti, sakkaccaṃ dhammaṃ  dhārenti, sakkaccaṃ dhātānaṃ dhammānaṃ atthaṃ upaparikkhanti, sakkaccaṃ  atthamaññāya dhammamaññāya dhammānudhammaṃ paṭipajjanti. ime ^a^P3.0177^ea^  kho, bhikkhave, pañca dhammā saddhammassa ṭhitiyā  asammosāya anantaradhānāya saṃvattantī''ti. catutthaṃ. </p>
            </h4>
            <h4>
              <h4n> 5. dutiyasaddhammasammosasuttaṃ </h4n>
              <p>[03] 155^b^.^eb^ ``pañcime, bhikkhave, dhammā saddhammassa  sammosāya antaradhānāya saṃvattanti. katame pañca? idha, bhikkhave,  bhikkhū dhammaṃ na pariyāpuṇanti -- suttaṃ, geyyaṃ, veyyākaraṇaṃ, gāthaṃ,  udānaṃ, itivuttakaṃ, jātakaṃ, abbhutadhammaṃ, vedallaṃ. ayaṃ, bhikkhave,  paṭhamo dhammo saddhammassa sammosāya antaradhānāya saṃvattati.</p>
              <p>[03] ``puna caparaṃ, bhikkhave, bhikkhū yathāsutaṃ yathāpariyattaṃ dhammaṃ ^a^T3.0198^ea^  na vitthārena paresaṃ desenti. ayaṃ, bhikkhave, dutiyo dhammo  saddhammassa sammosāya antaradhānāya saṃvattati.</p>
              <p>[03] ``puna caparaṃ, bhikkhave, bhikkhū yathāsutaṃ yathāpariyattaṃ dhammaṃ  na vitthārena paraṃ {paresaṃ (sī0 syā0 kaṃ0 pī0), pare (?)} vācenti.   ayaṃ, bhikkhave, tatiyo dhammo saddhammassa sammosāya antaradhānāya saṃvattati.</p>
              <p>[03] ``puna caparaṃ, bhikkhave, bhikkhū yathāsutaṃ yathāpariyattaṃ dhammaṃ  na vitthārena sajjhāyaṃ karonti. ayaṃ, bhikkhave, catuttho dhammo  saddhammassa sammosāya antaradhānāya saṃvattati.</p>
              <p>[03] ``puna caparaṃ, bhikkhave, bhikkhū yathāsutaṃ yathāpariyattaṃ dhammaṃ  na cetasā anuvitakkenti anuvicārenti manasānupekkhanti. ayaṃ,  bhikkhave, pañcamo dhammo saddhammassa sammosāya antaradhānāya  ^a^V2.0167^ea^ saṃvattati. ime kho, bhikkhave, pañca dhammā saddhammassa sammosāya  antaradhānāya saṃvattanti.</p>
              <p>[03] ``pañcime, bhikkhave, dhammā saddhammassa ṭhitiyā asammosāya  anantaradhānāya saṃvattanti. katame pañca? idha, bhikkhave, bhikkhū  dhammaṃ pariyāpuṇanti -- suttaṃ, geyyaṃ, veyyākaraṇaṃ, gāthaṃ, udānaṃ,  itivuttakaṃ, jātakaṃ, abbhutadhammaṃ, vedallaṃ. ayaṃ, bhikkhave, paṭhamo  ^a^P3.0178^ea^ dhammo saddhammassa ṭhitiyā asammosāya  anantaradhānāya saṃvattati.</p>
              <p>[03] ``puna ^a^M2.0157^ea^ caparaṃ, bhikkhave, bhikkhū yathāsutaṃ yathāpariyattaṃ dhammaṃ  vitthārena paresaṃ desenti. ayaṃ, bhikkhave, dutiyo dhammo saddhammassa  ṭhitiyā asammosāya anantaradhānāya saṃvattati.</p>
              <p>[03] ``puna caparaṃ, bhikkhave, bhikkhū yathāsutaṃ yathāpariyattaṃ dhammaṃ  vitthārena paraṃ vācenti. ayaṃ, bhikkhave, tatiyo dhammo saddhammassa  ṭhitiyā asammosāya anantaradhānāya saṃvattati.</p>
              <p>[03] ``puna caparaṃ, bhikkhave ^a^T3.0199^ea^, bhikkhū yathāsutaṃ yathāpariyattaṃ dhammaṃ  vitthārena sajjhāyaṃ karonti. ayaṃ, bhikkhave, catuttho dhammo  saddhammassa ṭhitiyā asammosāya anantaradhānāya saṃvattati.</p>
              <p>[03] ``puna caparaṃ, bhikkhave, bhikkhū yathāsutaṃ yathāpariyattaṃ dhammaṃ  cetasā anuvitakkenti anuvicārenti manasānupekkhanti. ayaṃ,  bhikkhave, pañcamo dhammo saddhammassa ṭhitiyā asammosāya  anantaradhānāya saṃvattati. ime kho, bhikkhave, pañca dhammā  saddhammassa ṭhitiyā asammosāya anantaradhānāya saṃvattantī''ti.  pañcamaṃ. </p>
            </h4>
            <h4>
              <h4n> 6. tatiyasaddhammasammosasuttaṃ </h4n>
              <p>[03] 156^b^.^eb^ {a0 ni0  4.160} ``pañcime, bhikkhave, dhammā saddhammassa  sammosāya antaradhānāya saṃvattanti. katame pañca? idha, bhikkhave,  bhikkhū duggahitaṃ suttantaṃ pariyāpuṇanti dunnikkhittehi padabyañjanehi  ^a^V2.0168^ea^. dunnikkhittassa, bhikkhave, padabyañjanassa atthopi dunnayo hoti.  ayaṃ, bhikkhave, paṭhamo dhammo saddhammassa sammosāya antaradhānāya  saṃvattati.</p>
              <p>[03] ``puna caparaṃ, bhikkhave, bhikkhū dubbacā honti,  dovacassakaraṇehi dhammehi samannāgatā, akkhamā appadakkhiṇaggāhino  anusāsaniṃ. ayaṃ, bhikkhave, dutiyo dhammo saddhammassa sammosāya  antaradhānāya saṃvattati.</p>
              <p>[03] ``puna ^a^P3.0179^ea^ caparaṃ, bhikkhave, ye te bhikkhū  bahussutā āgatāgamā dhammadharā vinayadharā mātikādharā, te na sakkaccaṃ  suttantaṃ paraṃ vācenti; tesaṃ accayena chinnamūlako suttanto hoti  appaṭisaraṇo. ayaṃ, bhikkhave, tatiyo dhammo saddhammassa  sammosāya antaradhānāya saṃvattati.</p>
              <p>[03] ``puna caparaṃ, bhikkhave, therā bhikkhū bāhulikā honti  sāthalikā okkamane pubbaṅgamā paviveke nikkhittadhurā ^a^T3.0200^ea^, na vīriyaṃ  ārabhanti appattassa pattiyā ^a^M2.0158^ea^ anadhigatassa adhigamāya asacchikatassa  sacchikiriyāya. tesaṃ pacchimā janatā diṭṭhānugatiṃ āpajjati.  sāpi hoti bāhulikā sāthalikā okkamane pubbaṅgamā paviveke  nikkhittadhurā, na vīriyaṃ ārabhati appattassa pattiyā anadhigatassa  adhigamāya asacchikatassa sacchikiriyāya. ayaṃ, bhikkhave,  catuttho dhammo saddhammassa sammosāya antaradhānāya saṃvattati.</p>
              <p>[03] ``puna caparaṃ, bhikkhave, saṅgho bhinno hoti. saṅghe kho  pana, bhikkhave, bhinne aññamaññaṃ akkosā ca honti, aññamaññaṃ  paribhāsā ca honti, aññamaññaṃ parikkhepā ca honti, aññamaññaṃ  pariccajanā {pariccajā (syā0 kaṃ0)} ca honti. tattha appasannā ceva nappasīdanti,  pasannānañca ekaccānaṃ aññathattaṃ hoti. ayaṃ, bhikkhave, pañcamo  dhammo saddhammassa sammosāya antaradhānāya saṃvattati. ime kho,  bhikkhave, pañca dhammā saddhammassa sammosāya antaradhānāya saṃvattanti.</p>
              <p>[03] ``pañcime, bhikkhave, dhammā saddhammassa ṭhitiyā asammosāya  anantaradhānāya saṃvattanti. katame pañca? idha, bhikkhave, bhikkhū  suggahitaṃ suttantaṃ pariyāpuṇanti sunikkhittehi ^a^V2.0169^ea^ padabyañjanehi.  sunikkhittassa, bhikkhave, padabyañjanassa atthopi sunayo hoti.  ayaṃ, bhikkhave, paṭhamo dhammo saddhammassa ṭhitiyā asammosāya  anantaradhānāya saṃvattati.</p>
              <p>[03] ``puna ^a^P3.0180^ea^ caparaṃ, bhikkhave, bhikkhū suvacā  honti sovacassakaraṇehi dhammehi samannāgatā, khamā  padakkhiṇaggāhino anusāsaniṃ. ayaṃ, bhikkhave, dutiyo dhammo  saddhammassa ṭhitiyā asammosāya anantaradhānāya ^a^T3.0201^ea^ saṃvattati.</p>
              <p>[03] ``puna caparaṃ, bhikkhave, ye te bhikkhū bahussutā āgatāgamā  dhammadharā vinayadharā mātikādharā, te sakkaccaṃ suttantaṃ paraṃ vācenti;  tesaṃ accayena na chinnamūlako {acchinnamūlako (ka0) a0 ni0  4.160} suttanto hoti sappaṭisaraṇo. ayaṃ,  bhikkhave, tatiyo dhammo saddhammassa ṭhitiyā asammosāya  anantaradhānāya saṃvattati.</p>
              <p>[03] ``puna caparaṃ, bhikkhave, therā bhikkhū na bāhulikā honti na  sāthalikā, okkamane nikkhittadhurā paviveke pubbaṅgamā; vīriyaṃ  ārabhanti appattassa pattiyā ^a^M2.0159^ea^ anadhigatassa adhigamāya asacchikatassa  sacchikiriyāya. tesaṃ pacchimā janatā diṭṭhānugatiṃ āpajjati.  sāpi hoti na bāhulikā na sāthalikā, okkamane nikkhittadhurā  paviveke pubbaṅgamā, vīriyaṃ ārabhati appattassa pattiyā anadhigatassa  adhigamāya asacchikatassa sacchikiriyāya. ayaṃ, bhikkhave,  catuttho dhammo saddhammassa ṭhitiyā asammosāya anantaradhānāya  saṃvattati.</p>
              <p>[03] ``puna caparaṃ, bhikkhave, saṅgho samaggo sammodamāno  avivadamāno ekuddeso phāsuṃ viharati. saṅghe kho pana, bhikkhave,  samagge na ceva aññamaññaṃ akkosā honti, na ca aññamaññaṃ  paribhāsā honti, na ca aññamaññaṃ parikkhepā honti, na ca  aññamaññaṃ pariccajanā honti. tattha appasannā ceva pasīdanti,  pasannānañca bhiyyobhāvo hoti. ayaṃ, bhikkhave, pañcamo dhammo  saddhammassa ṭhitiyā asammosāya anantaradhānāya saṃvattati. ime  kho, bhikkhave, pañca dhammā saddhammassa ṭhitiyā asammosāya  anantaradhānāya saṃvattantī''ti. chaṭṭhaṃ. </p>
            </h4>
            <h4>
              <h4n> 7. dukkathāsuttaṃ </h4n>
              <p>[03] 157^b^.^eb^ ``pañcannaṃ ^a^T3.0202^ea^ ^a^V2.0170^ea^ ^a^P3.0181^ea^, bhikkhave,  puggalānaṃ kathā dukkathā puggale puggalaṃ {puggalaṃ puggalaṃ (sī0 pī0)} upanidhāya. katamesaṃ pañcannaṃ?  assaddhassa, bhikkhave, saddhākathā dukkathā; dussīlassa sīlakathā  dukkathā; appassutassa bāhusaccakathā dukkathā; maccharissa {macchariyassa (sī0  pī0 ka0)} cāgakathā  dukkathā; duppaññassa paññākathā dukkathā.</p>
              <p>[03] ``kasmā ca, bhikkhave, assaddhassa saddhākathā dukkathā?  assaddho, bhikkhave, saddhākathāya kacchamānāya abhisajjati kuppati  byāpajjati patitthīyati kopañca dosañca appaccayañca pātukaroti.  taṃ kissa hetu? tañhi so, bhikkhave, saddhāsampadaṃ attani na  samanupassati {na sampassati (sī0)}, na ca labhati tatonidānaṃ pītipāmojjaṃ. tasmā  assaddhassa saddhākathā dukkathā.</p>
              <p>[03] ``kasmā ca, bhikkhave, dussīlassa sīlakathā dukkathā?  dussīlo, bhikkhave, sīlakathāya kacchamānāya abhisajjati kuppati  byāpajjati patitthīyati kopañca dosañca appaccayañca pātukaroti.  taṃ kissa hetu? tañhi so ^a^M2.0160^ea^, bhikkhave, sīlasampadaṃ attani na  samanupassati na ca labhati tatonidānaṃ pītipāmojjaṃ. tasmā  dussīlassa sīlakathā dukkathā.</p>
              <p>[03] ``kasmā ca, bhikkhave, appassutassa bāhusaccakathā dukkathā?  appassuto, bhikkhave, bāhusaccakathāya kacchamānāya abhisajjati  kuppati byāpajjati patitthīyati kopañca dosañca appaccayañca  pātukaroti. taṃ kissa hetu? tañhi so, bhikkhave, sutasampadaṃ  attani na samanupassati, na ca labhati tatonidānaṃ pītipāmojjaṃ.  tasmā appassutassa bāhusaccakathā ^a^T3.0203^ea^ dukkathā.</p>
              <p>[03] ``kasmā ca, bhikkhave, maccharissa cāgakathā dukkathā?  maccharī, bhikkhave, cāgakathāya kacchamānāya abhisajjati kuppati  byāpajjati patitthīyati kopañca dosañca appaccayañca pātukaroti  ^a^V2.0171^ea^. taṃ kissa hetu? tañhi so, bhikkhave, cāgasampadaṃ attani na  samanupassati na ca labhati ^a^P3.0182^ea^ tatonidānaṃ  pītipāmojjaṃ. tasmā maccharissa cāgakathā dukkathā.</p>
              <p>[03] ``kasmā ca, bhikkhave, duppaññassa paññākathā dukkathā?  duppañño, bhikkhave, paññākathāya kacchamānāya abhisajjati kuppati  byāpajjati patitthīyati kopañca dosañca appaccayañca pātukaroti.  taṃ kissa hetu? tañhi so, bhikkhave, paññāsampadaṃ attani na  samanupassati, na ca labhati tatonidānaṃ pītipāmojjaṃ. tasmā  duppaññassa paññākathā dukkathā. imesaṃ kho, bhikkhave, pañcannaṃ  puggalānaṃ kathā dukkathā puggale puggalaṃ upanidhāya.</p>
              <p>[03] ``pañcannaṃ, bhikkhave, puggalānaṃ kathā sukathā puggale puggalaṃ  upanidhāya. katamesaṃ pañcannaṃ? saddhassa, bhikkhave, saddhākathā  sukathā; sīlavato sīlakathā sukathā; bahussutassa bāhusaccakathā  sukathā; cāgavato cāgakathā sukathā; paññavato paññākathā sukathā.</p>
              <p>[03] ``kasmā ca, bhikkhave, saddhassa saddhākathā sukathā? saddho,  bhikkhave, saddhākathāya kacchamānāya nābhisajjati na kuppati na  byāpajjati na patitthīyati na kopañca dosañca appaccayañca  pātukaroti. taṃ kissa hetu? tañhi so, bhikkhave, saddhāsampadaṃ  attani samanupassati labhati ca tatonidānaṃ pītipāmojjaṃ ^a^T3.0204^ea^. tasmā  saddhassa saddhākathā sukathā.</p>
              <p>[03] ``kasmā ca, bhikkhave, sīlavato sīlakathā sukathā?  sīlavā, bhikkhave, sīlakathāya kacchamānāya nābhisajjati na kuppati  na byāpajjati na ^a^M2.0161^ea^ patitthīyati na kopañca dosañca appaccayañca  pātukaroti. taṃ kissa hetu? tañhi so, bhikkhave, sīlasampadaṃ  attani samanupassati, labhati ca tatonidānaṃ pītipāmojjaṃ. tasmā  sīlavato sīlakathā sukathā.</p>
              <p>[03] ``kasmā ca, bhikkhave, bahussutassa bāhusaccakathā sukathā?  bahussuto, bhikkhave, bāhusaccakathāya kacchamānāya nābhisajjati na  kuppati na byāpajjati na patitthīyati ^a^P3.0183^ea^ na kopañca  dosañca appaccayañca pātukaroti. taṃ kissa hetu? tañhi so,  bhikkhave, sutasampadaṃ attani samanupassati, labhati ca tatonidānaṃ  pītipāmojjaṃ. tasmā bahussutassa bāhusaccakathā sukathā.</p>
              <p>[03] ``kasmā ^a^V2.0172^ea^ ca, bhikkhave, cāgavato cāgakathā sukathā? cāgavā,  bhikkhave, cāgakathāya kacchamānāya nābhisajjati na kuppati na  byāpajjati na patitthīyati na kopañca dosañca appaccayañca  pātukaroti. taṃ kissa hetu? tañhi so, bhikkhave, cāgasampadaṃ  attani samanupassati, labhati ca tatonidānaṃ pītipāmojjaṃ. tasmā  cāgavato cāgakathā sukathā. </p>
              <p>[01] ``kasmā ca, bhikkhave, paññavato paññākathā sukathā?  paññavā, bhikkhave, paññākathāya kacchamānāya nābhisajjati na kuppati  na byāpajjati na patitthīyati na kopañca dosañca appaccayañca  pātukaroti. taṃ kissa hetu? tañhi so, bhikkhave, paññāsampadaṃ  attani samanupassati labhati ca tatonidānaṃ ^a^T3.0205^ea^ pītipāmojjaṃ. tasmā  paññavato paññākathā sukathā. imesaṃ kho, bhikkhave, pañcannaṃ  puggalānaṃ kathā sukathā puggale puggalaṃ upanidhāyā''ti. sattamaṃ. </p>
            </h4>
            <h4>
              <h4n> 8. sārajjasuttaṃ </h4n>
              <p>[03] 158^b^.^eb^ ``pañcahi, bhikkhave, dhammehi samannāgato  bhikkhu sārajjaṃ okkanto {okkamanto (ka0)} hoti. katamehi pañcahi? idha, bhikkhave,  bhikkhu assaddho hoti, dussīlo hoti, appassuto hoti, kusīto  hoti, dupañño hoti. imehi kho, bhikkhave, pañcahi, dhammehi  samannāgato bhikkhu sārajjaṃ okkanto hoti. </p>
              <p>[01] ``pañcahi ^a^M2.0162^ea^, bhikkhave, dhammehi samannāgato bhikkhu  visārado hoti. katamehi pañcahi? idha, bhikkhave, bhikkhu saddho  hoti, sīlavā hoti, bahussuto hoti, āraddhavīriyo hoti, paññavā  hoti. imehi ^a^P3.0184^ea^ kho, bhikkhave, pañcahi dhammehi  samannāgato bhikkhu visārado hotī''ti. aṭṭhamaṃ. </p>
            </h4>
            <h4>
              <h4n> 9. udāyīsuttaṃ </h4n>
              <p>[03] 159^b^.^eb^ evaṃ me sutaṃ -- ekaṃ samayaṃ bhagavā kosambiyaṃ  viharati ghositārāme. tena kho pana samayena āyasmā udāyī  mahatiyā gihiparisāya parivuto dhammaṃ desento nisinno hoti.  addasā kho āyasmā ānando āyasmantaṃ udāyiṃ mahatiyā  gihiparisāya parivutaṃ dhammaṃ desentaṃ nisinnaṃ. disvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ  ^a^V2.0173^ea^ nisīdi. ekamantaṃ nisinno kho āyasmā ānando bhagavantaṃ   etadavoca -- ``āyasmā, bhante, udāyī mahatiyā gihiparisāya parivuto   dhammaṃ desetī''ti {desento nisinno''ti (syā0)}.</p>
              <p>[03] ``na kho, ānanda ^a^T3.0206^ea^, sukaraṃ paresaṃ dhammaṃ desetuṃ. paresaṃ,  ānanda, dhammaṃ desentena pañca dhamme ajjhattaṃ upaṭṭhāpetvā paresaṃ dhammo  desetabbo. katame pañca? `anupubbiṃ kathaṃ {ānupubbikathaṃ (sī0), anupubbikathaṃ  (syā0 pī0 ka0)} kathessāmī'ti paresaṃ  dhammo desetabbo; `pariyāyadassāvī kathaṃ kathessāmī'ti paresaṃ dhammo  desetabbo; `anuddayataṃ paṭicca kathaṃ kathessāmī'ti paresaṃ dhammo  desetabbo; `na āmisantaro kathaṃ kathessāmī'ti paresaṃ dhammo  desetabbo; `attānañca parañca anupahacca kathaṃ kathessāmī'ti paresaṃ  dhammo desetabbo. na kho, ānanda, sukaraṃ paresaṃ dhammaṃ desetuṃ.  paresaṃ, ānanda, dhammaṃ desentena ime pañca dhamme ajjhattaṃ upaṭṭhāpetvā  paresaṃ dhammo desetabbo''ti. navamaṃ. </p>
            </h4>
            <h4>
              <h4n> 10. duppaṭivinodayasuttaṃ </h4n>
              <p>[03] 160^b^.^eb^ ``pañcime, bhikkhave, uppannā duppaṭivinodayā.  katame pañca? uppanno ^a^P3.0185^ea^ rāgo duppaṭivinodayo,  uppanno doso duppaṭivinodayo, uppanno moho ^a^M2.0163^ea^ duppaṭivinodayo,  uppannaṃ paṭibhānaṃ duppaṭivinodayaṃ, uppannaṃ gamikacittaṃ duppaṭivinodayaṃ.  ime kho, bhikkhave, pañca uppannā duppaṭivinodayā''ti. dasamaṃ. </p>
              <p>[06] saddhammavaggo paṭhamo. </p>
              <p>[01] tassuddānaṃ -- </p>
              <p>[21] tayo sammattaniyāmā, tayo saddhammasammosā. </p>
              <p>[22] dukkathā ceva sārajjaṃ, udāyidubbinodayāti.. </p>
            </h4>
          </h3>
          <h3>
            <h3n> (17) 2. āghātavaggo </h3n>
            <h4>
              <h4n> 1. paṭhamāaghātapaṭivinayasuttaṃ </h4n>
              <p>[03] 161^b^.^eb^ ``pañcime ^a^T3.0207^ea^ ^a^V2.0174^ea^, bhikkhave, āghātapaṭivinayā yattha  bhikkhuno uppanno āghāto sabbaso paṭivinetabbo. katame pañca?  yasmiṃ, bhikkhave, puggale āghāto jāyetha, mettā tasmiṃ puggale  bhāvetabbā; evaṃ tasmiṃ puggale āghāto paṭivinetabbo. yasmiṃ,  bhikkhave, puggale āghāto jāyetha, karuṇā tasmiṃ puggale bhāvetabbā;  evaṃ tasmiṃ puggale āghāto paṭivinetabbo. yasmiṃ, bhikkhave,  puggale āghāto jāyetha, upekkhā tasmiṃ puggale bhāvetabbā; evaṃ  tasmiṃ puggale āghāto paṭivinetabbo. yasmiṃ, bhikkhave, puggale  āghāto jāyetha, asatiamanasikāro tasmiṃ puggale āpajjitabbo;  evaṃ tasmiṃ puggale āghāto paṭivinetabbo. yasmiṃ ^a^P3.0186^ea^,  bhikkhave, puggale āghāto jāyetha, kammassakatā tasmiṃ  puggale adhiṭṭhātabbā -- `kammassako ayamāyasmā kammadāyādo  kammayoni kammabandhu kammappaṭisaraṇo, yaṃ kammaṃ karissati kalyāṇaṃ  vā pāpakaṃ vā tassa dāyādo bhavissatī'ti; evaṃ tasmiṃ puggale  āghāto paṭivinetabbo. ime kho, bhikkhave, pañca  āghātapaṭivinayā, yattha bhikkhuno uppanno āghāto sabbaso  paṭivinetabbo''ti. paṭhamaṃ. </p>
            </h4>
            <h4>
              <h4n> 2. dutiyāaghātapaṭivinayasuttaṃ </h4n>
              <p>[03] 162^b^.^eb^ tatra ^a^M2.0164^ea^ kho āyasmā sāriputto bhikkhū  āmantesi -- ``āvuso bhikkhave''ti. ``āvuso''ti kho te  bhikkhū āyasmato sāriputtassa paccassosuṃ. āyasmā sāriputto  etadavoca --</p>
              <p>[03] ``pañcime, āvuso, āghātapaṭivinayā ^a^T3.0208^ea^ yattha bhikkhuno  uppanno āghāto sabbaso paṭivinetabbo. katame pañca? idhāvuso,  ekacco puggalo aparisuddhakāyasamācāro hoti parisuddhavacīsamācāro;  evarūpepi, āvuso, puggale āghāto paṭivinetabbo. idha panāvuso,  ekacco ^a^V2.0175^ea^ puggalo aparisuddhavacīsamācāro hoti parisuddhakāyasamācāro;  evarūpepi, āvuso, puggale āghāto paṭivinetabbo. idha panāvuso,  ekacco puggalo aparisuddhakāyasamācāro hoti  aparisuddhavacīsamācāro, labhati ca kālena kālaṃ cetaso vivaraṃ  cetaso pasādaṃ; evarūpepi, āvuso, puggale āghāto paṭivinetabbo.  idha panāvuso, ekacco puggalo aparisuddhakāyasamācāro hoti  aparisuddhavacīsamācāro, na ca labhati kālena ^a^P3.0187^ea^  kālaṃ cetaso vivaraṃ cetaso pasādaṃ; evarūpepi, āvuso, puggale  āghāto paṭivinetabbo. idha panāvuso, ekacco puggalo  parisuddhakāyasamācāro parisuddhavacīsamācāro, labhati ca kālena vā  kālaṃ cetaso vivaraṃ cetaso pasādaṃ; evarūpepi, āvuso, puggale  āghāto paṭivinetabbo.</p>
              <p>[03] ``tatrāvuso, yvāyaṃ puggalo aparisuddhakāyasamācāro  parisuddhavacīsamācāro, kathaṃ tasmiṃ puggale āghāto paṭivinetabbo?  seyyathāpi, āvuso, bhikkhu paṃsukūliko rathiyāya nantakaṃ disvā  vāmena pādena niggaṇhitvā dakkhiṇena pādena pattharitvā {vitthāretvā (sī0  pī0)}, yo tattha  sāro taṃ paripātetvā ādāya pakkameyya; evamevaṃ khvāvuso, yvāyaṃ  puggalo aparisuddhakāyasamācāro parisuddhavacīsamācāro, yāssa  aparisuddhakāyasamācāratā na ^a^T3.0209^ea^ sāssa tasmiṃ samaye manasi kātabbā,  yā ^a^M2.0165^ea^ ca khvāssa parisuddhavacīsamācāratā sāssa tasmiṃ samaye manasi  kātabbā. evaṃ tasmiṃ puggale āghāto paṭivinetabbo.</p>
              <p>[03] ``tatrāvuso, yvāyaṃ puggalo aparisuddhavacīsamācāro  parisuddhakāyasamācāro, kathaṃ tasmiṃ puggale āghāto paṭivinetabbo?  seyyathāpi, āvuso, pokkharaṇī sevālapaṇakapariyonaddhā. atha  puriso āgaccheyya ghammābhitatto ghammapareto kilanto tasito  pipāsito. so taṃ pokkharaṇiṃ ogāhetvā ubhohi hatthehi iticiti  ca sevālapaṇakaṃ apaviyūhitvā añjalinā pivitvā pakkameyya. evamevaṃ  kho, āvuso ^a^P3.0188^ea^, yvāyaṃ puggalo  aparisuddhavacīsamācāro parisuddhakāyasamācāro, yāssa  aparisuddhavacīsamācāratā na sāssa tasmiṃ samaye manasi kātabbā,  yā ca khvāssa parisuddhakāyasamācāratā sāssa tasmiṃ samaye manasi  kātabbā. evaṃ tasmiṃ puggale āghāto paṭivinetabbo.</p>
              <p>[03] ``tatrāvuso, yvāyaṃ puggalo aparisuddhakāyasamācāro  aparisuddhavacīsamācāro labhati ca ^a^V2.0176^ea^ kālena kālaṃ cetaso vivaraṃ  cetaso pasādaṃ, kathaṃ tasmiṃ puggale āghāto paṭivinetabbo?  seyyathāpi, āvuso, parittaṃ gopade {gopadake (sī0 syā0)} udakaṃ. atha puriso āgaccheyya  ghammābhitatto ghammapareto kilanto tasito pipāsito. tassa  evamassa -- `idaṃ kho parittaṃ gopade udakaṃ. sacāhaṃ añjalinā vā  pivissāmi bhājanena vā khobhessāmipi taṃ ^a^T3.0210^ea^ loḷessāmipi taṃ  apeyyampi taṃ karissāmi. yaṃnūnāhaṃ catukkuṇḍiko {catuguṇḍiko (sī0),  catukuṇḍiko (syā0 kaṃ0 pī0), catukoṇḍiko (dī0 ni0 3.7)} nipatitvā  gopītakaṃ pivitvā pakkameyya'nti. so catukkuṇḍiko nipatitvā  gopītakaṃ pivitvā pakkameyya. evamevaṃ kho, āvuso, yvāyaṃ puggalo  aparisuddhakāyasamācāro aparisuddhavacīsamācāro labhati ca kālena  kālaṃ cetaso vivaraṃ cetaso pasādaṃ, yāssa aparisuddhakāyasamācāratā  na sāssa tasmiṃ samaye manasi kātabbā; yāpissa  aparisuddhavacīsamācāratā na sāpissa tasmiṃ samaye manasi kātabbā.  yañca kho so labhati kālena kālaṃ cetaso vivaraṃ ^a^P3.0189^ea^  cetaso pasādaṃ, tamevassa {tadevassa (sī0 syā0)} tasmiṃ samaye manasi kātabbaṃ.  evaṃ tasmiṃ puggale āghāto paṭivinetabbo.</p>
              <p>[03] ``tatrāvuso ^a^M2.0166^ea^, yvāyaṃ puggalo aparisuddhakāyasamācāro  aparisuddhavacīsamācāro na ca labhati kālena kālaṃ cetaso vivaraṃ  cetaso pasādaṃ, kathaṃ tasmiṃ puggale āghāto paṭivinetabbo?  seyyathāpi, āvuso, puriso ābādhiko dukkhito bāḷhagilāno  addhānamaggappaṭipanno. tassa puratopissa dūre gāmo pacchatopissa  dūre gāmo. so na labheyya sappāyāni bhojanāni, na labheyya  sappāyāni bhesajjāni, na labheyya patirūpaṃ upaṭṭhākaṃ, na labheyya  gāmantanāyakaṃ. tamenaṃ aññataro puriso passeyya  addhānamaggappaṭipanno. so tasmiṃ purise kāruññaṃyeva upaṭṭhāpeyya,  anuddayaṃyeva upaṭṭhāpeyya, anukampaṃyeva upaṭṭhāpeyya -- `aho vatāyaṃ  puriso labheyya sappāyāni bhojanāni, labheyya sappāyāni bhesajjāni,  labheyya patirūpaṃ upaṭṭhākaṃ, labheyya gāmantanāyakaṃ! taṃ kissa hetu?  māyaṃ ^a^T3.0211^ea^ {ayaṃ (ka0)} puriso idheva anayabyasanaṃ āpajjī'ti {āpajjeyya (ka0)}! evamevaṃ kho,  āvuso, yvāyaṃ puggalo aparisuddhakāyasamācāro  aparisuddhavacīsamācāro na ca labhati kālena kālaṃ cetaso vivaraṃ  cetaso pasādaṃ, evarūpepi {evarūpe (pī0)}, āvuso, puggale kāruññaṃyeva upaṭṭhāpetabbaṃ  anuddayāyeva upaṭṭhāpetabbā anukampāyeva upaṭṭhāpetabbā -- `aho vata  ayamāyasmā kāyaduccaritaṃ pahāya kāyasucaritaṃ bhāveyya, vacīduccaritaṃ  pahāya vacīsucaritaṃ bhāveyya, manoduccaritaṃ pahāya manosucaritaṃ  bhāveyya ^a^V2.0177^ea^! taṃ kissa hetu? māyaṃ āyasmā {ayamāyasmā (ka0)} kāyassa   bhedā paraṃ maraṇā  apāyaṃ duggatiṃ vinipātaṃ nirayaṃ upapajjī'ti {upapajjatīti (ka0)}! evaṃ tasmiṃ puggale  āghāto paṭivinetabbo.</p>
              <p>[03] ``tatrāvuso ^a^P3.0190^ea^, yvāyaṃ puggalo  parisuddhakāyasamācāro parisuddhavacīsamācāro labhati ca kālena kālaṃ  cetaso vivaraṃ cetaso pasādaṃ, kathaṃ tasmiṃ puggale āghāto  paṭivinetabbo? seyyathāpi, āvuso, pokkharaṇī acchodakā  sātodakā sītodakā {acchodikā sātodikā sītodikā (sī0)} setakā   {setodakā (ka0)} supatitthā ramaṇīyā nānārukkhehi  sañchannā. atha puriso āgaccheyya ghammābhitatto ghammapareto  kilanto tasito pipāsito ^a^M2.0167^ea^. so taṃ pokkharaṇiṃ ogāhetvā nhātvā  ca pivitvā ca paccuttaritvā tattheva rukkhacchāyāya nisīdeyya vā  nipajjeyya vā.</p>
              <p>[03] evamevaṃ kho, āvuso, yvāyaṃ puggalo parisuddhakāyasamācāro  parisuddhavacīsamācāro labhati ca kālena kālaṃ cetaso vivaraṃ cetaso  pasādaṃ, yāpissa ^a^T3.0212^ea^ parisuddhakāyasamācāratā sāpissa tasmiṃ samaye  manasi kātabbā; yāpissa parisuddhavacīsamācāratā sāpissa tasmiṃ  samaye manasi kātabbā; yampi labhati kālena kālaṃ cetaso vivaraṃ  cetaso pasādaṃ, tampissa tasmiṃ samaye manasi kātabbaṃ. evaṃ tasmiṃ  puggale āghāto paṭivinetabbo. samantapāsādikaṃ, āvuso, puggalaṃ  āgamma cittaṃ pasīdati.</p>
              <p>[03] ``ime kho, āvuso, pañca āghātapaṭivinayā, yattha  bhikkhuno uppanno āghāto sabbaso paṭivinetabbo''ti. dutiyaṃ. </p>
            </h4>
            <h4>
              <h4n> 3. sākacchasuttaṃ </h4n>
              <p>[03] 163^b^.^eb^ tatra kho āyasmā sāriputto bhikkhū  āmantesi -- ``āvuso bhikkhave''ti. ``āvuso''ti kho te  bhikkhū āyasmato sāriputtassa paccassosuṃ. āyasmā sāriputto  etadavoca --</p>
              <p>[03] {a0 ni0  5.65-66} ``pañcahāvuso ^a^P3.0191^ea^, dhammehi samannāgato bhikkhu  alaṃ sākaccho sabrahmacārīnaṃ. katamehi pañcahi? idhāvuso, bhikkhu  attanā ca sīlasampanno hoti, sīlasampadākathāya ca āgataṃ pañhaṃ  ^a^V2.0178^ea^ byākattā hoti; attanā ca samādhisampanno hoti,  samādhisampadākathāya ca āgataṃ pañhaṃ byākattā hoti; attanā ca  paññāsampanno hoti, paññāsampadākathāya ca āgataṃ pañhaṃ byākattā  hoti; attanā ca vimuttisampanno hoti, vimuttisampadākathāya ca  āgataṃ pañhaṃ byākattā hoti; attanā ca vimuttiñāṇadassanasampanno  hoti, vimuttiñāṇadassanasampadākathāya ca āgataṃ pañhaṃ byākattā hoti.  imehi kho, āvuso, pañcahi dhammehi samannāgato bhikkhu alaṃ  sākaccho sabrahmacārīna''nti. tatiyaṃ. </p>
            </h4>
            <h4>
              <h4n> 4. sājīvasuttaṃ </h4n>
              <p>[03] 164^b^.^eb^ {a0 ni0  5.65} tatra ^a^M2.0168^ea^ kho āyasmā sāriputto bhikkhū  āmantesi...pe0... ``pañcahi, āvuso, dhammehi  samannāgato bhikkhu alaṃsājīvo sabrahmacārīnaṃ. katamehi pañcahi?  idhāvuso, bhikkhu attanā ca sīlasampanno hoti ^a^T3.0213^ea^, sīlasampadākathāya  ca āgataṃ pañhaṃ byākattā hoti; attanā ca samādhisampanno hoti,  samādhisampadākathāya ca āgataṃ pañhaṃ byākattā hoti; attanā ca  paññāsampanno hoti, paññāsampadākathāya ca āgataṃ pañhaṃ byākattā  hoti; attanā ca vimuttisampanno hoti, vimuttisampadākathāya ca  āgataṃ pañhaṃ byākattā hoti; attanā ca vimuttiñāṇadassanasampanno  hoti, vimuttiñāṇadassanasampadākathāya ca āgataṃ pañhaṃ byākattā hoti.  imehi kho, āvuso, pañcahi dhammehi samannāgato bhikkhu  alaṃsājīvo sabrahmacārīna''nti. catutthaṃ. </p>
            </h4>
            <h4>
              <h4n> 5. pañhapucchāsuttaṃ </h4n>
              <p>[03] 165^b^.^eb^ tatra kho āyasmā sāriputto bhikkhū  āmantesi...pe0... ``yo hi koci, āvuso, paraṃ  pañhaṃ pucchati, sabbo so pañcahi ṭhānehi, etesaṃ vā aññatarena.  katamehi pañcahi? mandattā momūhattā {momuhattā (sī0)} paraṃ pañhaṃ pucchati, pāpiccho  icchāpakato paraṃ pañhaṃ pucchati, paribhavaṃ paraṃ ^a^P3.0192^ea^ pañhaṃ  pucchati, aññātukāmo paraṃ pañhaṃ pucchati, atha vā panevaṃcitto {atha vā  pakuppanto (sī0 pī0)} paraṃ  pañhaṃ pucchati -- `sace me pañhaṃ puṭṭho sammadeva byākarissati iccetaṃ  kusalaṃ, no ce {no ca (syā0)} me pañhaṃ puṭṭho sammadeva byākarissati ahamassa  sammadeva byākarissāmī'ti. yo hi koci, āvuso, paraṃ pañhaṃ  pucchati, sabbo so imehi pañcahi ^a^V2.0179^ea^ ṭhānehi, etesaṃ vā aññatarena.  ahaṃ kho panāvuso, evaṃcitto paraṃ pañhaṃ pucchāmi -- `sace me pañhaṃ  puṭṭho sammadeva byākarissati ^a^T3.0214^ea^ iccetaṃ kusalaṃ, no ce me pañhaṃ puṭṭho  sammadeva byākarissati, ahamassa sammadeva byākarissāmī''ti.  pañcamaṃ. </p>
            </h4>
            <h4>
              <h4n> 6. nirodhasuttaṃ </h4n>
              <p>[03] 166^b^.^eb^ tatra kho āyasmā sāriputto bhikkhū  āmantesi...pe0... ``idhāvuso, bhikkhu sīlasampanno  samādhisampanno paññāsampanno saññāvedayitanirodhaṃ ^a^M2.0169^ea^ samāpajjeyyāpi  vuṭṭhaheyyāpi {samāpajjeyyapi vuṭṭhaheyyapi (sī0 syā0 kaṃ0 pī0)} -- atthetaṃ   ṭhānaṃ. no ce diṭṭheva dhamme aññaṃ ārādheyya,  atikkammeva kabaḷīkārāhārabhakkhānaṃ {kabaḷiṃkārāhārabhakkhānaṃ (sī0 syā0 kaṃ0  pī0)} devānaṃ sahabyataṃ aññataraṃ manomayaṃ  kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi --  atthetaṃ ṭhāna''nti.</p>
              <p>[03] evaṃ vutte āyasmā udāyī āyasmantaṃ sāriputtaṃ etadavoca --  ``aṭṭhānaṃ kho etaṃ, āvuso sāriputta, anavakāso yaṃ so bhikkhu  atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ  kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi --  natthetaṃ ṭhāna''nti.</p>
              <p>[03] dutiyampi kho...pe0... tatiyampi kho āyasmā ^a^P3.0193^ea^  sāriputto bhikkhū āmantesi -- ``idhāvuso, bhikkhu  sīlasampanno samādhisampanno paññāsampanno saññāvedayitanirodhaṃ  samāpajjeyyāpi vuṭṭhaheyyāpi -- atthetaṃ ṭhānaṃ. no ce diṭṭheva dhamme  aññaṃ ārādheyya, atikkammeva kabaḷīkārāhārabhakkhānaṃ devānaṃ sahabyataṃ  aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi  vuṭṭhaheyyāpi -- atthetaṃ ṭhāna''nti.</p>
              <p>[03] tatiyampi kho āyasmā udāyī āyasmantaṃ sāriputtaṃ etadavoca  -- ``aṭṭhānaṃ kho etaṃ, āvuso sāriputta ^a^T3.0215^ea^, anavakāso yaṃ so bhikkhu  atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ  kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi --  natthetaṃ ṭhāna''nti.</p>
              <p>[03] atha ^a^V2.0180^ea^ kho āyasmato sāriputtassa etadahosi --  ``yāvatatiyakampi {yāvatatiyampi (sī0 syā0 pī0)} kho me   āyasmā udāyī paṭikkosati, na ca me  koci bhikkhu anumodati. yaṃnūnāhaṃ yena bhagavā tenupasaṅkameyya''nti.  atha kho āyasmā sāriputto yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho āyasmā sāriputto bhikkhū āmantesi -- ``idhāvuso,  bhikkhu sīlasampanno samādhisampanno paññāsampanno  saññāvedayitanirodhaṃ samāpajjeyyāpi vuṭṭhaheyyāpi -- atthetaṃ ṭhānaṃ.  no ce diṭṭheva dhamme aññaṃ ^a^M2.0170^ea^ ārādheyya, atikkammeva  kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ  upapanno saññāvedayitanirodhaṃ samāpajjeyyāpi vuṭṭhaheyyāpi -- atthetaṃ  ṭhāna''nti.</p>
              <p>[03] evaṃ vutte āyasmā udāyī āyasmantaṃ sāriputtaṃ etadavoca --  ``aṭṭhānaṃ kho etaṃ, āvuso sāriputta, anavakāso yaṃ so bhikkhu  atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ  kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi --  natthetaṃ ṭhāna''nti.</p>
              <p>[03] dutiyampi kho...pe0... tatiyampi kho āyasmā sāriputto  bhikkhū āmantesi -- ``idhāvuso, bhikkhu sīlasampanno  samādhisampanno paññāsampanno saññāvedayitanirodhaṃ ^a^P3.0194^ea^  samāpajjeyyāpi vuṭṭhaheyyāpi -- atthetaṃ ṭhānaṃ ^a^T3.0216^ea^. no ce diṭṭheva dhamme  aññaṃ ārādheyya, atikkammeva kabaḷīkārāhārabhakkhānaṃ devānaṃ sahabyataṃ  aññataraṃ manomayaṃ kāyaṃ upapanno saññāvedayitanirodhaṃ samāpajjeyyāpi  vuṭṭhaheyyāpi -- atthetaṃ ṭhāna''nti.</p>
              <p>[03] tatiyampi kho āyasmā udāyī āyasmantaṃ sāriputtaṃ etadavoca  -- ``aṭṭhānaṃ kho etaṃ, āvuso sāriputta, anavakāso yaṃ so bhikkhu  atikkammeva kabaḷīkārāhārabhakkhānaṃ devānaṃ sahabyataṃ aññataraṃ manomayaṃ  kāyaṃ upapanno saññāvedayitanirodhaṃ samāpajjeyyāpi vuṭṭhaheyyāpi --  natthetaṃ ṭhāna''nti.</p>
              <p>[03] atha kho āyasmato sāriputtassa etadahosi -- ``bhagavatopi  kho me sammukhā āyasmā udāyī yāvatatiyakaṃ paṭikkosati, na ca me  koci bhikkhu anumodati. yaṃnūnāhaṃ tuṇhī assa''nti. atha kho  āyasmā sāriputto tuṇhī ahosi.</p>
              <p>[03] atha ^a^V2.0181^ea^ kho bhagavā āyasmantaṃ udāyiṃ āmantesi -- ``kaṃ pana  tvaṃ, udāyi, manomayaṃ kāyaṃ paccesī''ti? ``ye te, bhante, devā  arūpino saññāmayā''ti. ``kiṃ nu kho tuyhaṃ, udāyi, bālassa  abyattassa bhaṇitena! tvampi nāma bhaṇitabbaṃ maññasī''ti! atha  kho bhagavā āyasmantaṃ ānandaṃ āmantesi -- ``atthi nāma,  ānanda, theraṃ bhikkhuṃ vihesiyamānaṃ ajjhupekkhissatha ^a^M2.0171^ea^. na hi nāma,  ānanda, kāruññampi bhavissati theramhi {byattamhi (syā0 kaṃ0 ka0)} bhikkhumhi  vihesiyamānamhī''ti.</p>
              <p>[03] atha kho bhagavā bhikkhū āmantesi -- ``idha, bhikkhave,  bhikkhu sīlasampanno samādhisampanno paññāsampanno  saññāvedayitanirodhaṃ samāpajjeyyāpi vuṭṭhaheyyāpi -- atthetaṃ ṭhānaṃ.  no ce diṭṭheva dhamme aññaṃ ārādheyya ^a^T3.0217^ea^, atikkammeva  kabaḷīkārāhārabhakkhānaṃ devānaṃ sahabyataṃ aññataraṃ manomayaṃ kāyaṃ  upapanno saññāvedayitanirodhaṃ samāpajjeyyāpi vuṭṭhaheyyāpi -- atthetaṃ  ṭhāna''nti. idamavoca bhagavā. idaṃ vatvāna sugato uṭṭhāyāsanā  vihāraṃ pāvisi.</p>
              <p>[03] atha ^a^P3.0195^ea^ kho āyasmā ānando  acirapakkantassa bhagavato yenāyasmā upavāṇo tenupasaṅkami;  upasaṅkamitvā āyasmantaṃ upavāṇaṃ etadavoca -- ``idhāvuso upavāṇa,  aññe there bhikkhū vihesenti. mayaṃ tena na muccāma. anacchariyaṃ  kho, panetaṃ āvuso upavāṇa, yaṃ bhagavā sāyanhasamayaṃ paṭisallānā  vuṭṭhito etadeva ārabbha udāhareyya yathā āyasmantaṃyevettha upavāṇaṃ  paṭibhāseyya. idāneva amhākaṃ sārajjaṃ okkanta''nti. atha kho  bhagavā sāyanhasamayaṃ paṭisallānā vuṭṭhito yena upaṭṭhānasālā  tenupasaṅkami; upasaṅkamitvā paññatte āsane nisīdi. nisajja kho  bhagavā āyasmantaṃ upavāṇaṃ etadavoca --</p>
              <p>[03] ``katīhi nu kho, upavāṇa, dhammehi samannāgato thero bhikkhu  sabrahmacārīnaṃ piyo ca hoti manāpo ca garu ca bhāvanīyo cā''ti?  ``pañcahi, bhante, dhammehi samannāgato thero bhikkhu sabrahmacārīnaṃ  piyo ca hoti manāpo ca garu ca bhāvanīyo ca. katamehi pañcahi?  idha, bhante, thero bhikkhu sīlavā hoti...pe0... samādāya  sikkhati sikkhāpadesu; bahussuto hoti...pe0... diṭṭhiyā  suppaṭividdhā; kalyāṇavāco hoti kalyāṇavākkaraṇo poriyā vācāya  samannāgato vissaṭṭhāya ^a^T3.0218^ea^ anelagalāya {anelagaḷāya (syā0 kaṃ0)} atthassa   viññāpaniyā; catunnaṃ  jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī; āsavānaṃ ^a^V2.0182^ea^ khayā...pe0... sacchikatvā  upasampajja viharati. imehi kho, bhante, pañcahi dhammehi samannāgato  thero bhikkhu ^a^M2.0172^ea^ sabrahmacārīnaṃ piyo ca hoti manāpo ca garu ca  bhāvanīyo cā''ti.</p>
              <p>[03] ``sādhu ^a^P3.0196^ea^ sādhu, upavāṇa! imehi kho,  upavāṇa, pañcahi dhammehi samannāgato thero bhikkhu sabrahmacārīnaṃ  piyo ca hoti manāpo ca garu ca bhāvanīyo ca. ime ce, upavāṇa,  pañca dhammā therassa bhikkhuno na saṃvijjeyyuṃ, taṃ sabrahmacārī na  sakkareyyuṃ na garuṃ kareyyuṃ na māneyyuṃ na pūjeyyuṃ khaṇḍiccena pāliccena  valittacatāya. yasmā ca kho, upavāṇa, ime pañca dhammā therassa  bhikkhuno saṃvijjanti, tasmā taṃ sabrahmacārī sakkaronti garuṃ karonti  mānenti pūjentī''ti. chaṭṭhaṃ. </p>
            </h4>
            <h4>
              <h4n> 7. codanāsuttaṃ </h4n>
              <p>[03] 167^b^.^eb^ tatra kho āyasmā sāriputto bhikkhū  āmantesi -- ``codakena, āvuso, bhikkhunā paraṃ codetukāmena  pañca dhamme ajjhattaṃ upaṭṭhāpetvā paro codetabbo''.</p>
              <p>[03] ``katame pañca? kālena vakkhāmi, no akālena; bhūtena  vakkhāmi, no abhūtena; saṇhena vakkhāmi, no pharusena; atthasaṃhitena  vakkhāmi, no anatthasaṃhitena; mettacitto {mettacittena (sī0 pī0 ka0) cūḷava0 400  passitabbaṃ} vakkhāmi, no dosantaro {dosantarena (sī0  pī0 ka0)}.  codakena, āvuso, bhikkhunā paraṃ codetukāmena ime pañca dhamme  ajjhattaṃ upaṭṭhāpetvā paro codetabbo.</p>
              <p>[03] ``idhāhaṃ ^a^T3.0219^ea^, āvuso, ekaccaṃ puggalaṃ passāmi akālena  codiyamānaṃ no kālena kupitaṃ, abhūtena codiyamānaṃ no bhūtena  kupitaṃ, pharusena codiyamānaṃ no saṇhena kupitaṃ, anatthasaṃhitena  codiyamānaṃ no atthasaṃhitena kupitaṃ, dosantarena codiyamānaṃ no  mettacittena kupitaṃ.</p>
              <p>[03] ``adhammacuditassa, āvuso, bhikkhuno pañcahākārehi  avippaṭisāro upadahātabbo {upadahitabbo (sī0 syā0 pī0)} -- `akālenāyasmā   cudito no kālena  ^a^P3.0197^ea^, alaṃ te avippaṭisārāya; abhūtenāyasmā cudito  no bhūtena ^a^V2.0183^ea^, alaṃ te avippaṭisārāya; pharusenāyasmā cudito no  saṇhena, alaṃ te avippaṭisārāya ^a^M2.0173^ea^; anatthasaṃhitenāyasmā cudito no  atthasaṃhitena, alaṃ te avippaṭisārāya; dosantarenāyasmā cudito no  mettacittena, alaṃ te avippaṭisārāyā'ti. adhammacuditassa, āvuso,  bhikkhuno imehi pañcahākārehi avippaṭisāro upadahātabbo.</p>
              <p>[03] ``adhammacodakassa, āvuso, bhikkhuno pañcahākārehi  vippaṭisāro upadahātabbo -- `akālena te, āvuso,   codito {cudito (sī0 syā0 pī0)} no  kālena, alaṃ te vippaṭisārāya; abhūtena te, āvuso, codito no  bhūtena, alaṃ te vippaṭisārāya; pharusena te, āvuso, codito no  saṇhena, alaṃ te vippaṭisārāya; anatthasaṃhitena te, āvuso, codito  no atthasaṃhitena, alaṃ te vippaṭisārāya; dosantarena te, āvuso,  codito no mettacittena, alaṃ te vippaṭisārāyā'ti.  adhammacodakassa, āvuso, bhikkhuno imehi pañcahākārehi  vippaṭisāro upadahātabbo. taṃ kissa hetu? yathā na aññopi  bhikkhu ^a^T3.0220^ea^ abhūtena codetabbaṃ maññeyyāti.</p>
              <p>[03] ``idha panāhaṃ, āvuso, ekaccaṃ puggalaṃ passāmi kālena  codiyamānaṃ no akālena kupitaṃ, bhūtena codiyamānaṃ no abhūtena  kupitaṃ, saṇhena codiyamānaṃ no pharusena kupitaṃ, atthasaṃhitena  codiyamānaṃ no anatthasaṃhitena kupitaṃ, mettacittena codiyamānaṃ no  dosantarena kupitaṃ.</p>
              <p>[03] ``dhammacuditassa, āvuso, bhikkhuno pañcahākārehi  vippaṭisāro upadahātabbo -- `kālenāyasmā cudito no akālena,  alaṃ te vippaṭisārāya; bhūtenāyasmā cudito no abhūtena, alaṃ te  vippaṭisārāya; saṇhenāyasmā cudito no pharusena, alaṃ te  vippaṭisārāya; atthasaṃhitenāyasmā cudito no anatthasaṃhitena, alaṃ  te vippaṭisārāya; mettacittenāyasmā cudito no dosantarena, alaṃ te  vippaṭisārāyā'ti. dhammacuditassa ^a^P3.0198^ea^, āvuso,  bhikkhuno imehi pañcahākārehi vippaṭisāro upadahātabbo.</p>
              <p>[03] ``dhammacodakassa, āvuso, bhikkhuno pañcahākārehi  avippaṭisāro upadahātabbo -- `kālena te, āvuso, codito no  akālena, alaṃ ^a^M2.0174^ea^ te avippaṭisārāya; bhūtena te, āvuso, codito no  abhūtena, alaṃ te avippaṭisārāya; saṇhena te, āvuso, codito no  ^a^V2.0184^ea^ pharusena, alaṃ te avippaṭisārāya; atthasaṃhitena te, āvuso,  codito no anatthasaṃhitena, alaṃ te avippaṭisārāya; mettacittena te,  āvuso, codito no dosantarena, alaṃ te avippaṭisārāyā'ti.  dhammacodakassa, āvuso, bhikkhuno imehi pañcahākārehi  avippaṭisāro upadahātabbo. taṃ kissa hetu? yathā aññopi ^a^T3.0221^ea^  bhikkhu bhūtena coditabbaṃ maññeyyāti.</p>
              <p>[03] ``cuditena, āvuso, puggalena dvīsu dhammesu patiṭṭhātabbaṃ --  sacce ca, akuppe ca. maṃ cepi {pañcahi (syā0 ka0)}, āvuso, pare codeyyuṃ kālena vā  akālena vā bhūtena vā abhūtena vā saṇhena vā pharusena vā  atthasaṃhitena vā anatthasaṃhitena vā mettacittā {mettacittena (sī0 pī0 ka0) ma0 ni0 1.227  passitabbaṃ} vā dosantarā {dosantarena (sī0 pī0 ka0)} vā,  ahampi dvīsuyeva dhammesu patiṭṭhaheyyaṃ -- sacce ca, akuppe ca. sace  jāneyyaṃ -- `attheso mayi dhammo'ti, `atthī'ti naṃ vadeyyaṃ --  `saṃvijjateso mayi dhammo'ti. sace jāneyyaṃ -- `nattheso mayi  dhammo'ti, `natthī'ti naṃ vadeyyaṃ -- `neso dhammo mayi  saṃvijjatī'ti.</p>
              <p>[03] ``evampi kho te {evampi kho (ka0)}, sāriputta, vuccamānā atha ca panidhekacce  moghapurisā na padakkhiṇaṃ gaṇhantī''ti.</p>
              <p>[03] ``ye te, bhante, puggalā assaddhā jīvikatthā na saddhā  ^a^P3.0199^ea^ agārasmā anagāriyaṃ pabbajitā saṭhā māyāvino  ketabino {keṭubhino (sī0 syā0 kaṃ0 pī0)} uddhatā unnaḷā capalā   mukharā vikiṇṇavācā indriyesu  aguttadvārā bhojane amattaññuno jāgariyaṃ ananuyuttā sāmaññe  anapekkhavanto sikkhāya na tibbagāravā bāhulikā sāthalikā  okkamane pubbaṅgamā paviveke nikkhittadhurā kusītā hīnavīriyā  muṭṭhassatino asampajānā asamāhitā vibbhantacittā duppaññā  eḷamūgā, te mayā evaṃ vuccamānā na padakkhiṇaṃ gaṇhanti.</p>
              <p>[03] ``ye pana te, bhante, kulaputtā ^a^T3.0222^ea^ saddhā agārasmā anagāriyaṃ  pabbajitā asaṭhā amāyāvino aketabino anuddhatā anunnaḷā acapalā  amukharā avikiṇṇavācā indriyesu guttadvārā bhojane mattaññuno  jāgariyaṃ ^a^M2.0175^ea^ anuyuttā sāmaññe apekkhavanto sikkhāya tibbagāravā na  bāhulikā na sāthalikā okkamane nikkhittadhurā paviveke pubbaṅgamā  āraddhavīriyā ^a^V2.0185^ea^ pahitattā upaṭṭhitassatino sampajānā samāhitā  ekaggacittā paññavanto aneḷamūgā, te mayā evaṃ vuccamānā padakkhiṇaṃ  gaṇhantīti.</p>
              <p>[03] ``ye te, sāriputta, puggalā assaddhā jīvikatthā na saddhā  agārasmā anagāriyaṃ pabbajitā saṭhā māyāvino ketabino uddhatā  unnaḷā capalā mukharā vikiṇṇavācā indriyesu aguttadvārā bhojane  amattaññuno jāgariyaṃ ananuyuttā sāmaññe anapekkhavanto sikkhāya  na tibbagāravā bāhulikā sāthalikā okkamane pubbaṅgamā paviveke  nikkhittadhurā kusītā hīnavīriyā muṭṭhassatino asampajānā  asamāhitā vibbhantacittā duppaññā eḷamūgā, tiṭṭhantu te.</p>
              <p>[03] ``ye pana, te sāriputta, kulaputtā saddhā agārasmā anagāriyaṃ  pabbajitā asaṭhā amāyāvino aketabino anuddhatā anunnaḷā acapalā  amukharā avikiṇṇavācā indriyesu guttadvārā bhojane mattaññuno  jāgariyaṃ anuyuttā sāmaññe apekkhavanto sikkhāya tibbagāravā na  bāhulikā na sāthalikā okkamane nikkhittadhurā paviveke pubbaṅgamā  āraddhavīriyā pahitattā upaṭṭhitassatino sampajānā samāhitā  ekaggacittā paññavanto aneḷamūgā, te tvaṃ, sāriputta, vadeyyāsi  ^a^P3.0200^ea^. ovada, sāriputta ^a^T3.0223^ea^, sabrahmacārī; anusāsa,  sāriputta, sabrahmacārī -- `asaddhammā vuṭṭhāpetvā saddhamme  patiṭṭhāpessāmi sabrahmacārī'ti. evañhi te, sāriputta,  sikkhitabba''nti. sattamaṃ. </p>
            </h4>
            <h4>
              <h4n> 8. sīlasuttaṃ </h4n>
              <p>[03] 168^b^.^eb^ tatra kho āyasmā sāriputto bhikkhū  āmantesi -- ``dussīlassa, āvuso, sīlavipannassa hatūpaniso  hoti sammāsamādhi; sammāsamādhimhi asati sammāsamādhivipannassa  hatūpanisaṃ hoti yathābhūtañāṇadassanaṃ; yathābhūtañāṇadassane asati  yathābhūtañāṇadassanavipannassa hatūpaniso hoti nibbidāvirāgo;  nibbidāvirāge asati nibbidāvirāgavipannassa hatūpanisaṃ hoti  vimuttiñāṇadassanaṃ. seyyathāpi, āvuso, rukkho sākhāpalāsavipanno.  tassa papaṭikāpi na pāripūriṃ gacchati, tacopi  ^a^M2.0176^ea^ ...pe0... pheggupi... sāropi na pāripūriṃ gacchati. evamevaṃ kho, āvuso,  dussīlassa sīlavipannassa hatūpaniso hoti sammāsamādhi;  sammāsamādhimhi ^a^V2.0186^ea^ asati sammāsamādhivipannassa hatūpanisaṃ hoti  yathābhūtañāṇadassanaṃ; yathābhūtañāṇadassane asati  yathābhūtañāṇadassanavipannassa hatūpaniso hoti nibbidāvirāgo;  nibbidāvirāge asati nibbidāvirāgavipannassa hatūpanisaṃ hoti  vimuttiñāṇadassanaṃ.</p>
              <p>[03] ``sīlavato, āvuso, sīlasampannassa upanisasampanno hoti  sammāsamādhi; sammāsamādhimhi sati sammāsamādhisampannassa  upanisasampannaṃ hoti yathābhūtañāṇadassanaṃ; yathābhūtañāṇadassane sati  yathābhūtañāṇadassanasampannassa upanisasampanno hoti nibbidāvirāgo;  nibbidāvirāge sati nibbidāvirāgasampannassa upanisasampannaṃ ^a^T3.0224^ea^ hoti  vimuttiñāṇadassanaṃ. seyyathāpi, āvuso, rukkho,  sākhāpalāsasampanno. tassa papaṭikāpi pāripūriṃ gacchati,  tacopi...pe0... pheggupi... sāropi ^a^P3.0201^ea^ pāripūriṃ  gacchati. evamevaṃ kho, āvuso, sīlavato sīlasampannassa  upanisasampanno hoti sammāsamādhi; sammāsamādhimhi sati  sammāsamādhisampannassa upanisasampannaṃ hoti yathābhūtañāṇadassanaṃ;  yathābhūtañāṇadassane sati yathābhūtañāṇadassanasampannassa upanisasampanno  hoti nibbidāvirāgo; nibbidāvirāge sati  nibbidāvirāgasampannassa upanisasampannaṃ hoti  vimuttiñāṇadassana''nti {a0 ni0  5.168;  6.50;  7.65}. aṭṭhamaṃ. </p>
            </h4>
            <h4>
              <h4n> 9. khippanisantisuttaṃ </h4n>
              <p>[03] 169^b^.^eb^ atha kho āyasmā ānando yenāyasmā  sāriputto tenupasaṅkami; upasaṅkamitvā āyasmatā sāriputtena saddhiṃ  sammodi. sammodanīyaṃ kathaṃ sāraṇīyaṃ {sārāṇīyaṃ (sī0 syā0 kaṃ0 pī0)}   vītisāretvā ekamantaṃ  nisīdi. ekamantaṃ nisinno kho āyasmā ānando āyasmantaṃ  sāriputtaṃ etadavoca --</p>
              <p>[03] ``kittāvatā nu kho, āvuso sāriputta, bhikkhu  khippanisanti ca hoti, kusalesu dhammesu suggahitaggāhī ca, bahuñca  gaṇhāti, gahitañcassa nappamussatī''ti? ``āyasmā kho ānando  bahussuto. paṭibhātu āyasmantaṃyeva ānanda''nti. ``tenahāvuso  sāriputta, suṇāhi, sādhukaṃ manasi ^a^M2.0177^ea^ karohi; bhāsissāmī''ti.  ``evamāvuso''ti kho āyasmā sāriputto āyasmato ānandassa  paccassosi. āyasmā ānando etadavoca --</p>
              <p>[03] ``idhāvuso sāriputta, bhikkhu atthakusalo ca hoti,  dhammakusalo ca, byañjanakusalo ca ^a^V2.0187^ea^, niruttikusalo ca, pubbāparakusalo  ca. ettāvatā kho ^a^T3.0225^ea^, āvuso sāriputta, bhikkhu khippanisanti ca  hoti kusalesu dhammesu, suggahitaggāhī ca, bahuñca gaṇhāti,  gahitañcassa nappamussatī''ti. ``acchariyaṃ, āvuso! abbhutaṃ,  āvuso!! yāva subhāsitaṃ cidaṃ āyasmatā ānandena. imehi ca  mayaṃ pañcahi dhammehi samannāgataṃ āyasmantaṃ ānandaṃ dhārema --  `āyasmā ānando atthakusalo dhammakusalo byañjanakusalo  niruttikusalo pubbāparakusalo'''ti. navamaṃ. </p>
            </h4>
            <h4>
              <h4n> 10. bhaddajisuttaṃ </h4n>
              <p>[03] 170^b^.^eb^ ekaṃ ^a^P3.0202^ea^ samayaṃ āyasmā  ānando kosambiyaṃ viharati ghositārāme. atha kho āyasmā  bhaddaji yenāyasmā ānando tenupasaṅkami; upasaṅkamitvā āyasmatā  ānandena saddhiṃ sammodi. sammodanīyaṃ kathaṃ sāraṇīyaṃ vītisāretvā  ekamantaṃ nisīdi. ekamantaṃ nisinnaṃ kho āyasmantaṃ bhaddajiṃ  āyasmā ānando etadavoca -- ``kiṃ nu kho, āvuso bhaddaji,  dassanānaṃ aggaṃ, kiṃ savanānaṃ aggaṃ, kiṃ sukhānaṃ aggaṃ, kiṃ saññānaṃ  aggaṃ, kiṃ bhavānaṃ agga''nti?</p>
              <p>[03] ``atthāvuso, brahmā abhibhū anabhibhūto aññadatthudaso  vasavattī, yo taṃ brahmānaṃ passati, idaṃ dassanānaṃ aggaṃ. atthāvuso,  ābhassarā nāma devā sukhena abhisannā parisannā. te kadāci  karahaci udānaṃ udānenti -- `aho sukhaṃ, aho sukha'nti! yo taṃ  saddaṃ suṇāti, idaṃ savanānaṃ aggaṃ. atthāvuso, subhakiṇhā nāma  devā. te santaṃyeva tusitā sukhaṃ paṭivedenti, idaṃ sukhānaṃ aggaṃ.  atthāvuso, ākiñcaññāyatanūpagā devā, idaṃ saññānaṃ ^a^T3.0226^ea^ aggaṃ.  atthāvuso, nevasaññānāsaññāyatanūpagā devā, idaṃ bhavānaṃ agga''nti.  ``sameti kho idaṃ āyasmato bhaddajissa, yadidaṃ bahunā janenā''ti?</p>
              <p>[03] ``āyasmā ^a^M2.0178^ea^ kho, ānando, bahussuto. paṭibhātu  āyasmantaṃyeva ānanda''nti. ``tenahāvuso bhaddaji, suṇāhi, sādhukaṃ  manasi karohi; bhāsissāmī''ti. ``evamāvuso''ti kho āyasmā  bhaddaji āyasmato ānandassa paccassosi. āyasmā ānando  etadavoca --</p>
              <p>[03] ``yathā ^a^V2.0188^ea^ passato kho, āvuso, anantarā āsavānaṃ khayo  hoti, idaṃ dassanānaṃ aggaṃ. yathā suṇato anantarā āsavānaṃ khayo  hoti, idaṃ savanānaṃ aggaṃ. yathā sukhitassa anantarā āsavānaṃ  khayo hoti, idaṃ sukhānaṃ aggaṃ. yathā saññissa anantarā  āsavānaṃ khayo hoti, idaṃ saññānaṃ aggaṃ. yathā bhūtassa anantarā  āsavānaṃ khayo hoti, idaṃ bhavānaṃ agga''nti. dasamaṃ. </p>
              <p>[06] āghātavaggo ^a^P3.0203^ea^ dutiyo. </p>
              <p>[01] tassuddānaṃ -- </p>
              <p>[21] dve āghātavinayā, sākacchā sājīvato pañhaṃ. </p>
              <p>[22] pucchā nirodho codanā, sīlaṃ nisanti bhaddajīti.. </p>
            </h4>
          </h3>
          <h3>
            <h3n> (18) 3. upāsakavaggo </h3n>
            <h4>
              <h4n> 1. sārajjasuttaṃ </h4n>
              <p>[03] 171^b^.^eb^ evaṃ ^a^V2.0189^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti ^a^T3.0227^ea^. ``bhadante''ti te bhikkhū  bhagavato paccassosuṃ. bhagavā etadavoca --</p>
              <p>[03] ``pañcahi, bhikkhave, dhammehi samannāgato upāsako sārajjaṃ  okkanto hoti. katamehi pañcahi? pāṇātipātī hoti,  adinnādāyī hoti, kāmesumicchācārī hoti, musāvādī hoti,  surāmerayamajjapamādaṭṭhāyī hoti. imehi kho, bhikkhave, pañcahi  dhammehi samannāgato upāsako sārajjaṃ okkanto hoti.</p>
              <p>[03] ``pañcahi ^a^M2.0179^ea^, bhikkhave, dhammehi samannāgato upāsako visārado  hoti. katamehi pañcahi? pāṇātipātā paṭivirato hoti,  adinnādānā paṭivirato hoti, kāmesumicchācārā paṭivirato hoti,  musāvādā paṭivirato hoti, surāmerayamajjapamādaṭṭhānā paṭivirato  hoti. imehi kho, bhikkhave, pañcahi dhammehi samannāgato upāsako  visārado hotī''ti. paṭhamaṃ. </p>
            </h4>
            <h4>
              <h4n> 2. visāradasuttaṃ </h4n>
              <p>[03] 172^b^.^eb^ ``pañcahi, bhikkhave, dhammehi samannāgato  upāsako avisārado agāraṃ ajjhāvasati. katamehi pañcahi?  pāṇātipātī ^a^P3.0204^ea^ hoti...pe0...  surāmerayamajjapamādaṭṭhāyī hoti. imehi kho, bhikkhave, pañcahi  dhammehi samannāgato upāsako avisārado agāraṃ ajjhāvasati.</p>
              <p>[03] ``pañcahi, bhikkhave, dhammehi samannāgato upāsako visārado  agāraṃ ajjhāvasati. katamehi ^a^V2.0190^ea^ pañcahi? pāṇātipātā paṭivirato  hoti...pe0... surāmerayamajjapamādaṭṭhānā paṭivirato hoti. imehi  kho, bhikkhave, pañcahi dhammehi samannāgato upāsako visārado  agāraṃ ajjhāvasatī''ti. dutiyaṃ. </p>
            </h4>
            <h4>
              <h4n> 3. nirayasuttaṃ </h4n>
              <p>[03] 173^b^.^eb^ ``pañcahi, bhikkhave, dhammehi samannāgato  upāsako yathābhataṃ nikkhitto ^a^T3.0228^ea^ evaṃ niraye. katamehi pañcahi?  pāṇātipātī hoti...pe0... surāmerayamajjapamādaṭṭhāyī hoti. imehi  kho, bhikkhave, pañcahi dhammehi samannāgato upāsako yathābhataṃ  nikkhitto evaṃ niraye.</p>
              <p>[03] ``pañcahi, bhikkhave, dhammehi samannāgato upāsako yathābhataṃ  nikkhitto evaṃ sagge. katamehi pañcahi? pāṇātipātā paṭivirato  hoti...pe0... surāmerayamajjapamādaṭṭhānā paṭivirato hoti. imehi  kho, bhikkhave, pañcahi dhammehi samannāgato upāsako yathābhataṃ  nikkhitto evaṃ sagge''ti. tatiyaṃ. </p>
            </h4>
            <h4>
              <h4n> 4. verasuttaṃ </h4n>
              <p>[03] 174^b^.^eb^ atha ^a^M2.0180^ea^ kho anāthapiṇḍiko gahapati yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca --</p>
              <p>[03] ``pañca, gahapati, bhayāni verāni appahāya `dussīlo' iti  vuccati, nirayañca upapajjati. katamāni pañca? pāṇātipātaṃ,  adinnādānaṃ, kāmesumicchācāraṃ, musāvādaṃ, surāmerayamajjapamādaṭṭhānaṃ --  imāni ^a^P3.0205^ea^ kho, gahapati, pañca bhayāni verāni  appahāya `dussīlo' iti vuccati, nirayañca upapajjati.</p>
              <p>[03] ``pañca, gahapati, bhayāni verāni pahāya `sīlavā' iti  vuccati, sugatiñca upapajjati ^a^V2.0191^ea^. katamāni pañca? pāṇātipātaṃ,  adinnādānaṃ, kāmesumicchācāraṃ, musāvādaṃ, surāmerayamajjapamādaṭṭhānaṃ --  imāni kho, gahapati, pañca bhayāni verāni pahāya `sīlavā' iti  vuccati, sugatiñca upapajjati.</p>
              <p>[03] ``yaṃ, gahapati, pāṇātipātī pāṇātipātapaccayā diṭṭhadhammikampi  bhayaṃ veraṃ pasavati, samparāyikampi bhayaṃ veraṃ pasavati, cetasikampi ^a^T3.0229^ea^  dukkhaṃ domanassaṃ paṭisaṃvedeti, pāṇātipātā paṭivirato neva  diṭṭhadhammikaṃ bhayaṃ veraṃ pasavati, na samparāyikaṃ bhayaṃ veraṃ pasavati, na  cetasikaṃ dukkhaṃ domanassaṃ paṭisaṃvedeti. pāṇātipātā paṭiviratassa  evaṃ taṃ bhayaṃ veraṃ vūpasantaṃ hoti.</p>
              <p>[03] ``yaṃ, gahapati, adinnādāyī...pe0....</p>
              <p>[03] ``yaṃ, gahapati, kāmesumicchācārī...pe0....</p>
              <p>[03] ``yaṃ, gahapati, musāvādī...pe0....</p>
              <p>[03] ``yaṃ, gahapati, surāmerayamajjapamādaṭṭhāyī  surāmerayamajjapamādaṭṭhānapaccayā diṭṭhadhammikampi bhayaṃ veraṃ pasavati,  samparāyikampi bhayaṃ veraṃ pasavati, cetasikampi dukkhaṃ domanassaṃ  paṭisaṃvedeti, surāmerayamajjapamādaṭṭhānā paṭivirato neva diṭṭhadhammikaṃ  bhayaṃ veraṃ pasavati, na samparāyikaṃ bhayaṃ veraṃ pasavati, na cetasikaṃ  dukkhaṃ domanassaṃ paṭisaṃvedeti. surāmerayamajjapamādaṭṭhānā  paṭiviratassa evaṃ taṃ bhayaṃ veraṃ vūpasantaṃ hotī''ti. </p>
              <p>[21] ``yo ^a^M2.0181^ea^ pāṇamatipāteti, musāvādañca bhāsati. </p>
              <p>[27] loke adinnaṃ ādiyati, paradārañca gacchati. </p>
              <p>[22] surāmerayapānañca, yo naro anuyuñjati.. </p>
              <p>[21] ``appahāya pañca verāni, dussīlo iti vuccati. </p>
              <p>[22] kāyassa bhedā duppañño, nirayaṃ sopapajjati.. </p>
              <p>[21] ``yo ^a^V2.0192^ea^ pāṇaṃ nātipāteti, musāvādaṃ na bhāsati. </p>
              <p>[27] loke adinnaṃ nādiyati, paradāraṃ na gacchati. </p>
              <p>[22] surāmerayapānañca ^a^P3.0206^ea^, yo naro  nānuyuñjati.. </p>
              <p>[21] ``pahāya pañca verāni, sīlavā iti vuccati. </p>
              <p>[22] kāyassa ^a^T3.0230^ea^ bhedā sappañño, sugatiṃ sopapajjatī''ti..  catutthaṃ. </p>
            </h4>
            <h4>
              <h4n> 5. caṇḍālasuttaṃ </h4n>
              <p>[03] 175^b^.^eb^ ``pañcahi, bhikkhave, dhammehi samannāgato  upāsako upāsakacaṇḍālo ca hoti upāsakamalañca upāsakapatikuṭṭho  ca {upāsakapatikiṭṭho ca (sī0 syā0 kaṃ0 pī0)}. katamehi pañcahi? assaddho hoti; dussīlo hoti;  kotūhalamaṅgaliko hoti, maṅgalaṃ pacceti no kammaṃ; ito ca bahiddhā  dakkhiṇeyyaṃ gavesati; tattha ca pubbakāraṃ karoti. imehi kho,  bhikkhave, pañcahi dhammehi samannāgato upāsako upāsakacaṇḍālo ca  hoti upāsakamalañca upāsakapatikuṭṭho ca.</p>
              <p>[03] ``pañcahi, bhikkhave, dhammehi samannāgato upāsako  upāsakaratanañca hoti upāsakapadumañca upāsakapuṇḍarīkañca {upāsakapuṇḍarīko ca  (pī0 ka0)}.  katamehi pañcahi? saddho hoti; sīlavā hoti; akotūhalamaṅgaliko  hoti, kammaṃ pacceti no maṅgalaṃ; na ito bahiddhā dakkhiṇeyyaṃ  gavesati; idha ca pubbakāraṃ karoti. imehi kho, bhikkhave, pañcahi  dhammehi samannāgato upāsako upāsakaratanañca hoti upāsakapadumañca  upāsakapuṇḍarīkañcā''ti. pañcamaṃ. </p>
            </h4>
            <h4>
              <h4n> 6. pītisuttaṃ </h4n>
              <p>[03] 176^b^.^eb^ atha ^a^M2.0182^ea^ kho anāthapiṇḍiko gahapati pañcamattehi  upāsakasatehi parivuto yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinnaṃ kho  anāthapiṇḍikaṃ gahapatiṃ bhagavā etadavoca --</p>
              <p>[03] ``tumhe kho, gahapati, bhikkhusaṅghaṃ paccupaṭṭhitā  cīvarapiṇḍapātasenāsanagilānappaccayabhesajjaparikkhārena ^a^V2.0193^ea^. na kho,  gahapati, tāvatakeneva tuṭṭhi karaṇīyā -- `mayaṃ bhikkhusaṅghaṃ  paccupaṭṭhitā cīvarapiṇḍapātasenāsanagilānappaccayabhesajjaparikkhārenā'ti ^a^T3.0231^ea^.  tasmātiha, gahapati, evaṃ sikkhitabbaṃ -- `kinti ^a^P3.0207^ea^  mayaṃ kālena kālaṃ pavivekaṃ pītiṃ upasampajja  vihareyyāmā'ti! evañhi vo, gahapati, sikkhitabba''nti.</p>
              <p>[03] evaṃ vutte āyasmā sāriputto bhagavantaṃ etadavoca --  ``acchariyaṃ, bhante, abbhutaṃ, bhante! yāva subhāsitaṃ cidaṃ, bhante,  bhagavatā -- `tumhe kho, gahapati, bhikkhusaṅghaṃ paccupaṭṭhitā  cīvarapiṇḍapātasenāsanagilānappaccayabhesajjaparikkhārena. na kho,  gahapati, tāvatakeneva tuṭṭhi karaṇīyā -- mayaṃ bhikkhusaṅghaṃ paccupaṭṭhitā  cīvarapiṇḍapātasenāsanagilānappaccayabhesajjaparikkhārenāti.  tasmātiha, gahapati, evaṃ sikkhitabbaṃ -- kinti mayaṃ kālena kālaṃ  pavivekaṃ pītiṃ upasampajja vihareyyāmāti! evañhi vo, gahapati,  sikkhitabba'nti. yasmiṃ, bhante, samaye ariyasāvako pavivekaṃ  pītiṃ upasampajja viharati, pañcassa ṭhānāni tasmiṃ samaye na honti.  yampissa kāmūpasaṃhitaṃ dukkhaṃ domanassaṃ, tampissa tasmiṃ samaye na  hoti. yampissa kāmūpasaṃhitaṃ sukhaṃ somanassaṃ, tampissa tasmiṃ  samaye na hoti. yampissa akusalūpasaṃhitaṃ dukkhaṃ domanassaṃ,  tampissa tasmiṃ samaye na hoti. yampissa akusalūpasaṃhitaṃ sukhaṃ  somanassaṃ, tampissa tasmiṃ samaye na hoti. yampissa  kusalūpasaṃhitaṃ dukkhaṃ domanassaṃ, tampissa tasmiṃ samaye na hoti.  yasmiṃ, bhante, samaye ariyasāvako pavivekaṃ pītiṃ upasampajja  viharati, imānissa pañca {imāni pañcassa (syā0 kaṃ0)} ṭhānāni tasmiṃ samaye na hontī''ti.</p>
              <p>[03] ``sādhu ^a^M2.0183^ea^ sādhu, sāriputta! yasmiṃ, sāriputta, samaye  ariyasāvako ^a^P3.0208^ea^ pavivekaṃ ^a^T3.0232^ea^ pītiṃ upasampajja viharati,  pañcassa ṭhānāni tasmiṃ samaye na honti. yampissa kāmūpasaṃhitaṃ  dukkhaṃ domanassaṃ, tampissa tasmiṃ samaye na hoti. yampissa  kāmūpasaṃhitaṃ sukhaṃ somanassaṃ, tampissa tasmiṃ samaye na hoti.  yampissa akusalūpasaṃhitaṃ dukkhaṃ domanassaṃ, tampissa tasmiṃ samaye na  hoti. yampissa akusalūpasaṃhitaṃ sukhaṃ somanassaṃ, tampissa tasmiṃ  samaye na hoti. yampissa kusalūpasaṃhitaṃ dukkhaṃ domanassaṃ,  tampissa tasmiṃ samaye na hoti. yasmiṃ, sāriputta, samaye  ariyasāvako pavivekaṃ pītiṃ upasampajja viharati, imānissa {imānettha (sī0)} pañca  ṭhānāni tasmiṃ samaye na hontī''ti. chaṭṭhaṃ. </p>
            </h4>
            <h4>
              <h4n> 7. vaṇijjāsuttaṃ </h4n>
              <p>[03] 177^b^.^eb^ ``pañcimā ^a^V2.0194^ea^, bhikkhave, vaṇijjā upāsakena  akaraṇīyā. katamā pañca? satthavaṇijjā, sattavaṇijjā,  maṃsavaṇijjā, majjavaṇijjā, visavaṇijjā -- imā kho, bhikkhave,  pañca vaṇijjā upāsakena akaraṇīyā''ti. sattamaṃ. </p>
            </h4>
            <h4>
              <h4n> 8. rājāsuttaṃ </h4n>
              <p>[03] 178^b^.^eb^ ``taṃ kiṃ maññatha, bhikkhave, api nu tumhehi  diṭṭhaṃ vā sutaṃ vā -- `ayaṃ puriso pāṇātipātaṃ pahāya pāṇātipātā  paṭiviratoti {paṭivirato hotīti (sī0), paṭivirato hoti (syā0 kaṃ0  pī0)}. tamenaṃ rājāno gahetvā pāṇātipātā veramaṇihetu  hananti vā bandhanti vā pabbājenti vā yathāpaccayaṃ vā karontī'''ti?  ``no hetaṃ, bhante''. ``sādhu, bhikkhave! mayāpi kho etaṃ,  bhikkhave, neva diṭṭhaṃ na sutaṃ -- `ayaṃ puriso pāṇātipātaṃ pahāya  pāṇātipātā paṭiviratoti. tamenaṃ rājāno gahetvā pāṇātipātā  veramaṇihetu hananti vā bandhanti vā pabbājenti vā yathāpaccayaṃ vā  karontī'ti. api ca, khvassa tatheva pāpakammaṃ ^a^T3.0233^ea^ ^a^P3.0209^ea^  pavedenti {tatheva pāpakaṃ kammaṃ pavedayanti (sī0), tadeva pāpakammaṃ pavedeti  (syā0 kaṃ0)} -- `ayaṃ puriso itthiṃ vā purisaṃ vā   jīvitā voropesīti {voropetīti (syā0 kaṃ0)}.  tamenaṃ rājāno gahetvā pāṇātipātahetu hananti vā bandhanti  ^a^M2.0184^ea^ vā pabbājenti vā yathāpaccayaṃ vā karonti. api nu tumhehi evarūpaṃ  diṭṭhaṃ vā sutaṃ vā'''ti? ``diṭṭhañca no, bhante, sutañca suyyissati  {sūyissati (sī0 pī0)} cā''ti.</p>
              <p>[03] ``taṃ kiṃ maññatha, bhikkhave, api nu tumhehi diṭṭhaṃ vā sutaṃ  vā -- `ayaṃ puriso adinnādānaṃ pahāya adinnādānā paṭiviratoti.  tamenaṃ rājāno gahetvā adinnādānā veramaṇihetu hananti vā bandhanti  vā pabbājenti vā yathāpaccayaṃ vā karontī'''ti? ``no hetaṃ bhante''.  ``sādhu, bhikkhave! mayāpi kho etaṃ, bhikkhave, neva diṭṭhaṃ na  sutaṃ -- `ayaṃ puriso adinnādānaṃ pahāya adinnādānā paṭiviratoti.  tamenaṃ rājāno gahetvā adinnādānā veramaṇihetu hananti vā  bandhanti vā pabbājenti vā yathāpaccayaṃ vā karontī'ti. api ca  khvassa tatheva pāpakammaṃ pavedenti -- `ayaṃ puriso gāmā vā araññā  vā adinnaṃ theyyasaṅkhātaṃ ādiyīti {ādiyati (syā0 kaṃ0)}. tamenaṃ rājāno gahetvā  adinnādānahetu hananti vā bandhanti vā pabbājenti vā yathāpaccayaṃ  ^a^V2.0195^ea^ vā karonti. api nu tumhehi evarūpaṃ diṭṭhaṃ vā sutaṃ vā'''ti?  ``diṭṭhañca no, bhante, sutañca suyyissati cā''ti.</p>
              <p>[03] ``taṃ kiṃ maññatha, bhikkhave, api nu tumhehi diṭṭhaṃ vā sutaṃ  vā -- `ayaṃ puriso kāmesumicchācāraṃ pahāya kāmesumicchācārā  paṭiviratoti. tamenaṃ rājāno gahetvā kāmesumicchācārā veramaṇihetu  hananti vā bandhanti vā pabbājenti vā yathāpaccayaṃ vā karontī'''ti?  ``no hetaṃ ^a^T3.0234^ea^, bhante''. ``sādhu, bhikkhave! mayāpi kho etaṃ,  bhikkhave, neva diṭṭhaṃ na sutaṃ -- `ayaṃ puriso kāmesumicchācāraṃ  pahāya kāmesumicchācārā paṭiviratoti. tamenaṃ rājāno gahetvā  kāmesumicchācārā veramaṇihetu hananti vā bandhanti vā pabbājenti  vā yathāpaccayaṃ vā karontī'ti. api ca khvassa tatheva pāpakammaṃ  pavedenti -- `ayaṃ puriso paritthīsu parakumārīsu cārittaṃ   āpajjīti {āpajjati (syā0 kaṃ0)}.  tamenaṃ rājāno gahetvā kāmesumicchācārahetu hananti ^a^P3.0210^ea^  vā bandhanti vā pabbājenti vā yathāpaccayaṃ vā karonti.  api nu tumhehi evarūpaṃ diṭṭhaṃ vā sutaṃ vā'''ti? ``diṭṭhañca no,  bhante, sutañca suyyissati cā''ti.</p>
              <p>[03] ``taṃ kiṃ maññatha, bhikkhave, api nu tumhehi diṭṭhaṃ vā sutaṃ  vā -- `ayaṃ puriso musāvādaṃ pahāya musāvādā paṭiviratoti.  tamenaṃ rājāno gahetvā ^a^M2.0185^ea^ musāvādā veramaṇihetu hananti vā bandhanti vā  pabbājenti vā yathāpaccayaṃ vā karontī'''ti? ``no hetaṃ, bhante''.  ``sādhu, bhikkhave! mayāpi kho etaṃ, bhikkhave, neva diṭṭhaṃ na sutaṃ  -- `ayaṃ puriso musāvādaṃ pahāya musāvādā paṭiviratoti. tamenaṃ  rājāno gahetvā musāvādā veramaṇihetu hananti vā bandhanti vā  pabbājenti vā yathāpaccayaṃ vā karontī'ti. api ca khvassa tatheva  pāpakammaṃ pavedenti -- `ayaṃ puriso gahapatissa vā gahapatiputtassa  vā musāvādena atthaṃ pabhañjīti {bhañjatīti (sī0), bhañjati (syā0 kaṃ0),  bhañjīti (pī0)}. tamenaṃ rājāno gahetvā musāvādahetu  hananti vā bandhanti vā pabbājenti vā yathāpaccayaṃ vā karonti.  api nu tumhehi evarūpaṃ diṭṭhaṃ vā sutaṃ vā'''ti? ``diṭṭhañca no,  bhante, sutañca suyyissati cā''ti ^a^T3.0235^ea^.</p>
              <p>[03] ``taṃ kiṃ maññatha, bhikkhave, api nu tumhehi diṭṭhaṃ vā sutaṃ  vā -- `ayaṃ puriso surāmerayamajjapamādaṭṭhānaṃ pahāya  surāmerayamajjapamādaṭṭhānā paṭiviratoti. tamenaṃ rājāno gahetvā  surāmerayamajjapamādaṭṭhānā veramaṇihetu hananti vā bandhanti vā  pabbājenti vā yathāpaccayaṃ ^a^V2.0196^ea^ vā karontī'ti? ``no hetaṃ, bhante''.  ``sādhu, bhikkhave! mayāpi kho etaṃ, bhikkhave, neva diṭṭhaṃ na sutaṃ  -- `ayaṃ puriso surāmerayamajjapamādaṭṭhānaṃ pahāya  surāmerayamajjapamādaṭṭhānā ^a^P3.0211^ea^ paṭiviratoti. tamenaṃ  rājāno gahetvā surāmerayamajjapamādaṭṭhānā veramaṇihetu hananti vā  bandhanti vā pabbājenti vā yathāpaccayaṃ vā karontī'ti. api ca  khvassa tatheva pāpakammaṃ pavedenti -- `ayaṃ puriso  surāmerayamajjapamādaṭṭhānaṃ anuyutto itthiṃ vā purisaṃ vā jīvitā  voropesi {voropeti (syā0)}; ayaṃ puriso surāmerayamajjapamādaṭṭhānaṃ anuyutto gāmā vā  araññā vā adinnaṃ theyyasaṅkhātaṃ ādiyi {ādiyati (sī0 syā0)}; ayaṃ puriso  surāmerayamajjapamādaṭṭhānaṃ anuyutto paritthīsu parakumārīsu cārittaṃ  āpajji {āpajjati (sī0 syā0)}; ayaṃ puriso surāmerayamajjapamādaṭṭhānaṃ anuyutto gahapatissa  vā gahapatiputtassa vā musāvādena atthaṃ pabhañjīti. tamenaṃ rājāno  gahetvā surāmerayamajjapamādaṭṭhānahetu hananti vā bandhanti vā  pabbājenti vā yathāpaccayaṃ vā karonti. api nu tumhehi evarūpaṃ  diṭṭhaṃ vā sutaṃ vā'''ti? ``diṭṭhañca no, bhante, sutañca suyyissati  cā''ti. aṭṭhamaṃ. </p>
            </h4>
            <h4>
              <h4n> 9. gihisuttaṃ </h4n>
              <p>[03] 179^b^.^eb^ atha ^a^T3.0236^ea^ ^a^M2.0186^ea^ kho anāthapiṇḍiko gahapati pañcamattehi  upāsakasatehi parivuto yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. atha kho bhagavā  āyasmantaṃ sāriputtaṃ āmantesi -- ``yaṃ kañci {yaṃ kiñci (sī0 pī0)}, sāriputta,  jāneyyātha gihiṃ odātavasanaṃ pañcasu sikkhāpadesu saṃvutakammantaṃ  catunnaṃ ābhicetasikānaṃ diṭṭhadhammasukhavihārānaṃ nikāmalābhiṃ  akicchalābhiṃ akasiralābhiṃ, so ākaṅkhamāno attanāva attānaṃ  byākareyya -- `khīṇanirayomhi khīṇatiracchānayoni  khīṇapettivisayo khīṇāpāyaduggativinipāto, sotāpannohamasmi  avinipātadhammo niyato sambodhiparāyaṇo'''ti.</p>
              <p>[03] ``katamesu pañcasu sikkhāpadesu saṃvutakammanto hoti? idha  ^a^P3.0212^ea^, sāriputta, ariyasāvako pāṇātipātā paṭivirato  hoti, adinnādānā paṭivirato hoti, kāmesumicchācārā paṭivirato  hoti, musāvādā paṭivirato hoti, surāmerayamajjapamādaṭṭhānā  paṭivirato hoti. imesu pañcasu sikkhāpadesu saṃvutakammanto hoti.</p>
              <p>[03] ``katamesaṃ ^a^V2.0197^ea^ catunnaṃ ābhicetasikānaṃ diṭṭhadhammasukhavihārānaṃ  nikāmalābhī hoti akicchalābhī akasiralābhī? idha, sāriputta,  ariyasāvako buddhe aveccappasādena samannāgato hoti -- `itipi so  bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi, satthā devamanussānaṃ buddho bhagavā'ti.  ayamassa paṭhamo ābhicetasiko diṭṭhadhammasukhavihāro adhigato hoti  avisuddhassa cittassa visuddhiyā apariyodātassa cittassa  pariyodapanāya.</p>
              <p>[03] ``puna caparaṃ, sāriputta, ariyasāvako dhamme aveccappasādena  samannāgato hoti ^a^T3.0237^ea^ -- `svākkhāto bhagavatā dhammo sandiṭṭhiko  akāliko ehipassiko opaneyyiko paccattaṃ veditabbo viññūhī'ti.  ayamassa dutiyo ābhicetasiko diṭṭhadhammasukhavihāro adhigato  hoti avisuddhassa cittassa visuddhiyā apariyodātassa cittassa  pariyodapanāya.</p>
              <p>[03] ``puna ^a^M2.0187^ea^ caparaṃ, sāriputta, ariyasāvako saṅghe aveccappasādena  samannāgato hoti -- `suppaṭipanno bhagavato sāvakasaṅgho  ujuppaṭipanno bhagavato sāvakasaṅgho ñāyappaṭipanno bhagavato  sāvakasaṅgho sāmīcippaṭipanno bhagavato sāvakasaṅgho, yadidaṃ cattāri  purisayugāni aṭṭha purisapuggalā esa bhagavato sāvakasaṅgho āhuneyyo  pāhuneyyo dakkhiṇeyyo añjalikaraṇīyo anuttaraṃ puññakkhettaṃ  lokassā'ti. ayamassa tatiyo ābhicetasiko diṭṭhadhammasukhavihāro  adhigato hoti ^a^P3.0213^ea^ avisuddhassa cittassa visuddhiyā  apariyodātassa cittassa pariyodapanāya.</p>
              <p>[03] ``puna caparaṃ, sāriputta, ariyasāvako ariyakantehi sīlehi  samannāgato hoti akhaṇḍehi acchiddehi asabalehi akammāsehi  bhujissehi viññuppasatthehi aparāmaṭṭhehi samādhisaṃvattanikehi.  ayamassa catuttho ābhicetasiko diṭṭhadhammasukhavihāro adhigato hoti  avisuddhassa cittassa visuddhiyā apariyodātassa cittassa  pariyodapanāya. imesaṃ catunnaṃ ābhicetasikānaṃ diṭṭhadhammasukhavihārānaṃ  nikāmalābhī hoti akicchalābhī akasiralābhī.</p>
              <p>[03] ``yaṃ kañci, sāriputta, jāneyyātha gihiṃ odātavasanaṃ --  imesu pañcasu sikkhāpadesu saṃvutakammantaṃ, imesañca catunnaṃ  ābhicetasikānaṃ diṭṭhadhammasukhavihārānaṃ nikāmalābhiṃ ^a^T3.0238^ea^ akicchalābhiṃ  akasiralābhiṃ, so ākaṅkhamāno attanāva attānaṃ byākareyya --  `khīṇanirayomhi ^a^V2.0198^ea^ khīṇatiracchānayoni khīṇapettivisayo  khīṇāpāyaduggativinipāto, sotāpannohamasmi avinipātadhammo  niyato sambodhiparāyaṇo'''ti. </p>
              <p>[21] ``nirayesu bhayaṃ disvā, pāpāni parivajjaye. </p>
              <p>[22] ariyadhammaṃ samādāya, paṇḍito parivajjaye.. </p>
              <p>[21] ``na hiṃse pāṇabhūtāni, vijjamāne parakkame. </p>
              <p>[22] musā ca na bhaṇe jānaṃ, adinnaṃ na parāmase.. </p>
              <p>[21] ``sehi dārehi santuṭṭho, paradārañca ārame {nārame (sī0 syā0)}. </p>
              <p>[22] merayaṃ vāruṇiṃ jantu, na pive cittamohaniṃ.. </p>
              <p>[21] ``anussareyya ^a^M2.0188^ea^ sambuddhaṃ, dhammañcānuvitakkaye. </p>
              <p>[22] abyāpajjaṃ {abyāpajjhaṃ (?) abyāpajjhaṃ (ka0)} hitaṃ cittaṃ, devalokāya bhāvaye.. </p>
              <p>[21] ``upaṭṭhite deyyadhamme, puññatthassa jigīsato {jigiṃsato (sī0 syā0  kaṃ0 pī0)}. </p>
              <p>[22] santesu paṭhamaṃ dinnā, vipulā hoti dakkhiṇā.. </p>
              <p>[21] ``santo have pavakkhāmi, sāriputta suṇohi me. </p>
              <p>[22] iti ^a^P3.0214^ea^ kaṇhāsu setāsu, rohiṇīsu  harīsu vā.. </p>
              <p>[21] ``kammāsāsu sarūpāsu, gosu pārevatāsu vā. </p>
              <p>[22] yāsu kāsuci etāsu, danto jāyati puṅgavo.. </p>
              <p>[21] ``dhorayho balasampanno, kalyāṇajavanikkamo. </p>
              <p>[22] tameva ^a^T3.0239^ea^ bhāre yuñjanti, nāssa vaṇṇaṃ parikkhare.. </p>
              <p>[21] ``evamevaṃ ^a^V2.0199^ea^ manussesu, yasmiṃ kismiñci jātiye. </p>
              <p>[22] khattiye brāhmaṇe vesse, sudde caṇḍālapukkuse.. </p>
              <p>[21] ``yāsu kāsuci etāsu, danto jāyati subbato. </p>
              <p>[22] dhammaṭṭho sīlasampanno, saccavādī hirīmano.. </p>
              <p>[21] ``pahīnajātimaraṇo, brahmacariyassa kevalī. </p>
              <p>[22] pannabhāro visaṃyutto, katakicco anāsavo.. </p>
              <p>[21] ``pāragū sabbadhammānaṃ, anupādāya nibbuto. </p>
              <p>[22] tasmiñca viraje khette, vipulā hoti dakkhiṇā.. </p>
              <p>[21] ``bālā ca avijānantā, dummedhā assutāvino. </p>
              <p>[22] bahiddhā dadanti dānāni, na hi sante upāsare.. </p>
              <p>[21] ``ye ca sante upāsanti, sappaññe dhīrasammate. </p>
              <p>[22] saddhā ca nesaṃ sugate, mūlajātā patiṭṭhitā.. </p>
              <p>[21] ``devalokañca te yanti, kule vā idha jāyare. </p>
              <p>[22] anupubbena nibbānaṃ, adhigacchanti paṇḍitā''ti..  navamaṃ. </p>
            </h4>
            <h4>
              <h4n> 10. gavesīsuttaṃ </h4n>
              <p>[03] 180^b^.^eb^ ekaṃ ^a^M2.0189^ea^ samayaṃ bhagavā kosalesu cārikaṃ carati  mahatā bhikkhusaṅghena saddhiṃ. addasā kho bhagavā  addhānamaggappaṭipanno aññatarasmiṃ padese mahantaṃ sālavanaṃ;   disvāna {disvā (sī0 pī0)}  maggā okkamma {ukkamma (katthaci)} yena taṃ sālavanaṃ tenupasaṅkami; upasaṅkamitvā taṃ  sālavanaṃ ajjhogāhetvā aññatarasmiṃ padese sitaṃ pātvākāsi.</p>
              <p>[03] atha kho āyasmato ānandassa etadahosi -- ``ko ^a^T3.0240^ea^ nu kho  hetu ko paccayo bhagavato sitassa pātukammāya? na akāraṇena  tathāgatā sitaṃ pātukarontī''ti. atha kho āyasmā ^a^V2.0200^ea^ ānando  bhagavantaṃ ^a^P3.0215^ea^ etadavoca -- ``ko nu kho, bhante, hetu  ko paccayo bhagavato sitassa pātukammāya? na akāraṇena tathāgatā  sitaṃ pātukarontī''ti.</p>
              <p>[03] ``bhūtapubbaṃ, ānanda, imasmiṃ padese nagaraṃ ahosi iddhañceva  phītañca bahujanaṃ ākiṇṇamanussaṃ. taṃ kho panānanda, nagaraṃ kassapo  bhagavā arahaṃ sammāsambuddho upanissāya vihāsi. kassapassa kho  panānanda, bhagavato arahato sammāsambuddhassa gavesī nāma upāsako  ahosi sīlesu aparipūrakārī. gavesinā kho, ānanda, upāsakena  pañcamattāni upāsakasatāni paṭidesitāni samādapitāni {samādāpitāni (?)} ahesuṃ  sīlesu aparipūrakārino. atha kho, ānanda, gavesissa upāsakassa  etadahosi -- `ahaṃ kho imesaṃ pañcannaṃ upāsakasatānaṃ   bahūpakāro {bahukāro (katthaci)}  pubbaṅgamo samādapetā {samādāpetā (?)}, ahañcamhi sīlesu aparipūrakārī, imāni ca  pañca upāsakasatāni sīlesu aparipūrakārino. iccetaṃ samasamaṃ,  natthi kiñci atirekaṃ; handāhaṃ atirekāyā'''ti.</p>
              <p>[03] ``atha kho, ānanda, gavesī upāsako yena tāni pañca  upāsakasatāni tenupasaṅkami; upasaṅkamitvā tāni pañca  upāsakasatāni etadavoca -- `ajjatagge maṃ āyasmanto sīlesu  paripūrakāriṃ dhārethā'ti! atha kho, ānanda, tesaṃ pañcannaṃ  upāsakasatānaṃ etadahosi -- `ayyo kho gavesī amhākaṃ bahūpakāro  pubbaṅgamo samādapetā ^a^T3.0241^ea^. ayyo hi nāma gavesī ^a^M2.0190^ea^ sīlesu paripūrakārī  bhavissati. kimaṅgaṃ {kimaṅga (sī0 pī0)} pana maya'nti {pana na mayanti  (sī0) a0 ni0  4.159; cūḷava0 330; saṃ0 ni0  5.1020   pāḷiyā saṃsandetabbaṃ}! atha kho, ānanda, tāni  pañca upāsakasatāni yena gavesī upāsako tenupasaṅkamiṃsu;  upasaṅkamitvā gavesiṃ upāsakaṃ etadavocuṃ -- `ajjatagge ayyo gavesī  imānipi pañca upāsakasatāni sīlesu paripūrakārino dhāretū'ti.  atha kho, ānanda, gavesissa upāsakassa etadahosi -- `ahaṃ kho  imesaṃ pañcannaṃ upāsakasatānaṃ bahūpakāro pubbaṅgamo samādapetā,  ahañcamhi sīlesu paripūrakārī, imānipi pañca upāsakasatāni  sīlesu paripūrakārino ^a^P3.0216^ea^. iccetaṃ samasamaṃ, natthi  kiñci atirekaṃ; handāhaṃ atirekāyā'''ti!</p>
              <p>[03] ``atha kho, ānanda, gavesī upāsako yena tāni pañca  upāsakasatāni tenupasaṅkami; upasaṅkamitvā tāni pañca  upāsakasatāni etadavoca -- `ajjatagge maṃ āyasmanto brahmacāriṃ  dhāretha ārācāri {anācāriṃ (pī0)} virataṃ methunā gāmadhammā'ti. atha kho, ānanda,  tesaṃ pañcannaṃ upāsakasatānaṃ ^a^V2.0201^ea^ etadahosi -- `ayyo kho gavesī  amhākaṃ bahūpakāro pubbaṅgamo samādapetā. ayyo hi nāma gavesī  brahmacārī bhavissati ārācārī virato methunā gāmadhammā. kimaṅgaṃ  pana maya'nti! atha kho, ānanda, tāni pañca upāsakasatāni yena  gavesī upāsako tenupasaṅkamiṃsu; upasaṅkamitvā gavesiṃ upāsakaṃ  etadavocuṃ -- `ajjatagge ayyo gavesī imānipi pañca ^a^T2.0242^ea^  upāsakasatāni brahmacārino dhāretu ārācārino viratā methunā  gāmadhammā'ti. atha kho, ānanda, gavesissa upāsakassa etadahosi  -- `ahaṃ kho imesaṃ pañcannaṃ upāsakasatānaṃ bahūpakāro pubbaṅgamo  samādapetā. ahañcamhi sīlesu paripūrakārī. imānipi pañca  upāsakasatāni sīlesu paripūrakārino. ahañcamhi brahmacārī  ārācārī virato methunā gāmadhammā. imānipi pañca  upāsakasatāni brahmacārino ārācārino viratā methunā gāmadhammā.  iccetaṃ samasamaṃ, natthi kiñci atirekaṃ; handāhaṃ atirekāyā'''ti.</p>
              <p>[03] ``atha kho, ānanda, gavesī upāsako yena tāni pañca  upāsakasatāni tenupasaṅkami; upasaṅkamitvā tāni pañca  upāsakasatāni etadavoca -- `ajjatagge maṃ āyasmanto ekabhattikaṃ  dhāretha rattūparataṃ virataṃ ^a^M2.0191^ea^ vikālabhojanā'ti. atha kho, ānanda, tesaṃ  pañcannaṃ upāsakasatānaṃ etadahosi -- `ayyo kho gavesī bahūpakāro  pubbaṅgamo samādapetā. ayyo hi nāma gavesī ekabhattiko  bhavissati rattūparato virato vikālabhojanā. kimaṅgaṃ pana maya'nti!  atha kho, ānanda, tāni pañca upāsakasatāni yena gavesī  upāsako tenupasaṅkamiṃsu; upasaṅkamitvā gavesiṃ upāsakaṃ etadavocuṃ  ^a^P3.0217^ea^ -- `ajjatagge ayyo gavesī imānipi pañca  upāsakasatāni ekabhattike dhāretu rattūparate virate vikālabhojanā'ti.  atha kho, ānanda, gavesissa upāsakassa etadahosi -- `ahaṃ  kho imesaṃ pañcannaṃ ^a^T3.0243^ea^ upāsakasatānaṃ bahūpakāro pubbaṅgamo samādapetā.  ahañcamhi sīlesu paripūrakārī. imānipi pañca upāsakasatāni  sīlesu paripūrakārino. ahañcamhi brahmacārī ārācārī virato  methunā gāmadhammā. imānipi pañca upāsakasatāni brahmacārino  ārācārino viratā methunā gāmadhammā. ahañcamhi ekabhattiko  rattūparato virato vikālabhojanā. imānipi pañca upāsakasatāni  ekabhattikā rattūparatā viratā vikālabhojanā. iccetaṃ samasamaṃ,  natthi kiñci atirekaṃ; handāhaṃ atirekāyā'''ti.</p>
              <p>[03] ``atha kho, ānanda, gavesī upāsako yena kassapo bhagavā  arahaṃ sammāsambuddho tenupasaṅkami ^a^V2.0202^ea^; upasaṅkamitvā kassapaṃ bhagavantaṃ  arahantaṃ sammāsambuddhaṃ etadavoca -- `labheyyāhaṃ, bhante, bhagavato  santike pabbajjaṃ labheyyaṃ upasampada'nti. alattha kho, ānanda,  gavesī upāsako kassapassa bhagavato arahato sammāsambuddhassa  santike pabbajjaṃ, alattha upasampadaṃ. acirūpasampanno kho panānanda,  gavesī bhikkhu eko vūpakaṭṭho appamatto ātāpī pahitatto viharanto  nacirasseva -- yassatthāya kulaputtā sammadeva agārasmā anagāriyaṃ  pabbajanti, tadanuttaraṃ -- brahmacariyapariyosānaṃ diṭṭheva dhamme sayaṃ  abhiññā sacchikatvā upasampajja vihāsi. `khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyā'ti abbhaññāsi.  aññataro ca panānanda, gavesī bhikkhu arahataṃ ahosi.</p>
              <p>[03] ``atha ^a^T3.0244^ea^ kho, ānanda, tesa pañcannaṃ upāsakasatānaṃ etadahosi  -- `ayyo kho gavesī amhākaṃ bahūpakāro pubbaṅgamo samādapetā.  ayyo hi nāma gavesī kesamassuṃ ohāretvā kāsāyāni vatthāni  acchādetvā ^a^M2.0192^ea^ agārasmā anagāriyaṃ pabbajissati. kimaṅgaṃ pana  maya'nti! atha kho, ānanda, tāni pañca upāsakasatāni yena  kassapo bhagavā arahaṃ sammāsambuddho tenupasaṅkamiṃsu ^a^P3.0218^ea^;  upasaṅkamitvā kassapaṃ bhagavantaṃ arahantaṃ sammāsambuddhaṃ  etadavocuṃ -- `labheyyāma mayaṃ, bhante, bhagavato santike pabbajjaṃ,  labheyyāma upasampada'nti. alabhiṃsu kho, ānanda, tāni pañca  upāsakasatāni kassapassa bhagavato arahato sammāsambuddhassa santike  pabbajjaṃ, alabhiṃsu upasampadaṃ.</p>
              <p>[03] ``atha kho, ānanda, gavesissa bhikkhuno etadahosi --  `ahaṃ kho imassa anuttarassa vimuttisukhassa nikāmalābhī homi  akicchalābhī akasiralābhī. aho vatimānipi pañca bhikkhusatāni  imassa anuttarassa vimuttisukhassa nikāmalābhino assu  akicchalābhino akasiralābhino'ti. atha kho, ānanda, tāni  pañca bhikkhusatāni vūpakaṭṭhā {bhikkhusatāni ekekā vūpakaṭṭhā (syā0 kaṃ0)} appamattā   ātāpino pahitattā viharantā  nacirasseva -- yassatthāya kulaputtā sammadeva agārasmā anagāriyaṃ  pabbajanti, tadanuttaraṃ -- brahmacariyapariyosānaṃ diṭṭheva dhamme sayaṃ  abhiññā sacchikatvā upasampajja vihariṃsu. `khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyā'ti abbhaññiṃsu''.</p>
              <p>[03] ``iti kho ^a^T3.0245^ea^, ānanda, tāni pañca bhikkhusatāni  gavesīpamukhāni uttaruttari {uttaruttariṃ (sī0 syā0 kaṃ0 pī0)}   paṇītapaṇītaṃ ^a^V2.0203^ea^ vāyamamānā anuttaraṃ vimuttiṃ  sacchākaṃsu. tasmātiha, ānanda, evaṃ sikkhitabbaṃ -- `uttaruttari  paṇītapaṇītaṃ vāyamamānā anuttaraṃ vimuttiṃ sacchikarissāmā'ti.  evañhi vo, ānanda, sikkhitabba''nti. dasamaṃ. </p>
              <p>[06] upāsakavaggo tatiyo. </p>
              <p>[01] tassuddānaṃ -- </p>
              <p>[21] sārajjaṃ ^a^P3.0219^ea^ visārado nirayaṃ, veraṃ  caṇḍālapañcamaṃ. </p>
              <p>[22] pīti vaṇijjā rājāno, gihī ceva gavesināti.. </p>
            </h4>
          </h3>
          <h3>
            <h3n> (19) 4. araññavaggo </h3n>
            <h4>
              <h4n> 1. āraññikasuttaṃ </h4n>
              <p>[03] 181^b^.^eb^ ``pañcime ^a^V2.0204^ea^ ^a^M2.0193^ea^, bhikkhave,   āraññikā {āraññatā (sabbattha) pari0 443 passitabbaṃ}. katame  pañca? mandattā momūhattā āraññiko hoti, pāpiccho icchāpakato  āraññiko hoti, ummādā cittakkhepā āraññiko hoti, vaṇṇitaṃ  buddhehi buddhasāvakehīti āraññiko hoti, appicchataṃyeva nissāya  santuṭṭhiṃyeva nissāya sallekhaṃyeva nissāya pavivekaṃyeva nissāya  idamatthitaṃyeva {idamaṭṭhitaṃyeva (sī0 pī0)} nissāya āraññiko hoti. ime kho, bhikkhave,  pañca āraññikā. imesaṃ kho, bhikkhave, pañcannaṃ āraññikānaṃ  yvāyaṃ āraññiko appicchataṃyeva nissāya santuṭṭhiṃyeva nissāya  sallekhaṃyeva nissāya pavivekaṃyeva nissāya idamatthitaṃyeva nissāya  āraññiko hoti, ayaṃ ^a^T3.0246^ea^ imesaṃ pañcannaṃ āraññikānaṃ aggo ca seṭṭho  ca mokkho {pāmokkho (a0 ni0  4.95;  10.91)} ca uttamo ca pavaro ca.</p>
              <p>[03] ``seyyathāpi, bhikkhave, gavā khīraṃ, khīramhā dadhi, dadhimhā  navanītaṃ, navanītamhā sappi, sappimhā sappimaṇḍo, sappimaṇḍo {sappimhā  sappimaṇḍo (ka0) saṃ0 ni0  3.662} tattha  aggamakkhāyati; evamevaṃ kho, bhikkhave, imesaṃ pañcannaṃ āraññikānaṃ  yvāyaṃ āraññiko appicchataṃyeva nissāya santuṭṭhiṃyeva nissāya  sallekhaṃyeva nissāya pavivekaṃyeva nissāya idamatthitaṃyeva nissāya  āraññiko hoti, ayaṃ imesaṃ pañcannaṃ āraññikānaṃ aggo ca seṭṭho  ca mokkho ca uttamo ca pavaro cā''ti. paṭhamaṃ. </p>
            </h4>
            <h4>
              <h4n> 2. cīvarasuttaṃ </h4n>
              <p>[03] 182^b^.^eb^ ``pañcime ^a^V2.0205^ea^, bhikkhave, paṃsukūlikā. katame  pañca? mandattā momūhattā paṃsukūliko hoti...pe0... idamatthitaṃyeva  nissāya paṃsukūliko hoti. ime kho, bhikkhave, pañca  paṃsukūlikā''ti. dutiyaṃ. </p>
            </h4>
            <h4>
              <h4n> 3. rukkhamūlikasuttaṃ </h4n>
              <p>[03] 183^b^.^eb^ ``pañcime, bhikkhave, rukkhamūlikā. katame  pañca? mandattā momūhattā rukkhamūliko hoti...pe0...  idamatthitaṃyeva nissāya rukkhamūliko hoti. ime kho, bhikkhave,  pañca rukkhamūlikā''ti. tatiyaṃ. </p>
            </h4>
            <h4>
              <h4n> 4. sosānikasuttaṃ </h4n>
              <p>[03] 184^b^.^eb^ ``pañcime ^a^M2.0194^ea^ ^a^P3.0220^ea^, bhikkhave,  sosānikā. katame pañca? mandattā momūhattā sosāniko  hoti...pe0... idamatthitaṃyeva nissāya sosāniko hoti. ime  kho, bhikkhave, pañca sosānikā''ti. catutthaṃ. </p>
            </h4>
            <h4>
              <h4n> 5. abbhokāsikasuttaṃ </h4n>
              <p>[03] 185^b^.^eb^ ``pañcime, bhikkhave, abbhokāsikā...pe0....  pañcamaṃ. </p>
            </h4>
            <h4>
              <h4n> 6. nesajjikasuttaṃ </h4n>
              <p>[03] 186^b^.^eb^ ``pañcime, bhikkhave, nesajjikā...pe0....  chaṭṭhaṃ. </p>
            </h4>
            <h4>
              <h4n> 7. yathāsanthatikasuttaṃ </h4n>
              <p>[03] 187^b^.^eb^ ``pañcime, bhikkhave, yathāsanthatikā...pe0....  sattamaṃ. </p>
            </h4>
            <h4>
              <h4n> 8. ekāsanikasuttaṃ </h4n>
              <p>[03] 188^b^.^eb^ ``pañcime, bhikkhave, ekāsanikā...pe0....  aṭṭhamaṃ. </p>
            </h4>
            <h4>
              <h4n> 9. khalupacchābhattikasuttaṃ </h4n>
              <p>[03] 189^b^.^eb^ ``pañcime ^a^V2.0206^ea^, bhikkhave,  khalupacchābhattikā...pe0.... navamaṃ. </p>
            </h4>
            <h4>
              <h4n> 10. pattapiṇḍikasuttaṃ </h4n>
              <p>[03] 190^b^.^eb^ ``pañcime, bhikkhave, pattapiṇḍikā. katame  pañca? mandattā momūhattā pattapiṇḍiko hoti, pāpiccho icchāpakato  pattapiṇḍiko hoti, ummādā cittakkhepā pattapiṇḍiko hoti,  `vaṇṇitaṃ buddhehi buddhasāvakehī'ti pattapiṇḍiko hoti, appicchataṃyeva  nissāya ^a^T3.0247^ea^ santuṭṭhiṃyeva nissāya sallekhaṃyeva nissāya pavivekaṃyeva  nissāya idamatthitaṃyeva nissāya pattapiṇḍiko hoti. ime kho,  bhikkhave, pañca pattapiṇḍikā. imesaṃ kho, bhikkhave, pañcannaṃ  pattapiṇḍikānaṃ yvāyaṃ pattapiṇḍiko appicchataṃyeva nissāya santuṭṭhiṃyeva  nissāya sallekhaṃyeva ^a^M2.0195^ea^ nissāya pavivekaṃyeva nissāya idamatthitaṃyeva  nissāya pattapiṇḍiko hoti, ayaṃ imesaṃ pañcannaṃ pattapiṇḍikānaṃ  aggo ca seṭṭho ca mokkho ca uttamo ca pavaro ca.</p>
              <p>[03] ``seyyathāpi, bhikkhave, gavā khīraṃ, khīramhā dadhi, dadhimhā  navanītaṃ, navanītamhā sappi, sappimhā sappimaṇḍo, sappimaṇḍo tattha  aggamakkhāyati; evamevaṃ kho, bhikkhave, imesaṃ pañcannaṃ pattapiṇḍikānaṃ  yvāyaṃ pattapiṇḍiko appicchataṃyeva ^a^P3.0221^ea^ nissāya  santuṭṭhiṃyeva nissāya sallekhaṃyeva nissāya pavivekaṃyeva nissāya  idamatthitaṃyeva nissāya pattapiṇḍiko hoti, ayaṃ imesaṃ pañcannaṃ  pattapiṇḍikānaṃ aggo ca seṭṭho ca mokkho ca uttamo ca pavaro  cā''ti. dasamaṃ. </p>
              <p>[06] araññavaggo catuttho. </p>
              <p>[01] tassuddānaṃ -- </p>
              <p>[21] araññaṃ cīvaraṃ rukkha, susānaṃ abbhokāsikaṃ. </p>
              <p>[22] nesajjaṃ santhataṃ ekāsanikaṃ, khalupacchāpiṇḍikena cāti.. </p>
            </h4>
          </h3>
          <h3>
            <h3n> (20) 5. brāhmaṇavaggo </h3n>
            <h4>
              <h4n> 1. soṇasuttaṃ </h4n>
              <p>[03] 191^b^.^eb^ ``pañcime ^a^V2.0207^ea^, bhikkhave, porāṇā brāhmaṇadhammā  etarahi sunakhesu sandissanti, no brāhmaṇesu. katame pañca? pubbe  sudaṃ {pubbassudaṃ (ka0)}, bhikkhave, brāhmaṇā brāhmaṇiṃyeva gacchanti, no abrāhmaṇiṃ.  etarahi, bhikkhave, brāhmaṇā brāhmaṇimpi gacchanti, abrāhmaṇimpi  gacchanti. etarahi, bhikkhave, sunakhā sunakhiṃyeva gacchanti, no  asunakhiṃ. ayaṃ, bhikkhave, paṭhamo porāṇo brāhmaṇadhammo etarahi  sunakhesu sandissati, no brāhmaṇesu.</p>
              <p>[03] ``pubbe sudaṃ, bhikkhave, brāhmaṇā brāhmaṇiṃ utuniṃyeva gacchanti,  no anutuniṃ. etarahi, bhikkhave, brāhmaṇā ^a^P3.0222^ea^  brāhmaṇiṃ utunimpi gacchanti, anutunimpi gacchanti ^a^M2.0196^ea^. etarahi,  bhikkhave, sunakhā sunakhiṃ utuniṃyeva gacchanti, no anutuniṃ. ayaṃ,  bhikkhave, dutiyo porāṇo brāhmaṇadhammo etarahi sunakhesu  sandissati, no brāhmaṇesu.</p>
              <p>[03] ``pubbe sudaṃ, bhikkhave, brāhmaṇā brāhmaṇiṃ neva kiṇanti no  vikkiṇanti, sampiyeneva saṃvāsaṃ saṃbandhāya {saṃsaggatthāya (sī0 pī0)} saṃpavattenti. etarahi,  bhikkhave, brāhmaṇā brāhmaṇiṃ kiṇantipi vikkiṇantipi, sampiyenapi  saṃvāsaṃ saṃbandhāya saṃpavattenti. etarahi, bhikkhave, sunakhā sunakhiṃ  neva kiṇanti no vikkiṇanti, sampiyeneva saṃvāsaṃ saṃbandhāya  saṃpavattenti. ayaṃ, bhikkhave, tatiyo porāṇo brāhmaṇadhammo etarahi  sunakhesu sandissati, no brāhmaṇesu.</p>
              <p>[03] ``pubbe sudaṃ, bhikkhave, brāhmaṇā na sannidhiṃ karonti  dhanassapi ^a^T3.0249^ea^ dhaññassapi rajatassapi jātarūpassapi. etarahi,  bhikkhave, brāhmaṇā sannidhiṃ karonti dhanassapi dhaññassapi rajatassapi  jātarūpassapi. etarahi, bhikkhave, sunakhā na sannidhiṃ karonti  dhanassapi dhaññassapi rajatassapi jātarūpassapi. ayaṃ, bhikkhave,  catuttho porāṇo brāhmaṇadhammo etarahi sunakhesu sandissati, no  brāhmaṇesu.</p>
              <p>[03] ``pubbe ^a^V2.0208^ea^ sudaṃ, bhikkhave, brāhmaṇā sāyaṃ sāyamāsāya pāto  pātarāsāya bhikkhaṃ pariyesanti. etarahi, bhikkhave, brāhmaṇā  yāvadatthaṃ udarāvadehakaṃ bhuñjitvā avasesaṃ ādāya pakkamanti.  etarahi, bhikkhave, sunakhā sāyaṃ sāyamāsāya pāto pātarāsāya  bhikkhaṃ pariyesanti. ayaṃ, bhikkhave, pañcamo porāṇo brāhmaṇadhammo  etarahi sunakhesu sandissati, no brāhmaṇesu. ime kho, bhikkhave,  pañca porāṇā brāhmaṇadhammā etarahi sunakhesu sandissanti, no  brāhmaṇesū''ti. paṭhamaṃ. </p>
            </h4>
            <h4>
              <h4n> 2. doṇabrāhmaṇasuttaṃ </h4n>
              <p>[03] 192^b^.^eb^ atha ^a^P3.0223^ea^ kho doṇo brāhmaṇo  yena bhagavā tenupasaṅkami; upasaṅkamitvā bhagavatā saddhiṃ sammodi.  sammodanīyaṃ kathaṃ sāraṇīyaṃ vītisāretvā ekamantaṃ nisīdi.  ekamantaṃ nisinno kho doṇo brāhmaṇo bhagavantaṃ etadavoca --</p>
              <p>[03] ``sutaṃ ^a^M2.0197^ea^ metaṃ, bho gotama -- `na samaṇo gotamo brāhmaṇe  jiṇṇe vuḍḍhe mahallake addhagate vayoanuppatte abhivādeti vā paccuṭṭheti  vā āsanena vā nimantetī'ti. tayidaṃ, bho gotama, tatheva. na  hi bhavaṃ gotamo brāhmaṇe jiṇṇe vuḍḍhe mahallake addhagate vayoanuppatte  abhivādeti vā paccuṭṭheti vā ^a^T3.0250^ea^ āsanena vā nimanteti. tayidaṃ, bho  gotama, na sampannamevā''ti. ``tvampi no, doṇa, brāhmaṇo  paṭijānāsī''ti? ``yañhi taṃ, bho gotama, sammā vadamāno vadeyya  -- `brāhmaṇo ubhato sujāto -- mātito ca pitito ca,  saṃsuddhagahaṇiko, yāva sattamā pitāmahayugā akkhito anupakkuṭṭho  jātivādena, ajjhāyako mantadharo, tiṇṇaṃ vedānaṃ pāragū  sanighaṇḍukeṭubhānaṃ sākkharappabhedānaṃ itihāsapañcamānaṃ, padako  veyyākaraṇo lokāyatamahāpurisalakkhaṇesu anavayo'ti, mameva taṃ, bho  gotama, sammā vadamāno vadeyya. ahañhi, bho gotama, brāhmaṇo  ubhato sujāto -- mātito ca pitito ca, saṃsuddhagahaṇiko, yāva  sattamā pitāmahayugā akkhitto anupakkuṭṭho jātivādena, ajjhāyako  mantadharo, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ  itihāsapañcamānaṃ, padako veyyākaraṇo lokāyatamahāpurisalakkhaṇesu  anavayo''ti.</p>
              <p>[03] ``ye kho, te doṇa, brāhmaṇānaṃ pubbakā ^a^P3.0224^ea^  isayo mantānaṃ kattāro mantānaṃ pavattāro, yesamidaṃ ^a^V2.0209^ea^ etarahi brāhmaṇā  porāṇaṃ mantapadaṃ gītaṃ pavuttaṃ samihitaṃ tadanugāyanti tadanubhāsanti  bhāsitamanubhāsanti sajjhāyitamanusajjhāyanti vācitamanuvācenti,  seyyathidaṃ -- aṭṭhako, vāmako, vāmadevo, vessāmitto,   yamadaggi {yamataggi (sī0) dī0 ni0 1.284, 526, 536; ma0 ni0 2.427;  mahāva0 300; a0 ni0  5.192 passitabbaṃ},  aṅgīraso, bhāradvājo, vāseṭṭho, kassapo, bhagu; tyāssu'me pañca  brāhmaṇe paññāpenti -- brahmasamaṃ, devasamaṃ, mariyādaṃ, sambhinnamariyādaṃ,  brāhmaṇacaṇḍālaṃyeva pañcamaṃ. tesaṃ tvaṃ doṇa, katamo''ti?</p>
              <p>[03] ``na kho mayaṃ, bho gotama, pañca brāhmaṇe jānāma, atha kho  mayaṃ brāhmaṇātveva ^a^T3.0251^ea^ jānāma. sādhu me bhavaṃ gotamo tathā dhammaṃ desetu  yathā ahaṃ ime pañca brāhmaṇe jāneyya''nti. ``tena hi, brāhmaṇa,  suṇohi, sādhukaṃ ^a^M2.0198^ea^ manasi karohi; bhāsissāmī''ti. ``evaṃ bho''ti  kho doṇo brāhmaṇo bhagavato paccassosi. bhagavā etadavoca --</p>
              <p>[03] ``kathañca, doṇa, brāhmaṇo brahmasamo hoti? idha, doṇa,  brāhmaṇo ubhato sujāto hoti -- mātito ca pitito ca,  saṃsuddhagahaṇiko, yāva sattamā pitāmahayugā akkhitto anupakkuṭṭho  jātivādena. so aṭṭhacattālīsavassāni komārabrahmacariyaṃ {kodhāraṃ brahmacariyaṃ  (syā0 ka0)} carati  mante adhīyamāno. aṭṭhacattālīsavassāni komārabrahmacariyaṃ caritvā  mante adhīyitvā ācariyassa ācariyadhanaṃ pariyesati dhammeneva, no  adhammena.</p>
              <p>[03] ``tattha ca, doṇa, ko dhammo? neva ^a^P3.0225^ea^  kasiyā na vaṇijjāya na gorakkhena na issatthena {na issattena (ka0)} na rājaporisena na  sippaññatarena, kevalaṃ bhikkhācariyāya kapālaṃ anatimaññamāno. so  ācariyassa ācariyadhanaṃ niyyādetvā {nīyyādetvā (sī0), nīyādetvā (pī0),  niyyātetvā (katthaci)} kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajati.  so evaṃ pabbajito samāno mettāsahagatena cetasā ekaṃ disaṃ pharitvā  viharati, tathā dutiyaṃ tathā tatiyaṃ tathā catutthaṃ {catutthiṃ (sī0)}, iti uddhamadho  tiriyaṃ sabbadhi sabbattatāya sabbāvantaṃ lokaṃ mettāsahagatena cetasā  vipulena mahaggatena appamāṇena averena abyāpajjena {abyāpajjhena (ka0)  abyābajjhena (?)} pharitvā viharati.  karuṇā...pe0... muditā... upekkhāsahagatena cetasā ekaṃ disaṃ  pharitvā viharati, tathā dutiyaṃ tathā tatiyaṃ tathā catutthaṃ ^a^T3.0252^ea^, iti  uddhamadho tiriyaṃ sabbadhi sabbattatāya sabbāvantaṃ lokaṃ  upekkhāsahagatena cetasā vipulena mahaggatena appamāṇena averena  abyāpajjena pharitvā viharati. so ime cattāro ^a^V2.0210^ea^ brahmavihāre bhāvetvā  kāyassa bhedā paraṃ maraṇā sugatiṃ brahmalokaṃ upapajjati. evaṃ kho,  doṇa, brāhmaṇo brahmasamo hoti.</p>
              <p>[03] ``kathañca, doṇa, brāhmaṇo devasamo hoti? idha, doṇa,  brāhmaṇo ubhato sujāto hoti -- mātito ca pitito ca,  saṃsuddhagahaṇiko, yāva sattamā pitāmahayugā akkhitto anupakkuṭṭho  jātivādena ^a^M2.0199^ea^. so aṭṭhacattālīsavassāni komārabrahmacariyaṃ carati  mante adhīyamāno. aṭṭhacattālīsavassāni komārabrahmacariyaṃ caritvā  mante adhīyitvā ācariyassa ācariyadhanaṃ pariyesati dhammeneva, no  adhammena. tattha ca, doṇa, ko dhammo? neva kasiyā na  vaṇijjāya na gorakkhena na issatthena na rājaporisena na  sippaññatarena, kevalaṃ bhikkhācariyāya kapālaṃ ^a^P3.0226^ea^  anatimaññamāno. so ācariyassa ācariyadhanaṃ niyyādetvā dāraṃ  pariyesati dhammeneva, no adhammena.</p>
              <p>[03] ``tattha ca, doṇa, ko dhammo? neva kayena na vikkayena,  brāhmaṇiṃyeva udakūpassaṭṭhaṃ. so brāhmaṇiṃyeva gacchati, na khattiyiṃ na  vessiṃ na suddiṃ na caṇḍāliṃ na nesādiṃ na veniṃ {na veṇiṃ (sī0 syā0 kaṃ0  pī0)} na rathakāriṃ na  pukkusiṃ gacchati, na gabbhiniṃ gacchati, na pāyamānaṃ gacchati, na  anutuniṃ gacchati. kasmā ca, doṇa, brāhmaṇo na gabbhiniṃ gacchati?  sace, doṇa, brāhmaṇo gabbhiniṃ gacchati, atimīḷhajo nāma so  hoti māṇavako vā māṇavikā {māṇavakī (ka0)} vā ^a^T3.0253^ea^. tasmā, doṇa, brāhmaṇo na  gabbhiniṃ gacchati. kasmā ca, doṇa, brāhmaṇo na pāyamānaṃ gacchati?  sace, doṇa, brāhmaṇo pāyamānaṃ gacchati, asucipaṭipīḷito nāma  so hoti māṇavako vā māṇavikā vā. tasmā, doṇa, brāhmaṇo na  pāyamānaṃ gacchati. tassa sā hoti brāhmaṇī neva kāmatthā na  davatthā na ratatthā, pajatthāva brāhmaṇassa brāhmaṇī hoti. so methunaṃ  uppādetvā kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajati. so evaṃ pabbajito samāno  vivicceva kāmehi...pe0...   catutthaṃ jhānaṃ upasampajja viharati. so ime  cattāro jhāne ^a^V2.0211^ea^ bhāvetvā kāyassa bhedā ^a^P3.0227^ea^ paraṃ maraṇā  sugatiṃ saggaṃ lokaṃ upapajjati. evaṃ kho, doṇa, brāhmaṇo devasamo  hoti.</p>
              <p>[03] ``kathañca, doṇa, brāhmaṇo mariyādo hoti? idha, doṇa,  brāhmaṇo ubhato sujāto hoti -- mātito ca pitito ca,  saṃsuddhagahaṇiko, yāva sattamā pitāmahayugā akkhitto anupakkuṭṭho  jātivādena. so aṭṭhacattālīsavassāni komārabrahmacariyaṃ carati  mante adhīyamāno. aṭṭhacattālīsavassāni komārabrahmacariyaṃ caritvā  mante adhīyitvā ācariyassa ācariyadhanaṃ pariyesati dhammeneva, no  adhammena ^a^M2.0200^ea^. tattha ca, doṇa, ko dhammo? neva kasiyā na  vaṇijjāya na gorakkhena na issatthena na rājaporisena na  sippaññatarena, kevalaṃ bhikkhācariyāya kapālaṃ anatimaññamāno. so  ācariyassa ācariyadhanaṃ niyyādetvā dāraṃ pariyesati dhammeneva, no  adhammena.</p>
              <p>[03] ``tattha ca, doṇa ^a^T3.0254^ea^, ko dhammo? neva kayena na vikkayena,  brāhmaṇiṃyeva udakūpassaṭṭhaṃ. so brāhmaṇiṃyeva gacchati, na khattiyiṃ na  vessiṃ na suddiṃ na caṇḍāliṃ na nesādiṃ na veniṃ na rathakāriṃ na  pukkusiṃ gacchati, na gabbhiniṃ gacchati, na pāyamānaṃ gacchati, na  anutuniṃ gacchati. kasmā ca, doṇa, brāhmaṇo na gabbhiniṃ gacchati?  sace, doṇa, brāhmaṇo gabbhiniṃ gacchati, atimīḷhajo nāma so  hoti māṇavako vā māṇavikā vā. tasmā, doṇa, brāhmaṇo na  gabbhiniṃ gacchati. kasmā ca, doṇa, brāhmaṇo na pāyamānaṃ gacchati?  sace, doṇa, brāhmaṇo pāyamānaṃ gacchati, asucipaṭipīḷito nāma  so hoti māṇavako vā māṇavikā vā. tasmā, doṇa, brāhmaṇo na  pāyamānaṃ gacchati. tassa sā hoti brāhmaṇī neva kāmatthā na  davatthā na ratatthā, pajatthāva brāhmaṇassa brāhmaṇī hoti. so methunaṃ  uppādetvā tameva puttassādaṃ nikāmayamāno kuṭumbaṃ ajjhāvasati, na  agārasmā anagāriyaṃ pabbajati. yāva porāṇānaṃ brāhmaṇānaṃ  mariyādo tattha tiṭṭhati, taṃ na vītikkamati. `yāva porāṇānaṃ  brāhmaṇānaṃ mariyādo tattha brāhmaṇo ṭhito taṃ na vītikkamatī'ti, kho,  doṇa, tasmā brāhmaṇo mariyādoti vuccati. evaṃ kho, doṇa,  brāhmaṇo mariyādo hoti.</p>
              <p>[03] ``kathañca, doṇa, brāhmaṇo sambhinnamariyādo hoti? idha  ^a^P3.0228^ea^, doṇa, brāhmaṇo ubhato sujāto hoti -- mātito  ca pitito ca, saṃsuddhagahaṇiko, yāva sattamā pitāmahayugā akkhitto  ^a^V2.0212^ea^ anupakkuṭṭho jātivādena ^a^T3.0255^ea^. so aṭṭhacattālīsavassāni komārabrahmacariyaṃ  carati mante adhīyamāno. aṭṭhacattālīsavassāni komārabrahmacariyaṃ  caritvā mante adhīyitvā ācariyassa ācariyadhanaṃ pariyesati  dhammeneva, no adhammena.</p>
              <p>[03] ``tattha ca, doṇa, ko dhammo? neva kasiyā na vaṇijjāya  na gorakkhena na issatthena na rājaporisena na sippaññatarena, kevalaṃ  bhikkhācariyāya kapālaṃ anatimaññamāno. so ācariyassa  ācariyadhanaṃ niyyādetvā dāraṃ ^a^M2.0201^ea^ pariyesati dhammenapi adhammenapi  kayenapi vikkayenapi brāhmaṇimpi udakūpassaṭṭhaṃ. so brāhmaṇimpi  gacchati khattiyimpi gacchati vessimpi gacchati suddimpi gacchati  caṇḍālimpi gacchati nesādimpi gacchati venimpi gacchati  rathakārimpi gacchati pukkusimpi gacchati gabbhinimpi gacchati  pāyamānampi gacchati utunimpi gacchati anutunimpi gacchati. tassa  sā hoti brāhmaṇī kāmatthāpi davatthāpi ratatthāpi pajatthāpi  brāhmaṇassa brāhmaṇī hoti. yāva porāṇānaṃ brāhmaṇānaṃ mariyādo tattha  na tiṭṭhati, taṃ vītikkamati. `yāva porāṇānaṃ brāhmaṇānaṃ mariyādo  tattha brāhmaṇo na ṭhito taṃ vītikkamatī'ti kho, doṇa, tasmā brāhmaṇo  sambhinnamariyādoti vuccati. evaṃ kho, doṇa, brāhmaṇo  sambhinnamariyādo hoti. </p>
              <p>[01] ``kathañca, doṇa, brāhmaṇo brāhmaṇacaṇḍālo hoti?  idha, doṇa, brāhmaṇo ubhato sujāto hoti -- mātito ca pitito  ca, saṃsuddhagahaṇiko, yāva sattamā pitāmahayugā akkhitto ^a^T3.0256^ea^ anupakkuṭṭho  jātivādena. so aṭṭhacattālīsavassāni ^a^P3.0229^ea^  komārabrahmacariyaṃ carati mante adhīyamāno. aṭṭhacattālīsavassāni  komārabrahmacariyaṃ caritvā mante adhīyitvā ācariyassa ācariyadhanaṃ  pariyesati dhammenapi adhammenapi kasiyāpi vaṇijjāyapi gorakkhenapi  issatthenapi rājaporisenapi sippaññatarenapi, kevalampi  bhikkhācariyāya, kapālaṃ anatimaññamāno. </p>
              <p>[01] ``so ācariyassa ācariyadhanaṃ niyyādetvā dāraṃ  pariyesati dhammenapi adhammenapi kayenapi vikkayenapi brāhmaṇimpi  udakūpassaṭṭhaṃ. so brāhmaṇimpi gacchati khattiyimpi gacchati  vessimpi gacchati suddimpi gacchati caṇḍālimpi gacchati nesādimpi  gacchati venimpi gacchati rathakārimpi gacchati pukkusimpi gacchati  gabbhinimpi gacchati pāyamānampi gacchati utunimpi gacchati  anutunimpi gacchati. tassa sā hoti brāhmaṇī kāmatthāpi  davatthāpi ratatthāpi pajatthāpi brāhmaṇassa ^a^V2.0213^ea^ brāhmaṇī hoti. so  sabbakammehi jīvikaṃ {jīvitaṃ (ka0)} kappeti. tamenaṃ brāhmaṇā evamāhaṃsu -- `kasmā  bhavaṃ brāhmaṇo paṭijānamāno sabbakammehi jīvikaṃ kappetī'ti? so  evamāha -- `seyyathāpi, bho, aggi sucimpi ḍahati asucimpi  ḍahati, na ca tena aggi upalippati {upalimpati (ka0)}; evamevaṃ kho, bho, sabbakammehi  cepi brāhmaṇo jīvikaṃ kappeti, na ca tena brāhmaṇo upalippati'.  `sabbakammehi jīvikaṃ kappetī'ti kho, doṇa ^a^M2.0202^ea^, tasmā brāhmaṇo  brāhmaṇacaṇḍāloti vuccati. evaṃ kho, doṇa, brāhmaṇo brāhmaṇacaṇḍālo  hoti.</p>
              <p>[03] ``ye kho te, doṇa, brāhmaṇānaṃ pubbakā ^a^T3.0257^ea^ isayo mantānaṃ  kattāro mantānaṃ pavattāro yesamidaṃ etarahi brāhmaṇā porāṇaṃ mantapadaṃ  gītaṃ pavuttaṃ samīhitaṃ tadanugāyanti tadanubhāsanti bhāsitamanubhāsanti  sajjhāyitamanusajjhāyanti vācimanuvācenti, seyyathidaṃ -- aṭṭhako,  vāmako, vāmadevo, vessāmitto, yamadaggi, aṅgīraso, bhāradvājo,  vāseṭṭho ^a^P3.0230^ea^, kassapo, bhagu; tyāssume pañca brāhmaṇe  paññāpenti -- brahmasamaṃ, devasamaṃ, mariyādaṃ, sambhinnamariyādaṃ,  brāhmaṇacaṇḍālaṃyeva pañcamaṃ. tesaṃ tvaṃ, doṇa, katamo''ti? </p>
              <p>[01] ``evaṃ sante mayaṃ, bho gotama, brāhmaṇacaṇḍālampi na  pūrema. abhikkantaṃ, bho gotama...pe0... upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. dutiyaṃ. </p>
            </h4>
            <h4>
              <h4n> 3. saṅgāravasuttaṃ </h4n>
              <p>[03] 193^b^.^eb^ atha kho saṅgāravo brāhmaṇo yena bhagavā  tenupasaṅkami; upasaṅkamitvā bhagavatā saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ nisīdi. ekamantaṃ nisinno  kho saṅgāravo brāhmaṇo bhagavantaṃ etadavoca -- ``ko nu kho, bho  gotama, hetu ko paccayo, yena kadāci dīgharattaṃ sajjhāyakatāpi mantā  nappaṭibhanti, pageva asajjhāyakatā? ko pana, bho gotama, hetu ko  paccayo, yena kadāci dīgharattaṃ asajjhāyakatāpi mantā paṭibhanti,  pageva sajjhāyakatā''ti?</p>
              <p>[03] ``yasmiṃ, brāhmaṇa, samaye kāmarāgapariyuṭṭhitena cetasā viharati  kāmarāgaparetena, uppannassa ca kāmarāgassa nissaraṇaṃ yathābhūtaṃ  nappajānāti ^a^V2.0214^ea^, attatthampi tasmiṃ samaye yathābhūtaṃ nappajānāti na  passati, paratthampi tasmiṃ ^a^T3.0258^ea^ samaye yathābhūtaṃ nappajānāti na passati,  ubhayatthampi tasmiṃ samaye yathābhūtaṃ nappajānāti na passati, dīgharattaṃ  sajjhāyakatāpi mantā nappaṭibhanti, pageva asajjhāyakatā.  seyyathāpi, brāhmaṇa, udapatto saṃsaṭṭho lākhāya vā haliddiyā vā  nīliyā vā mañjiṭṭhāya vā. tattha cakkhumā puriso sakaṃ ^a^P3.0231^ea^  mukhanimittaṃ paccavekkhamāno yathābhūtaṃ nappajāneyya  ^a^M2.0203^ea^ na passeyya. evamevaṃ kho, brāhmaṇa, yasmiṃ samaye kāmarāgapariyuṭṭhitena  cetasā viharati kāmarāgaparetena, uppannassa ca kāmarāgassa nissaraṇaṃ  yathābhūtaṃ nappajānāti, attatthampi tasmiṃ samaye yathābhūtaṃ nappajānāti  na passati, paratthampi...pe0... ubhayatthampi tasmiṃ samaye yathābhūtaṃ  nappajānāti na passati, dīgharattaṃ sajjhāyakatāpi mantā nappaṭibhanti,  pageva asajjhāyakatā.</p>
              <p>[03] ``puna caparaṃ, brāhmaṇa, yasmiṃ samaye byāpādapariyuṭṭhitena  cetasā viharati byāpādaparetena, uppannassa ca byāpādassa nissaraṇaṃ  yathābhūtaṃ nappajānāti, attatthampi tasmiṃ samaye yathābhūtaṃ nappajānāti  na passati, paratthampi...pe0... ubhayatthampi tasmiṃ samaye yathābhūtaṃ  nappajānāti na passati, dīgharattaṃ sajjhāyakatāpi mantā nappaṭibhanti,  pageva asajjhāyakatā. seyyathāpi, brāhmaṇa, udapatto agginā  santatto ukkudhito {ukkaṭṭhito (sī0 pī0), ukkuṭṭhito (syā0 kaṃ0)}   ussadakajāto {usumakajāto (katthaci), ussurakajāto (ka0), usmudakajāto  (ma0 ni0 3 majjhimanikāye)}. tattha cakkhumā puriso sakaṃ  mukhanimittaṃ paccavekkhamāno yathābhūtaṃ nappajāneyya na passeyya.  evamevaṃ kho, brāhmaṇa, yasmiṃ samaye byāpādapariyuṭṭhitena cetasā  viharati byāpādaparetena, uppannassa ca byāpādassa nissaraṇaṃ yathābhūtaṃ  nappajānāti, attatthampi tasmiṃ samaye yathābhūtaṃ nappajānāti na  passati, paratthampi...pe0... ubhayatthampi tasmiṃ samaye yathābhūtaṃ  nappajānāti na passati, dīgharattaṃ sajjhāyakatāpi mantā nappaṭibhanti ^a^T3.0259^ea^,  pageva asajjhāyakatā.</p>
              <p>[03] ``puna caparaṃ, brāhmaṇa, yasmiṃ samaye thinamiddhapariyuṭṭhitena  cetasā viharati thinamiddhaparetena, uppannassa ca thinamiddhassa  nissaraṇaṃ yathābhūtaṃ nappajānāti, attatthampi tasmiṃ samaye yathābhūtaṃ  nappajānāti na passati, paratthampi...pe0... ubhayatthampi tasmiṃ  samaye yathābhūtaṃ ^a^P3.0232^ea^ nappajānāti na passati, dīgharattaṃ  sajjhāyakatāpi mantā nappaṭibhanti, pageva asajjhāyakatā.  seyyathāpi, brāhmaṇa, udapatto sevālapaṇakapariyonaddho. tattha  cakkhumā puriso sakaṃ mukhanimittaṃ paccavekkhamāno yathābhūtaṃ  nappajāneyya na passeyya. evamevaṃ kho, brāhmaṇa, yasmiṃ samaye  thinamiddhapariyuṭṭhitena cetasā viharati thinamiddhaparetena, uppannassa ca  thinamiddhassa ^a^V2.0215^ea^ nissaraṇaṃ yathābhūtaṃ nappajānāti, attatthampi tasmiṃ  ^a^M2.0204^ea^ samaye yathābhūtaṃ nappajānāti na passati, paratthampi...pe0...  ubhayatthampi tasmiṃ samaye yathābhūtaṃ nappajānāti na passati, dīgharattaṃ  sajjhāyakatāpi mantā nappaṭibhanti, pageva asajjhāyakatā.</p>
              <p>[03] ``puna caparaṃ, brāhmaṇa, yasmiṃ samaye uddhaccakukkuccapariyuṭṭhitena  cetasā viharati uddhaccakukkuccaparetena, uppannassa ca uddhaccakukkuccassa  nissaraṇaṃ yathābhūtaṃ nappajānāti, attatthampi tasmiṃ samaye yathābhūtaṃ  nappajānāti na passati, paratthampi...pe0... ubhayatthampi tasmiṃ  samaye yathābhūtaṃ nappajānāti na passati, dīgharattaṃ sajjhāyakatāpi  mantā nappaṭibhanti, pageva asajjhāyakatā. seyyathāpi, brāhmaṇa,  udapatto vāterito calito bhanto ūmijāto {ummijāto (pī0)}. tattha cakkhumā  puriso sakaṃ mukhanimittaṃ paccavekkhamāno yathābhūtaṃ nappajāneyya na  passeyya. evamevaṃ kho, brāhmaṇa, yasmiṃ samaye  uddhaccakukkuccapariyuṭṭhitena cetasā viharati uddhaccakukkuccaparetena,  uppannassa ca uddhaccakukkuccassa nissaraṇaṃ yathābhūtaṃ nappajānāti,  attatthampi tasmiṃ samaye yathābhūtaṃ nappajānāti na passati,  paratthampi...pe0... ubhayatthampi tasmiṃ samaye yathābhūtaṃ nappajānāti na  passati, dīgharattaṃ ^a^P3.0233^ea^ sajjhāyakatāpi mantā  nappaṭibhanti, pageva asajjhāyakatā. </p>
              <p>[01] ``puna caparaṃ, brāhmaṇa, yasmiṃ samaye  vicikicchāpariyuṭṭhitena cetasā viharati vicikicchāparetena 3.0260, uppannāya  ca vicikicchāya nissaraṇaṃ yathābhūtaṃ nappajānāti, attatthampi tasmiṃ  samaye yathābhūtaṃ nappajānāti na passati, paratthampi...pe0...  ubhayatthampi tasmiṃ samaye yathābhūtaṃ nappajānāti na passati, dīgharattaṃ  sajjhāyakatāpi mantā nappaṭibhanti, pageva asajjhāyakatā.  seyyathāpi, brāhmaṇa, udapatto āvilo luḷito kalalībhūto andhakāre  nikkhitto. tattha cakkhumā puriso sakaṃ mukhanimittaṃ  paccavekkhamāno yathābhūtaṃ nappajāneyya na passeyya. evamevaṃ kho,  brāhmaṇa, yasmiṃ samaye vicikicchāpariyuṭṭhitena cetasā viharati  vicikicchāparetena, uppannāya ca vicikicchāya nissaraṇaṃ yathābhūtaṃ  nappajānāti, attatthampi tasmiṃ samaye yathābhūtaṃ nappajānāti na  passati, paratthampi...pe0... ubhayatthampi tasmiṃ samaye yathābhūtaṃ  nappajānāti na passati, dīgharattaṃ sajjhāyakatāpi mantā nappaṭibhanti,  pageva asajjhāyakatā.</p>
              <p>[03] ``yasmiñca ^a^V2.0216^ea^ ^a^M2.0205^ea^ kho, brāhmaṇa, samaye na kāmarāgapariyuṭṭhitena  cetasā viharati na kāmarāgaparetena, uppannassa ca kāmarāgassa  nissaraṇaṃ yathābhūtaṃ pajānāti, attatthampi tasmiṃ samaye yathābhūtaṃ  pajānāti passati, paratthampi tasmiṃ samaye yathābhūtaṃ pajānāti  passati, ubhayatthampi tasmiṃ samaye yathābhūtaṃ pajānāti passati,  dīgharattaṃ asajjhāyakatāpi mantā paṭibhanti, pageva sajjhāyakatā.  seyyathāpi, brāhmaṇa, udapatto asaṃsaṭṭho lākhāya vā haliddiyā vā  nīliyā vā mañjiṭṭhāya ^a^P3.0234^ea^ vā. tattha cakkhumā  puriso sakaṃ mukhanimittaṃ paccavekkhamāno yathābhūtaṃ pajāneyya passeyya.  evamevaṃ kho, brāhmaṇa, yasmiṃ samaye na kāmarāgapariyuṭṭhitena cetasā  viharati...pe0... ^a^T3.0261^ea^.</p>
              <p>[03] ``puna caparaṃ, brāhmaṇa, yasmiṃ samaye na byāpādapariyuṭṭhitena  cetasā viharati...pe0... seyyathāpi, brāhmaṇa, udapatto agginā  asantatto anukkudhito anussadakajāto. tattha cakkhumā puriso sakaṃ  mukhanimittaṃ paccavekkhamāno yathābhūtaṃ pajāneyya passeyya. evamevaṃ  kho, brāhmaṇa, yasmiṃ samaye na byāpādapariyuṭṭhitena cetasā  viharati...pe0.... </p>
              <p>[01] ``puna caparaṃ, brāhmaṇa, yasmiṃ samaye na  thinamiddhapariyuṭṭhitena cetasā viharati...pe0... ^a^P3.0235^ea^  seyyathāpi, brāhmaṇa, udapatto na sevālapaṇakapariyonaddho. tattha  cakkhumā puriso sakaṃ mukhanimittaṃ paccavekkhamāno yathābhūtaṃ pajāneyya  passeyya. evamevaṃ kho, brāhmaṇa, yasmiṃ samaye na  thinamiddhapariyuṭṭhitena cetasā viharati...pe0....</p>
              <p>[03] ``puna caparaṃ, brāhmaṇa ^a^T3.0262^ea^, yasmiṃ samaye na  uddhaccakukkuccapariyuṭṭhitena cetasā viharati...pe0... seyyathāpi, brāhmaṇa,  udapatto na vāterito na calito na bhanto na ūmijāto. tattha  cakkhumā puriso sakaṃ mukhanimittaṃ paccavekkhamāno yathābhūtaṃ pajāneyya  passeyya. evamevaṃ kho, brāhmaṇa, yasmiṃ samaye na  uddhaccakukkuccapariyuṭṭhitena cetasā viharati ^a^V2.0217^ea^ ...pe0.... </p>
              <p>[01] ``puna caparaṃ, brāhmaṇa, yasmiṃ samaye na  vicikicchāpariyuṭṭhitena cetasā viharati na vicikicchāparetena,  uppannāya ca vicikicchāya nissaraṇaṃ yathābhūtaṃ pajānāti ^a^P3.0236^ea^,  attatthampi tasmiṃ samaye yathābhūtaṃ pajānāti passati,  paratthampi tasmiṃ samaye yathābhūtaṃ pajānāti passati, ubhayatthampi  tasmiṃ samaye yathābhūtaṃ pajānāti passati, dīgharattaṃ asajjhāyakatāpi  ^a^M2.0206^ea^ mantā paṭibhanti, pageva sajjhāyakatā. seyyathāpi, brāhmaṇa, udapatto  accho vippasanno anāvilo āloke nikkhitto. tattha cakkhumā  puriso sakaṃ mukhanimittaṃ paccavekkhamāno yathābhūtaṃ pajāneyya passeyya.  evamevaṃ kho, brāhmaṇa, yasmiṃ samaye na vicikicchāpariyuṭṭhitena  cetasā viharati na vicikicchāparetena, uppannāya ca vicikicchāya  nissaraṇaṃ yathābhūtaṃ pajānāti, attatthampi tasmiṃ samaye yathābhūtaṃ  pajānāti passati, paratthampi...pe0... ubhayatthampi tasmiṃ samaye  yathābhūtaṃ pajānāti passati, dīgharattaṃ asajjhāyakatāpi mantā  paṭibhanti, pageva sajjhāyakatā.</p>
              <p>[03] ``ayaṃ kho, brāhmaṇa, hetu ayaṃ paccayo, yena kadāci dīgharattaṃ  sajjhāyakatāpi mantā nappaṭibhanti, pageva asajjhāyakatā ^a^T3.0263^ea^. ayaṃ  pana, brāhmaṇa, hetu ayaṃ paccayo, yena kadāci dīgharattaṃ  asajjhāyakatāpi mantā paṭibhanti, pageva sajjhāyakatā''ti. </p>
              <p>[01] ``abhikkantaṃ, bho gotama...pe0... upāsakaṃ maṃ bhavaṃ  gotamo dhāretu ajjatagge pāṇupetaṃ saraṇaṃ gata''nti. tatiyaṃ. </p>
            </h4>
            <h4>
              <h4n> 4. kāraṇapālīsuttaṃ </h4n>
              <p>[03] 194^b^.^eb^ ekaṃ samayaṃ bhagavā vesāliyaṃ viharati mahāvane  kūṭāgārasālāyaṃ. tena kho pana samayena kāraṇapālī {karaṇapālī (ka0)} brāhmaṇo  licchavīnaṃ kammantaṃ kāreti. addasā kho kāraṇapālī brāhmaṇo  piṅgiyāniṃ brāhmaṇaṃ dūratova ^a^P3.0237^ea^ āgacchantaṃ; disvā  piṅgiyāniṃ brāhmaṇaṃ etadavoca --</p>
              <p>[03] ``handa, kuto nu bhavaṃ piṅgiyānī āgacchati divā  divassā''ti? ``itohaṃ {idhāhaṃ (syā0 kaṃ0), ito hi kho ahaṃ (ma0 ni0 1.288)},  bho, āgacchāmi samaṇassa gotamassa  santikā''ti. ``taṃ kiṃ maññati bhavaṃ, piṅgiyānī, samaṇassa  ^a^V2.0218^ea^ gotamassa paññāveyyattiyaṃ? paṇḍito maññe''ti? ``ko cāhaṃ, bho,  ko ca samaṇassa gotamassa paññāveyyattiyaṃ jānissāmi! sopi  nūnassa tādisova yo samaṇassa gotamassa paññāveyyattiyaṃ  jāneyyā''ti! ``uḷārāya khalu bhavaṃ, piṅgiyānī, samaṇaṃ  gotamaṃ pasaṃsāya pasaṃsatī''ti. ``ko cāhaṃ, bho,   ko ca samaṇaṃ ^a^M2.0207^ea^ gotamaṃ  pasaṃsissāmi! pasatthappasatthova {pasaṭṭhapasaṭṭho ca (syā0 kaṃ0 ka0)} so bhavaṃ gotamo seṭṭho  devamanussāna''nti. ``kiṃ pana bhavaṃ, piṅgiyānī, atthavasaṃ  sampassamāno samaṇe gotame evaṃ abhippasanno''ti? </p>
              <p>[01] ``seyyathāpi, bho, puriso aggarasaparititto na  aññesaṃ hīnānaṃ rasānaṃ piheti; evamevaṃ kho, bho, yato yato tassa  bhoto gotamassa ^a^T3.0264^ea^ dhammaṃ suṇāti -- yadi suttaso, yadi geyyaso, yadi  veyyākaraṇaso, yadi abbhutadhammaso -- tato tato na aññesaṃ  puthusamaṇabrāhmaṇappavādānaṃ piheti.</p>
              <p>[03] ``seyyathāpi, bho, puriso jighacchādubbalyapareto madhupiṇḍikaṃ  adhigaccheyya. so yato yato sāyetha, labhateva {sāyeyya, labhetheva (ma0 ni0 1.205)}  sādurasaṃ asecanakaṃ;  evamevaṃ kho, bho, yato yato tassa bhoto gotamassa dhammaṃ suṇāti  -- yadi suttaso, yadi geyyaso, yadi veyyākaraṇaso, yadi  abbhutadhammaso -- tato tato labhateva attamanataṃ, labhati cetaso  pasādaṃ.</p>
              <p>[03] ``seyyathāpi, bho, puriso candanaghaṭikaṃ adhigaccheyya --  haricandanassa vā lohitacandanassa vā. so yato yato ghāyetha --  yadi mūlato, yadi majjhato, yadi aggato -- adhigacchateva ^a^P3.0238^ea^  {adhigacchetheva (?)} surabhigandhaṃ asecanakaṃ; evamevaṃ kho, bho, yato yato tassa  bhoto gotamassa dhammaṃ suṇāti -- yadi suttaso, yadi geyyaso, yadi  veyyākaraṇaso, yadi abbhutadhammaso -- tato tato adhigacchati  pāmojjaṃ adhigacchati somanassaṃ.</p>
              <p>[03] ``seyyathāpi, bho, puriso ābādhiko dukkhito  bāḷhagilāno. tassa kusalo bhisakko ṭhānaso ābādhaṃ nīhareyya;  evamevaṃ kho, bho, yato yato tassa bhoto gotamassa dhammaṃ suṇāti  -- yadi suttaso, yadi geyyaso, yadi veyyākaraṇaso, yadi  abbhutadhammaso -- tato tato sokaparidevadukkhadomanassupāyāsā  abbhatthaṃ gacchanti.</p>
              <p>[03] ``seyyathāpi ^a^V2.0219^ea^ ^a^M2.0208^ea^, bho, pokkharaṇī acchodakā sātodakā  sītodakā setakā supatitthā ramaṇīyā. atha puriso āgaccheyya  ghammābhitatto ghammapareto kilanto tasito pipāsito ^a^T3.0265^ea^. so taṃ  pokkharaṇiṃ ogāhetvā nhātvā ca pivitvā ca  sabbadarathakilamathapariḷāhaṃ paṭippassambheyya. evamevaṃ kho, bho, yato  yato tassa bhoto gotamassa dhammaṃ suṇāti -- yadi suttaso, yadi  geyyaso, yadi veyyākaraṇaso, yadi abbhutadhammaso -- tato tato  sabbadarathakilamathapariḷāhā paṭippassambhantī''ti.</p>
              <p>[03] evaṃ vutte kāraṇapālī brāhmaṇo uṭṭhāyāsanā ekaṃsaṃ uttarāsaṅgaṃ  karitvā dakkhiṇaṃ jāṇumaṇḍalaṃ pathaviyaṃ nihantvā yena bhagavā  tenañjaliṃ paṇāmetvā tikkhattuṃ udānaṃ udānesi -- </p>
              <p>[21] ``namo tassa bhagavato arahato sammāsambuddhassa. </p>
              <p>[27] namo tassa bhagavato arahato sammāsambuddhassa. </p>
              <p>[22] namo tassa bhagavato arahato sammāsambuddhassā''ti.. </p>
              <p>[01] ``abhikkantaṃ, bho piṅgiyāni, abhikkantaṃ, bho  piṅgiyāni! seyyathāpi, bho piṅgiyāni, nikkujjitaṃ {nikujjitaṃ (ka0)} vā ukkujjeyya  paṭicchannaṃ vā vivareyya, mūḷhassa vā maggaṃ ācikkheyya andhakāre  ^a^P3.0239^ea^ vā telapajjotaṃ dhāreyya -- cakkhumanto rūpāni  dakkhantīti; evamevaṃ bhotā piṅgiyāninā anekapariyāyena dhammo  pakāsito. esāhaṃ, bho piṅgiyāni, taṃ bhavantaṃ gotamaṃ saraṇaṃ  gacchāmi dhammañca bhikkhusaṅghañca. upāsakaṃ maṃ bhavaṃ piṅgiyānī  dhāretu, ajjatagge pāṇupetaṃ saraṇaṃ gata''nti. catutthaṃ. </p>
            </h4>
            <h4>
              <h4n> 5. piṅgiyānīsuttaṃ </h4n>
              <p>[03] 195^b^.^eb^ ekaṃ samayaṃ bhagavā vesāliyaṃ viharati mahāvane  kūṭāgārasālāyaṃ. tena kho pana samayena pañcamattāni  licchavisatāni bhagavantaṃ payirupāsanti. appekacce licchavī nīlā  honti nīlavaṇṇā nīlavatthā nīlālaṅkārā, appekacce licchavī pītā  honti pītavaṇṇā pītavatthā pītālaṅkārā ^a^T3.0266^ea^, appekacce licchavī  lohitakā honti lohitakavaṇṇā lohitakavatthā lohitakālaṅkārā,  appekacce licchavī odātā ^a^M2.0209^ea^ honti odātavaṇṇā odātavatthā  odātālaṅkārā. tyassudaṃ bhagavā atirocati vaṇṇena ceva yasasā ca.</p>
              <p>[03] atha ^a^V2.0220^ea^ kho piṅgiyānī brāhmaṇo uṭṭhāyāsanā ekaṃsaṃ uttarāsaṅgaṃ  karitvā yena bhagavā tenañjaliṃ paṇāmetvā bhagavantaṃ etadavoca --  ``paṭibhāti maṃ, bhagavā, paṭibhāti maṃ, sugatā''ti. ``paṭibhātu taṃ  piṅgiyānī''ti bhagavā avoca. atha kho piṅgiyānī brāhmaṇo  bhagavato sammukhā sāruppāya gāthāya abhitthavi -- </p>
              <p>[21] ``padmaṃ {padumaṃ (ka0) saṃ0 ni0  1.132} yathā kokanadaṃ {kokanudaṃ (syā0  kaṃ0)} sugandhaṃ, </p>
              <p>[27] pāto siyā phullamavītagandhaṃ. </p>
              <p>[26] aṅgīrasaṃ passa virocamānaṃ, </p>
              <p>[22] tapantamādiccamivantalikkhe''ti..</p>
              <p>[03] atha kho te licchavī pañcahi uttarāsaṅgasatehi piṅgiyāniṃ  brāhmaṇaṃ acchādesuṃ. atha kho piṅgiyānī brāhmaṇo tehi pañcahi  uttarāsaṅgasatehi bhagavantaṃ acchādesi ^a^P3.0240^ea^.</p>
              <p>[03] atha kho bhagavā te licchavī etadavoca -- ``pañcannaṃ,  licchavī, ratanānaṃ pātubhāvo dullabho lokasmiṃ. katamesaṃ pañcannaṃ?  tathāgatassa arahato sammāsambuddhassa pātubhāvo dullabho lokasmiṃ.  tathāgatappaveditassa dhammavinayassa desetā puggalo dullabho lokasmiṃ.  tathāgatappaveditassa dhammavinayassa desitassa viññātā puggalo  dullabho lokasmiṃ. tathāgatappaveditassa dhammavinayassa desitassa  viññātā ^a^T3.0267^ea^ dhammānudhammappaṭipanno puggalo dullabho lokasmiṃ. kataññū  katavedī puggalo dullabho lokasmiṃ. imesaṃ kho, licchavī, pañcannaṃ  ratanānaṃ pātubhāvo dullabho lokasmi''nti {a0 ni0  5.143}. pañcamaṃ. </p>
            </h4>
            <h4>
              <h4n> 6. mahāsupinasuttaṃ </h4n>
              <p>[03] 196^b^.^eb^ ``tathāgatassa, bhikkhave, arahato  sammāsambuddhassa pubbeva sambodhā anabhisambuddhassa bodhisattasseva  sato pañca mahāsupinā pāturahesuṃ. katame pañca? tathāgatassa,  bhikkhave, arahato sammāsambuddhassa pubbeva sambodhā anabhisambuddhassa  bodhisattasseva sato ^a^M2.0210^ea^ ayaṃ mahāpathavī mahāsayanaṃ ahosi, himavā  pabbatarājā bibbohanaṃ {bibbohanaṃ (sī0 syā0 kaṃ0 pī0), bimba + ohanaṃ =  iti padavibhāgo} ahosi, puratthime samudde vāmo hattho ohito  ahosi, pacchime samudde dakkhiṇo hattho ohito ^a^V2.0221^ea^ ahosi, dakkhiṇe  samudde ubho pādā ohitā ahesuṃ. tathāgatassa, bhikkhave, arahato  sammāsambuddhassa pubbeva sambodhā anabhisambuddhassa bodhisattasseva  sato ayaṃ paṭhamo mahāsupino pāturahosi.</p>
              <p>[03] ``puna caparaṃ, bhikkhave, tathāgatassa arahato sammāsambuddhassa  pubbeva sambodhā anabhisambuddhassa bodhisattasseva sato tiriyā nāma  tiṇajāti nābhiyā uggantvā nabhaṃ āhacca ṭhitā ahosi.  tathāgatassa, bhikkhave ^a^P3.0241^ea^, arahato sammāsambuddhassa  pubbeva sambodhā anabhisambuddhassa bodhisattasseva sato ayaṃ dutiyo  mahāsupino pāturahosi.</p>
              <p>[03] ``puna caparaṃ, bhikkhave, tathāgatassa arahato sammāsambuddhassa  pubbeva sambodhā anabhisambuddhassa bodhisattasseva sato setā kimī  kaṇhasīsā pādehi ussakkitvā ( ) {(agganakhato) katthaci dissati} yāva  jāṇumaṇḍalā paṭicchādesuṃ. tathāgatassa, bhikkhave, arahato ^a^T3.0268^ea^ sammāsambuddhassa  pubbeva sambodhā anabhisambuddhassa bodhisattasseva sato ayaṃ tatiyo mahāsupino  pāturahosi.</p>
              <p>[03] ``puna caparaṃ, bhikkhave, tathāgatassa arahato sammāsambuddhassa  pubbeva sambodhā anabhisambuddhassa bodhisattasseva sato cattāro sakuṇā  nānāvaṇṇā catūhi disāhi āgantvā pādamūle nipatitvā sabbasetā  sampajjiṃsu. tathāgatassa, bhikkhave, arahato sammāsambuddhassa pubbeva  sambodhā anabhisambuddhassa bodhisattasseva sato ayaṃ catuttho  mahāsupino pāturahosi.</p>
              <p>[03] ``puna caparaṃ, bhikkhave, tathāgato arahaṃ sammāsambuddho pubbeva  sambodhā anabhisambuddho bodhisattova samāno mahato mīḷhapabbatassa  uparūpari caṅkamati alippamāno mīḷhena. tathāgatassa, bhikkhave,  arahato sammāsambuddhassa pubbeva sambodhā anabhisambuddhassa  bodhisattasseva sato ayaṃ pañcamo mahāsupino pāturahosi.</p>
              <p>[03] ``yampi ^a^M2.0211^ea^, bhikkhave, tathāgatassa arahato sammāsambuddhassa  pubbeva sambodhā anabhisambuddhassa bodhisattasseva sato ayaṃ mahāpathavī  mahāsayanaṃ ahosi, himavā pabbatarājā bibbohanaṃ ahosi, puratthime  samudde vāmo hattho ohito ahosi, pacchime samudde dakkhiṇo hattho  ohito ahosi, dakkhiṇe samudde ubho pādā ohitā ahesuṃ;  tathāgatena ^a^V2.0222^ea^, bhikkhave, arahatā sammāsambuddhena anuttarā sammāsambodhi  abhisambuddhā. tassā abhisambodhāya ayaṃ paṭhamo mahāsupino  pāturahosi.</p>
              <p>[03] ``yampi ^a^P3.0242^ea^, bhikkhave, tathāgatassa arahato  sammāsambuddhassa pubbeva sambodhā anabhisambuddhassa bodhisattasseva  sato tiriyā nāma ^a^T3.0269^ea^ tiṇajāti nābhiyā uggantvā nabhaṃ āhacca ṭhitā  ahosi; tathāgatena, bhikkhave, arahatā sammāsambuddhena ariyo  aṭṭhaṅgiko maggo abhisambujjhitvā yāva devamanussehi suppakāsito.  tassa abhisambodhāya ayaṃ dutiyo mahāsupino pāturahosi.</p>
              <p>[03] ``yampi, bhikkhave, tathāgatassa arahato sammāsambuddhassa  pubbeva sambodhā anabhisambuddhassa bodhisattasseva sato setā kimī  kaṇhasīsā pādehi ussakkitvā yāva jāṇumaṇḍalā paṭicchādesuṃ; bahū,  bhikkhave, gihī odātavasanā tathāgataṃ pāṇupetā {pāṇupetaṃ (sī0 syā0 kaṃ0  pī0)} saraṇaṃ gatā. tassa  abhisambodhāya ayaṃ tatiyo mahāsupino pāturahosi.</p>
              <p>[03] ``yampi, bhikkhave, tathāgatassa arahato sammāsambuddhassa  pubbeva sambodhā anabhisambuddhassa bodhisattasseva sato cattāro sakuṇā  nānāvaṇṇā catūhi disāhi āgantvā pādamūle nipatitvā sabbasetā  sampajjiṃsu; cattārome, bhikkhave, vaṇṇā khattiyā brāhmaṇā vessā suddā  te tathāgatappavedite dhammavinaye agārasmā anagāriyaṃ pabbajitvā  anuttaraṃ vimuttiṃ sacchikaronti. tassa abhisambodhāya ayaṃ catuttho  mahāsupino pāturahosi.</p>
              <p>[03] ``yampi, bhikkhave, tathāgato arahaṃ sammāsambuddho pubbeva  sambodhā anabhisambuddho bodhisattova samāno mahato mīḷhapabbatassa  uparūpari caṅkamati ^a^M2.0212^ea^ alippamāno mīḷhena; lābhī, bhikkhave,  tathāgato cīvarapiṇḍapātasenāsanagilānappaccayabhesajjaparikkhārānaṃ,   taṃ {tattha ca (sī0 syā0 kaṃ0 pī0)}  tathāgato agathito {agadhito (syā0 pī0 ka0)} amucchito   anajjhosanno {anajjhāpanno (ka0) anajjhopanno (sī0 syā0)} ādīnavadassāvī  nissaraṇapañño paribhuñjati. tassa abhisambodhāya ayaṃ pañcamo  mahāsupino ^a^T3.0270^ea^ pāturahosi.</p>
              <p>[03] ``tathāgatassa, bhikkhave, arahato sammāsambuddhassa pubbeva  sambodhā anabhisambuddhassa bodhisattasseva sato ime pañca mahāsupinā  pāturahesu''nti. chaṭṭhaṃ. </p>
            </h4>
            <h4>
              <h4n> 7. vassasuttaṃ </h4n>
              <p>[03] 197^b^.^eb^ ``pañcime ^a^V2.0223^ea^ ^a^P3.0243^ea^, bhikkhave,  vassassa antarāyā, yaṃ nemittā {nemittakā (katthaci)} na jānanti, yattha nemittānaṃ cakkhu  na kamati. katame pañca? upari, bhikkhave, ākāse tejodhātu  pakuppati. tena uppannā meghā paṭivigacchanti. ayaṃ, bhikkhave,  paṭhamo vassassa antarāyo, yaṃ nemittā na jānanti, yattha nemittānaṃ  cakkhu na kamati.</p>
              <p>[03] ``puna caparaṃ, bhikkhave, upari ākāse vāyodhātu pakuppati.  tena uppannā meghā paṭivigacchanti. ayaṃ, bhikkhave, dutiyo vassassa  antarāyo, yaṃ nemittā na jānanti, yattha nemittānaṃ cakkhu na kamati.</p>
              <p>[03] ``puna caparaṃ, bhikkhave, rāhu asurindo pāṇinā udakaṃ  sampaṭicchitvā mahāsamudde chaḍḍeti. ayaṃ, bhikkhave, tatiyo vassassa  antarāyo, yaṃ nemittā na jānanti, yattha nemittānaṃ cakkhu na kamati.</p>
              <p>[03] ``puna caparaṃ, bhikkhave, vassavalāhakā devā pamattā honti.  ayaṃ, bhikkhave, catuttho vassassa antarāyo, yaṃ nemittā na jānanti,  yattha nemittānaṃ cakkhu na kamati. </p>
              <p>[01] ``puna caparaṃ, bhikkhave, manussā adhammikā honti.  ayaṃ, bhikkhave, pañcamo vassassa antarāyo, yaṃ nemittā na jānanti,  yattha nemittānaṃ cakkhu na kamati. ime kho, bhikkhave, pañca  vassassa antarāyā, yaṃ nemittā na jānanti, yattha nemittānaṃ cakkhu  na kamatī''ti. sattamaṃ. </p>
            </h4>
            <h4>
              <h4n> 8. vācāsuttaṃ </h4n>
              <p>[03] 198^b^.^eb^ ``pañcahi ^a^T3.0271^ea^ ^a^M2.0213^ea^, bhikkhave, aṅgehi samannāgatā vācā  subhāsitā hoti, no dubbhāsitā, anavajjā ca ananuvajjā ca  viññūnaṃ {ananuvajjā viññūnaṃ (syā0 kaṃ0)}. katamehi pañcahi? kālena ^a^P3.0244^ea^ ca  bhāsitā hoti, saccā ca bhāsitā hoti, saṇhā ca bhāsitā hoti,  atthasaṃhitā ca bhāsitā hoti, mettacittena ca bhāsitā hoti.  imehi kho, bhikkhave, pañcahi aṅgehi samannāgatā ^a^V2.0224^ea^ vācā subhāsitā  hoti, no dubbhāsitā, anavajjā ca ananuvajjā ca viññūna''nti.  aṭṭhamaṃ. </p>
            </h4>
            <h4>
              <h4n> 9. kulasuttaṃ </h4n>
              <p>[03] 199^b^.^eb^ ``yaṃ, bhikkhave, sīlavanto pabbajitā kulaṃ  upasaṅkamanti, tattha manussā pañcahi ṭhānehi bahuṃ puññaṃ pasavanti.  katamehi pañcahi? yasmiṃ, bhikkhave, samaye sīlavante pabbajite  kulaṃ upasaṅkamante manussā disvā cittāni pasādenti {pasīdanti (syā0 kaṃ0  ka0)}, saggasaṃvattanikaṃ, bhikkhave, taṃ kulaṃ tasmiṃ samaye paṭipadaṃ paṭipannaṃ hoti.</p>
              <p>[03] ``yasmiṃ, bhikkhave, samaye sīlavante pabbajite kulaṃ  upasaṅkamante manussā paccuṭṭhenti abhivādenti āsanaṃ denti,  uccākulīnasaṃvattanikaṃ, bhikkhave, taṃ kulaṃ tasmiṃ samaye paṭipadaṃ  paṭipannaṃ hoti.</p>
              <p>[03] ``yasmiṃ, bhikkhave, samaye sīlavante pabbajite kulaṃ  upasaṅkamante manussā maccheramalaṃ paṭivinenti {paṭivinodenti (sī0 pī0)},   mahesakkhasaṃvattanikaṃ, bhikkhave, taṃ kulaṃ tasmiṃ samaye paṭipadaṃ paṭipannaṃ hoti. </p>
              <p>[01] ``yasmiṃ, bhikkhave, samaye sīlavante pabbajite kulaṃ  upasaṅkamante manussā yathāsatti yathābalaṃ saṃvibhajanti,  mahābhogasaṃvattanikaṃ ^a^T3.0272^ea^, bhikkhave, taṃ kulaṃ tasmiṃ samaye paṭipadaṃ paṭipannaṃ  hoti.</p>
              <p>[03] ``yasmiṃ, bhikkhave, samaye sīlavante pabbajite kulaṃ  upasaṅkamante manussā paripucchanti paripañhanti dhammaṃ suṇanti,  mahāpaññāsaṃvattanikaṃ, bhikkhave, taṃ kulaṃ tasmiṃ samaye paṭipadaṃ paṭipannaṃ  hoti. yaṃ ^a^P3.0245^ea^, bhikkhave, sīlavanto pabbajitā  kulaṃ upasaṅkamanti, tattha manussā imehi pañcahi ṭhānehi bahuṃ puññaṃ  pasavantī''ti. navamaṃ. </p>
            </h4>
            <h4>
              <h4n> 10. nissāraṇīyasuttaṃ </h4n>
              <p>[03] 200^b^.^eb^ ``pañcimā ^a^M2.0214^ea^, bhikkhave,   nissāraṇīyā {nissaraṇīyā (pī0), nissaraṇiyā (dī0 ni0 3.321)} dhātuyo.  katamā pañca? idha, bhikkhave, bhikkhuno ^a^V2.0225^ea^ kāmaṃ {kāme (syā0 kaṃ0)  dī0 ni0 3.321} manasikaroto  kāmesu cittaṃ na pakkhandati nappasīdati na santiṭṭhati na vimuccati.  nekkhammaṃ kho panassa manasikaroto nekkhamme cittaṃ pakkhandati  pasīdati santiṭṭhati vimuccati. tassa taṃ cittaṃ sugataṃ {sukataṃ (pī0 ka0)} subhāvitaṃ  suvuṭṭhitaṃ suvimuttaṃ suvisaṃyuttaṃ {visaṃyuttaṃ (katthaci, dī0 ni0 3.321)} kāmehi;   ye ca kāmapaccayā uppajjanti āsavā vighātapariḷāhā, mutto so tehi, na so   taṃ vedanaṃ vediyati. idamakkhātaṃ kāmānaṃ nissaraṇaṃ.</p>
              <p>[03] ``puna caparaṃ, bhikkhave, bhikkhuno byāpādaṃ manasikaroto  byāpāde cittaṃ na pakkhandati nappasīdati na santiṭṭhati na vimuccati.  abyāpādaṃ kho panassa manasikaroto abyāpāde cittaṃ pakkhandati  pasīdati santiṭṭhati vimuccati. tassa taṃ cittaṃ sugataṃ subhāvitaṃ  suvuṭṭhitaṃ suvimuttaṃ suvisaṃyuttaṃ byāpādena; ye ca byāpādapaccayā  uppajjanti āsavā vighātapariḷāhā, mutto so tehi, na so taṃ vedanaṃ  vediyati. idamakkhātaṃ byāpādassa nissaraṇaṃ.</p>
              <p>[03] ``puna caparaṃ, bhikkhave, bhikkhuno vihesaṃ manasikaroto ^a^T3.0273^ea^  vihesāya cittaṃ na pakkhandati nappasīdati na santiṭṭhati na vimuccati.  avihesaṃ kho panassa manasikaroto avihesāya cittaṃ pakkhandati  pasīdati santiṭṭhati vimuccati. tassa taṃ cittaṃ sugataṃ subhāvitaṃ  suvuṭṭhitaṃ suvimuttaṃ suvisaṃyuttaṃ vihesāya; ye ca vihesāpaccayā  uppajjanti āsavā vighātapariḷāhā, mutto so tehi, na so taṃ vedanaṃ  vediyati. idamakkhātaṃ vihesāya nissaraṇaṃ.</p>
              <p>[03] ``puna ^a^P3.0246^ea^ caparaṃ, bhikkhave, bhikkhuno rūpaṃ  manasikaroto rūpe cittaṃ na pakkhandati nappasīdati na santiṭṭhati na  vimuccati. arūpaṃ kho panassa manasikaroto arūpe cittaṃ  pakkhandati pasīdati santiṭṭhati vimuccati. tassa taṃ cittaṃ sugataṃ  subhāvitaṃ suvuṭṭhitaṃ suvimuttaṃ suvisaṃyuttaṃ rūpehi; ye ca rūpapaccayā  uppajjanti āsavā vighātapariḷāhā, mutto so tehi, na so taṃ vedanaṃ  vediyati. idamakkhātaṃ rūpānaṃ nissaraṇaṃ.</p>
              <p>[03] ``puna ^a^M2.0215^ea^ caparaṃ, bhikkhave, bhikkhuno sakkāyaṃ manasikaroto  sakkāye cittaṃ na pakkhandati nappasīdati na santiṭṭhati na vimuccati.  sakkāyanirodhaṃ kho panassa manasikaroto ^a^V2.0226^ea^ sakkāyanirodhe cittaṃ  pakkhandati pasīdati santiṭṭhati vimuccati. tassa taṃ cittaṃ sugataṃ  subhāvitaṃ suvuṭṭhitaṃ suvimuttaṃ suvisaṃyuttaṃ sakkāyena; ye ca sakkāyapaccayā  uppajjanti āsavā vighātapariḷāhā, mutto so tehi, na so taṃ vedanaṃ  vediyati. idamakkhātaṃ sakkāyassa nissaraṇaṃ.</p>
              <p>[03] ``tassa kāmanandīpi nānuseti, byāpādanandīpi nānuseti,  vihesānandīpi nānuseti ^a^T3.0274^ea^, rūpanandīpi nānuseti, sakkāyanandīpi  nānuseti (so) {( ) katthaci natthi} kāmanandiyāpi ananusayā, byāpādanandiyāpi  ananusayā, vihesānandiyāpi ananusayā, rūpanandiyāpi ananusayā,  sakkāyanandiyāpi ananusayā. ayaṃ vuccati, bhikkhave, bhikkhu  niranusayo, acchecchi {acchejji (syā0 kaṃ0 ka0)} taṇhaṃ,   vivattayi {vāvattayi (sī0)} saṃyojanaṃ, sammā  mānābhisamayā antamakāsi dukkhassa. imā kho, bhikkhave, pañca  nissāraṇīyā dhātuyo''ti. dasamaṃ. </p>
              <p>[06] brāhmaṇavaggo pañcamo. </p>
              <p>[01] tassuddānaṃ -- </p>
              <p>[21] soṇo ^a^P3.0247^ea^ doṇo saṅgāravo,  kāraṇapālī ca piṅgiyānī. </p>
              <p>[22] supinā ca vassā vācā, kulaṃ nissāraṇīyena cāti.. </p>
              <p>[06] catutthaṃpaṇṇāsakaṃ samatto. </p>
            </h4>
          </h3>
        </h2>
        <h2>
          <h2n> 5. pañcamapaṇṇāsakaṃ </h2n>
          <h3>
            <h3n> (21) 1. kimilavaggo </h3n>
            <h4>
              <h4n> 1. kimilasuttaṃ </h4n>
              <p>[03] 201^b^.^eb^ ekaṃ ^a^T3.0275^ea^ ^a^V2.0227^ea^ ^a^M2.0216^ea^ samayaṃ bhagavā   kimilāyaṃ {kimbilāyaṃ (sī0 pī0) a0 ni0  6.40;  7.59} viharati veḷuvane.  atha kho āyasmā kimilo {kimbilo (sī0 syā0 kaṃ0 pī0)} yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho āyasmā kimilo bhagavantaṃ etadavoca -- ``ko nu  kho, bhante, hetu ko paccayo, yena tathāgate parinibbute saddhammo na  ciraṭṭhitiko hotī''ti? ``idha, kimila, tathāgate parinibbute  bhikkhū bhikkhuniyo upāsakā upāsikāyo satthari agāravā  viharanti appatissā, dhamme agāravā viharanti appatissā, saṅghe  agāravā viharanti appatissā, sikkhāya agāravā viharanti  appatissā, aññamaññaṃ agāravā viharanti appatissā. ayaṃ kho,  kimila, hetu ayaṃ paccayo, yena tathāgate parinibbute saddhammo na  ciraṭṭhitiko hotī''ti.</p>
              <p>[03] ``ko pana, bhante, hetu ko paccayo, yena tathāgate parinibbute  saddhammo ciraṭṭhitiko hotī''ti? ``idha, kimila, tathāgate  parinibbute bhikkhū bhikkhuniyo upāsakā upāsikāyo satthari  sagāravā viharanti sappatissā, dhamme sagāravā viharanti sappatissā,  saṅghe sagāravā viharanti sappatissā, sikkhāya sagāravā viharanti  sappatissā, aññamaññaṃ sagāravā viharanti sappatissā. ayaṃ kho,  kimila, hetu ayaṃ paccayo, yena tathāgate parinibbute saddhammo ^a^T3.0276^ea^  ciraṭṭhitiko hotī''ti. paṭhamaṃ. </p>
            </h4>
            <h4>
              <h4n> 2. dhammassavanasuttaṃ </h4n>
              <p>[03] 202^b^.^eb^ ``pañcime ^a^P3.0248^ea^, bhikkhave,  ānisaṃsā dhammassavane. katame pañca? assutaṃ suṇāti  ^a^V2.0228^ea^, sutaṃ pariyodāpeti, kaṅkhaṃ vitarati {vihanati (syā0 kaṃ0 pī0 ka0)},   diṭṭhiṃ ujuṃ karoti, cittamassa  pasīdati. ime kho, bhikkhave, pañca ānisaṃsā dhammassavane''ti.  dutiyaṃ. </p>
            </h4>
            <h4>
              <h4n> 3. assājānīyasuttaṃ </h4n>
              <p>[03] 203^b^.^eb^ ``pañcahi ^a^M2.0217^ea^, bhikkhave, aṅgehi samannāgato  rañño bhadro {bhaddo (pī0)} assājānīyo rājāraho hoti rājabhoggo, rañño  aṅgantveva saṅkhaṃ gacchati.</p>
              <p>[03] ``katamehi pañcahi? ajjavena, javena, maddavena, khantiyā,  soraccena -- imehi kho, bhikkhave, pañcahi aṅgehi samannāgato rañño  bhadro assājānīyo rājāraho hoti rājabhoggo, rañño aṅgantveva  saṅkhaṃ gacchati. ``evamevaṃ kho, bhikkhave, pañcahi dhammehi  samannāgato bhikkhu āhuneyyo hoti pāhuneyyo dakkhiṇeyyo  añjalikaraṇīyo anuttaraṃ puññakkhettaṃ lokassa.</p>
              <p>[03] ``katamehi pañcahi? ajjavena, javena, maddavena, khantiyā,  soraccena -- imehi kho, bhikkhave, pañcahi dhammehi samannāgato  bhikkhu āhuneyyo hoti pāhuneyyo dakkhiṇeyyo añjalikaraṇīyo  anuttaraṃ puññakkhettaṃ lokassā''ti. tatiyaṃ. </p>
            </h4>
            <h4>
              <h4n> 4. balasuttaṃ </h4n>
              <p>[03] 204^b^.^eb^ ``pañcimāni, bhikkhave, balāni. katamāni  pañca? saddhābalaṃ, hiribalaṃ, ottappabalaṃ, vīriyabalaṃ, paññābalaṃ --  imāni kho, bhikkhave, pañca balānī''ti. catutthaṃ. </p>
            </h4>
            <h4>
              <h4n> 5. cetokhilasuttaṃ </h4n>
              <p>[03] 205^b^.^eb^ {a0 ni0  9.71; ma0 ni0 1.185; dī0 ni0 3.319}  ``pañcime, bhikkhave, cetokhilā. katame  pañca? idha, bhikkhave ^a^T3.0277^ea^, bhikkhu satthari kaṅkhati vicikicchati  nādhimuccati ^a^P3.0249^ea^ na sampasīdati. yo so,  bhikkhave, bhikkhu satthari kaṅkhati vicikicchati nādhimuccati na  sampasīdati, tassa cittaṃ na namati ātappāya anuyogāya ^a^V2.0229^ea^ sātaccāya  padhānāya. yassa cittaṃ na namati ātappāya anuyogāya sātaccāya  padhānāya, ayaṃ paṭhamo cetokhilo.</p>
              <p>[03] ``puna caparaṃ, bhikkhave, bhikkhu dhamme kaṅkhati...pe0...  saṅghe kaṅkhati...pe0... sikkhāya kaṅkhati...pe0... sabrahmacārīsu  kupito hoti anattamano āhatacitto khilajāto. yo so,  bhikkhave, bhikkhu sabrahmacārīsu kupito hoti ^a^M2.0218^ea^ anattamano āhatacitto  khilajāto, tassa cittaṃ na namati ātappāya anuyogāya sātaccāya  padhānāya. yassa cittaṃ na namati ātappāya anuyogāya sātaccāya  padhānāya, ayaṃ pañcamo cetokhilo. ime kho, bhikkhave, pañca  cetokhilā''ti. pañcamaṃ. </p>
            </h4>
            <h4>
              <h4n> 6. vinibandhasuttaṃ </h4n>
              <p>[03] 206^b^.^eb^ {a0 ni0  9.72; dī0 ni0 3.320} ``pañcime, bhikkhave,   cetasovinibandhā {cetovinibaddhā (sāratthadīpanīṭīkāyaṃ)}.  katame pañca? idha, bhikkhave, bhikkhu kāmesu avītarāgo  {avigatarāgo (ka0)} hoti  avigatacchando avigatapemo avigatapipāso avigatapariḷāho  avigatataṇho. yo so, bhikkhave, bhikkhu kāmesu avītarāgo hoti  avigatacchando avigatapemo avigatapipāso avigatapariḷāho  avigatataṇho, tassa cittaṃ na namati ātappāya anuyogāya sātaccāya  padhānāya. yassa cittaṃ na namati ātappāya anuyogāya sātaccāya  padhānāya, ayaṃ paṭhamo cetasovinibandho.</p>
              <p>[03] ``puna caparaṃ, bhikkhave, bhikkhu kāye avītarāgo  hoti...pe0... rūpe avītarāgo ^a^T3.0278^ea^ hoti...pe0... yāvadatthaṃ udarāvadehakaṃ  bhuñjitvā seyyasukhaṃ passasukhaṃ middhasukhaṃ anuyutto viharati...pe0...  aññataraṃ devanikāyaṃ paṇidhāya ^a^P3.0250^ea^ brahmacariyaṃ carati  -- `imināhaṃ sīlena vā vatena vā tapena vā brahmacariyena vā devo  vā bhavissāmi devaññataro vā'ti. yo so, bhikkhave, bhikkhu  aññataraṃ devanikāyaṃ paṇidhāya brahmacariyaṃ carati -- `imināhaṃ  sīlena vā vatena vā tapena vā brahmacariyena vā devo vā bhavissāmi  devaññataro vā'ti, tassa cittaṃ na namati ātappāya anuyogāya  sātaccāya padhānāya. yassa cittaṃ na namati ātappāya anuyogāya  sātaccāya padhānāya, ayaṃ pañcamo cetasovinibandho. ime kho,  bhikkhave, pañca cetasovinibandhā''ti. chaṭṭhaṃ. </p>
            </h4>
            <h4>
              <h4n> 7. yāgusuttaṃ </h4n>
              <p>[03] 207^b^.^eb^ ``pañcime ^a^V2.0230^ea^, bhikkhave, ānisaṃsā yāguyā.  katame pañca? khuddaṃ {khudaṃ (sī0 pī0) khudhāti sakkatānulomaṃ. mahāva0 282}   paṭihanati, pipāsaṃ paṭivineti, vātaṃ  anulometi, vatthiṃ sodheti, āmāvasesaṃ ^a^M2.0219^ea^ pāceti. ime kho,  bhikkhave, pañca ānisaṃsā yāguyā''ti. sattamaṃ. </p>
            </h4>
            <h4>
              <h4n> 8. dantakaṭṭhasuttaṃ </h4n>
              <p>[03] 208^b^.^eb^ ``pañcime, bhikkhave, ādīnavā dantakaṭṭhassa  akhādane. katame pañca? acakkhussaṃ, mukhaṃ duggandhaṃ hoti,  rasaharaṇiyo na visujjhanti, pittaṃ semhaṃ bhattaṃ   pariyonandhati {pariyonaddhanti (sī0 pī0), pariyonaddhati (syā0  kaṃ0 ka0) cūḷava0 282 passitabbaṃ},  bhattamassa nacchādeti. ime kho, bhikkhave, pañca ādīnavā  dantakaṭṭhassa akhādane.</p>
              <p>[03] ``pañcime, bhikkhave, ānisaṃsā dantakaṭṭhassa khādane. katame  pañca? cakkhussaṃ, mukhaṃ ^a^T3.0279^ea^ na duggandhaṃ hoti, rasaharaṇiyo  visujjhanti, pittaṃ semhaṃ bhattaṃ na pariyonandhati, bhattamassa chādeti.  ime kho, bhikkhave, pañca ānisaṃsā dantakaṭṭhassa khādane''ti.  aṭṭhamaṃ. </p>
            </h4>
            <h4>
              <h4n> 9. gītassarasuttaṃ </h4n>
              <p>[03] 209^b^.^eb^ {cūḷava0 249} ``pañcime ^a^P3.0251^ea^, bhikkhave,  ādīnavā āyatakena gītassarena dhammaṃ bhaṇantassa. katame pañca?  attanāpi tasmiṃ sare sārajjati, parepi tasmiṃ sare sārajjanti,  gahapatikāpi ujjhāyanti -- `yatheva mayaṃ gāyāma, evamevaṃ kho  samaṇā sakyaputtiyā gāyantī'ti, sarakuttimpi nikāmayamānassa  samādhissa bhaṅgo hoti, pacchimā janatā diṭṭhānugatiṃ āpajjati.  ime kho, bhikkhave, pañca ādīnavā āyatakena gītassarena dhammaṃ  bhaṇantassā''ti. navamaṃ. </p>
            </h4>
            <h4>
              <h4n> 10. muṭṭhassatisuttaṃ </h4n>
              <p>[03] 210^b^.^eb^ {mahāva0 353} ``pañcime, bhikkhave, ādīnavā muṭṭhassatissa  asampajānassa niddaṃ okkamayato ^a^V2.0231^ea^. katame pañca? dukkhaṃ supati,  dukkhaṃ paṭibujjhati, pāpakaṃ supinaṃ passati, devatā na rakkhanti,  asuci muccati. ime kho, bhikkhave, pañca ādīnavā muṭṭhassatissa  asampajānassa niddaṃ okkamayato.</p>
              <p>[03] ``pañcime, bhikkhave, ānisaṃsā upaṭṭhitassatissa  sampajānassa niddaṃ okkamayato. katame pañca? sukhaṃ supati, sukhaṃ  paṭibujjhati, na pāpakaṃ supinaṃ passati ^a^M2.0220^ea^, devatā rakkhanti, asuci na  muccati. ime kho, bhikkhave, pañca ānisaṃsā upaṭṭhitassatissa  sampajānassa niddaṃ okkamayato''ti. dasamaṃ. </p>
              <p>[06] kimilavaggo paṭhamo. </p>
              <p>[01] tassuddānaṃ -- </p>
              <p>[21] kimilo ^a^T3.0280^ea^ dhammassavanaṃ, ājānīyo balaṃ khilaṃ. </p>
              <p>[22] vinibandhaṃ yāgu kaṭṭhaṃ, gītaṃ muṭṭhassatinā cāti.. </p>
            </h4>
          </h3>
          <h3>
            <h3n> (22) 2. akkosakavaggo </h3n>
            <h4>
              <h4n> 1. akkosakasuttaṃ </h4n>
              <p>[03] 211^b^.^eb^ ``yo ^a^V2.0232^ea^ ^a^P3.0252^ea^ so, bhikkhave,  bhikkhu akkosakaparibhāsako ariyūpavādī sabrahmacārīnaṃ, tassa pañca  ādīnavā pāṭikaṅkhā. katame pañca? pārājiko vā hoti  chinnaparipantho {chinnaparibandho (ka0)}, aññataraṃ vā saṃkiliṭṭhaṃ āpattiṃ āpajjati, bāḷhaṃ vā  rogātaṅkaṃ phusati, sammūḷho kālaṃ karoti, kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjati. yo so, bhikkhave,  bhikkhu akkosakaparibhāsako ariyūpavādī sabrahmacārīnaṃ, tassa ime  pañca ādīnavā pāṭikaṅkhā''ti. paṭhamaṃ. </p>
            </h4>
            <h4>
              <h4n> 2. bhaṇḍanakārakasuttaṃ </h4n>
              <p>[03] 212^b^.^eb^ ``yo so, bhikkhave, bhikkhu bhaṇḍanakārako  kalahakārako vivādakārako bhassakārako saṅghe adhikaraṇakārako,  tassa pañca ādīnavā pāṭikaṅkhā. katame pañca? anadhigataṃ  nādhigacchati, adhigatā {adhigataṃ (sabbattha)}   parihāyati, pāpako kittisaddo abbhuggacchati,  sammūḷho kālaṃ karoti, kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjati. yo so, bhikkhave, bhikkhu  bhaṇḍanakārako kalahakārako vivādakārako bhassakārako saṅghe  adhikaraṇakārako, tassa ime pañca ādīnavā pāṭikaṅkhā''ti.  dutiyaṃ. </p>
            </h4>
            <h4>
              <h4n> 3. sīlasuttaṃ </h4n>
              <p>[03] 213^b^.^eb^ {mahāva0 209; dī0 ni0 3.316} ``pañcime  ^a^T3.0281^ea^ ^a^M2.0221^ea^, bhikkhave, ādīnavā dussīlassa  sīlavipattiyā. katame pañca? idha, bhikkhave, dussīlo  sīlavipanno pamādādhikaraṇaṃ mahatiṃ bhogajāniṃ nigacchati. ayaṃ,  bhikkhave, paṭhamo ādīnavo dussīlassa sīlavipattiyā.</p>
              <p>[03] ``puna ^a^V2.0233^ea^ caparaṃ, bhikkhave, dussīlassa sīlavipannassa pāpako  kittisaddo abbhuggacchati. ayaṃ, bhikkhave, dutiyo ādīnavo  dussīlassa sīlavipattiyā.</p>
              <p>[03] ``puna ^a^P3.0253^ea^ caparaṃ, bhikkhave, dussīlo  sīlavipanno yaññadeva parisaṃ upasaṅkamati -- yadi khattiyaparisaṃ,  yadi brāhmaṇaparisaṃ, yadi gahapatiparisaṃ, yadi samaṇaparisaṃ --  avisārado upasaṅkamati maṅkubhūto. ayaṃ, bhikkhave, tatiyo  ādīnavo dussīlassa sīlavipattiyā.</p>
              <p>[03] ``puna caparaṃ, bhikkhave, dussīlo sīlavipanno sammūḷho  kālaṃ karoti. ayaṃ, bhikkhave, catuttho ādīnavo dussīlassa  sīlavipattiyā.</p>
              <p>[03] ``puna caparaṃ, bhikkhave, dussīlo sīlavipanno kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjati. ayaṃ,  bhikkhave, pañcamo ādīnavo dussīlassa sīlavipattiyā. ime kho,  bhikkhave, pañca ādīnavā dussīlassa sīlavipattiyā.</p>
              <p>[03] ``pañcime, bhikkhave, ānisaṃsā sīlavato sīlasampadāya.  katame pañca? idha, bhikkhave, sīlavā sīlasampanno  appamādādhikaraṇaṃ mahantaṃ bhogakkhandhaṃ adhigacchati. ayaṃ, bhikkhave,  paṭhamo ānisaṃso sīlavato sīlasampadāya.</p>
              <p>[03] ``puna caparaṃ, bhikkhave, sīlavato sīlasampannassa kalyāṇo  kittisaddo abbhuggacchati. ayaṃ, bhikkhave, dutiyo ānisaṃso  sīlavato sīlasampadāya.</p>
              <p>[03] ``puna caparaṃ, bhikkhave, sīlavā sīlasampanno yaññadeva parisaṃ  upasaṅkamati -- yadi khattiyaparisaṃ, yadi brāhmaṇaparisaṃ ^a^T3.0282^ea^, yadi  gahapatiparisaṃ, yadi samaṇaparisaṃ -- visārado upasaṅkamati  amaṅkubhūto. ayaṃ bhikkhave, tatiyo ānisaṃso sīlavato  sīlasampadāya.</p>
              <p>[03] ``puna ^a^M2.0222^ea^ caparaṃ, bhikkhave, sīlavā sīlasampanno asammūḷho  kālaṃ karoti. ayaṃ, bhikkhave, catuttho ānisaṃso sīlavato  sīlasampadāya.</p>
              <p>[03] ``puna ^a^V2.0234^ea^ caparaṃ, bhikkhave, sīlavā sīlasampanno kāyassa bhedā  paraṃ maraṇā sugatiṃ saggaṃ lokaṃ upapajjati. ayaṃ, bhikkhave, pañcamo  ānisaṃso sīlavato sīlasampadāya. ime ^a^P3.0254^ea^ kho,  bhikkhave, pañca ānisaṃsā sīlavato sīlasampadāyā''ti. tatiyaṃ. </p>
            </h4>
            <h4>
              <h4n> 4. bahubhāṇisuttaṃ </h4n>
              <p>[03] 214^b^.^eb^ ``pañcime, bhikkhave, ādīnavā bahubhāṇismiṃ  puggale. katame pañca? musā bhaṇati, pisuṇaṃ bhaṇati, pharusaṃ  bhaṇati, samphappalāpaṃ bhaṇati, kāyassa bhedā paraṃ maraṇā apāyaṃ  duggatiṃ vinipātaṃ nirayaṃ upapajjati. ime kho, bhikkhave, pañca  ādīnavā bahubhāṇismiṃ puggale.</p>
              <p>[03] ``pañcime, bhikkhave, ānisaṃsā mantabhāṇismiṃ puggale.  katame pañca? na musā bhaṇati, na pisuṇaṃ bhaṇati, na pharusaṃ  bhaṇati, na samphappalāpaṃ bhaṇati, kāyassa bhedā paraṃ maraṇā sugatiṃ  saggaṃ lokaṃ upapajjati. ime kho, bhikkhave, pañca ānisaṃsā  mantabhāṇismiṃ puggale''ti. catutthaṃ. </p>
            </h4>
            <h4>
              <h4n> 5. paṭhamākkhantisuttaṃ </h4n>
              <p>[03] 215^b^.^eb^ ``pañcime, bhikkhave, ādīnavā akkhantiyā.  katame pañca? bahuno janassa appiyo hoti amanāpo, verabahulo  ca hoti, vajjabahulo ca, sammūḷho kālaṃ karoti, kāyassa bhedā paraṃ  maraṇā apāyaṃ ^a^T3.0283^ea^ duggatiṃ vinipātaṃ nirayaṃ upapajjati. ime kho,  bhikkhave, pañca ādīnavā akkhantiyā.</p>
              <p>[03] ``pañcime, bhikkhave, ānisaṃsā khantiyā. katame pañca?  bahuno janassa piyo hoti manāpo, na verabahulo hoti, na  vajjabahulo, asammūḷho kālaṃ karoti, kāyassa bhedā paraṃ maraṇā  sugatiṃ saggaṃ lokaṃ upapajjati. ime kho, bhikkhave, pañca  ānisaṃsā khantiyā''ti. pañcamaṃ. </p>
            </h4>
            <h4>
              <h4n> 6. dutiyākkhantisuttaṃ </h4n>
              <p>[03] 216^b^.^eb^ ``pañcime ^a^V2.0235^ea^ ^a^P3.0255^ea^, bhikkhave,  ādīnavā akkhantiyā. katame pañca? bahuno janassa appiyo  hoti amanāpo, luddo ca hoti, vippaṭisārī ca, sammūḷho  ^a^M2.0223^ea^ kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjati. ime kho, bhikkhave, pañca ādīnavā akkhantiyā.</p>
              <p>[03] ``pañcime, bhikkhave, ānisaṃsā khantiyā. katame pañca?  bahuno janassa piyo hoti manāpo, aluddo ca hoti, avippaṭisārī  ca, asammūḷho kālaṃ karoti, kāyassa bhedā paraṃ maraṇā sugatiṃ  saggaṃ lokaṃ upapajjati. ime kho, bhikkhave, pañca ānisaṃsā  khantiyā''ti. chaṭṭhaṃ. </p>
            </h4>
            <h4>
              <h4n> 7. paṭhamāpāsādikasuttaṃ </h4n>
              <p>[03] 217^b^.^eb^ ``pañcime, bhikkhave, ādīnavā apāsādike.  katame pañca? attāpi attānaṃ upavadati, anuvicca viññū  garahanti, pāpako kittisaddo abbhuggacchati, sammūḷho kālaṃ karoti,  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.  ime kho, bhikkhave, pañca ādīnavā apāsādike.</p>
              <p>[03] ``pañcime, bhikkhave, ānisaṃsā pāsādike ^a^T3.0284^ea^. katame pañca?  attāpi attānaṃ na upavadati, anuvicca viññū pasaṃsanti, kalyāṇo  kittisaddo abbhuggacchati, asammūḷho kālaṃ karoti, kāyassa bhedā  paraṃ maraṇā sugatiṃ saggaṃ lokaṃ upapajjati. ime kho, bhikkhave,  pañca ānisaṃsā pāsādike''ti. sattamaṃ. </p>
            </h4>
            <h4>
              <h4n> 8. dutiyāpāsādikasuttaṃ </h4n>
              <p>[03] 218^b^.^eb^ ``pañcime, bhikkhave, ādīnavā apāsādike.  katame pañca? appasannā ^a^P3.0256^ea^ nappasīdanti,  pasannānañca ekaccānaṃ aññathattaṃ hoti, satthusāsanaṃ akataṃ {na kataṃ (syā0 kaṃ0  ka0)} hoti,  pacchimā janatā ^a^V2.0236^ea^ diṭṭhānugatiṃ āpajjati, cittamassa nappasīdati. ime  kho, bhikkhave, pañca ādīnavā apāsādike. </p>
              <p>[01] ``pañcime, bhikkhave, ānisaṃsā pāsādike. katame  pañca? appasannā pasīdanti, pasannānañca bhiyyobhāvo hoti,  satthusāsanaṃ kataṃ hoti, pacchimā janatā diṭṭhānugatiṃ āpajjati,  cittamassa pasīdati. ime kho, bhikkhave, pañca ānisaṃsā  pāsādike''ti. aṭṭhamaṃ. </p>
            </h4>
            <h4>
              <h4n> 9. aggisuttaṃ </h4n>
              <p>[03] 219^b^.^eb^ ``pañcime ^a^M2.0224^ea^, bhikkhave, ādīnavā aggismiṃ.  katame pañca? acakkhusso, dubbaṇṇakaraṇo, dubbalakaraṇo,  saṅgaṇikāpavaḍḍhano {saṅgaṇikāpavaddhano (sī0), saṅgaṇikārāmabaddhano (ka0)},   tiracchānakathāpavattaniko hoti. ime kho,  bhikkhave, pañca ādīnavā aggismi''nti. navamaṃ. </p>
            </h4>
            <h4>
              <h4n> 10. madhurāsuttaṃ </h4n>
              <p>[03] 220^b^.^eb^ ``pañcime, bhikkhave, ādīnavā madhurāyaṃ.  katame pañca? visamā, bahurajā, caṇḍasunakhā, vāḷayakkhā,  dullabhapiṇḍā -- ime kho, bhikkhave, pañca ādīnavā madhurāya''nti.  dasamaṃ. </p>
              <p>[06] akkosakavaggo dutiyo. </p>
              <p>[01] tassuddānaṃ -- </p>
              <p>[21] akkosabhaṇḍanasīlaṃ ^a^T3.0285^ea^ ^a^P3.0257^ea^, bahubhāṇī dve  akhantiyo. </p>
              <p>[22] apāsādikā dve vuttā, aggismiṃ madhurena cāti.. </p>
            </h4>
          </h3>
          <h3>
            <h3n> (23) 3. dīghacārikavaggo </h3n>
            <h4>
              <h4n> 1. paṭhamadīghacārikasuttaṃ </h4n>
              <p>[03] 221^b^.^eb^ ``pañcime ^a^V2.0237^ea^, bhikkhave, ādīnavā dīghacārikaṃ  anavatthacārikaṃ anuyuttassa viharato. katame pañca? assutaṃ na  suṇāti, sutaṃ na pariyodāpeti, sutenekaccena avisārado hoti,  gāḷhaṃ {bāḷhaṃ (syā0)} rogātaṅkaṃ phusati, na ca mittavā hoti. ime kho, bhikkhave,  pañca ādīnavā dīghacārikaṃ anavatthacārikaṃ anuyuttassa viharato.</p>
              <p>[03] ``pañcime, bhikkhave, ānisaṃsā samavatthacāre. katame pañca?  assutaṃ suṇāti, sutaṃ pariyodāpeti, sutenekaccena visārado hoti,  na gāḷhaṃ rogātaṅkaṃ phusati, mittavā ca hoti. ime kho, bhikkhave,  pañca ānisaṃsā samavatthacāre''ti. paṭhamaṃ. </p>
            </h4>
            <h4>
              <h4n> 2. dutiyadīghacārikasuttaṃ </h4n>
              <p>[03] 222^b^.^eb^ ``pañcime ^a^M2.0225^ea^, bhikkhave, ādīnavā dīghacārikaṃ  anavatthacārikaṃ anuyuttassa viharato. katame pañca? anadhigataṃ  nādhigacchati, adhigatā parihāyati, adhigatenekaccena avisārado  hoti, gāḷhaṃ rogātaṅkaṃ phusati, na ca mittavā hoti. ime kho,  bhikkhave, pañca ādīnavā dīghacārikaṃ anavatthacārikaṃ anuyuttassa  viharato. </p>
              <p>[01] ``pañcime, bhikkhave, ānisaṃsā ^a^T3.0286^ea^ samavatthacāre. katame  pañca? anadhigataṃ adhigacchati, adhigatā na parihāyati,  adhigatenekaccena visārado hoti, na gāḷhaṃ rogātaṅkaṃ phusati,  mittavā ca hoti. ime kho, bhikkhave, pañca ānisaṃsā  samavatthacāre''ti. dutiyaṃ. </p>
            </h4>
            <h4>
              <h4n> 3. atinivāsasuttaṃ </h4n>
              <p>[03] 223^b^.^eb^ ``pañcime ^a^V2.0238^ea^ ^a^P3.0258^ea^, bhikkhave,  ādīnavā atinivāse. katame pañca? bahubhaṇḍo hoti  bahubhaṇḍasannicayo, bahubhesajjo hoti bahubhesajjasannicayo, bahukicco  hoti bahukaraṇīyo byatto kiṃkaraṇīyesu, saṃsaṭṭho viharati  gahaṭṭhapabbajitehi ananulomikena gihisaṃsaggena, tamhā ca āvāsā  pakkamanto sāpekkho pakkamati. ime kho, bhikkhave, pañca ādīnavā  atinivāse.</p>
              <p>[03] ``pañcime, bhikkhave, ānisaṃsā samavatthavāse. katame pañca?  na bahubhaṇḍo hoti na bahubhaṇḍasannicayo, na bahubhesajjo hoti na  bahubhesajjasannicayo, na bahukicco hoti na bahukaraṇīyo na byatto  kiṃkaraṇīyesu, asaṃsaṭṭho viharati gahaṭṭhapabbajitehi ananulomikena  gihisaṃsaggena, tamhā ca āvāsā pakkamanto anapekkho pakkamati.  ime kho, bhikkhave, pañca ānisaṃsā samavatthavāse''ti. tatiyaṃ. </p>
            </h4>
            <h4>
              <h4n> 4. maccharīsuttaṃ </h4n>
              <p>[03] 224^b^.^eb^ ``pañcime, bhikkhave, ādīnavā atinivāse.  katame pañca? āvāsamaccharī hoti, kulamaccharī hoti,  lābhamaccharī hoti, vaṇṇamaccharī hoti, dhammamaccharī hoti. ime  kho, bhikkhave, pañca ādīnavā atinivāse.</p>
              <p>[03] ``pañcime ^a^M2.0226^ea^, bhikkhave, ānisaṃsā samavatthavāse. katame pañca?  na ^a^T3.0287^ea^ āvāsamaccharī hoti, na kulamaccharī hoti, na lābhamaccharī  hoti, na vaṇṇamaccharī hoti, na dhammamaccharī hoti. ime kho,  bhikkhave, pañca ānisaṃsā samavatthavāse''ti. catutthaṃ. </p>
            </h4>
            <h4>
              <h4n> 5. paṭhamakulūpakasuttaṃ </h4n>
              <p>[03] 225^b^.^eb^ ``pañcime, bhikkhave, ādīnavā   kulūpake {kulupake (syā0 pī0), kulūpage (sī0)}.  katame pañca? anāmantacāre ^a^P3.0259^ea^ āpajjati, raho  nisajjāya āpajjati, paṭicchanne āsane āpajjati, mātugāmassa uttari  chappañcavācāhi ^a^V2.0239^ea^ dhammaṃ desento āpajjati, kāmasaṅkappabahulo viharati.  ime kho, bhikkhave, pañca ādīnavā kulūpake''ti. pañcamaṃ. </p>
            </h4>
            <h4>
              <h4n> 6. dutiyakulūpakasuttaṃ </h4n>
              <p>[03] 226^b^.^eb^ ``pañcime, bhikkhave, ādīnavā kulūpakassa  bhikkhuno ativelaṃ kulesu saṃsaṭṭhassa viharato. katame pañca?  mātugāmassa abhiṇhadassanaṃ, dassane sati saṃsaggo, saṃsagge sati  vissāso, vissāse sati otāro, otiṇṇacittassetaṃ pāṭikaṅkhaṃ  -- `anabhirato vā brahmacariyaṃ carissati aññataraṃ vā saṃkiliṭṭhaṃ  āpattiṃ āpajjissati sikkhaṃ vā paccakkhāya hīnāyāvattissati'.  ime kho, bhikkhave, pañca ādīnavā kulūpakassa bhikkhuno ativelaṃ  kulesu saṃsaṭṭhassa viharato''ti. chaṭṭhaṃ. </p>
            </h4>
            <h4>
              <h4n> 7. bhogasuttaṃ </h4n>
              <p>[03] 227^b^.^eb^ ``pañcime, bhikkhave, ādīnavā bhogesu.  katame pañca? aggisādhāraṇā bhogā, udakasādhāraṇā bhogā,  rājasādhāraṇā bhogā, corasādhāraṇā bhogā, appiyehi dāyādehi  sādhāraṇā bhogā. ime kho, bhikkhave, pañca ādīnavā bhogesu.</p>
              <p>[03] ``pañcime, bhikkhave, ānisaṃsā bhogesu. katame pañca?  bhoge nissāya attānaṃ sukheti pīṇeti sammā ^a^T3.0288^ea^ sukhaṃ pariharati,  mātāpitaro sukheti pīṇeti sammā sukhaṃ pariharati,  puttadāradāsakammakaraporise sukheti ^a^M2.0227^ea^ pīṇeti sammā sukhaṃ pariharati,  mittāmacce sukheti pīṇeti sammā sukhaṃ pariharati, samaṇabrāhmaṇesu  uddhaggikaṃ dakkhiṇaṃ patiṭṭhāpeti sovaggikaṃ sukhavipākaṃ saggasaṃvattanikaṃ.  ime kho, bhikkhave, pañca ānisaṃsā bhogesū''ti. sattamaṃ. </p>
            </h4>
            <h4>
              <h4n> 8. ussūrabhattasuttaṃ </h4n>
              <p>[03] 228^b^.^eb^ ``pañcime ^a^P3.0260^ea^, bhikkhave,  ādīnavā ussūrabhatte kule. katame pañca? ye te atithī pāhunā,  te na kālena ^a^V2.0240^ea^ paṭipūjenti; yā tā balipaṭiggāhikā devatā, tā na  kālena paṭipūjenti; ye te samaṇabrāhmaṇā ekabhattikā rattūparatā viratā  vikālabhojanā, te na kālena paṭipūjenti; dāsakammakaraporisā  vimukhā kammaṃ karonti; tāvatakaṃyeva asamayena bhuttaṃ anojavantaṃ  hoti. ime kho, bhikkhave, pañca ādīnavā ussūrabhatte kule.</p>
              <p>[03] ``pañcime, bhikkhave, ānisaṃsā samayabhatte kule. katame  pañca? ye te atithī pāhunā, te kālena paṭipūjenti; yā tā  balipaṭiggāhikā devatā, tā kālena paṭipūjenti; ye te samaṇabrāhmaṇā  ekabhattikā rattūparatā viratā vikālabhojanā, te kālena paṭipūjenti;  dāsakammakaraporisā avimukhā kammaṃ karonti; tāvatakaṃyeva samayena  bhuttaṃ ojavantaṃ hoti. ime kho, bhikkhave, pañca ānisaṃsā  samayabhatte kule''ti. aṭṭhamaṃ. </p>
            </h4>
            <h4>
              <h4n> 9. paṭhamakaṇhasappasuttaṃ </h4n>
              <p>[03] 229^b^.^eb^ ``pañcime, bhikkhave, ādīnavā kaṇhasappe.  katame pañca? asuci, duggandho, sabhīru, sappaṭibhayo, mittadubbhī  -- ime kho, bhikkhave ^a^T3.0289^ea^, pañca ādīnavā kaṇhasappe. evamevaṃ kho,  bhikkhave, pañcime ādīnavā mātugāme. katame pañca? asuci,  duggandho, sabhīru, sappaṭibhayo, mittadubbhī -- ime kho, bhikkhave,  pañca ādīnavā mātugāme''ti. navamaṃ. </p>
            </h4>
            <h4>
              <h4n> 10. dutiyakaṇhasappasuttaṃ </h4n>
              <p>[03] 230^b^.^eb^ ``pañcime, bhikkhave, ādīnavā kaṇhasappe.  katame pañca? kodhano, upanāhī, ghoraviso, dujjivho, mittadubbhī  -- ime ^a^P3.0261^ea^ kho, bhikkhave, pañca ādīnavā kaṇhasappe.</p>
              <p>[03] ``evamevaṃ ^a^M2.0228^ea^ kho, bhikkhave, pañcime ādīnavā mātugāme.  katame pañca? kodhano, upanāhī, ghoraviso, dujjivho, mittadubbhī.  tatridaṃ, bhikkhave, mātugāmassa ghoravisatā -- yebhuyyena, bhikkhave,  mātugāmo tibbarāgo. tatridaṃ, bhikkhave, mātugāmassa dujjivhatā --  yebhuyyena, bhikkhave, mātugāmo pisuṇavāco. tatridaṃ, bhikkhave,  mātugāmassa mittadubbhitā -- yebhuyyena ^a^V2.0241^ea^, bhikkhave, mātugāmo  aticārinī. ime kho, bhikkhave, pañca ādīnavā mātugāme''ti.  dasamaṃ. </p>
              <p>[06] dīghacārikavaggo tatiyo. </p>
              <p>[01] tassuddānaṃ -- </p>
              <p>[21] dve dīghacārikā vuttā, atinivāsamaccharī. </p>
              <p>[22] dve ca kulūpakā bhogā, bhattaṃ sappāpare duveti.. </p>
            </h4>
          </h3>
          <h3>
            <h3n> (24) 4. āvāsikavaggo </h3n>
            <h4>
              <h4n> 1. āvāsikasuttaṃ </h4n>
              <p>[03] 231^b^.^eb^ ``pañcahi *3.0290 ^a^V2.0242^ea^, bhikkhave, dhammehi samannāgato  āvāsiko bhikkhu abhāvanīyo hoti. katamehi pañcahi? na  ākappasampanno hoti na vattasampanno; na bahussuto hoti na sutadharo;  na paṭisallekhitā {sallekhitā (ka0 sī0)} hoti na paṭisallānārāmo; na kalyāṇavāco hoti  na kalyāṇavākkaraṇo; duppañño hoti jaḷo eḷamūgo. imehi kho,  bhikkhave, pañcahi dhammehi samannāgato āvāsiko bhikkhu abhāvanīyo  hoti.</p>
              <p>[03] ``pañcahi, bhikkhave, dhammehi samannāgato āvāsiko bhikkhu  bhāvanīyo hoti. katamehi pañcahi? ākappasampanno ^a^P3.0262^ea^  hoti vattasampanno; bahussuto hoti sutadharo;  paṭisallekhitā hoti paṭisallānārāmo; kalyāṇavāco hoti  kalyāṇavākkaraṇo; paññavā hoti ajaḷo ^a^M2.0229^ea^ aneḷamūgo. imehi kho,  bhikkhave, pañcahi dhammehi samannāgato āvāsiko bhikkhu bhāvanīyo  hotī''ti. paṭhamaṃ. </p>
            </h4>
            <h4>
              <h4n> 2. piyasuttaṃ </h4n>
              <p>[03] 232^b^.^eb^ ``pañcahi, bhikkhave, dhammehi samannāgato  āvāsiko bhikkhu sabrahmacārīnaṃ piyo ca hoti manāpo ca garu ca  bhāvanīyo ca.</p>
              <p>[03] ``katamehi pañcahi? sīlavā hoti, pātimokkhasaṃvarasaṃvuto  viharati ācāragocarasampanno aṇumattesu vajjesu bhayadassāvī,  samādāya sikkhati sikkhāpadesu; bahussuto hoti sutadharo  sutasannicayo, ye te dhammā ādikalyāṇā majjhekalyāṇā  pariyosānakalyāṇā sātthaṃ sabyañjanaṃ kevalaparipuṇṇaṃ ^a^T3.0291^ea^ parisuddhaṃ  brahmacariyaṃ abhivadanti, tathārūpāssa dhammā bahussutā honti dhātā  vacasā paricitā manasānupekkhitā diṭṭhiyā suppaṭividdhā  ^a^V2.0243^ea^; kalyāṇavāco hoti kalyāṇavākkaraṇo poriyā vācāya samannāgato  vissaṭṭhāya anelagalāya atthassa viññāpaniyā; catunnaṃ jhānānaṃ  ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī; āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharati. imehi kho, bhikkhave, pañcahi dhammehi samannāgato  āvāsiko bhikkhu sabrahmacārīnaṃ piyo ca hoti manāpo ca garu ca  bhāvanīyo cā''ti. dutiyaṃ. </p>
            </h4>
            <h4>
              <h4n> 3. sobhanasuttaṃ </h4n>
              <p>[03] 233^b^.^eb^ ``pañcahi, bhikkhave, dhammehi samannāgato  āvāsiko bhikkhu āvāsaṃ sobheti. katamehi pañcahi? sīlavā  ^a^P3.0263^ea^ hoti...pe0... samādāya sikkhati sikkhāpadesu;  bahussuto hoti...pe0... diṭṭhiyā suppaṭividdhā; kalyāṇavāco hoti  kalyāṇavākkaraṇo poriyā vācāya samannāgato vissaṭṭhāya anelagalāya  atthassa viññāpaniyā; paṭibalo hoti upasaṅkamante dhammiyā kathāya  sandassetuṃ samādapetuṃ samuttejetuṃ sampahaṃsetuṃ; catunnaṃ jhānānaṃ  ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī. imehi kho, bhikkhave, pañcahi  dhammehi samannāgato āvāsiko bhikkhu āvāsaṃ sobhetī''ti. tatiyaṃ. </p>
            </h4>
            <h4>
              <h4n> 4. bahūpakārasuttaṃ </h4n>
              <p>[03] 234^b^.^eb^ ``pañcahi ^a^M2.0230^ea^, bhikkhave, dhammehi samannāgato  āvāsiko bhikkhu āvāsassa ^a^T3.0292^ea^ bahūpakāro hoti. katamehi pañcahi?  sīlavā hoti...pe0... samādāya sikkhati sikkhāpadesu;  bahussuto hoti...pe0... diṭṭhiyā suppaṭividdhā; khaṇḍaphullaṃ  paṭisaṅkharoti; mahā kho pana bhikkhusaṅgho abhikkanto  nānāverajjakā bhikkhū gihīnaṃ upasaṅkamitvā āroceti -- `mahā  kho, āvuso, bhikkhusaṅgho abhikkanto nānāverajjakā bhikkhū,  karotha puññāni, samayo puññāni kātu'nti; catunnaṃ jhānānaṃ  ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī. imehi kho, bhikkhave, pañcahi  dhammehi samannāgato āvāsiko bhikkhu āvāsassa bahūpakāro  hotī''ti. catutthaṃ. </p>
            </h4>
            <h4>
              <h4n> 5. anukampasuttaṃ </h4n>
              <p>[03] 235^b^.^eb^ ``pañcahi ^a^V2.0244^ea^, bhikkhave, dhammehi samannāgato  āvāsiko bhikkhu gihīnaṃ {gihiṃ (syā0), gihī (katthaci)} anukampati.   katamehi pañcahi?  adhisīle {adhisīlesu (syā0)} samādapeti; dhammadassane niveseti; gilānake upasaṅkamitvā  satiṃ uppādeti -- `arahaggataṃ āyasmanto ^a^P3.0264^ea^ satiṃ  upaṭṭhāpethā'ti; mahā kho pana bhikkhusaṅgho abhikkanto nānāverajjakā  bhikkhū gihīnaṃ upasaṅkamitvā āroceti -- `mahā kho, āvuso,  bhikkhusaṅgho abhikkanto nānāverajjakā bhikkhū, karotha puññāni,  samayo puññāni kātu'nti; yaṃ kho panassa bhojanaṃ denti lūkhaṃ vā  paṇītaṃ vā taṃ attanā paribhuñjati, saddhādeyyaṃ na vinipāteti. imehi  kho, bhikkhave, pañcahi dhammehi samannāgato āvāsiko bhikkhu  gihīnaṃ anukampatī''ti. pañcamaṃ. </p>
            </h4>
            <h4>
              <h4n> 6. paṭhamāvaṇṇārahasuttaṃ </h4n>
              <p>[03] 236^b^.^eb^ ``pañcahi ^a^T3.0293^ea^, bhikkhave, dhammehi samannāgato  āvāsiko bhikkhu yathābhataṃ nikkhitto evaṃ niraye. katamehi  pañcahi? ananuvicca apariyogāhetvā avaṇṇārahassa vaṇṇaṃ bhāsati;  ananuvicca apariyogāhetvā vaṇṇārahassa avaṇṇaṃ bhāsati; ananuvicca  apariyogāhetvā appasādanīye ṭhāne pasādaṃ upadaṃseti; ananuvicca  apariyogāhetvā ^a^M2.0231^ea^ pasādanīye ṭhāne appasādaṃ upadaṃseti; saddhādeyyaṃ  vinipāteti. imehi kho, bhikkhave, pañcahi dhammehi samannāgato  āvāsiko bhikkhu yathābhataṃ nikkhitto evaṃ niraye.</p>
              <p>[03] ``pañcahi, bhikkhave, dhammehi samannāgato āvāsiko bhikkhu  yathābhataṃ nikkhitto evaṃ sagge. katamehi pañcahi? anuvicca  pariyogāhetvā avaṇṇārahassa avaṇṇaṃ bhāsati; anuvicca pariyogāhetvā  vaṇṇārahassa vaṇṇaṃ bhāsati; anuvicca pariyogāhetvā appasādanīye  ṭhāne appasādaṃ upadaṃseti; anuvicca pariyogāhetvā pasādanīye ṭhāne  pasādaṃ upadaṃseti; saddhādeyyaṃ na vinipāteti. imehi kho, bhikkhave,  pañcahi dhammehi samannāgato āvāsiko bhikkhu yathābhataṃ nikkhitto  evaṃ sagge''ti. chaṭṭhaṃ. </p>
            </h4>
            <h4>
              <h4n> 7. dutiyāvaṇṇārahasuttaṃ </h4n>
              <p>[03] 237^b^.^eb^ ``pañcahi ^a^V2.0245^ea^ ^a^P3.0265^ea^, bhikkhave,  dhammehi samannāgato āvāsiko bhikkhu yathābhataṃ nikkhitto evaṃ  niraye. katamehi pañcahi? ananuvicca apariyogāhetvā  avaṇṇārahassa vaṇṇaṃ bhāsati; ananuvicca apariyogāhetvā vaṇṇārahassa  avaṇṇaṃ bhāsati; āvāsamaccharī hoti āvāsapaligedhī; kulamaccharī  hoti kulapaligedhī; saddhādeyyaṃ vinipāteti. imehi ^a^T3.0294^ea^ kho, bhikkhave,  pañcahi dhammehi samannāgato āvāsiko bhikkhu yathābhataṃ nikkhitto  evaṃ niraye.</p>
              <p>[03] ``pañcahi, bhikkhave, dhammehi samannāgato āvāsiko bhikkhu  yathābhataṃ nikkhitto evaṃ sagge. katamehi pañcahi? anuvicca  pariyogāhetvā avaṇṇārahassa avaṇṇaṃ bhāsati; anuvicca pariyogāhetvā  vaṇṇārahassa vaṇṇaṃ bhāsati; na āvāsamaccharī hoti na  āvāsapaligedhī; na kulamaccharī hoti na kulapaligedhī; saddhādeyyaṃ  na vinipāteti. imehi kho, bhikkhave, pañcahi dhammehi samannāgato  āvāsiko bhikkhu yathābhataṃ nikkhitto evaṃ sagge''ti. sattamaṃ. </p>
            </h4>
            <h4>
              <h4n> 8. tatiyāvaṇṇārahasuttaṃ </h4n>
              <p>[03] 238^b^.^eb^ ``pañcahi, bhikkhave, dhammehi samannāgato  āvāsiko bhikkhu yathābhataṃ nikkhitto evaṃ niraye. katamehi  pañcahi? ananuvicca apariyogāhetvā ^a^M2.0232^ea^ avaṇṇārahassa vaṇṇaṃ bhāsati;  ananuvicca apariyogāhetvā vaṇṇārahassa avaṇṇaṃ bhāsati;  āvāsamaccharī hoti; kulamaccharī hoti; lābhamaccharī hoti.  imehi kho, bhikkhave, pañcahi dhammehi samannāgato āvāsiko  bhikkhu yathābhataṃ nikkhitto evaṃ niraye.</p>
              <p>[03] ``pañcahi, bhikkhave, dhammehi samannāgato āvāsiko bhikkhu  yathābhataṃ nikkhitto evaṃ sagge. katamehi pañcahi? anuvicca  pariyogāhetvā avaṇṇārahassa avaṇṇaṃ bhāsati; anuvicca pariyogāhetvā  vaṇṇārahassa vaṇṇaṃ bhāsati ^a^P3.0266^ea^; na āvāsamaccharī  hoti; na kulamaccharī hoti ^a^V2.0246^ea^; na lābhamaccharī hoti. imehi kho,  bhikkhave, pañcahi dhammehi samannāgato āvāsiko bhikkhu yathābhataṃ  nikkhitto evaṃ sagge''ti. aṭṭhamaṃ. </p>
            </h4>
            <h4>
              <h4n> 9. paṭhamamacchariyasuttaṃ </h4n>
              <p>[03] 239^b^.^eb^ ``pañcahi, bhikkhave, dhammehi ^a^T3.0295^ea^ samannāgato  āvāsiko bhikkhu yathābhataṃ nikkhitto evaṃ niraye. katamehi  pañcahi? āvāsamaccharī hoti; kulamaccharī hoti; lābhamaccharī  hoti; vaṇṇamaccharī {dhammamaccharī (ka0)} hoti; saddhādeyyaṃ vinipāteti. imehi kho,  bhikkhave, pañcahi dhammehi samannāgato āvāsiko bhikkhu yathābhataṃ  nikkhitto evaṃ niraye.</p>
              <p>[03] ``pañcahi, bhikkhave, dhammehi samannāgato āvāsiko bhikkhu  yathābhataṃ nikkhitto evaṃ sagge. katamehi pañcahi? na  āvāsamaccharī hoti; na kulamaccharī hoti; na lābhamaccharī hoti;  na vaṇṇamaccharī hoti; saddhādeyyaṃ na vinipāteti. imehi kho,  bhikkhave, pañcahi dhammehi samannāgato āvāsiko bhikkhu yathābhataṃ  nikkhitto evaṃ sagge''ti. navamaṃ. </p>
            </h4>
            <h4>
              <h4n> 10. dutiyamacchariyasuttaṃ </h4n>
              <p>[03] 240^b^.^eb^ ``pañcahi, bhikkhave, dhammehi samannāgato  āvāsiko bhikkhu yathābhataṃ nikkhitto evaṃ niraye. katamehi  pañcahi? āvāsamaccharī hoti; kulamaccharī hoti; lābhamaccharī  hoti; vaṇṇamaccharī hoti; dhammamaccharī hoti. imehi kho,  bhikkhave, pañcahi dhammehi samannāgato āvāsiko bhikkhu yathābhataṃ  nikkhitto evaṃ niraye.</p>
              <p>[03] ``pañcahi ^a^M2.0233^ea^, bhikkhave, dhammehi samannāgato āvāsiko bhikkhu  yathābhataṃ nikkhitto evaṃ sagge. katamehi pañcahi? na  āvāsamaccharī hoti; na kulamaccharī hoti; na lābhamaccharī  ^a^P3.0267^ea^ hoti; na vaṇṇamaccharī hoti; na dhammamaccharī  hoti. imehi kho, bhikkhave, pañcahi dhammehi samannāgato  āvāsiko bhikkhu yathābhataṃ nikkhitto evaṃ sagge''ti. dasamaṃ. </p>
              <p>[06] āvāsikavaggo catuttho. </p>
              <p>[01] tassuddānaṃ -- </p>
              <p>[21] āvāsiko ^a^V2.0247^ea^ piyo ca sobhano, </p>
              <p>[27] bahūpakāro anukampako ca. </p>
              <p>[26] tayo avaṇṇārahā ceva, </p>
              <p>[22] macchariyā duvepi cāti {yathābhataṃ cāpi avaṇṇagedhā, catukkamacchera  pañcamena cāti (sī0 syā0) yathābhataṃ avaṇṇañca, catuko  macchariyena cāti (ka0)}.. </p>
            </h4>
          </h3>
          <h3>
            <h3n> (25) 5. duccaritavaggo </h3n>
            <h4>
              <h4n> 1. paṭhamaduccaritasuttaṃ </h4n>
              <p>[03] 241^b^.^eb^ ``pañcime ^a^T3.0296^ea^ ^a^V2.0248^ea^, bhikkhave, ādīnavā duccarite.  katame pañca? attāpi attānaṃ upavadati; anuvicca viññū garahanti;  pāpako kittisaddo abbhuggacchati; sammūḷho kālaṃ karoti; kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjati. ime  kho, bhikkhave, pañca ādīnavā duccarite.</p>
              <p>[03] ``pañcime, bhikkhave, ānisaṃsā sucarite. katame pañca?  attāpi attānaṃ na upavadati; anuvicca viññū pasaṃsanti; kalyāṇo  kittisaddo abbhuggacchati; asammūḷho kālaṃ karoti; kāyassa bhedā  paraṃ maraṇā sugatiṃ saggaṃ lokaṃ upapajjati. ime kho, bhikkhave,  pañca ānisaṃsā sucarite''ti. paṭhamaṃ. </p>
            </h4>
            <h4>
              <h4n> 2. paṭhamakāyaduccaritasuttaṃ </h4n>
              <p>[03] 242^b^.^eb^ ``pañcime, bhikkhave, ādīnavā  kāyaduccarite...pe0... ānisaṃsā kāyasucarite...pe0....  dutiyaṃ. </p>
            </h4>
            <h4>
              <h4n> 3. paṭhamavacīduccaritasuttaṃ </h4n>
              <p>[03] 243^b^.^eb^ ``pañcime ^a^M2.0234^ea^, bhikkhave, ādīnavā  vacīduccarite...pe0... ānisaṃsā vacīsucarite...pe0....  tatiyaṃ. </p>
            </h4>
            <h4>
              <h4n> 4. paṭhamamanoduccaritasuttaṃ </h4n>
              <p>[03] 244^b^.^eb^ ``pañcime, bhikkhave, ādīnavā  manoduccarite...pe0... ānisaṃsā manosucarite ^a^V2.0249^ea^. katame pañca?  attāpi ^a^P3.0268^ea^ attānaṃ na upavadati; anuvicca viññū ^a^T3.0297^ea^  pasaṃsanti; kalyāṇo kittisaddo abbhuggacchati; asammūḷho kālaṃ  karoti; kāyassa bhedā paraṃ maraṇā sugatiṃ saggaṃ lokaṃ upapajjati.  ime kho, bhikkhave, pañca ānisaṃsā manosucarite''ti. catutthaṃ. </p>
            </h4>
            <h4>
              <h4n> 5. dutiyaduccaritasuttaṃ </h4n>
              <p>[03] 245^b^.^eb^ ``pañcime, bhikkhave, ādīnavā duccarite.  katame pañca? attāpi attānaṃ upavadati; anuvicca viññū garahanti;  pāpako kittisaddo abbhuggacchati; saddhammā vuṭṭhāti; asaddhamme  patiṭṭhāti. ime kho, bhikkhave, pañca ādīnavā duccarite.</p>
              <p>[03] ``pañcime, bhikkhave, ānisaṃsā sucarite. katame pañca?  attāpi attānaṃ na upavadati; anuvicca viññū pasaṃsanti; kalyāṇo  kittisaddo abbhuggacchati; asaddhammā vuṭṭhāti; saddhamme patiṭṭhāti.  ime kho, bhikkhave, pañca ānisaṃsā sucarite''ti. pañcamaṃ. </p>
            </h4>
            <h4>
              <h4n> 6. dutiyakāyaduccaritasuttaṃ </h4n>
              <p>[03] 246^b^.^eb^ ``pañcime, bhikkhave, ādīnavā  kāyaduccarite...pe0... ānisaṃsā kāyasucarite...pe0....  chaṭṭhaṃ. </p>
            </h4>
            <h4>
              <h4n> 7. dutiyavacīduccaritasuttaṃ </h4n>
              <p>[03] 247^b^.^eb^ ``pañcime, bhikkhave, ādīnavā  vacīduccarite...pe0... ānisaṃsā vacīsucarite...pe0....  sattamaṃ. </p>
            </h4>
            <h4>
              <h4n> 8. dutiyamanoduccaritasuttaṃ </h4n>
              <p>[03] 248^b^.^eb^ ``pañcime ^a^M2.0235^ea^, bhikkhave, ādīnavā  manoduccarite...pe0... ānisaṃsā manosucarite. katame pañca?  attāpi attānaṃ ^a^T3.0298^ea^ na upavadati; anuvicca viññū pasaṃsanti; kalyāṇo  ^a^V2.0250^ea^ kittisaddo abbhuggacchati; asaddhammā vuṭṭhāti; saddhamme patiṭṭhāti.  ime kho, bhikkhave, pañca ānisaṃsā manosucarite''ti. aṭṭhamaṃ. </p>
            </h4>
            <h4>
              <h4n> 9. sivathikasuttaṃ </h4n>
              <p>[03] 249^b^.^eb^ ``pañcime, bhikkhave, ādīnavā sivathikāya {sīvathikāya  (sī0 syā0 kaṃ0 pī0)}.  katame pañca? asuci, duggandhā, sappaṭibhayā, vāḷānaṃ amanussānaṃ  āvāso, bahuno janassa ārodanā -- ime kho, bhikkhave, pañca  ādīnavā sivathikāya.</p>
              <p>[03] ``evamevaṃ kho, bhikkhave, pañcime ādīnavā sivathikūpame  puggale. katame pañca? idha ^a^P3.0269^ea^, bhikkhave, ekacco  puggalo asucinā kāyakammena samannāgato hoti; asucinā  vacīkammena samannāgato hoti; asucinā manokammena samannāgato  hoti. idamassa asucitāya vadāmi. seyyathāpi sā, bhikkhave,  sivathikā asuci; tathūpamāhaṃ, bhikkhave, imaṃ puggalaṃ vadāmi.</p>
              <p>[03] ``tassa asucinā kāyakammena samannāgatassa, asucinā  vacīkammena samannāgatassa, asucinā manokammena samannāgatassa  pāpako kittisaddo abbhuggacchati. idamassa duggandhatāya vadāmi.  seyyathāpi sā, bhikkhave, sivathikā duggandhā; tathūpamāhaṃ, bhikkhave,  imaṃ puggalaṃ vadāmi.</p>
              <p>[03] ``tamenaṃ asucinā kāyakammena samannāgataṃ, asucinā  vacīkammena samannāgataṃ, asucinā manokammena samannāgataṃ pesalā  sabrahmacārī ārakā parivajjanti. idamassa sappaṭibhayasmiṃ vadāmi.  seyyathāpi sā, bhikkhave, sivathikā sappaṭibhayā; tathūpamāhaṃ,  bhikkhave, imaṃ puggalaṃ vadāmi.</p>
              <p>[03] ``so asucinā kāyakammena samannāgato, asucinā  vacīkammena samannāgato ^a^T3.0299^ea^, asucinā manokammena samannāgato sabhāgehi  puggalehi saddhiṃ saṃvasati. idamassa vāḷāvāsasmiṃ ^a^V2.0251^ea^ vadāmi.  seyyathāpi sā ^a^M2.0236^ea^, bhikkhave, sivathikā vāḷānaṃ amanussānaṃ āvāso;  tathūpamāhaṃ, bhikkhave, imaṃ puggalaṃ vadāmi. </p>
              <p>[01] ``tamenaṃ asucinā kāyakammena samannāgataṃ, asucinā  vacīkammena samannāgataṃ, asucinā manokammena samannāgataṃ pesalā  sabrahmacārī disvā khīyadhammaṃ {khīyanadhammaṃ (sī0)} āpajjanti -- `aho vata no dukkhaṃ  ye mayaṃ evarūpehi puggalehi saddhiṃ saṃvasāmā'ti! idamassa  ārodanāya vadāmi. seyyathāpi sā, bhikkhave, sivathikā bahuno  janassa ārodanā; tathūpamāhaṃ, bhikkhave, imaṃ puggalaṃ vadāmi. ime  kho, bhikkhave, pañca ādīnavā sivathikūpame puggale''ti. navamaṃ. </p>
            </h4>
            <h4>
              <h4n> 10. puggalappasādasuttaṃ </h4n>
              <p>[03] 250^b^.^eb^ ``pañcime ^a^P3.0270^ea^, bhikkhave,  ādīnavā puggalappasāde. katame pañca? yasmiṃ, bhikkhave, puggale  puggalo abhippasanno hoti, so tathārūpaṃ āpattiṃ āpanno hoti  yathārūpāya āpattiyā saṅgho ukkhipati. tassa evaṃ hoti --  `yo kho myāyaṃ puggalo piyo manāpo so saṅghena ukkhitto'ti.  bhikkhūsu appasādabahulo hoti. bhikkhūsu appasādabahulo samāno  aññe bhikkhū na bhajati. aññe bhikkhū abhajanto saddhammaṃ na  suṇāti. saddhammaṃ asuṇanto saddhammā parihāyati. ayaṃ, bhikkhave,  paṭhamo ādīnavo puggalappasāde.</p>
              <p>[03] ``puna caparaṃ, bhikkhave, yasmiṃ puggale puggalo abhippasanno  hoti, so tathārūpaṃ āpattiṃ āpanno hoti yathārūpāya āpattiyā  saṅgho ante nisīdāpeti ^a^T3.0300^ea^. tassa evaṃ hoti -- `yo kho myāyaṃ  puggalo piyo manāpo so saṅghena ante nisīdāpito'ti.  bhikkhūsu appasādabahulo hoti. bhikkhūsu appasādabahulo samāno  aññe bhikkhū na bhajati. aññe bhikkhū abhajanto saddhammaṃ na  suṇāti. saddhammaṃ asuṇanto saddhammā parihāyati. ayaṃ, bhikkhave,  dutiyo ādīnavo puggalappasāde.</p>
              <p>[03] ``puna caparaṃ, bhikkhave, yasmiṃ puggale puggalo abhippasanno  hoti, so disāpakkanto hoti...pe0... so vibbhanto hoti...pe0...  so ^a^M2.0237^ea^ kālaṅkato hoti. tassa evaṃ hoti -- `yo kho myāyaṃ puggalo  piyo manāpo so kālaṅkato'ti. aññe bhikkhū na bhajati. aññe  bhikkhū ^a^V2.0252^ea^ abhajanto saddhammaṃ na suṇāti. saddhammaṃ asuṇanto saddhammā  parihāyati. ayaṃ, bhikkhave, pañcamo ādīnavo puggalappasāde.  ime kho, bhikkhave, pañca ādīnavā puggalappasāde''ti. dasamaṃ. </p>
              <p>[06] duccaritavaggo pañcamo. </p>
              <p>[01] tassuddānaṃ -- </p>
              <p>[21] duccaritaṃ ^a^P3.0271^ea^ kāyaduccaritaṃ,  vacīduccaritaṃ manoduccaritaṃ. </p>
              <p>[22] catūhi pare dve sivathikā, puggalappasādena cāti.. </p>
              <p>[06] pañcamapaṇṇāsakaṃ samattaṃ. </p>
            </h4>
          </h3>
          <h3>
            <h3n> (26) 6. upasampadāvaggo </h3n>
            <h4>
              <h4n> 1. upasampādetabbasuttaṃ </h4n>
              <p>[03] 251^b^.^eb^ {mahāva0 84} ``pañcahi ^a^T3.0301^ea^ ^a^V2.0253^ea^ ^a^M2.0238^ea^,   bhikkhave, dhammehi samannāgatena bhikkhunā upasampādetabbaṃ. katamehi pañcahi? idha, bhikkhave,  bhikkhu asekhena sīlakkhandhena samannāgato hoti; asekhena  samādhikkhandhena samannāgato hoti; asekhena paññākkhandhena  samannāgato hoti; asekhena vimuttikkhandhena samannāgato hoti;  asekhena vimuttiñāṇadassanakkhandhena samannāgato hoti. imehi kho,  bhikkhave, pañcahi dhammehi samannāgatena bhikkhunā upasampādetabba''nti.  paṭhamaṃ. </p>
            </h4>
            <h4>
              <h4n> 2. nissayasuttaṃ </h4n>
              <p>[03] 252^b^.^eb^ {mahāva0 84} ``pañcahi, bhikkhave, dhammehi samannāgatena  bhikkhunā nissayo dātabbo. katamehi pañcahi? idha, bhikkhave,  bhikkhu asekhena sīlakkhandhena samannāgato hoti...pe0... asekhena  vimuttiñāṇadassanakkhandhena samannāgato hoti. imehi...pe0...  nissayo dātabbo''ti. dutiyaṃ. </p>
            </h4>
            <h4>
              <h4n> 3. sāmaṇerasuttaṃ </h4n>
              <p>[03] 253^b^.^eb^ {mahāva0 84} ``pañcahi, bhikkhave, dhammehi samannāgatena  bhikkhunā sāmaṇero upaṭṭhāpetabbo. katamehi pañcahi? idha,  bhikkhave, bhikkhu asekhena sīlakkhandhena samannāgato hoti; asekhena  samādhikkhandhena... asekhena paññākkhandhena... asekhena  vimuttikkhandhena... asekhena vimuttiñāṇadassanakkhandhena samannāgato  hoti. imehi kho, bhikkhave, pañcahi dhammehi samannāgatena  bhikkhunā sāmaṇero upaṭṭhāpetabbo''ti. tatiyaṃ. </p>
            </h4>
            <h4>
              <h4n> 4. pañcamacchariyasuttaṃ </h4n>
              <p>[03] 254^b^.^eb^ ``pañcimāni ^a^V2.0254^ea^ ^a^P3.0272^ea^, bhikkhave,  macchariyāni. katamāni pañca? āvāsamacchariyaṃ, kulamacchariyaṃ,  lābhamacchariyaṃ, vaṇṇamacchariyaṃ, dhammamacchariyaṃ -- imāni ^a^T3.0302^ea^ kho,  bhikkhave, pañca macchariyāni. imesaṃ kho, bhikkhave, pañcannaṃ  macchariyānaṃ etaṃ paṭikuṭṭhaṃ {patikiṭṭhaṃ (sī0 pī0), paṭikkiṭṭhaṃ (syā0 kaṃ0),  paṭikiṭṭhaṃ (ka0)}, yadidaṃ dhammamacchariya''nti. catutthaṃ. </p>
            </h4>
            <h4>
              <h4n> 5. macchariyappahānasuttaṃ </h4n>
              <p>[03] 255^b^.^eb^ ``pañcannaṃ ^a^M2.0239^ea^, bhikkhave, macchariyānaṃ pahānāya  samucchedāya brahmacariyaṃ vussati. katamesaṃ pañcannaṃ?  āvāsamacchariyassa pahānāya samucchedāya brahmacariyaṃ vussati;  kulamacchariyassa...pe0... lābhamacchariyassa... vaṇṇamacchariyassa...  dhammamacchariyassa pahānāya samucchedāya brahmacariyaṃ vussati. imesaṃ  kho, bhikkhave, pañcannaṃ macchariyānaṃ pahānāya samucchedāya brahmacariyaṃ  vussatī''ti. pañcamaṃ. </p>
            </h4>
            <h4>
              <h4n> 6. paṭhamajhānasuttaṃ </h4n>
              <p>[03] 256^b^.^eb^ ``pañcime, bhikkhave, dhamme appahāya abhabbo  paṭhamaṃ jhānaṃ upasampajja viharituṃ. katame pañca? āvāsamacchariyaṃ,  kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ -- ime  kho, bhikkhave, pañca dhamme appahāya abhabbo paṭhamaṃ jhānaṃ upasampajja  viharituṃ.</p>
              <p>[03] ``pañcime, bhikkhave, dhamme pahāya bhabbo paṭhamaṃ jhānaṃ  upasampajja viharituṃ. katame pañca? āvāsamacchariyaṃ,  kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ -- ime  kho, bhikkhave, pañca dhamme pahāya bhabbo paṭhamaṃ jhānaṃ upasampajja  viharitu''nti. chaṭṭhaṃ. </p>
            </h4>
            <h4>
              <h4n> 7-13. dutiyajhānasuttādisattakaṃ </h4n>
              <p>[03] 257-263^b^.^eb^ ``pañcime ^a^V2.0255^ea^, bhikkhave, dhamme appahāya abhabbo  dutiyaṃ jhānaṃ...pe0... abhabbo tatiyaṃ jhānaṃ... abhabbo catutthaṃ  jhānaṃ... abhabbo sotāpattiphalaṃ... abhabbo sakadāgāmiphalaṃ...  abhabbo anāgāmiphalaṃ... abhabbo arahattaṃ {arahattaphalaṃ (sī0)} sacchikātuṃ. katame pañca?  āvāsamacchariyaṃ ^a^T3.0303^ea^ ^a^P3.0273^ea^, kulamacchariyaṃ,  lābhamacchariyaṃ, vaṇṇamacchariyaṃ, dhammamacchariyaṃ -- ime kho, bhikkhave,  pañca dhamme appahāya abhabbo arahattaṃ sacchikātuṃ.</p>
              <p>[03] ``pañcime, bhikkhave, dhamme pahāya bhabbo dutiyaṃ  jhānaṃ...pe0... bhabbo tatiyaṃ jhānaṃ... bhabbo catutthaṃ jhānaṃ... bhabbo  sotāpattiphalaṃ... bhabbo sakadāgāmiphalaṃ... bhabbo anāgāmiphalaṃ...  bhabbo arahattaṃ sacchikātuṃ. katame pañca? āvāsamacchariyaṃ,  kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ -- ime  kho, bhikkhave, pañca dhamme pahāya bhabbo arahattaṃ sacchikātu''nti.  terasamaṃ. </p>
            </h4>
            <h4>
              <h4n> 14. aparapaṭhamajhānasuttaṃ </h4n>
              <p>[03] 264^b^.^eb^ ``pañcime ^a^M2.0240^ea^, bhikkhave, dhamme appahāya abhabbo  paṭhamaṃ jhānaṃ upasampajja viharituṃ. katame pañca? āvāsamacchariyaṃ,  kulamacchariyaṃ, lābhamacchariyaṃ, vaṇṇamacchariyaṃ, akataññutaṃ akataveditaṃ  -- ime kho, bhikkhave, pañca dhamme appahāya abhabbo paṭhamaṃ jhānaṃ  upasampajja viharituṃ.</p>
              <p>[03] ``pañcime, bhikkhave, dhamme pahāya bhabbo paṭhamaṃ jhānaṃ  upasampajja viharituṃ. katame pañca? āvāsamacchariyaṃ,  kulamacchariyaṃ, lābhamacchariyaṃ, vaṇṇamacchariyaṃ, akataññutaṃ akataveditaṃ  -- ime kho, bhikkhave, pañca dhamme pahāya bhabbo paṭhamaṃ jhānaṃ  upasampajja viharitu''nti. cuddasamaṃ. </p>
            </h4>
            <h4>
              <h4n> 15-21. aparadutiyajhānasuttādisattakaṃ </h4n>
              <p>[03] 265-271^b^.^eb^ ``pañcime ^a^V2.0256^ea^, bhikkhave, dhamme appahāya abhabbo  dutiyaṃ jhānaṃ...pe0... tatiyaṃ jhānaṃ... catutthaṃ jhānaṃ...  sotāpattiphalaṃ... sakadāgāmiphalaṃ... anāgāmiphalaṃ... arahattaṃ  sacchikātuṃ. katame pañca? āvāsamacchariyaṃ, kulamacchariyaṃ,  lābhamacchariyaṃ, vaṇṇamacchariyaṃ, akataññutaṃ akataveditaṃ -- ime kho,  bhikkhave, pañca dhamme appahāya abhabbo arahattaṃ sacchikātuṃ.</p>
              <p>[03] ``pañcime, bhikkhave, dhamme pahāya bhabbo dutiyaṃ  jhānaṃ...pe0... tatiyaṃ jhānaṃ... catutthaṃ jhānaṃ... sotāpattiphalaṃ...  sakadāgāmiphalaṃ... anāgāmiphalaṃ... arahattaṃ sacchikātuṃ. katame ^a^T3.0304^ea^  pañca? āvāsamacchariyaṃ, kulamacchariyaṃ, lābhamacchariyaṃ,  vaṇṇamacchariyaṃ, akataññutaṃ akataveditaṃ -- ime kho, bhikkhave, pañca  dhamme pahāya bhabbo arahattaṃ sacchikātu''nti. ekavīsatimaṃ. </p>
              <p>[06] upasampadāvaggo chaṭṭho. </p>
            </h4>
          </h3>
          <h3>
            <h3n> 1. sammutipeyyālaṃ </h3n>
            <h4>
              <h4n> 1. bhattuddesakasuttaṃ </h4n>
              <p>[03] 272^b^.^eb^ ``pañcahi ^a^V2.0257^ea^ ^a^P3.0274^ea^, bhikkhave,  dhammehi samannāgato bhattuddesako na sammannitabbo {na sammanitabbo (ka0) cūḷava0 326  passitabbaṃ}. katamehi pañcahi?  chandāgatiṃ gacchati, dosāgatiṃ gacchati, mohāgatiṃ ^a^M2.0241^ea^ gacchati,  bhayāgatiṃ gacchati, uddiṭṭhānuddiṭṭhaṃ na jānāti -- imehi kho,  bhikkhave, pañcahi dhammehi samannāgato bhattuddesako na sammannitabbo.</p>
              <p>[03] ``pañcahi, bhikkhave, dhammehi samannāgato bhattuddesako  sammannitabbo. katamehi pañcahi? na chandāgatiṃ gacchati, na  dosāgatiṃ gacchati, na mohāgatiṃ gacchati, na bhayāgatiṃ gacchati,  uddiṭṭhānuddiṭṭhaṃ jānāti -- imehi kho, bhikkhave, pañcahi dhammehi  samannāgato bhattuddesako sammannitabboti. </p>
              <p>[01] ``pañcahi, bhikkhave, dhammehi samannāgato bhattuddesako  sammato {sammatopi (sī0)} na pesetabbo...pe0... sammato pesetabbo... bālo  veditabbo... paṇḍito veditabbo... khataṃ upahataṃ attānaṃ pariharati...  akkhataṃ anupahataṃ attānaṃ pariharati... yathābhataṃ nikkhitto evaṃ  niraye... yathābhataṃ nikkhitto evaṃ sagge. katamehi pañcahi? na  chandāgatiṃ gacchati, na dosāgatiṃ gacchati, na mohāgatiṃ gacchati, na  bhayāgatiṃ gacchati, uddiṭṭhānuddiṭṭhaṃ ^a^T3.0305^ea^ jānāti -- imehi kho, bhikkhave,  pañcahi dhammehi samannāgato bhattuddesako yathābhataṃ nikkhitto evaṃ  sagge''ti. paṭhamaṃ. </p>
            </h4>
            <h4>
              <h4n> 2-14. senāsanapaññāpakasuttāditerasakaṃ </h4n>
              <p>[03] 273-285^b^.^eb^ ``pañcahi, bhikkhave, dhammehi samannāgato  senāsanapaññāpako na sammannitabbo...pe0... paññattāpaññattaṃ na  jānāti...pe0... senāsanapaññāpako sammannitabbo...pe0...  paññattāpaññattaṃ jānāti...pe0....</p>
              <p>[03] senāsanagāhāpako ^a^V2.0258^ea^ na sammannitabbo...pe0... gahitāgahitaṃ  {paññattāpaññattaṃ (sī0 syā0 kaṃ0)} na  jānāti...pe0... senāsanagāhāpako sammannitabbo...pe0...  gahitāgahitaṃ {paññattāpaññattaṃ (sī0 syā0 kaṃ0)} jānāti...pe0....</p>
              <p>[03] bhaṇḍāgāriko na sammannitabbo...pe0... guttāguttaṃ na  jānāti... bhaṇḍāgāriko sammannitabbo...pe0... guttāguttaṃ  jānāti...pe0....</p>
              <p>[03] cīvarapaṭiggāhako na sammannitabbo...pe0... gahitāgahitaṃ na  jānāti... cīvarapaṭiggāhako sammannitabbo ^a^P3.0275^ea^ ...pe0... gahitāgahitaṃ jānāti...pe0....</p>
              <p>[03] cīvarabhājako ^a^M2.0242^ea^ na sammannitabbo...pe0... bhājitābhājitaṃ na  jānāti... cīvarabhājako sammannitabbo...pe0... bhājitābhājitaṃ  jānāti...pe0....</p>
              <p>[03] yāgubhājako na sammannitabbo...pe0... yāgubhājako  sammannitabbo...pe0....</p>
              <p>[03] phalabhājako na sammannitabbo...pe0... phalabhājako  sammannitabbo...pe0....</p>
              <p>[03] khajjakabhājako na sammannitabbo...pe0... bhājitābhājitaṃ na  jānāti... khajjakabhājako sammannitabbo...pe0... bhājitābhājitaṃ  jānāti...pe0....</p>
              <p>[03] appamattakavissajjako na sammannitabbo...pe0...  vissajjitāvissajjitaṃ na jānāti... appamattakavissajjako  sammannitabbo...pe0... vissajjitāvissajjitaṃ jānāti....</p>
              <p>[03] sāṭiyaggāhāpako na sammannitabbo...pe0... gahitāgahitaṃ na  jānāti ^a^T3.0306^ea^... sāṭiyaggāhāpako sammannitabbo...pe0... gahitāgahitaṃ  jānāti....</p>
              <p>[03] pattaggāhāpako na sammannitabbo...pe0... gahitāgahitaṃ na  jānāti... pattaggāhāpako sammannitabbo...pe0... gahitāgahitaṃ  jānāti....</p>
              <p>[03] ārāmikapesako ^a^V2.0259^ea^ na sammannitabbo...pe0... ārāmikapesako  sammannitabbo...pe0....</p>
              <p>[03] sāmaṇerapesako na sammannitabbo...pe0... sāmaṇerapesako  sammannitabbo...pe0....</p>
              <p>[03] sammato na pesetabbo...pe0... sammato pesetabbo...pe0....</p>
              <p>[03] sāmaṇerapesako bālo veditabbo...pe0... paṇḍito  veditabbo... khataṃ upahataṃ attānaṃ pariharati... akkhataṃ anupahataṃ  attānaṃ pariharati... yathābhataṃ nikkhitto evaṃ niraye... yathābhataṃ  nikkhitto evaṃ sagge. katamehi pañcahi? na chandāgatiṃ gacchati,  na dosāgatiṃ gacchati, na mohāgatiṃ gacchati, na bhayāgatiṃ gacchati,  pesitāpesitaṃ jānāti. imehi kho, bhikkhave, pañcahi dhammehi  samannāgato sāmaṇerapesako yathābhataṃ nikkhitto evaṃ sagge''ti.  cuddasamaṃ. </p>
              <p>[06] sammutipeyyālaṃ niṭṭhitaṃ. </p>
            </h4>
          </h3>
          <h3>
            <h3n> 2. sikkhāpadapeyyālaṃ </h3n>
            <h4>
              <h4n> 1. bhikkhusuttaṃ </h4n>
              <p>[03] 286^b^.^eb^ ``pañcahi ^a^V2.0260^ea^ ^a^M2.0243^ea^, bhikkhave, dhammehi samannāgato  bhikkhu yathābhataṃ nikkhitto evaṃ niraye. katamehi pañcahi?  pāṇātipātī hoti, adinnādāyī hoti, abrahmacārī hoti, musāvādī  hoti, surāmerayamajjapamādaṭṭhāyī hoti. imehi ^a^P3.0276^ea^  kho, bhikkhave, pañcahi dhammehi samannāgato bhikkhu yathābhataṃ  nikkhitto evaṃ niraye.</p>
              <p>[03] ``pañcahi, bhikkhave, dhammehi samannāgato bhikkhu yathābhataṃ  nikkhitto evaṃ sagge. katamehi pañcahi ^a^T3.0307^ea^? pāṇātipātā paṭivirato  hoti, adinnādānā paṭivirato hoti, abrahmacariyā paṭivirato hoti,  musāvādā paṭivirato hoti, surāmerayamajjapamādaṭṭhānā paṭivirato  hoti. imehi kho, bhikkhave, pañcahi dhammehi samannāgato bhikkhu  yathābhataṃ nikkhitto evaṃ sagge''ti. paṭhamaṃ. </p>
            </h4>
            <h4>
              <h4n> 2-7. bhikkhunīsuttādichakkaṃ </h4n>
              <p>[03] 287-292^b^.^eb^ ``pañcahi, bhikkhave, dhammehi samannāgatā  bhikkhunī...pe0... sikkhamānā... sāmaṇero... sāmaṇerī...  upāsako... upāsikā yathābhataṃ nikkhittā evaṃ niraye. katamehi  pañcahi? pāṇātipātinī hoti, adinnādāyinī hoti,  kāmesumicchācārinī hoti, musāvādinī hoti,  surāmerayamajjapamādaṭṭhāyinī hoti. imehi kho, bhikkhave, pañcahi  dhammehi samannāgatā upāsikā yathābhataṃ nikkhittā evaṃ niraye.</p>
              <p>[03] ``pañcahi, bhikkhave, dhammehi samannāgatā upāsikā yathābhataṃ  nikkhittā evaṃ sagge. katamehi pañcahi? pāṇātipātā paṭiviratā  hoti, adinnādānā paṭiviratā hoti, kāmesumicchācārā paṭiviratā  hoti, musāvādā paṭiviratā ^a^V2.0261^ea^ hoti, surāmerayamajjapamādaṭṭhānā  paṭiviratā hoti. imehi kho, bhikkhave, pañcahi dhammehi  samannāgatā upāsikā yathābhataṃ nikkhittā evaṃ sagge''ti. sattamaṃ. </p>
            </h4>
            <h4>
              <h4n> 8. ājīvakasuttaṃ </h4n>
              <p>[03] 293^b^.^eb^ ``pañcahi ^a^M2.0244^ea^, bhikkhave, dhammehi samannāgato  ājīvako yathābhataṃ nikkhitto evaṃ niraye. katamehi pañcahi?  pāṇātipātī hoti, adinnādāyī hoti, abrahmacārī hoti, musāvādī  hoti, surāmerayamajjapamādaṭṭhāyī hoti. imehi kho, bhikkhave,  pañcahi dhammehi samannāgato ^a^T3.0308^ea^ ājīvako yathābhataṃ nikkhitto evaṃ  niraye''ti. aṭṭhamaṃ. </p>
            </h4>
            <h4>
              <h4n> 9-17. nigaṇṭhasuttādinavakaṃ </h4n>
              <p>[03] 294-302^b^.^eb^ ``pañcahi, bhikkhave, dhammehi samannāgato  nigaṇṭho...pe0... muṇḍasāvako... jaṭilako... paribbājako...  māgaṇḍiko... tedaṇḍiko... āruddhako... gotamako... devadhammiko  ^a^P3.0277^ea^ yathābhataṃ nikkhitto evaṃ niraye. katamehi  pañcahi? pāṇātipātī hoti, adinnādāyī hoti...pe0...  surāmerayamajjapamādaṭṭhāyī hoti. imehi kho, bhikkhave, pañcahi  dhammehi samannāgato devadhammiko yathābhataṃ nikkhitto evaṃ niraye''ti.  sattarasamaṃ. </p>
              <p>[06] sikkhāpadapeyyālaṃ niṭṭhitaṃ. </p>
            </h4>
          </h3>
          <h3>
            <h3n> 3. rāgapeyyālaṃ </h3n>
            <h4>
              <h4n> </h4n>
              <p>[03] 303^b^.^eb^ ``rāgassa ^a^V2.0262^ea^, bhikkhave, abhiññāya pañca dhammā  bhāvetabbā. katame pañca? asubhasaññā, maraṇasaññā,  ādīnavasaññā, āhāre paṭikūlasaññā, sabbaloke anabhiratasaññā {sabbatthapi  evameva dissati} --  rāgassa, bhikkhave, abhiññāya ime pañca dhammā bhāvetabbā''ti. </p>
              <p>[03] 304^b^.^eb^ ``rāgassa, bhikkhave, abhiññāya pañca dhammā  bhāvetabbā. katame pañca? aniccasaññā, anattasaññā, maraṇasaññā,  āhāre paṭikūlasaññā, sabbaloke anabhiratasaññā -- rāgassa,  bhikkhave, abhiññāya ime pañca dhammā bhāvetabbā''ti. </p>
              <p>[03] 305^b^.^eb^ ``rāgassa ^a^M2.0245^ea^, bhikkhave, abhiññāya pañca dhammā  bhāvetabbā. katame pañca? aniccasaññā, anicce dukkhasaññā,  dukkhe anattasaññā, pahānasaññā, virāgasaññā -- rāgassa, bhikkhave,  abhiññāya ime pañca dhammā bhāvetabbā''ti. </p>
              <p>[03] 306^b^.^eb^ ``rāgassa, bhikkhave, abhiññāya pañca dhammā  bhāvetabbā. katame pañca? saddhindriyaṃ, vīriyindriyaṃ, satindriyaṃ,  samādhindriyaṃ, paññindriyaṃ -- rāgassa, bhikkhave, abhiññāya ime  pañca dhammā bhāvetabbā''ti. </p>
              <p>[03] 307^b^.^eb^ ``rāgassa ^a^T3.0309^ea^ ^a^P3.0278^ea^, bhikkhave,  abhiññāya pañca dhammā bhāvetabbā. katame pañca? saddhābalaṃ,  vīriyabalaṃ, satibalaṃ, samādhibalaṃ, paññābalaṃ -- rāgassa, bhikkhave,  abhiññāya ime pañca dhammā bhāvetabbā''ti. </p>
              <p>[03] 308-1151^b^.^eb^ ``rāgassa, bhikkhave, pariññāya...  parikkhayāya... pahānāya... khayāya... vayāya... virāgāya...  nirodhāya... cāgāya... paṭinissaggāya pañca dhammā bhāvetabbā.  dosassa... mohassa... kodhassa... upanāhassa... makkhassa...  paḷāsassa... issāya... macchariyassa... māyāya... sāṭheyyassa...  thambhassa... sārambhassa... mānassa... atimānassa ^a^V2.0263^ea^ ... madassa...  pamādassa abhiññāya... pariññāya... parikkhayāya... pahānāya...  khayāya... vayāya... virāgāya... nirodhāya... cāgāya...  paṭinissaggāya pañca dhammā bhāvetabbā.</p>
              <p>[03] ``katame pañca? saddhābalaṃ, vīriyabalaṃ, satibalaṃ,  samādhibalaṃ, paññābalaṃ -- pamādassa, bhikkhave, paṭinissaggāya ime  pañca dhammā bhāvetabbā''ti. </p>
              <p>[06] rāgapeyyālaṃ niṭṭhitaṃ. </p>
              <p>[01] tassuddānaṃ -- </p>
              <p>[21] abhiññāya pariññāya parikkhayāya, </p>
              <p>[27] pahānāya khayāya vayena ca. </p>
              <p>[26] virāganirodhā cāgañca, </p>
              <p>[22] paṭinissaggo ime dasāti.. </p>
              <p>[06] pañcakanipāto niṭṭhito. </p>
              <p>[01] tatridaṃ vagguddānaṃ -- </p>
              <p>[21] sekhabalaṃ ^a^M2.0246^ea^ balañceva, pañcaṅgikañca sumanaṃ. </p>
              <p>[27] muṇḍanīvaraṇañca saññañca, yodhājīvañca aṭṭhamaṃ. </p>
              <p>[26] theraṃ kakudhaphāsuñca, andhakavindadvādasaṃ. </p>
              <p>[27] gilānarājatikaṇḍaṃ, saddhammāghātupāsakaṃ. </p>
              <p>[26] araññabrāhmaṇañceva, kimilakkosakaṃ tathā. </p>
              <p>[22] dīghācārāvāsikañca, duccaritūpasampadanti.. </p>
              <p>[06] pañcakanipātapāḷi niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
