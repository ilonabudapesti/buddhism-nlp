<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] aṅguttaranikāye </h>
  <ha>
    <han> ekādasakanipāta-aṭṭhakathā </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. nissayavaggo </h2n>
          <h3>
            <h3n> 1-6. kimatthiyasuttādivaṇṇanā </h3n>
            <h4>
              <h4n> </h4n>
              <p>[03] 1-6^b^.^eb^ ekādasakanipātassa ^a^M3.0343^ea^ ^a^V3.0341^ea^ ^a^P5.0079^ea^  paṭhamādīni heṭṭhā vuttanayāneva. kevalañcettha ādito pañcasu  nibbidāvirāgaṃ dvidhā bhinditvā ekādasaṅgāni katāni. chaṭṭhe  sikkhāpaccakkhānaṃ adhikaṃ. </p>
            </h4>
          </h3>
          <h3>
            <h3n> 7-8. paṭhamasaññāsuttādivaṇṇanā </h3n>
            <h4>
              <h4n> </h4n>
              <p>[03] 7-8^b^.^eb^ sattame ^b^atthena attho^eb^ti atthena  saddhimattho. ^b^byañjanena byañjana^eb^nti byañjanena saddhiṃ ^a^V3.0342^ea^ byañjanaṃ.  ^b^saṃsandissatī^eb^ti sampavattissati. ^b^samessatī^eb^ti samānaṃ  bhavissati. ^b^na viggayhissatī^eb^ti na virajjhissati.  ^b^aggapadasmi^eb^nti nibbāne. aṭṭhame paccavekkhaṇā kathitā. </p>
            </h4>
          </h3>
          <h3>
            <h3n> 9. saddhasuttavaṇṇanā </h3n>
            <h4>
              <h4n> </h4n>
              <p>[03] 9^b^.^eb^ navame ^b^doṇiyā baddho^eb^ti yavasassadoṇiyā  samīpe baddho. ^b^antaraṃ karitvā^eb^ti abbhantare katvā.  ^b^jhāyatī^eb^ti cinteti. ^b^pajjhāyatī^eb^ti ito cito ca  nānappakārakaṃ jhāyati. ^b^nijjhāyatī^eb^ti nirantaravasena nibaddhaṃ  jhāyati. ^b^pathavimpi nissāya jhāyatī^eb^ti samāpattiyaṃ  sanikantikavasenetaṃ ^a^P5.0080^ea^ vuttaṃ. samāpattiyañhi  sanikantikattā esa khaḷuṅko nāma kato. ^b^āpā^eb^dīsupi eseva  nayo.</p>
              <p>[03] ^b^kathañca saddha ājānīyajhāyitaṃ hotī^eb^ti kathaṃ  kāraṇākāraṇaṃ jānantassa sindhavassa jhāyitaṃ hoti. ^b^yathā  iṇa^eb^ntiādīsu iṇasadisaṃ bandhanasadisaṃ dhanajānisadisaṃ  kalisaṅkhātamahāparādhasadisañca katvā attano abhimukhassa patodassa  ajjhoharaṇasaṅkhātaṃ patanaṃ vipassatīti attho. ^b^neva pathaviṃ  nissāya jhāyatī^eb^ti samāpattisukhanikantiyā abhāvena  pathaviārammaṇāya ^a^M3.0344^ea^ catukkapañcakajjhānasaññāya na jhāyati, niyantiyā  abhāveneva so ājānīyo nāma hotīti. ^b^jhāyati ca panā^eb^ti  nibbānārammaṇāya phalasamāpattiyā jhāyati. ^b^pathaviyaṃ  pathavisaññā vibhūtā hotī^eb^ti pathavārammaṇe uppannā  catukkapañcakajjhānasaññā vibhūtā pākaṭā hoti. ``vibhūtā, bhante,  rūpasaññā avibhūtā aṭṭhikasaññā''ti imasmiñhi sutte samatikkamassa  atthitāya vibhūtatā vuttā, idha pana vipassanāvasena  aniccadukkhānattato diṭṭhattā vibhūtā nāma jātā.  ^b^āposaññā^eb^dīsupi eseva nayo. evamettha heṭṭhā viya  samāpattivasena samatikkamaṃ avatvā vipassanācāravasena samatikkamo  vutto. ^b^evaṃ jhāyī^eb^ti evaṃ vipassanāpaṭipāṭiyā āgantvā  uppāditāya phalasamāpattiyā jhāyanto. </p>
            </h4>
          </h3>
          <h3>
            <h3n> 10. moranivāpasuttavaṇṇanā </h3n>
            <h4>
              <h4n> </h4n>
              <p>[03] 10^b^.^eb^ dasame ^a^P5.0081^ea^ ^b^accantaniṭṭho^eb^ti  antaṃ atītattā accantasaṅkhātaṃ avināsadhammaṃ nibbānaṃ niṭṭhā  assāti accantaniṭṭho. iminā nayena sesapadāni veditabbāni.  ^b^janetasmi^eb^nti janitasmiṃ ^a^V3.0343^ea^, pajāyāti attho. ^b^ye  gottapaṭisārino^eb^ti ye janā tasmiṃ gotte paṭisaranti ``ahaṃ  gotamo, ahaṃ kassapo''ti, tesu loke gottapaṭisārīsu khattiyo seṭṭho.  ^b^anumatā mayā^eb^ti mama sabbaññutaññāṇena saddhiṃ saṃsandetvā  desitā mayā anuññātā. sesaṃ sabbattha uttānatthamevāti. </p>
              <p>[06] nissayavaggo paṭhamo. </p>
            </h4>
          </h3>
        </h2>
        <h2>
          <h2n> 2. anussativaggo </h2n>
          <h3>
            <h3n> 1-2. mahānāmasuttadvayavaṇṇanā </h3n>
            <h4>
              <h4n> </h4n>
              <p>[03] 11-12^b^.^eb^ dutiyassa paṭhame ^b^nānāvihārehi  viharata^eb^nti gihīnaṃ nibaddho eko vihāro nāma natthi, tasmā  amhākaṃ anibaddhavihārena viharantānaṃ kena vihārena katarena  nibaddhavihārena vihātabbanti pucchati. ^b^ārādhako^eb^ti sampādako  paripūrako. ^b^dhammasotasamāpanno buddhānussatiṃ^eb^ ^a^M3.0345^ea^  ^b^bhāvetī^eb^ti  dhammasotasamāpanno hutvā buddhānussatiṃ bhāveti. dutiye ^b^gilānā  vuṭṭhito^eb^ti gilāno hutvā vuṭṭhito. </p>
            </h4>
          </h3>
          <h3>
            <h3n> 3. nandiyasuttavaṇṇanā </h3n>
            <h4>
              <h4n> </h4n>
              <p>[03] 13^b^.^eb^ tatiye ^b^kalyāṇamitte^eb^ti sumitte.  evamettha kalyāṇamittavasena saṅghānussati kathitā.  ^b^kabaḷīkārāhārabhakkhāna^eb^nti kāmāvacaradevānaṃ.  ^b^asamayavimutto^eb^ti ^a^P5.0082^ea^ asamayavimuttiyā vimutto  khīṇāsavo. </p>
            </h4>
          </h3>
          <h3>
            <h3n> 4. subhūtisuttavaṇṇanā </h3n>
            <h4>
              <h4n> </h4n>
              <p>[03] 14^b^.^eb^ catutthe ^a^V3.0344^ea^ ^b^ko nāmāyaṃ subhūtī bhikkhū^eb^ti  jānantopi satthā kathāsamuṭṭhāpanatthaṃ pucchati. ^b^sudattassa  upāsakassa putto^eb^ti anāthapiṇḍikaṃ sandhāyāha. anāthapiṇḍikassa  hi putto attano cūḷapitu santike pabbajito, atha naṃ subhūtitthero  ādāya satthu santikaṃ agamāsi. ^b^saddhāpadānesū^eb^ti saddhānaṃ  puggalānaṃ apadānesu lakkhaṇesu. </p>
            </h4>
          </h3>
          <h3>
            <h3n> 5. mettasuttavaṇṇanā </h3n>
            <h4>
              <h4n> </h4n>
              <p>[03] 15^b^.^eb^ pañcame ^b^sukhaṃ supatī^eb^ti yathā sesajanā  samparivattamānā kākacchamānā dukkhaṃ supanti, evaṃ asupitvā sukhaṃ  supati. niddaṃ okkamantopi samāpattiṃ samāpanno viya hoti.  ^b^sukhaṃ paṭibujjhatī^eb^ti yathā aññe nitthunantā vijambhamānā  samparivattantā dukkhaṃ paṭibujjhanti, evaṃ appaṭibujjhitvā vikasamānaṃ  viya padumaṃ sukhaṃ nibbikāro paṭibujjhati. ^b^na pāpakaṃ supinaṃ  passatī^eb^ti supinaṃ passantopi bhaddakameva supinaṃ passati, cetiyaṃ  vandanto viya pūjaṃ karonto viya ca dhammaṃ suṇanto viya ca hoti.  yathā panaññe attānaṃ corehi samparivāritaṃ viya vāḷehi upaddutaṃ  viya papāte patantaṃ viya ca passanti, na evaṃ pāpakaṃ supinaṃ passati.</p>
              <p>[03] ^b^manussānaṃ piyo hotī^eb^ti ure āmukkamuttāhāro viya sīse  piḷandhitamālā viya ca manussānaṃ piyo hoti manāpo.  ^b^amanussānaṃ^eb^ ^a^P5.0083^ea^ ^b^piyo hotī^eb^ti yatheva  manussānaṃ, amanussānampi piyo hoti visākhatthero viya. vatthu  visuddhimagge (visuddhi0 1.258) mettākammaṭṭhānaniddese vitthāritameva.  ^b^devatā rakkhantī^eb^ti puttamiva mātāpitaro devatā rakkhanti.  ^b^nāssa aggi^eb^ ^a^M3.0346^ea^ ^b^vā visaṃ vā satthaṃ vā kamatī^eb^ti mettāvihārissa  kāye uttarāya upāsikāya viya aggi vā,  saṃyuttabhāṇakacūḷasīvattherasseva visaṃ vā, saṃkiccasāmaṇerasseva satthaṃ  vā na kamati nappavisati, nāssa kāyaṃ vikopetīti vuttaṃ hoti.  dhenuvatthumpi cettha kathayanti. ekā kira dhenu vacchakassa khīradhāraṃ  muñcamānā aṭṭhāsi. eko luddako ``taṃ vijjhissāmī''ti hatthena  samparivattetvā dīghadaṇḍaṃ sattiṃ muñci. sā tassā sarīraṃ āhacca  tālapaṇṇaṃ viya vaṭṭamānā gatā ^a^V3.0345^ea^, neva upacārabalena na appanābalena,  kevalaṃ vacchake balavahitacittatāya. evaṃ mahānubhāvā mettā.</p>
              <p>[03] ^b^tuvaṭaṃ cittaṃ samādhiyatī^eb^ti mettāvihārino khippameva  cittaṃ samādhiyati, natthi tassa dandhāyitattaṃ. ^b^mukhavaṇṇo  vippasīdatī^eb^ti bandhanā pavuttatālapakkaṃ viya cassa vippasannavaṇṇaṃ  mukhaṃ hoti. ^b^asammūḷho kālaṃ karotī^eb^ti mettāvihārino  sammohamaraṇaṃ nāma natthi, asammūḷho pana niddaṃ okkamanto viya  kālaṃ karoti. ^b^uttari appaṭivijjhanto^eb^ti mettāsamāpattito  uttari arahattaṃ ^a^P5.0084^ea^ adhigantuṃ asakkonto ito cavitvā  suttappabuddho viya brahmalokaṃ upapajjatīti. </p>
            </h4>
          </h3>
          <h3>
            <h3n> 6. aṭṭhakanāgarasuttavaṇṇanā </h3n>
            <h4>
              <h4n> </h4n>
              <p>[03] 16^b^.^eb^ chaṭṭhe ^b^dasamo^eb^ti jātigottavasena ceva  sārapattakulagaṇanāya ca dasame ṭhāne gaṇīyati, tenassa dasamotveva  nāmaṃ jātaṃ. ^b^aṭṭhakanāgaro^eb^ti aṭṭhakanagaravāsī.  ^b^kukkuṭārāme^eb^ti kukkuṭaseṭṭhinā kārite ārāme.</p>
              <p>[03] ^b^tena bhagavatā...pe0... sammadakkhāto^eb^ti ettha ayaṃ  saṅkhepattho -- yo so bhagavā samatiṃsa pāramiyo pūretvā  sabbakilese bhañjitvā anuttaraṃ sammāsambodhiṃ abhisambuddho, tena  bhagavatā tesaṃ tesaṃ sattānaṃ āsayānusayaṃ jānatā, hatthatale ṭhapitaṃ  āmalakaṃ viya sabbañeyyadhamme passatā, apica pubbenivāsādīhi  jānatā, dibbena cakkhunā passatā, tīhi vā vijjāhi chahi vā pana  abhiññāhi jānatā, sabbattha appaṭihatena samantacakkhunā passatā,  sabbadhammajānanasamatthāya paññāya jānatā, sabbasattānaṃ  cakkhuvisayātītāni tirokuṭṭādigatāni cāpi ^a^M3.0347^ea^ rūpāni ativisuddhena  maṃsacakkhunā vā passatā, attahitasādhikāya samādhipadaṭṭhānāya  paṭivedhapaññāya jānatā, parahitasādhikāya karuṇāpadaṭṭhānāya  desanāpaññāya passatā, antarāyikadhamme vā jānatā, niyyānikadhamme  passatā, arīnaṃ hatattā arahatā, sammā sāmaṃ sabbadhammānaṃ buddhattā  sammāsambuddhenāti evaṃ catuvesārajjavasena catūhi kāraṇehi thomitena  atthi nu kho eko dhammo akkhātoti.</p>
              <p>[03] ^b^abhisaṅkhata^eb^nti ^a^V3.0346^ea^ kataṃ uppāditaṃ.  ^b^abhisañcetayita^eb^nti cetayitaṃ kappayitaṃ. ^b^so^eb^ ^a^P5.0085^ea^  ^b^tattha ṭhito^eb^ti so tasmiṃ samathavipassanādhamme ṭhito.  ^b^dhammarāgena dhammanandiyā^eb^ti padadvayenapi samathavipassanāsu  chandarāgo vutto. samathavipassanāsu hi sabbena sabbaṃ chandarāgaṃ  pariyādiyituṃ sakkonto arahā hoti, asakkonto anāgāmī hoti.  so samathavipassanāsu chandarāgassa appahīnattā catutthajjhānacetanāya  suddhāvāse nibbattati. ayaṃ ācariyānaṃ samānatthakathā.</p>
              <p>[03] vitaṇḍavādī panāha -- ``teneva dhammarāgenāti vacanato  akusalena suddhāvāse nibbattatī''ti. so ``suttaṃ āharāhī''ti  vattabbo. addhā aññaṃ apassanto idameva āharissati. tato  vattabbo ``kimpanidaṃ suttaṃ nītatthaṃ, udāhu neyyattha''nti. addhā  ``nītattha''nti vakkhati. tato vattabbo -- evaṃ sante  anāgāmiphalatthikena samathavipassanāsu chandarāgo kattabbo  bhavissati, chandarāge uppādite anāgāmiphalaṃ paṭiladdhaṃ bhavissati,  mā ``suttaṃ me laddha''nti yaṃ vā taṃ vā dīpehi. pañhaṃ kathentena hi  ācariyassa santike uggahetvā attharasaṃ paṭivijjhitvā kathetuṃ vaṭṭati.  akusalena hi sagge, kusalena ca apāye paṭisandhi nāma natthi.  vuttañcetaṃ bhagavatā -- </p>
              <p>[02] ``na, bhikkhave, lobhajena kammena, dosajena kammena,  mohajena kammena devā paññāyanti, manussā paññāyanti, yā vā  panaññāpi kāci sugatiyo. atha kho, bhikkhave, lobhajena kammena,  dosajena kammena, mohajena kammena nirayo paññāyati,  tiracchānayoni paññāyati, pettivisayo paññāyati, yā vā panaññāpi  kāci duggatiyo''ti (a0 ni0  6.39) -- </p>
              <p>[25] evaṃ ^a^M3.0348^ea^ saññāpetabbo. sace sañjānāti, sañjānātu. no  ce sañjānāti, ``gaccha pātova vihāraṃ pavisitvā yāguṃ pivā''ti  uyyojetabbo.</p>
              <p>[03] ^b^ayaṃ kho, gahapati, ekadhammo akkhāto^eb^ti ekaṃ dhammaṃ  ^a^P5.0086^ea^ pucchitena ``ayampi ekadhammo akkhāto, ayampi  ekadhammo akkhāto''ti evaṃ pucchāvasena kathitattā ekādasapi dhammā  ekadhammo nāma kato. amatuppattiatthena vā sabbepi ekadhammoti  vattuṃ vaṭṭati.</p>
              <p>[03] ^b^nidhimukhaṃ^eb^ ^a^V3.0347^ea^ ^b^gavesanto^eb^ti nidhiṃ pariyesanto.  ^b^sakidevā^eb^ti ekappayogeneva. kathaṃ pana ekappayogeneva  ekādasannaṃ nidhīnaṃ adhigamo hotīti? idhekacco araññe  jīvitavuttiṃ gavesamāno carati. tamenaṃ aññataro atthacarako disvā  ``kiṃ, bho, carasī''ti pucchati. so ``jīvitavuttiṃ  pariyesāmī''ti āha. itaro ``tena hi samma āgaccha, etaṃ  pāsāṇaṃ pavaṭṭehī''ti āha. so taṃ pavaṭṭetvā uparūpariṭṭhitā vā  kucchiyā kucchiṃ āhacca ṭhitā vā ekādasa kumbhiyo passati. evaṃ  ekappayogena ekādasannaṃ adhigamo hoti.</p>
              <p>[03] ^b^ācariyadhanaṃ pariyesissantī^eb^ti aññatitthiyā hi yassa  santike sippaṃ uggaṇhanti, tassa sippuggahaṇato pure vā pacchā vā  antarantarā vā gehato nīharitvā dhanaṃ denti. yesaṃ gehe natthi, te  ñātisabhāgato pariyesanti. yesaṃ tampi natthi, te sabhāgato  pariyesanti. tathā alabhamānā bhikkhampi caritvā dentiyeva. taṃ  sandhāyetaṃ vuttaṃ.</p>
              <p>[03] ^b^kiṃ panāha^eb^nti bāhirakā tāva aniyyānikepi sāsane  sippamattadāyakassa dhanaṃ pariyesanti, ahaṃ pana evaṃvidhe  niyyānikasāsane ekādasavidhaṃ amatuppattipaṭipadaṃ ^a^P5.0087^ea^  desentassa ācariyassa pūjaṃ kiṃ na karissāmi, karissāmiyevāti  vadati. ^b^paccekaṃ dussayugena acchādesī^eb^ti ekamekassa bhikkhuno  ekekaṃ dussayugaṃ adāsīti attho. samudācāravacanaṃ panettha evarūpaṃ  hoti, tasmā acchādesīti vuttaṃ. ^b^pañcasataṃ vihāra^eb^nti  pañcasatagghanikaṃ paṇṇasālaṃ kāresīti attho. </p>
            </h4>
          </h3>
          <h3>
            <h3n> 7. gopālasuttavaṇṇanā </h3n>
            <h4>
              <h4n> </h4n>
              <p>[03] 17^b^.^eb^ sattame tisso kathā ekanāḷikā caturassā  nisinnavattikāti. tattha pāḷiṃ vatvā ekekassa padassa atthakathanaṃ  ^b^ekanāḷikā^eb^ nāma ^a^M3.0349^ea^. apaṇḍitagopālakaṃ dassetvā,  apaṇḍitabhikkhuṃ dassetvā, paṇḍitagopālakaṃ dassetvā, paṇḍitabhikkhuṃ  dassetvāti catukkaṃ bandhitvā kathanaṃ ^b^caturassā^eb^ nāma.  apaṇḍitagopālakaṃ dassetvā pariyosānagamanaṃ, apaṇḍitabhikkhuṃ dassetvā  pariyosānagamanaṃ, paṇḍitagopālakaṃ dassetvā pariyosānagamanaṃ,  paṇḍitabhikkhuṃ dassetvā pariyosānagamananti ayaṃ ^b^nisinnavattikā^eb^  nāma. ayaṃ idha sabbācariyānaṃ āciṇṇā.</p>
              <p>[03] ^b^ekādasahi^eb^ ^a^V3.0348^ea^, ^b^bhikkhave, aṅgehī^eb^ti ekādasahi  aguṇakoṭṭhāsehi. ^b^gogaṇa^eb^nti gomaṇḍalaṃ. ^b^pariharitu^eb^nti  pariggahetvā vicarituṃ. ^b^phātiṃ kātu^eb^nti vaḍḍhiṃ āpādetuṃ.  ^b^idhā^eb^ti imasmiṃ loke. ^b^na rūpaññū hotī^eb^ti gaṇanato vā  vaṇṇato vā rūpaṃ na jānāti. gaṇanato na jānāti nāma attano  gunnaṃ sataṃ vā sahassaṃ vāti saṅkhyaṃ na jānāti, so gāvīsu haṭāsu  vā palātāsu vā gogaṇaṃ gaṇetvā ``ajja ettakā na ^a^P5.0088^ea^  dissantī''ti dve tīṇi gāmantarāni vā aṭaviṃ vā vicaranto na  pariyesati. aññesaṃ gāvīsu attano gogaṇaṃ paviṭṭhāsupi gogaṇaṃ  gaṇetvā ``imā ettikā gāvo na amhāka''nti yaṭṭhiyā pothetvā na  nīharati. tassa naṭṭhā gāviyo naṭṭhāva honti. paragāviyo gahetvā  carati. gosāmikā disvā ``ayaṃ ettakaṃ kālaṃ amhākaṃ dhenū  duhī''ti tajjetvā attano gāviyo gahetvā gacchanti. tassa  gogaṇopi parihāyati, pañca gorasaparibhogatopi paribāhiro hoti.  vaṇṇato na jānāti nāma ``ettikā gāvī setā, ettikā rattā,  ettikā kāḷā, ettikā odātā, ettikā kabarā, ettikā nīlā''ti  na jānāti. so gāvīsu haṭāsu vā palātāsu vā...pe0...  pañcagorasaparibhogatopi paribāhiro hoti.</p>
              <p>[03] ^b^na lakkhaṇakusalo^eb^ti gāvīnaṃ sarīre kataṃ  dhanusattisūlādibhedaṃ lakkhaṇaṃ na jānāti. so gāvīsu haṭāsu vā  palātāsu vā ``ajja asukalakkhaṇā asukalakkhaṇā ca gāvo na  dissantī''ti...pe0... pañcagorasaparibhogatopi paribāhiro hoti.</p>
              <p>[03] ^b^na āsāṭikaṃ hāretā^eb^ti gunnaṃ khāṇukaṇṭakādīhi  pahaṭaṭṭhānesu vaṇo hoti. tattha nīlamakkhikā aṇḍakāni ṭhapenti,  tesaṃ āsāṭikāti nāmaṃ. tāni daṇḍakena apanetvā bhesajjaṃ dātabbaṃ  hoti, bālo gopālako tathā na karoti. tena vuttaṃ -- ``na  āsāṭikaṃ hāretā ^a^M3.0350^ea^ hotī''ti. tassa gunnaṃ vaṇā vaḍḍhanti, gambhīrā  honti, pāṇakā kucchiṃ pavisanti, gāvo gelaññābhibhūtā neva  yāvadatthaṃ tiṇaṃ khādituṃ ^a^P5.0089^ea^ na pānīyaṃ pātuṃ sakkonti.  tattha gunnaṃ khīraṃ chijjati, goṇānaṃ javo hāyati, ubhayesampi  jīvitantarāyo hoti. evamassa gogaṇopi parihāyati...pe0...  pañcagorasatopi paribāhiro hoti.</p>
              <p>[03] ^b^na vaṇaṃ paṭicchādetā hotī^eb^ti gunnaṃ vuttanayeneva sañjāto  vaṇo bhesajjaṃ datvā vākena vā cīrakena vā bandhitvā paṭicchādetabbo  hoti. bālagopālako taṃ na karoti. athassa gunnaṃ ^a^V3.0349^ea^ vaṇehi yūsā  paggharanti, tā aññamaññaṃ nighaṃsanti. tena aññesampi vaṇā  jāyanti. evaṃ gāvo gelaññābhibhūtā neva yāvadatthaṃ tiṇāni  khādituṃ...pe0... paribāhiro hoti.</p>
              <p>[03] ^b^na dhūmaṃ kattā hotī^eb^ti antovasse ḍaṃsamakasādīnaṃ  ussannakāle gogaṇe vajaṃ paviṭṭhe tattha tattha dhūmo kātabbo hoti.  apaṇḍitagopālako taṃ na karoti, gogaṇo sabbarattiṃ ḍaṃsādīhi  upadduto niddaṃ alabhitvā punadivase araññe tattha tattha rukkhamūlādīsu  nipajjitvā niddāyati. neva yāvadatthaṃ tiṇāni khādituṃ...pe0...  paribāhiro hoti.</p>
              <p>[03] ^b^na titthaṃ jānātī^eb^ti titthampi samanti vā visamanti  vā sagāhanti vā niggāhanti vā na jānāti. so atitthena  gāviyo otāreti. tāsaṃ visamatitthe pāsāṇādīni akkamantīnaṃ  pādā bhijjanti. sagāhaṃ gambhīraṃ titthaṃ otiṇṇe kumbhīlādayo gāvo  gaṇhanti, ``ajja ettikā gāvo naṭṭhā, ajja ettikā''ti vattabbataṃ  āpajjanti. evamassa ^a^P5.0090^ea^ go gaṇopi  parihāyati...pe0... pañcagorasatopi paribāhiro hoti.</p>
              <p>[03] ^b^na pītaṃ jānātī^eb^ti pītampi apītampi na jānāti.  gopālakena hi ``imāya gāviyā pītaṃ, imāya na pītaṃ, imāya  pānīyatitthe okāso laddho, imāya na laddho''ti evaṃ pītāpītaṃ  jānitabbaṃ hoti. ayaṃ pana divasabhāge araññe gogaṇaṃ rakkhitvā  ``pānīyaṃ pāyessāmī''ti nadiṃ vā taḷākaṃ vā ogāhetvā gacchati.  tattha mahāusabhā ca anusabhā ca balavagāviyo ca dubbalāni ceva  mahallakāni ca gorūpāni siṅgehi ^a^M3.0351^ea^ vā phāsukāhi vā paharitvā attano  okāsaṃ katvā ūruppamāṇaṃ udakaṃ pavisitvā yathākāmaṃ pivanti.  avasesā okāsaṃ alabhamānā tīre ṭhatvā kalalamissakaṃ udakaṃ  pivanti vā apītā eva vā honti. atha so gopālako piṭṭhiyaṃ  paharitvā puna araññaṃ paveseti. tattha apītā gāviyo pipāsāya  sussamānā yāvadatthaṃ tiṇāni khādituṃ na sakkonti. tattha gunnaṃ  khīraṃ chijjati. goṇānaṃ javo hāyati...pe0... paribāhiro hoti.</p>
              <p>[03] ^b^na vīthiṃ jānātī^eb^ti ``ayaṃ maggo samo khemo, ayaṃ  visamo sāsaṅko sappaṭibhayo''ti na jānāti. so samaṃ khemaṃ maggaṃ  vajjetvā gogaṇaṃ itaramaggaṃ paṭipādeti. tattha gāvo sīhabyagghādīnaṃ  gandhena coraparissayena ca abhibhūtā bhantamigasappaṭibhāgā gīvaṃ  ukkhipitvā tiṭṭhanti ^a^V3.0350^ea^, neva yāvadatthaṃ tiṇāni khādanti, na pānīyaṃ  pivanti. tattha gunnaṃ khīraṃ chijjati...pe0... paribāhiro hoti.</p>
              <p>[03] ^b^na^eb^ ^a^P5.0091^ea^ ^b^gocarakusalo hotī^eb^ti  gopālakena hi gocarakusalena bhavitabbaṃ, pañcāhikacāro vā  sattāhikacāro vā jānitabbo. ekadisāya gogaṇaṃ cāretvā  punadivase tattha na cāretabbo. mahatā hi gogaṇena ciṇṇaṭṭhānaṃ  bheritalaṃ viya suddhaṃ hoti nittiṇaṃ, udakampi ālulīyati. tasmā  pañcame vā sattame vā divase puna tattha cāretuṃ vaṭṭati. ettakena hi  tiṇampi paṭiviruhati, udakampi pasīdati, ayaṃ pana imaṃ  pañcāhikacāraṃ vā sattāhikacāraṃ vā na jānāti, divase divase  rakkhitaṭṭhāneyeva rakkhati. athassa gogaṇo haritatiṇaṃ na labhati,  sukkhatiṇaṃ khādanto kalalamissakaṃ udakaṃ pivati. tattha gunnaṃ khīraṃ  chijjati...pe0... paribāhiro hoti.</p>
              <p>[03] ^b^anavasesadohī ca hotī^eb^ti paṇḍitagopālakena hi yāva  vacchakassa maṃsalohitaṃ saṇṭhāti, tāva ekaṃ dve thane ṭhapetvā  sāvasesadohinā bhavitabbaṃ. ayaṃ vacchakassa kiñci anavasesetvā  duhati. khīrapako vaccho khīrapipāsāya sussati, saṇṭhātuṃ  asakkonto kampamāno mātu purato patitvā kālaṃ karonti. mātā  puttakaṃ disvā, ``mayhaṃ puttako attano mātukhīraṃ pātuṃ na labhatī''ti  ^a^M3.0352^ea^ puttasokena neva yāvadatthaṃ tiṇāni khādituṃ na pānīyaṃ pātuṃ sakkoti,  thanesu khīraṃ chijjati. evamassa gogaṇopi parihāyati...pe0...  pañcagorasatopi paribāhiro hoti.</p>
              <p>[03] gunnaṃ pitiṭṭhānaṃ karontīti ^b^gopitaro^eb^. gāvo  pariṇāyanti yathāruciṃ gahetvā gacchantīti ^b^gopariṇāyakā. te  na^eb^ ^a^P5.0092^ea^ ^b^atirekapūjāyā^eb^ti paṇḍito hi gopālako  evarūpe usabhe atirekapūjāya pūjeti, paṇītaṃ gobhattaṃ deti,  gandhapañcaṅgulikehi maṇḍeti, mālaṃ piḷandheti, siṅgesu  suvaṇṇarajatakosake ca dhāreti, rattiṃ dīpaṃ jāletvā celavitānassa  heṭṭhā sayāpeti. ayaṃ pana tato ekasakkārampi na karoti. usabhā  atirekapūjaṃ alabhamānā gogaṇaṃ na rakkhanti, parissayaṃ na vārenti.  evamassa gogaṇopi parihāyati...pe0... pañcagorasatopi paribāhiro  hoti.</p>
              <p>[03] ^b^idhā^eb^ti ^a^V3.0351^ea^ imasmiṃ sāsane. ^b^na rūpaññū hotī^eb^ti  ``cattāri mahābhūtāni catunnañca mahābhūtānaṃ upādāyarūpa''nti evaṃ  vuttaṃ rūpaṃ dvīhākārehi na jānāti gaṇanato vā samuṭṭhānato vā.  ^b^gaṇanato na jānāti^eb^ nāma -- ``cakkhāyatanaṃ sotāyatanaṃ  ghānāyatanaṃ jivhākāyarūpasaddagandharasaphoṭṭhabbāyatanaṃ, itthindriyaṃ  purisindriyaṃ jīvitindriyaṃ kāyaviññatti vacīviññatti ākāsadhātu  āpodhātu rūpassa lahutā, mudutā, kammaññatā, upacayo, santati,  jaratā, rūpassa aniccatā, kabaḷīkāro āhāro''ti (dha0 sa0  657-665) evaṃ pāḷiyā āgatā pañcavīsati rūpakoṭṭhāsāti na  jānāti. seyyathāpi so gopālako gaṇanato gunnaṃ rūpaṃ na jānāti,  tathūpamo ayaṃ bhikkhu. so gaṇanato rūpaṃ ajānanto rūpaṃ  pariggahetvā arūpaṃ vavatthapetvā rūpārūpaṃ pariggahetvā paccayaṃ  sallakkhetvā lakkhaṇaṃ āropetvā kammaṭṭhānaṃ matthakaṃ pāpetuṃ na sakkoti.  so yathā tassa gopālakassa gogaṇo na vaḍḍhati, evaṃ imasmiṃ  sāsane sīlasamādhivipassanāmaggaphalanibbānehi na vaḍḍhati. yathā  ca so gopālako pañcahi gorasehi paribāhiro hoti ^a^P5.0093^ea^,  evamevāyaṃ asekhena sīlakkhandhena asekhena  samādhipaññāvimutti vimuttiñāṇadassanakkhandhenāti pañcahi  dhammakkhandhehi paribāhiro hoti.</p>
              <p>[03] ^b^samuṭṭhānato^eb^ ^a^M3.0353^ea^ ^b^na jānāti^eb^ nāma -- ``ettakaṃ rūpaṃ  ekasamuṭṭhānaṃ, ettakaṃ dvisamuṭṭhānaṃ, ettakaṃ tisamuṭṭhānaṃ, ettakaṃ  catusamuṭṭhānaṃ, ettakaṃ nakutoci samuṭṭhātī''ti na jānāti. seyyathāpi  so gopālako vaṇṇato gunnaṃ rūpaṃ na jānāti, tathūpamo ayaṃ bhikkhu.  so samuṭṭhānato rūpaṃ ajānanto rūpaṃ pariggahetvā...pe0...  paribāhiro hoti.</p>
              <p>[03] ^b^na lakkhaṇakusalo hotī^eb^ti ``kammalakkhaṇo bālo,  kammalakkhaṇo paṇḍito''ti evaṃ vuttaṃ kusalākusalakammaṃ  paṇḍitabālalakkhaṇanti na jānāti. so evaṃ ajānanto bāle  vajjetvā paṇḍite na sevati. bāle vajjetvā paṇḍite asevanto  kappiyākappiyaṃ kusalākusalaṃ sāvajjānavajjaṃ garukalahukaṃ  satekicchātekicchaṃ kāraṇākāraṇaṃ na jānāti. taṃ ajānanto  kammaṭṭhānaṃ gahetvā vaḍḍhetuṃ na sakkoti. so yathā tassa gopālakassa  gogaṇo na vaḍḍhati, evaṃ imasmiṃ sāsane yathāvuttehi sīlādīhi na  vaḍḍhati. so gopālako viya ca pañcahi gorasehi, pañcahi  dhammakkhandhehi paribāhiro hoti.</p>
              <p>[03] ^b^na āsāṭikaṃ hāretā hotī^eb^ti ``uppannaṃ kāmavitakka''nti  evaṃ vutte kāmavitakkādayo na ^a^V3.0352^ea^ vinodeti. so imaṃ akusalavitakkaṃ  āsāṭikaṃ ahāretvā vitakkavasiko hutvā vicaranto kammaṭṭhānaṃ gahetvā  vaḍḍhetuṃ na sakkoti. so yathā tassa gopālakassa...pe0...  paribāhiro hoti.</p>
              <p>[03] ^b^na vaṇaṃ paṭicchādetā hotī^eb^ti ``cakkhunā rūpaṃ disvā  nimittaggāhī ^a^P5.0094^ea^ hotī''tiādinā nayena  sabbārammaṇesu nimittaṃ gaṇhanto yathā so gopālako vaṇaṃ na  paṭicchādeti, evaṃ saṃvaraṃ na sampādeti. so vivaṭadvāro vicaranto  kammaṭṭhānaṃ gahetvā vaḍḍhetuṃ na sakkoti...pe0... paribāhiro hoti.</p>
              <p>[03] ^b^na dhūmaṃ kattā hotī^eb^ti so gopālako dhūmaṃ viya  dhammadesanādhūmaṃ na karoti, dhammakathaṃ vā sarabhaññaṃ vā  upanisinnakakathaṃ vā anumodanaṃ vā na karoti, tato naṃ manussā  ``bahussuto guṇavā''ti na jānanti. te guṇāguṇaṃ ajānanto catūhi  paccayehi saṅgahaṃ na karonti. so paccayehi kilamamāno buddhavacanaṃ  sajjhāyaṃ kātuṃ vattapaṭivattaṃ pūretuṃ kammaṭṭhānaṃ gahetvā vaḍḍhetuṃ na  sakkoti...pe0... paribāhiro hoti.</p>
              <p>[03] ^b^na^eb^ ^a^M3.0354^ea^ ^b^titthaṃ jānātī^eb^ti titthabhūte bahussutabhikkhū na  upasaṅkamati. anupasaṅkamanto ``idaṃ, bhante, byañjanaṃ kathaṃ ropetabbaṃ?  imassa bhāsitassa ko attho? imasmiṃ ṭhāne pāḷi kiṃ vadati?  imasmiṃ ṭhāne attho kiṃ dīpetī''ti evaṃ na paripucchati na  paripañhati, na jānāpetīti attho. tassa te evaṃ aparipucchitā  avivaṭañceva na vivaranti, bhājetvā na dassenti, anuttānīkatañca na  uttāniṃ karonti, apākaṭaṃ na pākaṭaṃ karonti. ^b^anekavihitesu  ca kaṅkhāṭhāniyesu dhammesū^eb^ti anekavidhāsu kaṅkhāsu ekakaṅkhampi  na paṭivinodenti. kaṅkhāyeva hi kaṅkhāṭhāniyā dhammā ^a^P5.0095^ea^  nāma. tattha ekaṃ kaṅkhampi na nīharantīti attho. so  evaṃ bahussutatitthaṃ anupasaṅkamitvā sakaṅkho kammaṭṭhānaṃ gahetvā vaḍḍhetuṃ  na sakkoti. yathā vā so gopālako titthaṃ na jānāti, evaṃ  ayampi bhikkhu dhammatitthaṃ na jānāti. ajānanto avisaye pañhaṃ  pucchati, ābhidhammikaṃ upasaṅkamitvā kappiyākappiyaṃ pucchati,  vinayadharaṃ upasaṅkamitvā rūpārūpaparicchedaṃ pucchati. te avisaye  puṭṭhā kathetuṃ na sakkonti. so attanā sakaṅkho kammaṭṭhānaṃ gahetvā  vaḍḍhetuṃ na sakkoti...pe0... paribāhiro hoti.</p>
              <p>[03] ^b^na^eb^ ^a^V3.0353^ea^ ^b^pītaṃ jānātī^eb^ti yathā so gopālako pītāpītaṃ na  jānāti, evaṃ dhammūpasañhitaṃ pāmojjaṃ na jānāti na labhati.  savanamayaṃ puññakiriyavatthuṃ nissāya ānisaṃsaṃ na vindati,  dhammassavanaggaṃ gantvā sakkaccaṃ na suṇāti, nisinno niddāyati, kathaṃ  katheti, aññavihitako hoti. so sakkaccaṃ dhammaṃ assuṇanto  kammaṭṭhānaṃ gahetvā vaḍḍhetuṃ na sakkoti...pe0... paribāhiro hoti.</p>
              <p>[03] ^b^na vīthiṃ jānātī^eb^ti so gopālako maggāmaggaṃ viya  ``ayaṃ lokiyo, ayaṃ lokuttaro''ti ariyaṃ aṭṭhaṅgikaṃ maggaṃ yathābhūtaṃ  nappajānāti. ajānanto lokiyamagge abhinivisitvā lokuttaraṃ  nibbattetuṃ na sakkoti...pe0... paribāhiro hoti.</p>
              <p>[03] ^b^na gocarakusalo hotī^eb^ti so gopālako  pañcāhikasattāhikacāre viya cattāro satipaṭṭhāne ``ime lokiyā,  ime lokuttarā''ti yathābhūtaṃ nappajānāti. ajānanto sukhumaṭṭhānesu  attano ñāṇaṃ carāpetvā lokiyasatipaṭṭhāne abhinivisitvā lokuttaraṃ  nibbattetuṃ na sakkoti...pe0... paribāhiro hoti.</p>
              <p>[03] ^b^anavasesadohī^eb^ ^a^M3.0355^ea^ ^a^P5.0096^ea^ ^b^hotī^eb^ti  paṭiggahaṇe mattaṃ ajānanto anavasesaṃ duhati. niddesavāre panassa  ^b^abhihaṭṭhuṃ pavārentī^eb^ti abhiharitvā pavārenti. ettha dve  abhihārā vācābhihāro ca, paccayābhihāro ca. ^b^vācābhihāro^eb^  nāma manussā bhikkhussa santikaṃ gantvā ``vadeyyātha, bhante,  yenattho''ti pavārenti. ^b^paccayābhihāro^eb^ nāma vatthādīni vā  sappinavanītaphāṇitādīni vā gahetvā bhikkhussa santikaṃ gantvā  ``gaṇhatha, bhante, yāvatakena attho''ti vadanti. ^b^tatra bhikkhu  mattaṃ na jānātī^eb^ti bhikkhu tesu paccayesu pamāṇaṃ na jānāti.  ``dāyakassa vaso veditabbo, deyyadhammassa vaso veditabbo, attano  thāmo veditabbo''ti iminā nayena pamāṇayuttakaṃ aggahetvā yaṃ  āharanti, taṃ sabbaṃ gaṇhātīti attho. manussā vippaṭisārino na  puna abhiharitvā pavārenti. so paccayehi kilamanto kammaṭṭhānaṃ  gahetvā vaḍḍhetuṃ na sakkoti...pe0... paribāhiro hoti.</p>
              <p>[03] ^b^te na atirekapūjāya pūjetā hotī^eb^ti so gopālako  mahāusabhe viya there bhikkhū imāya āvi ceva raho ca  mettākāyakammādikāya atirekapūjāya na pūjeti. tato therā ``ime  ^a^V3.0354^ea^ amhesu garucittīkāraṃ na karontī''ti navake bhikkhū dvīhi saṅgahehi  na saṅgaṇhanti, neva dhammasaṅgahena saṅgaṇhanti, na āmisasaṅgahena,  cīvarena vā pattena vā pattapariyāpannena vā vasanaṭṭhānena vā  kilamantepi nappaṭijagganti, pāḷiṃ vā aṭṭhakathaṃ vā dhammakathābandhaṃ  ^a^P5.0097^ea^ vā guḷhaganthaṃ vā na sikkhāpenti. navakā  therānaṃ santikā sabbaso ime dve saṅgahe alabhamānā imasmiṃ sāsane  patiṭṭhātuṃ na sakkonti. yathā tassa gopālakassa gogaṇo na vaḍḍhati,  evaṃ sīlādīhi na vaḍḍhanti. yathā ca so gopālako pañcahi  gorasehi, evaṃ pañcahi dhammakkhandhehi paribāhirā honti.  sukkapakkho kaṇhapakkhe vuttavipallāsavasena yojetvā veditabbo. </p>
              <p>[06] anussativaggo dutiyo. </p>
              <p>[06] manorathapūraṇiyā aṅguttaranikāya-aṭṭhakathāya </p>
              <p>[06] ekādasakanipātassa saṃvaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> nigamanakathā</h2n>
          <h3>
            <h3n> </h3n>
            <h4>
              <h4n> </h4n>
              <p>[03] ettāvatā ^a^M3.0356^ea^ ca -- </p>
              <p>[21] āyācito ^a^P5.0098^ea^ sumatinā therena  ^b^bhadantajotipālena^eb^. </p>
              <p>[22] kañcipurādīsu mayā pubbe saddhiṃ vasantena.. </p>
              <p>[21] varatambapaṇṇidīpe mahāvihāramhi vasanakālepi. </p>
              <p>[22] pākaṃ gate viya dume valañjamānamhi saddhamme.. </p>
              <p>[21] pāraṃ piṭakattayasāgarassa gantvā ṭhitena sumatinā. </p>
              <p>[22] parisuddhājīvenābhiyācito jīvakenāpi.. </p>
              <p>[21] dhammakathāya ^a^V3.0355^ea^ nipuṇaparamanikāyassaṭṭhakathaṃ āraddho. </p>
              <p>[22] yamahaṃ cirakālaṭṭhitimicchanto sāsanavarassa.. </p>
              <p>[21] sā hi mahāaṭṭhakathāya sāramādāya niṭṭhitā esā. </p>
              <p>[22] catunavutiparimāṇāya pāḷiyā bhāṇavārehi.. </p>
              <p>[21] sabbāgamasaṃvaṇṇanamanoratho pūrito ca me yasmā. </p>
              <p>[22] etāya ^b^manorathapūraṇī^eb^ti nāmaṃ tato assā.. </p>
              <p>[21] ekūnasaṭṭhimatto ^a^P5.0099^ea^ visuddhimaggopi  bhāṇavārehi. </p>
              <p>[22] atthappakāsanatthāya āgamānaṃ kato yasmā.. </p>
              <p>[21] tasmā tena sahāyaṃ gāthāgaṇanānayena aṭṭhakathā. </p>
              <p>[22] tīhādhikadiyaḍḍhasataṃ viññeyyā bhāṇavārānaṃ.. </p>
              <p>[21] tīhādhikadiyaḍḍhasatappamāṇamiti bhāṇavārato esā. </p>
              <p>[22] samayaṃ pakāsayantī mahāvihārādhivāsīnaṃ.. </p>
              <p>[21] mūlaṭṭhakathāsāraṃ ādāya mayā imaṃ karontena. </p>
              <p>[22] yaṃ puññamupacitaṃ tena hotu loko sadā sukhitoti..</p>
              <p>[03] paramavisuddhasaddhābuddhivīriyappaṭimaṇḍitena ^a^M3.0357^ea^  sīlācārajjavamaddavādiguṇasamudayasamuditena  sakasamayasamayantaragahanajjhogāhanasamatthena paññāveyyattiyasamannāgatena  tipiṭakapariyattippabhede sāṭṭhakathe satthu sāsane appaṭihatañāṇappabhāvena  mahāveyyākaraṇena  karaṇasampattijanitasukhaviniggatamadhurodāravacanalāvaṇṇayuttena  yuttamuttavādinā vādīvarena mahākavinā pabhinnapaṭisambhidāparivāre  chaḷabhiññādippabhedaguṇappaṭimaṇḍite uttarimanussadhamme suppatiṭṭhitabuddhīnaṃ  therānaṃ theravaṃsappadīpānaṃ mahāvihāravāsīnaṃ vaṃsālaṅkārabhūtena  suvipulavisuddhabuddhinā ^b^buddhaghoso^eb^ti ^a^V3.0356^ea^ ^a^P5.0100^ea^ garūhi  gahitanāmadheyyena therena katā ayaṃ ^b^manorathapūraṇī^eb^ nāma  aṅguttaranikāyaṭṭhakathā -- </p>
              <p>[21] tāva tiṭṭhatu lokasmiṃ, lokanittharaṇesinaṃ. </p>
              <p>[22] dassentī kulaputtānaṃ, nayaṃ cittavisuddhiyā.. </p>
              <p>[21] yāva buddhoti nāmampi, suddhacittassa tādino. </p>
              <p>[22] lokamhi lokajeṭṭhassa, pavattati mahesinoti.. </p>
              <p>[06] manorathapūraṇī nāma </p>
              <p>[06] aṅguttaranikāya-aṭṭhakathā sabbākārena niṭṭhitā.</p>
              <p>[03] *****</p>
            </h4>
          </h3>
        </h2>
      </h1>
    </h0>
  </ha>
</body>
