<?xml version="1.0"?>
<body>
  <p>[06] Namo tassa bhagavato arahato sammāsambuddhassa</p>
  <h>[19]Aṅguttaranikāye</h>
  <ha>
    <han>Navakanipāta-ṭīkā</han>
    <h0>
      <h0n>1. Paṭhamapaṇṇāsakaṃ</h0n>
      <h1>
        <h1n>1. Sambodhivaggo</h1n>
        <h2>
          <h2n>1-2. Sambodhisuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^1-2^eb^^b^.^eb^ Navakanipātassa ^a^V3.0247^ea^^a^M3.0267^ea^ paṭhamadutiyesu natthi vattabbaṃ.</p>
            </h4>
          </h3>
        </h2>
        <h2>
          <h2n>3. Meghiyasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^3^eb^^b^.^eb^ Tatiye (udā. aṭṭha. 31) ^b^meghiyo^eb^ti tassa therassa nāmaṃ. ^b^Upaṭṭhāko hotī^eb^ti paricārako hoti. Bhagavato hi paṭhamabodhiyaṃ upaṭṭhākā anibaddhā ahesuṃ. Ekadā nāgasamalo, ekadā nāgito, ekadā upavāṇo, ekadā sunakkhatto, ekadā cundo samaṇuddeso ^a^V3.0248^ea^, ekadā sāgato, ekadā meghiyo, tadāpi meghiyattherova upaṭṭhāko hoti. Tenāha ^b^‘‘tena kho pana samayena āyasmā meghiyo bhagavato upaṭṭhāko hotī’’^eb^ti.</p>
              <p>[03]^b^Kimikāḷāyā^eb^ti kāḷakimīnaṃ bahulatāya ‘‘kimikāḷā’’ti laddhanāmāya nadiyā. ^b^Jaṅghāvihāra^eb^nti ciranisajjāya jaṅghāsu uppannakilamathavinodanatthaṃ vicaraṇaṃ. ^b^Pāsādika^eb^nti aviraḷarukkhatāya siniddhapattatāya ca passantānaṃ pasādaṃ āvahatīti pāsādikaṃ. Sandacchāyatāya manuññabhūmibhāgatāya ca anto paviṭṭhānaṃ pītisomanassajananaṭṭhena cittaṃ rametīti ^b^ramaṇīyaṃ. Ala^eb^nti pariyattaṃ, yuttantipi attho. ^b^Padhānatthikassā^eb^ti padhānena bhāvanānuyogena atthikassa. Yasmā so padhānakamme yutto padhānakammiko nāma hoti, tasmā vuttaṃ ^b^‘‘padhānakammikassā’’^eb^ti. ^b^Āgaccheyyāha^eb^nti āgaccheyyaṃ ahaṃ. Therena kira pubbe taṃ ṭhānaṃ anuppaṭipāṭiyā pañca jātisatāni raññā eva satā anubhūtapubbaṃ uyyānaṃ ahosi, tenassa diṭṭhamatteyeva tattha viharituṃ cittaṃ nami.</p>
              <p>[03]^b^Yāva^eb^^a^M3.0268^ea^^b^aññopi koci bhikkhu āgacchatī^eb^ti añño kocipi bhikkhu mama santikaṃ yāva āgacchati, tāva āgamehīti attho. ‘‘Koci bhikkhu dissatī’’tipi pāṭho, ‘‘āgacchatū’’tipi paṭhanti, tathā ‘‘dissatū’’tipi. ^b^Natthi kiñci uttari karaṇīya^eb^nti catūsu saccesu catūhi maggehi pariññādīnaṃ soḷasannaṃ kiccānaṃ katattā abhisambodhiyā vā adhigatattā tato aññaṃ uttari karaṇīyaṃ nāma natthi. ^b^Catūsu saccesu catunnaṃ kiccānaṃ katattā^eb^ti idaṃ pana maggavasena labbhabhānaṃ bhedaṃ anupekkhitvā vuttaṃ. ^b^Atthi katassa paṭicayo^eb^ti mayhaṃ santāne nipphāditassa sīlādidhammassa ariyamaggassa anadhigatattā tadatthaṃ puna vaḍḍhanasaṅkhāto paṭicayo atthi, icchitabboti attho.</p>
              <p>[03]^b^Tividhanāṭakaparivāro^eb^ti mahantitthiyo majjhimitthiyo atitaruṇitthiyoti evaṃ vadhūkumārikakaññāvatthāhi tividhāhi nāṭakitthīhi parivuto. ^b^Akusalavitakkehī^eb^ti yathāvuttehi kāmavitakkādīhi. Apare pana ‘‘tasmiṃ vanasaṇḍe pupphaphalapallavādīsu lobhavasena kāmavitakko, kharassarānaṃ pakkhiādīnaṃ saddassavanena byāpādavitakko, leḍḍuādīhi tesaṃ viheṭhanādhippāyena vihiṃsāvitakko. ‘Idhevāhaṃ vaseyya’nti tattha sāpekkhatāvasena vā kāmavitakko, vanacarake tattha tattha disvā tesu cittadubbhanena byāpādavitakko, tesaṃ viheṭhanādhippāyena vihiṃsāvitakko tassa uppajjatī’’ti vadanti. Yathā tathā vā tassa micchāvitakkappavattiyeva acchariyakāraṇaṃ. ^b^Acchariyaṃ vata, bho^eb^ti garahaṇacchariyaṃ nāma kiretaṃ ^a^V3.0249^ea^. Yathā āyasmā ānando bhagavato valiyagattaṃ disvā avoca ‘‘acchariyaṃ, bhante, abbhutaṃ, bhante’’ti (saṃ. ni. 5.511). ^b^Samparivāritā^eb^ti vokiṇṇā. Attani garumhi ca ekattepi bahuvacanaṃ dissati. ‘‘Anvāsatto’’tipi pāṭho. Kasmā panassa bhagavā tattha gamanaṃ anujāni? ‘‘Ananuññātopi cāyaṃ maṃ ohāya gacchissateva, paricārakāmatāya maññe bhagavā gantuṃ na detīti cassa siyā aññathattaṃ, tadassa dīgharattaṃ ahitāya dukkhāya saṃvatteyyā’’ti anujāni.</p>
              <p>[03]Evaṃ tasmiṃ attano pavattiṃ ārocetvā nisinne athassa bhagavā sappāyadhammaṃ desento ^b^‘‘aparipakkāya, meghiya, cetovimuttiyā’’^eb^tiādimāha. Tattha ^b^‘‘aparipakkāyā’’^eb^ti paripākaṃ appattāya. ^b^Cetovimuttiyā^eb^ti ^a^M3.0269^ea^ kilesehi cetaso vimuttiyā. Pubbabhāge hi tadaṅgavasena ceva vikkhambhanavasena ca cetaso vimutti hoti, aparabhāge samucchedavasena ceva paṭippassaddhivasena ca. Sāyaṃ vimutti heṭṭhā vitthārato kathitāva, tasmā tattha vuttanayena veditabbā. Tattha vimuttiparipācanīyehi dhammehi āsaye paripācite sodhite vipassanāya maggagabbhaṃ gaṇhantiyā paripākaṃ gacchantiyā cetovimutti paripakkā nāma hoti, tadabhāve aparipakkā.</p>
              <p>[03]Katame pana vimuttiparipācanīyā dhammā? Saddhindriyādīnaṃ visuddhikaraṇavasena pannarasa dhammā veditabbā. Vuttañhetaṃ –</p>
              <p>[08]‘‘Assaddhe puggale parivajjayato, saddhe puggale sevato bhajato payirupāsato, pasādanīye suttante paccavekkhato imehi tīhākārehi saddhindriyaṃ visujjhati.</p>
              <p>[08]‘‘Kusīte puggale parivajjayato, āraddhavīriye puggale sevato bhajato payirupāsato, sammappadhāne paccavekkhato imehi tīhākārehi vīriyindriyaṃ visujjhati.</p>
              <p>[08]‘‘Muṭṭhassatī puggale parivajjayato, upaṭṭhitassatī puggale sevato bhajato payirupāsato, satipaṭṭhāne paccavekkhato imehi tīhākārehi satindriyaṃ visujjhati.</p>
              <p>[08]‘‘Asamāhite puggale parivajjayato, samāhite puggale sevato bhajato payirupāsato, jhānavimokkhe paccavekkhato imehi tīhākārehi samādhindriyaṃ visujjhati.</p>
              <p>[08]‘‘Duppaññe ^a^V3.0250^ea^ puggale parivajjayato, paññavante puggale sevato bhajato payirupāsato, gambhīrañāṇacariyaṃ paccavekkhato imehi tīhākārehi paññindriyaṃ visujjhati.</p>
              <p>[08]‘‘Iti ime pañca puggale parivajjayato, pañca puggale sevato bhajato payirupāsato, pañca suttante paccavekkhato imehi pannarasahi ākārehi imāni pañcindriyāni visujjhantī’’ti (paṭi. ma. 1.185).</p>
              <p>[03]Aparehipi ^a^M3.0270^ea^ pannarasahi ākārehi imāni pañcindriyāni visujjhanti. Aparepi pannarasa dhammā vimuttiparipācanīyā. Saddhāpañcamāni indriyāni, aniccasaññā anicce, dukkhasaññā dukkhe, anattasaññā, pahānasaññā, virāgasaññāti imā pañca nibbedhabhāgiyā saññā, kalyāṇamittatā, sīlasaṃvaro, abhisallekhatā, vīriyārambho, nibbedhikapaññāti. Tesu veneyyadamanakusalo satthā veneyyassa meghiyattherassa ajjhāsayavasena idha kalyāṇamittatādayo vimuttiparipācanīye dhamme dassento ^b^‘‘pañca dhammā paripakkāya saṃvattantī’’^eb^ti vatvā te vitthārento ^b^‘‘idha, meghiya, bhikkhu kalyāṇamitto hotī’’^eb^tiādimāha.</p>
              <p>[03]Tattha ^b^kalyāṇamitto^eb^ti kalyāṇo bhaddo sundaro mitto etassāti kalyāṇamitto. Yassa sīlādiguṇasampanno ‘‘aghassa tātā hitassa vidhātā’’ti evaṃ sabbākārena upakāro mitto hoti, so puggalo kalyāṇamittova. Yathāvuttehi kalyāṇapuggaleheva sabbiriyāpathesu saha ayati pavattati, na vinā tehīti ^b^kalyāṇasahāyo^eb^. Kalyāṇapuggalesu eva cittena ceva kāyena ca ninnapoṇapabbhārabhāvena pavattatīti ^b^kalyāṇasampavaṅko^eb^. Padattayena kalyāṇamittasaṃsagge ādaraṃ uppādeti. ^b^Ayaṃ^eb^ kalyāṇamittatāsaṅkhāto brahmacariyavāsassa ādibhāvato sabbesañca kusaladhammānaṃ bahukāratāya padhānabhāvato ca imesu pañcasu dhammesu ādito vuttattā ^b^paṭhamo^eb^ anavajja^b^dhammo^eb^ avisuddhānaṃ saddhādīnaṃ visuddhikaraṇavasena ^b^cetovimuttiyā paripakkāya saṃvattati^eb^. Ettha ca kalyāṇamittassa bahukāratā padhānatā ca ‘‘upaḍḍhamidaṃ, bhante, brahmacariyassa yadidaṃ kalyāṇamittatā’’ti vadantaṃ dhammabhaṇḍāgārikaṃ ‘‘mā hevaṃ, ānandā’’ti dvikkhatuṃ paṭisedhetvā ‘‘sakalameva hidaṃ, ānanda, brahmacariyaṃ yadidaṃ kalyāṇamittatā kalyāṇasahāyatā’’ti – ādisuttapadehi (saṃ. ni. 1.129; 5.2) veditabbā.</p>
              <p>[03]^b^Puna capara^eb^nti puna ca aparaṃ dhammajātaṃ. ^b^Sīlavā^eb^ti ettha kenaṭṭhena sīlaṃ? Sīlanaṭṭhena sīlaṃ ^a^V3.0251^ea^. Kimidaṃ sīlanaṃ nāma? Samādhānaṃ, kāyakammādīnaṃ susīlyavasena avippakiṇṇatāti attho. Atha vā upadhāraṇaṃ, jhānādikusaladhammānaṃ patiṭṭhānavasena ādhārabhāvoti attho. Tasmā sīleti, sīlatīti vā sīlaṃ. Ayaṃ tāva saddalakkhaṇanayena sīlaṭṭho. Apare ^a^M3.0271^ea^ pana ‘‘siraṭṭho sīlaṭṭho, sītalaṭṭho, sīlaṭṭho’’ti niruttinayena atthaṃ vaṇṇenti. Tayidaṃ pāripūrito atisayato vā sīlaṃ assa atthīti ^b^sīlavā,^eb^ sīlasampannoti attho.</p>
              <p>[03]Yathā ca sīlavā hoti sīlasampanno, taṃ dassetuṃ ^b^‘‘pātimokkhasaṃvarasaṃvuto’’^eb^tiādi vuttaṃ. Tattha ^b^pātimokkha^eb^nti sikkhāpadasīlaṃ. Tañhi yo naṃ pāti rakkhati, taṃ mokkheti moceti āpāyikādīhi dukkhehīti pātimokkhaṃ. Saṃvaraṇaṃ saṃvaro, kāyavācāhi avītikkamo. Pātimokkhameva saṃvaro pātimokkhasaṃvaro, tena saṃvuto pihitakāyavācoti ^b^pātimokkhasaṃvarasaṃvuto^eb^. Idamassa tasmiṃ sīle patiṭṭhitabhāvaparidīpanaṃ. ^b^Viharatī^eb^ti tadanurūpavihārasamaṅgibhāvaparidīpanaṃ. ^b^Ācāragocarasampanno^eb^ti heṭṭhā pātimokkhasaṃvarassa upari visesānaṃ yogassa ca upakāradhammaparidīpanaṃ. ^b^Aṇumattesu vajjesu bhayadassāvī^eb^ti pātimokkhasīlato acavanadhammatāparidīpanaṃ. ^b^Samādāyā^eb^ti sikkhāpadānaṃ anavasesato ādānaparidīpanaṃ. ^b^Sikkhatī^eb^ti sikkhāya samaṅgibhāvaparidīpanaṃ. ^b^Sikkhāpadesū^eb^ti sikkhitabbadhammaparidīpanaṃ.</p>
              <p>[03]Aparo nayo – kilesānaṃ balavabhāvato pāpakiriyāya sukarabhāvato puññakiriyāya ca dukkarabhāvato bahukkhattuṃ apāyesu patanasīloti pātī, puthujjano. Aniccatāya vā bhavādīsu kammavegukkhitto ghaṭiyantaṃ viya anavaṭṭhānena paribbhamanato gamanasīloti pātī. Maraṇavasena vā tamhi tamhi sattanikāye attabhāvassa patanasīlo vā pātī, sattasantāno, cittameva vā. Taṃ pātinaṃ saṃsāradukkhato mokkhetīti ^b^pātimokkhaṃ^eb^. Cittassa hi vimokkhena satto ‘‘vimutto’’ti vuccati. Vuttañhi ‘‘cittavodānā visujjhantī’’ti (saṃ. ni. 3.100), ‘‘anupādāya āsavehi cittaṃ vimutta’’nti (mahāva. 28) ca.</p>
              <p>[03]Atha vā avijjādihetunā saṃsāre patati gacchati pavattatīti pāti. ‘‘Avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsarata’’nti (saṃ. ni. 2.124) hi vuttaṃ. Tassa pātino sattassa taṇhādisaṃkilesattayato mokkho etenāti ^b^pātimokkhaṃ^eb^.</p>
              <p>[03]Atha ^a^V3.0252^ea^^a^M3.0272^ea^ vā pāteti vinipāteti dukkheti pāti, cittaṃ. Vuttañhi ‘‘cittena nīyatī loko, cittena parikassatī’’ti (saṃ. ni. 1.62). Tassa pātino mokkho etenāti ^b^pātimokkhaṃ^eb^. Patati vā etena apāyadukkhe saṃsāradukkhe cāti pāti, taṇhādisaṃkileso. Vuttañhi ‘‘taṇhā janeti purisaṃ (saṃ. ni. 1.55). Taṇhādutiyo puriso’’ti (a. ni. 4.9; itivu. 15, 105) ca ādi. Tato pātito mokkhoti ^b^pātimokkhaṃ^eb^.</p>
              <p>[03]Atha vā patati etthāti pāti, cha ajjhattikabāhirāni āyatanāni. Vuttañhi ‘‘chasu loko samuppanno, chasu kubbati santhava’’nti (su. ni. 171). Tato chājjhattikabāhirāyatanasaṅkhātato pātito mokkhoti ^b^pātimokkhaṃ^eb^. Atha vā pāto vinipāto assa atthīti pātī, saṃsāro. Tato mokkhoti ^b^pātimokkhaṃ^eb^. Atha vā sabbalokādhipatibhāvato dhammissaro bhagavā patīti vuccati, muccati etenāti mokkho, patino mokkho tena paññattattāti patimokkho, patimokkho eva ^b^pātimokkhaṃ^eb^. Sabbaguṇānaṃ vā mūlabhāvato uttamaṭṭhena pati ca so yathāvuttenatthena mokkho cāti patimokkho, patimokkho eva ^b^pātimokkhaṃ^eb^. Tathā hi vuttaṃ ‘‘pātimokkhanti ādimetaṃ mukhametaṃ pamukhameta’’nti (mahāva. 135) vitthāro.</p>
              <p>[03]Atha vā ^b^pa^eb^-iti pakāre, ^b^atī^eb^ti accantatthe nipāto, tasmā pakārehi accantaṃ mokkhetīti ^b^pātimokkhaṃ^eb^. Idañhi sīlaṃ sayaṃ tadaṅgavasena, samādhisahitaṃ paññāsahitañca vikkhambhanavasena samucchedavasena accantaṃ mokkheti mocetīti ^b^pātimokkhaṃ^eb^. Pati pati mokkhoti vā patimokkho, tamhā tamhā vītikkamadosato paccekaṃ mokkhoti attho. Patimokkho eva ^b^pātimokkhaṃ^eb^. Mokkhoti vā nibbānaṃ, tassa mokkhassa paṭibimbabhūtoti patimokkho. Sīlasaṃvaro hi sūriyassa aruṇuggamanaṃ viya nibbānassa udayabhūto tappaṭibhāgova yathārahaṃ kilesanibbāpanato. Patimokkhoyeva ^b^pātimokkhaṃ^eb^. Atha vā mokkhaṃ pati vattati, mokkhābhimukhanti vā patimokkhaṃ, patimokkhameva ^b^pātimokkha^eb^nti evaṃ tāva ettha pātimokkhasaddassa attho veditabbo.</p>
              <p>[03]Saṃvarati ^a^M3.0273^ea^ pidahati etenāti saṃvaro, pātimokkhameva saṃvaroti pātimokkhasaṃvaro. Atthato pana tato tato vītikkamitabbato viratiyo cetanā ca, tena pātimokkhasaṃvarena upeto samannāgato ^b^pātimokkhasaṃvarasaṃvuto^eb^. Vuttañhetaṃ bhagavatā – ‘‘iminā pātimokkhasaṃvarena upeto ^a^V3.0253^ea^ hoti samupeto upagato sampanno samannāgato, tena vuccati pātimokkhasaṃvarasaṃvuto’’ti (vibha. 511).</p>
              <p>[03]^b^Viharatī^eb^ti iriyāpathavihārena viharati iriyati vattati. ^b^Ācāragocarasampanno^eb^ti veḷudānādimicchājīvassa kāyapāgabbhiyādīnañca akaraṇena sabbaso anācāraṃ vajjetvā kāyiko avītikkamo, vācasiko avītikkamo, kāyikavācasiko avītikkamoti evaṃ vuttabhikkhu sāruppāacārasampattiyā vesiyādiagocaraṃ vajjetvā piṇḍapātādiatthaṃ upasaṅkamituṃ yuttaṭṭhānasaṅkhātagocaracaraṇena ca sampannattā ācāragocarasampanno.</p>
              <p>[03]Apica yo bhikkhu satthari sagāravo sappatisso sabrahmacārīsu sagāravo sappatisso hirottappasampanno sunivattho supāruto pāsādikena abhikkantena paṭikkantena ālokitena vilokitena samiñjitena pasāritena iriyāpathasampanno indriyesu guttadvāro bhojane mattaññū jāgariyaṃ anuyutto satisampajaññena samannāgato appiccho santuṭṭho pavivitto asaṃsaṭṭho ābhisamācārikesu sakkaccakārī garucittīkārabahulo viharati, ayaṃ vuccati ^b^ācārasampanno^eb^.</p>
              <p>[03]Gocaro pana upanissayagocaro, ārakkhagocaro, upanibandhagocaroti tividho. Tattha yo dasakathāvatthuguṇasamannāgato vuttalakkhaṇo kalyāṇamitto, yaṃ nissāya assutaṃ suṇāti, sutaṃ pariyodāpeti, kaṅkhaṃ vitarati, diṭṭhiṃ ujuṃ karoti, cittaṃ pasādeti, yassa ca anusikkhanto saddhāya vaḍḍhati, sīlena, sutena, cāgena, paññāya vaḍḍhati, ayaṃ vuccati ^b^upanissayagocaro^eb^.</p>
              <p>[03]Yo bhikkhu antaragharaṃ paviṭṭho vīthiṃ paṭipanno okkhittacakkhu yugamattadassī saṃvuto gacchati, na hatthiṃ olokento, na assaṃ, na rathaṃ ^a^M3.0274^ea^, na pattiṃ, na itthiṃ, na purisaṃ olokento, na uddhaṃ ullokento, na adho olokento, na disāvidisaṃ pekkhamāno gacchati, ayaṃ ^b^ārakkhagocaro^eb^.</p>
              <p>[03]^b^Upanibandhagocaro^eb^ pana cattāro satipaṭṭhānā, yattha bhikkhu attano cittaṃ upanibandhati. Vuttañhetaṃ bhagavatā – ‘‘ko ca, bhikkhave, bhikkhuno gocaro sako pettiko visayo, yadidaṃ cattāro satipaṭṭhānā’’ti (saṃ. ni. 5.372). Tattha upanissayagocarassa pubbe vuttattā itaresaṃ ^a^V3.0254^ea^ vasenettha gocaro veditabbo. Iti yathāvuttāya ācārasampattiyā imāya ca gocarasampattiyā samannāgatattā ^b^ācāragocarasampanno^eb^.</p>
              <p>[03]^b^Aṇumattesu vajjesu bhayadassāvī^eb^ti appamattakattā aṇuppamāṇesu assatiyā asañcicca āpannasekhiyākusalacittuppādādibhedesu vajjesu bhayadassanasīlo. Yo hi bhikkhu paramāṇumattaṃ vajjaṃ aṭṭhasaṭṭhiyojanasatasahassubbedhasinerupabbatarājasadisaṃ katvā passati, yopi sabbalahukaṃ dubbhāsitamattaṃ pārājikasadisaṃ katvā passati, ayampi aṇumattesu vajjesu bhayadassāvī nāma. ^b^Samādāya sikkhati sikkhāpadesū^eb^ti yaṃkiñci sikkhāpadesu sikkhitabbaṃ, taṃ sabbena sabbaṃ sabbathā sabbaṃ anavasesaṃ samādiyitvā sikkhati, vattati pūretīti attho.</p>
              <p>[03]^b^Abhisallekhikā^eb^ti ativiya kilesānaṃ sallekhanīyā, tesaṃ tanubhāvāya pahānāya yuttarūpā. ^b^Cetovivaraṇasappāyā^eb^ti cetaso paṭicchādakānaṃ nīvaraṇānaṃ dūrībhāvakaraṇena cetovivaraṇasaṅkhātānaṃ samathavipassanānaṃ sappāyā, samathavipassanācittasseva vā vivaraṇāya pākaṭīkaraṇāya vā sappāyā upakārikāti cetovivaraṇasappāyā.</p>
              <p>[03]Idāni yena nibbidādiāvahaṇena ayaṃ kathā abhisallekhikā cetovivaraṇasappāyā ca nāma hoti, taṃ dassetuṃ ^b^‘‘ekantanibbidāyā’’^eb^tiādi vuttaṃ. Tattha ^b^ekantanibbidāyā^eb^ti ekaṃseneva vaṭṭadukkhato nibbindanatthāya. ^b^Virāgāya nirodhāyā^eb^ti tasseva virajjanatthāya ca nirujjhanatthāya ca. ^b^Upasamāyā^eb^ti sabbakilesavūpasamāya. ^b^Abhiññāyā^eb^ti sabbassapi ^a^M3.0275^ea^ abhiññeyyassa abhijānanāya. ^b^Sambodhāyā^eb^ti catumaggasambodhāya. ^b^Nibbānāyā^eb^ti anupādisesanibbānāya. Etesu hi ādito tīhi padehi vipassanā vuttā, dvīhi nibbānaṃ vuttaṃ. Samathavipassanā ādiṃ katvā nibbānapariyosāno ayaṃ sabbo uttarimanussadhammo dasakathāvatthulābhino sijjhatīti dasseti.</p>
              <p>[03]Idāni taṃ kathaṃ vibhajitvā dassento ^b^‘‘appicchakathā’’^eb^tiādimāha. Tattha ^b^appiccho^eb^ti nīccho, tassa kathā ^b^appicchakathā,^eb^ appicchabhāvappaṭisaṃyuttakathā vā ^b^appicchakathā^eb^. Ettha ca atriccho, pāpiccho, mahiccho, appicchoti icchāvasena cattāro puggalā. Tesu attanā yathāladdhena lābhena atitto uparūpari lābhaṃ icchanto ^b^atriccho^eb^ nāma. Yaṃ sandhāya –</p>
              <p>[21]‘‘Catubbhi ^a^V3.0255^ea^ aṭṭhajjhagamā, aṭṭhāhipi ca soḷasa;</p>
              <p>[27]Soḷasāhi ca bāttiṃsa, atricchaṃ cakkamāsado;</p>
              <p>[22]Icchāhatassa posassa, cakkaṃ bhamati matthake’’ti. (jā. 1.5.103) ca;</p>
              <p>[22]‘‘Atricchaṃ atilobhena, atilobhamadena cā’’ti. ca vuttaṃ;</p>
              <p>[03]Lābhasakkārasilokanikāmayamānāya asantaguṇasambhāvanādhippāyo ^b^pāpiccho^eb^. Yaṃ sandhāya vuttaṃ ‘‘idhekacco assaddho samāno ‘saddhoti maṃ jano jānātū’ti icchati, dussīlo samāno ‘sīlavāti maṃ jano jānātū’ti icchatī’’tiādi (vibha. 851).</p>
              <p>[03]Santaguṇasambhāvanādhippāyo paṭiggahaṇe amattaññū ^b^mahiccho,^eb^ yaṃ sandhāya vuttaṃ ‘‘idhekacco saddho samāno ‘saddhoti maṃ jano jānātū’ti icchati, sīlavā samāno ‘sīlavāti maṃ jano jānātū’ti icchatī’’tiādi. Duttappiyatāya hissa vijātamātāpi cittaṃ gahetuṃ na sakkoti. Tenetaṃ vuccati –</p>
              <p>[21]‘‘Aggikkhandho samuddo ca, mahiccho cāpi puggalo;</p>
              <p>[22]Sakaṭena paccaye dentu, tayopete atappayā’’ti.</p>
              <p>[03]Ete pana atricchatādayo dose ārakā vivajjetvā santaguṇaniguhanādhippāyo paṭiggahaṇe ca mattaññū ^b^appiccho^eb^. Attani vijjamānampi guṇaṃ ^a^M3.0276^ea^ paṭicchādetukāmatāya saddho samāno ‘‘saddhoti maṃ jano jānātū’’ti na icchati, sīlavā, bahussuto, pavivitto, āraddhavīriyo, upaṭṭhitassati, samāhito, paññavā samāno ‘‘paññavāti maṃ jano jānātū’’ti na icchati. Svāyaṃ paccayappiccho, dhutaṅgappiccho, pariyattiappiccho adhigamappicchoti catubbidho. Tattha ^b^catūsu paccayesu appiccho^eb^ paccayadāyakaṃ deyyadhammaṃ attano thāmañca oloketvā sacepi hi deyyadhammo bahu hoti, dāyako appaṃ dātukāmo, dāyakassa vasena appameva gaṇhāti. Deyyadhammo ce appo, dāyako bahuṃ dātukāmo, deyyadhammassa vasena appameva gaṇhāti. Deyyadhammopi ce bahu, dāyakopi bahuṃ dātukāmo, attano thāmaṃ ñatvā pamāṇayuttameva gaṇhāti. Evarūpo hi bhikkhu anuppannaṃ lābhaṃ uppādeti, uppannaṃ lābhaṃ thāvaraṃ karoti, dāyakānaṃ cittaṃ ārādheti. Dhutaṅgasamādānassa pana attani atthibhāvaṃ na jānāpetukāmo ^b^dhutaṅgappiccho^eb^. Yo attano bahussutabhāvaṃ jānāpetuṃ na icchati, ayaṃ ^b^pariyattiappiccho^eb^^a^V3.0256^ea^. Yo pana sotāpannādīsu aññataro hutvā sabrahmacārīnampi attano sotāpannādibhāvaṃ jānāpetuṃ na icchati, ayaṃ ^b^adhigamappiccho^eb^. Evametesaṃ appicchānaṃ yā appicchatā, tassā saddhiṃ sandassanādividhinā anekākāravokārānisaṃsavibhāvanavasena sappaṭipakkhassa atricchatādibhedassa icchācārassa ādīnavavibhāvanavasena ca pavattā kathā ^b^appicchakathā^eb^.</p>
              <p>[03]^b^Santuṭṭhikathā^eb^ti ettha ^b^santuṭṭhī^eb^ti sakena attanā laddhena tuṭṭhi santuṭṭhi. Atha vā visamaṃ paccayicchaṃ pahāya samaṃ tuṭṭhi santuṭṭhi, santena vā vijjamānena tuṭṭhi santuṭṭhi. Vuttañcetaṃ –</p>
              <p>[21]‘‘Atītaṃ nānubaddho so, nappajappamanāgataṃ;</p>
              <p>[22]Paccuppannena yāpento, santuṭṭhoti pavuccatī’’ti.</p>
              <p>[03]Sammā vā ñāyena bhagavatā anuññātavidhinā paccayehi tuṭṭhi santuṭṭhi, atthato itarītarapaccayasantoso, so dvādasavidho hoti. Kathaṃ? Cīvare yathālābhasantoso, yathābalasantoso, yathāsāruppasantosoti tividho. Evaṃ piṇḍapātādīsu.</p>
              <p>[03]Tatrāyaṃ ^a^M3.0277^ea^ pabhedavaṇṇanā – idha bhikkhu cīvaraṃ labhati sundaraṃ vā asundaraṃ vā, so teneva yāpeti, aññaṃ na pattheti, labhantopi na gaṇhāti, ayamassa ^b^cīvare yathālābhasantoso^eb^. Atha pana pakatidubbalo vā hoti ābādhajarābhibhūto vā, garucīvaraṃ pārupanto kilamati, so sabhāgena bhikkhunā saddhiṃ taṃ parivattetvā lahukena yāpentopi santuṭṭhova hoti, ayamassa ^b^cīvare yathābalasantoso^eb^. Aparo paṇītapaccayalābhī hoti, so paṭṭacīvarādīnaṃ aññataraṃ mahagghacīvaraṃ bahūni vā labhitvā ‘‘idaṃ therānaṃ cirapabbajitānaṃ bahussutānaṃ anurūpaṃ, idaṃ gilānānaṃ dubbalānaṃ appalābhīnaṃ hotū’’ti tesaṃ datvā attanā saṅkārakūṭādito vā nantakāni uccinitvā saṅghāṭiṃ katvā tesaṃ vā purāṇacīvarāni gahetvā dhārentopi santuṭṭhova hoti, ayamassa ^b^cīvare yathāsāruppasantoso^eb^.</p>
              <p>[03]Idha pana bhikkhu piṇḍapātaṃ labhati lūkhaṃ vā paṇītaṃ vā, so teneva yāpeti, aññaṃ na pattheti, labhantopi na gaṇhāti, ayamassa ^b^piṇḍapāte yathālābhasantoso^eb^. Atha pana ābādhiko hoti, lūkhaṃ paṇītaṃ pakativiruddhaṃ byādhiviruddhaṃ vā piṇḍapātaṃ bhuñjitvā gāḷhaṃ vā rogābādhaṃ pāpuṇāti, so sabhāgassa bhikkhuno datvā tassa hatthato sappāyabhojanaṃ bhuñjitvā ^a^V3.0257^ea^ samaṇadhammaṃ karontopi santuṭṭhova hoti, ayamassa ^b^piṇḍapāte yathābalasantoso^eb^. Aparo bahuṃ paṇītaṃ piṇḍapātaṃ labhati, so ‘‘ayaṃ piṇḍapāto cirapabbajitānaṃ anurūpo’’ti cīvaraṃ viya tesaṃ datvā tesaṃ vā sesakaṃ attanā piṇḍāya caritvā missakāhāraṃ vā bhuñjantopi santuṭṭhova hoti, ayamassa ^b^piṇḍapāte yathāsāruppasantoso^eb^.</p>
              <p>[03]Idha pana bhikkhuno senāsanaṃ pāpuṇāti manāpaṃ vā āmanāpaṃ vā antamaso tiṇasanthārakampi, so teneva santussati, puna aññaṃ sundarataraṃ pāpuṇāti, taṃ na gaṇhāti, ayamassa ^b^senāsane yathālābhasantoso^eb^. Atha pana ābādhiko hoti dubbalo vā, pakativiruddhaṃ vā so byādhiviruddhaṃ vā senāsanaṃ labhati, yatthassa vasato aphāsu hoti, so taṃ sabhāgassa bhikkhuno datvā tassa santake sappāyasenāsane vasitvā samaṇadhammaṃ karontopi santuṭṭhova hoti, ayamassa ^a^M3.0278^ea^^b^senāsane yathābalasantoso^eb^. Aparo sundaraṃ senāsanaṃ pattampi na sampaṭicchati ‘‘paṇītasenāsanaṃ nāma pamādaṭṭhāna’’nti, mahāpuññatāya vā leṇamaṇḍapakūṭāgārādīni bahūni paṇītasenāsanāni labhati, so tāni cīvarādīni viya cirapabbajitādīnaṃ datvā yattha katthaci vasantopi santuṭṭhova hoti, ayamassa ^b^senāsane yathāsāruppasantoso^eb^.</p>
              <p>[03]Idha pana bhikkhu bhesajjaṃ labhati lūkhaṃ vā paṇītaṃ vā, so teneva tussati, aññaṃ na pattheti, labhantopi na gaṇhāti, ayaṃ ^b^gilānapaccaye yathālābhasantoso^eb^. Atha pana telena atthiko phāṇitaṃ labhati, so yaṃ labhati, so taṃ sabhāgassa bhikkhuno datvā tassa hatthato telena bhesajjaṃ katvā samaṇadhammaṃ karontopi santuṭṭhova hoti, ayamassa ^b^gilānapaccaye yathābalasantoso^eb^. Aparo mahāpuñño bahuṃ telamadhuphāṇitādipaṇītabhesajjaṃ labhati, so taṃ cīvarādīni viya cirapabbajitādīnaṃ datvā tesaṃ ābhatakena yena kenaci bhesajjaṃ karontopi santuṭṭhova hoti. Yo pana ekasmiṃ bhājane muttaharītakaṃ, ekasmiṃ catumadhuraṃ ṭhapetvā ‘‘gaṇhatha, bhante, yadicchasī’’ti vuccamāno ‘‘sacassa tesu aññatarenapi rogo vūpasammati, idaṃ muttaharītakaṃ nāma buddhādīhi vaṇṇita’’nti, ‘‘pūtimuttabhesajjaṃ nissāya pabbajjā, tattha te yāvajīvaṃ ussāho karaṇīyo’’ti (mahāva. 128) vacanaṃ anussaranto catumadhuraṃ paṭikkhipitvā muttaharītakena bhesajjaṃ karonto paramasantuṭṭhova hoti, ayamassa ^b^gilānapaccaye yathāsāruppasantoso^eb^.</p>
              <p>[03]So evaṃpabhedo sabbopi santoso santuṭṭhīti pavuccati. Tena vuttaṃ ‘‘atthato itarītarapaccayasantoso’’ti. Tassā santuṭṭhiyā saddhiṃ sandassanādividhinā ānisaṃsavibhāvanavasena ^a^V3.0258^ea^ tappaṭipakkhassa atricchatādibhedassa icchācārassa ādīnavavibhāvanavasena ca pavattā kathā ^b^santuṭṭhikathā^eb^. Ito parāsupi kathāsu eseva nayo. Visesamattameva vakkhāma.</p>
              <p>[03]^b^Pavivekakathā^eb^ti ettha kāyaviveko, cittaviveko, upadhivivekoti tayo vivekā. Tesu eko gacchati, eko tiṭṭhati, eko nisīdati ^a^M3.0279^ea^, eko seyyaṃ kappeti, eko gāmaṃ piṇḍāya pavisati, eko paṭikkamati, eko abhikkamati, eko caṅkamaṃ adhiṭṭhāti, eko carati, eko viharati, evaṃ sabbiriyāpathesu sabbakiccesu gaṇasaṅgaṇikaṃ pahāya vivittavāso ^b^kāyaviveko^eb^ nāma. Aṭṭha samāpattiyo pana ^b^cittaviveko^eb^ nāma. Nibbānaṃ ^b^upadhiviveko^eb^ nāma. Vuttañhetaṃ ‘‘kāyaviveko ca vivekaṭṭhakāyānaṃ nekkhammābhiratānaṃ, cittaviveko ca parisuddhacittānaṃ paramavodānappattānaṃ, upadhiviveko ca nirupadhīnaṃ puggalānaṃ visaṅkhāragatāna’’nti (mahāni. 57). Vivekoyeva paviveko, paviveke paṭisaṃyuttā kathā ^b^pavivekakathā^eb^.</p>
              <p>[03]^b^Asaṃsaggakathā^eb^ti ettha savanasaṃsaggo, dassanasaṃsaggo, samullapanasaṃsaggo, sambhogasaṃsaggo, kāyasaṃsaggoti pañca saṃsaggā. Tesu idhekacco bhikkhu suṇāti ‘‘amukasmiṃ ṭhāne gāme vā nigame vā itthī abhirūpā dassanīyā pāsādikā paramāya vaṇṇapokkharatāya samannāgatā’’ti, so taṃ sutvā saṃsīdati visīdati, na sakkoti brahmacariyaṃ sandhāretuṃ, sikkhaṃ paccakkhāya hīnāyāvattati, evaṃ visabhāgārammaṇassavanena uppannakilesasanthavo ^b^savanasaṃsaggo^eb^ nāma. Na heva kho bhikkhu suṇāti, apica kho sāmaṃ passati itthiṃ abhirūpaṃ dassanīyaṃ pāsādikaṃ paramāya vaṇṇapokkharatāya samannāgataṃ, so taṃ disvā saṃsīdati visīdati, na sakkoti brahmacariyaṃ sandhāretuṃ, sikkhaṃ paccakkhāya hīnāyāvattati, evaṃ visabhāgārammaṇadassanena uppannakilesasanthavo ^b^dassanasaṃsaggo^eb^ nāma. Disvā pana aññamaññaṃ ālāpasallāpavasena uppanno kilesasanthavo ^b^samullapanasaṃsaggo^eb^ nāma. Sañjagghanādipi eteneva saṅgayhati. Attano pana santakaṃ yaṃ kiñci mātugāmassa datvā adatvā vā tena dinnassa vanabhaṅginiyādino paribhogavasena uppanno kilesasanthavo ^b^sambhogasaṃsaggo^eb^ nāma. Mātugāmassa hatthaggāhādivasena uppannakilesasanthavo ^b^kāyasaṃsaggo^eb^ nāma.</p>
              <p>[03]Yopi cesa ‘‘gihīhi saṃsaṭṭho viharati ananulomikena saṃsaggena sahasokī sahanandī sukhitesu sukhito dukkhitesu dukkhito uppannesu kiccakaraṇīyesu attanā vo yogaṃ āpajjatī’’ti (saṃ. ni. 3.3; mahāni. 164) evaṃ ^a^M3.0280^ea^ vutto ananulomiko gihisaṃsaggo nāma, yo ca sabrahmacārīhipi kilesuppattihetubhūto saṃsaggo, taṃ sabbaṃ pahāya yvāyaṃ ^a^V3.0259^ea^ saṃsāre thirataraṃ saṃvegasaṅkhāresu tibbaṃ bhayasaññaṃ sarīre paṭikkūlasaññaṃ sabbākusalesu jigucchāpubbaṅgamaṃ hirottappaṃ sabbakiriyāsu satisampajaññanti sabbaṃ paccupaṭṭhapetvā kamaladale jalabindu viya sabbattha alaggabhāvo, ayaṃ sabbasaṃsaggappaṭipakkhatāya asaṃsaggo, tappaṭisaṃyuttā kathā ^b^asaṃsaggakathā^eb^.</p>
              <p>[03]^b^Vīriyārambhakathā^eb^ti ettha vīrassa bhāvo, kammanti vā vīriyaṃ, vidhinā īretabbaṃ pavattetabbanti vā vīriyaṃ, vīriyañca taṃ akusalānaṃ dhammānaṃ pahānāya, kusalānaṃ dhammānaṃ upasampadāya ārabhanaṃ vīriyārambho. Svāyaṃ kāyiko, cetasiko cāti duvidho, ārambhadhātu, nikkamadhātu, parakkamadhātu, cāti tividho, sammappadhānavasena catubbidho. So sabbopi yo bhikkhu gamane uppannakilesaṃ ṭhānaṃ pāpuṇituṃ na deti, ṭhāne uppannaṃ nisajjaṃ, nisajjāya uppannaṃ sayanaṃ pāpuṇituṃ na deti, tattha tattheva ajapadena daṇḍena kaṇhasappaṃ uppīḷetvā gaṇhanto viya tikhiṇena asinā amittaṃ gīvāya paharanto viya sīsaṃ ukkhipituṃ adatvā vīriyabalena niggaṇhāti, tassevaṃ vīriyārambho āraddhavīriyassa vasena veditabbo, tappaṭisaṃyuttā kathā ^b^vīriyārambhakathā^eb^.</p>
              <p>[03]^b^Sīlakathā^eb^tiādīsu duvidhaṃ sīlaṃ lokiyaṃ lokuttarañca. Tattha ^b^lokiyaṃ^eb^ pātimokkhasaṃvarādi catupārisuddhisīlaṃ. ^b^Lokuttaraṃ^eb^ maggasīlaṃ phalasīlañca. Tathā ^b^samādhi^eb^pi. Vipassanāya pādakabhūtā saha upacārena aṭṭha samāpattiyo ^b^lokiyo^eb^ samādhi, maggasampayutto panettha ^b^lokuttaro^eb^ samādhi nāma. Tathā ^b^paññā^eb^pi. ^b^Lokiyā^eb^ sutamayā, cintāmayā, jhānasampayuttā, vipassanāñāṇañca. Visesato panettha vipassanāpaññā gahetabbā. ^b^Lokuttarā^eb^ maggapaññā phalapaññā ca. ^b^Vimutti^eb^ ariyaphalavimutti nibbānañca. Apare pana tadaṅgavikkhambhanasamucchedavimuttīnampi vasenettha atthaṃ saṃvaṇṇenti. ^b^Vimuttiñāṇadassana^eb^mpi ekūnavīsatividhaṃ paccavekkhaṇañāṇaṃ. Iti imesaṃ sīlādīnaṃ saddhiṃ sandassanādividhinā anekākāravokārāanisaṃsavibhāvanavasena ceva tappaṭipakkhānaṃ dussīlyādīnaṃ ādīnavavibhāvanavasena ca pavattā kathā, tappaṭisaṃyuttā kathā vā ^b^sīlādikathā nāma^eb^.</p>
              <p>[03]Ettha ^a^M3.0281^ea^ ca ‘‘attanā ca appiccho hoti, appiccha kathañca paresaṃ kattā’’ti (ma. ni. 1.252; a. ni. 10.70) ‘‘santuṭṭho hoti itarītarena cīvarena, itarītaracīvarasantuṭṭhiyā ca vaṇṇavādī’’ti (saṃ. ni. 2.144; cūḷani. khaggavisāṇapucchāniddeso 128) ca ādivacanato sayañca appicchatādiguṇasamannāgatena paresampi tadatthāya hitajjhāsayena ^a^V3.0260^ea^ pavattetabbā tathārūpī kathā. Yā idha abhisallekhikādibhāvena visesetvā vuttā appicchakathādīti veditabbā. Kārakasseva hi kathā visesato adhippetatthasādhinī. Tathā hi vakkhati – ‘‘kalyāṇamittassetaṃ, meghiya, bhikkhuno pāṭikaṅkhaṃ…pe… akasiralābhī’’ti (a. ni. 9.3).</p>
              <p>[03]^b^Evarūpiyā^eb^ti īdisāya yathāvuttāya. ^b^Nikāmalābhī^eb^ti yathicchitalābhī yathārucilābhī, sabbakālaṃ imaṃ kathaṃ sotuṃ vicāretuñca yathāsukhaṃ labhanto. ^b^Akicchalābhī^eb^ti nidukkhalābhī. ^b^Akasiralābhī^eb^ti vipulalābhī.</p>
              <p>[03]^b^Āraddhavīriyo^eb^ti paggahitavīriyo. ^b^Akusalānaṃ dhammānaṃ pahānāyā^eb^ti akosallasambhūtaṭṭhena akusalānaṃ pāpadhammānaṃ pajahanatthāya. ^b^Kusalānaṃ dhammāna^eb^nti kucchitānaṃ salanādiatthena anavajjaṭṭhena ca kusalānaṃ sahavipassanānaṃ maggaphaladhammānaṃ. ^b^Upasampadāyā^eb^ti sampādanāya attano santāne uppādanāya. ^b^Thāmavā^eb^ti ussoḷhisaṅkhātena vīriyathāmena samannāgato. ^b^Daḷhaparakkamo^eb^ti thiraparakkamo asithilavīriyo. ^b^Anikkhittadhuro^eb^ti anorohitadhuro anosakkavīriyo.</p>
              <p>[03]^b^Paññavā^eb^ti vipassanāpaññāya paññavā. ^b^Udayatthagāminiyā^eb^ti pañcannaṃ khandhānaṃ udayañca vayañca paṭivijjhantiyā. ^b^Ariyāyā^eb^ti vikkhambhanavasena kilesehi ārakā dūre ṭhitāya niddosāya. ^b^Nibbedhikāyā^eb^ti nibbedhabhāgiyāya. ^b^Sammā dukkhakkhayagāminiyā^eb^ti vaṭṭadukkhassa khepanato ‘‘dukkhakkhayo’’ti laddhanāmaṃ ariyamaggaṃ sammā hetunā nayena gacchantiyā. Imesu ca pana pañcasu dhammesu sīlaṃ vīriyaṃ paññā ca yogino ajjhattikaṃ aṅgaṃ, itaradvayaṃ bāhiraṃ aṅgaṃ. Tatthāpi kalyāṇamittasannissayeneva sesaṃ catubbidhaṃ ijjhati, kalyāṇamittassevettha bahukārataṃ dassento satthā ^b^‘‘kalyāṇamittassetaṃ, meghiya, bhikkhuno pāṭikaṅkha’’^eb^ntiādinā desanaṃ vaḍḍhesi. Tattha ^b^pāṭikaṅkha^eb^nti ekaṃsena icchitabbaṃ, avassaṃbhāvīti attho. ^b^Ya^eb^nti kiriyāparāmasanaṃ ^a^M3.0282^ea^. Idaṃ vuttaṃ hoti – ‘‘sīlavā bhavissatī’’ti ettha yadetaṃ kalyāṇamittassa bhikkhuno sīlavantatāya bhavanaṃ sīlasampannattaṃ, tassa bhikkhuno sīlasampannattā etaṃ tassa pāṭikaṅkhaṃ, avassaṃbhāvī ekaṃseneva tassa tattha niyojanatoti adhippāyo. ^b^Pātimokkhasaṃvarasaṃvuto viharatī^eb^tiādīsupi eseva nayo.</p>
              <p>[03]Evaṃ bhagavā sadevake loke uttamakalyāṇamittasaṅkhātassa attano vacanaṃ anādiyitvā taṃ ^a^V3.0261^ea^ vanasaṇḍaṃ pavisitvā tādisaṃ vippakāraṃ pattassa āyasmato meghiyassa kalyāṇamittatādinā sakalaṃ sāsanasampadaṃ dassetvā idānissa tattha ādarajātassa pubbe yehi kāmavitakkādīhi upaddutattā kammaṭṭhānaṃ na sampajjati, tassa tesaṃ ujuvipaccanīkabhūtattā ca bhāvanānayaṃ pakāsetvā tato paraṃ arahattassa kammaṭṭhānaṃ ācikkhanto ^b^‘‘tena ca pana, meghiya, bhikkhunā imesu pañcasu dhammesu patiṭṭhāya cattāro dhammā uttari bhāvetabbā’’^eb^tiādimāha. Tattha ^b^tenā^eb^ti evaṃ kalyāṇamittasannissayena yathāvuttasīlādiguṇasamannāgatena. Tenevāha ^b^‘‘imesu pañcasu dhammesu patiṭṭhāyā’’^eb^ti. ^b^Uttarī^eb^ti āraddhataruṇavipassanassa rāgādiparissayā ce uppajjeyyuṃ, tesaṃ visodhanatthaṃ tato uddhaṃ cattāro dhammā bhāvetabbā uppādetabbā vaḍḍhetabbā ca.</p>
              <p>[03]^b^Asubhā^eb^ti ekādasasu asubhakammaṭṭhānesu yathārahaṃ yattha katthaci asubhabhāvanā. ^b^Rāgassa pahānāyā^eb^ti kāmarāgassa pajahanatthāya. Ayamattho sālilāvakopamāya vibhāvetabbo. Evaṃbhūtaṃ bhāvanāvidhiṃ sandhāya vuttaṃ – ‘‘asubhā bhāvetabbā rāgassa pahānāyā’’ti. ^b^Mettā^eb^ti mettākammaṭṭhānaṃ. ^b^Byāpādassa pahānāyā^eb^ti vuttanayeneva uppannassa kopassa pajahanatthāya. ^b^Ānāpānassatī^eb^ti soḷasavatthukā ānāpānassati. ^b^Vitakkupacchedāyā^eb^ti vuttanayeneva uppannānaṃ vitakkānaṃ pacchedanatthāya. ^b^Asmimānasamugghātāyā^eb^ti ‘‘asmī’’ti uppajjanakassa navavidhassa mānassa samucchedanatthāya.</p>
              <p>[03]^b^Aniccasaññino^eb^ti hutvā abhāvato udayabbayavantato pabhaṅguto tāvakālikato niccappaṭikkhepato ca ‘‘sabbe saṅkhārā aniccā’’ti (dha. pa. 277; cūḷani. hemakamāṇavapucchāniddeso 56) pavattāniccānupassanāvasena ^a^M3.0283^ea^ aniccasaññino. ^b^Anattasaññā saṇṭhātī^eb^ti asārakato avasavattanato parato rittato tucchato suññato ca ‘‘sabbe dhammā anattā’’ti (dha. pa. 279; cūḷani. hemakamāṇavapucchāniddeso 56) evaṃ pavattānattānupassanāsaṅkhātā anattasaññā citte saṇṭhahati atidaḷhaṃ patiṭṭhahati. Aniccalakkhaṇe hi diṭṭhe anattalakkhaṇaṃ diṭṭhameva hoti. Tīsu lakkhaṇesu hi ekasmiṃ diṭṭhe itaradvayaṃ diṭṭhameva hoti. Tena vuttaṃ ‘‘aniccasaññino, meghiya, anattasaññā saṇṭhātī’’ti. Anattalakkhaṇe sudiṭṭhe ‘‘asmī’’ti uppajjanakamāno suppajahova hotīti āha ^b^‘‘anattasaññī asmimānasamugghātaṃ pāpuṇātī’’^eb^ti. ^b^Diṭṭheva dhamme nibbāna^eb^nti diṭṭheva dhamme imasmiṃyeva attabhāve apaccayaparinibbānaṃ pāpuṇāti. Ayamettha saṅkhepo, vitthārato pana asubhādibhāvanānayo ^b^visuddhimagge^eb^ vuttanayena veditabbo.</p>
              <p>[06]Meghiyasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>4-5. Nandakasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^4-5^eb^^b^.^eb^ Catutthe ^a^V3.0262^ea^^b^āgamayamāno^eb^ti olokayamāno, buddho sahasā apavisitvā yāva sā kathā niṭṭhāti, tāva aṭṭhāsīti attho. Tenāha ^b^‘‘idamavocāti idaṃ kathāvasānaṃ udikkhamāno’’^eb^ti. Aniccadukkhādivasena sabbadhammasantīraṇaṃ ^b^adhipaññāvipassanā^eb^ti āha ^b^‘‘saṅkhārapariggahavipassanāñāṇassā’’^eb^ti. ^b^Mānasa^eb^nti rāgopi cittampi arahattampi. ‘‘Antalikkhacaro pāso, yvāyaṃ carati mānaso’’ti (saṃ. ni. 1.151; mahāva. 33) ettha rāgo mānasaṃ. ‘‘Cittaṃ mano mānasa’’nti (dha. sa. 6) ettha cittaṃ. ‘‘Appattamānaso sekho, kālaṃ kayirā jane sutā’’ti (saṃ. ni. 1.159) ettha arahattaṃ. Idhāpi arahattameva adhippetaṃ. Tenāha ^b^‘‘appattamānasāti appattārahattā’’^eb^ti. Appattaṃ mānasaṃ arahattaṃ etehīti ^b^appattamānasā^eb^. Idāni cittapariyāyameva mānasasaddaṃ sandhāyāha ^b^‘‘arahattaṃ vā’’^eb^tiādi. Pañcamaṃ suviññeyyameva.</p>
              <p>[06]Nandakasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6. Sevanāsuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^6^eb^^b^.^eb^ Chaṭṭhe ^a^M3.0284^ea^^b^jīvitasambhārā^eb^ti jīvitappavattiyā sambhārā paccayā. ^b^Samudānetabbā^eb^ti sammā ñāyena anavajjauñchācariyādinā uddhamuddhamānetabbā pāpuṇitabbā. Te pana samudānitā samāhatā nāma hontīti āha ^b^‘‘samāharitabbā’’^eb^ti. ^b^Dukkhena uppajjantī^eb^ti sulabhuppādā na honti. Etena gocarāsappāyādibhāvaṃ dasseti. ^b^Rattibhāgaṃ vā divasabhāgaṃ vā^eb^ti bhummatthe upayogavacananti āha ^b^‘‘rattikoṭṭhāse vā divasakoṭṭhāse vā’’^eb^ti. ^b^Rattiṃyeva pakkamitabbaṃ^eb^ samaṇadhammassa tattha anipphajjanato. ^b^Saṅkhāpī^eb^ti ‘‘yadatthamahaṃ pabbajito, na metaṃ idha nipphajjati, cīvarādi pana samudāgacchati, nāhaṃ tadatthaṃ pabbajito, kiṃ me idha vāsenā’’ti paṭisaṅkhāyapi. Tenāha ^b^‘‘sāmaññatthassa bhāvanāpāripūriagamanaṃ jānitvā’’^eb^ti. Anantaravāre ^b^saṅkhāpī^eb^ti samaṇadhammassa nipphajjanabhāvaṃ jānitvā. ^b^So puggalo anāpucchā pakkamitabbaṃ, nānubandhitabbo^eb^ti ‘‘so puggalo’’ti padassa ‘‘nānubandhitabbo’’ti iminā sambandho. Yassa yena hi sambandho, dūraṭṭhenapi so bhavati. ^b^Taṃ puggala^eb^nti so puggaloti paccattavacanaṃ upayogavasena pariṇāmetvā taṃ puggalaṃ anāpucchā pakkamitabbanti attho. Atthavasena hi vibhattipariṇāmoti. ^b^Āpucchā pakkamitabba^eb^nti ca kataññukataveditāya niyojanaṃ. ^b^Evarūpo^eb^ti yaṃ ^a^V3.0263^ea^ nissāya bhikkhuno guṇehi vuddhiyeva pāṭikaṅkhā, paccayehi na parissayo, evarūpo daṇḍakammādīhi niggaṇhāti cepi, na pariccajitabboti dasseti ^b^‘‘sacepī’’^eb^tiādinā.</p>
              <p>[06]Sevanāsuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>7-10. Sutavāsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^7-10^eb^^b^.^eb^ Sattame ^b^abhabbo khīṇāsavo bhikkhu sañcicca pāṇa^eb^ntiādi desanāsīsameva, sotāpannādayopi pana abhabbāva, puthujjanakhīṇāsavānaṃ nindāpasaṃsatthampi evaṃ vuttaṃ. Puthujjano nāma gārayho mātughātādīni karoti, khīṇāsavo pana pāsaṃso kunthakipillikaghātādīnipi na karotīti. ^b^Sannidhikārakaṃ kāme paribhuñjitu^eb^nti yathā gihibhūto sannidhiṃ katvā vatthukāme paribhuñjati, evaṃ tilataṇḍulasappinavanītādīni sannidhiṃ ^a^M3.0285^ea^ katvā idāni paribhuñjituṃ abhabboti attho. Vatthukāme pana nidahitvā paribhuñjantā tannissitaṃ kilesakāmampi nidahitvā paribhuñjanti nāmāti āha ^b^‘‘vatthukāmakilesakāme’’^eb^ti. Nanu ca khīṇāsavasseva vasanaṭṭhāne tilataṇḍulādayo paññāyantīti? Na pana te attano atthāya nidhenti, aphāsukapabbajitādīnaṃ atthāya nidhenti. Anāgāmissa kathanti? Tassapi pañca kāmaguṇā sabbasova pahīnā, dhammena pana laddhaṃ vicāretvā paribhuñjati. Akappiyakāmaguṇe sandhāyetaṃ vuttaṃ, na mañcapīṭhāttharaṇapāvuraṇādisannissitaṃ. ^b^Seyyāthāpi pubbe agāriyabhūto^eb^ti yathā pubbe gihibhūto paribhuñjati, evaṃ paribhuñjituṃ abhabbo. Agāramajjhe vasantā hi sotāpannādayo yāvajīvaṃ gihibyañjanena tiṭṭhanti. Khīṇāsavo pana arahattaṃ patvāva manussabhūto parinibbāti vā pabbajati vā. Cātumahārājikādīsu kāmāvacaradevesu muhuttampi na tiṭṭhati. Kasmā? Vivekaṭṭhānassa abhāvā. Bhummadevattabhāve pana ṭhito arahattaṃ patvāpi tiṭṭhati vivekaṭṭhānasambhavā. Aṭṭhamādīni uttānatthāneva.</p>
              <p>[06]Sutavāsuttādivaṇṇanā niṭṭhitā.</p>
              <p>[06]Sambodhivaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>2. Sīhanādavaggo</h1n>
        <h2>
          <h2n>1. Sīhanādasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^11^eb^^b^.^eb^ Dutiyassa ^a^V3.0264^ea^ paṭhame avāpurenti vivaranti dvāraṃ etenāti ^b^avāpuraṇaṃ^eb^. Rajaṃ haranti etenāti ^b^rajoharaṇaṃ. Kaḷopihattho^eb^ti vilīvamayabhājanahattho, ‘‘cammamayabhājanahattho’’ti ca vadanti. Chinnāni visāṇāni etassāti chinnavisāṇo, usabho ca so chinnavisāṇo cāti ^b^usabhachinnavisāṇo^eb^. Visesanaparoyaṃ samāso. ^b^Ahikuṇapena vā^eb^tiādi atijegucchappaṭikūlakuṇapadassanatthaṃ vuttaṃ. ^b^Kaṇṭhe āsattenā^eb^ti kenacideva paccatthikena ānetvā kaṇṭhe baddhena, omukkenāti attho. ^b^Aṭṭo^eb^ āturo duggandhapīḷāya pīḷito. ^b^Accayassa paṭiggaṇhanaṃ^eb^ vā adhivāsanaṃ. Evañhi so kāraṇe desiyamāne tato ^a^M3.0286^ea^ vigato nāma hoti. Tenāha ^b^‘‘paṭiggaṇhatūti khamatū’’^eb^ti. Sesamettha suviññeyyameva.</p>
              <p>[06]Sīhanādasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>2. Saupādisesasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^12^eb^^b^.^eb^ Dutiye bhavassa appamattakatā nāma ittarakālatāyāti āha ^b^‘‘accharāsaṅghātamattampī’’^eb^ti.</p>
              <p>[06]Saupādisesasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>3. Koṭṭhikasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^13^eb^^b^.^eb^ Tatiye diṭṭhadhammo vuccati paccakkhabhūto attabhāvo, tasmiṃ veditabbaṃ phalaṃ ^b^diṭṭhadhammavedanīyaṃ^eb^. Tenāha ^b^‘‘imasmiṃyeva attabhāve’’^eb^ti. Catuppañcakkhandhaphalatāya saññābhavūpagaṃ kammaṃ ^b^bahuvedanīyaṃ^eb^. Ekakkhandhaphalattā asaññābhavūpagaṃ kammaṃ ^b^‘‘appavedanīya’’^eb^nti vuttaṃ. Keci pana ‘‘arūpāvacarakammaṃ bahukālaṃ veditabbaphalattā bahuvedanīyaṃ, itaraṃ appavedanīyaṃ. Rūpārūpāvacarakammaṃ vā bahuvedanīyaṃ, parittaṃ kammaṃ appavedanīya’’nti vadanti. ^b^Vedanīya^eb^nti paccayantarasamavāye ^a^V3.0265^ea^ vipākuppādanasamatthaṃ, na āraddhavipākameva. ^b^Avedanīya^eb^nti paccayavekallena vipaccituṃ asamatthaṃ ahosikammādibhedaṃ.</p>
              <p>[06]Koṭṭhikasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>4. Samiddhisuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^14^eb^^b^.^eb^ Catutthe ^b^samiddhī^eb^ti therassa kira attabhāvo samiddho abhirūpo pāsādiko, tasmā samiddhītveva saṅkhāto. Tenāha ^b^‘‘attabhāvasamiddhatāyā’’^eb^tiādi. ^b^Rūpadhātuādīsū^eb^ti ^b^ādi^eb^-saddena saddadhātuādiṃ saṅgaṇhāti.</p>
              <p>[06]Samiddhisuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5-9. Gaṇḍasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^15-19^eb^^b^.^eb^ Pañcame ^a^M3.0287^ea^^b^mātāpettikasambhavassā^eb^ti mātito ca pitito ca nibbattena mātāpettikena sukkasoṇitena sambhūtassa. ^b^Ucchādanadhammassā^eb^ti ucchādetabbasabhāvassa. ^b^Parimaddanadhammassā^eb^ti parimadditabbasabhāvassa. Ettha ca odanakummāsūpacayaucchādanapadehi vaḍḍhi kathitā, aniccabhedanaviddhaṃsanapadehi hāni. Purimehi vā samudayo, pacchimehi atthaṅgamoti evaṃ cātumahābhūtikassa kāyassa vaḍḍhiparihāninibbattibhedā dassitā. Sesaṃ suviññeyyameva. Chaṭṭhādīni uttānatthāni.</p>
              <p>[06]Gaṇḍasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Velāmasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^20^eb^^b^.^eb^ Dasame ^b^sakuṇḍakabhatta^eb^nti sakuṇḍakaṃ uttaṇḍulabhattaṃ. Parittehi sakuṇḍehi taṇḍulehipi saddhiṃ vipakkabhattaṃ uttaṇḍulameva hoti. Biḷaṅgaṃ vuccati āranāḷaṃ, biḷaṅgato nibbattanato tadeva kañjiyato jātanti kañjiyaṃ, taṃ dutiyaṃ etassāti ^b^biḷaṅgadutiyaṃ,^eb^ taṃ ^b^kañjiyadutiya^eb^nti vuttaṃ. ^b^Asakkaritvā^eb^ti deyyadhammampi puggalampi asakkaritvā. Deyyadhammassa asakkaraṇaṃ asampannakāro, puggalassa asakkaraṇaṃ agarukaraṇaṃ. Deyyadhammaṃ asakkaronto hi uttaṇḍulādidosasamannāgataṃ āhāraṃ deti, na sampannaṃ karoti. Puggalaṃ asakkaronto nisīdanaṭṭhānaṃ ^a^V3.0266^ea^ asammajjitvā yattha tattha vā nisīdāpetvā yaṃ vā taṃ vā dārakaṃ pesetvā deti. ^b^Acittīkatvā^eb^ti na cittiṃ katvā, na pūjetvāti attho. Pūjento hi pūjetabbavatthuṃ citte ṭhapeti, na tato bahi karoti. Cittaṃ vā acchariyaṃ katvā paṭipatti cittīkaraṇaṃ sambhāvanakiriyā, tappaṭikkhepato acittīkaraṇaṃ asambhāvanakiriyā. ^b^Apaviddha^eb^nti ucchiṭṭhādichaḍḍanīyadhammaṃ viya avakhittakaṃ. Yo hi chaḍḍetukāmo hutvā rogino sarīre odanādīni majjitvā vammike rogaṃ pakkhipanto viya deti, ayaṃ apaviddhaṃ deti nāma. ^b^Anāgamanadiṭṭhiko^eb^ti ‘‘addhā imassa dānassa phalaṃ mama āgacchatī’’ti evaṃ yassa kammassakatadiṭṭhi atthi, so āgamanadiṭṭhiko. Ayaṃ pana na tādisoti anāgamanadiṭṭhiko, phalaṃ pāṭikaṅkhaṃ hutvā na detīti attho. Tenāha ^b^‘‘na kammañca phalañca saddahitvā detī’’^eb^ti.</p>
              <p>[03]^b^Velāmo^eb^ti ^a^M3.0288^ea^ ettha ^b^mā^eb^-saddo paṭisedhavacano. Jātigottarūpabhogādiguṇānaṃ velā mariyādā natthi etasminti velāmo. Atha vā yathāvuttaguṇānaṃ velā mariyādā amati osānaṃ gacchati etasminti ^b^velāmo,^eb^ velaṃ vā mariyādaṃ amati gacchati atikkamatīti ^b^velāmo^eb^. Tenāha ^b^‘‘jātigotta…pe… evaṃladdhanāmo’’^eb^ti. Dīyatīti dānaṃ, dānavatthu. Taṃ aggīyati nissajjīyati etthāti ^b^dānaggaṃ^eb^. Dānaṃ vā gaṇhanti etthāti ^b^dānaggaṃ,^eb^ evaṃ ^b^bhattaggaṃ,^eb^ parivesanaṭṭhānaṃ. ^b^Dukūlasandanānī^eb^ti rajatabhājanādinissite dukūle khīrassa sandanaṃ etesanti dukūlasandanāni. ^b^Kaṃsūpadhāraṇānī^eb^ti rajatamayadohabhājanāni. Tenāha ^b^‘‘rajatamayakhīrapaṭicchakānī’’^eb^ti. Rajatamayāni khīrapaṭicchakāni khīrapaṭiggahabhājanāni etesanti ^b^rajatamayakhīrapaṭicchakāni. Sodheyyā^eb^ti mahapphalabhāvakaraṇena visodheyya. Mahapphalabhāvappattiyā hi dakkhiṇā visujjhati nāma.</p>
              <p>[03]^b^Maggenāgataṃ anivattanasaraṇa^eb^nti iminā lokuttarasaraṇagamanaṃ dīpeti. ^b^Apare^eb^tiādinā lokiyasaraṇagamanaṃ vuttaṃ. ^b^Saraṇaṃ^eb^ nāma tiṇṇaṃ ratanānaṃ jīvitapariccāgamayaṃ puññaṃ sabbasampattiṃ deti, tasmā mahapphalataranti adhippāyo. Idañca – ‘‘sace tvaṃ yathā gahitaṃ saraṇaṃ na bhindissasi, evāhaṃ taṃ māremī’’ti yadipi koci tiṇhena satthena jīvitā voropeyya, tathāpi ‘‘nevāhaṃ buddhaṃ na buddhoti, dhammaṃ na dhammoti, saṅghaṃ na saṅghoti vadāmī’’ti daḷhataraṃ katvā gahitassa vasena vuttaṃ. ^b^Maggenāgata^eb^nti lokuttarasīlaṃ sandhāya vadati. ^b^Apare^eb^tiādinā pana lokiyasīlaṃ vuttaṃ. Sabbesaṃ sattānaṃ jīvitadānādinihitadaṇḍatāya sakalalokiyalokuttaraguṇādhiṭṭhānato cassa mahapphalamahānisaṃsatā veditabbā.</p>
              <p>[03]^b^Upasiṅghanamatta^eb^nti ^a^V3.0267^ea^ ghāyanamattaṃ. ^b^Gaddohanamatta^eb^nti pāṭhantare godohanamattaṃ kālanti attho. So ca na sakalo godohanakkhaṇo adhippetoti dassetuṃ ^b^‘‘gāviyā ekavāraṃ thanāñchanamatta’’^eb^nti attho vutto. ^b^Añchanamatta^eb^nti ākaḍḍhanamattaṃ. Gāviyā thanaṃ gahetvā ekakhīrabinduduhanakālamattampi gadduhanamattanti vadanti. Ettakampi hi kālaṃ yo vasanagabbhapariveṇavihārūpacāraparicchedena vā aparimāṇāsu lokadhātūsu ^a^M3.0289^ea^ sabbasatte hitapharaṇaṃ mettacittaṃ bhāvetuṃ sakkoti. Idaṃ tato yathāvuttadānādito mahapphalataraṃ.</p>
              <p>[06]Velāmasuttavaṇṇanā niṭṭhitā.</p>
              <p>[06]Sīhanādavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>3. Sattāvāsavaggo</h1n>
        <h2>
          <h2n>1. Tiṭhānasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^21^eb^^b^.^eb^ Tatiyassa paṭhame ^b^amamā^eb^ti vatthābharaṇapānabhojanādīsupi mamattavirahitā. ^b^Apariggahā^eb^ti itthipariggahena apariggahā. Tesaṃ kira ‘‘ayaṃ mayhaṃ bhariyā’’ti mamattaṃ na hoti, mātaraṃ vā bhaginiṃ vā disvā chandarāgo na uppajjati. Dhammatāsiddhassa sīlassa ānubhāvena putte diṭṭhamatte eva mātuthanato thaññaṃ paggharati, tena saññāṇena nesaṃ mātari puttassa mātusaññā, mātu ca putte puttasaññā paccupaṭṭhitāti keci.</p>
              <p>[03]Apicettha (sārattha. ṭī. 1.1 verañjakaṇḍavaṇṇanā) uttarakurukānaṃ puññānubhāvasiddho ayampi viseso veditabbo. Tattha kira tesu tesu padesesu ghananicitapattasañchannasākhāpasākhā kūṭāgārasamā manoramā rukkhā tesaṃ manussānaṃ nivesanakiccaṃ sādhenti. Yattha sukhaṃ nivasanti, aññepi tattha rukkhā sujātā sabbadāpi pupphitaggā tiṭṭhanti. Jalāsayāpi vikasitakamalakuvalayapuṇḍarīkasogandhikādipupphasañchannā sabbakālaṃ paramasugandhaṃ samantato pavāyantā tiṭṭhanti. Sarīrampi tesaṃ atidīghādidosarahitaṃ ārohapariṇāhasampannaṃ jarāya anabhibhūtattā valitapalitādidosavirahitaṃ yāvatāyukaṃ aparikkhīṇajavabalaparakkamasobhameva hutvā ^a^V3.0268^ea^ tiṭṭhati. Anuṭṭhānaphalūpajīvitāya na ca nesaṃ kasivaṇijjādivasena āhārapariyeṭṭhivasena dukkhaṃ atthi, tato eva na dāsadāsikammakarādipariggaho atthi, na ca tattha sītuṇhaḍaṃsamakasavātātapasarīsapavāḷādiparissayo atthi. Yathā nāmettha gimhānaṃ pacchime māse paccūsavelāyaṃ samasītuṇho utu ^a^M3.0290^ea^ hoti, evameva sabbakālaṃ tattha samasītuṇhova utu hoti, na ca nesaṃ koci upaghāto vihesā vā uppajjati. Akaṭṭhapākimeva sāliṃ akaṇaṃ athusaṃ suddhaṃ sugandhaṃ taṇḍulapphalaṃ paribhuñjanti. Taṃ bhuñjantānaṃ nesaṃ kuṭṭhaṃ, gaṇḍo, kilāso, soso, kāso, sāso, apamāro, jaroti evamādiko na koci rogo uppajjati, na ca te khujjā vā vāmanā vā kāṇā vā kuṇī vā khañjā vā pakkhahatā vā vikalaṅgā vā vikalindriyā vā honti.</p>
              <p>[03]Itthiyopi tattha nātidīghā, nātirassā, nātikisā, nātithūlā, nātikāḷā, naccodātā, sobhaggappattarūpā honti. Tathā hi dīghaṅgulī, tambanakhā, alambathanā, tanumajjhā, puṇṇacandamukhī, visālakkhī, mudugattā, sahitorū, odātadantā, gambhīranābhī, tanujaṅghā, dīghanīlavellitakesī, puthulasussoṇī, nātilomā, nālomā, subhagā, utusukhasamphassā, saṇhā, sakhilā, sukhasambhāsā, nānābharaṇavibhūsitā vicaranti. Sabbadāpi soḷasavassuddesikā viya honti, purisā ca pañcavīsativassuddesikā viya. Na puttadāresu rajjanti. Ayaṃ tattha dhammatā.</p>
              <p>[03]Sattāhikameva ca tattha itthipurisā kāmaratiyā viharanti. Tato vītarāgā viya yathāsakaṃ gacchanti, na tattha idha viya gabbhokkantimūlakaṃ, gabbhapariharaṇamūlakaṃ, vijāyanamūlakaṃ vā dukkhaṃ hoti. Rattakañcukato kañcanapaṭimā viya dārakā mātukucchito amakkhitā eva semhādinā sukheneva nikkhamanti. Ayaṃ tattha dhammatā.</p>
              <p>[03]Mātā pana puttaṃ vā dhītaraṃ vā vijāyitvā te vicaraṇakappadese ṭhapetvā anapekkhā yathāruci gacchati. Tesaṃ tattha sayitānaṃ ye passanti purisā vā itthiyo vā, te attano aṅguliyo upanāmenti. Tesaṃ kammabalena tato khīraṃ pavattati, tena te dārakā yāpenti. Evaṃ pana vaḍḍhentā katipayadivaseheva laddhabalā hutvā dārikā itthiyo upagacchanti, dārakā purise. Kapparukkhato eva ca tesaṃ tattha vatthābharaṇāni nipphajjanti. Nānāvirāgavaṇṇavicittāni hi sukhumāni mudusukhasamphassāni vatthāni tattha tattha kapparukkhesu olambantāni tiṭṭhanti. Nānāvidharasmijālasamujjalavividhavaṇṇaratanavinaddhāni ^a^M3.0291^ea^ anekavidhamālākammalatākammabhittikammavicittāni ^a^V3.0269^ea^ sīsūpagagīvūpagahatthūpagakaṭūpagapādūpagāni sovaṇṇamayāni ābharaṇāni kapparukkhato olambanti. Tathā vīṇāmudiṅgapaṇavasammatāḷasaṅkhavaṃsavetāḷaparivādinīvallakīpabhutikā tūriyabhaṇḍāpi tato tato olambanti. Tattha bahū phalarukkhā kumbhamattāni phalāni phalanti madhurarasāni, yāni paribhuñjitvā te sattāhampi khuppipāsāhi na bādhīyanti.</p>
              <p>[03]Najjopi tattha suvisuddhajalā suppatitthā ramaṇīyā akaddamā vālukatalā nātisītā naccuṇhā surabhigandhīhi jalajapupphehi sañchannā sabbakālaṃ surabhī vāyantiyo sandanti, na tattha kaṇṭakikā kakkhaḷagacchalatā honti, akaṇṭakā pupphaphalasampannā eva honti, candananāgarukkhā sayameva rasaṃ paggharanti, nahāyitukāmā ca nadititthe ekajjhaṃ vatthābharaṇāni ṭhapetvā nadiṃ otaritvā nhatvā uttiṇṇuttiṇṇā upariṭṭhimaṃ upariṭṭhimaṃ vatthābharaṇaṃ gaṇhanti, na tesaṃ evaṃ hoti ‘‘idaṃ mama, idaṃ parassā’’ti. Tato eva na tesaṃ koci viggaho vā vivādo vā. Sattāhikā eva ca nesaṃ kāmaratikīḷā hoti, tato vītarāgā viya vicaranti. Yattha ca rukkhe sayitukāmā honti, tattheva sayanaṃ upalabbhati. Mate ca satte disvā na rodanti na socanti. Tañca maṇḍayitvā nikkhipanti. Tāvadeva ca nesaṃ tathārūpā sakuṇā upagantvā mataṃ dīpantaraṃ nenti, tasmā susānaṃ vā asuciṭṭhānaṃ vā tattha natthi, na ca tato matā nirayaṃ vā tiracchānayoniṃ vā pettivisayaṃ vā upapajjanti. Dhammatāsiddhassa pañcasīlassa ānubhāvena te devaloke nibbattantīti vadanti. Vassasahassameva ca nesaṃ sabbakālaṃ āyuppamāṇaṃ, sabbametaṃ tesaṃ pañcasīlaṃ viya dhammatāsiddhamevāti.</p>
              <p>[06]Tiṭhānasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>3. Taṇhāmūlakasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^23^eb^^b^.^eb^ Tatiye (dī. ni. ṭī. 2.103) ^b^esanataṇhā^eb^ti bhogānaṃ pariyesanavasena pavattā taṇhā. ^b^Esitataṇhā^eb^ti pariyiṭṭhesu bhogesu uppajjamānataṇhā. Paritassanavasena ^a^M3.0292^ea^ pariyesati etāyāti ^b^pariyesanā,^eb^ āsayato payogato ca pariyesanā tathāpavatto cittuppādo. Tenāha ^b^‘‘taṇhāya sati hotī’’^eb^ti. ^b^Rūpādiārammaṇappaṭilābho^eb^ti savatthukānaṃ rūpādiārammaṇānaṃ gavesanavasena paṭilābho. Yaṃ pana apariyiṭṭhaṃyeva labbhati, tampi atthato pariyesanāya laddhameva nāma tathārūpassa kammassa pubbekatattā eva labbhanato. Tenāha ^b^‘‘so hi pariyesanāya sati hotī’’^eb^ti.</p>
              <p>[03]^b^Sukhavinicchaya^eb^nti ^a^V3.0270^ea^ sukhaṃ visesato nicchinotīti sukhavinicchayo. Sukhaṃ sabhāvato samudayato atthaṅgamato ādīnavato nissaraṇato ca yāthāvato jānitvā pavattañāṇaṃva sukhavinicchayaṃ. ^b^Jaññā^eb^ti jāneyya. ‘‘Subhaṃ sukha’’ntiādikaṃ ārammaṇe abhūtākāraṃ vividhaṃ ninnabhāvena cinoti āropetīti ^b^vinicchayo,^eb^ assādānupassanā taṇhā. Diṭṭhiyāpi evameva vinicchayabhāvo veditabbo. Imasmiṃ pana sutte vitakkoyeva āgatoti yojanā. ^b^Imasmiṃ pana sutte^eb^ti sakkapañhasutte (dī. ni. 2.358). Tattha hi ‘‘chando kho, devānaminda, vitakkanidāno’’ti āgataṃ. ^b^Idhā^eb^ti imasmiṃ sutte. ^b^Vitakkeneva vinicchinantī^eb^ti etena ‘‘vinicchinati etenāti vinicchayo’’ti vinicchayasaddassa karaṇasādhanamāha. ^b^Ettaka^eb^ntiādi vinicchayanākāradassanaṃ.</p>
              <p>[03]Chandanaṭṭhena chando, evaṃ rañjanaṭṭhena rāgoti ^b^chandarāgo^eb^. Svāyaṃ anāsevanatāya mando hutvā pavatto idhādhippetoti āha ^b^‘‘dubbalarāgassādhivacana’’^eb^nti. ^b^Ajjhosāna^eb^nti taṇhādiṭṭhivasena abhinivesanaṃ. ‘‘Mayhaṃ ida’’nti hi taṇhāgāho yebhuyyena attaggāhasannissayova hoti. Tenāha ^b^‘‘ahaṃ mamantī’’^eb^ti. ^b^Balavasanniṭṭhāna^eb^nti ca tesaṃ gāhānaṃ thirabhāvappattimāha. ^b^Taṇhādiṭṭhivasena pariggahakaraṇa^eb^nti ahaṃ mamanti balavasanniṭṭhānavasena abhiniviṭṭhassa attattaniyaggāhavatthuno aññāsādhāraṇaṃ viya katvā pariggahetvā ṭhānaṃ, tathāpavatto lobhasahagatacittuppādo. Attanā pariggahitassa vatthuno yassa vasena ^b^parehi sādhāraṇabhāvassa^eb^ asahamāno hoti puggalo, so dhammo ^b^asahanatā. Evaṃ vacanatthaṃ vadanti^eb^ niruttinayena. Saddalakkhaṇena pana yassa dhammassa vasena macchariyayogato puggalo maccharo ^a^M3.0293^ea^, tassa bhāvo, kammaṃ vā ^b^macchariyaṃ,^eb^ maccharo dhammo. Macchariyassa balavabhāvato ādarena rakkhaṇaṃ ^b^ārakkho^eb^ti āha ^b^‘‘dvāra…pe… suṭṭhu rakkhaṇa’’^eb^nti.</p>
              <p>[03]Attano phalaṃ karotīti karaṇaṃ, yaṃ kiñci kāraṇaṃ. Adhikaṃ karaṇanti ^b^adhikaraṇaṃ,^eb^ visesakāraṇaṃ. Visesakāraṇañca bhogānaṃ ārakkhadaṇḍādānādianatthasambhavassāti vuttaṃ ^b^‘‘ārakkhādhikaraṇa’’^eb^ntiādi. ^b^Paranisedhanattha^eb^nti māraṇādinā paresaṃ vibādhanatthaṃ. Ādiyanti etenāti ādānaṃ, daṇḍassa ādānaṃ ^b^daṇḍādānaṃ,^eb^ daṇḍaṃ āharitvā paraviheṭhanacittuppādo. ^b^Satthādāne^eb^pi eseva nayo. Hatthaparāmāsādivasena kāyena kātabbo kalaho ^b^kāyakalaho^eb^. Mammaghaṭṭanādivasena vācāya kātabbo kalaho ^b^vācākalaho^eb^. Virujjhanavasena virūpaṃ gaṇhāti etenāti ^b^viggaho^eb^. Viruddhaṃ vadati etenāti ^b^vivādo^eb^. ‘‘Tuvaṃ tuva’’nti agāravavacanasahacaraṇato ^a^V3.0271^ea^^b^tuvaṃtuvaṃ^eb^. Sabbepi te tathāpavattadosasahagatā cittuppādā veditabbā. Tenāha bhagavā ^b^‘‘aneke pāpakā akusalā dhammā sambhavantī’’^eb^ti.</p>
              <p>[06]Taṇhāmūlakasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>4-5. Sattāvāsasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^24-25^eb^^b^.^eb^ Catutthe sattā āvasanti etesūti ^b^sattāvāsā,^eb^ nānattasaññiādibhedā sattanikāyā. Yasmā te te sattanivāsā tappariyāpannānaṃ sattānaṃ tāya eva tappariyāpannatāya ādhāro viya vattabbataṃ arahanti. Samudāyācāro hi avayavassa yathā ‘‘rukkhe sākhā’’ti, tasmā ^b^‘‘sattānaṃ āvāsā, vasanaṭṭhānānīti attho’’^eb^ti vuttaṃ. ^b^Suddhāvāsāpi sattāvāsova^eb^ ‘‘na so, bhikkhave, sattāvāso sulabharūpo, yo mayā anāvutthapubbo iminā dīghena addhunā aññatra suddhāvāsehi devehī’’ti (dī. ni. 2.91) vacanato. Yadi evaṃ te kasmā idha na gahitāti tattha kāraṇamāha ^b^‘‘asabbakālikattā’’^eb^tiādi. Vehapphalā pana catuttheyeva sattāvāse bhajantīti daṭṭhabbaṃ. Pañcamaṃ uttānameva.</p>
              <p>[06]Sattāvāsasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6. Silāyūpasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^26^eb^^b^.^eb^ Chaṭṭhe ^a^M3.0294^ea^ pamāṇamajjhimassa purisassa catuvīsataṅguliko hattho ^b^kukku,^eb^ ‘‘kakkū’’tipi tasseva nāmaṃ. ^b^Aṭṭha kukkū upari nemassā^eb^ti aṭṭha hatthā āvāṭassa upari uggantvā ṭhitā bhaveyyuṃ. Sesamettha uttānameva.</p>
              <p>[06]Silāyūpasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>7. Paṭhamaverasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^27^eb^^b^.^eb^ Sattame (saṃ. ni. ṭī. 2.241) ^b^yato^eb^ti yasmiṃ kāle. Ayañhi to-saddo dā-saddo viya idha kālavisayo, yadāti vuttaṃ hoti. ^b^Bhayāni verānī^eb^ti bhīyate ^b^bhayaṃ,^eb^ bhayena yogā, bhāyitabbena vā bhayaṃ eva verappasavaṭṭhena ^b^vera^eb^nti ca laddhanāmā cetanādayo. Pāṇātipātādayo ^a^V3.0272^ea^ hi yassa pavattanti, yañca uddissa pavattīyanti, ubhayesañca verāvahā, tato eva cete bhāyitabbā verasañjanakā nāmāti. Sotassa ariyamaggassa ādito pajjanaṃ paṭipatti adhigamo sotāpatti. Tadatthāya tattha patiṭṭhitassa ca aṅgāni ^b^sotāpattiyaṅgāni^eb^. Duvidhañhi (saṃ. ni. aṭṭha. 2.2.41) sotāpattiyaṅgaṃ sotāpattiatthāya ca aṅgaṃ kāraṇaṃ, yaṃ sotāpattimaggappaṭilābhato pubbabhāge sotāpattippaṭilābhāya saṃvattati, ‘‘sappurisasaṃsevo saddhammassavanaṃ yonisomanasikāro dhammānudhammapaṭipattī’’ti (dī. ni. 3.311) evaṃ āgataṃ. Paṭiladdhaguṇassa ca sotāpattiṃ patvā ṭhitassa aṅgaṃ, yaṃ ‘‘sotāpannassa aṅga’’ntipi vuccati ‘‘sotāpanno aṅgīyati ñāyati etenā’’ti katvā, buddhe aveccappasādādīnaṃ etaṃ adhivacanaṃ. Idamidhādhippetaṃ.</p>
              <p>[03]^b^Khīṇanirayo^eb^tiādīsu āyatiṃ tattha anuppajjanatāya khīṇo nirayo mayhati, so ahaṃ khīṇanirayo. Esa nayo sabbattha. ^b^Sotāpanno^eb^ti maggasotaṃ āpanno. ^b^Avinipātadhammo^eb^ti na vinipātasabhāvo. ^b^Niyato^eb^ti paṭhamamaggasaṅkhātena sammattaniyāmena niyato. ^b^Sambodhiparāyaṇo^eb^ti uparimaggattayasaṅkhāto sambodhi paraṃ ayanaṃ ^a^M3.0295^ea^ mayhanti sohaṃ sambodhiparāyaṇo, sambodhiṃ avassaṃ abhisambujjhanakoti attho.</p>
              <p>[03]^b^Pāṇātipātapaccayā^eb^ti pāṇātipātakammassa karaṇahetu. ^b^Bhayaṃ vera^eb^nti atthato ekaṃ. Veraṃ vuccati virodho, tadeva bhāyitabbato ‘‘bhaya’’nti vuccati. Tañca panetaṃ duvidhaṃ hoti – bāhiraṃ, ajjhattikanti. Ekena hi ekassa pitā mārito hoti. So cinteti ‘‘etena kira me pitā mārito, ahampi taṃyeva māressāmī’’ti nisitaṃ satthaṃ ādāya carati. Yā tassa abbhantare uppannā veracetanā, idaṃ ^b^bāhiraṃ veraṃ^eb^ nāma tassa verassa mūlabhūtato verakārakapuggalato bahibhāvattā. Yā pana itarassa ‘‘ayaṃ kira maṃ māressāmīti carati, ahameva naṃ paṭhamataraṃ māressāmī’’ti cetanā uppajjati, idaṃ ^b^ajjhattikaṃ veraṃ^eb^ nāma. Idaṃ tāva ubhayampi diṭṭhadhammikameva. Yā pana taṃ niraye uppannaṃ disvā ‘‘etaṃ paharissāmī’’ti jalitaṃ ayamuggaraṃ gaṇhantassa nirayapālassa cetanā uppajjati, idamassa samparāyikaṃ bāhiraṃ veraṃ. Yā cassa ‘‘ayaṃ niddosaṃ maṃ paharissāmīti āgacchati, ahameva naṃ paṭhamataraṃ paharissāmī’’ti cetanā uppajjati, idamassa samparāyikaṃ ajjhattaṃ veraṃ. Yaṃ panetaṃ bāhiraṃ veraṃ, taṃ aṭṭhakathāsu ‘‘puggalavera’’nti vuccati. ^b^Dukkhaṃ domanassa^eb^nti atthato ekameva. Yathā cettha, evaṃ sesesupi ‘‘iminā mama bhaṇḍaṃ haṭaṃ, mayhaṃ dāresu cārittaṃ āpannaṃ, musā vatvā attho bhaggo, surāmadamattena idaṃ nāma kata’’ntiādinā nayena verappavatti veditabbā.</p>
              <p>[03]^b^Aveccappasādenā^eb^ti ^a^V3.0273^ea^ adhigatena acalappasādena. ^b^Ariyakantehī^eb^ti pañcahi sīlehi. Tāni hi ariyānaṃ kantāni piyāni bhavanti, bhavantaragatāpi ariyā tāni na vijahanti, tasmā ‘‘ariyakantānī’’ti vuccanti. Sesamettha yaṃ vattabbaṃ siyā, taṃ sabbaṃ ^b^visuddhimagge anussatiniddese^eb^ vuttanti veditabbaṃ.</p>
              <p>[06]Paṭhamaverasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9. Āghātavatthusuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^29^eb^^b^.^eb^ Navame ^a^M3.0296^ea^ vasati ettha phalaṃ tannimittatāya pavattatīti ^b^vatthu,^eb^ kāraṇanti āha ^b^‘‘āghātavatthūnī’’^eb^ti. Kopo nāmāyaṃ yasmiṃ vatthusmiṃ uppajjati, na tattha ekavārameva uppajjati, atha kho punapi uppajjatevāti vuttaṃ ^b^‘‘bandhatī’’^eb^ti. Atha vā yo paccayavisesena uppajjamāno āghāto savisaye baddho viya na vigacchati, punapi uppajjateva. Taṃ sandhāyāha ^b^‘‘āghātaṃ bandhatī’’^eb^ti. Taṃ panassa paccayavasena nibbattanaṃ uppādanamevāti vuttaṃ ^b^‘‘uppādetī’’^eb^ti.</p>
              <p>[06]Āghātavatthusuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Āghātapaṭivinayasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^30^eb^^b^.^eb^ Dasame ^b^taṃ kutettha labbhā^eb^ti ettha ^b^ta^eb^nti kiriyāparāmasanaṃ. Padajjhāhārena ca attho veditabboti ^b^‘‘taṃ anatthacaraṇaṃ mā ahosī’’^eb^tiādimāha. ^b^Kena kāraṇena laddhabbaṃ^eb^ niratthakabhāvato. Kammassakā hi sattā. Te kassa ruciyā dukkhitā sukhitā vā bhavanti, tasmā kevalaṃ tasmiṃ mayhaṃ anatthacaraṇaṃ, taṃ kutettha labbhāti adhippāyo. Atha vā ^b^taṃ kopakāraṇaṃ ettha puggale kuto labbhā^eb^ paramatthato kujjhitabbassa kujjhanakassa ca abhāvato. Saṅkhāramattañhetaṃ, yadidaṃ khandhapañcakaṃ yaṃ ‘‘satto’’ti vuccati, te saṅkhārā ittarakhaṇikā, kassa ko kujjhatīti attho. ^b^Lābhā nāma ke siyuṃ^eb^ aññatra anatthuppattito.</p>
              <p>[06]Āghātapaṭivinayasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>11. Anupubbanirodhasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^31^eb^^b^.^eb^ Ekādasame ^a^V3.0274^ea^^b^anupubbanirodhā^eb^ti anupubbena anukkamena pavattetabbanirodhā. Tenāha ^b^‘‘anupaṭipāṭinirodhā’’^eb^ti.</p>
              <p>[06]Anupubbanirodhasuttavaṇṇanā niṭṭhitā.</p>
              <p>[06]Sattāvāsavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>4. Mahāvaggo</h1n>
        <h2>
          <h2n>1. Anupubbavihārasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^32^eb^^b^.^eb^ Catutthassa ^a^M3.0297^ea^ paṭhame anupubbato viharitabbāti ^b^anupubbavihārā. Anupaṭipāṭiyā^eb^ti anukkamena. ^b^Samāpajjitabbavihārā^eb^ti samāpajjitvā samaṅgino hutvā viharitabbavihārā.</p>
              <p>[06]Anupubbavihārasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>2-3. Anupubbavihārasamāpattisuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^33-34^eb^^b^.^eb^ Dutiye chātaṃ vuccati taṇhādiṭṭhiyo kāmānaṃ pātabbato tāsaṃ vasena vattanato, tanninnattā natthi etesu chātanti ^b^nicchātā^eb^. Tenāha ^b^‘‘taṇhādiṭṭhicchātāna’’^eb^ntiādi. Tatiye natthi vattabbaṃ.</p>
              <p>[06]Anupubbavihārasamāpattisuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>4. Gāvīupamāsuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^35^eb^^b^.^eb^ Catutthe ^a^V3.0275^ea^^b^pabbatacārinī^eb^ti pakatiyā pabbate bahulacārinī. ^b^Akhettaññū^eb^ti (visuddhi. mahāṭī. 1.77) agocaraññū. Samādhiparipantānaṃ visodhanānabhiññatāya ^b^bālo^eb^. Jhānassa paguṇabhāvāpādanaveyyattiyassa abhāvena ^b^abyatto^eb^. Uparijhānassa padaṭṭhānabhāvānavabodhena ^b^akhettaññū^eb^. Sabbathāpi samāpattikosallābhāvena ^b^akusalo^eb^. Samādhinimittassa vā anāsevanāya ^b^bālo^eb^. Abhāvanāya ^b^abyatto^eb^. Abahulīkārena ^b^akhettaññū^eb^. Sammadeva anadhiṭṭhānato ^b^akusalo^eb^ti yojetabbaṃ. ^b^Ubhato bhaṭṭho^eb^ti ubhayato jhānato bhaṭṭho. So hi appaguṇatāya na suppatiṭṭhitatāya saussāhopi vināsato asāmatthiyato ca jhānadvayato parihīno.</p>
              <p>[06]Gāvīupamāsuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5. Jhānasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^36^eb^^b^.^eb^ Pañcame ^a^M3.0298^ea^^b^aniccato^eb^ti iminā niccappaṭikkhepato tesaṃ aniccatamāha. Tato eva udayavayavantato vipariṇāmato tāvakālikato ca te aniccāti jotitaṃ hoti. Yañhi niccaṃ na hoti, taṃ udayavayaparicchinnajarāya maraṇena cāti dvedhā vipariṇataṃ ittarakkhaṇameva ca hoti. ^b^Dukkhato^eb^ti na sukhato. Iminā sukhappaṭikkhepato tesaṃ dukkhatamāha. Tato eva ca abhiṇhappaṭipīḷanato dukkhavatthuto ca te dukkhāti jotitaṃ hoti. Udayavayavantatāya hi te abhiṇhappaṭipīḷanato nirantaradukkhatāya dukkhasseva ca adhiṭṭhānabhūto. Paccayayāpanīyatāya rogamūlatāya ca ^b^rogato^eb^. Dukkhatāsūlayogato kilesāsucipaggharato uppādajarābhaṅgehi uddhumātapakkabhijjanato ca ^b^gaṇḍato^eb^. Pīḷājananato antotudanato dunnīharaṇato ca ^b^sallato^eb^. Avaḍḍhiāvahanato aghavatthuto ca ^b^aghato^eb^. Aseribhāvajananato ābādhappatiṭṭhānatāya ca ^b^ābādhato^eb^. Avasavattanato avidheyyatāya ca ^b^parato^eb^. Byādhijarāmaraṇehi palujjanīyatāya ^b^palokato^eb^. Sāminivāsīkārakavedakādhiṭṭhāyakavirahato ^b^suññato^eb^. Attappaṭikkhepaṭṭhena ^b^anattato^eb^. Rūpādidhammāpi yathā na ettha attā atthīti ^b^anattā,^eb^ evaṃ sayampi attā na hontīti ^b^anattā^eb^. Tena abyāpārato nirīhato tucchato anattāti dīpitaṃ hoti.</p>
              <p>[03]Lakkhaṇattayameva sukhāvabodhanatthaṃ ekādasahi padehi vibhajitvā gahitanti dassetuṃ ^b^‘‘yasmā aniccato’’^eb^tiādi vuttaṃ. ^b^Antosamāpattiya^eb^nti samāpattīnaṃ sahajātatāya samāpattīnaṃ abbhantare ^a^V3.0276^ea^ cittaṃ paṭisaṃharatīti tappaṭibaddhachandarāgādikilesavikkhambhanena vipassanācittaṃ paṭisaṃharati. Tenāha ^b^‘‘moceti apanetī’’^eb^ti. ^b^Savanavasenā^eb^ti ‘‘sabbasaṅkhārasamatho’’tiādinā savanavasena. ^b^Thutivasenā^eb^ti tatheva thomanāvasena guṇato saṃkittanavasena. ^b^Pariyattivasenā^eb^ti tassa dhammassa pariyāpuṇanavasena. ^b^Paññattivasenā^eb^ti tadatthassa paññāpanavasena. Ārammaṇakaraṇavaseneva upasaṃharati maggacittaṃ, ‘‘etaṃ santa’’ntiādi pana avadhāraṇanivattitatthadassanaṃ. Yathā vipassanā ‘‘etaṃ santaṃ etaṃ paṇīta’’ntiādinā asaṅkhatāya dhātuyā cittaṃ upasaṃharati, evaṃ maggo nibbānaṃ sacchikiriyābhisamayavasena abhisamento tattha labbhamāne sabbepi visese ^a^M3.0299^ea^ asammohato paṭivijjhanto tattha cittaṃ upasaṃharati. Tenāha ^b^‘‘iminā pana ākārenā’’^eb^tiādi.</p>
              <p>[03]^b^So tattha ṭhito^eb^ti so adandhavipassako yogī tattha tāya aniccādilakkhaṇattayārammaṇāya vipassanāya ṭhito. ^b^Sabbaso^eb^ti sabbattha tassa tassa maggassa adhigamāya nibbattitasamathavipassanāsu. ^b^Asakkonto anāgāmī hotī^eb^ti heṭṭhimamaggāvahāsu eva samathavipassanāya chandarāgaṃ pahāya aggamaggāvahāsu nikantiṃ pariyādātuṃ asakkonto anāgāmitāyameva saṇṭhāti.</p>
              <p>[03]^b^Samatikkantattā^eb^ti samathavasena vipassanāvasena cāti sabbathāpi rūpassa samatikkantattā. Tenāha ^b^‘‘ayaṃ hī’’^eb^tiādi. ^b^Anenā^eb^ti yoginā. ^b^Taṃ atikkammā^eb^ti idaṃ yo paṭhamaṃ pañcavokāraekavokārapariyāpanne dhamme sammadeva sammasitvā te vissajjetvā tato arūpasamāpattiṃ samāpajjitvā arūpadhamme sammasati, taṃ sandhāya vuttaṃ. Tenāha ^b^‘‘idāni arūpaṃ sammasatī’’^eb^ti.</p>
              <p>[06]Jhānasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6. Ānandasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^37^eb^^b^.^eb^ Chaṭṭhe okāsaṃ avasaraṃ adhigacchati etenāti ^b^okāsādhigamo,^eb^ maggaphalasukhādhigamāya okāsabhāvato vā okāso, tassa adhigamo ^b^okāsādhigamo^eb^. Ettha ca dīghanikāyeneva (dī. ni. 2.288) pana suttantadesanāyaṃ paṭhamajjhānaṃ, catutthajjhānaṃ, arahattamaggoti tayo okāsādhigamā āgatā. Tattha (dī. ni. aṭṭha. 2.288) paṭhamaṃ jhānaṃ pañca nīvaraṇāni vikkhambhetvā attano okāsaṃ gahetvā tiṭṭhatīti ^b^‘‘paṭhamo okāsādhigamo’’^eb^ti ^a^V3.0277^ea^ vuttaṃ. Catutthajjhānaṃ pana sukhadukkhaṃ vikkhambhetvā attano okāsaṃ gahetvā tiṭṭhatīti ^b^dutiyo okāsādhigamo^eb^. Arahattamaggo sabbakilese vikkhambhetvā attano okāsaṃ gahetvā tiṭṭhatīti ^b^‘‘tatiyo okāsādhigamo’’^eb^ti vutto. Idha pana vakkhamānāni tīṇi arūpajjhānāni sandhāya ^b^‘‘okāsādhigamo’’^eb^ti vuttaṃ. Tesaṃyeva ca gahaṇe kāraṇaṃ sayameva vakkhati.</p>
              <p>[03]^b^Sattānaṃ^eb^^a^M3.0300^ea^^b^visuddhiṃ pāpanatthāyā^eb^ti rāgādīhi malehi abhijjhāvisamalobhādīhi ca upakkilesehi kiliṭṭhacittānaṃ sattānaṃ visuddhipāpanatthāya samatikkamanatthāya. Āyatiṃ anuppajjanañhi idha ‘‘samatikkamo’’ti vuttaṃ. ^b^Atthaṃ gamanatthāyā^eb^ti kāyikadukkhassa ca cetasikadomanassassa cāti imesaṃ dvinnaṃ atthaṅgamāya, nirodhāyāti attho. Ñāyati nicchayena kamati nibbānaṃ, taṃ vā ñāyati paṭivijjhīyati etenāti ^b^ñāyo,^eb^ samucchedabhāvo ariyamaggoti āha ^b^‘‘sahavipassanakassa maggassā’’^eb^ti. ^b^Paccakkhakaraṇatthāyā^eb^ti attapaccakkhatāya. Parapaccayena vinā paccakkhakaraṇañhi ‘‘sacchikiriyā’’ti vuccati. ^b^Asambhinna^eb^nti pittasemhādīhi apalibuddhaṃ anupahataṃ.</p>
              <p>[03]Rāgānugato samādhi ^b^abhinato^eb^ nāma hoti ārammaṇe abhimukhābhāvena pavattiyā, dosānugato pana ^b^apanato^eb^ apagamanavasena pavattiyā, tadubhayappaṭikkhepena ^b^‘‘na cābhinato na cāpanato’’^eb^ti vuttanti āha ^b^‘‘rāgavasenā’’^eb^tiādi. ^b^Na sasaṅkhāraniggayhavāritagato^eb^ti lokiyajjhānacittāni viya na sasaṅkhārena sappayogena tadaṅgappahānavikkhambhanappahānavasena ca niggahetvā vāretvā ṭhito. Kiñcarahi kilesānaṃ chinnante uppanno. Tathābhūtaṃ phalasamādhiṃ sandhāyetaṃ vuttaṃ. Tenāha ^b^‘‘na sasaṅkhārena…pe… chinnante uppanno’’^eb^ti.</p>
              <p>[06]Ānandasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>7. Lokāyatikasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^38^eb^^b^.^eb^ Sattame ^b^lokāyatavādakā^eb^ti āyatiṃ hitaṃ loko na yatati na viruhati etenāti lokāyataṃ, vitaṇḍasatthaṃ. Tañhi ganthaṃ nissāya sattā puññakiriyāya cittampi na uppādenti, taṃ vadantīti ^b^lokāyatavādakā^eb^.</p>
              <p>[03]Daḷhaṃ ^a^V3.0278^ea^ thiraṃ dhanu etassāti daḷhadhanvā (a. ni. ṭī. 2.4.45-46; saṃ. ni. ṭī. 1.1.107), so eva ^b^‘‘daḷhadhammā’’^eb^ti vutto. Paṭisattuvidhamanatthaṃ dhanuṃ gaṇhātīti ^b^dhanuggaho^eb^. So eva usuṃ saraṃ asati khipatīti ^b^issāso. Dvisahassathāma^eb^nti lohādibhāraṃ vahituṃ samatthaṃ dvisahassathāmaṃ. Tenāha ^b^‘‘dvisahassathāmaṃ nāmā’’^eb^tiādi. ^b^Daṇḍe^eb^ti dhanudaṇḍe. ^b^Yāva kaṇḍappamāṇā^eb^ti dīghato yattakaṃ kaṇḍassa pamāṇaṃ, tattake ^a^M3.0301^ea^ dhanudaṇḍe ukkhittamatte āropitesuyeva jiyādaṇḍesu so ce bhāro pathavito muccati, evaṃ idaṃ dvisahassathāmaṃ nāma dhanūti daṭṭhabbaṃ. ^b^Uggahitasippo^eb^ti uggahitadhanusippo. ^b^Katahattho^eb^ti thirataraṃ lakkhesu avirajjhanasarakkhepo. Īdiso pana tattha vasibhūto ^b^katahattho^eb^ nāma hotīti āha ^b^‘‘ciṇṇavasibhāvo’’^eb^ti. Kataṃ rājakulādīsu upecca asanaṃ etena so ^b^katūpāsano^eb^ti āha ^b^‘‘rājakulādīsu dassitasippo’’^eb^ti. ^b^Evaṃ kata^eb^nti evaṃ antosusirakaraṇādinā sallahukaṃ kataṃ.</p>
              <p>[06]Lokāyatikasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>8-9. Devāsurasaṅgāmasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^39-40^eb^^b^.^eb^ Aṭṭhame ^b^abhiyiṃsū^eb^ti kadā abhiyiṃsu? Yadā balavanto ahesuṃ, tadā. Tatrāyamanupubbikathā (saṃ. ni. aṭṭha. 1.1.247; sārattha. ṭī. 1.verañjakaṇḍavaṇṇanā) – sakko kira magadharaṭṭhe macalagāmake magho nāma māṇavo hutvā tettiṃsa purise gahetvā kalyāṇakammaṃ karonto satta vatapadāni pūretvā tattha kālaṅkato devaloke nibbatti. Taṃ balavakammānubhāvena saparisaṃ sesadevatā dasahi ṭhānehi adhigaṇhantaṃ disvā ‘‘āgantukadevaputtā āgatā’’ti nevāsikā gandhapānaṃ sajjayiṃsu. Sakko sakaparisāya saññaṃ adāsi ‘‘mārisā mā gandhapānaṃ pivittha, pivanākāramattameva dassethā’’ti. Te tathā akaṃsu. Nevāsikadevatā suvaṇṇasarakehi upanītaṃ gandhapānaṃ yāvadatthaṃ pivitvā mattā tattha tattha suvaṇṇapathaviyaṃ patitvā sayiṃsu. Sakko ‘‘gaṇhatha puttahatāya putte’’ti te pādesu gahetvā sinerupāde khipāpesi. Sakkassa puññatejena tadanuvattakāpi sabbe tattheva patiṃsu. Te sineruvemajjhakāle saññaṃ labhitvā, ‘‘tātā, suraṃ na pivimha, suraṃ na pivimhā’’ti āhaṃsu. Tato paṭṭhāya ^b^asurā^eb^ nāma jātā. Atha nesaṃ kammapaccayautusamuṭṭhānaṃ sinerussa heṭṭhimatale dasayojanasahassaṃ asurabhavanaṃ nibbatti. Sakko tesaṃ nivattitvā anāgamanatthāya ārakkhaṃ ṭhapesi. Yaṃ sandhāya vuttaṃ –</p>
              <p>[21]‘‘Antarā ^a^V3.0279^ea^^a^M3.0302^ea^ dvinnaṃ ayujjhapurānaṃ,</p>
              <p>[27]Pañcavidhā ṭhapitā abhirakkhā;</p>
              <p>[26]Uraga-karoṭi-payassa ca hārī,</p>
              <p>[22]Madanayutā caturo ca mahatthā’’ti. (saṃ. ni. aṭṭha. 1.1.247; sārattha. ṭī. 1.1 verañjakaṇḍavaṇṇanā);</p>
              <p>[03]Dve nagarāni hi yuddhena gahetuṃ asakkuṇeyyatāya ^b^ayujjhapurāni^eb^ nāma jātāni devanagarañca asuranagarañca. Yadā hi asurā balavanto honti, atha devehi palāyitvā devanagaraṃ pavisitvā dvāre pidahite asurānaṃ satasahassampi kiñci kātuṃ na sakkoti. Yadā devā balavanto honti, athāsurehi palāyitvā asuranagarassa dvāre pidahite sakkānaṃ satasahassampi kiñci kātuṃ na sakkoti. Iti imāni dve nagarāni ayujjhapurāni nāma. Tesaṃ antarā etesu uragādīsu pañcasu ṭhānesu sakkena ārakkhā ṭhapitā. Tattha ^b^uraga^eb^saddena nāgā gahitā. Te hi udake balavanto honti, tasmā sinerussa paṭhamālinde etesaṃ ārakkhā. ^b^Karoṭi^eb^saddena supaṇṇā gahitā. Tesaṃ kira karoṭi nāma pānabhojanaṃ, tena taṃ nāmaṃ labhiṃsu, dutiyālinde tesaṃ ārakkhā. ^b^Payassahāri^eb^saddena kumbhaṇḍā gahitā, dānavarakkhasā kira te, tatiyālinde tesaṃ ārakkhā. ^b^Madanayuta^eb^saddena yakkhā gahitā. Visamacārino kira te yujjhasoṇḍā, catutthālinde tesaṃ ārakkhā. ^b^Caturo ca mahattā^eb^ti cattāro mahārājāno vuttā, pañcamālinde tesaṃ ārakkhā, tasmā yadi asurā kupitāvilacittā devapuraṃ upayanti yujjhituṃ. Yaṃ girino paṭhamaṃ paribhaṇḍaṃ, taṃ uragā paṭibāhayanti. Evaṃ sesesu sesā.</p>
              <p>[03]Te pana asurā āyuvaṇṇayasaissariyasampattīhi tāvatiṃsasadisāva, tasmā antarā attānaṃ ajānitvā pāṭaliyā pupphitāya ‘‘na idaṃ devanagaraṃ, tattha pāricchattako pupphati, idha pana cittapāṭalī, jarasakkenāmhākaṃ suraṃ pāyetvā vañcitā, devanagarañca no gahitaṃ, gacchāma, tena saddhiṃ yujjhissāmā’’ti hatthiassarathe āruyha suvaṇṇarajatamaṇiphalakāni gahetvā yuddhasajjā hutvā asurabheriyo vādentā mahāsamudde udakaṃ dvidhā bhetvā uṭṭhahanti. Te deve vuṭṭhe vammikamakkhikā ^a^M3.0303^ea^ vammikaṃ viya sineruṃ āruhituṃ ārabhanti. Atha nesaṃ paṭhamaṃ nāgehi saddhiṃ yuddhaṃ hoti. Tasmiṃ kho pana yuddhe na kassaci chavi vā cammaṃ vā chijjati, na lohitaṃ uppajjati, kevalaṃ kumārakānaṃ dārumeṇḍakayuddhaṃ viya aññamaññasantāsanamattameva hoti. Koṭisatāpi koṭisahassāpi nāgā tehi saddhiṃ yujjhitvā te asurapuraṃyeva pavesetvā nivattanti. Yadā pana asurā balavanto honti, atha nāgā osakkitvā dutiye ālinde supaṇṇehi ^a^V3.0280^ea^ saddhiṃ ekatova hutvā yujjhanti. Esa nayo supaṇṇādīsupi. Yadā pana tāni pañcapi ṭhānāni asurā maddanti, tadā ekato sampiṇḍitānipi tāni pañca balāni osakkanti. Atha cattāro mahārājāno gantvā sakkassa taṃ pavattiṃ ārocenti. Sakko tesaṃ vacanaṃ sutvā diyaḍḍhayojanasatikaṃ vejayantarathaṃ āruyha sayaṃ vā nikkhamati, ekaṃ puttaṃ vā peseti. Yadā devā puna apaccāgamanāya asure jiniṃsu, tadā sakko asure palāpetvā pañcasu ṭhānesu ārakkhaṃ datvā vediyapāde vajirahatthā indapaṭimāyo ṭhapesi. Asurā kālena kālaṃ uṭṭhahitvā paṭimāyo disvā ‘‘sakko appamatto tiṭṭhatī’’ti tatova nivattanti. Idha pana yadā asurānaṃ jayo ahosi, devānaṃ parājayo, taṃ sandhāyetaṃ vuttaṃ – ‘‘parājitā ca, bhikkhave, devā apayiṃsuyeva uttarenābhimukhā, abhiyiṃsu asurā’’ti.</p>
              <p>[03]^b^Dakkhiṇābhimukhā hutvā^eb^ti cakkavāḷapabbatābhimukhā hutvā. Asurā kira devehi parājitā palāyantā cakkavāḷapabbatābhimukhaṃ gantvā cakkavāḷamahāsamuddapiṭṭhiyaṃ rajatapaṭṭavaṇṇe vālikāpuline yattha paṇṇakuṭiyo māpetvā isayo vasanti, tattha gantvā isīnaṃ assamapadena gacchantā ‘‘sakko imehi saddhiṃ mantetvā amhe nāseti, gaṇhatha puttahatāya putte’’ti kupitā assamapade pānīyaghaṭacaṅkamanapaṇṇasālādīni viddhaṃsenti. Isayo araññato phalāphalaṃ ādāya āgatā disvā puna dukkhena paṭipākatikaṃ karonti, tepi punappunaṃ tatheva parājitā gantvā vināsenti. Tena vuttaṃ – ‘‘parājitā ca kho, bhikkhave, asurā apayiṃsuyeva dakkhiṇenābhimukhā’’ti. Navamaṃ uttānatthameva.</p>
              <p>[06]Devāsurasaṅgāmasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Tapussasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^41^eb^^b^.^eb^ Dasame ^a^M3.0304^ea^^b^pakkhandatī^eb^ti pavisati. ^b^Pasīdatī^eb^ti pasādaṃ abhiruciṃ āpajjati, patiṭṭhāti vimuccatīti attho. ^b^Kathāpābhata^eb^nti kathāya mūlaṃ. Mūlañhi ‘‘pābhata’’nti vuccati. Yathāha –</p>
              <p>[21]‘‘Appakenapi medhāvī, pābhatena vicakkhaṇo;</p>
              <p>[22]Samuṭṭhāpeti attānaṃ, aṇuṃ aggiṃva sandhama’’nti. (jā. 1.1.4);</p>
              <p>[03]Tenevāha ^a^V3.0281^ea^^b^‘‘kathāpābhatanti kathāmūla’’^eb^nti. Vitakkaggahaṇeneva taṃsahacarito vicāropi gahito. Tenevettha bahuvacananiddeso katoti āha ^b^‘‘vitakkesūti vitakkavicāresū’’^eb^ti.</p>
              <p>[06]Tapussasuttavaṇṇanā niṭṭhitā.</p>
              <p>[06]Mahāvaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>5. Sāmaññavaggo</h1n>
        <h2>
          <h2n>1-10. Sambādhasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^42-51^eb^^b^.^eb^ Pañcamassa paṭhame ^b^udāyī^eb^ti tayo therā udāyī nāma kāḷudāyī, lāḷudāyī, mahāudāyīti, idha kāḷudāyī adhippetoti āha ^b^‘‘udāyīti kāḷudāyitthero’’^eb^ti. ^b^Sambādhe^eb^ti sampīḷitataṇhāsaṃkilesādinā sauppīḷanatāya paramasambādhe. Ativiya saṅkaraṭṭhānabhūto hi nīvaraṇasambādho adhippeto. ^b^Okāso^eb^ti jhānassetaṃ nāmaṃ. Nīvaraṇasambādhābhāvena hi jhānaṃ idha ‘‘okāso’’ti vuttaṃ. ^b^Paṭilīnanisabho^eb^ti vā paṭilīno hutvā seṭṭho, paṭilīnānaṃ vā seṭṭhoti ^b^paṭilīnanisabho^eb^. Paṭilīnā nāma pahīnamānā vuccanti mānussayavasena uṇṇatābhāvato. Yathāha ‘‘kathañca, bhikkhave, bhikkhu paṭilīno hoti? Idha, bhikkhave, bhikkhuno asmimāno pahīno hoti ucchinnamūlo tālāvatthukato anabhāvaṃgato āyatiṃ anuppādadhammo’’ti (a. ni. 4.38; mahāni. 87). Sesaṃ sabbattha uttānameva.</p>
              <p>[06]Sambādhasuttādivaṇṇanā niṭṭhitā.</p>
              <p>[06]Iti manorathapūraṇiyā aṅguttaranikāya-aṭṭhakathāya</p>
              <p>[06]Navakanipātavaṇṇanāya anuttānatthadīpanā samattā.</p>
            </h4>
          </h3>
        </h2>
      </h1>
    </h0>
  </ha>
</body>
