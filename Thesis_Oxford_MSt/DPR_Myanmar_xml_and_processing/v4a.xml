<?xml version="1.0"?>
<body>
  <p>[06].. namo tassa bhagavato arahato sammāsambuddhassa..</p>
  <h>[19] vinayapiṭake</h>
  <ha>
    <han> mahāvagga-aṭṭhakathā</han>
    <h0>
      <h0n> 1. mahākhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> bodhikathā</h3n>
            <h4>
              <h4n> </h4n>
              <p>[21] ubhinnaṃ ^a^P5.0951^ea^ ^a^M0.0233^ea^ pātimokkhānaṃ, saṅgītisamanantaraṃ.</p>
              <p>[22] saṅgāyiṃsu mahātherā, khandhakaṃ khandhakovidā..</p>
              <p>[21] yaṃ tassa dāni sampatto, yasmā saṃvaṇṇanākkamo.</p>
              <p>[22] tasmā hoti ayaṃ tassa, anuttānatthavaṇṇanā..</p>
              <p>[21] padabhājaniye atthā, yehi yesaṃ pakāsitā.</p>
              <p>[22] te ce puna vadeyyāma, pariyosānaṃ kadā bhave..</p>
              <p>[21] uttānā ^a^V0.0225^ea^ ceva ye atthā, tesaṃ saṃvaṇṇanāya kiṃ.</p>
              <p>[22] adhippāyānusandhīhi, byañjanena ca ye pana..</p>
              <p>[21] anuttānā na te yasmā, sakkā ñātuṃ avaṇṇitā.</p>
              <p>[22] tesaṃyeva ayaṃ tasmā, hoti saṃvaṇṇanānayoti..</p>
              <p>[03] 1^b^.^eb^ ^b^tena samayena buddho bhagavā uruvelāyaṃ viharati najjā nerañjarāya  tīre bodhirukkhamūle paṭhamābhisambuddho^eb^ti ettha kiñcāpi ``tena samayena buddho  bhagavā verañjāya''ntiādīsu viya karaṇavacane visesakāraṇaṃ natthi, vinayaṃ patvā  pana karaṇavacaneneva ayamabhilāpo āropitoti ādito paṭṭhāya āruḷhābhilāpavasenevetaṃ  vuttanti veditabbaṃ. esa nayo aññesupi ito paresu evarūpesu.</p>
              <p>[03]kiṃ panetassa ^a^P5.0952^ea^ vacane payojananti? pabbajjādīnaṃ vinayakammānaṃ ādito  paṭṭhāya nidānadassanaṃ. yā hi bhagavatā ``anujānāmi, bhikkhave, imehi tīhi ^a^M0.0234^ea^  saraṇagamanehi pabbajjaṃ upasampada''nti (mahāva0 34) evaṃ pabbajjā ceva upasampadā ca  anuññātā, yāni ca rājagahādīsu upajjhāyaupajjhāyavattāacariyāacariyavattādīni anuññātāni,  tāni abhisambodhiṃ patvā sattasattāhaṃ bodhimaṇḍe vītināmetvā bārāṇasiyaṃ dhammacakkaṃ  pavattetvā iminā anukkamena idañcidañca ṭhānaṃ patvā imasmiñca imasmiñca vatthusmiṃ  paññattānīti evametesaṃ pabbajjādīnaṃ vinayakammānaṃ ādito paṭṭhāya nidānadassanaṃ  etassa vacane payojananti veditabbaṃ.</p>
              <p>[03]tattha ^b^uruvelāya^eb^nti mahāvelāyaṃ; mahante vālikarāsimhīti attho. atha vā  ^b^``urū''^eb^ti vālikā vuccati; ^b^``velā''^eb^ti mariyādā; velātikkamanahetu  āhaṭā uru uruvelāti evampettha attho daṭṭhabbo. atīte kira anuppanne buddhe dasasahassakulaputtā  tāpasapabbajjaṃ pabbajitvā tasmiṃ padese viharantā ekadivasaṃ sannipatitvā katikavattaṃ  akaṃsu -- ``kāyakammavacīkammāni nāma paresampi pākaṭāni honti, manokammaṃ  pana apākaṭaṃ; tasmā yo kāmavitakkaṃ vā byāpādavitakkaṃ vā vihiṃsāvitakkaṃ  vā vitakketi, tassa añño codako nāma natthi, so attanāva attānaṃ codetvā pattapuṭena  vālikaṃ āharitvā imasmiṃ ṭhāne ākiratu, idamassa daṇḍakamma''nti. tato paṭṭhāya  yo tādisaṃ vitakkaṃ vitakketi, so tattha pattapuṭena vālikaṃ ākirati. evaṃ  tattha anukkamena mahāvālikarāsi jāto, tato naṃ ^a^V0.0226^ea^ pacchimā janatā parikkhipitvā cetiyaṭṭhānamakāsi.  taṃ sandhāya vuttaṃ -- ``uruvelāyanti mahāvelāyaṃ; mahante vālikarāsimhīti attho''ti.  tameva sandhāya vuttaṃ -- ``atha vā urūti vālikā vuccati; velāti mariyādā; velātikkamanahetu  āhaṭā uru uruvelāti evampettha attho daṭṭhabbo''ti.</p>
              <p>[03]^b^bodhirukkhamūle^eb^ti bodhi vuccati catūsu maggesu ñāṇaṃ; taṃ bodhiṃ bhagavā ettha  pattoti rukkhopi ``bodhirukkho''tveva nāmaṃ labhi, tassa bodhirukkhassa mūle bodhirukkhamūle.  ^b^paṭhamābhisambuddho^eb^ti ^a^P5.0953^ea^ paṭhamaṃ abhisambuddho; abhisambuddho hutvā sabbapaṭhamaṃyevāti  attho. ^b^ekapallaṅkenā^eb^ti sakimpi anuṭṭhahitvā yathāābhujitena ekeneva pallaṅkena.  ^b^vimuttisukhapaṭisaṃvedī^eb^ti vimuttisukhaṃ phalasamāpattisukhaṃ paṭisaṃvedayamāno.</p>
              <p>[03]^b^paṭiccasamuppāda^eb^nti ^a^M0.0235^ea^ paccayākāraṃ. paccayākāro hi aññamaññaṃ paṭicca  sahite dhamme uppādetīti ``paṭiccasamuppādo''ti vuccati. ayamettha saṅkhepo.  vitthāro pana sabbākārasampannaṃ vinicchayaṃ icchantena visuddhimaggato gahetabbo.  ^b^anulomapaṭiloma^eb^nti anulomañca paṭilomañca. tattha ``avijjāpaccayā saṅkhārā''tiādinā  nayena vutto avijjādiko paccayākāro attanā kattabbakiccakaraṇato ``anulomo''ti  vuccati. ``avijjāya tveva asesavirāganirodhā saṅkhāranirodho''tiādinā nayena  vutto sveva anuppādanirodhena nirujjhamāno taṃ kiccaṃ na karotīti tassa akaraṇato  ``paṭilomo''ti vuccati. purimanayena vā vutto pavattiyā anulomo, itaro tassā  paṭilomoti evampettha attho daṭṭhabbo. ādito pana paṭṭhāya yāva antaṃ, antato ca  paṭṭhāya yāva ādiṃ pāpetvā avuttattā ito aññenatthena anulomapaṭilomatā na yujjati.</p>
              <p>[03]^b^manasākāsī^eb^ti manasi akāsi. tattha yathā anulomaṃ manasi akāsi, idaṃ tāva  dassetuṃ ^b^``avijjāpaccayā saṅkhārā''^eb^tiādi vuttaṃ. tattha avijjā ca sā paccayo  cāti avijjāpaccayo. tasmā ^b^avijjāpaccayā saṅkhārā sambhavantī^eb^ti iminā nayena sabbapadesu  attho veditabbo. ayamettha saṅkhepo. vitthāro pana sabbākārasampannaṃ vinicchayaṃ  icchantena visuddhimaggatova gahetabbo.</p>
              <p>[03]yathā pana paṭilomaṃ manasi akāsi, idaṃ dassetuṃ ^b^avijjāya tveva asesavirāganirodhā  saṅkhāranirodho^eb^tiādi vuttaṃ. tattha ^b^avijjāya tvevā^eb^ti avijjāya tu eva.  ^b^asesavirāganirodhā^eb^ti ^a^V0.0227^ea^ virāgasaṅkhātena maggena   asesanirodhā ^a^P5.0954^ea^. ^b^saṅkhāranirodho^eb^ti  saṅkhārānaṃ anuppādanirodho hoti. evaṃ niruddhānaṃ pana saṅkhārānaṃ nirodhā viññāṇaṃ  niruddhaṃ, viññāṇādīnañca nirodhā nāmarūpādīni niruddhāniyeva hontīti dassetuṃ ^b^saṅkhāranirodhā  viññāṇanirodho^eb^tiādīni vatvā ^b^evametassa kevalassa dukkhakkhandhassa nirodho  hotī^eb^ti vuttaṃ. tattha ^b^kevalassā^eb^ti sakalassa; suddhassa vā sattavirahitassāti attho.  ^b^dukkhakkhandhassā^eb^ti dukkharāsissa. ^b^nirodho hotī^eb^ti anuppādo hoti.</p>
              <p>[03]^b^etamatthaṃ^eb^ ^a^M0.0236^ea^ ^b^viditvā^eb^ti yvāyaṃ ``avijjādivasena saṅkhārādikassa dukkhakkhandhassa  samudayo ca avijjānirodhādivasena ca nirodho hotī''ti vutto, sabbākārena etamatthaṃ  viditvā. ^b^tāyaṃ velāya^eb^nti tāyaṃ tassa atthassa viditavelāyaṃ. ^b^imaṃ udānaṃ  udānesī^eb^ti imaṃ tasmiṃ vidite atthe hetuno ca hetusamuppannadhammassa ca pajānanāya  ānubhāvadīpakaṃ ^b^``yadā have pātubhavantī''^eb^tiādikaṃ somanassayuttañāṇasamuṭṭhānaṃ  udānaṃ udānesi, attamanavācaṃ nicchāresīti vuttaṃ hoti.</p>
              <p>[03]tassattho -- ^b^yadā have^eb^ti yasmiṃ bhave kāle. ^b^pātubhavantī^eb^ti uppajjanti. ^b^dhammā^eb^ti  anulomapaccayākārapaṭivedhasādhakā bodhipakkhiyadhammā. atha vā ^b^pātubhavantī^eb^ti  pakāsanti; abhisamayavasena byattā pākaṭā honti. ^b^dhammā^eb^ti catuariyasaccadhammā.  ātāpo vuccati kilesasantāpanaṭṭhena vīriyaṃ; ^b^ātāpino^eb^ti sammappadhānavīriyavato.  ^b^jhāyato^eb^ti ārammaṇūpanijjhānalakkhaṇena ca lakkhaṇūpanijjhānalakkhaṇena ca jhānena jhāyantassa.  ^b^brāhmaṇassā^eb^ti bāhitapāpassa khīṇāsavassa. ^b^athassa kaṅkhā vapayantī^eb^ti athassa evaṃ  pātubhūtadhammassa kaṅkhā vapayanti. ^b^sabbā^eb^ti yā etā ``ko nu kho bhante phusatīti;  no kallo pañhoti bhagavā avocā''tiādinā, tathā ``katamaṃ nu kho bhante jarāmaraṇaṃ;  kassa ca panidaṃ jarāmaraṇanti ^a^P5.0955^ea^; no kallo pañhoti bhagavā avocā''tiādinā  ca nayena paccayākāre kaṅkhā vuttā, yā ca paccayākārasseva appaṭividdhattā ``ahosiṃ  nu kho ahaṃ atītamaddhāna''ntiādikā soḷasa kaṅkhā āgatā, tā sabbā vapayanti apagacchanti  nirujjhanti. kasmā? ^b^yato pajānāti sahetudhamma^eb^nti yasmā avijjādikena  hetunā sahetukaṃ imaṃ saṅkhārādiṃ kevalaṃ dukkhakkhandhadhammaṃ pajānāti aññāti paṭivijjhatīti.</p>
              <p>[03] 2^b^.^eb^ dutiyavāre -- ^b^imaṃ udānaṃ udānesī^eb^ti imaṃ tasmiṃ vidite atthe ``avijjāya  tveva asesavirāganirodhā saṅkhāranirodho''ti evaṃ pakāsitassa nibbānasaṅkhātassa  paccayakkhayassa avabodhānubhāvadīpakaṃ ^a^V0.0228^ea^ vuttappakāraṃ udānaṃ udānesīti attho. tatrāyaṃ  saṅkhepattho -- yasmā paccayānaṃ khayasaṅkhātaṃ nibbānaṃ avedi aññāsi paṭivijjhi, tasmā  yadāssa ātāpino jhāyato ^a^M0.0237^ea^ brāhmaṇassa vuttappakārā dhammā pātubhavanti,  athassa yā nibbānassa aviditattā uppajjeyyuṃ, tā sabbāpi kaṅkhā vapayantīti.</p>
              <p>[03] 3^b^.^eb^ tatiyavāre -- ^b^imaṃ udānaṃ udānesī^eb^ti imaṃ yena maggena so dukkhakkhandhassa  samudayanirodhasaṅkhāto attho kiccavasena ca ārammaṇakiriyāya ca vidito, tassa ariyamaggassa  ānubhāvadīpakaṃ vuttappakāraṃ udānaṃ udānesīti attho. tatrāpāyaṃ saṅkhepattho -- ^b^yadā  have pātubhavanti dhammā ātāpino jhāyato brāhmaṇassa,^eb^ tadā so brāhmaṇo  tehi vā uppannehi bodhipakkhiyadhammehi, yassa vā ariyamaggassa catusaccadhammā pātubhūtā,  tena ariyamaggena ^b^vidhūpayaṃ tiṭṭhati mārasenaṃ^eb^ ``kāmā te paṭhamā senā''tiādinā  nayena vuttappakāraṃ mārasenaṃ vidhūpayanto vidhamento viddhaṃsento tiṭṭhati. kathaṃ?  ^b^sūriyova obhāsayamantalikkhaṃ,^eb^ yathā sūriyo abbhuggato attano pabhāya antalikkhaṃ  obhāsentova andhakāraṃ vidhamento tiṭṭhati, evaṃ sopi brāhmaṇo tehi dhammehi tena  vā maggena saccāni paṭivijjhantova mārasenaṃ vidhūpayanto tiṭṭhatīti.</p>
              <p>[03]evamettha paṭhamaṃ udānaṃ paccayākārapaccavekkhaṇavasena, dutiyaṃ nibbānapaccavekkhaṇavasena  ^a^P5.0956^ea^, tatiyaṃ maggapaccavekkhaṇavasena uppannanti veditabbaṃ. udāne pana  ``rattiyā paṭhamaṃ yāmaṃ paṭiccasamuppādaṃ anulomaṃ, dutiyaṃ yāmaṃ paṭilomaṃ, tatiyaṃ  yāmaṃ anulomapaṭiloma''nti vuttaṃ; taṃ sattāhassa accayena ``sve āsanā vuṭṭhahissāmī''ti  rattiṃ uppāditamanasikāraṃ sandhāya vuttaṃ. tadā hi bhagavā yassa paccayākārapajānanassa  ca paccayakkhayādhigamassa ca ānubhāvadīpikā purimā dve udānagāthā, tassa vasena ekekameva  koṭṭhāsaṃ paṭhamayāmañca majjhimayāmañca manasākāsi, idha pana pāṭipadarattiyā evaṃ manasākāsi.  bhagavā hi visākhapuṇṇamāya rattiyā paṭhamayāme pubbenivāsaṃ anussari, majjhimayāme  dibbacakkhuṃ visodhesi, pacchimayāme paṭiccasamuppādaṃ anulomapaṭilomaṃ manasi  katvā ``idāni aruṇo uggamissatī''ti sabbaññutaṃ pāpuṇi. sabbaññutappattisamanantarameva  ca aruṇo uggacchi. tato taṃ divasaṃ teneva pallaṅkena vītināmetvā sampattāya pāṭipadarattiyā  tīsu yāmesu evaṃ manasi katvā imāni udānāni udānesi. iti ^a^M0.0238^ea^ pāṭipadarattiyā  evaṃ manasi katvā taṃ ``bodhirukkhamūle sattāhaṃ ekapallaṅkena nisīdī''ti evaṃ  vuttasattāhaṃ tattheva vītināmesi.</p>
              <p>[06] bodhikathā niṭṭhitā.</p>
            </h4>
          </h3>
          <h3>
            <h3n> ajapālakathā</h3n>
            <h4>
              <h4n> </h4n>
              <p>[03] 4^b^.^eb^ ^b^atha^eb^ ^a^V0.0229^ea^ ^b^kho bhagavā sattāhassa accayena tamhā samādhimhā vuṭṭhahitvā bodhirukkhamūlā  yena ajapālanigrodho tenupasaṅkamī^eb^ti ettha na bhagavā tamhā samādhimhā vuṭṭhahitvā  anantarameva bodhirukkhamūlā yena ajapālanigrodho tenupasaṅkami. yathā pana ``bhutvā  sayatī''ti vutte na ``hatthe adhovitvā mukhaṃ avikkhāletvā sayanasamīpaṃ agantvā aññaṃ  kiñci ālāpasallāpaṃ akatvā sayati''cceva vuttaṃ hoti, bhojanato pana pacchā sayati,  na nasayatīti idamevattha dīpitaṃ hoti. evamidhāpi ``na tamhā samādhimhā vuṭṭhahitvā  anantarameva pakkāmī''ti vuttaṃ hoti, vuṭṭhānato ca pana pacchā pakkāmi, na napakkāmīti  ^a^P5.0957^ea^ idamevettha dīpitaṃ hoti.</p>
              <p>[03]anantaraṃ pana apakkamitvā bhagavā kiṃ akāsīti? aparānipi tīṇi sattāhāni bodhisamīpeyeva  vītināmesi. tatrāyaṃ anupubbikathā -- bhagavati kira buddhattaṃ patvā sattāhaṃ  ekapallaṅkena nisinne ``na bhagavā vuṭṭhāti; kiṃ nu kho aññepi buddhattakarā dhammā  atthī''ti ekaccānaṃ devatānaṃ kaṅkhā udapādi. atha bhagavā aṭṭhame divase samāpattito  vuṭṭhāya devatānaṃ kaṅkhaṃ ñatvā kaṅkhāvidhamanatthaṃ ākāse uppatitvā yamakapāṭihāriyaṃ  dassetvā tāsaṃ kaṅkhaṃ vidhamitvā pallaṅkato īsakaṃ pācīnanissite uttaradisābhāge  ṭhatvā cattāri asaṅkhyeyyāni kappasatasahassañca upacitānaṃ pāramīnaṃ balādhigamanaṭṭhānaṃ  pallaṅkaṃ bodhirukkhañca animisehi akkhīhi olokayamāno sattāhaṃ vītināmesi, taṃ  ṭhānaṃ ^b^animisacetiyaṃ^eb^ nāma jātaṃ. atha pallaṅkassa ca ṭhitaṭṭhānassa ca antarā puratthimato  ca pacchimato ca āyate ratanacaṅkame caṅkamanto sattāhaṃ vītināmesi, taṃ ṭhānaṃ ^b^ratanacaṅkamacetiyaṃ^eb^  nāma jātaṃ. tato pacchimadisābhāge devatā ratanagharaṃ māpayiṃsu. tattha pallaṅkena  nisīditvā abhidhammapiṭakaṃ visesato cettha anantanayaṃ samantapaṭṭhānaṃ ^a^M0.0239^ea^ vicinanto  sattāhaṃ vītināmesi, taṃ ṭhānaṃ ^b^ratanagharacetiyaṃ^eb^ nāma jātaṃ.</p>
              <p>[03]evaṃ bodhisamīpeyeva cattāri sattāhāni vītināmetvā pañcame sattāhe bodhirukkhamūlā  yena ajapālanigrodho tenupasaṅkami. tassa kira nigrodhassa chāyāya ajapālakā gantvā  nisīdanti; tenassa ajapālanigrodhotveva nāmaṃ udapādi. ^b^sattāhaṃ vimuttisukhapaṭisaṃvedī^eb^ti  tatrāpi dhammaṃ vicinantoyeva vimuttisukhaṃ paṭisaṃvedento nisīdi. bodhito puratthimadisābhāge  esa rukkho hoti. evaṃ nisinne ca panettha bhagavati eko brāhmaṇo gantvā pañhaṃ pucchi.  tena vuttaṃ ^b^``atha kho aññataro''^eb^tiādi. tattha ^b^huṃhuṅkajātiko^eb^ti so kira  diṭṭhamaṅgaliko nāma ^a^V0.0230^ea^, mānavasena kodhavasena ca ``huṃhu''nti karonto vicarati,  tasmā ``huṃhuṅkajātiko''ti vuccati. ``huhukkajātiko''tipi ^a^P5.0958^ea^  paṭhanti.</p>
              <p>[03]^b^etamatthaṃ viditvā^eb^ti etaṃ tena vuttassa vacanassa sikhāpattamatthaṃ viditvā tāyaṃ velāyaṃ  imaṃ udānaṃ udānesi. tassattho -- yo bāhitapāpadhammatāya ^b^brāhmaṇo^eb^ na diṭṭhamaṅgalikatāya,  huṃhuṅkārakabhāvādipāpadhammayutto hutvā kevalaṃ jātimattakena brahmaññaṃ paṭijānāti,  so brāhmaṇo bāhitapāpadhammattā huṃhuṅkārappahānena ^b^nihuṃhuṅko,^eb^ rāgādikasāvābhāvena  ^b^nikkasāvo,^eb^ bhāvanānuyogayuttacittatāya ^b^yatatto,^eb^ sīlasaṃvarena vā saññatacittatāya  ^b^yatatto,^eb^ catumaggañāṇasaṅkhātehi vedehi antaṃ, vedānaṃ vā antaṃ gatattā ^b^vedantagū,^eb^  maggabrahmacariyassa vusitattā ^b^vusitabrahmacariyo. dhammena brahmavādaṃ vadeyya,^eb^  ``brāhmaṇo, aha''nti etaṃ vādaṃ dhammena vadeyya, yassa sakale lokasannivāse  kuhiñci ekārammaṇepi rāgussado dosussado mohussado mānussado diṭṭhussadoti  ime ussadā natthīti.</p>
              <p>[06] ajapālakathā niṭṭhitā.</p>
            </h4>
          </h3>
          <h3>
            <h3n> mucalindakathā</h3n>
            <h4>
              <h4n> </h4n>
              <p>[03] 5^b^.^eb^ ^b^akālamegho^eb^ti asampatte vassakāle uppannamegho. ayaṃ pana gimhānaṃ pacchime  māse udapādi. ^b^sattāhavaddalikā^eb^ti tasmiṃ uppanne sattāhaṃ avicchinnavuṭṭhikā  ahosi. ^b^sītavātaduddinī^eb^ti sā ca pana sattāhavaddalikā ^a^M0.0240^ea^ udakaphusitasammissena  sītavātena samantā paribbhamantena dūsitadivasattā sītavātaduddinī nāma ahosi. ^b^atha  kho mucalindo nāgarājā^eb^ti tasseva mucalindarukkhassa samīpe pokkharaṇiyā nibbatto  mahānubhāvo nāgarājā. ^b^sattakkhattuṃ bhogehi parikkhipitvā^eb^ti evaṃ bhogehi parikkhipitvā  uparimuddhani mahantaṃ phaṇaṃ karitvāva ṭhite; tasmiṃ tassa parikkhepabbhantaraṃ lohapāsāde  bhaṇḍāgāragabbhappamāṇaṃ ahosi, tasmā bhagavā nivāte pihitadvāravātapāne kūṭāgāre  nisinno viya jāto. ^b^mā bhagavantaṃ sīta^eb^ntiādi tassa tathā karitvā ṭhānakāraṇaparidīpanaṃ.  so hi ``mā bhagavantaṃ sītaṃ bādhayittha, mā uṇhaṃ, mā ḍaṃsādisamphasso bādhayitthā''ti  tathā karitvā aṭṭhāsi. tattha kiñcāpi sattāhavaddalikāya uṇhameva natthi, sace pana  antarantarā megho vigaccheyya uṇhaṃ bhaveyya ^a^P5.0959^ea^, tampi naṃ mā bādhayitthāti  evaṃ tassa cintetuṃ yuttaṃ. ^b^viddha^eb^nti ubbiddhaṃ; meghavigamena ^a^V0.0231^ea^ dūrībhūtanti attho.  ^b^vigatavalāhaka^eb^nti apagatameghaṃ. ^b^deva^eb^nti ākāsaṃ. ^b^sakavaṇṇa^eb^nti attano  rūpaṃ.</p>
              <p>[03]^b^sukho viveko^eb^ti nibbānasaṅkhāto upadhiviveko sukho. ^b^tuṭṭhassā^eb^ti catumaggañāṇasantosena  santuṭṭhassa. ^b^sutadhammassā^eb^ti pakāsitadhammassa. ^b^passato^eb^ti taṃ vivekaṃ yaṃ vā  kiñci passitabbaṃ nāma, taṃ sabbaṃ attano vīriyabalādhigatena ñāṇacakkhunā passantassa.  ^b^abyāpajja^eb^nti akuppanabhāvo; etena mettāpubbabhāgo dassito. ^b^pāṇabhūtesu  saṃyamo^eb^ti sattesu ca saṃyamo; avihiṃsanabhāvo sukhoti attho. etena karuṇāpubbabhāgo  dassito. ^b^sukhā virāgatā loke^eb^ti vītarāgatāpi sukhāti dīpeti. ^b^kāmānaṃ  samatikkamo^eb^ti yā ``kāmānaṃ samatikkamo''ti vuccati; sā virāgatāpi sukhāti  attho. etena anāgāmimaggo kathito. ^b^asmimānassa yo vinayo^eb^ti iminā pana  arahattaṃ kathitaṃ; arahattañhi asmimānassa ``passaddhivinayo''ti vuccati. ito  parañca sukhaṃ nāma natthi, tenāha ``etaṃ ve paramaṃ sukha''nti.</p>
              <p>[06] mucalindakathā niṭṭhitā.</p>
            </h4>
          </h3>
          <h3>
            <h3n> rājāyatanakathā</h3n>
            <h4>
              <h4n> </h4n>
              <p>[03] 6^b^.^eb^ ^b^mucalindamūlā^eb^ti mahābodhito pācīnakoṇe ṭhitamucalindarukkhamūlā. ^b^rājāyatana^eb^nti  dakkhiṇadisābhāge ṭhitaṃ rājāyatanarukkhaṃ upasaṅkami ^a^M0.0241^ea^. ^b^tena kho pana  samayenā^eb^ti katarena samayena. bhagavato kira rājāyatanamūle sattāhaṃ ekapallaṅkena nisinnassa  samādhito vuṭṭhānadivase aruṇuggamanavelāyameva ``bhojanakiccena bhavitabba''nti ñatvā  sakko devarājā osadhaharītakaṃ upanesi. bhagavā taṃ paribhuñji, paribhuttamattasseva  sarīrakiccaṃ ahosi. sakko mukhodakaṃ adāsi. bhagavā mukhaṃ dhovitvā tasmiṃyeva  rukkhamūle nisīdi. evaṃ uggate aruṇamhi nisinne bhagavati.</p>
              <p>[03]^b^tena kho pana samayena tapussabhallikā vāṇijā^eb^ti tapusso ca bhalliko  cāti dve bhātaro vāṇijā. ^b^ukkalā^eb^ti ukkalajanapadato. ^b^taṃ desa^eb^nti yasmiṃ  dese bhagavā viharati. katarasmiñca dese bhagavā viharati? majjhimadese. tasmā  majjhimadesaṃ gantuṃ addhānamaggappaṭipannā ^a^P5.0960^ea^ hontīti ayamettha attho. ^b^ñātisālohitā  devatā^eb^ti tesaṃ ñātibhūtapubbā devatā. ^b^etadavocā^eb^ti sā kira nesaṃ sabbasakaṭāni  appavattīni akāsi. tato ^a^V0.0232^ea^ te kiṃ idanti maggadevatānaṃ baliṃ akaṃsu. tesaṃ balikammakāle  sā devatā dissamāneneva kāyena etaṃ avoca. ^b^manthena ca madhupiṇḍikāya cā^eb^ti  abaddhasattunā ca sappimadhuphāṇitādīhi yojetvā baddhasattunā ca. ^b^patimānethā^eb^ti upaṭṭhahatha.  ^b^taṃ vo^eb^ti taṃ patimānanaṃ tumhākaṃ bhavissati dīgharattaṃ hitāya sukhāya. ^b^yaṃ  amhāka^eb^nti yaṃ paṭiggahaṇaṃ amhākaṃ assa dīgharattaṃ hitāya sukhāya. ^b^bhagavato etadahosī^eb^ti  yo kirassa padhānānuyogakāle ^b^patto^eb^ ahosi, so sujātāya pāyāsaṃ dātuṃ āgacchantiyā  eva antaradhāyi. tenassa etadahosi -- ``patto me natthi, purimakāpi ca na kho tathāgatā  hatthesu paṭiggaṇhanti, kimhi nu kho ahaṃ paṭiggaṇheyyaṃ manthañca madhupiṇḍakañcā''ti.</p>
              <p>[03]^b^parivitakkamaññāyā^eb^ti ito pubbeva bhagavato sujātāya dinnabhojanaṃyeva ojānuppabandhanavasena  aṭṭhāsi, ettakaṃ kālaṃ neva jighacchā na pipāsā na kāyadubbalyaṃ ahosi. idāni  panassa āhāraṃ paṭiggahetukāmatāya ^b^``na kho tathāgatā''^eb^tiādinā nayena parivitakko  udapādi ^a^M0.0242^ea^. taṃ evaṃ uppannaṃ attano cetasā bhagavato cetoparivitakkamaññāya.  ^b^catuddisā^eb^ti catūhi disāhi. ^b^selamaye patte^eb^ti muggavaṇṇaselamaye patte.  idaṃyeva bhagavā paṭiggahesi, teyeva sandhāya vuttaṃ. cattāro pana mahārājāno paṭhamaṃ  indanīlamaṇimaye patte upanāmesuṃ, na te bhagavā aggahesi. tato ime cattāropi  muggavaṇṇasilāmaye patte upanāmesuṃ, bhagavā cattāropi patte aggahesi tesaṃ pasādānurakkhaṇatthāya,  no mahicchatāya. gahetvā ca pana cattāropi yathā ekova patto hoti tathā adhiṭṭhahi, catunnampi  ekasadiso puññavipāko ahosi. evaṃ ekaṃ katvā adhiṭṭhite ^b^paṭiggahesi bhagavā  paccagghe selamaye patte manthañca madhupiṇḍikañca. paccagghe^eb^ti paccagghasmiṃ;  pāṭekkaṃ mahagghasminti attho. atha vā ^b^paccagghe^eb^ti abhinave abbhuṇhe; taṅkhaṇe  nibbattasminti attho. dve vācā etesaṃ ahesunti ^b^dvevācikā^eb^. atha vā dvīhi  vācāhi upāsakabhāvaṃ pattāti attho ^a^P5.0961^ea^. te evaṃ upāsakabhāvaṃ  paṭivedetvā bhagavantaṃ āhaṃsu -- ``kassa dāni bhante amhehi ajja paṭṭhāya abhivādanapaccuṭṭhānaṃ  kātabba''nti? atha bhagavā sīsaṃ parāmasi, kesā hatthe laggiṃsu. te tesaṃ adāsi  ``ime tumhe pariharathā''ti. te kesadhātuyo labhitvā amateneva abhisittā haṭṭhatuṭṭhā  bhagavantaṃ vanditvā pakkamiṃsu.</p>
              <p>[06] rājāyatanakathā niṭṭhitā.</p>
            </h4>
          </h3>
          <h3>
            <h3n> brahmayācanakathā</h3n>
            <h4>
              <h4n> </h4n>
              <p>[03] 7^b^.^eb^ atha ^a^V0.0233^ea^ kho bhagavā sattāhassa accayena tamhā samādhimhā vuṭṭhahitvā vuttappakārametaṃ  sabbaṃ kiccaṃ niṭṭhāpetvā rājāyatanamūlā punapi yena ajapālanigrodho tenupasaṅkami.  ^b^parivitakko udapādī^eb^ti tasmiṃ nisinnamattasseva sabbabuddhānaṃ āciṇṇasamāciṇṇo  ayaṃ cetaso parivitakko udapādi. kasmā panāyaṃ sabbabuddhānaṃ uppajjatīti?  dhammassa mahantabhāvaṃ garubhāvaṃ bhāriyabhāvaṃ paccavekkhaṇāya brahmunā yācite desetukāmatāya  ca. jānanti hi buddhā ``evaṃ parivitakkite brahmā āgantvā dhammadesanaṃ yācissati,  tato sattā dhamme gāravaṃ uppādessanti, brahmagaruko hi lokasannivāso''ti.  iti imehi dvīhi kāraṇehi ayaṃ vitakko uppajjatīti.</p>
              <p>[03]tattha ^a^M0.0243^ea^ ^b^adhigato kho myāya^eb^nti adhigato kho me ayaṃ. ^b^ālayarāmā^eb^ti  sattā pañca kāmaguṇe allīyanti, tasmā te ``ālayā''ti vuccanti. tehi  ālayehi ramantīti ^b^ālayarāmā^eb^. ālayesu ratāti ^b^ālayaratā^eb^. ālayesu suṭṭhumuditāti  ^b^ālayasammuditā. yadida^eb^nti nipāto. tassa ṭhānaṃ sandhāya ``yaṃ ida''nti paṭiccasamuppādaṃ  sandhāya ``yo aya''nti evamattho daṭṭhabbo. ^b^idappaccayatāpaṭiccasamuppādo^eb^ti imesaṃ  paccayā idappaccayā, idappaccayāva ^b^idappaccayatā,^eb^ idappaccayatā ca sā paṭiccasamuppādo  cāti ^b^idappaccayatāpaṭiccasamuppādo. so mamassa kilamatho^eb^ti yā ajānantānaṃ  desanā nāma, so mama kilamatho assa; sā mama vihesā assāti attho. ^b^bhagavanta^eb^nti bhagavato.  ^b^anacchariyā^eb^ti anu acchariyā. ^b^paṭibhaṃsū^eb^ti paṭibhānasaṅkhātassa ñāṇassa gocarā ahesuṃ,  parivitakkayitabbabhāvaṃ pāpuṇiṃsu.</p>
              <p>[03]^b^hala^eb^nti ettha hakāro nipātamatto; alanti attho. ^b^pakāsitu^eb^nti desituṃ.  alaṃ dāni ^a^P5.0962^ea^ me imaṃ kicchena adhigataṃ dhammaṃ desetunti vuttaṃ hoti.  ^b^paṭisotagāmi^eb^nti paṭisotaṃ vuccati nibbānaṃ; nibbānagāminti attho. ^b^rāgarattā^eb^ti  kāmarāgabhavarāgadiṭṭhirāgena rattā. ^b^na dakkhantī^eb^ti na passissanti. ^b^tamokhandhena  āvuṭā^eb^ti avijjārāsinā ajjhotthaṭā. ^b^appossukkatāyā^eb^ti nirussukkabhāvena;  adesetukāmatāyāti attho.</p>
              <p>[03] 8^b^.^eb^ ^b^yatra hi nāmā^eb^ti yasmiṃ nāma loke. ^b^bhagavato purato pāturahosī^eb^ti dhammadesanāyācanatthaṃ  dasasu cakkavāḷasahassesu mahābrahmāno gahetvā āgamma bhagavato purato pāturahosi ^a^V0.0234^ea^.  ^b^apparajakkhajātikā^eb^ti paññāmaye akkhimhi appaṃ rāgadosamoharajaṃ etesaṃ evaṃsabhāvāti  ^b^apparajakkhajātikā. bhavissanti dhammassa aññātāro^eb^ti paṭivijjhitāro.</p>
              <p>[03]^b^pāturahosī^eb^ti pātubhavi. ^b^samalehi cintito^eb^ti rāgādīhi malehi samalehi chahi  satthārehi cintito. ^b^apāpureta^eb^nti vivara etaṃ. ^b^amatassa dvāra^eb^nti amatassa nibbānassa  dvārabhūtaṃ ariyamaggaṃ. ^b^suṇantu dhammaṃ vimalenānubuddha^eb^nti ^a^M0.0244^ea^ ime  sattā rāgādimalānaṃ abhāvato vimalena sammāsambuddhena anubuddhaṃ catusaccadhammaṃ suṇantu.</p>
              <p>[03]^b^sele yathā pabbatamuddhaniṭṭhito^eb^ti selamaye ekagghane pabbatamuddhani yathāṭhitova yathā cakkhumā  puriso samantato janataṃ passeyya, tvampi sumedha sundarapañña sabbaññutaññāṇena samantacakkhu  bhagavā dhammamayaṃ paññāmayaṃ pāsādamāruyha sayaṃ apetasoko sokāvatiṇṇaṃ jātijarābhibhūtañca  janataṃ avekkhassu upadhāraya.</p>
              <p>[03]^b^uṭṭhehī^eb^ti bhagavato dhammadesanatthaṃ cārikacaraṇaṃ yācanto bhaṇati. ^b^vīrā^eb^tiādīsu  bhagavā vīriyavantatāya ^b^vīro^eb^. devaputtamaccukilesābhisaṅkhāramārānaṃ vijitattā  ^b^vijitasaṅgāmo^eb^. jātikantārādinittharaṇasamatthatāya ^b^satthavāho^eb^. kāmacchandaiṇassa  ^a^P5.0963^ea^ abhāvato ^b^aṇaṇo^eb^.</p>
              <p>[03] 9^b^.^eb^ ^b^ajjhesana^eb^nti yācanaṃ. ^b^buddhacakkhunā^eb^ti indriyaparopariyattañāṇena ca āsayānusayañāṇena  ca. imesañhi dvinnaṃ ñāṇānaṃ buddhacakkhūti nāmaṃ. ^b^apparajakkhā^eb^ti paññācakkhumhi  rāgādirajaṃ appaṃ yesaṃ, te ^b^apparajakkhā^eb^. yesaṃ taṃ mahantaṃ te ^b^mahārajakkhā^eb^. yesaṃ  saddhādīni indriyāni tikkhāni te ^b^tikkhindriyā^eb^. yesaṃ tāni mudūni te ^b^mudindriyā^eb^.  yesaṃ teyeva saddhādayo ākārā sundarā te ^b^svākārā^eb^. yesaṃ teyeva saddhādayo  ākārā asundarā te ^b^dvākārā^eb^. ye kathitakāraṇaṃ sallakkhenti, sukhena sakkā  honti viññāpetuṃ te ^b^suviññāpayā^eb^. ye paralokañca vajjañca bhayato passanti te  ^b^paralokavajjabhayadassāvino. uppaliniya^eb^nti uppalavane. itaresupi eseva nayo.  ^b^antonimuggaposīnī^eb^ti yāni udakassa anto nimuggāneva posayanti. ^b^samodakaṃ  ṭhitānī^eb^ti udakena samaṃ ṭhitāni. ^b^udakaṃ accuggamma ṭhitānī^eb^ti udakaṃ atikkamitvā  ṭhitāni.</p>
              <p>[03]^b^apārutā^eb^ti vivaṭā. ^b^amatassa dvārā^eb^ti ariyamaggo. so hi amatasaṅkhātassa nibbānassa  dvāraṃ. ^b^pamuñcantu saddha^eb^nti sabbe attano saddhaṃ pamuñcantu. pacchimapadadvaye ayamattho  ^a^V0.0235^ea^, ahañhi attano paguṇaṃ suppavattimpi imaṃ ^a^M0.0245^ea^ paṇītaṃ uttamaṃ dhammaṃ kāyavācākilamathasaññī  hutvā manujesu devamanussesu na bhāsinti.</p>
              <p>[06] brahmayācanakathā niṭṭhitā.</p>
            </h4>
          </h3>
          <h3>
            <h3n> pañcavaggiyakathā</h3n>
            <h4>
              <h4n> </h4n>
              <p>[03] 10^b^.^eb^ ^b^paṇḍito^eb^ti paṇḍiccena samannāgato. ^b^byatto^eb^ti veyyattiyena samannāgato.  ^b^medhāvī^eb^ti ṭhānuppattiyā paññāya samannāgato. ^b^apparajakkhajātiko^eb^ti samāpattiyā  vikkhambhitattā nikkilesajātiko visuddhasatto. ^b^ājānissatī^eb^ti sallakkhessati  paṭivijjhissati. ^b^bhagavatopi kho ñāṇaṃ udapādī^eb^ti sabbaññutaññāṇaṃ uppajji ``ito  sattamadivasamatthake kālaṃkatvā ākiñcaññāyatane nibbatto''ti. ^b^mahājāniyo^eb^ti  sattadivasabbhantare ^a^P5.0964^ea^ pattabbamaggaphalato parihīnattā mahatī jāni assāti  ^b^mahājāniyo^eb^ akkhaṇe nibbattattā. ^b^abhidosakālaṃkato^eb^ti hiyyo kālaṃkato,  sopi nevasaññānāsaññāyatane nibbattoti addasa. ^b^bahūkārā^eb^ti bahūpakārā. ^b^padhānapahitattaṃ  upaṭṭhahiṃsū^eb^ti padhānatthāya pesitattabhāvaṃ mukhodakadānādinā upaṭṭhahiṃsu.</p>
              <p>[03] 11^b^.^eb^ ^b^antarā ca gayaṃ antarā ca bodhi^eb^nti upako bodhimaṇḍassa ca gayāya  ca antare bhagavantaṃ addasa. ^b^addhānamaggappaṭipanna^eb^nti addhānamaggaṃ paṭipannaṃ.</p>
              <p>[03]^b^sabbābhibhū^eb^ti sabbaṃ tebhūmakadhammaṃ abhibhavitvā ṭhito. ^b^sabbavidū^eb^ti sabbaṃ  catubhūmakadhammaṃ avediṃ aññāsiṃ. ^b^sabbesu dhammesu anūpalitto^eb^ti sabbesu  tebhūmakadhammesu kilesalepena alitto. ^b^sabbañjaho^eb^ti sabbaṃ tebhūmakadhammaṃ  jahitvā ṭhito. ^b^taṇhakkhaye vimutto^eb^ti taṇhakkhaye nibbāne ārammaṇato vimutto.  ^b^sayaṃ abhiññāyā^eb^ti sabbaṃ catubhūmakadhammaṃ attanāva jānitvā. ^b^kamuddiseyya^eb^nti  kaṃ aññaṃ ``ayaṃ me ācariyo''ti uddiseyyaṃ.</p>
              <p>[03]^b^na me ācariyo atthī^eb^ti lokuttaradhamme mayhaṃ ācariyo nāma natthi. ^b^natthi me  paṭipuggalo^eb^ti mayhaṃ paṭibhāgapuggalo nāma natthi. ^b^sītibhūto^eb^ti sabbakilesagginibbāpanena  sītibhūto. kilesānaṃyeva nibbutattā ^b^nibbuto^eb^.</p>
              <p>[03]^b^kāsīnaṃ^eb^ ^a^M0.0246^ea^ ^a^V0.0236^ea^ ^b^pura^eb^nti kāsiraṭṭhe nagaraṃ. ^b^āhañchaṃ amatadundubhi^eb^nti  dhammacakkappaṭilābhāya amatabheriṃ paharissāmīti gacchāmi.</p>
              <p>[03]^b^arahasi anantajino^eb^ti anantajino bhavituṃ yutto. ^b^hupeyyapāvuso^eb^ti āvuso  evampi nāma bhaveyya. ^b^sīsaṃ okampetvā^eb^ti sīsaṃ cāletvā.</p>
              <p>[03] 12^b^.^eb^ ^b^saṇṭhapesu^eb^nti katikaṃ akaṃsu. ^b^bāhulliko^eb^ti cīvarabāhullādīnaṃ  atthāya paṭipanno. ^b^padhānavibbhanto^eb^ti ^a^P5.0965^ea^ padhānato vibbhanto bhaṭṭho parihīno.  ^b^āvatto bāhullāyā^eb^ti cīvarādibahulabhāvatthāya āvatto. ^b^odahatha bhikkhave sota^eb^nti  upanetha bhikkhave sotaṃ; sotindriyaṃ dhammasavanatthaṃ abhimukhaṃ karothāti attho. ^b^amatamadhigata^eb^nti  amataṃ nibbānaṃ mayā adhigatanti dasseti. ^b^iriyāyā^eb^ti dukkarairiyāya. ^b^paṭipadāyā^eb^ti  dukkarapaṭipadāya. ^b^abhijānātha me no^eb^ti abhijānātha nu me samanupassatha. ^b^evarūpaṃ  bhāsitameta^eb^nti etaṃ evarūpaṃ vākyaṃ bhāsitanti attho. ^b^asakkhi kho bhagavā pañcavaggiye  bhikkhū saññāpetu^eb^nti ``ahaṃ buddho''ti jānāpetuṃ asakkhi.</p>
              <p>[03] 13^b^.^eb^ ^b^cakkhukaraṇī^eb^ti paññācakkhuṃ sandhāyāha. ito paraṃ sabbaṃ padatthato uttānameva.  adhippāyānusandhiyojanādibhedato pana papañcasūdaniyā majjhimaṭṭhakathāyaṃ vuttanayena  veditabbaṃ. ito paṭṭhāya hi ativitthārabhīrukassa mahājanassa cittaṃ anurakkhantā  suttantakathaṃ avaṇṇayitvā vinayakathaṃyeva vaṇṇayissāma.</p>
              <p>[03] 18^b^.^eb^ ^b^sāva tassa āyasmato upasampadā ahosī^eb^ti āsāḷhīpuṇṇamāya aṭṭhārasahi devatākoṭīhi  saddhiṃ sotāpattiphale patiṭṭhitassa ``ehi bhikkhū''ti bhagavato vacanena abhinipphannā  sāva tassa āyasmato ^b^ehibhikkhūpasampadā^eb^ ahosi.</p>
              <p>[03] 19^b^.^eb^ ^b^atha kho āyasmato ca vappassā^eb^ti ādimhi vappattherassa pāṭipadadivase dhammacakkhuṃ  udapādi, bhaddiyattherassa dutiyadivase, mahānāmattherassa tatiyadivase, assajittherassa  catutthiyanti. imesañca pana ^a^M0.0247^ea^ bhikkhūnaṃ kammaṭṭhānesu uppannamalavisodhanatthaṃ  bhagavā antovihāreyeva ahosi. uppanne uppanne kammaṭṭhānamale ākāsena gantvā malaṃ  vinodesi. pakkhassa pana pañcamiyaṃ sabbe te ekato sannipātetvā anattasuttena  ovadi. tena vuttaṃ ^b^``atha kho bhagavā pañcavaggiye''^eb^tiādi.</p>
              <p>[03] 24^b^.^eb^ ^b^tena^eb^ ^a^V0.0237^ea^ ^b^kho pana samayena cha loke arahanto hontī^eb^ti pañcamiyā pakkhassa  lokasmiṃ cha manussā arahanto hontīti attho.</p>
              <p>[06] pañcavaggiyakathā niṭṭhitā.</p>
            </h4>
          </h3>
          <h3>
            <h3n> pabbajjākathā</h3n>
            <h4>
              <h4n> </h4n>
              <p>[03] 31^b^.^eb^ ^b^pubbānupubbakāna^eb^nti ^a^P5.0966^ea^ paveṇivasena porāṇānuporāṇānanti  attho. ^b^tena kho pana samayena ekasaṭṭhi loke arahanto hontī^eb^ti purimā  cha ime ca pañcapaññāsāti antovassamhiyeva ekasaṭṭhi manussā arahanto hontīti attho.</p>
              <p>[03]tatra yasāadīnaṃ kulaputtānaṃ ayaṃ pubbayogo -- atīte kira pañcapaññāsajanā sahāyakā  vaggabandhena puññāni karontā anāthasarīrāni paṭijaggantā vicaranti, te ekadivasaṃ gabbhiniṃ  itthiṃ kālaṃkataṃ disvā ``jhāpessāmā''ti susānaṃ nīhariṃsu. tesu pañca jane  ``tumhe jhāpethā''ti susāne ṭhapetvā sesā gāmaṃ paviṭṭhā. yaso dārako taṃ  sarīraṃ vijjhitvā parivattetvā ca jhāpayamāno asubhasaññaṃ paṭilabhi. so itaresampi  catunnaṃ janānaṃ ``passatha bho imaṃ asuciṃ paṭikūla''nti dassesi. tepi tattha  asubhasaññaṃ paṭilabhiṃsu. te pañcapi janā gāmaṃ gantvā sesasahāyakānaṃ kathayiṃsu.  yaso pana dārako gehampi gantvā mātāpitūnnañca bhariyāya ca kathesi. te sabbepi  asubhaṃ bhāvayiṃsu. ayametesaṃ pubbayogo. tenāyasmato yasassa nāṭakajanesu susānasaññāyeva  uppajji, tāyeva ca upanissayasampattiyā sabbesaṃ visesādhigamo nibbattīti.</p>
              <p>[03]^b^atha kho bhagavā bhikkhū āmantesī^eb^ti bhagavā yāva pacchimakattikapuṇṇamā, tāva  bārāṇasiyaṃ viharanto ekadivasaṃ te khīṇāsave saṭṭhi bhikkhū āmantesi.</p>
              <p>[03] 32^b^.^eb^ ^b^dibbā^eb^ ^a^M0.0248^ea^ nāma dibbesu visayesu lobhapāsā. ^b^mānusā^eb^ nāma  mānusakesu visayesu lobhapāsā. ^b^mā ekena dve^eb^ti ekena maggena dve mā agamittha.  ^b^assavanatā^eb^ti assavanatāya. ^b^parihāyantī^eb^ti anadhigataṃ nādhigacchantā visesādhigamato  parihāyanti.</p>
              <p>[03] 33^b^.^eb^ ^b^antakā^eb^ti ^a^V0.0238^ea^ lāmaka hīnasatta. ^b^antalikkhacaro^eb^ti rāgapāsaṃ sandhāyāha.  tañhi so ``antalikkhacaro''ti mantvā āha.</p>
              <p>[03] 34^b^.^eb^ ^b^nānādisā nānājanapadā^eb^ti nānādisato ca nānājanapadato ca. ^b^anujānāmi  bhikkhave tumheva dāni tāsu tāsu disāsu tesu tesu janapadesu^eb^ ^a^P5.0967^ea^  ^b^pabbājethā^eb^tiādimhi pabbajjāpekkhaṃ kulaputtaṃ pabbājentena ye parato ``na bhikkhave  pañcahi ābādhehi phuṭṭho pabbājetabbo''tiādiṃ katvā yāva ``na andhamūgabadhiro pabbājetabbo''ti  evaṃ paṭikkhittā puggalā, te vajjetvā pabbajjādosavirahito puggalo pabbājetabbo.  sopi ca mātāpitūhi anuññātoyeva. tassa anujānanalakkhaṇaṃ ``na bhikkhave ananuññāto  mātāpitūhi putto pabbājetabbo, yo pabbājeyya, āpatti dukkaṭassā''ti etasmiṃ  sutte vaṇṇayissāma.</p>
              <p>[03]evaṃ pabbajjādosavirahitaṃ mātāpitūhi anuññātaṃ pabbājentenāpi ca sace acchinnakeso  hoti, ekasīmāya ca aññepi bhikkhū atthi, kesacchedanatthāya bhaṇḍukammaṃ āpucchitabbaṃ.  tassa āpucchanākāraṃ ``anujānāmi, bhikkhave, saṅghaṃ apaloketuṃ bhaṇḍukammāyā''ti  ettha vaṇṇayissāma. sace okāso hoti, sayaṃ pabbājetabbo. sace uddesaparipucchādīhi  byāvaṭo hoti, okāsaṃ na labhati, eko daharabhikkhu vattabbo ``etaṃ pabbājehī''ti.  avuttopi ce daharabhikkhu upajjhāyaṃ uddissa pabbājeti, vaṭṭati. sace daharabhikkhu  natthi, sāmaṇeropi vattabbo ``etaṃ khaṇḍasīmaṃ netvā pabbājetvā kāsāyāni  acchādetvā ehī''ti. saraṇāni pana sayaṃ dātabbāni. evaṃ bhikkhunāva pabbajito  hoti. purisañhi bhikkhuto añño pabbājetuṃ na labhati, mātugāmaṃ bhikkhunito añño.  sāmaṇero pana sāmaṇerī vā āṇattiyā kāsāyāni dātuṃ labhati. kesoropanaṃ  yena kenaci kataṃ sukataṃ.</p>
              <p>[03]sace ^a^M0.0249^ea^ pana bhabbarūpo hoti sahetuko ñāto yasassī kulaputto, okāsaṃ  katvāpi sayameva pabbājetabbo. ``mattikāmuṭṭhiṃ gahetvā nhāyitvā kese temetvā  āgacchāhī''ti ca pana na vissajjetabbo. pabbajitukāmānañhi paṭhamaṃ balavaussāho  hoti, pacchā pana kāsāyāni ca kesaharaṇasatthakañca disvā utrasanti, ettoyeva palāyanti,  tasmā sayameva nahānatitthaṃ netvā sace nātidaharo hoti, ``nahāhī''ti vattabbo.  kesā panassa sayameva mattikaṃ gahetvā dhovitabbā. daharakumārako pana sayaṃ udakaṃ  otaritvā gomayamattikāhi ghaṃsitvā nahāpetabbo. sacepissa kacchu vā piḷakā  vā honti, yathā mātā puttaṃ ^a^P5.0968^ea^ na jigucchati ^a^V0.0239^ea^, evameva ajigucchantena sādhukaṃ  hatthapādasīsāni ghaṃsitvā nahāpetabbo. kasmā? ettakena hi upakārena kulaputtā  ācariyupajjhāyesu ca sāsane ca balavasinehā tibbagāravā anivattidhammā honti,  uppannaṃ anabhiratiṃ vinodetvā therabhāvaṃ pāpuṇanti, kataññū katavedino honti.</p>
              <p>[03]evaṃ nahāpanakāle pana kesamassuṃ oropanakāle vā ``tvaṃ ñāto yasassī, idāni  mayaṃ taṃ nissāya paccayehi na kilamissāmā''ti na vattabbo, aññāpi aniyyānikakathā  na kathetabbā. atha khvassa ``āvuso, suṭṭhu upadhārehi satiṃ upaṭṭhāpehī''ti vatvā  tacapañcakakammaṭṭhānaṃ ācikkhitabbaṃ, ācikkhantena ca vaṇṇasaṇṭhānagandhāsayokāsavasena asucijegucchapaṭikūlabhāvaṃ  nijjīvanissattabhāvaṃ vā pākaṭaṃ karontena ācikkhitabbaṃ. sace hi so pubbe  madditasaṅkhāro hoti bhāvitabhāvano, kaṇṭakavedhāpekkho viya paripakkagaṇḍo, sūriyuggamanāpekkhaṃ  viya ca pariṇatapadumaṃ, athassa āraddhamatte kammaṭṭhānamanasikāre indāsani viya pabbate  kilesapabbate cuṇṇayamānaṃyeva ñāṇaṃ pavattati, khuraggeyeva arahattaṃ pāpuṇāti.  ye hi keci khuragge arahattaṃ pattā, sabbe te evarūpaṃ savanaṃ labhitvā kalyāṇamittena  ācariyena dinnanayaṃ nissāya no anissāya. tasmāssa āditova evarūpī kathā kathetabbāti.</p>
              <p>[03]kesesu pana oropitesu haliddicuṇṇena vā gandhacuṇṇena vā sīsañca sarīrañca ubbaṭṭetvā  gihigandhaṃ apanetvā kāsāyāni tikkhattuṃ vā dvikkhattuṃ ^a^M0.0250^ea^ vā sakiṃ  vā paṭiggāhetabbo. athāpissa hatthe adatvā ācariyo vā upajjhāyo vā sayameva acchādeti,  vaṭṭati. sacepi aññaṃ daharaṃ vā sāmaṇeraṃ vā upāsakaṃ vā āṇāpeti ``āvuso,  etāni kāsāyāni gahetvā etaṃ acchādehī''ti taṃyeva vā āṇāpeti ``etāni gahetvā  acchādehī''ti sabbaṃ vaṭṭati. sabbaṃ tena bhikkhunāva dinnaṃ hoti.</p>
              <p>[03]yaṃ pana nivāsanaṃ vā pārupanaṃ vā anāṇattiyā ^a^P5.0969^ea^ nivāseti vā  pārupati vā, taṃ apanetvā puna dātabbaṃ. bhikkhunā hi sahatthena vā āṇattiyā  vā dinnameva kāsāvaṃ vaṭṭati, adinnaṃ na vaṭṭati, sacepi tasseva santakaṃ hoti,  ko pana vādo upajjhāyamūlake! ayaṃ ^b^``paṭhamaṃ kesamassuṃ ohāretvā kāsāyāni  vatthāni acchādāpetvā ekaṃsaṃ uttarāsaṅgaṃ kārāpetvā''^eb^ti ettha vinicchayo.</p>
              <p>[03]^b^bhikkhūnaṃ^eb^ ^a^V0.0240^ea^ ^b^pāde vandāpetvā^eb^ti ye tattha sannipatitā bhikkhū, tesaṃ pāde vandāpetvā; atha saraṇaggahaṇatthaṃ ukkuṭikaṃ nisīdāpetvā añjaliṃ paggaṇhāpetvā evaṃ vadehīti  vattabbo. ``yamahaṃ vadāmi, taṃ vadehī''ti vattabbo. athassa upajjhāyena vā ācariyena  vā ``buddhaṃ saraṇaṃ gacchāmī''tiādinā nayena saraṇāni dātabbāni yathāvuttapaṭipāṭiyāva  na uppaṭipāṭiyā. sace hi ekapadampi ekakkharampi uppaṭipāṭiyā deti, buddhaṃ saraṇaṃyeva  vā tikkhattuṃ datvā puna itaresu ekekaṃ tikkhattuṃ deti, adinnāni honti  saraṇāni.</p>
              <p>[03]imañca pana saraṇagamanūpasampadaṃ paṭikkhipitvā anuññātaupasampadā ekato suddhiyā vaṭṭati.  sāmaṇerapabbajjā pana ubhatosuddhiyāva vaṭṭati, no ekato suddhiyā. tasmā upasampadāya  sace ācariyo ñattidosañceva kammavācādosañca vajjetvā kammaṃ karoti, sukataṃ  hoti. pabbajjāya pana imāni tīṇi saraṇāni bukāradhakārādīnaṃ byañjanānaṃ ṭhānakaraṇasampadaṃ  ahāpenteneva ācariyenapi antevāsikenapi vattabbāni. sace ācariyo vattuṃ  sakkoti, antevāsiko na sakkoti; antevāsiko vā sakkoti, ācariyo  na sakkoti; ubhopi vā na sakkonti, na vaṭṭati. sace pana ubhopi sakkonti,  vaṭṭati.</p>
              <p>[03]imāni ^a^M0.0251^ea^ ca pana dadamānena ``buddhaṃ saraṇaṃ gacchāmī''ti evaṃ ekasambandhāni  anunāsikantāni vā katvā dātabbāni, ``buddhaṃ saraṇaṃ gacchāmī''ti evaṃ vicchinditvā  makārantāni vā katvā dātabbāni. ^b^andhakaṭṭhakathāyaṃ^eb^ nāmaṃ sāvetvā ``ahaṃ bhante  buddharakkhito yāvajīvaṃ buddhaṃ saraṇaṃ gacchāmī''ti vuttaṃ, taṃ ekāṭṭhakathāyampi natthi,  pāḷiyampi na vuttaṃ, tesaṃ rucimattameva, tasmā na gahetabbaṃ. na hi tathā avadantassa  saraṇaṃ kuppatīti.</p>
              <p>[03]^b^anujānāmi bhikkhave^eb^ ^a^P5.0970^ea^ ^b^imehi tīhi saraṇagamanehi pabbajjaṃ upasampada^eb^nti  imehi buddhaṃ saraṇaṃ gacchāmītiādīhi evaṃ tikkhattuṃ ubhatosuddhiyā vuttehi tīhi  saraṇagamanehi pabbajjañceva upasampadañca anujānāmīti attho. tattha yasmā upasampadā  parato paṭikkhittā, tasmā sā etarahi saraṇamatteneva na ruhati. pabbajjā pana yasmā  parato ``anujānāmi, bhikkhave, imehi tīhi saraṇagamanehi sāmaṇerapabbajja''nti anuññātā  eva, tasmā sā etarahipi saraṇamatteneva ruhati. ettāvatā hi sāmaṇerabhūmiyaṃ patiṭṭhito  hoti.</p>
              <p>[03]sace panesa matimā hoti paṇḍitajātiko, athassa tasmiṃyeva ṭhāne sikkhāpadāni uddisitabbāni.  kathaṃ? yathā bhagavatā uddiṭṭhāni. vuttañhetaṃ --</p>
              <p>[02] ``anujānāmi ^a^V0.0241^ea^, bhikkhave, sāmaṇerānaṃ dasa sikkhāpadāni, tesu ca sāmaṇerehi sikkhituṃ.  pāṇātipātā veramaṇī, adinnādānā veramaṇī, abrahmacariyā veramaṇī, musāvādā  veramaṇī, surāmerayamajjapamādaṭṭhānā veramaṇī, vikālabhojanā veramaṇī, naccagītavāditavisūkadassanā  veramaṇī, mālāgandhavilepanadhāraṇamaṇḍanavibhūsanaṭṭhānā veramaṇī, uccāsayanamahāsayanā veramaṇī,  jātarūparajatapaṭiggahaṇā veramaṇī''ti (mahāva0 106).</p>
              <p>[06] andhakaṭṭhakathāyaṃ pana ``ahaṃ, bhante, itthannāmo yāvajīvaṃ pāṇātipātā veramaṇisikkhāpadaṃ</p>
              <p>[03] samādiyāmī''ti evaṃ saraṇadānaṃ viya sikkhāpadadānampi vuttaṃ, taṃ neva pāḷiyaṃ  na aṭṭhakathāsu atthi, tasmā yathāpāḷiyāva uddisitabbāni. pabbajjā hi saraṇagamaneheva  siddhā, sikkhāpadāni pana kevalaṃ sikkhāparipūraṇatthaṃ ^a^M0.0252^ea^ jānitabbāni.  tasmā tāni pāḷiyaṃ āgatanayena uggahetuṃ asakkontassa yāya kāyaci bhāsāya atthavasenapi  ācikkhituṃ vaṭṭati. yāva pana attanā sikkhitabbasikkhāpadāni na jānāti, saṅghāṭipattacīvaradhāraṇaṭṭhānanisajjādīsu  pānabhojanādividhimhi ca na kusalo hoti, tāva bhojanasālaṃ vā salākabhājanaṭṭhānaṃ  vā aññaṃ vā tathārūpaṭṭhānaṃ na pesetabbo, santikāvacaroyeva kātabbo, bāladārako  viya paṭijaggitabbo, sabbamassa kappiyākappiyaṃ ācikkhitabbaṃ, nivāsanapārupanādīsu  ābhisamācārikesu vinetabbo. tenāpi ``anujānāmi, bhikkhave, dasahaṅgehi samannāgataṃ  sāmaṇeraṃ ^a^P5.0971^ea^ nāsetu''nti (mahāva0 108) evaṃ parato vuttāni dasa nāsanaṅgāni  ārakā parivajjetvā ābhisamācārikaṃ paripūrentena dasavidhe sīle sādhukaṃ sikkhitabbanti.</p>
              <p>[06] pabbajjākathā niṭṭhitā.</p>
            </h4>
          </h3>
          <h3>
            <h3n> dutiyamārakathā</h3n>
            <h4>
              <h4n> </h4n>
              <p>[03] 35^b^.^eb^ ^b^mayhaṃ kho bhikkhave^eb^ti mayā khoti attho. atha vā yo mayhaṃ yoniso manasikāro,  tena hetunāti attho. puna ^b^anuppattā^eb^ti ettha vibhattiṃ pariṇāmetvā mayāti  vattabbaṃ.</p>
              <p>[06] dutiyamārakathā niṭṭhitā.</p>
            </h4>
          </h3>
          <h3>
            <h3n> bhaddavaggiyakathā</h3n>
            <h4>
              <h4n> </h4n>
              <p>[03] 36^b^.^eb^ ^b^bhaddavaggiyā^eb^ti ^a^V0.0242^ea^ te kira rājakumārā rūpena ca cittena ca bhaddakā vaggabandhena  ca vicaranti, tasmā ``bhaddavaggiyā''ti vuccanti. ^b^tena hi vo^eb^ti ettha vokāro  nipātamatto. ^b^dhammacakkhuṃ udapādī^eb^ti kesañci sotāpattimaggo, kesañci sakadāgāmimaggo,  kesañci anāgāmimaggo udapādi. tayopi hi ete maggā ``dhammacakkhū''ti vuccanti.  te kira tuṇḍilajātake tiṃsadhuttā ahesuṃ, atha tuṇḍilovādaṃ sutvā pañcasīlāni  rakkhiṃsu; idaṃ nesaṃ pubbakammaṃ.</p>
              <p>[06] bhaddavaggiyakathā niṭṭhitā.</p>
            </h4>
          </h3>
          <h3>
            <h3n> uruvelapāṭihāriyakathā</h3n>
            <h4>
              <h4n> </h4n>
              <p>[03] 37^b^.^eb^ ^b^pamukho^eb^ti pubbaṅgamo. ^b^pāmokkho^eb^ti uttamo visuddhapañño.</p>
              <p>[03] 38^b^.^eb^ ^b^anupahaccā^eb^ti ^a^M0.0253^ea^ avināsetvā. ^b^tejasā teja^eb^nti attano tejena  nāgassa tejaṃ. ^b^pariyādiyeyya^eb^nti abhibhaveyyaṃ, vināseyyaṃ vāti. ^b^makkha^eb^nti  kodhaṃ. ^b^natveva ca kho arahā yathā aha^eb^nti attānaṃ ``arahā aha''nti maññamāno vadati.</p>
              <p>[03] 39^b^.^eb^ ^b^nerañjarāyaṃ bhagavā^eb^tiādikā gāthāyo pacchā pakkhittā.</p>
              <p>[03] 44-9^b^.^eb^ ^b^vissajjeyya^eb^nti ^a^P5.0972^ea^ sukkhāpanatthāya pasāretvā ṭhapeyyanti attho.  ``bhante āhara hattha''nti evaṃ vadanto viya oṇatoti ^b^āharahattho. uyyojetvā^eb^ti  vissajjetvā. ^b^mandāmukhiyo^eb^ti aggibhājanāni vuccanti.</p>
              <p>[03] 51^b^.^eb^ ^b^cirapaṭikā^eb^ti cirakālato paṭṭhāya.</p>
              <p>[03] 52^b^.^eb^ ^b^kesamissa^eb^ntiādīsu kesā eva kesamissaṃ. esa nayo sabbattha. ^b^khārikāja^eb^nti  khāribhāro.</p>
              <p>[06] uruvelapāṭihāriyakathā niṭṭhitā.</p>
            </h4>
          </h3>
          <h3>
            <h3n> bimbisārasamāgamakathā</h3n>
            <h4>
              <h4n> </h4n>
              <p>[03] 55^b^.^eb^ ^b^laṭṭhivaneti^eb^ ^a^V0.0243^ea^ tāluyyāne. ^b^suppatiṭṭhe cetiye^eb^ti aññatarasmiṃ vaṭarukkhe;  tassa kiretaṃ nāmaṃ. ^b^dvādasanahutehī^eb^ti ettha ekaṃ nahutaṃ dasasahassāni. ^b^ajjhabhāsī^eb^ti  tesaṃ kaṅkhācchedanatthaṃ abhāsi.</p>
              <p>[03]^b^kisakovadāno^eb^ti tāpasacariyāya kisasarīrattā ``kisako''ti laddhanāmānaṃ tāpasānaṃ  ovādako anusāsako samānoti attho. atha vā sayaṃ kisako tāpaso samāno vadāno  ca aññe ovadanto anusāsantotipi attho. ^b^kathaṃ pahīna^eb^nti kena kāraṇena pahīnaṃ.  idaṃ vuttaṃ hoti -- ``tvaṃ uruvelavāsiaggiparicārakānaṃ tāpasānaṃ sayaṃ ovādācariyo  samāno kiṃ disvā pahāsi, pucchāmi taṃ etamatthaṃ kena kāraṇena tava aggihuttaṃ  pahīna''nti.</p>
              <p>[03]dutiyagāthāya ayamattho -- ete rūpādike kāme itthiyo ca yaññā abhivadanti, svāhaṃ  etaṃ sabbampi rūpādikaṃ kāmappabhedaṃ khandhupadhīsu malanti ñatvā yasmā ime yiṭṭhahutappabhedā  yaññā malameva vadanti, tasmā na yiṭṭhe ^a^P5.0973^ea^ na hute arañjiṃ; yiṭṭhe vā  hute vā nābhiraminti attho.</p>
              <p>[03]tatiyagāthāya ^a^M0.0254^ea^ -- ^b^atha kocarahī^eb^ti atha kvacarahi. sesaṃ uttānameva.</p>
              <p>[03]catutthagāthāya -- ^b^pada^eb^nti nibbānapadaṃ. santasabhāvatāya ^b^santaṃ^eb^. upadhīnaṃ abhāvena  ^b^anupadhikaṃ^eb^. rāgakiñcanādīnaṃ abhāvena ^b^akiñcanaṃ^eb^. tīsu bhavesu alaggatāya  yaṃ kāmabhavaṃ yaññā vadanti, tasmimpi kāmabhave asattaṃ. jātijarāmaraṇānaṃ abhāvena  ^b^anaññathābhāviṃ^eb^. attanā bhāvitena maggeneva adhigantabbaṃ, na aññena kenaci adhigametabbanti  ^b^anaññaneyyaṃ^eb^. yasmā īdisaṃ padamaddasaṃ, tasmā na yiṭṭhe na hute arañjiṃ. tena  kiṃ dasseti? yo ahaṃ devamanussalokasampattisādhake na yiṭṭhe na hute arañjiṃ, so  kiṃ vakkhāmi ``ettha nāma me devamanussaloke rato mano''ti.</p>
              <p>[03] 56^b^.^eb^ evaṃ sabbaloke anabhiratibhāvaṃ pakāsetvā atha kho āyasmā uruvelakassapo  ``sāvakohamasmī''ti evaṃ bhagavato sāvakabhāvaṃ pakāsesi. tañca kho ākāse  vividhāni pāṭihāriyāni dassetvā. ^b^dhammacakkhu^eb^nti sotāpattimaggañāṇaṃ.</p>
              <p>[03] 57^b^.^eb^ ^b^assāsakā^eb^ti ^a^V0.0244^ea^ āsīsanā; patthanāti attho. ^b^esāhaṃ bhante^eb^ti ettha  pana kiñcāpi maggappaṭivedhenevassa siddhaṃ saraṇagamanaṃ, tattha pana nicchayagamanameva gato,  idāni vācāya attasanniyyātanaṃ karoti. maggavasenevāyaṃ niyatasaraṇataṃ patto, taṃ paresaṃ  vācāya pākaṭaṃ karonto paṇipātagamanañca gacchanto evaṃ vadati.</p>
              <p>[03] 58^b^.^eb^ ^b^siṅgīnikkhasavaṇṇo^eb^ti siṅgīsuvaṇṇanikkhena samānavaṇṇo. ^b^dasavāso^eb^ti dasasu  ariyavāsesu vutthavāso. ^b^dasadhammavidū^eb^ti dasakammapathavidū. ^b^dasabhi cupeto^eb^ti  dasahi asekkhehi aṅgehi upeto. ^b^sabbadhidanto^eb^ti sabbesu danto; bhagavato hi  cakkhuādīsu kiñci adantaṃ nāma natthi.</p>
              <p>[03] 59^b^.^eb^ ^b^bhagavantaṃ bhuttāviṃ onītapattapāṇiṃ ekamantaṃ nisīdī^eb^ti ^a^P5.0974^ea^  bhagavantaṃ bhuttavantaṃ pattato ca apanītapāṇiṃ sallakkhetvā ekasmiṃ padese nisīdīti  ^a^M0.0255^ea^ attho. ^b^atthikāna^eb^nti buddhābhivādanagamanena ca dhammasavanena ca atthikānaṃ.  ^b^abhikkamanīya^eb^nti abhigantuṃ sakkuṇeyyaṃ. ^b^appākiṇṇa^eb^nti anākiṇṇaṃ.  ^b^appasadda^eb^nti vacanasaddena appasaddaṃ. ^b^appanigghosa^eb^nti nagaranigghosasaddena appanigghosaṃ.  ^b^vijanavāta^eb^nti anusañcaraṇajanassa sarīravātena virahitaṃ. ``vijanavāda''ntipi pāṭho;  anto janavādena rahitanti attho. ``vijanapāta''ntipi pāṭho; janasañcāravirahitanti  attho. ^b^manussarāhaseyyaka^eb^nti manussānaṃ rahassakiriyaṭṭhāniyaṃ. ^b^paṭisallānasāruppa^eb^nti  vivekānurūpaṃ.</p>
              <p>[06] vimvisārasamāgamakathā niṭṭhitā.</p>
            </h4>
          </h3>
          <h3>
            <h3n> sāriputtamoggallānapabbajjākathā</h3n>
            <h4>
              <h4n> </h4n>
              <p>[03] 60^b^.^eb^ ^b^sāriputtamoggallānā^eb^ti sāriputto ca moggallāno ca. ^b^tehi katikā  katā hoti^eb^ ^b^``yo paṭhamaṃ amataṃ adhigacchati, so ārocetū''^eb^ti te kira ubhopi gihikāle  upatisso kolitoti evaṃ paññāyamānanāmā aḍḍhateyyasatamāṇavakaparivārā giraggasamajjaṃ  agamaṃsu. tatra nesaṃ mahājanaṃ disvā etadahosi -- ``ayaṃ nāma evaṃ mahāsattanikāyo  appatte vassasate maraṇamukhe patissatī''ti. atha ubhopi uṭṭhitāya parisāya aññamaññaṃ  pucchitvā ekajjhāsayā paccupaṭṭhitamaraṇasaññā sammantayiṃsu ``samma maraṇe sati amatenāpi  bhavitabbaṃ, handa mayaṃ amataṃ pariyesāmā''ti amatapariyesanatthaṃ sañcayassa channaparibbājakassa  santike saparisā ^a^V0.0245^ea^ pabbajitvā katipāheneva tassa ñāṇavisaye pāraṃ gantvā amataṃ apassantā  pucchiṃsu ``kiṃ nu kho, ācariya, aññopettha sāro atthī''ti? ``natthāvuso,  ettakameva ida''nti ca sutvā ``tucchaṃ idaṃ āvuso nissāraṃ, yo dāni amhesu  paṭhamaṃ amataṃ adhigacchati, so itarassa ārocetū''ti katikaṃ akaṃsu. tena vuttaṃ --  ``tehi katikā katā hotī''tiādi.</p>
              <p>[03]^b^pāsādikena abhikkantenā^eb^tiādīsu itthambhūtalakkhaṇe karaṇavacanaṃ veditabbaṃ. ^b^atthikehi^eb^  ^a^P5.0975^ea^^b^ upaññātaṃ magga^eb^nti etaṃ anubandhanassa kāraṇavacanaṃ; idañhi vuttaṃ hoti --  ``yaṃnūnāhaṃ imaṃ bhikkhuṃ piṭṭhito piṭṭhito anubandheyyaṃ, kasmā ^a^M0.0256^ea^? yasmā  idaṃ piṭṭhito piṭṭhito anubandhanaṃ nāma atthikehi upaññātaṃ maggaṃ ñāto ceva upagato  ca maggo''ti attho. atha vā atthikehi amhehi ``maraṇe sati amatenāpi bhavitabba''nti  evaṃ kevalaṃ atthīti upaññātaṃ nibbānaṃ nāma, taṃ magganto pariyesantoti evampettha  attho daṭṭhabbo.</p>
              <p>[03]^b^piṇḍapātaṃ ādāya paṭikkamī^eb^ti sudinnakaṇḍe vuttappakāraṃ aññataraṃ kuṭṭamūlaṃ  upasaṅkamitvā nisīdi. sāriputtopi kho ``akālo kho tāva pañhaṃ pucchitu''nti  kālaṃ āgamayamāno ekamantaṃ ṭhatvā vattapaṭipattipūraṇatthaṃ katabhattakiccassa therassa  attano kamaṇḍaluto udakaṃ datvā dhotahatthapādena therena saddhiṃ paṭisanthāraṃ katvā  pañhaṃ pucchi. tena vuttaṃ -- ``atha kho sāriputto paribbājako''tiādi. ^b^na tāhaṃ  sakkomī^eb^ti na te ahaṃ sakkomi. ettha ca paṭisambhidāppatto thero na ettakaṃ  na sakkoti. atha kho imassa dhammagāravaṃ uppādessāmīti sabbākārena buddhavisaye  avisayabhāvaṃ gahetvā evamāha.</p>
              <p>[03]^b^ye dhammā hetuppabhavā^eb^ti hetuppabhavā nāma pañcakkhandhā; tenassa dukkhasaccaṃ dasseti.  ^b^tesaṃ hetuṃ tathāgato āhā^eb^ti tesaṃ hetu nāma samudayasaccaṃ; tañca tathāgato āhāti  dasseti. ^b^tesañca yo nirodho^eb^ti tesaṃ ubhinnampi saccānaṃ yo appavattinirodho;  tañca tathāgato āhāti attho. tenassa nirodhasaccaṃ dasseti. maggasaccaṃ panettha sarūpato  adassitampi nayato dassitaṃ hoti, nirodhe hi vutte tassa sampāpako maggo vuttova  hoti. atha vā ^b^tesañca yo nirodho^eb^ti ettha tesaṃ yo nirodho ca nirodhupāyo  cāti evaṃ dvepi saccāni dassitāni hontīti. idāni tamevatthaṃ paṭipādento  āha -- ^b^``evaṃvādī mahāsamaṇo''^eb^ti.</p>
              <p>[03]^b^eseva dhammo yadi tāvadevā^eb^ti sacepi ito uttari natthi, ettakameva  idaṃ sotāpattiphalamattameva pattabbaṃ, tathāpi eso eva dhammoti attho. ^b^paccabyattha  padamasoka^eb^nti yaṃ ^a^P5.0976^ea^ mayaṃ ^a^V0.0246^ea^ pariyesamānā vicarāma, taṃ padamasokaṃ paṭividdhāttha  tumhe; pattaṃ taṃ tumhehīti attho. ^b^adiṭṭhaṃ abbhatītaṃ bahukehi kappanahutehī^eb^ti  amhehi nāma idaṃ padaṃ bahukehi ^a^M0.0257^ea^ kappanahutehi adiṭṭhameva abbhatītaṃ; iti  tassa padassa adiṭṭhabhāvena dīgharattaṃ attano mahājānibhāvaṃ* dīpeti.</p>
              <p>[03] 62^b^.^eb^ ^b^gambhīre ñāṇavisaye^eb^ti gambhīre ceva gambhīrassa ca ñāṇassa visayabhūte. ^b^anuttare  upadhisaṅkhaye^eb^ti nibbāne. ^b^vimutte^eb^ti tadārammaṇāya vimuttiyā vimutte. ^b^byākāsī^eb^ti  ``etaṃ me sāvakayugaṃ bhavissati aggaṃ bhaddayuga''nti vadanto sāvakapāramiññāṇe byākāsi.  ^b^sāva tesaṃ āyasmantānaṃ upasampadā ahosī^eb^ti sā ehibhikkhūpasampadāyeva tesaṃ  upasampadā ahosi. evaṃ upasampannesu ca tesu mahāmoggallānatthero sattahi divasehi  arahatte patiṭṭhito, sāriputtatthero aḍḍhamāsena.</p>
              <p>[03]atīte kira anomadassī nāma buddho loke udapādi. tassa sarado nāma tāpaso  sake assame nānāpupphehi maṇḍapaṃ katvā pupphāsaneyeva bhagavantaṃ nisīdāpetvā  bhikkhusaṅghassāpi tatheva maṇḍapaṃ katvā pupphāsanāni paññapetvā aggasāvakabhāvaṃ patthesi.  patthayitvā ca sirīvaḍḍhassa nāma seṭṭhino pesesi ``mayā aggasāvakaṭṭhānaṃ patthitaṃ, tvampi  āgantvā ekaṃ ṭhānaṃ patthehī''ti. seṭṭhi nīluppalamaṇḍapaṃ katvā buddhappamukhaṃ bhikkhusaṅghaṃ,  tattha bhojetvā dutiyasāvakabhāvaṃ patthesi. tesu saradatāpaso sāriputtatthero  jāto, sirīvaḍḍho mahāmoggallānattheroti idaṃ nesaṃ pubbakammaṃ.</p>
              <p>[03] 63^b^.^eb^ ^b^aputtakatāyā^eb^tiādīsu yesaṃ puttā pabbajanti, tesaṃ aputtakatāya.  yāsaṃ patī pabbajanti, tāsaṃ ^b^vedhabyāya^eb^ vidhavābhāvāya. ubhayenāpi ^b^kulupacchedāya.  sañcayānī^eb^ti sañcayassa antevāsikāni. ^b^magadhānaṃ giribbaja^eb^nti magadhānaṃ janapadassa  giribbajaṃ nagaraṃ. ^b^mahāvīrā^eb^ti mahāvīriyavanto. ^b^nayamānāna^eb^nti nayamānesu.  bhummatthe ^a^P5.0977^ea^ sāmivacanaṃ, upayogatthe vā. ^b^kā usūyā vijānata^eb^nti  dhammena nayantīti evaṃ vijānantānaṃ kā issā.</p>
              <p>[06] sāriputtamoggallānapabbajjākathā niṭṭhitā.</p>
            </h4>
          </h3>
          <h3>
            <h3n> upajjhāyavattakathā</h3n>
            <h4>
              <h4n> </h4n>
              <p>[03] 64-5^b^.^eb^ ^b^anupajjhāyakā^eb^ti ^a^V0.0247^ea^ vajjāvajjaṃ upanijjhāyakena garunā virahitā. ^b^anākappasampannā^eb^ti  na ākappena sampannā; samaṇasāruppācāravirahitāti attho ^a^M0.0258^ea^. ^b^uparibhojane^eb^ti  bhojanassa upari. ^b^uttiṭṭhapatta^eb^nti piṇḍāya caraṇakapattaṃ. tasmiñhi manussā ucchiṭṭhasaññino,  tasmā uttiṭṭhapattanti vuttaṃ. atha vā uṭṭhahitvā pattaṃ upanāmentīti evampettha attho  daṭṭhabbo.^b^ anujānāmi bhikkhave upajjhāya^eb^nti upajjhāyaṃ gahetuṃ anujānāmīti attho.  ^b^puttacittaṃ upaṭṭhapessatī^eb^ti putto me ayanti evaṃ gehassitapemavasena cittaṃ  upaṭṭhapessati. esa nayo dutiyapadepi. ^b^sagāravā sappatissā^eb^ti garubhāvañceva jeṭṭhakabhāvañca  upaṭṭhapetvā. ^b^sabhāgavuttino^eb^ti sabhāgajīvikā. ^b^sāhūti vā^eb^tiādīni pañca padāni  upajjhāyabhāvasampaṭicchanavevacanāni. ^b^kāyena viññāpetī^eb^ti evaṃ saddhivihārikena  ``upajjhāyo me bhante hohī''ti tikkhattuṃ vutte sace upajjhāyo ``sāhū''tiādīsu  pañcasu padesu yassa kassaci padassa vasena kāyena vā vācāya vā kāyavācāhi vā ``gahito  tayā upajjhāyo''ti upajjhāyaggahaṇaṃ viññāpeti, gahito hoti upajjhāyo. idameva hi  ettha upajjhāyaggahaṇaṃ, yadidaṃ upajjhāyassa imesu pañcasu padesu yassa kassaci padassa vācāya  vā sāvanaṃ kāyena vā atthaviññāpananti. keci pana sādhūti sampaṭicchanaṃ sandhāya  vadanti. na taṃ pamāṇaṃ, āyācanadānamattena hi gahito hoti upajjhāyo, na ettha sampaṭicchanaṃ  aṅgaṃ. saddhivihārikenāpi na kevalaṃ iminā me padena upajjhāyo gahitoti ñātuṃ  vaṭṭati. ``ajjatagge dāni thero mayhaṃ bhāro, ahampi therassa bhāro''ti idampi  ñātuṃ vaṭṭati.</p>
              <p>[03] 66^b^.^eb^ ^b^tatrāyaṃ sammāvattanā^eb^ti yaṃ vuttaṃ sammā vattitabbanti, tatra ayaṃ sammāvattanā.  ^b^kālasseva uṭṭhāya upāhanā omuñcitvā^eb^ti sacassa paccūsakāle caṅkamanatthāya vā  dhotapādapariharaṇatthāya vā paṭimukkā upāhanā pādagatā honti, tā kālasseva uṭṭhāya  apanetvā. ^b^dantakaṭṭhaṃ dātabba^eb^nti mahantaṃ majjhimaṃ khuddakanti ^a^P5.0978^ea^  tīṇi dantakaṭṭhāni upanetvā tato yaṃ tīṇi divasāni gaṇhāti, catutthadivasato paṭṭhāya  tādisameva dātabbaṃ. sace aniyamaṃ katvā yaṃ vā taṃ vā gaṇhāti, atha yādisaṃ  labhati tādisaṃ dātabbaṃ.</p>
              <p>[03]^b^mukhodakaṃ dātabba^eb^nti sītañca uṇhañca udakaṃ upanetvā tato yaṃ tīṇi divasāni  vaḷañjeti, catutthadivasato paṭṭhāya tādisameva mukhadhovanodakaṃ ^a^M0.0259^ea^ dātabbaṃ. sace  aniyamaṃ katvā yaṃ vā taṃ vā gaṇhāti, atha yādisaṃ labhati tādisaṃ dātabbaṃ. sace  duvidhampi vaḷañjeti, duvidhampi ^a^V0.0248^ea^ upanetabbaṃ. udakaṃ mukhadhovanaṭṭhāne ṭhapetvā vaccakuṭito  paṭṭhāya sammajjitabbaṃ. there vaccakuṭiṃ gate pariveṇaṃ sammajjitabbaṃ; evaṃ pariveṇaṃ  asuññaṃ hoti. there vaccakuṭito anikkhanteyeva āsanaṃ paññapetabbaṃ. sarīrakiccaṃ  katvā āgantvā tasmiṃ nisinnassa ^b^``sace yāgu hotī''^eb^tiādinā nayena vuttavattaṃ  kātabbaṃ. ^b^uklāpo^eb^ti kenaci kacavarena saṅkiṇṇo, sace pana añño kacavaro natthi,  udakaphusitāneva honti, hatthenapi pamajjitabbo.</p>
              <p>[03]^b^saguṇaṃ katvā^eb^ti dve cīvarāni ekato katvā, tā ekato katā dvepi saṅghāṭiyo  dātabbā. sabbañhi cīvaraṃ saṅghaṭitattā ``saṅghāṭī''ti vuccati. tena vuttaṃ -- ``saṅghāṭiyo  dātabbā''ti. ^b^nātidūre gantabbaṃ nāccāsanne^eb^ti ettha sace upajjhāyaṃ nivattitvā  olokentaṃ ekena vā dvīhi vā padavītihārehi sampāpuṇāti, ettāvatā nātidūre  nāccāsanne gato hotīti veditabbaṃ. ^b^pattapariyāpannaṃ paṭiggahetabba^eb^nti sace upajjhāyena  bhikkhācāre yāguyā vā bhatte vā laddhe patto uṇho vā bhāriko vā hoti, attano  pattaṃ tassa datvā so patto gahetabboti attho. ^b^na upajjhāyassa bhaṇamānassa antarantarā kathā  opātetabbā^eb^ti antaraghare vā aññatra vā bhaṇamānassa aniṭṭhite tassa vacane aññā kathā  na samuṭṭhāpetabbā. ito paṭṭhāya ca pana yattha yattha nakārena paṭisedho kariyati, sabbattha  dukkaṭāpatti veditabbā. ayañhi khandhakadhammatā. ^b^āpattisāmantā bhaṇamāno^eb^ti  padasodhammaduṭṭhullādivasena āpattiyā āsannavācaṃ bhaṇamāno. ^b^nivāretabbo^eb^ti ``kiṃ  bhante īdisaṃ nāma vattuṃ vaṭṭati, āpatti ^a^P5.0979^ea^ na hotī''ti evaṃ pucchantena  viya vāretabbo. vāressāmīti pana katvā ``mahallaka, mā evaṃ bhaṇā''ti na vattabbo.</p>
              <p>[03]^b^paṭhamataraṃ āgantvā^eb^ti sace āsanne gāmo hoti, vihāre vā gilāno bhikkhu  hoti, gāmato paṭhamataraṃ āgantabbaṃ. sace dūre gāmo hoti, upajjhāyena saddhiṃ  āgacchanto natthi, teneva saddhiṃ gāmato nikkhamitvā cīvarena pattaṃ veṭhetvā antarāmaggato  paṭhamataraṃ āgantabbaṃ ^a^M0.0260^ea^. evaṃ nivattantena paṭhamataraṃ āgantvā āsanapaññāpanādi  sabbaṃ kiccaṃ kātabbaṃ. ^b^sinnaṃ hotī^eb^ti tintaṃ sedaggahitaṃ. ^b^caturaṅgulaṃ  kaṇṇaṃ ussāretvā^eb^ti kaṇṇaṃ caturaṅgulappamāṇaṃ atirekaṃ katvā evaṃ cīvaraṃ saṃharitabbaṃ.  kiṃ kāraṇā? ^b^mā majjhe bhaṅgo ahosī^eb^ti. samaṃ katvā saṃharitassa hi majjhe bhaṅgo  hoti, tato niccaṃ bhijjamānaṃ dubbalaṃ hoti taṃ nivāraṇatthametaṃ vuttaṃ. tasmā  yathā ajja bhaṅgaṭṭhāneyeva sve na bhijjati, tathā divase divase caturaṅgulaṃ ussāretvā  saṃharitabbaṃ. ^b^obhoge kāyabandhanaṃ kātabba^eb^nti kāyabandhanaṃ saṃharitvā cīvarabhoge  pakkhipitvā ṭhapetabbaṃ.</p>
              <p>[03]^b^sace^eb^ ^a^V0.0249^ea^ ^b^piṇḍapāto hotī^eb^ti ettha yo gāmeyeva vā antaraghare vā paṭikkamane vā bhuñjitvā  āgacchati, piṇḍaṃ vā na labhati, tassa piṇḍapāto na hoti, gāme abhuttassa pana laddhabhikkhassa  vā hoti; tasmā ``sace piṇḍapāto hotī''tiādi vuttaṃ. sacepi tassa na hoti,  bhuñjitukāmo ca hoti, udakaṃ datvā attanā laddhatopi piṇḍapāto upanetabbo.  ^b^pānīyena pucchitabbo^eb^ti bhuñjamāno tikkhattuṃ ``pānīyaṃ bhante āhariyatū''ti  pānīyena pucchitabbo. sace kālo atthi, upajjhāye bhutte sayaṃ bhuñjitabbaṃ. sace  upakaṭṭho kālo, pānīyaṃ upajjhāyassa santike ṭhapetvā sayampi bhuñjitabbaṃ.</p>
              <p>[03]^b^anantarahitāyā^eb^ti taṭṭikadhammakhaṇḍādīsu yena kenaci anatthatāya paṃsusakkharamissāya bhūmiyā  pattho na ṭhapetabboti attho. sace pana kāḷavaṇṇakatā vā sudhābaddhā vā hoti nirajamattikā,  tathārūpāya bhūmiyā ^a^P5.0980^ea^ ṭhapetuṃ vaṭṭati. dhotavālikāyapi ṭhapetuṃ vaṭṭati.  paṃsurajasakkharādīsu na vaṭṭati. tatra pana paṇṇaṃ vā ādhārakaṃ vā ṭhapetvā tatra nikkhipitabbo.  ^b^pārato antaṃ orato bhoga^eb^nti idaṃ cīvaravaṃsādīnaṃ heṭṭhā hatthaṃ pavesetvā abhimukhena  hatthena saṇikaṃ nikkhipanatthaṃ vuttaṃ. ante pana gahetvā bhogena cīvaravaṃsādīnaṃ upari  nikkhipantassa bhittiyaṃ bhogo paṭihaññati, tasmā tathā na kātabbaṃ.</p>
              <p>[03]^b^cuṇṇaṃ sannetabba^eb^nti nhānacuṇṇaṃ udakena temetvā piṇḍi kātabbā. ^b^ekamantaṃ  nikkhipitabba^eb^nti ekasmiṃ niddhūme ṭhāne ṭhapetabbaṃ. jantāghare parikammaṃ nāma  ^a^M0.0261^ea^ aṅgāramattikauṇhodakadānādikaṃ sabbaṃ kiccaṃ. ^b^udakepi parikamma^eb^nti  aṅgapaccaṅgaghaṃsanādikaṃ sabbaṃ kiccaṃ. ^b^pānīyena pucchitabbo^eb^ti jantāghare uṇhasantāpena  pipāsā hoti, tasmā pucchitabbo.</p>
              <p>[03]^b^sace ussahatī^eb^ti sace pahoti; na kenaci gelaññena abhibhūto hoti; agilānena hi  saddhivihārikena saṭṭhivassenāpi sabbaṃ upajjhāyavattaṃ kātabbaṃ, anādarena akarontassa  vattabhede dukkaṭaṃ. nakārapaṭisaṃyuttesu pana padesu gilānassāpi paṭikkhittakiriyaṃ  karontassa dukkaṭameva. ^b^appaṭighaṃsantenā^eb^ti bhūmiyaṃ appaṭighaṃsantena. ^b^kavāṭapiṭṭha^eb^nti  kavāṭañca piṭṭhasaṅghātañca acchupantena. ^b^santānaka^eb^nti yaṃkiñci kīṭakulāvakamakkaṭakasuttādi.  ^b^ullokā paṭhamaṃ ohāretabba^eb^nti ullokato paṭhamaṃ ullokaṃ ādiṃkatvā avaharitabbanti  attho. ^b^ālokasandhikaṇṇabhāgā^eb^ti ālokasandhibhāgā ca kaṇṇabhāgā ca antarabāhiravātapānakavāṭakāni  ca gabbhassa ca cattāro koṇā pamajjitabbāti attho.</p>
              <p>[03]^b^yathāpaññattaṃ^eb^ ^a^V0.0250^ea^ ^b^paññapetabba^eb^nti yathā paṭhamaṃ paññattaṃ ahosi, tatheva paññapetabbaṃ. etadatthameva  hi yathāpaññattaṃ sallakkhetvā nīharitvā ekamantaṃ nikkhipitabbanti purimavattaṃ paññattaṃ.  sace pana paṭhamaṃ ajānantena kenaci paññattaṃ ahosi, samantato bhittiṃ dvaṅgulamattena  vā tivaṅgulamattena vā mocetvā paññapetabbaṃ. idañhi paññāpanavattaṃ. sace kaṭasārako  hoti atimahanto ca, chinditvā koṭiṃ nivattetvā bandhitvā ^a^P5.0981^ea^ paññapetabbo.  sace koṭiṃ nivattetvā bandhituṃ na jānāti, na chinditabbo. ^b^puratthimā vātapānā  thaketabbā^eb^ti puratthimāya vātapānā thaketabbā. evaṃ sesāpi vātapānā thaketabbā.</p>
              <p>[03]^b^vūpakāsetabbo^eb^ti aññattha netabbo. ^b^vūpakāsāpetabbo^eb^ti añño bhikkhu vattabbo  ``theraṃ gahetvā aññattha gacchā''ti ^b^vivecetabba^eb^nti vissajjāpetabbaṃ. ^b^vivecāpetabba^eb^nti  añño vattabbo ``theraṃ diṭṭhigataṃ vissajjāpehī''ti. ^b^ussukkaṃ kātabba^eb^nti  parivāsadānatthaṃ so so bhikkhu upasaṅkamitvā yācitabbo. sace attanā paṭibalo hoti,  attanāva dātabbo. no ce paṭibalo hoti, aññena dāpetabbo. ^b^kinti nu kho^eb^ti  kena nu kho upāyena. esa nayo sabbattha. ^b^lahukāya vā^eb^ ^a^M0.0262^ea^ ^b^pariṇāmeyyā^eb^ti  ukkhepanīyaṃ akatvā tajjanīyaṃ vā niyassaṃ vā kareyyāti attho. tena hi ``upajjhāyassa  ukkhepanīyakammaṃ kattukāmo saṅgho''ti ñatvā ekamekaṃ bhikkhuṃ upasaṅkamitvā ``mā  bhante amhākaṃ upajjhāyassa kammaṃ karitthā''ti yācitabbā. sace karontiyeva,  ``tajjanīyaṃ vā niyassaṃ vā karothā''ti yācitabbā. sace karontiyeva, atha  upajjhāyo ``sammā vattatha bhante''ti yācitabbo. iti taṃ sammā vattāpetvā ``paṭippassambhetha  bhante kamma''nti bhikkhū yācitabbā.</p>
              <p>[03]^b^samparivattakaṃ samparivattakanti^eb^ samparivattetvā samparivattetvā. ^b^na ca acchinne  theve pakkamitabba^eb^nti yadi appamattakampi rajanaṃ gaḷati, na tāva pakkamitabbaṃ. ^b^na  upajjhāyaṃ anāpucchā ekaccassa patto dātabbo^eb^tiādi sabbaṃ upajjhāyassa visabhāgapuggalavasena  kathitaṃ. ^b^na upajjhāyaṃ anāpucchā gāmo pavisitabbo^eb^ti piṇḍāya vā aññena  vā karaṇīyena pavisitukāmena āpucchitvāva pavisitabbo. sace upajjhāyo kālasseva  vuṭṭhāya dūraṃ bhikkhācāraṃ gantukāmo hoti, ``daharā piṇḍāya pavisantū''ti vatvā  gantabbaṃ. avatvā gate pariveṇaṃ gantvā upajjhāyaṃ apassantena gāmaṃ pavisituṃ vaṭṭati.  sace gāmaṃ pavisantopi passati, diṭṭhaṭṭhānato paṭṭhāya āpucchituṃyeva vaṭṭati.</p>
              <p>[03]^b^na susānaṃ gantabba^eb^nti vāsatthāya vā dassanatthāya vā na gantabbaṃ. ^b^na disā pakkamitabbā^eb^ti  ^a^P5.0982^ea^ ^a^V0.0251^ea^ ettha pakkamitukāmena kammaṃ ācikkhitvā yāvatatiyaṃ yācitabbo.  sace anujānāti, sādhu; no ce anujānāti, taṃ nissāya vasato cassa uddeso vā  paripucchā vā kammaṭṭhānaṃ vā na sampajjati, upajjhāyo bālo hoti abyatto, kevalaṃ  attano santike vasāpetukāmatāya eva gantuṃ na deti, evarūpe nivārentepi gantuṃ  vaṭṭati. ^b^vuṭṭhānamassa āgametabba^eb^nti gelaññato vuṭṭhānaṃ assa āgametabbaṃ; na katthaci  gantabbaṃ. sace añño bhikkhu upaṭṭhāko atthi, bhesajjaṃ pariyesitvā tassa hatthe  datvā ``bhante ayaṃ upaṭṭhahissatī''ti vatvā gantabbaṃ.</p>
              <p>[06] upajjhāyavattakathā niṭṭhitā.</p>
            </h4>
          </h3>
          <h3>
            <h3n> saddhivihārikavattakathā</h3n>
            <h4>
              <h4n> </h4n>
              <p>[03] 67^b^.^eb^ upajjhāyena ^a^M0.0263^ea^ saddhivihārikamhi sammāvattanāyaṃ -- ^b^saṅgahetabbo anuggahetabbo^eb^ti  uddesādīhissa saṅgaho ca anuggaho ca kattabbo. tattha ^b^uddeso^eb^ti pāḷivācanaṃ.  ^b^paripucchā^eb^ti pāḷiyā atthavaṇṇanā. ^b^ovādo^eb^ti anotiṇṇe vatthusmiṃ ``idaṃ  karohi, idaṃ mā karitthā''ti vacanaṃ. ^b^anusāsanī^eb^ti otiṇṇe vatthusmiṃ. api  ca otiṇṇe vā anotiṇṇe vā paṭhamaṃ vacanaṃ ovādo; punappunaṃ vacanaṃ anusāsanīti.  ^b^sace upajjhāyassa patto hotī^eb^ti sace atirekapatto hoti. esa nayo sabbattha.  ^b^parikkhāro^eb^ti aññopi samaṇaparikkhāro. idha ussukkaṃ nāma dhammikena nayena uppajjamānaupāyapariyesanaṃ.  ito paraṃ dantakaṭṭhadānaṃ ādiṃ katvā ācamanakumbhiyā udakāsiñcanapariyosānaṃ vattaṃ  gilānasseva saddhivihārikassa kātabbaṃ. anabhirativūpakāsanādi pana agilānassāpi  kattabbameva. ^b^cīvaraṃ rajantenā^eb^ti ``evaṃ rajeyyāsī''ti upajjhāyato upāyaṃ sutvā  rajantena. sesaṃ vuttanayeneva veditabbaṃ.</p>
              <p>[06] saddhivihārikavattakathā niṭṭhitā.</p>
            </h4>
          </h3>
          <h3>
            <h3n> nasammāvattanādikathā</h3n>
            <h4>
              <h4n> </h4n>
              <p>[03] 68^b^.^eb^ ^b^na sammā vattantī^eb^ti yathāpaññattaṃ upajjhāyavattaṃ na pūrenti. ^b^yo na  sammā vatteyyā^eb^ti yo yathāpaññattaṃ vattaṃ na pūreyya; so dukkaṭaṃ āpajjatīti  attho. ^b^paṇāmetabbo^eb^ti apasādetabbo. ^b^na adhimattaṃ pemaṃ hotī^eb^ti upajjhāyamhi  adhimattaṃ gehassitapemaṃ na hoti. ^b^nādhimattā^eb^ ^a^V0.0252^ea^ ^b^bhāvanā hotī^eb^ti adhimattā mettābhāvanā  na hoti; vuttapaṭipakkhanayena ^a^P5.0983^ea^ sukkapakkho veditabbo. ^b^alaṃ paṇāmetu^eb^nti  yutto paṇāmetuṃ.</p>
              <p>[03]^b^appaṇāmento upajjhāyo sātisāro hotī^eb^ti sadoso hoti, āpattiṃ āpajjati;  tasmā na sammā vattanto paṇāmetabbova. na sammāvattanāya ca yāva cīvararajanaṃ tāva  vatte akariyamāne upajjhāyassa ^a^M0.0264^ea^ parihāni hoti. tasmā taṃ akarontassa nissayamuttakassāpi  amuttakassāpi āpattiyeva. ekaccassa pattadānato paṭṭhāya amuttakanissayasseva āpatti.</p>
              <p>[03]saddhivihārikā sammā vattanti, upajjhāyo sammā na vattati, upajjhāyassa āpatti.  upajjhāyo sammā vattati, saddhivihārikā sammā na vattanti, tesaṃ āpatti. upajjhāye  vattaṃ sādiyante saddhivihārikā bahukāpi honti, sabbesaṃ āpatti. sace upajjhāyo  ``mayhaṃ upaṭṭhāko atthi, tumhe attano sajjhāyamanasikārādīsu yogaṃ karothā''ti vadati,  saddhivihārikānaṃ anāpatti. sace upajjhāyo sādiyanaṃ vā asādiyanaṃ vā na jānāti,  bālo hoti, saddhivihārikā bahukā. tesu eko vattasampanno bhikkhu ``upajjhāyassa  kiccaṃ ahaṃ karissāmi, tumhe appossukkā viharathā''ti evañce attano bhāraṃ  katvā itare vissajjeti, tassa bhārakaraṇato paṭṭhāya tesaṃ anāpatti.</p>
              <p>[06] nasammāvattanādikathā niṭṭhitā.</p>
            </h4>
          </h3>
          <h3>
            <h3n> rādhabrāhmaṇavatthukathā</h3n>
            <h4>
              <h4n> </h4n>
              <p>[03] 69^b^.^eb^ ^b^rādhabrāhmaṇavatthusmiṃ^eb^ -- kiñcāpi āyasmā sāriputto bhagavatā bārāṇasiyaṃ  tīhi saraṇagamanehi anuññātaṃ pabbajjañceva upasampadañca jānāti, bhagavā pana taṃ lahukaṃ  upasampadaṃ paṭikkhipitvā ñatticatutthakammena garukaṃ katvā upasampadaṃ anuññātukāmo.  athassa thero ajjhāsayaṃ viditvā ``kathāhaṃ bhante taṃ brāhmaṇaṃ pabbājemi upasampādemī''ti  āha. buddhānañhi parisā ajjhāsayakusalā honti, ayañca buddhaparisāya aggo.</p>
              <p>[03]^b^byattena bhikkhunā paṭibalenā^eb^ti ettha byatto nāma yassa sāṭṭhakathaṃ vinayapiṭakaṃ vācuggataṃ  pavattati, tasmiṃ asati yassa antamaso idaṃ ñatticatutthakammavācāmattampi suggahitaṃ  hoti, vācuggataṃ pavattati, ayampi imasmiṃ atthe ^b^byatto^eb^. yo pana kāsasosasemhādinā  vā gelaññena ^a^P5.0984^ea^ ^a^M0.0265^ea^ ^a^V0.0253^ea^ oṭṭhadantajivhādīnaṃ vā asampattiyā pariyattiyaṃ  vā akataparicayattā na sakkoti parimaṇḍalehi padabyañjanehi kammavācaṃ sāvetuṃ,  byañjanaṃ vā padaṃ vā hāpeti, aññathā vā vattabbaṃ aññathā vadati, ayaṃ ^b^appaṭibalo^eb^.  tabbiparīto imasmiṃ atthe ``paṭibalo''ti veditabbo. ^b^saṅgho ñāpetabbo^eb^ti saṅgho  jānāpetabbo. tato paraṃ yaṃ saṅgho jānāpetabbo, taṃ dassetuṃ ``suṇātu me bhante''tiādimāha.</p>
              <p>[03] 71^b^.^eb^ ^b^upasampannasamanantarā^eb^ti upasampanno hutvā samanantarā. ^b^anācāraṃ ācaratī^eb^ti  paṇṇattivītikkamaṃ karoti. ^b^ullumpatu ma^eb^nti uddharatu maṃ, akusalā vuṭṭhāpetvā  kusale patiṭṭhapetu; sāmaṇerabhāvā vā uddharitvā bhikkhubhāve patiṭṭhāpetūti. ^b^anukampaṃ  upādāyā^eb^ti anuddayaṃ paṭicca; mayi anukappaṃ katvāti attho.</p>
              <p>[03] 73^b^.^eb^ ^b^aṭṭhitā hotī^eb^ti niccappavattinī hoti. ^b^cattāro nissaye^eb^ti cattāro  paccaye. yasmā cattāro paccaye nissāya attabhāvo pavattati, tasmā te nissayāti  vuccanti.</p>
              <p>[06] rādhabrāhmaṇavatthukathā niṭṭhitā.</p>
            </h4>
          </h3>
          <h3>
            <h3n> ācariyavattakathā</h3n>
            <h4>
              <h4n> </h4n>
              <p>[03] 75^b^.^eb^ ^b^kintāyaṃ bhikkhu hotī^eb^ti kiṃ te ayaṃ bhikkhu hoti. ^b^aññehi ovadiyo  anusāsiyo^eb^ti aññehi ovaditabbo ceva anusāsitabbo ca. ^b^bāhullāya āvatto  yadidaṃ gaṇabandhika^eb^nti gaṇabandho etassa bāhullassa atthīti gaṇabandhikaṃ, bāhullaṃ.  yaṃ idaṃ gaṇabandhikaṃ nāma bāhullaṃ, tadatthāya atilahuṃ tvaṃ āpannoti vuttaṃ hoti.</p>
              <p>[03] 76^b^.^eb^ ^b^abyattā^eb^ti paññāveyyattiyena virahitā. ^b^aññattaropi aññatitthiyapubbo^eb^ti  pasūro paribbājako. so kira ``dhammaṃ thenessāmī''ti ^a^M0.0266^ea^ udāyittherassa  santike pabbajitvā tena sahadhammikaṃ vuccamāno tassa vādaṃ āropesi. ^b^anujānāmi  bhikkhave byattena bhikkhunā^eb^tiādimhi byatto pubbe bhikkhunovādakavaṇṇanāyaṃ vuttalakkhaṇoyeva.  yo pana antevāsino vā saddhivihārikassa vā gilānassa sakkoti upaṭṭhānādīni  kātuṃ, ayaṃ idha paṭibaloti adhippeto. vuttampi cetaṃ --</p>
              <p>[02] ``pañcahupāli ^a^V0.0254^ea^, aṅgehi samannāgatena bhikkhunā upasampādetabbaṃ, nissayo dātabbo,  sāmaṇero upaṭṭhāpetabbo. katamehi pañcahi? paṭibalo hoti antevāsiṃ vā saddhivihāriṃ  vā gilānaṃ upaṭṭhātuṃ vā upaṭṭhāpetuṃ vā, anabhirataṃ vūpakāsetuṃ vā ^a^P5.0985^ea^  vūpakāsāpetuṃ vā, uppannaṃ kukkuccaṃ dhammato vinodetuṃ, abhidhamme vinetuṃ,  abhivinaye vinetū''nti (pari0 418).</p>
              <p>[03] 77^b^.^eb^ ^b^pakkhasaṅkantesū^eb^ti titthiyapakkhasaṅkantesu. ^b^anujānāmi bhikkhave ācariya^eb^nti  ācārasamācārasikkhāpanakaṃ ācariyaṃ anujānāmi. ^b^ācariyo bhikkhave antevāsikamhī^eb^tiādi  sabbaṃ ``upajjhāyo bhikkhave saddhivihārikamhī''tiādinā nayena vuttavaseneva veditabbaṃ.  nāmamattameva hi ettha nānaṃ.</p>
              <p>[06] ācariyavattakathā niṭṭhitā.</p>
            </h4>
          </h3>
          <h3>
            <h3n> paṇāmanākhamanākathā</h3n>
            <h4>
              <h4n> </h4n>
              <p>[03] 80^b^.^eb^ ^b^antevāsikā ācariyesu na sammā vattantī^eb^ti ettha pana yaṃ pubbe ``nasammāvattanāya  ca yāva cīvararajanaṃ, tāva vatte akariyamāne upajjhāyassa parihāni hoti, tasmā taṃ  akarontassa nissayamuttakassāpi amuttakassāpi āpattiyevā''ti ca, ``ekaccassa  pattadānato paṭṭhāya amuttakanissayasseva āpattī''ti ca lakkhaṇaṃ vuttaṃ, na teneva lakkhaṇena  nissayantevāsikassa āpatti veditabbā. nissayantevāsikena hi yāva ācariyaṃ  nissāya vasati, tāva sabbaṃ ācariyavattaṃ kātabbaṃ. pabbajjāupasampadādhammantevāsikehi  pana nissayamuttakehipi ^a^M0.0267^ea^ ādito paṭṭhāya yāva cīvararajanaṃ, tāva vattaṃ  kātabbaṃ; anāpucchitvā pattadānādimhi pana etesaṃ anāpatti. etesu ca pabbajjantevāsiko  ca upasampadantevāsiko ca ācariyassa yāvajīvaṃ bhāro. nissayantevāsiko ca dhammantevāsiko  ca yāva samīpe vasanti, tāvadeva. tasmā ācariyenāpi tesu sammā vattitabbaṃ.  ācariyantevāsikesu hi yo yo na sammā vattati, tassa tassa āpatti.</p>
              <p>[06] paṇāmanākhamanākathā niṭṭhitā.</p>
            </h4>
          </h3>
          <h3>
            <h3n> nissayapaṭippassaddhikathā</h3n>
            <h4>
              <h4n> </h4n>
              <p>[03] 83^b^.^eb^ upajjhāyamhā ^a^V0.0255^ea^ nissayapaṭippassaddhīsu -- ^b^upajjhāyo pakkanto vā^eb^tiādīsu ayaṃ  vinicchayo -- ^b^pakkanto^eb^ti tamhā āvāsā vippavasitukāmo pakkanto disaṃ gato.  evaṃ gate ca pana tasmiṃ sace vihāre nissayadāyako atthi, yassa santike aññadāpi  nissayo vā gahitapubbo hoti, yo vā ekasambhogaparibhogo, tassa santike nissayo  gahetabbo, ekadivasampi parihāro natthi. sace tādiso natthi, añño lajjī pesalo  atthi, tassa lajjīpesalabhāvaṃ jānantena tadaheva nissayo yācitabbo. sace deti,  iccetaṃ kusalaṃ. atha pana ``tumhākaṃ upajjhāyo lahuṃ āgamissatī''ti pucchati,  upajjhāyena ca tathā vuttaṃ, ``āma, bhante''ti vattabbaṃ. sace vadati ``tena  ^a^P5.0986^ea^ hi upajjhāyassa āgamanaṃ āgamethā''ti vaṭṭati. atha panassa pakatiyā  pesalabhāvaṃ na jānāti, cattāri pañca divasāni tassa bhikkhuno sabhāgataṃ oloketvā  okāsaṃ kāretvā nissayo gahetabbo.</p>
              <p>[03]sace pana vihāre nissayadāyako natthi, upajjhāyo ca ``ahaṃ katipāhena āgamissāmi,  mā ukkaṇṭhitthā''ti vatvā gato, yāva āgamanā parihāro labbhati. athāpi naṃ tattha  manussā paricchinnakālato uttaripi pañca vā dasa vā divasāni vāsentiyeva, tena  vihāraṃ pavatti pesetabbā ``daharā mā ukkaṇṭhantu, ahaṃ asukadivasaṃ nāma ^a^M0.0268^ea^  āgamissāmī''ti. evampi parihāro labbhati. atha āgacchato antarāmagge nadīpūrena  vā corādīhi vā upaddavo hoti, thero udakosakkanaṃ vā āgameti, sahāye vā pariyesati,  tañce pavattiṃ daharā suṇanti, yāva āgamanā parihāro labbhati. sace pana so ``idhevāhaṃ  vasissāmī''ti pahiṇati, parihāro natthi. yattha nissayo labbhati, tattha gantabbaṃ.</p>
              <p>[03]vibbhante pana kālaṅkate pakkhasaṅkante vā ekadivasampi parihāro natthi. yattha nissayo  labbhati, tattha gantabbaṃ. ^b^āṇattī^eb^ti pana nissayapaṇāmanā vuccati. tasmā ``paṇāmemi  ta''nti vā ``mā idha paṭikkamī''ti vā ``nīhara te pattacīvara''nti vā ``nāhaṃ  tayā upaṭṭhātabbo''ti vāti iminā pāḷinayena ``mā maṃ gāmappavesanaṃ āpucchī''tiādinā  pāḷimuttakanayena vā yo nissayapaṇāmanāya paṇāmito hoti, tena upajjhāyo khamāpetabbo.</p>
              <p>[03]sace āditova na khamati, daṇḍakammaṃ āharitvā tikkhattuṃ tāva sayameva khamāpetabbo.  no ce khamati, tasmiṃ vihāre mahāthere gahetvā khamāpetabbo. no ce khamati, sāmantavihāre  ^a^V0.0256^ea^ bhikkhū gahetvā khamāpetabbo. sace evampi na khamati, aññattha gantvā upajjhāyassa sabhāgānaṃ  santike vasitabbaṃ ``appeva nāma sabhāgānaṃ me santike vasatīti ñatvāpi khameyyā''ti.  sace evampi na khamati, tatreva vasitabbaṃ. tatra ce dubbhikkhādidosena na sakkā hoti  vasituṃ, taṃyeva vihāraṃ āgantvā aññassa santike nissayaṃ gahetvā vasituṃ vaṭṭati.  ayamāṇattiyaṃ vinicchayo.</p>
              <p>[03]ācariyamhā nissayapaṭippassaddhīsu ^b^ācariyo pakkanto vā^eb^ ^a^P5.0987^ea^ ^b^hotī^eb^ti  ettha koci ācariyo āpucchitvā pakkamati, koci anāpucchitvā. antevāsikopi  evameva. tatra sace antevāsiko ācariyaṃ āpucchati ``asukaṃ nāma bhante ṭhānaṃ  gantuṃ icchāmi kenacideva karaṇīyenā''ti, ācariyena ca ``kadā gamissasī''ti  vutto ``sāyanhe vā rattiṃ vā uṭṭhahitvā gamissāmī''ti vadati, ācariyopi ``sādhū''ti  sampaṭicchati, taṅkhaṇaññeva nissayo paṭippassambhati.</p>
              <p>[03]sace ^a^M0.0269^ea^ pana ``bhante asukaṃ nāma ṭhānaṃ gantukāmomhī''ti vutte ācariyo  ``asukasmiṃ nāma gāme piṇḍāya caritvā pacchā jānissasī''ti vadati, so ca ``sādhū''ti  sampaṭicchati, tato ce gato, sugato. sace pana na gacchati, nissayo na paṭippassambhati.  athāpi ``gacchāmī''ti vutte ācariyena ``mā tāva gaccha, rattiṃ mantetvā jānissāmā''ti  vutto mantetvā gacchati, sugato. no ce gacchati, nissayo na paṭippassambhati. ācariyaṃ  anāpucchā pakkamantassa pana upacārasīmātikkame nissayo paṭippassambhati. antoupacārasīmato  paṭinivattantassa na paṭippassambhati.</p>
              <p>[03]sace pana ācariyo antevāsikaṃ āpucchati ``āvuso asukaṃ nāma ṭhānaṃ gamissāmī''ti,  antevāsikena ca ``kadā''ti vutte ``sāyanhe vā rattibhāge vā''ti vadati, antevāsikopi  ``sādhū''ti sampaṭicchati, taṅkhaṇaññeva nissayo paṭippassambhati.</p>
              <p>[03]sace pana ācariyo ``sve piṇḍāya caritvā gamissāmī''ti vadati, itaro ca ``sādhū''ti  sampaṭicchati, ekadivasaṃ tāva nissayo na paṭippassambhati, punadivase paṭippassaddho hoti.  ``asukasmiṃ nāma gāme piṇḍāya caritvā jānissāmi mama gamanaṃ vā agamanaṃ vā''ti  vatvā sace na gacchati, nissayo na paṭippassambhati. athāpi ``gacchāmī''ti ^a^V0.0257^ea^ vutte  antevāsikena ``mā tāva gacchatha, rattiṃ mantetvā jānissathā''ti vutto mantetvāpi  na gacchati, nissayo na paṭippassambhati.</p>
              <p>[03]sace ubhopi ācariyantevāsikā kenaci karaṇīyena bahisīmaṃ gacchanti, tato ce  ācariyo gamiyacitte uppanne anāpucchāva gantvā dvinnaṃ leḍḍupātānaṃ antoyeva nivattati,  nissayo na paṭippassambhati. sace dve leḍḍupāte atikkamitvā nivattati, paṭippassaddho  hoti. ācariyupajjhāyā dve leḍḍupāte atikkamma aññasmiṃ vihāre vasanti, nissayo  paṭippassambhati.</p>
              <p>[03]ācariye vibbhante kālaṅkate pakkhasaṅkante ca taṅkhaṇaññeva paṭippassambhati. āṇattiyaṃ pana  sacepi ^a^P5.0988^ea^ ācariyo muñcitukāmova hutvā nissayapaṇāmanāya paṇāmeti,  antevāsiko ca ``kiñcāpi maṃ ācariyo paṇāmeti, atha kho hadayena muduko''ti  sālayova hoti, nissayo na paṭippassambhatiyeva. sacepi ācariyo sālayo, antevāsiko  ^a^M0.0270^ea^ nirālayo, ``na dāni imaṃ nissāya vasissāmī''ti dhuraṃ nikkhipati,  evampi na paṭippassambhati. ubhinnaṃ sālayabhāve pana na paṭippassambhatiyeva. ubhinnaṃ  dhuranikkhepena paṭippassambhati. paṇāmitena daṇḍakammaṃ āharitvā tikkhattuṃ khamāpetabbo.  no ce khamati, upajjhāye vuttanayena paṭipajjitabbaṃ.</p>
              <p>[03]^b^upajjhāyena vā samodhānagato^eb^ti ettha dassanasavanavasena samodhānaṃ veditabbaṃ. sace hi  ācariyaṃ nissāya vasanto saddhivihāriko ekavihāre cetiyaṃ vā vandantaṃ ekagāme  piṇḍāya vā carantaṃ upajjhāyaṃ passati, nissayo paṭippassambhati. upajjhāyo passati,  saddhivihāriko pana na passati, na paṭippassambhati. maggappaṭipannaṃ vā ākāsena vā  gacchantaṃ upajjhāyaṃ disvā dūrattā bhikkhūti jānāti, upajjhāyoti na jānāti, na paṭippassambhati.  sace jānāti, paṭippassambhati. uparipāsāde upajjhāyo vasati, heṭṭhā saddhivihāriko,  taṃ adisvāva yāguṃ pivitvā pakkamati, āsanasālāya vā nisinnaṃ adisvāva ekamante  bhuñjitvā pakkamati, dhammassavanamaṇḍape vā nisinnampi taṃ adisvāva dhammaṃ sutvā  pakkamati, nissayo na paṭippassambhati. evaṃ tāva dassanavasena samodhānaṃ veditabbaṃ.</p>
              <p>[03]savanavasena pana sace upajjhāyassa vihāre vā antaraghare vā dhammaṃ kathentassa anumodanaṃ  ^a^V0.0258^ea^ vā karontassa saddaṃ sutvā ``upajjhāyassa me saddo''ti sañjānāti, nissayo paṭippassambhati.  asañjānantassa na paṭippassambhatīti ayaṃ samodhāne vinicchayo.</p>
              <p>[06] nissayapaṭippassaddhikathā niṭṭhitā.</p>
            </h4>
          </h3>
          <h3>
            <h3n> upasampādetabbapañcakakathā</h3n>
            <h4>
              <h4n> </h4n>
              <p>[03] 84^b^.^eb^ idāni yaṃ pubbe ``anujānāmi bhikkhave byattena bhikkhunā paṭibalena dasavassena  vā atirekadasavassena vā upasampādetuṃ, nissayaṃ dātu''nti saṅkhepato upajjhāyācariyānaṃ  lakkhaṇaṃ vuttaṃ, taṃ vitthārato dassetuṃ ^b^``pañcahi, bhikkhave, aṅgehi samannāgatenā''^eb^tiādimāha.  tattha ^b^pañcahi aṅgehī^eb^ti pañcahi aguṇaṅgehi. so hi sīlakkhandhādīhi asamannāgatattāva  ^a^P5.0989^ea^ aguṇaṅgehi samannāgato hoti. ^b^na upasampādetabba^eb^nti upajjhāyena  ^a^M0.0271^ea^ hutvā na upasampādetabbaṃ. ^b^na nissayo dātabbo^eb^ti ācariyena  hutvā nissayo na dātabbo. ettha ca na asekkhena sīlakkhandhenāti ca attanā na asekkhenāti  ca assaddhoti ca ādīsu tīsu pañcakesu ayuttavasena paṭikkhepo kato, na āpattiaṅgavasena.  yo hi asekkhehi sīlakkhandhādīhi asamannāgato pare ca tattha samādapetuṃ asakkonto  assaddhiyādidosayuttova hutvā parisaṃ pariharati, tassa parisā sīlādīhi parihāyatiyeva,  na vaḍḍhati. tasmā tena na upasampādetabbantiādi ayuttavasena vuttaṃ, na āpattiaṅgavasena.  na hi khīṇāsavasseva upajjhāyācariyabhāvo bhagavatā anuññāto. yadi tasseva anuññāto  abhavissa, ``sace upajjhāyassa anabhirati uppannā hotī''tiādiṃ na vadeyya. yasmā  pana khīṇāsavassa parisā sīlādīhi na parihāyati, tasmā ``pañcahi bhikkhave aṅgehi samannāgatena  bhikkhunā upasampādetabba''ntiādi vuttaṃ.</p>
              <p>[03]^b^adhisīle sīlavipanno^eb^tiādīsu pārājikañca saṅghādisesañca āpanno adhisīle sīlavipanno  nāma. itare pañcāpattikkhandhe āpanno ^b^ajjhācāre ācāravipanno^eb^ nāma. sammādiṭṭhiṃ  pahāya antaggāhikāya diṭṭhiyā samannāgato ^b^atidiṭṭhiyā diṭṭhivipanno nāma^eb^.  yattakaṃ sutaṃ parisaṃ pariharantassa icchitabbaṃ, tena virahitattā ^b^appassuto^eb^. yaṃ  tena jānitabbaṃ āpattādi, tassa ajānanato ^b^duppañño^eb^. imasmiṃ pañcake purimāni  tīṇi padāni ayuttavasena vuttāni, pacchimāni dve āpattiaṅgavasena.</p>
              <p>[03]^b^āpattiṃ^eb^ ^a^V0.0259^ea^ ^b^na jānātī^eb^ti ``idaṃ nāma mayā kata''nti vutte ``imaṃ nāma āpattiṃ  ayaṃ āpanno''ti na jānāti. ^b^vuṭṭhānaṃ na jānātī^eb^ti vuṭṭhānagāminito vā desanāgāminito  vā āpattito evaṃ nāma vuṭṭhānaṃ hotīti na jānāti. imasmiṃ pañcake purimāni  dve padāni ayuttavasena vuttāni, pacchimāni tīṇi āpattiaṅgavasena.</p>
              <p>[03]^b^ābhisamācārikāya sikkhāyā^eb^ti khandhakavatte ^a^P5.0990^ea^ vinetuṃ na paṭibalo  hotīti attho. ^b^ādibrahmacariyakāyā^eb^ti sekkhapaṇṇattiyaṃ vinetuṃ na paṭibaloti  attho. ^b^abhidhamme^eb^ti nāmarūpaparicchede vinetuṃ na paṭibaloti attho. ^b^abhivinaye^eb^ti  sakale vinayapiṭake vinetuṃ na paṭibaloti attho. ^b^vinetuṃ na paṭibalo^eb^ti  ca sabbattha sikkhāpetuṃ na sakkotīti ^a^M0.0272^ea^ attho. ^b^dhammato vivecetu^eb^nti  dhammena kāraṇena vissajjāpetuṃ. imasmi pañcake sabbapadesu āpatti. ^b^āpattiṃ  na jānātī^eb^tiādipañcakasmimpi sabbapadesu āpatti. ūnadasavassapariyosānapañcakepi  eseva nayo. iti ādito tayo pañcakā, catutthe tīṇi padāni, pañcame dve padānīti  sabbepi cattāro pañcakā ayuttavasena vuttā. catutthapañcake dve padāni, pañcame  tīṇi, chaṭṭhasattamāṭṭhamā tayo pañcakāti sabbepi cattāro pañcakā āpattiaṅgavasena  vuttā; sukkapakkhe aṭṭhasu anāpattiyevāti.</p>
              <p>[06] upasampādetabbapañcakakathā niṭṭhitā.</p>
            </h4>
          </h3>
          <h3>
            <h3n> upasampādetabbachakkakathā</h3n>
            <h4>
              <h4n> </h4n>
              <p>[03] 85^b^.^eb^ chakkesu ūnadasavassapadaṃ viseso, taṃ sabbattha āpattikaraṃ. sesaṃ vuttanayeneva  veditabbaṃ. tattha ^b^ubhayāni kho panassa pātimokkhāni vitthārena na svāgatāni hontī^eb^ti  ubhatovibhaṅgavasena na svāgatāni. ^b^na suvibhattānī^eb^ti mātikāvibhaṅgavasena. ^b^na  suppavattīnī^eb^ti vācuggatavasena. ^b^na suvinicchitāni suttaso anubyañjanaso^eb^ti  mātikāto ca vibhaṅgato ca na suṭṭhu vinicchitāni.</p>
              <p>[06] upasampādetabbachakkakathā niṭṭhitā.</p>
            </h4>
          </h3>
          <h3>
            <h3n> aññatitthiyapubbavatthukathā</h3n>
            <h4>
              <h4n> </h4n>
              <p>[03] 86^b^.^eb^ aññatitthiyapubbavatthusmiṃ ^a^V0.0260^ea^ -- yo tāva ayaṃ pasūro, so titthiyapakkantakattā  na upasampādetabbo. yo pana aññopi nayidha pabbajitapubbo āgacchati, tasmiṃ yaṃ  kattabbaṃ taṃ dassetuṃ ^b^``yo so bhikkhave aññopī''^eb^tiādimāha. tattha ^b^tassa cattāro  māse parivāso dātabbo^eb^ti ayaṃ titthiyaparivāso nāma; appaṭicchannaparivāsotipi  vuccati. ayaṃ pana naggaparibbājakasseva ājīvakassa vā ^a^M0.0273^ea^ acelakassa  vā dātabbo ^a^P5.0991^ea^. sace sopi sāṭakaṃ vā vāḷakambalādīnaṃ aññataraṃ  titthiyaddhajaṃ vā nivāsetvā āgacchati, nāssa parivāso dātabbo. aññassa pana  tāpasapaṇḍaraṅgādikassa na dātabbova.</p>
              <p>[03]^b^paṭhamaṃ kesamassu^eb^ntiādinā tassa āditova sāmaṇerapabbajjaṃ dasseti. evaṃ pabbājentehi  pana tasmiṃ saṅghamajjhe nisinneyeva ``tvaṃ pabbājehi, tvaṃ ācariyo hohi, tvaṃ upajjhāyo  hohī''ti therā bhikkhū na vattabbā. evaṃ vuttā hi sace tassa ācariyupajjhāyabhāvena  jigucchantā na sampaṭicchanti, atha so ``nayime mayhaṃ saddahantī''ti kujjhitvāpi gaccheyya.  tasmā taṃ ekamantaṃ netvā tassa ācariyupajjhāyā pariyesitabbā.</p>
              <p>[03] 87^b^.^eb^ ^b^evaṃ kho bhikkhave aññatitthiyapubbo ārādhako hoti, evaṃ anārādhako^eb^ti  ayamassa parivāsavattadassanatthaṃ mātikā. ^b^kathañca bhikkhave^eb^tiādi tasseva vibhaṅgo.  tattha ^b^atikālena gāmaṃ pavisatī^eb^ti bhikkhūnaṃ vattakaraṇavelāyameva gāmaṃ piṇḍāya  pavisati. ^b^atidivā paṭikkamatī^eb^ti kulagharesu itthipurisadārakadārikādīhi  saddhiṃ gehassitakathaṃ kathento tattheva bhuñjitvā bhikkhūsu pattacīvaraṃ paṭisāmetvā  uddesaparipucchādīni vā karontesu paṭisallīnesu vā āgacchati; na upajjhāyavattaṃ  nācariyavattaṃ karoti, aññadatthu vasanaṭṭhānaṃ pavisitvā niddāyati. ^b^evampi bhikkhave  aññatitthiyapubbo anārādhako hotī^eb^ti evampi karonto parivāsavattassa sampādako pūrako  na hoti.</p>
              <p>[03]^b^vesiyāgocaro vā^eb^tiādīsu ^b^vesiyā^eb^ti āmisakiñcikkhasampadānādinā sulabhajjhācārā  rūpūpajīvikā itthiyo. ^b^vidhavā^eb^ti matapatikā vā pavutthapatikā vā itthiyo;  tā yena kenaci saddhiṃ mittabhāvaṃ patthenti. ^b^thullakumārikā^eb^ti yobbannappattā  yobbannātītā vā kumāriyo; tā purisādhippāyāva vicaranti, yena kenaci saddhiṃ  mittabhāvaṃ patthenti. ^b^paṇḍakā^eb^ti ussannakilesā avūpasantapariḷāhā napuṃsakā;  te pariḷāhavegābhibhūtā yena ^a^P5.0992^ea^ kenaci saddhiṃ mittabhāvaṃ patthenti ^a^V0.0261^ea^.  ^b^bhikkhuniyo^eb^ti samānapabbajjā itthiyo; tāhi saddhiṃ khippameva vissāso hoti,  tato sīlaṃ bhijjati.</p>
              <p>[03]tattha ^a^M0.0274^ea^ vesiyānaṃ kulesu kulupako hutvā piṇḍapātacariyādīhi vā  apadisitvā sinehasanthavajātena hadayena abhiṇhadassanasallāpakāmatāya tāsaṃ santikaṃ  upasaṅkamanto ``vesiyāgocaro''ti vuccati, so nacirasseva ``asukavesiyā saddhiṃ gato''ti  vattabbataṃ pāpuṇāti. esa nayo sabbattha. sace pana vesiyādayo salākabhattādīni  denti, bhikkhūhi saddhiṃ gantvā saddhiṃyeva bhuñjitvā vā gahetvā vā āgantuṃ vaṭṭati.  gilānā bhikkhuniyo ovadituṃ vā dhammaṃ vā desetuṃ uddesaparipucchādīni vā  dātuṃ gacchantehi bhikkhūhi saddhiṃ gantuṃ vaṭṭati. yo pana tathā āgantvā mittasanthavavasena  gacchati, ayaṃ anārādhako hoti.</p>
              <p>[03]^b^uccāvacāni karaṇīyānī^eb^ti mahantakhuddakāni kammāni. tattha ghaṇṭiṃ paharitvā samaggena  saṅghena sannipatitvā kattabbāni cetiyamahāpāsādapaṭisaṅkharaṇādīni kammāni ^b^uccāni^eb^  nāma. cīvaradhovanarajanādīni khandhakapariyāpannāni ca aggisālavattādīni ābhisamācārikāni  ^b^avacāni^eb^ nāma. ^b^tattha na dakkho hotī^eb^ti tesu kammesu cheko susikkhito  na hoti. ^b^na analaso^eb^ti uṭṭhānavīriyasampanno na hoti; ``bhikkhusaṅghassa kammaṃ  atthī''ti sutvā pageva bhattakiccaṃ katvā gabbhantaraṃ pavisitvā yāvadatthaṃ supitvā  sāyaṃ nikkhamati. ^b^tatrupāyāyā^eb^ti tesu kammesu upāyabhūtāya. ^b^vīmaṃsāyā^eb^ti  ṭhānuppattikavīmaṃsāya. ``idamevaṃ kattabbaṃ, idamevaṃ na kattabba''nti tasmiṃyeva  khaṇe uppannapaññāya samannāgato na hoti. ^b^na alaṃ kātuṃ na alaṃ saṃvidhātu^eb^nti  sahatthāpi kātuṃ samattho na hoti; ``gaṇhatha bhante, gaṇha dahara, gaṇha sāmaṇera, sace  tumhe vā na karissatha, amhe vā na karissāma, ko dāni imaṃ karissatī''ti evaṃ  ussāhaṃ janetvā saṃvidhātuṃ aññamaññaṃ kāretumpi samattho na hoti. bhikkhūhi  ``kammaṃ karissāmā''ti vutte kiñci rogaṃ apadisati, bhikkhūnaṃ kammaṃ karontānaṃ  samīpeneva vicarati, sīsameva dasseti, ayampi anārādhako hoti.</p>
              <p>[03]^b^na tibbacchando hotī^eb^ti balavacchando na ^a^P5.0993^ea^ hoti. ^b^uddese^eb^ti pāḷipariyāpuṇane.  ^b^paripucchāyā^eb^ti atthasavane. ^b^adhisīle^eb^ti pātimokkhasīle. ^b^adhicitte^eb^ti  lokiyasamādhibhāvanāya. ^b^adhipaññāyā^eb^ti lokuttaramaggabhāvanāya.</p>
              <p>[03]^b^saṅkanto^eb^ ^a^M0.0275^ea^ ^b^hotī^eb^ti idhāgato hoti. ^b^tassa satthuno^eb^ti tassa titthāyatanasāmikassa.  ^b^tassa diṭṭhiyā^eb^ti ^a^V0.0262^ea^ tassa santakāya laddhiyā. idāni sāyeva laddhi yasmā tassa titthakarassa  khamati ceva ruccati ca ``idameva sacca''nti ca daḷhaggāhena gahitā; tasmā tassa khanti  ruci ādāyoti vuccati. tena vuttaṃ -- ``tassa khantiyā tassa ruciyā tassa ādāyassā''ti.  ^b^avaṇṇe bhaññamāne^eb^ti garahāya bhaññamānāya. ^b^anabhiraddho^eb^ti aparipuṇṇasaṅkappo; no  paggahitacitto. ^b^udaggo^eb^ti abbhunnatakāyacitto. ^b^idaṃ bhikkhave saṅghātanikaṃ  aññatitthiyapubbassa anārādhanīyasmi^eb^nti bhikkhave yamidaṃ tassa satthuno tasseva ca  laddhiyā avaṇṇe bhaññamāne ``kiṃ ime paraṃ garahantī''ti kāyavacīvikāranibbattakaṃ  anattamanattaṃ, buddhādīnañca avaṇṇe bhaññamāne attamanattaṃ, yañca tasseva satthuno tasseva  ca laddhiyā vaṇṇe bhaññamāne attamanattaṃ, buddhādīnañca vaṇṇabhaṇane anattamanattaṃ, idaṃ aññatitthiyapubbassa  anārādhanīyasmiṃ saṅghātanikaṃ, anārādhake parivāsavattaṃ apūrake kamme idaṃ liṅgaṃ,  idaṃ lakkhaṇaṃ, idamacalappamāṇanti vuttaṃ hoti. ^b^evaṃ anārādhako kho bhikkhave aññatitthiyapubbo  āgato na upasampādetabbo^eb^ti ito ekenapi aṅgena samannāgato na upasampādetabbo. sukkapakkhe  sabbaṃ vuttavipallāsena veditabbaṃ.</p>
              <p>[03]^b^evaṃ ārādhako kho bhikkhave^eb^ti evaṃ nātikālena gāmappavesanā nātidivā paṭikkamanaṃ,  na vesiyādigocaratā, sabrahmacārīnaṃ kiccesu dakkhatādi, uddesādīsu tibbacchandatā,  titthiyānaṃ avaṇṇabhaṇane attamanatā, buddhādīnaṃ avaṇṇabhaṇane anattamanatā, titthiyānaṃ vaṇṇabhaṇane  anattamanatā, buddhādīnaṃ vaṇṇabhaṇane attamanatāti imesaṃ aṭṭhannaṃ titthiyavattānaṃ paripūraṇena  ^a^P5.0994^ea^ ārādhako paritosako bhikkhūnaṃ aññatitthiyapubbo āgato upasampādetabbo.</p>
              <p>[03]sace pana upasampadamāḷakepi ekaṃ vattaṃ bhindati, puna cattāro māse parivasitabbaṃ.  yathā pana bhinnasikkhāya sikkhamānāya puna sikkhāpadāni ca sikkhāsammuti ca diyyati,  evaṃ nayimassa kiñci puna dātabbamatthi. pubbe dinnaparivāsoyeva hi tassa parivāso.  tasmā puna cattāro māse parivasitabbaṃ. sace parivasanto antarā aṭṭha samāpattiyo  nibbatteti, lokiyadhammo ^a^M0.0276^ea^ nāma kuppanasabhāvo, na upasampādetabbo.  cattāro māse pūritavattova upasampādetabbo. sace pana parivasanto cattāri mahābhūtāni  pariggaṇhati, upādārūpāni paricchindati, nāmarūpaṃ vavatthapeti, tilakkhaṇaṃ āropetvā  vipassanaṃ ārabhati, lokiyadhammo nāma kuppanasabhāvo, neva upasampādetabbo. sace  pana vipassanaṃ vaḍḍhetvā sotāpattimaggaṃ paṭilabhati, paripuṇṇaṃyeva hoti vattaṃ. samūhatāni  sabbadiṭṭhigatāni abbuḷhaṃ vicikicchāsallaṃ ^a^V0.0263^ea^ taṃdivasameva upasampādetabbo. sacepi  titthiyaliṅge ṭhito sotāpanno hoti, parivāsakiccaṃ natthi, tadaheva pabbājetvā  upasampādetabbo.</p>
              <p>[03]^b^upajjhāyamūlakaṃ cīvaraṃ pariyesitabba^eb^nti upajjhāyaṃ issaraṃ katvā tassa cīvaraṃ  pariyesitabbaṃ. pattampi tatheva. tasmā yadi upajjhāyassa pattacīvaraṃ atthi, ``imassa  dehī''ti vattabbo. atha natthi, aññe dātukāmā honti, tehipi upajjhāyasseva dātabbaṃ  ``idaṃ tumhākaṃ katvā imassa dethā''ti. kasmā? titthiyā nāma vilomā honti  ``saṅghena me pattacīvaraṃ dinnaṃ, kiṃ mayhaṃ tumhesu āyatta''nti vatvā ovādānusāsaniṃ  na kareyyuṃ, upajjhāyena pana āyattajīvikattā tassa vacanakaro bhavissati. tenassa  ``upajjhāyamūlakaṃ cīvaraṃ pariyesitabba''nti vuttaṃ. ^b^bhaṇḍukammāyā^eb^ti kesoropanatthaṃ.  bhaṇḍukammakathā parato āgamissati.</p>
              <p>[03]^b^aggikā^eb^ti aggiparicaraṇakā. ^b^jaṭilakā^eb^ti tāpasā. ^b^ete bhikkhave kiriyavādino^eb^ti  ete kiriyaṃ na paṭibāhanti, ``atthi kammaṃ, atthi kammavipāko''ti  ^a^P5.0995^ea^ evaṃdiṭṭhikā. sabbabuddhā hi nekkhammapāramiṃ pūrayamānā etadeva pabbajjaṃ  pabbajitvā pūresuṃ, mayāpi tatheva pūritā, na etesaṃ sāsane pabbajjā vilomā, tasmā  upasampādetabbā, na tesaṃ parivāso dātabboti. ^b^imāhaṃ bhikkhave ñātīnaṃ āveṇikaṃ  parihāraṃ dammī^eb^ti imaṃ ahaṃ tesaṃ pāṭekkaṃ odissakaṃ parihāraṃ dadāmi.  kasmā evamāha? te hi titthāyatane pabbajitāpi sāsanassa avaṇṇakāmā na honti,  amhākaṃ ñātiseṭṭhassa sāsananti vaṇṇavādinova honti, tasmā evamāhāti.</p>
              <p>[06] aññatitthiyapubbavatthukathā niṭṭhitā.</p>
            </h4>
          </h3>
          <h3>
            <h3n> pañcābādhavatthukathā</h3n>
            <h4>
              <h4n> </h4n>
              <p>[03] 88^b^.^eb^ ^b^magadhesu^eb^ ^a^M0.0277^ea^ ^b^pañca ābādhā ussannā hontī^eb^ti magadhanāmake  janapade manussānañca amanussānañca pañca rogā ussannā vuḍḍhippattā phātippattā honti.  jīvakakomārabhaccakathā cīvarakkhandhake āvibhavissati. ^b^na bhikkhave pañcahi ābādhehi  phuṭṭho pabbājetabbo^eb^ti ye te kuṭṭhādayo pañca ābādhā ussannā, tehi phuṭṭho  abhibhūto na pabbājetabbo.</p>
              <p>[03]tattha ^b^kuṭṭha^eb^nti rattakuṭṭhaṃ vā hotu kāḷakuṭṭhaṃ vā, yaṃkiñci kiṭibhadaddukacchuādippabhedampi  sabbaṃ ^a^V0.0264^ea^ kuṭṭhamevāti vuttaṃ. tañce nakhapiṭṭhippamāṇampi vaḍḍhanakapakkhe ṭhitaṃ hoti,  na pabbājetabbo. sace pana nivāsanapārupanehi pakatipaṭicchanne ṭhāne nakhapiṭṭhippamāṇaṃ  avaḍḍhanakapakkhe ṭhitaṃ hoti, vaṭṭati. mukhe pana hatthapādapiṭṭhesu vā sacepi avaḍḍhanakapakkhe  ṭhitaṃ nakhapiṭṭhito ca khuddakatarampi, na vaṭṭatiyevāti kurundiyaṃ vuttaṃ. tikicchāpetvā  pabbājentenāpi pakativaṇṇe jāteyeva pabbājetabbo. godhāpiṭṭhisadisacuṇṇaokiraṇakasarīrampi  pabbājetuṃ na vaṭṭati.</p>
              <p>[03]^b^gaṇḍo^eb^ti medagaṇḍo vā hotu añño vā yo koci kolaṭṭhimattakopi ce vaḍḍhanakapakkhe  ṭhito gaṇḍo hoti, na pabbājetabbo. paṭicchannaṭṭhāne pana kolaṭṭhimatte avaḍḍhanakapakkhe  ṭhito ^a^P5.0996^ea^ vaṭṭati. mukhādike appaṭicchannaṭṭhāne avaḍḍhanakapakkhe ṭhitopi  na vaṭṭati. tikicchāpetvā pabbājentenāpi sarīraṃ sañchaviṃ kāretvāva pabbājetabbo.  uṇṇigaṇḍā nāma honti gothanā viya aṅgulikā viya ca tattha tattha lambanti, etepi  gaṇḍāyeva. tesu sati pabbājetuṃ na vaṭṭati. daharakāle khīrapiḷakā yobbannakāle  ca mukhe kharapiḷakā nāma honti, mahallakakāle nassanti, na tā gaṇḍasaṅkhyaṃ gacchanti,  tāsu sati pabbājetuṃ vaṭṭati. aññe pana sarīre kharapiḷakā nāma aparā padumakaṇṇikā  nāma honti, aññā sāsapabījakā nāma sāsapamattā eva sakalasarīraṃ pharanti, tā  sabbā kuṭṭhajātikā eva. tāsu sati na pabbājetabbo.</p>
              <p>[03]^b^kilāso^eb^ti ^a^M0.0278^ea^ na bhijjanakaṃ na paggharaṇakaṃ padumapuṇḍarīkapattavaṇṇaṃ  kuṭṭhaṃ, yena gunnaṃ viya sabalaṃ sarīraṃ hoti, tasmiṃ kuṭṭhe vuttanayeneva vinicchayo  veditabbo. ^b^soso^eb^ti sosabyādhi; tasmiṃ sati na pabbājetabbo. ^b^apamāro^eb^ti  pittummāro vā yakkhummāro vā; tattha pubbaverikena amanussena gahito duttikiccho  hoti. appamattakepi pana apamāre sati na pabbājetabbo.</p>
              <p>[06] pañcābādhavatthukathā niṭṭhitā.</p>
            </h4>
          </h3>
          <h3>
            <h3n> rājabhaṭavatthukathā</h3n>
            <h4>
              <h4n> </h4n>
              <p>[03] 90^b^.^eb^ rājabhaṭavatthusmiṃ -- ^b^paccantaṃ uccinathā^eb^ti paccantaṃ vaḍḍhetha. core palāpetvā  corabhayena vuṭṭhite gāme āvāsāpetvā ārakkhaṃ datvā kasikammādīni pavattāpethāti  vuttaṃ hoti. rājā pana sotāpannattā ``core ghātetha, hanathā''ti na āṇāpeti.  ^b^upajjhāyassa deva sīsaṃ^eb^ ^a^V0.0265^ea^ ^b^chinditabba^eb^ntiādi sabbaṃ ``pabbajjāya upajjhāyo seṭṭho,  tato ācariyo, tato gaṇo''ti cintetvā idaṃ vohāre aḍḍavinicchaye āgatanti āhaṃsu.  ^b^na bhikkhave rājabhaṭo pabbājetabbo^eb^ti ettha amacco vā hotu mahāmatto vā sevako  vā kiñci ṭhānantaraṃ patto vā appatto vā, yo koci rañño bhattavetanabhaṭo, sabbo  rājabhaṭoti saṅkhyaṃ gacchati, so na pabbājetabbo. tassa pana puttanattabhātukā ye rājato  bhattavetanaṃ na gaṇhanti, te pabbājetuṃ ^a^P5.0997^ea^ vaṭṭati. yo pana rājato laddhaṃ  nibaddhabhogaṃ vā māsasaṃvaccharaparibbayaṃ vā raññoyeva niyyāteti, puttabhātuke vā taṃ  ṭhānaṃ sampaṭicchāpetvā rājānaṃ ``na dānāhaṃ devassa bhaṭo''ti āpucchati, yena vā  yaṃ kammakāraṇā vetanaṃ gahitaṃ, taṃ kammaṃ kataṃ hoti, yo vā pabbajassūti raññā  anuññāto hoti, tampi pabbājetuṃ vaṭṭati.</p>
              <p>[06] rājabhaṭavatthukathā niṭṭhitā.</p>
            </h4>
          </h3>
          <h3>
            <h3n> coravatthukathā</h3n>
            <h4>
              <h4n> </h4n>
              <p>[03] 91^b^.^eb^ coravatthūsu -- ^b^manussā passitvā^eb^ti yehi gihikāle diṭṭhapubbo ye ca ``ayaṃ  so''ti aññesaṃ suṇanti, te passitvā ubbijjantipi...pe0... dvārampi ^a^M0.0279^ea^  thakenti. ye pana na jānanti, tesaṃ gharesu bhikkhaṃ labhati. ^b^na bhikkhave^eb^ti bhagavā  sayaṃ dhammassāmī, tasmā āyatiṃ akaraṇatthāya bhikkhūnaṃ sikkhāpadaṃ paññapento  evamāha. tattha dhajaṃ bandhitvā viya vicaratīti ^b^dhajabandho^eb^. mūladevādayo viya  loke pākaṭoti vuttaṃ hoti. tasmā yo gāmaghātaṃ vā panthaduhanaṃ vā nagare  sandhicchedādikammaṃ vā karonto vicarati, paññāyati ca ``asuko nāma idaṃ idaṃ  karotī''ti, so na pabbājetabbo. yo pana rājaputto rajjaṃ patthento gāmaghātādīni  karoti, so pabbājetabbo. rājāno hi tasmiṃ pabbajite tussanti, sace pana na  tussanti, na pabbājetabbo. pubbe mahājane pākaṭo coro pacchā corakammaṃ pahāya  pañcasīlādīni samādiyati, tañce manussā evaṃ jānanti, pabbājetabbo. ye pana  ambalabujādicorakā sandhicchedādicorā eva vā adissamānā theyyaṃ karonti, pacchāpi  iminā nāma idaṃ katanti na paññāyanti, tepi pabbājetuṃ vaṭṭati.</p>
              <p>[03] 92^b^.^eb^ ^b^kāraṃ bhinditvā^eb^ti aṭṭabandhanādiṃ bhinditvā. ^b^abhayūvarā^eb^ti ettha bhayena  uparamantīti bhayūvarā, ete pana laddhābhayattā na bhayūvarāti ^b^abhayūvarā;^eb^ pakārassa cettha  vakāro katoti veditabbo. ^b^na bhikkhave kārabhedako pabbājetabbo^eb^ti kāro  vuccati bandhanāgāraṃ. idha pana andubandhanaṃ ^a^P5.0998^ea^ ^a^V0.0266^ea^ vā hotu saṅkhalikabandhanaṃ  vā rajjubandhanaṃ vā gāmabandhanaṃ vā nigamabandhanaṃ vā nagarabandhanaṃ vā purisagutti  vā janapadabandhanaṃ vā dīpabandhanaṃ vā, yo etesu yaṃkiñci bandhanaṃ bhinditvā vā  chinditvā vā muñcitvā vā vivaritvā vā passamānānaṃ vā apassamānānaṃ vā palāyati,  so kārabhedakoti saṅkhyaṃ gacchati. tasmā īdiso kārabhedako coro dīpabandhanaṃ  bhinditvā dīpantaraṃ gatopi na pabbājetabbo. yo pana na coro, kevalaṃ hatthakammaṃ  akaronto ``evaṃ no apalāyanto karissatī''ti rājayuttādīhi baddho, so kāraṃ  bhinditvā palātopi pabbājetabbo. yo pana gāmanigamapaṭṭanādīni keṇiyā gahetvā  taṃ asampādento bandhanāgāraṃ pavesito hoti, so palāyitvā āgato na pabbājetabbo.  yopi kasikammādīhi dhanaṃ sampādetvā jīvanto ``nidhānaṃ iminā laddha''nti pesuññaṃ  upasaṃharitvā kenaci bandhāpito hoti, taṃ tattheva pabbājetuṃ na vaṭṭati, palāyitvā  gataṃ pana gataṭṭhāne pabbājetuṃ vaṭṭati.</p>
              <p>[03] 93^b^.^eb^ ^b^na^eb^ ^a^M0.0280^ea^ ^b^bhikkhave likhitako^eb^ti ettha ^b^likhitako^eb^ nāma na kevalaṃ  ``yattha passati tattha hantabbo''ti, atha kho yo koci corikaṃ vā aññaṃ vā garuṃ  rājāparādhaṃ katvā palāto, rājā ca naṃ paṇṇe vā potthake vā ``itthannāmo yattha  dissati, tattha gahetvā māretabbo''ti vā ``hatthapādānissa chinditabbānī''ti  vā ``ettakaṃ nāma daṇḍaṃ āharāpetabbo''ti vā likhāpeti, ayaṃ ^b^likhitako^eb^ nāma,  so na pabbājetabbo.</p>
              <p>[03] 94^b^.^eb^ ^b^kasāhato katadaṇḍakammo^eb^ti ettha yo vacanapesanādīni akaronto haññati,  na so katadaṇḍakammo. yo pana keṇiyā vā aññathā vā kiñci gahetvā khāditvā  puna dātuṃ asakkonto ``ayameva te daṇḍo hotū''ti kasāhi haññati, ayaṃ kasāhato  katadaṇḍakammo. so ca kasāhi vā hato hotu addhadaṇḍakādīnaṃ vā aññatarena, yāva  allavaṇo hoti, tāva na pabbājetabbo. vaṇe pana pākatike katvā pabbājetabbo.  sace pana jāṇūhi vā kapparehi vā nāḷikerapāsāṇādīhi vā ghātetvā mutto  hoti, sarīre cassa gaṇṭhiyo paññāyanti, na pabbājetabbo. phāsukaṃ ^a^P5.0999^ea^  katvā eva gaṇṭhīsu sannisinnāsu pabbājetabbo.</p>
              <p>[03] 95^b^.^eb^ ^b^lakkhaṇāhato katadaṇḍakammo^eb^ti ettha katadaṇḍakammabhāvo purimanayeneva  veditabbo. yassa pana nalāṭe vā ūruādīsu vā tattena lohena lakkhaṇaṃ āhataṃ  hoti, so sace bhujisso yāva allavaṇo hoti, tāva na pabbājetabbo. sacepissa vaṇā  ruḷhā honti, chaviyā ^a^V0.0267^ea^ samaparicchedā, lakkhaṇaṃ na paññāyati, timaṇḍalavatthassa uttarāsaṅge  kate paṭicchannokāse ce hoti, pabbājetuṃ vaṭṭati, appaṭicchannokāse ce na vaṭṭati.</p>
              <p>[06] coravatthukathā niṭṭhitā.</p>
            </h4>
          </h3>
          <h3>
            <h3n> iṇāyikavatthukathā</h3n>
            <h4>
              <h4n> </h4n>
              <p>[03] 96^b^.^eb^ ^b^na bhikkhave iṇāyiko^eb^ti ettha ^b^iṇāyiko^eb^ nāma yassa pitipitāmahehi  vā iṇaṃ gahitaṃ hoti, sayaṃ vā iṇaṃ gahitaṃ hoti, yaṃ vā āthapetvā mātāpitūhi  kiñci gahitaṃ hoti, so taṃ ^a^M0.0281^ea^ iṇaṃ paresaṃ dhāretīti iṇāyiko. yaṃ  pana aññe ñātakā āthapetvā kiñci gaṇhanti, so na iṇāyiko. na hi te taṃ āthapetuṃ  issarā, tasmā taṃ pabbājetuṃ vaṭṭati, itaraṃ na vaṭṭati. sace panassa ñātisālohitā  ``mayaṃ dassāma, pabbājetha na''nti iṇaṃ attano bhāraṃ karonti, añño vā koci tassa  ācārasampattiṃ disvā ``pabbājetha naṃ, ahaṃ iṇaṃ dassāmī''ti vadati, pabbājetuṃ  vaṭṭati. tesu asati bhikkhunā tathārūpassa upaṭṭhākassāpi ārocetabbaṃ ``sahetuko  satto iṇapalibodhena na pabbajatī''ti. sace so paṭipajjati, pabbājetabbo. sacepi  attano kappiyabhaṇḍaṃ atthi, ``etaṃ dassāmī''ti pabbājetabbo. sace pana neva  ñātakādayo paṭipajjanti, na attano dhanaṃ atthi, ``pabbājetvā bhikkhāya caritvā mocessāmī''ti  pabbājetuṃ na vaṭṭati. sace pabbājeti dukkaṭaṃ. palātopi ānetvā dātabbo.  no ce deti, sabbaṃ iṇaṃ gīvā hoti. ajānitvā pabbājayato anāpatti. passantena  pana ānetvā iṇasāmikānaṃ dassetabbo. apassantassa gīvā na hoti.</p>
              <p>[03]sace iṇāyiko aññaṃ desaṃ gantvā pucchiyamānopi ``nāhaṃ kassaci kiñci dhāremī''ti  vatvā pabbajati, iṇasāmiko ca taṃ pariyesanto tattha gacchati, daharo taṃ disvā palāyati,  so ca theraṃ upasaṅkamitvā ``ayaṃ bhante kena pabbājito, mama ettakaṃ nāma dhanaṃ gahetvā  ^a^P5.1000^ea^ palāto''ti vadati, therena vattabbaṃ ``mayā upāsaka `aṇaṇo aha'nti  vadanto pabbājito, kiṃ dāni karomi, passa me pattacīvaramatta''nti ayaṃ tattha  sāmīci. palāte pana gīvā na hoti.</p>
              <p>[03]sace pana naṃ therassa sammukhāva disvā ``ayaṃ mama iṇāyiko''ti vadati, ``tava iṇāyikaṃ  ^a^V0.0268^ea^ tvameva jānāhī''ti vattabbo. evampi gīvā na hoti. sacepi so ``pabbajito ayaṃ  idāni kuhiṃ gamissatī''ti vadati, therena ``tvaṃyeva jānāhī''ti vattabbo. evampissa  palāte gīvā na hoti. sace pana thero ``kuhiṃ dāni ayaṃ gamissati, idheva acchatū''ti  vadati, so ce palāyati, gīvā hoti. sace so sahetukasatto hoti vattasampanno,  therena ``īdiso aya''nti vattabbaṃ. iṇasāmiko ce ``sādhū''ti vissajjeti,  iccetaṃ kusalaṃ. sace pana ``upaḍḍhupaḍḍhaṃ dethā''ti vadati, dātabbaṃ. aparena  samayena atiārādhako hoti, ``sabbaṃ dethā''ti ^a^M0.0282^ea^ vuttepi dātabbameva.  sace pana uddesaparipucchādīsu kusalo hoti bahūpakāro bhikkhūnaṃ, bhikkhācāravattena  pariyesitvāpi iṇaṃ dātabbamevāti.</p>
              <p>[06] iṇāyikavatthukathā niṭṭhitā.</p>
            </h4>
          </h3>
          <h3>
            <h3n> dāsavatthukathā</h3n>
            <h4>
              <h4n> </h4n>
              <p>[03] 97^b^.^eb^ ^b^na bhikkhave dāso^eb^ti ettha cattāro dāsā -- antojāto, dhanakkīto,  karamarānīto, sāmaṃ dāsabyaṃ upagatoti. tattha antojāto nāma jātidāso gharadāsiyā  putto. dhanakkīto nāma mātāpitūnaṃ santikā putto vā sāmikānaṃ santikā  dāso vā dhanaṃ datvā dāsacārittaṃ āropetvā kīto. ete dvepi na pabbājetabbā.  pabbājentena tattha tattha cārittavasena adāsaṃ katvā pabbājetabbā.</p>
              <p>[03]karamarānīto nāma tiroraṭṭhaṃ vilopaṃ vā katvā upalāpetvā vā tiroraṭṭhato bhujissamānusakāni  āharanti, antoraṭṭheyeva vā katāparādhaṃ kiñci gāmaṃ rājā ``vilumpathā''ti āṇāpeti,  tato mānusakānipi āharanti. tattha sabbe purisā dāsā, itthiyo dāsiyo.  evarūpo karamarānīto dāso yehi ānīto, tesaṃ santike vasanto vā bandhanāgāre  baddho vā purisehi rakkhiyamāno vā na pabbājetabbo. palāyitvā pana gato, gataṭṭhāne  pabbājetabbo. raññā ^a^P5.1001^ea^ tuṭṭhena ``karamarānītake muñcathā''ti vatvā  vā sabbasādhāraṇena vā nayena bandhanā mokkhe kate pabbājetabbova.</p>
              <p>[03]sāmaṃ dāsabyaṃ upagato nāma jīvitahetu vā ārakkhahetu vā ``ahaṃ te dāso''ti sayameva  dāsabhāvaṃ upagato. rājūnaṃ hatthiassagomahiṃsagopakādayo viya, tādiso dāso na pabbājetabbo.  rañño vaṇṇadāsīnaṃ puttā honti amaccaputtasadisā, tepi na pabbājetabbā. bhujissitthiyo  ^a^V0.0269^ea^ asaṃyatā vaṇṇadāsīhi saddhiṃ vicaranti, tāsaṃ putte pabbājetuṃ vaṭṭati. sace sayameva  paṇṇaṃ ^a^M0.0283^ea^ āropenti, na vaṭṭati. bhaṭiputtakagaṇādīnaṃ dāsāpi tehi adinnā  na pabbājetabbā. vihāresu rājūhi ārāmikadāsā nāma dinnā honti, tepi  pabbājetuṃ na vaṭṭati. bhujisse pana katvā pabbājetuṃ vaṭṭati. mahāpaccariyaṃ ``antojātadhanakkītake  ānetvā bhikkhusaṅghassa ārāmike demāti denti, takkaṃ sīse āsittakasadisāva  honti, te pabbājetuṃ vaṭṭatī''ti vuttaṃ. kurundiyaṃ pana ``ārāmikaṃ demāti  kappiyavohārena denti, yena kenaci vohārena dinno hotu, neva pabbājetabbo''ti  vuttaṃ. duggatamanussā saṅghaṃ nissāya jīvissāmāti vihāre kappiyakārakā honti,  etepi pabbājetuṃ vaṭṭati. yassa mātāpitaro dāsā, mātā eva vā dāsī, pitā adāso,  taṃ pabbājetuṃ na vaṭṭati. yassa pana mātā adāsī, pitā dāso, taṃ pabbājetuṃ vaṭṭati.  bhikkhussa ñātakā vā upaṭṭhākā vā dāsaṃ denti ``imaṃ pabbājetha, tumhākaṃ veyyāvaccaṃ  karissatī''ti attanovāssa dāso atthi, bhujisso katova pabbājetabbo. sāmikā  dāsaṃ denti ``imaṃ pabbājetha, sace abhiramissati, adāso vibbhamissati ce, amhākaṃ  dāsova bhavissatīti ayaṃ tāvakāliko nāma, taṃ pabbājetuṃ na vaṭṭatī''ti kurundiyaṃ  vuttaṃ. nissāmikadāso hoti, sopi bhujisso katova pabbājetabbo. ajānanto  pabbājetvā vā upasampādetvā vā pacchā jānāti, bhujissaṃ kātumeva vaṭṭati.</p>
              <p>[03]imassa ca atthassa pakāsanatthaṃ idaṃ vatthuṃ vadanti -- ekā kira kuladāsī ekena saddhiṃ  anurādhapurā palāyitvā rohaṇe vasamānā ^a^P5.1002^ea^ puttaṃ paṭilabhi, so pabbajitvā  upasampannakāle lajjī kukkuccako ahosi. athekadivasaṃ mātaraṃ pucchi -- ``kiṃ  upāsike tumhākaṃ bhātā vā bhaginī vā natthi, na kañci ñātakaṃ passāmī''ti.  ``tāta, ahaṃ anurādhapure kuladāsī, tava pitarā saddhiṃ palāyitvā idha vasāmī''ti.  sīlavā bhikkhu ``asuddhā kira me pabbajjā''ti saṃvegaṃ labhitvā mātaraṃ tassa  kulassa nāmagottaṃ pucchitvā anurādhapuraṃ āgamma tassa kulassa gharadvāre aṭṭhāsi.  ``aticchatha bhante''ti vuttepi nātikkami, te āgantvā ``kiṃ bhante''ti pucchiṃsu.  ``tumhākaṃ itthannāmā dāsī palātā atthī''ti? atthi bhante. ahaṃ tassā putto,  sace maṃ tumhe anujānātha, pabbajjaṃ labhāmi, tumhe mayhaṃ sāmikāti ^a^M0.0284^ea^.  te haṭṭhatuṭṭhā hutvā ``suddhā bhante tumhākaṃ pabbajjā''ti taṃ bhujissaṃ katvā mahāvihāre  vasāpesuṃ catūhi paccayehi paṭijaggantā. thero taṃ kulaṃ nissāya vasamānoyeva  arahattaṃ pāpuṇīti.</p>
              <p>[06] dāsavatthukathā niṭṭhitā.</p>
            </h4>
          </h3>
          <h3>
            <h3n> kammārabhaṇḍuvatthādikathā</h3n>
            <h4>
              <h4n> </h4n>
              <p>[03] 98-9^b^.^eb^ ^b^kammārabhaṇḍū^eb^ti ^a^V0.0270^ea^ tulādhāramuṇḍako suvaṇṇakāraputto, pañcasikho taruṇadārakoti  vuttaṃ hoti. ^b^saṅghaṃ apaloketuṃ bhaṇḍukammāyā^eb^ti saṅghaṃ bhaṇḍukammatthāya āpucchituṃ  anujānāmīti attho. tatrāyaṃ āpucchanavidhi -- sīmāpariyāpanne bhikkhū sannipātetvā  pabbajjāpekkhaṃ tattha netvā ``saṅghaṃ bhante imassa dārakassa bhaṇḍukammaṃ āpucchāmī''ti  tikkhattuṃ vā dvikkhattuṃ vā sakiṃ vā vattabbaṃ. ettha ca ``imassa dārakassa  bhaṇḍukammaṃ āpucchāmī''tipi ``imassa samaṇakaraṇaṃ āpucchāmī''tipi ``imassa pabbājanaṃ  āpucchāmī''tipi ``ayaṃ samaṇo hotukāmo''tipi ``ayaṃ pabbajitukāmo''tipi  vattuṃ vaṭṭatiyeva.</p>
              <p>[03]sace sabhāgaṭṭhānaṃ hoti, dasa vā vīsaṃ vā tiṃsaṃ vā bhikkhū vasantīti paricchedo paññāyati,  tesaṃ ṭhitokāsaṃ vā nisinnokāsaṃ vā gantvāpi purimanayeneva āpucchitabbaṃ.  pabbajjāpekkhaṃ vināva daharabhikkhū vā sāmaṇere vā pesetvāpi ``eko bhante pabbajjāpekkho  atthi tassa bhaṇḍukammaṃ ^a^P5.1003^ea^ āpucchāmā''tiādinā nayena āpucchāpetuṃ  vaṭṭati.</p>
              <p>[03]sace keci bhikkhū senāsanaṃ vā gumbādīni vā pavisitvā niddāyanti vā samaṇadhammaṃ  vā karonti, āpucchakā ca pariyesantāpi adisvā ``sabbe āpucchitā amhehī''ti  saññino honti, pabbajjā nāma lahukaṃ kammaṃ, tasmā pabbajito supabbajitova pabbājentassāpi  anāpatti.</p>
              <p>[03]sace pana mahāvihāro hoti anekabhikkhusahassāvāso, sabbe bhikkhū sannipātetumpi  dukkaraṃ, pageva paṭipāṭiyā āpucchituṃ, khaṇḍasīmāyaṃ vā ṭhatvā nadīsamuddādīni vā  gantvā pabbājetabbo. yo pana navamuṇḍo vā hoti vibbhantako vā nigaṇṭhādīsu  aññataro vā dvaṅgulakeso ^a^M0.0285^ea^ vā ūnadvaṅgulakeso vā, tassa kesacchedanakiccaṃ  natthi, tasmā bhaṇḍukammaṃ anāpucchitvāpi tādisaṃ pabbājetuṃ vaṭṭati. dvaṅgulātirittakeso  pana yo hoti antamaso ekasikhāmattadharopi, so bhaṇḍukammaṃ āpucchitvāva pabbājetabbo.  ^b^upālivatthu^eb^ mahāvibhaṅge vuttanayameva.</p>
              <p>[03] 100^b^.^eb^ ^b^ahivātakarogenā^eb^ti māribyādhinā; yatra hi so rogo uppajjati, taṃ kulaṃ  dvipadacatuppadaṃ sabbaṃ nassati, yo bhittiṃ vā chadanaṃ vā bhinditvā palāyati, tirogāmādigato  ^a^V0.0271^ea^ vā hoti, so muccati. tathā cettha pitāputtā mucciṃsu. tena vuttaṃ -- ``pitāputtakā  sesā hontī''ti.</p>
              <p>[03]^b^kākuḍḍepaka^eb^nti yo vāmahatthena leḍḍuṃ gahetvā nisinno sakkoti āgatāgate  kāke uḍḍāpetvā purato nikkhittaṃ bhattaṃ bhuñjituṃ, ayaṃ kākuḍḍepako nāma, taṃ  pabbājetuṃ vaṭṭati.</p>
              <p>[03] 102^b^.^eb^ ^b^ittaro^eb^ti appamattako; katipāhameva vāso bhavissatīti attho.</p>
              <p>[03] 103^b^.^eb^ ^b^ogaṇenā^eb^ti parihīnagaṇena; appamattakena bhikkhusaṅghenāti attho. ^b^abyattena  yāvajīva^eb^nti ettha sacāyaṃ vuḍḍhataraṃ ācariyaṃ na labhati, upasampadāya saṭṭhivasso vā  sattativasso vā hotu, navakatarassāpi byattassa santike ukkuṭikaṃ nisīditvā añjaliṃ  paggahetvā ``ācariyo me āvuso hohi, āyasmato nissāya vacchāmī''ti evaṃ  tikkhattuṃ vatvā nissayo gahetabbova. gāmappavesanaṃ āpucchantenāpi ukkuṭikaṃ  nisīditvā añjaliṃ paggahetvā gāmappavesanaṃ āpucchāmi ācariyā''ti vattabbaṃ.  esa nayo sabbāapucchanesu. pañcakachakkesu cettha yattakaṃ sutaṃ nissayamuttakassa  ^a^P5.1004^ea^ icchitabbaṃ, taṃ bhikkhunovādakavaṇṇanāyaṃ vuttaṃ. tassa natthitāya  ca ^b^appassuto;^eb^ atthitāya ca ^b^bahussuto^eb^ti veditabbo. sesaṃ vuttanayeneva.</p>
              <p>[06] kammārabhaṇḍuvatthādikathā niṭṭhitā.</p>
            </h4>
          </h3>
          <h3>
            <h3n> rāhulavatthukathā</h3n>
            <h4>
              <h4n> </h4n>
              <p>[03] 105^b^.^eb^ ^b^yena^eb^ ^a^M0.0286^ea^ ^b^kapilavatthu tena cārikaṃ pakkāmī^eb^ti ettha ayaṃ anupubbikathā.  suddhodanamahārājā kira bodhisattassa abhinikkhamanadivasato paṭṭhāya ``mama putto buddho  bhavissāmīti nikkhanto, jāto nu kho buddho''ti pavattisavanatthaṃ ohitasotova  viharati. so bhagavato padhānacariyañca sambodhiñca dhammacakkappavattanādīni ca suṇanto  ``idāni kira me putto rājagahaṃ upanissāya viharatī''ti sutvā ekaṃ amaccaṃ  āṇāpesi -- ``ahaṃ tāta vuḍḍho mahallako, sādhu me jīvantasseva puttaṃ dassehī''ti.  so ``sādhū''ti paṭissuṇitvā purisasahassaparivāro rājagahaṃ gantvā bhagavato pāde  vanditvā nisīdi. athassa bhagavā dhammakathaṃ kathesi, so pasīditvā pabbajjañceva  upasampadañca yāci. tato naṃ bhagavā ehibhikkhūpasampadāya upasampādesi ^a^V0.0272^ea^, so sapariso  arahattaṃ patvā tattheva phalasamāpattisukhaṃ anubhavamāno vihāsi. rājā teneva upāyena  aparepi aṭṭha dūte pahiṇi, tepi sabbe saparisā tatheva arahattaṃ patvā tattheva vihariṃsu.  ``iminā nāma kāraṇena te nāgacchantī''ti rañño koci pavattimattampi ārocento  natthi.</p>
              <p>[03]atha rājā bodhisattena saddhiṃ ekadivasaṃjātaṃ kāḷudāyiṃ nāma amaccaṃ pahiṇitukāmo  purimanayeneva yāci, so ``sace ahaṃ pabbajituṃ labhāmi, dassessāmī''ti āha.  taṃ rājā ``pabbajitvāpi me puttaṃ dassehī''ti pahiṇi; sopi purisasahassaparivāro  gantvā tatheva saparivāro arahattaṃ pāpuṇi. so ekadivasaṃ sambhatesu sabbasassesu  vissaṭṭhakammantesu janapadamanussesu pupphitesu thalajajalajapupphesu paṭipajjanakkhame magge  bhagavantaṃ vanditvā saṭṭhimattāhi gāthāhi gamanavaṇṇaṃ vaṇṇesi. bhagavā ``kimeta''nti  pucchi. ``bhante tumhākaṃ pitā suddhodanamahārājā mahallakomhi, jīvantasseva me  puttaṃ dassehī''ti maṃ pesesi, sādhu bhante bhagavā ñātakānaṃ saṅgahaṃ karotu,  kālo cārikaṃ pakkamitunti. tena hi ^a^P5.1005^ea^ saṅghassa ārocehi, ``bhikkhū  gamiyavattaṃ pūressantī''ti. ``sādhu bhante''ti thero tathā akāsi. bhagavā  aṅgamagadhavāsīnaṃ kulaputtānaṃ dasahi sahassehi kapilavatthuvāsīnaṃ dasahīti sabbeheva  vīsatisahassehi ^a^M0.0287^ea^ khīṇāsavehi parivuto rājagahā nikkhamitvā rājagahato  saṭṭhiyojanikaṃ kapilavatthuṃ divase divase yojanaṃ gacchanto dvīhi māsehi pāpuṇissāmīti  aturitacārikaṃ pakkāmi. tena vuttaṃ -- ``yena kapilavatthu tena cārikaṃ pakkāmī''ti.</p>
              <p>[03]evaṃ pakkante ca bhagavati udāyitthero nikkhantadivasato paṭṭhāya suddhodanamahārājassa gehe  bhattakiccaṃ karoti. rājā theraṃ parivisitvā pattaṃ gandhacuṇṇena ubbaṭṭetvā uttamabhojanassa  pūretvā ``bhagavato dehī''ti therassa hatthe ṭhapeti. theropi tatheva karoti.  iti bhagavā antarāmagge raññoyeva piṇḍapātaṃ paribhuñji. theropi ca bhattakiccāvasāne  divase divase rañño āroceti ``ajja bhagavā ettakaṃ āgato''ti, buddhaguṇapaṭisaṃyuttāya  ca kathāya sākiyānaṃ bhagavati saddhaṃ uppādesi. teneva naṃ bhagavā ``etadaggaṃ, bhikkhave,  mama sāvakānaṃ bhikkhūnaṃ kulappasādakānaṃ yadidaṃ kāḷudāyī''ti etadagge ṭhapesi.</p>
              <p>[03]sākiyāpi kho anuppatte bhagavati ``amhākaṃ ñātiseṭṭhaṃ passissāmā''ti sannipatitvā  bhagavato vasanaṭṭhānaṃ vīmaṃsamānā nigrodhasakkassa ārāmo ramaṇīyoti sallakkhetvā  tattha sabbaṃ paṭijagganavidhiṃ kāretvā gandhapupphādihatthā paccuggamanaṃ karontā sabbālaṅkārapaṭimaṇḍite  daharadahare ^a^V0.0273^ea^ nāgarikadārake ca dārikāyo ca paṭhamaṃ pahiṇiṃsu, tato rājakumāre ca  rājakumārikāyo ca tesaṃ anantarā sāmaṃ gantvā gandhapupphacuṇṇādīhi pūjayamānā  bhagavantaṃ gahetvā nigrodhārāmameva agamaṃsu. tatra bhagavā vīsatisahassakhīṇāsavaparivuto  paññattavarabuddhāsane nisīdi. sākiyā mānajātikā mānathaddhā, te ``siddhatthakumāro  amhehi daharatarova amhākaṃ kaniṭṭho, bhāgineyyo, putto, nattā''ti cintetvā  daharadahare rājakumāre āhaṃsu ^a^P5.1006^ea^ -- ``tumhe vandatha, mayaṃ tumhākaṃ piṭṭhito  nisīdissāmā''ti.</p>
              <p>[03]tesu evaṃ nisinnesu bhagavā tesaṃ ajjhāsayaṃ oloketvā ``na maṃ ñātī vandanti,  handa ne vandāpayissāmī''ti abhiññāpādakaṃ catutthajjhānaṃ samāpajjitvā vuṭṭhāya  iddhiyā ākāsaṃ abbhuggantvā tesaṃ sīse pādapaṃsuṃ okiramāno ^a^M0.0288^ea^ viya  kaṇḍambamūle yamakapāṭihāriyasadisaṃ pāṭihāriyamakāsi. rājā taṃ acchariyaṃ disvā  āha -- ``bhagavā tumhākaṃ maṅgaladivase brāhmaṇassa vandanatthaṃ upanītānaṃ pāde vo  parivattitvā brāhmaṇassa matthake patiṭṭhite disvāpi ahaṃ tumhe vandiṃ, ayaṃ me  paṭhamavandanā. vappamaṅgaladivase jambucchāyāya sirisayane nipannānaṃ vo jambucchāyāya  aparivattanaṃ disvāpi pāde vandiṃ, ayaṃ me dutiyavandanā. idāni imaṃ adiṭṭhapubbaṃ  pāṭihāriyaṃ disvāpi tumhākaṃ pāde vandāmi, ayaṃ me tatiyavandanā''ti.</p>
              <p>[03]suddhodanamahārājena pana vandite bhagavati avanditvā ṭhito nāma ekasākiyopi nāhosi,  sabbeyeva vandiṃsu. iti bhagavā ñātayo vandāpetvā ākāsato oruyha paññatte  āsane nisīdi. nisinne bhagavati sikhāppatto ñātisamāgamo ahosi, sabbe ekaggā  sannipatiṃsu. tato mahāmegho pokkharavassaṃ vassi, tambavaṇṇamudakaṃ heṭṭhā viravantaṃ  gacchati. kassaci sarīre ekabindumattampi na patati, taṃ disvā sabbe acchariyabbhutajātā  ahesuṃ. bhagavā ``na idāneva mayhaṃ ñātisamāgame pokkharavassaṃ vassati, atītepi  vassī''ti imissā aṭṭhuppattiyā vessantarajātakaṃ kathesi. dhammadesanaṃ sutvā  sabbe uṭṭhāya vanditvā padakkhiṇaṃ katvā pakkamiṃsu. ekopi rājā vā rājamahāmatto  vā ``sve amhākaṃ bhikkhaṃ gaṇhathā''ti vatvā gato nāma natthi.</p>
              <p>[03]bhagavā dutiyadivase vīsatibhikkhusahassaparivāro kapilavatthuṃ piṇḍāya pāvisi, na  koci paccuggantvā nimantesi vā pattaṃ vā aggahesi. bhagavā indakhīle ṭhito āvajjesi --  ``kathaṃ nu kho pubbe buddhā kulanagare ^a^P5.1007^ea^ piṇḍāya cariṃsu, kiṃ uppaṭipāṭiyā  issarajanānaṃ ^a^V0.0274^ea^ gharāni agamaṃsu, udāhu sapadānacārikaṃ cariṃsū''ti. tato ekabuddhassapi  uppaṭipāṭiyā gamanaṃ adisvā ``mayāpi idāni ayameva vaṃso ayaṃ paveṇī paggahetabbā,  āyatiñca me sāvakāpi mameva anusikkhantā piṇḍacāriyavattaṃ pūressantī''ti koṭiyaṃ  niviṭṭhagehato paṭṭhāya sapadānaṃ piṇḍāya carati. ``ayyo kira siddhatthakumāro piṇḍāya  caratī''ti catubhūmakādīsu pāsādesu sīhapañjaraṃ vivaritvā mahājano dassanabyāvaṭo  ahosi. rāhulamātāpi devī ``ayyaputto kira imasmiṃyeva nagare mahatā rājānubhāvena  ^a^M0.0289^ea^ suvaṇṇasivikādīhi vicaritvā idāni kesamassuṃ ohāretvā kāsāyavatthavasano  kapālahattho piṇḍāya carati, ``sobhati nu kho no vā''ti sīhapañjaraṃ vivaritvā olokayamānā  bhagavantaṃ nānāvirāgasamujjalāya sarīrappabhāya nagaravīthiyo obhāsetvā buddhasiriyā  virocamānaṃ disvā uṇhīsato paṭṭhāya yāva pādatalā narasīhagāthāhi nāma aṭṭhahi gāthāhi  abhitthavitvā rañño santikaṃ gantvā ``tumhākaṃ putto piṇḍāya caratī''ti rañño  ārocesi. rājā saṃviggahadayo hatthena sāṭakaṃ saṇṭhāpayamāno turitaturitaṃ nikkhamitvā  vegena gantvā bhagavato purato ṭhatvā āha -- ``kiṃ bhante amhe lajjāpetha, kimatthaṃ  piṇḍāya caratha, kiṃ ettakānaṃ bhikkhūnaṃ na sakkā bhattaṃ laddhunti evaṃsaññino ahuvatthā''ti.  vaṃsacārittametaṃ mahārāja amhākanti. nanu bhante amhākaṃ mahāsammatakhattiyavaṃso  nāma vaṃso, tattha ca ekakhattiyopi bhikkhācāro nāma natthīti. ayaṃ mahārāja vaṃso  nāma tava vaṃso, amhākaṃ pana buddhavaṃso vaṃso nāma, sabbabuddhā ca piṇḍacārikā  ahesunti antaravīthiyaṃ ṭhitova --</p>
              <p>[21] ``uttiṭṭhe nappamajjeyya, dhammaṃ sucaritaṃ care.</p>
              <p>[22] dhammacārī sukhaṃ seti, asmiṃ loke paramhi cā''ti..</p>
              <p>[03]imaṃ ^a^P5.1008^ea^ gāthamāha. gāthāpariyosāne rājā sotāpattiphalaṃ sacchākāsi.</p>
              <p>[21] ``dhammaṃ care sucaritaṃ, na naṃ duccaritaṃ care.</p>
              <p>[22] dhammacārī sukhaṃ seti, asmiṃ loke paramhi cā''ti..</p>
              <p>[03]imaṃ pana gāthaṃ sutvā sakadāgāmiphale patiṭṭhāsi, dhammapālajātakaṃ sutvā anāgāmiphale  patiṭṭhāsi, maraṇasamaye setacchattassa heṭṭhā sirisayane nipannoyeva arahattaṃ pāpuṇi.  araññavāsena padhānānuyogakiccaṃ rañño nāhosi.</p>
              <p>[03]sotāpattiphalañca ^a^V0.0275^ea^ sacchikatvā eva pana bhagavato pattaṃ gahetvā saparisaṃ bhagavantaṃ mahāpāsādaṃ  āropetvā paṇītena khādanīyena bhojanīyena parivisi. bhattakiccāvasāne sabbaṃ itthāgāraṃ  āgantvā bhagavantaṃ vandi ṭhapetvā rāhulamātaraṃ. sā pana ``gaccha ayyaputtaṃ vandāhī''ti  parijanena vuccamānāpi ``sace mayhaṃ guṇo atthi, sayameva ayyaputto āgamissati  ^a^M0.0290^ea^, āgataṃ naṃ vandissāmī''ti vatvā na agamāsi. atha bhagavā rājānaṃ pattaṃ  gāhāpetvā dvīhi aggasāvakehi saddhiṃ rājadhītāya sirigabbhaṃ gantvā ``rājadhītā  yathāruciyā vandamānā na kiñci vattabbā''ti vatvā paññatte āsane nisīdi. sā  vegena āgantvā gopphakesu gahetvā pādapiṭṭhiyaṃ sīsaṃ parivattetvā parivattetvā yathājjhāsayaṃ  vandi.</p>
              <p>[03]rājā rājadhītāya bhagavati sinehabahumānādiguṇasampattiṃ kathesi. bhagavā ``anacchariyaṃ  mahārāja yaṃ idāni paripakke ñāṇe tayā rakkhiyamānā rājadhītā attānaṃ rakkhi, sā  pubbe anārakkhā pabbatapāde vicaramānā aparipakke ñāṇe attānaṃ rakkhī''ti vatvā candakinnarījātakaṃ  kathesi.</p>
              <p>[03]taṃdivasameva ca nandarājakumārassa kesavissajjanaṃ paṭṭabandho gharamaṅgalaṃ āvāhamaṅgalaṃ  chattamaṅgalanti pañca mahāmaṅgalāni honti. bhagavā nandaṃ pattaṃ gāhāpetvā maṅgalaṃ  vatvā uṭṭhāyāsanā pakkāmi. janapadakalyāṇī kumāraṃ gacchantaṃ disvā ``tuvaṭaṃ  kho ayyaputta āgaccheyyāsī''ti vatvā gīvaṃ pasāretvā olokesi. sopi bhagavantaṃ  ``pattaṃ gaṇhathā''ti ^a^P5.1009^ea^ vattuṃ avisahamāno vihāraṃyeva agamāsi. taṃ  anicchamānaṃyeva bhagavā pabbājesi. iti bhagavā kapilapuraṃ āgantvā dutiyadivase  nandaṃ pabbājesi.</p>
              <p>[03]sattame divase rāhulamātā kumāraṃ alaṅkaritvā bhagavato santikaṃ pesesi -- ``passa  tāta etaṃ vīsatisahassasamaṇaparivutaṃ suvaṇṇavaṇṇaṃ brahmarūpavaṇṇaṃ samaṇaṃ, ayaṃ te pitā,  etassa mahantā nidhayo ahesuṃ, tyassa nikkhamanato paṭṭhāya na passāma, gaccha naṃ dāyajjaṃ yāca,  ahaṃ tāta kumāro chattaṃ ussāpetvā cakkavattī bhavissāmi, dhanena me attho, dhanaṃ  me dehi, sāmiko hi putto pitusantakassā''ti. rāhulakumāro bhagavato  santikaṃ gantvāva pitusinehaṃ paṭilabhitvā haṭṭhacitto ``sukhā te samaṇa chāyā''ti  vatvā aññampi bahuṃ attano anurūpaṃ vadanto aṭṭhāsi. bhagavā katabhattakicco anumodanaṃ  katvā uṭṭhāyāsanā pakkāmi. kumāropi ``dāyajjaṃ me samaṇa dehi, dāyajjaṃ me  samaṇa dehī''ti bhagavantaṃ anubandhi. tena vuttaṃ ^a^V0.0276^ea^ -- ``anupubbena cārikaṃ caramāno  yena kapilavatthu...pe0... dāyajjaṃ me samaṇa dehī''ti.</p>
              <p>[03]^b^atha^eb^ ^a^M0.0291^ea^ ^b^kho bhagavā āyasmantaṃ sāriputtaṃ āmantesī^eb^ti bhagavā kumāraṃ  na nivattāpesi, parijanopi bhagavatā saddhiṃ gacchantaṃ nivattetuṃ na visahati. atha ārāmaṃ  gantvā ``yaṃ ayaṃ pitusantakaṃ dhanaṃ icchati, taṃ vaṭṭānugataṃ savighātakaṃ, handassa bodhimaṇḍe  paṭiladdhaṃ sattavidhaṃ ariyadhanaṃ demi, lokuttaradāyajjassa naṃ sāmikaṃ karomī''ti  āyasmantaṃ sāriputtaṃ āmantesi. āmantetvā ca panāha -- ``tena hi tvaṃ sāriputta  rāhulakumāraṃ pabbājehī''ti. yasmā ayaṃ dāyajjaṃ yācati, tasmā naṃ lokuttaradāyajjapaṭilābhāya  pabbājehīti attho.</p>
              <p>[03]idāni yā sā bhagavatā bārāṇasiyaṃ tīhi saraṇagamanehi pabbajjā ca upasampadā ca anuññātā,  tato yasmā upasampadaṃ paṭikkhipitvā garubhāve ṭhapetvā ñatticatutthena kammena upasampadā  anuññātā, pabbajjā pana neva paṭikkhittā, na puna anuññātā, tasmā anāgate bhikkhūnaṃ  vimati uppajjissati -- ``ayaṃ pabbajjā nāma pubbe upasampadāsadisā, kiṃ nu kho  idānipi upasampadā viya kammavācāya ^a^P5.1010^ea^ eva kattabbā, udāhu saraṇagamanehī''ti.  imañca panatthaṃ viditvā bhagavā puna tīhi saraṇagamanehi sāmaṇerapabbajjaṃ anujānitukāmo,  tasmā dhammasenāpati taṃ bhagavato ajjhāsayaṃ viditvā bhagavantaṃ puna pabbajjaṃ anujānāpetukāmo  āha -- ^b^``kathāhaṃ bhante rāhulakumāraṃ pabbājemī''^eb^ti.</p>
              <p>[03]^b^atha kho āyasmā sāriputto rāhulakumāraṃ pabbājesī^eb^ti kumārassa mahāmoggallānatthero  kese chinditvā kāsāyāni datvā saraṇāni adāsi. mahākassapatthero ovādācariyo  ahosi. yasmā pana upajjhāyamūlakā pabbajjā ca upasampadā ca, upajjhāyova tattha issaro,  na ācariyo, tasmā vuttaṃ -- ``atha kho āyasmā sāriputto rāhulakumāraṃ pabbājesī''ti.</p>
              <p>[03]evaṃ ``kumāro pabbajito''ti sutvā uppannasaṃvegena hadayena ^b^atha^eb^ ^b^kho suddhodano  sakko^eb^ti sabbaṃ vattabbaṃ. tattha yasmā uñchācariyāya jīvato pabbajitassa avisesena  ``varaṃ yācāmī''ti vutte ``yācassū''ti vacanaṃ appatirūpaṃ, na ca buddhānaṃ āciṇṇaṃ,  tasmā ``atikkantavarā kho gotama tathāgatā''ti vuttaṃ. ^b^yañca bhante kappati yañca  anavajja^eb^nti yaṃ tumhākañceva dātuṃ kappati, anavajjañca hoti, mama ca sampaṭicchanapaccayā  viññūhi na garahitabbaṃ ^a^V0.0277^ea^, taṃ yācāmīti attho. ^b^tathā nande adhimattaṃ rāhule^eb^ti  ^a^M0.0292^ea^ yatheva kira bodhisattaṃ evaṃ nandampi rāhulampi maṅgaladivase nemittakā  ``cakkavattī bhavissatī''ti byākariṃsu. atha rājā ``puttassa cakkavattisiriṃ  passissāmī''ti ussāhajāto bhagavato pabbajjāya mahantaṃ icchāvighātaṃ pāpuṇi. tato  ``nandassa cakkavattisiriṃ passissāmī''ti ussāhaṃ janesi, tampi bhagavā pabbājesi.  iti tampi dukkhaṃ adhivāsetvā ``idāni rāhulassa cakkavattisiriṃ passissāmī''ti  ussāhaṃ janesi, tampi bhagavā pabbājesi. tenassa ``idāni kulavaṃsopi pacchinno,  kuto cakkavattisirī''ti adhikataraṃ dukkhaṃ uppajji. tena vuttaṃ -- ``tathā  nande adhimattaṃ rāhule''ti. rañño pana ito pacchā anāgāmiphalappatti veditabbā.</p>
              <p>[03]^b^sādhu bhante ayyā^eb^ti idaṃ kasmā āha? so kira cintesi -- ``yatra hi nāma ahampi  buddhamāmako dhammamāmako saṅghamāmako samāno attano piyataraputte pabbājiyamāne ñātiviyogadukkhaṃ  adhivāsetuṃ na ^a^P5.1011^ea^ sakkomi, aññe janā puttanattakesu pabbājitesu  kathaṃ adhivāsessanti, tasmā aññesampi tāva evarūpaṃ dukkhaṃ mā ahosī''ti āha.  bhagavā ``sāsane niyyānikakāraṇaṃ rājā vadatī''ti dhammakathaṃ katvā ^b^``na bhikkhave  ananuññāto mātāpitūhi putto pabbājetabbo''^eb^ti sikkhāpadaṃ paññapesi.</p>
              <p>[03]tattha ^b^mātāpitūhī^eb^ti jananijanake sandhāya vuttaṃ. sace dve atthi, dvepi āpucchitabbā.  sace pitā mato mātā vā, yo jīvati so āpucchitabbo. pabbajitāpi āpucchitabbāva.  āpucchantena sayaṃ vā gantvā āpucchitabbaṃ, añño vā pesetabbo, so eva vā pesetabbo  ``gaccha mātāpitaro āpucchitvā ehī''ti. sace ``anuññātomhī''ti vadati,  saddahantena pabbājetabbo. pitā sayaṃ pabbajito puttampi pabbājetukāmo hoti, mātaraṃ  āpucchitvāva pabbājetu. mātā vā dhītaraṃ pabbājetukāmā, pitaraṃ āpucchitvāva  pabbājetu. pitā puttadārena anatthiko palāyi, mātā ``imaṃ pabbājethā''ti puttaṃ  bhikkhūnaṃ deti, ``pitāssa kuhi''nti vutte ``cittakeḷiyaṃ kīḷituṃ palāto''ti  vadati, taṃ pabbājetuṃ vaṭṭati. mātā kenaci purisena saddhiṃ palātā hoti, pitā pana  ``pabbājethā''ti deti, etthāpi eseva nayo. pitā vippavuttho hoti, mātā puttaṃ  ``pabbājethā''ti anujānāti, ``pitā ^a^M0.0293^ea^ tassa kuhi''nti vutte ``kiṃ  tumhākaṃ pitarā, ahaṃ jānissāmī''ti vadati, pabbājetuṃ vaṭṭatīti kurundiyaṃ  vuttaṃ.</p>
              <p>[03]mātāpitaro matā, dārako cūḷamātādīnaṃ santike saṃvaddho, tasmiṃ pabbājiyamāne ñātakā  ^a^V0.0278^ea^ kalahaṃ vā karonti, khiyyanti vā, tasmā vivādupacchedanatthaṃ āpucchitvāva pabbājetabbo.  anāpucchā pabbājentassa pana āpatti natthi. daharakāle gahetvā posanakā mātāpitaro  nāma honti, tesupi eseva nayo. putto attānaṃ nissāya jīvati, na mātāpitaro.  sacepi rājā hoti, āpucchitvāva pabbājetabbo. mātāpitūhi anuññāto pabbajitvā  puna vibbhamati, sacepi satakkhattuṃ pabbajitvā vibbhamati, āgatāgatakāle punappunaṃ  āpucchitvāva pabbājetabbo. sace evaṃ vadanti -- ``ayaṃ vibbhamitvā gehaṃ āgato  amhākaṃ kammaṃ na karoti, pabbajitvā tumhākaṃ vattaṃ na pūreti, natthi imassāpucchanakiccaṃ,  āgatāgataṃ ^a^P5.1012^ea^ pabbājeyyāthā''ti evaṃ nissaṭṭhaṃ puna anāpucchāpi  pabbājetuṃ vaṭṭati.</p>
              <p>[03]yopi daharakāleyeva ``ayaṃ tumhākaṃ dinno, yadā icchatha, tadā pabbājeyyāthā''ti  evaṃ dinno hoti, sopi āgatāgato puna anāpucchāva pabbājetabbo. yaṃ pana daharakāleyeva  ``imaṃ bhante pabbājeyyāthā''ti anujānitvā pacchā vuḍḍhippattakāle nānujānanti,  ayaṃ na anāpucchā pabbājetabbo. eko mātāpitūhi saddhiṃ bhaṇḍitvā ``pabbājetha  ma''nti āgacchati, ``āpucchitvā ehī''ti ca vutto ``nāhaṃ gacchāmi, sace maṃ  na pabbājetha, vihāraṃ vā jhāpemi, satthena vā tumhe paharāmi, tumhākaṃ ñātakaupaṭṭhākānaṃ  vā ārāmacchedanādīhi anatthaṃ uppādemi, rukkhā vā patitvā marāmi, coramajjhaṃ vā  pavisāmi, desantaraṃ vā gacchāmī''ti vadati, taṃ jīvasseva rakkhaṇatthāya pabbājetuṃ  vaṭṭati. sace panassa mātāpitaro āgantvā ``kasmā amhākaṃ puttaṃ pabbājayitthā''ti  vadanti, tesaṃ tamatthaṃ ārocetvā ``rakkhaṇatthāya naṃ pabbājayimha, paññāyatha tumhe  puttenā''ti vattabbā. ``rukkhā patissāmī''ti āruhitvā pana hatthapāde muñcantaṃ  pabbājetuṃ vaṭṭatiyeva.</p>
              <p>[03]ekopi ^a^M0.0294^ea^ videsaṃ gantvā pabbajjaṃ yācati, āpucchitvā ce gato, pabbājetabbo.  no ce daharabhikkhuṃ pesetvā āpucchāpetvā pabbājetabbo, atidūrañce hoti;  pabbājetvāpi bhikkhūhi saddhiṃ pesetvā dassetuṃ vaṭṭati. kurundiyaṃ pana vuttaṃ --  ``sace dūraṃ hoti maggo ca mahākantāro, `gantvā āpucchissāmā'ti pabbājetuṃ  vaṭṭatī''ti. sace pana mātāpitūnaṃ bahū puttā honti, evañca vadanti -- ``bhante  etesaṃ dārakānaṃ yaṃ icchatha, taṃ pabbājeyyāthā''ti. dārake vīmaṃsitvā yaṃ icchati,  so pabbājetabbo. sacepi sakalena kulena vā gāmena vā anuññātaṃ hoti ``bhante  imasmiṃ kule vā gāme vā yaṃ icchatha, taṃ pabbājeyyāthā''ti. yaṃ icchati, so  pabbājetabboti.</p>
              <p>[03]^b^yāvatake^eb^ ^a^V0.0279^ea^ ^b^vā pana ussahatī^eb^ti yattake sakkoti.</p>
              <p>[06] rāhulavatthukathā niṭṭhitā.</p>
            </h4>
          </h3>
          <h3>
            <h3n> sikkhāpadadaṇḍakammavatthukathā</h3n>
            <h4>
              <h4n> </h4n>
              <p>[03] 106^b^.^eb^ dasasu sikkhāpadesu purimānaṃ pañcannaṃ atikkamo nāsanavatthu ^a^P5.1013^ea^,  pacchimānaṃ atikkamo daṇḍakammavatthu.</p>
              <p>[03] 107^b^.^eb^ ^b^appatissā^eb^ti bhikkhū jeṭṭhakaṭṭhāne issariyaṭṭhāne na ṭhapenti. ^b^asabhāgavuttikā^eb^ti  samānajīvikā na bhavanti, visabhāgajīvikāti attho. ^b^alābhāya parisakkatī^eb^ti  yathā lābhaṃ na labhanti; evaṃ parakkamati. ^b^anatthāyā^eb^ti upaddavāya. ^b^avāsāyā^eb^ti  ``kinti imasmiṃ āvāse na vaseyyu''nti parakkamati. ^b^akkosati paribhāsatī^eb^ti  akkosati ceva bhayadassanena ca tajjeti. ^b^bhedetī^eb^ti pesuññaṃ upasaṃharitvā bhedeti.  ^b^āvaraṇaṃ kātu^eb^nti ``mā idha pavisā''ti nivāraṇaṃ kātuṃ. ^b^yattha vā vasati  yattha vā paṭikkamatī^eb^ti yattha vasati vā pavisati vā; ubhayenāpi attano pariveṇañca vassaggena  pattasenāsanañca vuttaṃ.</p>
              <p>[03]^b^mukhadvārikaṃ āhāraṃ āvaraṇaṃ karontī^eb^ti ``ajja mā khāda, mā bhuñjā''ti evaṃ  nivārenti. ^b^na bhikkhave mukhadvāriko āhāro āvaraṇaṃ kātabbo^eb^ti ^a^M0.0295^ea^  ettha ``mā khāda, mā bhuñjā''ti vadatopi ``āhāraṃ nivāressāmī''ti pattacīvaraṃ  anto nikkhipatopi sabbapayogesu dukkaṭaṃ. anācārassa pana dubbacasāmaṇerassa daṇḍakammaṃ  katvā yāguṃ vā bhattaṃ vā pattacīvaraṃ vā dassetvā ``ettake nāma daṇḍakamme  āhaṭe idaṃ lacchasī''ti vattuṃ vaṭṭati. bhagavatā hi āvaraṇameva daṇḍakammaṃ vuttaṃ.  dhammasaṅgāhakattherehi pana aparādhānurūpaṃ udakadāruvālikādīnaṃ āharāpanampi kātabbanti  vuttaṃ, tasmā tampi kātabbaṃ. tañca kho ``oramissati viramissatī''ti anukampāya,  na ``nassissati vibbhamissatī''tiādinayappavattena pāpajjhāsayena ``daṇḍakammaṃ karomī''ti  ca uṇhapāsāṇe vā nipajjāpetuṃ pāsāṇiṭṭhakādīni vā sīse nikkhipāpetuṃ udakaṃ  vā pavesetuṃ na vaṭṭati.</p>
              <p>[06] sikkhāpadadaṇḍakammavatthukathā niṭṭhitā.</p>
            </h4>
          </h3>
          <h3>
            <h3n> anāpucchāvaraṇavatthuādikathā</h3n>
            <h4>
              <h4n> </h4n>
              <p>[03] 108^b^.^eb^ ^b^na^eb^ ^a^V0.0280^ea^ ^b^bhikkhave upajjhāyaṃ anāpucchā^eb^ti ettha ``tumhākaṃ sāmaṇerassa ayaṃ  nāma aparādho, daṇḍakammamassa karothā''ti tikkhattuṃ vutte, sace upajjhāyo daṇḍakammaṃ  na karoti, sayaṃ kātuṃ vaṭṭati. sacepi āditova upajjhāyo vadati ``mayhaṃ sāmaṇerānaṃ  dose sati tumhe daṇḍakammaṃ karothā''ti kātuṃ vaṭṭatiyeva. yathā ca sāmaṇerānaṃ  evaṃ saddhivihārikantevāsikānampi daṇḍakammaṃ kātuṃ vaṭṭati.</p>
              <p>[03]^b^apalāḷentī^eb^ti ``tumhākaṃ ^a^P5.1014^ea^ pattaṃ dassāma, cīvaraṃ dassāmā''ti  attano upaṭṭhānakaraṇatthaṃ saṅgaṇhanti. ^b^na bhikkhave aññassa parisā apalāḷetabbā^eb^ti ettha  sāmaṇerā vā hontu upasampannā vā, antamaso dussīlabhikkhussāpi parassa parisabhūte  bhinditvā gaṇhituṃ na vaṭṭati, ādīnavaṃ pana vattuṃ vaṭṭati ``tayā nhāyituṃ āgatena  gūthamakkhanaṃ viya kataṃ dussīlaṃ nissāya viharantenā''ti. sace so sayameva jānitvā  upajjhaṃ vā nissayaṃ vā yācati, dātuṃ vaṭṭati.</p>
              <p>[03]^b^anujānāmi bhikkhave dasahaṅgehi samannāgataṃ sāmaṇeraṃ nāsetu^eb^nti ettha kaṇṭakasikkhāpadavaṇṇanāyaṃ  vuttāsu tīsu nāsanāsu liṅganāsanāva adhippetā, tasmā yo pāṇātipātādīsu  ekampi kammaṃ karoti, so liṅganāsanāya nāsetabbo. yathā ca bhikkhūnaṃ pāṇātipātādīsu  nānāāpattiyo honti, na tathā sāmaṇerānaṃ. sāmaṇero hi kunthakipillikampi  māretvā maṅguraṇḍakampi bhinditvā nāsetabbataṃyeva ^a^M0.0296^ea^ pāpuṇāti, tāvadevassa  saraṇagamanāni ca upajjhāyaggahaṇañca senāsanaggāho ca paṭippassambhati, saṅghalābhaṃ na labhati,  liṅgamattameva ekaṃ avasiṭṭhaṃ hoti. so sace ākiṇṇadosova hoti, āyatiṃ saṃvare  na tiṭṭhati, nikkaḍḍhitabbo. atha sahasā virajjhitvā ``duṭṭhu mayā kata''nti puna saṃvare  ṭhātukāmo hoti, liṅganāsanakiccaṃ natthi. yathānivatthapārutasseva saraṇāni dātabbāni,  upajjhāyo dātabbo, sikkhāpadāni pana saraṇagamaneneva ijjhanti. sāmaṇerānañhi saraṇagamanaṃ  bhikkhūnaṃ upasampadakammavācāsadisaṃ, tasmā bhikkhūnaṃ viya catupārisuddhisīlaṃ, imināpi  dasasīlāni samādinnāneva honti, evaṃ santepi daḷhīkaraṇatthaṃ āyatiṃ saṃvare patiṭṭhāpanatthaṃ  puna dātabbāni. sace purimikāya puna saraṇāni gahitāni, pacchimikāya vassāvāsikaṃ  lacchati. sace pacchimikāya gahitāni, saṅghena apaloketvā lābho dātabbo.</p>
              <p>[03]adinnādāne ^a^V0.0281^ea^ tiṇasalākamattenāpi vatthunā, abrahmacariye tīsu maggesu yattha katthaci  vippaṭipattiyā, musāvāde hassādhippāyatāyapi musā bhaṇite assamaṇo hoti, nāsetabbataṃ  āpajjati. majjapāne pana bhikkhuno ajānitvāpi bījato paṭṭhāya majjaṃ pivantassa  ^a^P5.1015^ea^ pācittiyaṃ. sāmaṇero jānitvā pivanto sīlabhedaṃ āpajjati, na ajānitvā.  yāni panassa itarāni pañca sikkhāpadāni, tesu bhinnesu na nāsetabbo, daṇḍakammaṃ  kātabbaṃ. sikkhāpade pana puna dinnepi adinnepi vaṭṭati. daṇḍakammena pana pīḷetvā  āyatiṃ saṃvare ṭhapanatthāya dātabbameva. sāmaṇerānaṃ majjapānaṃ sacittakaṃ pārājikavatthu,  ayaṃ viseso.</p>
              <p>[03]avaṇṇabhāsane pana arahaṃ sammāsambuddhotiādīnaṃ paṭipakkhavasena buddhassa vā, svākkhātotiādīnaṃ  paṭipakkhavasena dhammassa vā, suppaṭipannotiādīnaṃ paṭipakkhavasena saṅghassa vā avaṇṇaṃ  bhāsanto ratanattayaṃ nindanto garahanto ācariyupajjhāyādīhi ``mā evaṃ avacā''ti  avaṇṇabhāsane ādīnavaṃ dassetvā nivāretabbo. sace yāvatatiyaṃ vuccamāno na  oramati, kaṇṭakanāsanāya nāsetabboti kurundiyaṃ vuttaṃ. mahāaṭṭhakathāyaṃ pana  ``sace evaṃ vuccamāno taṃ laddhiṃ nissajjati, daṇḍakammaṃ kāretvā accayaṃ desāpetabbo.  sace na nissajjati, tatheva ādāya paggayha ^a^M0.0297^ea^ tiṭṭhati, liṅganāsanāya nāsetabbo''ti  vuttaṃ, taṃ yuttaṃ. ayameva hi nāsanā idha adhippetāti.</p>
              <p>[03]micchādiṭṭhikepi eseva nayo. sassatucchedānañhi aññataradiṭṭhiko sace ācariyādīhi  ovadiyamāno nissajjati, daṇḍakammaṃ kāretvā accayaṃ desāpetabbo. appaṭinissajjantova  nāsetabboti. bhikkhunidūsako cettha kāmaṃ abrahmacāriggahaṇena gahitova abrahmacāriṃ  pana āyatiṃ saṃvare ṭhātukāmaṃ saraṇāni datvā upasampādetuṃ vaṭṭati. bhikkhunidūsako  āyatiṃ saṃvare ṭhātukāmopi pabbajjampi na labhati, pageva upasampadanti etamatthaṃ dassetuṃ  ``bhikkhunidūsako''ti idaṃ visuṃ dasamaṃ aṅgaṃ vuttanti veditabbaṃ.</p>
              <p>[06] anāpucchāvaraṇavatthuādikathā niṭṭhitā.</p>
            </h4>
          </h3>
          <h3>
            <h3n> paṇḍakavatthukathā</h3n>
            <h4>
              <h4n> </h4n>
              <p>[03] 109^b^.^eb^ ^b^dahare dahare^eb^ti taruṇe taruṇe. ^b^moḷigalle^eb^ti thūlasarīre. ^b^hatthibhaṇḍe  assabhaṇḍe^eb^ti hatthigopake ca assagopake ca.</p>
              <p>[03]^b^paṇḍako^eb^ ^a^V0.0282^ea^ ^b^bhikkhave^eb^ti ettha āsittapaṇḍako usūyapaṇḍako opakkamikapaṇḍako pakkhapaṇḍako  napuṃsakapaṇḍakoti pañca ^a^P5.1016^ea^ paṇḍakā. tattha yassa paresaṃ aṅgajātaṃ  mukhena gahetvā asucinā āsittassa pariḷāho vūpasammati, ayaṃ āsittapaṇḍako. yassa  paresaṃ ajjhācāraṃ passato usūyāya uppannāya pariḷāho vūpasammati, ayaṃ usūyapaṇḍako.  yassa upakkamena bījāni apanītāni, ayaṃ opakkamikapaṇḍako. ekacco pana akusalavipākānubhāvena  kāḷapakkhe paṇḍako hoti, juṇhapakkhe panassa pariḷāho vūpasammati, ayaṃ pakkhapaṇḍako.  yo pana paṭisandhiyaṃyeva abhāvako uppanno, ayaṃ napuṃsakapaṇḍakoti. tesu āsittapaṇḍakassa  ca usūyapaṇḍakassa ca pabbajjā na vāritā, itaresaṃ tiṇṇaṃ vāritā. tesupi pakkhapaṇḍakassa  yasmiṃ pakkhe paṇḍako hoti, tasmiṃyevassa pakkhe pabbajjā vāritāti kurundiyaṃ  vuttaṃ. yassa cettha pabbajjā vāritā, taṃ sandhāya idaṃ vuttaṃ -- ``anupasampanno  na upasampādetabbo upasampanno nāsetabbo''ti. sopi ^a^M0.0298^ea^ liṅganāsaneneva nāsetabbo.  ito paraṃ ``nāsetabbo''ti vuttesupi eseva nayo.</p>
              <p>[06] paṇḍavatthukathā niṭṭhitā.</p>
            </h4>
          </h3>
          <h3>
            <h3n> theyyasaṃvāsakavatthukathā</h3n>
            <h4>
              <h4n> </h4n>
              <p>[03] 110^b^.^eb^ ^b^purāṇakulaputto^eb^ti purāṇassa anukkamena pārijuññaṃ pattassa kulassa putto.  mātipakkhapitipakkhato kolaññā khīṇā vinaṭṭhā matā assāti ^b^khīṇakolañño. anadhigata^eb^nti  appattaṃ. ^b^phātiṃkātu^eb^nti vaḍḍhetuṃ. ^b^iṅghā^eb^ti uyyojanatthe nipāto. ^b^anuyuñjiyamāno^eb^ti  ekamantaṃ netvā kesamassuoropanakāsāyapaṭiggahaṇasaraṇagamanaupajjhāyaggahaṇakammavācānissayadhamme  pucchiyamāno. ^b^etamatthaṃ ārocesī^eb^ti etaṃ sayaṃ pabbajitabhāvaṃ ādito paṭṭhāya ācikkhi.</p>
              <p>[03]^b^theyyasaṃvāsako bhikkhave^eb^ti ettha tayo theyyasaṃvāsakā -- liṅgatthenako, saṃvāsatthenako,  ubhayatthenakoti. tattha yo sayaṃ pabbajitvā vihāraṃ gantvā na bhikkhuvassāni gaṇeti,  na yathāvuḍḍhaṃ vandanaṃ sādiyati, na āsanena paṭibāhati, na uposathapavāraṇādīsu sandissati,  ayaṃ liṅgamattasseva thenitattā liṅgatthenako nāma.</p>
              <p>[03]yo pana bhikkhūhi pabbājito sāmaṇero samānopi videsaṃ gantvā ``ahaṃ dasavasso vā  ^a^V0.0283^ea^ vīsativasso vā''ti musā vatvā bhikkhuvassāni gaṇeti, yathāvuḍḍhaṃ vandanaṃ  ^a^P5.1017^ea^ sādiyati, āsanena paṭibāhati, uposathapavāraṇādīsu sandissati, ayaṃ saṃvāsamattasseva  thenitattā saṃvāsatthenako nāma. bhikkhuvassagaṇanādiko hi sabbopi kiriyabhedo  imasmiṃ atthe ``saṃvāso''ti veditabbo. sikkhaṃ paccakkhāya ``na maṃ koci jānātī''ti  evaṃ paṭipajjantepi eseva nayo.</p>
              <p>[03]yo pana sayaṃ pabbajitvā vihāraṃ gantvā bhikkhuvassāni gaṇeti, yathāvuḍḍhaṃ vandanaṃ sādiyati,  āsanena paṭibāhati, uposathapavāraṇādīsu sandissati, ayaṃ liṅgassa ceva saṃvāsassa ca  thenitattā ubhayatthenako nāma. ayaṃ tividhopi theyyasaṃvāsako anupasampanno na upasampādetabbo,  upasampanno nāsetabbo, puna pabbajjaṃ yācantopi na pabbājetabbo.</p>
              <p>[03]ettha ^a^M0.0299^ea^ ca asammohatthaṃ idaṃ pakiṇṇakaṃ veditabbaṃ --</p>
              <p>[21] ``rājadubbhikkhakantāra-rogaveribhayehi vā.</p>
              <p>[22] cīvarāharaṇatthaṃ vā, liṅgaṃ ādiyatīdha yo..</p>
              <p>[21] saṃvāsaṃ nādhivāseti, yāva so suddhamānaso.</p>
              <p>[22] theyyasaṃvāsako nāma, tāva esa na vuccatī''ti..</p>
              <p>[03]tatrāyaṃ vitthāranayo -- idhekaccassa rājā kuddho hoti, so ``evaṃ me sotthi bhavissatī''ti  sayameva liṅgaṃ gahetvā palāyati. taṃ disvā rañño ārocenti. rājā ``sace pabbajito,  na taṃ labbhā kiñci kātu''nti tasmiṃ kodhaṃ paṭivineti, so ``vūpasantaṃ me  rājabhaya''nti saṅghamajjhaṃ anosaritvāva gihiliṅgaṃ gahetvā āgato pabbājetabbo. athāpi  ``sāsanaṃ nissāya mayā jīvitaṃ laddhaṃ, handa dāni ahaṃ pabbajāmī''ti uppannasaṃvego  teneva liṅgena āgantvā āgantukavattaṃ na sādiyati, bhikkhūhi puṭṭho vā apuṭṭho  vā yathābhūtamattānaṃ āvikatvā pabbajjaṃ yācati, liṅgaṃ apanetvā pabbājetabbo.  sace pana vattaṃ sādiyati, pabbajitālayaṃ dasseti, sabbaṃ pubbe vuttaṃ vassagaṇanādibhedaṃ  vidhiṃ paṭipajjati, ayaṃ na pabbājetabbo.</p>
              <p>[03]idha panekacco dubbhikkhe jīvituṃ asakkonto sayameva liṅgaṃ gahetvā sabbapāsaṇḍiyabhattāni  ^a^V0.0284^ea^ bhuñjanto dubbhikkhe vītivatte saṅghamajjhaṃ anosaritvāva gihiliṅgaṃ gahetvā āgatoti  sabbaṃ purimasadisameva ^a^P5.1018^ea^.</p>
              <p>[03]aparo mahākantāraṃ nittharitukāmo hoti, satthavāho ca pabbajite gahetvā gacchati.  so ``evaṃ maṃ satthavāho gahetvā gamissatī''ti sayameva liṅgaṃ gahetvā satthavāhena  saddhiṃ kantāraṃ nittharitvā khemantaṃ patvā saṅghamajjhaṃ anosaritvāva gihiliṅgaṃ gahetvā  āgatoti sabbaṃ purimasadisameva.</p>
              <p>[03]aparo rogabhaye uppanne jīvituṃ asakkonto sayameva liṅgaṃ gahetvā sabbapāsaṇḍiyabhattāni  bhuñjanto rogabhaye vūpasante saṅghamajjhaṃ ^a^M0.0300^ea^ anosaritvāva gihiliṅgaṃ gahetvā  āgatoti sabbaṃ purimasadisameva.</p>
              <p>[03]aparassa eko veriko kuddho hoti, ghātetukāmo naṃ vicarati, so ``evaṃ me sotthi  bhavissatī''ti sayameva liṅgaṃ gahetvā palāyati. veriko ``kuhiṃ so''ti pariyesanto  ``pabbajitvā palāto''ti sutvā ``sace pabbajito, na taṃ labbhā kiñci kātu''nti  tasmiṃ kodhaṃ paṭivineti. so ``vūpasantaṃ me veribhaya''nti saṅghamajjhaṃ anosaritvāva  gihiliṅgaṃ gahetvā āgatoti sabbaṃ purimasadisameva.</p>
              <p>[03]aparo ñātikulaṃ gantvā sikkhaṃ paccakkhāya gihi hutvā ``imāni cīvarāni idha vinassissanti,  sacepi imāni gahetvā vihāraṃ gamissāmi, antarāmagge maṃ `coro'ti gahessanti,  yaṃnūnāhaṃ kāyaparihāriyāni katvā gaccheyya''nti cīvarāharaṇatthaṃ nivāsetvā  ca pārupitvā ca vihāraṃ gacchati. taṃ dūratova āgacchantaṃ disvā sāmaṇerā ca daharā  ca abbhuggacchanti, vattaṃ dassenti. so na sādiyati, yathābhūtamattānaṃ āvikaroti.  sace bhikkhū ``na dāni mayaṃ taṃ muñcissāmā''ti balakkārena pabbājetukāmā honti,  kāsāyāni apanetvā puna pabbājetabbo. sace pana ``nayime mama hīnāyāvattabhāvaṃ  jānantī''ti taṃyeva bhikkhubhāvaṃ paṭijānitvā sabbaṃ pubbe vuttaṃ vassagaṇanādibhedaṃ  vidhiṃ paṭipajjati, ayaṃ na pabbājetabbo.</p>
              <p>[03]aparo mahāsāmaṇero ñātikulaṃ gantvā uppabbajitvā kammantānuṭṭhānena ubbāḷho hutvā  puna ``dāni ahaṃ samaṇova bhavissāmi, theropi me uppabbajitabhāvaṃ na jānātī''ti  tadeva pattacīvaraṃ ^a^V0.0285^ea^ ādāya vihāraṃ āgacchati, nāpi tamatthaṃ bhikkhūnaṃ āroceti, sāmaṇerabhāvaṃ  paṭijānāti, ayaṃ theyyasaṃvāsakoyeva pabbajjaṃ na labhati. sacepissa liṅgaggahaṇakāle  ^a^P5.1019^ea^ evaṃ hoti, ``nāhaṃ kassaci ārocessāmī''ti vihārañca gato āroceti,  gahaṇeneva theyyasaṃvāsako. athāpissa ``gahaṇakāle ācikkhissāmī''ti cittaṃ  uppannaṃ hoti, vihārañca gantvā ``kuhiṃ tvaṃ āvuso gato''ti vutto ``na dāni  maṃ ime jānantī''ti vañcetvā nācikkhati, ``nācikkhissāmī''ti saha dhuranikkhepena  ayampi theyyasaṃvāsakova. sace panassa gahaṇakālepi ``ācikkhissāmī''ti cittaṃ  uppannaṃ hoti, vihāraṃ gantvāpi ācikkhati, ayaṃ puna pabbajjaṃ labhati.</p>
              <p>[03]aparo ^a^M0.0301^ea^ daharasāmaṇero mahanto vā pana abyatto, so purimanayeneva uppabbajitvā  ghare vacchakarakkhaṇādīni kammāni kātuṃ na icchati, tamenaṃ ñātakā tāniyeva kāsāyāni  acchādetvā thālakaṃ vā pattaṃ vā hatthe datvā ``gaccha samaṇova hohī''ti gharā nīharanti.  so vihāraṃ gacchati, neva naṃ bhikkhū jānanti ``ayaṃ uppabbajitvā puna sayameva pabbajito''ti,  nāpi sayaṃ jānāti, ``yo evaṃ pabbajati, so theyyasaṃvāsako nāma hotī''ti.  sace taṃ paripuṇṇavassaṃ upasampādenti, sūpasampanno. sace pana anupasampannakāleyeva  vinayavinicchaye vattamāne suṇāti, ``yo evaṃ pabbajati, so theyyasaṃvāsako nāma  hotī''ti. tena ``mayā evaṃ kata''nti bhikkhūnaṃ ācikkhitabbaṃ, evaṃ puna pabbajjaṃ  labhati. sace ``na dāni maṃ koci jānātī''ti nāroceti, dhuraṃ nikkhittamatte theyyasaṃvāsako.</p>
              <p>[03]bhikkhu sikkhaṃ paccakkhāya liṅgaṃ anapanetvā dussīlakammaṃ katvā vā akatvā vā puna  sabbaṃ pubbe vuttaṃ vassagaṇanādibhedaṃ vidhiṃ paṭipajjati, theyyasaṃvāsako hoti.  sikkhaṃ appaccakkhāya saliṅge ṭhito methunaṃ paṭisevitvā vassagaṇanādibhedaṃ vidhiṃ āpajjanto  theyyasaṃvāsako na hoti, pabbajjāmattaṃ labhati. andhakaṭṭhakathāyaṃ pana eso theyyasaṃvāsakoti  vuttaṃ, taṃ na gahetabbaṃ.</p>
              <p>[03]eko bhikkhu kāsāye saussāhova odātaṃ nivāsetvā methunaṃ paṭisevitvā puna  kāsāyāni nivāsetvā vassagaṇanādibhedaṃ sabbaṃ vidhiṃ āpajjati, ayampi theyyasaṃvāsako  na hoti, pabbajjāmattaṃ labhati. sace pana ^a^P5.1020^ea^ kāsāye dhuraṃ nikkhipitvā  odātaṃ nivāsetvā methunaṃ ^a^V0.0286^ea^ paṭisevitvā puna kāsāyāni nivāsetvā vassagaṇanādibhedaṃ  sabbaṃ vidhiṃ āpajjati, theyyasaṃvāsako hoti.</p>
              <p>[03]sāmaṇero saliṅge ṭhito methunādiassamaṇakaraṇadhammaṃ āpajjitvāpi theyyasaṃvāsako na  hoti. sacepi kāsāye saussāhova kāsāyāni apanetvā methunaṃ paṭisevitvā puna  kāsāyāni nivāseti, neva theyyasaṃvāsako hoti. sace pana kāsāye dhuraṃ  nikkhipitvā naggo vā odātanivattho vā methunasevanādīhi assamaṇo ^a^M0.0302^ea^ hutvā  kāsāyaṃ nivāseti, theyyasaṃvāsako hoti. sacepi gihibhāvaṃ patthayamāno kāsāvaṃ  ovaṭṭikaṃ vā katvā aññena vā ākārena gihinivāsanena nivāseti ``sobhati  nu kho me gihiliṅgaṃ, na sobhatī''ti vīmaṃsanatthaṃ, rakkhati tāva. ``sobhatī''ti  sampaṭicchitvā pana puna liṅgaṃ sādiyanto theyyasaṃvāsako hoti. odātaṃ nivāsetvā  vīmaṃsanasampaṭicchanesupi eseva nayo.</p>
              <p>[03]sace pana nivatthakāsāyassa upari odātaṃ nivāsetvā vīmaṃsati vā sampaṭicchati  vā, rakkhatiyeva. bhikkhuniyāpi eseva nayo. sāpi hi gihibhāvaṃ patthayamānā sace  kāsāyaṃ gihinivāsanaṃ nivāseti, ``sobhati nu kho me gihiliṅgaṃ, na sobhatī''ti  vīmaṃsanatthaṃ, rakkhati tāva. sace ``sobhatī''ti sampaṭicchati, na rakkhati. odātaṃ  nivāsetvā vīmaṃsanasampaṭicchanesupi eseva nayo. nivatthakāsāyassa pana upari  odātaṃ nivāsetvā vīmaṃsatu vā sampaṭicchatu vā, rakkhatiyeva.</p>
              <p>[03]sace koci vuḍḍhapabbajito vassāni agaṇetvā pāḷiyampi aṭṭhatvā ekapassenāgantvā mahāpeḷādīsu  kaṭacchunā ukkhitte bhattapiṇḍe pattaṃ upanāmetvā seno viya maṃsapesiṃ gahetvā gacchati,  theyyasaṃvāsako na hoti. bhikkhuvassāni pana gaṇetvā gaṇhanto theyyasaṃvāsako  hoti.</p>
              <p>[03]sayaṃ sāmaṇerova sāmaṇerapaṭipāṭiyā kūṭavassāni gaṇetvā gaṇhanto theyyasaṃvāsako  na hoti. bhikkhu bhikkhupaṭipāṭiyā kūṭavassāni gaṇetvā gaṇhanto bhaṇḍagghena kāretabboti.</p>
              <p>[06] theyyasaṃvāsakavatthukathā niṭṭhitā.</p>
            </h4>
          </h3>
          <h3>
            <h3n> titthiyapakkantakakathā</h3n>
            <h4>
              <h4n> </h4n>
              <p>[03]^b^titthiyapakkantako^eb^ ^a^P5.1021^ea^ ^a^V0.0287^ea^ ^b^bhikkhave^eb^ti ettha pana titthiyesu pakkanto  paviṭṭhoti titthiyapakkantako. so na kevalaṃ na upasampādetabbo, atha kho na pabbājetabbopi.  tatrāyaṃ vinicchayo -- upasampanno bhikkhu titthiyo bhavissāmīti saliṅgeneva tesaṃ  upassayaṃ gacchati, padavāre padavāre dukkaṭaṃ. tesaṃ liṅge ādinnamatte titthiyapakkantako  hoti. yopi ^a^M0.0303^ea^ sayameva ``titthiyo bhavissāmī''ti kusacīrādīni nivāseti,  titthiyapakkantako hotiyeva. yo pana naggo nhāyanto attānaṃ oloketvā ``sobhati  me ājīvakabhāvo, ājīvako bhavissāmī''ti kāsāyāni anādāya naggova ājīvakānaṃ  upassayaṃ gacchati, padavāre padavāre dukkaṭaṃ. sace panassa antarāmagge hirottappaṃ  uppajjati, dukkaṭāni desetvā muccati. tesaṃ upassayaṃ gantvāpi tehi vā ovadito  attanā vā ``imesaṃ pabbajjā atidukkhā''ti nivattantopi muccatiyeva.</p>
              <p>[03]sace pana ``kiṃ tumhākaṃ pabbajjāya ukkaṭṭha''nti pucchitvā ``kesamassuluñcanādīnī''ti  vutto ekakesampi luñcāpeti, ukkuṭikappadhānādīni vā vattāni ādiyati,  morapiñchādīni vā nivāseti, tesaṃ liṅgaṃ gaṇhāti, ``ayaṃ pabbajjā seṭṭhā''ti  seṭṭhabhāvaṃ vā upagacchati, na muccati, titthiyapakkantako hoti. sace pana ``sobhati  nu kho me titthiyapabbajjā, nanu kho sobhatī''ti vīmaṃsanatthaṃ kusacīrādīni vā nivāseti,  jaṭaṃ vā bandhati, khārikājaṃ vā ādiyati, yāva na sampaṭicchati, tāva naṃ laddhi rakkhati,  sampaṭicchitamatte titthiyapakkantako hoti. acchinnacīvaro pana kusacīrādīni nivāsento  rājabhayādīhi vā titthiyaliṅgaṃ gaṇhanto laddhiyā abhāvena neva titthiyapakkantako hoti.</p>
              <p>[03]ayañca titthiyapakkantako nāma upasampannabhikkhunā kathito, tasmā sāmaṇero saliṅgena  titthāyatanaṃ gatopi puna pabbajjañca upasampadañca labhatīti kurundiyaṃ vuttaṃ. purimo  pana theyyasaṃvāsako anupasampannena kathito; tasmā upasampanno kūṭavassaṃ gaṇentopi  assamaṇo na hoti. liṅge saussāho pārājikaṃ āpajjitvā bhikkhuvassādīni gaṇentopi  theyyasaṃvāsako na hotīti.</p>
              <p>[06] titthiyapakkantakakathā niṭṭhitā.</p>
            </h4>
          </h3>
          <h3>
            <h3n> tiracchānagatavatthukathā</h3n>
            <h4>
              <h4n> </h4n>
              <p>[03] 111^b^.^eb^ ^b^nāgayoniyā^eb^ ^a^P5.1022^ea^ ^a^V0.0288^ea^ ^b^aṭṭīyatī^eb^ti ettha kiñcāpi so pavattiyaṃ  kusalavipākena devasampattisadisaṃ issariyasampattiṃ anubhoti, akusalavipākapaṭisandhikassa  ^a^M0.0304^ea^ pana tassa sajātiyā methunapaṭisevane ca vissaṭṭhaniddokkamane ca nāgasarīraṃ  pātubhavati udakasañcārikaṃ maṇḍūkabhakkhaṃ, tasmā so tāya nāgayoniyā aṭṭīyati. ^b^harāyatī^eb^ti  lajjati. ^b^jigucchatī^eb^ti attabhāvaṃ jigucchati. ^b^tassa bhikkhuno nikkhante^eb^ti tasmiṃ  bhikkhusmiṃ nikkhante. atha vā tassa bhikkhuno nikkhamaneti attho. ^b^vissaṭṭho niddaṃ  okkamī^eb^ti tasmiṃ anikkhante vissarabhayena satiṃ avissajjitvā kapimiddhavaseneva niddāyanto  nikkhante satiṃ vissajjitvā vissaṭṭho nirāsaṅko mahāniddaṃ paṭipajji. ^b^vissaramakāsī^eb^ti  bhayavasena samaṇasaññaṃ pahāya virūpaṃ mahāsaddamakāsi.</p>
              <p>[03]^b^tumhe khotthā^eb^ti tumhe kho attha; akārassa lopaṃ katvā vuttaṃ. tumhe kho nāgā  jhānavipassanāmaggaphalānaṃ abhabbattā imasmiṃ dhammavinaye aviruḷhidhammā attha, viruḷhidhammā  na bhavathāti ayamettha saṅkhepattho. ^b^sajātiyā^eb^ti nāgiyā eva. yadā pana manussitthiādibhedāya  aññajātiyā paṭisevati, tadā devaputto viya hoti. ettha ca pavattiyaṃ abhiṇhaṃ sabhāvapātukammadassanavasena  ``dve paccayā''ti vuttaṃ. nāgassa pana pañcasu kālesu sabhāvapātukammaṃ hoti --  paṭisandhikāle, tacajahanakāle, sajātiyā methunakāle, vissaṭṭhaniddokkamanakāle,  cutikāleti.</p>
              <p>[03]^b^tiracchānagato bhikkhave^eb^ti ettha nāgo vā hotu supaṇṇamāṇavakādīnaṃ vā aññataro,  antamaso sakkaṃ devarājānaṃ upādāya yo koci amanussajātiyo, sabbova imasmiṃ  atthe tiracchānagatoti veditabbo. so neva upasampādetabbo, na pabbājetabbo,  upasampannopi nāsetabboti.</p>
              <p>[06] tiracchānagatavatthukathā niṭṭhitā.</p>
            </h4>
          </h3>
          <h3>
            <h3n> mātughātakādivatthukathā</h3n>
            <h4>
              <h4n> </h4n>
              <p>[03] 112^b^.^eb^ mātughātakādivatthūsu -- ^b^nikkhantiṃ kareyya^eb^nti nikkhamanaṃ niggamanaṃ apavāhanaṃ  kareyyanti attho. ^b^mātughātako bhikkhave^eb^ti ettha yena manussitthibhūtā ^a^M0.0305^ea^  janikā mātā ^a^P5.1023^ea^ sayampi ^a^V0.0289^ea^ manussajātikeneva satā sañcicca jīvitā  voropitā, ayaṃ ānantariyena mātughātakakammena mātughātako, etassa pabbajjā ca  upasampadā ca paṭikkhittā. yena pana manussitthibhūtāpi ajanikā posāvanikā  mātā vā mahāmātā vā cūḷamātā vā janikāpi vā na manussitthibhūtā mātā  ghātitā, tassa pabbajjā na vāritā, na ca ānantariko hoti. yena sayaṃ tiracchānabhūtena  manussitthibhūtā mātā ghātitā, sopi ānantariko na hoti, tiracchānagatattā panassa  pabbajjā paṭikkhittā. sesaṃ uttānameva. pitughātakepi eseva nayo. sacepi  hi vesiyā putto hoti, ``ayaṃ me pitā''ti na jānāti, yassa sambhavena nibbatto,  so ce anena ghātito, pitughātakotveva saṅkhyaṃ gacchati, ānantariyañca phusati.</p>
              <p>[03] 114^b^.^eb^ arahantaghātakopi manussārahantavaseneva veditabbo. manussajātiyañhi antamaso  apabbajitampi khīṇāsavaṃ dārakaṃ dārikaṃ vā sañcicca jīvitā voropento arahantaghātakova  hoti, ānantariyañca phusati, pabbajjā cassa vāritā. amanussajātikaṃ pana arahantaṃ  manussajātikaṃ vā avasesaṃ ariyapuggalaṃ ghātetvā ānantariyo na hoti, pabbajjāpissa  na vāritā, kammaṃ pana balavaṃ hoti. tiracchāno manussārahantampi ghātetvā ānantariyo  na hoti, kammaṃ pana bhāriyanti ayamettha vinicchayo. ^b^te vadhāya onīyantī^eb^ti  vadhatthāya onīyanti, māretuṃ nīyantīti attho. yaṃ pana pāḷiyaṃ ``sacā ca maya''nti  vuttaṃ, tassa sace mayanti ayamevattho. ``sace''ti hi vattabbe ettha ``sacā ca''  iti ayaṃ nipāto vutto. ``sace ca'' icceva vā pāṭho. tattha saceti sambhāvanatthe  nipāto; ca iti padapūraṇamatte. ``sacajja maya''ntipi pāṭho. tassa sace ajja mayanti  attho.</p>
              <p>[03] 115^b^.^eb^ ^b^bhikkhunidūsako bhikkhave^eb^ti ettha yo pakatattaṃ bhikkhuniṃ tiṇṇaṃ maggānaṃ  aññatarasmiṃ dūseti, ayaṃ bhikkhunidūsako nāma. etassa pabbajjā ca upasampadā ca  vāritā. yo pana kāyasaṃsaggena sīlavināsaṃ pāpeti, tassa pabbajjā ca upasampadā  ca na vāritā. balakkārena odātavatthavasanaṃ katvā anicchamānaṃyeva ^a^P5.1024^ea^  dūsentopi bhikkhunidūsakoyeva. balakkārena pana odātavatthavasanaṃ katvā icchamānaṃ  dūsento bhikkhunidūsako ^a^M0.0306^ea^ na hoti. kasmā? yasmā gihibhāve sampaṭicchitamatteyeva  sā abhikkhunī hoti. sakiṃ sīlavipannaṃ pana pacchā dūsento sikkhamānāsāmaṇerīsu  ca vippaṭipajjanto neva bhikkhunidūsako hoti, pabbajjampi upasampadampi labhati.</p>
              <p>[03]^b^saṅghabhedako^eb^ ^a^V0.0290^ea^ ^b^bhikkhave^eb^ti ettha yo devadatto viya sāsanaṃ uddhammaṃ ubbinayaṃ katvā  catunnaṃ kammānaṃ aññataravasena saṅghaṃ bhindati, ayaṃ saṅghabhedako nāma. etassa pabbajjā  ca upasampadā ca vāritā.</p>
              <p>[03]^b^lohituppādako bhikkhave^eb^ti etthāpi yo devadatto viya duṭṭhacittena vadhakacittena  tathāgatassa jīvamānakasarīre khuddakamakkhikāya pivanakamattampi lohitaṃ uppādeti,  ayaṃ lohituppādako nāma. etassa pabbajjā ca upasampadā ca vāritā. yo pana  rogavūpasamanatthaṃ jīvako viya satthena phāletvā pūtimaṃsañca lohitañca nīharitvā  phāsuṃ karoti, bahuṃ so puññaṃ pasavatīti.</p>
              <p>[06] mātughātakādivatthukathā niṭṭhitā.</p>
            </h4>
          </h3>
          <h3>
            <h3n> ubhatobyañjanakavatthukathā</h3n>
            <h4>
              <h4n> </h4n>
              <p>[03] 116^b^.^eb^ ^b^ubhatobyañjanako bhikkhave^eb^ti itthinimittuppādanakammato ca purisanimittuppādanakammato  ca ubhato byañjanamassa atthīti ^b^ubhatobyañjanako. karotī^eb^ti purisanimittena itthīsu  methunavītikkamaṃ karoti. ^b^kārāpetī^eb^ti paraṃ samādapetvā attano itthinimitte  kārāpeti, so duvidho hoti -- itthiubhatobyañjanako, purisaubhatobyañjanakoti.</p>
              <p>[03]tattha itthiubhatobyañjanakassa itthinimittaṃ pākaṭaṃ hoti, purisanimittaṃ paṭicchannaṃ.  purisaubhatobyañjanakassa purisanimittaṃ pākaṭaṃ, itthinimittaṃ paṭicchannaṃ.   itthiubhatobyañjanakassa  itthīsu purisattaṃ karontassa itthinimittaṃ paṭicchannaṃ hoti, purisanimittaṃ  pākaṭaṃ hoti. purisaubhatobyañjanakassa purisānaṃ itthibhāvaṃ upagacchantassa purisanimittaṃ  paṭicchannaṃ hoti, itthinimittaṃ pākaṭaṃ hoti. itthiubhatobyañjanako sayañca  gabbhaṃ gaṇhāti, parañca gaṇhāpeti. purisaubhatobyañjanako pana sayaṃ na gaṇhāti, paraṃ  gaṇhāpetīti, idametesaṃ nānākaraṇaṃ. kurundiyaṃ pana vuttaṃ -- ``yadi paṭisandhiyaṃ  purisaliṅgaṃ ^a^P5.1025^ea^ pavatte itthiliṅgaṃ nibbattati, yadi paṭisandhiyaṃ itthiliṅgaṃ  pavatte purisaliṅgaṃ nibbattatī''ti ^a^M0.0307^ea^. tattha vicāraṇakkamo vitthārato  aṭṭhasāliniyā dhammasaṅgahaṭṭhakathāya veditabbo. imassa pana duvidhassāpi ubhatobyañjanakassa  neva pabbajjā atthi, na upasampadāti idamidha veditabbaṃ.</p>
              <p>[06] ubhatobyajjanakavatthukathā niṭṭhitā.</p>
            </h4>
          </h3>
          <h3>
            <h3n> anupajjhāyakādivatthukathā</h3n>
            <h4>
              <h4n> </h4n>
              <p>[03] 117^b^.^eb^ ^b^tena^eb^ ^a^V0.0291^ea^ ^b^kho pana samayenā^eb^ti yena samayena bhagavatā sikkhāpadaṃ apaññattaṃ hoti,  tena samayena. ^b^anupajjhāyaka^eb^nti upajjhaṃ agāhāpetvā sabbena sabbaṃ upajjhāyavirahitaṃ.  evaṃ upasampannā neva dhammato na āmisato saṅgahaṃ labhanti, te parihāyantiyeva, na vaḍḍhanti.  ^b^na bhikkhave anupajjhāyako^eb^ti upajjhaṃ agāhāpetvā nirupajjhāyako na upasampādetabbo.  ^b^yo upasampādeyya āpatti dukkaṭassā^eb^ti sikkhāpadapaññattito paṭṭhāya evaṃ upasampādentassa  āpatti hoti; kammaṃ pana na kuppati. keci kuppatīti vadanti, taṃ na gahetabbaṃ.  ^b^saṅghena upajjhāyenā^eb^tiādīsupi ubhatobyañjanakupajjhāyapariyosānesu eseva nayo.</p>
              <p>[06] anupajjhāyakādivatthukathā niṭṭhitā.</p>
            </h4>
          </h3>
          <h3>
            <h3n> apattakādivatthukathā</h3n>
            <h4>
              <h4n> </h4n>
              <p>[03] 118^b^.^eb^ ^b^hatthesu piṇḍāya carantī^eb^ti yo hatthesu piṇḍo labbhati, tadatthāya caranti.  ^b^seyyathāpi titthiyā^eb^ti yathā ājīvakanāmakā titthiyā; sūpabyañjanehi missetvā  hatthesu ṭhapitapiṇḍameva hi te bhuñjanti. ^b^āpatti dukkaṭassā^eb^ti evaṃ upasampādentasseva  āpatti hoti, kammaṃ pana na kuppati. ^b^acīvarakādi^eb^vatthūsupi eseva nayo.</p>
              <p>[03]^b^yācitakenā^eb^ti ``yāva upasampadaṃ karoma, tāva dethā''ti yācitvā gahitena; tāvakālikenāti  attho. īdisena hi pattena vā cīvarena vā pattacīvarena vā upasampādentasseva āpatti  hoti, kammaṃ pana na kuppati, tasmā paripuṇṇapattacīvarova upasampādetabbo. sace  tassa natthi, ācariyupajjhāyā cassa dātukāmā honti, aññe vā bhikkhū nirapekkhehi  nissajjitvā adhiṭṭhānupagaṃ pattacīvaraṃ dātabbaṃ. pabbajjāpekkhaṃ pana paṇḍupalāsaṃ  yācitakenāpi pattacīvarena pabbājetuṃ vaṭṭati, sabhāgaṭṭhāne vissāsena gahetvāpi  pabbājetuṃ vaṭṭati.</p>
              <p>[03]sace pana ^a^P5.1026^ea^ apakkaṃ pattaṃ cīvarūpagāni ca vatthāni gahetvā āgato hoti,  yāva patto paccati, cīvarāni ca kariyanti, tāva vihāre vasantassa ^a^M0.0308^ea^  anāmaṭṭhapiṇḍapātaṃ dātuṃ vaṭṭati, thālake bhuñjituṃ vaṭṭati, purebhattaṃ sāmaṇerabhāgasamako  āmisabhāgo dātuṃ vaṭṭati. senāsanaggāho ^a^V0.0292^ea^ pana salākabhattauddesabhattanimantanādīni ca  na vaṭṭanti. pacchābhattampi sāmaṇerabhāgasamo telamadhuphāṇitādibhesajjabhāgo vaṭṭati. sace  gilāno hoti, bhesajjamassa kātuṃ vaṭṭati, sāmaṇerassa viya ca sabbaṃ paṭijagganakammanti.</p>
              <p>[06] apattakādivatthukathā niṭṭhitā.</p>
            </h4>
          </h3>
          <h3>
            <h3n> hatthacchinnādivatthukathā</h3n>
            <h4>
              <h4n> </h4n>
              <p>[03] 119^b^.^eb^ hatthacchinnādivatthūsu -- ^b^hatthacchinno^eb^ti yassa hatthatale vā maṇibandhe vā kappare  vā yattha katthaci eko vā dve vā hatthā chinnā honti. ^b^pādacchinno^eb^ti yassa aggapāde  vā gopphakesu vā jaṅghāya vā yattha katthaci eko vā dve vā pādā chinnā honti.  ^b^hatthapādacchinno^eb^ti yassa vuttappakāreneva catūsu hatthapādesu dve vā tayo vā  sabbe vā hatthapādā chinnā honti. ^b^kaṇṇacchinno^eb^ti yassa kaṇṇamūle vā kaṇṇasakkhalikāya  vā eko vā dve vā kaṇṇā chinnā honti. yassa pana kaṇṇāviddhe chijjanti, sakkā  ca hoti saṅghāṭetuṃ, so kaṇṇaṃ saṅghāṭetvā pabbājetabbo. ^b^nāsacchinno^eb^ti yassa  ajapadake vā agge vā ekapuṭe vā yattha katthaci nāsā chinnā hoti. yassa pana nāsikā  sakkā hoti sandhetuṃ, so taṃ phāsukaṃ katvā pabbājetabbo. ^b^kaṇṇanāsacchinno^eb^  ubhayavasena veditabbo. ^b^aṅgulicchinno^eb^ti yassa nakhasesaṃ adassetvā ekā vā bahū  vā aṅguliyo chinnā honti. yassa pana suttatantumattampi nakhasesaṃ paññāyati, taṃ  pabbājetuṃ vaṭṭati. ^b^aḷacchinno^eb^ti yassa catūsu aṅguṭṭhakesu aṅguliyaṃ vuttanayeneva  eko vā bahū vā aṅguṭṭhakā chinnā honti. ^b^kaṇḍaracchinno^eb^ti yassa kaṇḍaranāmakā  mahānhārū purato vā pacchato vā chinnā honti; yesu ekassapi chinnattā aggapādena  vā caṅkamati, mūlena vā caṅkamati, na vā pādaṃ patiṭṭhāpetuṃ sakkoti.</p>
              <p>[03]^b^phaṇahatthako^eb^ti ^a^P5.1027^ea^ yassa vaggulipakkhakā viya aṅguliyo sambaddhā honti;  etaṃ pabbājetukāmena aṅgulantarikāyo phāletvā sabbaṃ antaracammaṃ apanetvā  phāsukaṃ katvā pabbājetabbo. yassapi cha aṅguliyo ^a^M0.0309^ea^ honti, taṃ pabbājetukāmena  adhikāṅguliṃ chinditvā phāsukaṃ katvā pabbājetabbo.</p>
              <p>[03]^b^khujjo^eb^ti yo urassa vā piṭṭhiyā vā passassa vā nikkhantattā khujjasarīro. yassa pana  ^a^V0.0293^ea^ kiñci kiñci aṅgapaccaṅgaṃ īsakaṃ vaṅkaṃ, taṃ pabbājetuṃ vaṭṭati. mahāpuriso eva  hi brahmujjugatto, avaseso satto akhujjo nāma natthi.</p>
              <p>[03]^b^vāmano^eb^ti jaṅghavāmano vā kaṭivāmano vā ubhayavāmano vā. jaṅghavāmanassa kaṭito paṭṭhāya  heṭṭhimakāyo rasso hoti, uparimakāyo paripuṇṇo. kaṭivāmanassa kaṭito paṭṭhāya uparimakāyo  rasso hoti, heṭṭhimakāyo paripuṇṇo. ubhayavāmanassa ubhopi kāyā rassā honti,  yesaṃ rassattā bhūtānaṃ viya parivaṭumo mahākucchighaṭasadiso attabhāvo hoti, taṃ  tividhampi pabbājetuṃ na vaṭṭati.</p>
              <p>[03]^b^galagaṇḍī^eb^ti yassa kumbhaṇḍaṃ viya gale gaṇḍo hoti. desanāmattameva cetaṃ, yasmiṃ  kismiñci pana padese gaṇḍe sati na pabbājetabbo. tattha vinicchayo -- ``na  bhikkhave pañcahi ābādhehi phuṭṭho pabbājetabbo''ti ettha vuttanayeneva veditabbo.  ^b^lakkhaṇāhatakasāhatalikhitakesu^eb^ yaṃ vattabbaṃ, taṃ ``na bhikkhave lakkhaṇāhato''tiādīsu  vuttameva.</p>
              <p>[03]^b^sīpadī^eb^ti bhārapādo vuccati. yassa pādo thūlo hoti sañjātapiḷako kharo, so na  pabbājetabbo. yassa pana na tāva kharabhāvaṃ gaṇhāti, sakkā hoti upanāhaṃ bandhitvā  udakāavāṭe pavesetvā udakavālikāya pūretvā yathā sirā paññāyanti, jaṅghā ca  telanāḷikā viya hoti, evaṃ milāpetuṃ sakkā, tassa pādaṃ īdisaṃ katvā taṃ  pabbājetuṃ vaṭṭati. sace puna vaḍḍhati, upasampādentenāpi tathā katvāva upasampādetabbo.</p>
              <p>[03]^b^pāparogī^eb^ti arisabhagandarapittasemhakāsasosādīsu yena kenaci rogena niccāturo  atekiccharogo jeguccho amanāpo; ayaṃ na pabbājetabbo.</p>
              <p>[03]^b^parisadūsako^eb^ti yo attano virūpatāya parisaṃ dūseti; atidīgho vā hoti aññesaṃ  sīsappamāṇanābhippadeso, atirasso ^a^M0.0310^ea^ vā ubhayavāmanabhūtarūpaṃ ^a^P5.1028^ea^  viya, atikāḷo vā jhāpitakhette khāṇuko viya, accodāto vā dadhitakkādīhi  pamajjitamaṭṭhatambalohavaṇṇo, atikiso vā mandamaṃsalohito aṭṭhisirācammasarīro viya,  atithūlo vā bhāriyamaṃso, mahodaro vā mahābhūtasadiso, atimahantasīso vā pacchiṃ sīse  katvā ṭhito viya, atikhuddakasīso vā sarīrassa ananurūpena atikhuddakena sīsena samannāgato,  kūṭakūṭasīso vā ^a^V0.0294^ea^ tālaphalapiṇḍisadisena sīsena samannāgato, sikharasīso vā uddhaṃ  anupubbatanukena sīsena samannāgato, nāḷisīso vā mahāveḷupabbasadisena sīsena samannāgato,  kappasīso vā pabbhārasīso vā catūsu passesu yena kenaci passena oṇatena sīsena  samannāgato, vaṇasīso vā pūtisīso vā kaṇṇikakeso vā pāṇakehi khāyitakedāre  sassasadisehi tahiṃ tahiṃ uṭṭhitehi kesehi samannāgato, nillomasīso vā thūlathaddhakeso  vā tālahīrasadisehi kesehi samannāgato, jātipalitehi paṇḍarasīso vā pakatitambakeso  vā ādittehi viya kesehi samannāgato, āvaṭṭasīso vā gunnaṃ sarīre āvaṭṭasadisehi  uddhaggehi kesāvaṭṭehi samannāgato, sīsalomehi saddhiṃ ekābaddhabhamukalomo vā jālabaddhena  viya nalāṭena samannāgato.</p>
              <p>[03]sambaddhabhamuko vā nillomabhamuko vā makkaṭabhamuko vā atimahantakkhi vā atikhuddakakkhi  vā mahiṃsacamme vāsikoṇena paharitvā katachiddasadisehi akkhīhi samannāgato, visamakkhi  vā ekena mahantena ekena khuddakena akkhinā samannāgato, visamacakkalo vā ekena  uddhaṃ ekena adhoti evaṃ visamajātehi akkhicakkalehi samannāgato, kekaro vā gambhīrakkhi  vā yassa gambhīre udapāne udakatārakā viya akkhitārakā paññāyanti; nikkhantakkhi  vā yassa kakkaṭakasseva akkhitārakā nikkhantā honti; hatthikaṇṇo vā mahatīhi  kaṇṇasakkhalikāhi samannāgato, mūsikakaṇṇo vā jaṭukakaṇṇo vā khuddikāhi kaṇṇasakkhalikāhi  samannāgato, chiddamattakaṇṇo vā yassa vinā kaṇṇasakkhalikāhi ^a^M0.0311^ea^ kaṇṇachiddamattameva  ^a^P5.1029^ea^ hoti; aviddhakaṇṇo vā yonakajātiko pana parisadūsako na hoti;  sabhāvoyeva hi so tassa kaṇṇabhagandariko vā niccapūtinā kaṇṇena samannāgato, gaṇḍakaṇṇo  vā sadāpaggharitapubbena kaṇṇena samannāgato, ṭaṅkitakaṇṇo vā gobhattanāḷikāya aggasadisehi  kaṇṇehi samannāgato, atipiṅgalakkhi vā madhupiṅgalaṃ pana pabbājetuṃ vaṭṭati. nippakhumakkhi  vā assupaggharaṇakkhi vā pupphitakkhi vā akkhipākena samannāgatakkhi vā.</p>
              <p>[03]atimahantanāsiko vā atikhuddakanāsiko vā cipiṭanāsiko vā majjhe appatiṭṭhahitvā  ekapasse ṭhitavaṅkanāsiko vā, dīghanāsiko vā sukatuṇḍasadisāya jivhāya lehituṃ  sakkuṇeyyāya nāsikāya samannāgato, niccapaggharitasiṅghāṇikanāso vā.</p>
              <p>[03]mahāmukho vā yassa paṭaṅgamaṇḍūkasseva mukhanimittaṃyeva mahantaṃ hoti, mukhaṃ pana lābusadisaṃ  ^a^V0.0295^ea^ atikhuddakaṃ, bhinnamukho vā vaṅkamukho vā mahāoṭṭho vā ukkhalimukhavaṭṭisadisehi oṭṭhehi  samannāgato, tanukaoṭṭho vā bhericammasadisehi dante pidahituṃ asamatthehi oṭṭhehi  samannāgato, mahādharoṭṭho vā tanukauttaroṭṭho vā tanukādharoṭṭho vā mahāuttaroṭṭho vā  oṭṭhachinnako vā eḷamukho vā uppakkamukho vā saṅkhatuṇḍako vā bahisetehi anto atirattehi  oṭṭhehi samannāgato, duggandhakuṇapamukho vā.</p>
              <p>[03]mahādanto vā aṭṭhakadantasadisehi dantehi samannāgato asuradanto vā heṭṭhā vā upari  vā bahinikkhantadanto, yassa pana sakkā hoti oṭṭhehi pidahituṃ kathentasseva paññāyati  no akathentassa, taṃ pabbājetuṃ vaṭṭati. pūtidanto vā niddanto vā yassa pana dantantare  kalandakadanto viya sukhumadanto hoti, taṃ pabbājetuṃ vaṭṭati.</p>
              <p>[03]mahāhanuko vā gohanusadisena hanunā samannāgato, dīghahanuko vā cipiṭahanuko  vā antopaviṭṭhena viya atirassena hanukena samannāgato, bhinnahanuko vā vaṅkahanuko  vā nimmassudāṭhiko vā bhikkhunisadisamukho dīghagalo vā bakagalasadisena galena samannāgato,  rassagalo vā antopaviṭṭhena ^a^P5.1030^ea^ viya galena samannāgato, bhinnagalo vā  bhaṭṭhāṃsakūṭo vā ahattho vā ekahattho vā atirassahattho ^a^M0.0312^ea^ vā atidīghahattho  vā bhinnauro vā bhinnapiṭṭhi vā kacchugatto vā kaṇḍugatto vā daddugatto vā godhāgatto  vā, yassa godhāya viya gattato cuṇṇāni patanti, sabbañcetaṃ virūpakaraṇaṃ sandhāya vitthārikavasena  vuttaṃ. vinicchayo panettha ``na bhikkhave pañcahi ābādhehī''ti ettha vuttanayeneva  veditabbo.</p>
              <p>[03]bhaṭṭhakaṭiko vā mahāānisado vā uddhanakūṭasadisehi ānisadamaṃsehi accuggatehi samannāgato,  mahāūruko vā vātaṇḍiko vā mahājāṇuko vā saṅghaṭṭanajāṇuko vā dīghajaṅgho  vā yaṭṭhisadisajaṅgho vikaṭo vā paṇho vā ubbaddhapiṇḍiko vā, so duvidho heṭṭhā oruḷhāhi  vā upari āruḷhāhi vā mahatīhi jaṅghapiṇḍikāhi samannāgato, mahājaṅgho vā thūlajaṅghapiṇḍiko  vā mahāpādo vā mahāpaṇhi vā piṭṭhikapādo vā pādavemajjhato uṭṭhitajaṅgho vaṅkapādo vā  so duvidho -- anto vā bahi vā parivattapādo gaṇṭhikaṅguli vā siṅgiveraphaṇasadisāhi  aṅgulīhi samannāgato, andhanakho vā kāḷavaṇṇehi pūtinakhehi samannāgato, sabbopi esa  parisadūsako. evarūpo parisadūsako na pabbājetabbo.</p>
              <p>[03]^b^kāṇo^eb^ti pasannandho vā hotu pupphādīhi vā upahatapasādo. yo dvīhi vā ekena  vā akkhinā ^a^V0.0296^ea^ na passati, so na pabbājetabbo. mahāpaccariyaṃ pana ekakkhikāṇo kāṇoti  vutto, dviakkhikāṇo andhena saṅgahito. mahāaṭṭhakathāyaṃ jaccandho andhoti vutto,  tasmā ubhayampi pariyāyena yujjati. ^b^kuṇī^eb^ti hatthakuṇī vā pādakuṇī vā aṅgulikuṇī  vā; yassa etesu hatthādīsu yaṃkiñci vaṅkaṃ paññāyati, so kuṇī nāma. ^b^khañjo^eb^ti  natajāṇuko vā bhinnajaṅgho vā majjhe saṅkuṭitapādattā kuṇḍapādako vā piṭṭhipādamajjhena  caṅkamanto agge saṅkuṭitapādattā kuṇḍapādako vā piṭṭhipādaggena caṅkamanto aggapādeneva  caṅkamanakhañjo vā paṇhikāya caṅkamanakhañjo ^a^P5.1031^ea^ vā pādassa bāhirantena caṅkamanakhañjo  vā pādassa abbhantarantena caṅkamanakhañjo vā gopphakānaṃ upari bhaggattā sakalena piṭṭhipādena  caṅkamanakhañjo vā; sabbopesa khañjoyeva, so na pabbājetabbo.</p>
              <p>[03]^b^pakkhahato^eb^ti ^a^M0.0313^ea^ yassa eko hattho vā pādo vā aḍḍhasarīraṃ vā sukhaṃ na vahati.  ^b^chinniriyāpatho^eb^ti pīṭhasappi vuccati. ^b^jarādubbalo^eb^ti jiṇṇabhāvena dubbalo  attano cīvararajanādikammaṃ kātumpi asamattho. yo pana mahallakopi balavā hoti,  attānaṃ paṭijaggituṃ sakkoti, so pabbājetabbo. ^b^andho^eb^ti jaccandho vuccati.  ^b^mūgo^eb^ti yassa vacībhedo nappavattati; yassāpi pavattati, saraṇagamanaṃ pana paripuṇṇaṃ  bhāsituṃ na sakkoti, tādisaṃ mammanampi pabbājetuṃ na vaṭṭati. yo pana saraṇagamanamattaṃ  paripuṇṇaṃ bhāsituṃ sakkoti, taṃ pabbājetuṃ vaṭṭati.</p>
              <p>[03]^b^badhiro^eb^ti yo sabbena sabbaṃ na suṇāti. yo pana mahāsaddaṃ suṇāti, taṃ pabbājetuṃ  vaṭṭati. ^b^andhamūgā^eb^dayo ubhayadosavasena vuttā. yesañca pabbajjā paṭikkhittā, upasampadāpi  tesaṃ paṭikkhittāva. sace pana te saṅgho upasampādeti, sabbepi hatthacchinnādayo  sūpasampannā, kārakasaṅgho pana ācariyupajjhāyā ca āpattito na muccanti. vakkhati  ca -- ``atthi bhikkhave puggalo appatto osāraṇaṃ, tañce saṅgho osāreti, ekacco  suosārito, ekacco duosārito''ti tassattho āgataṭṭhāneyeva āvi bhavissatīti.</p>
              <p>[06] hatthacchinnādivatthukathā niṭṭhitā.</p>
            </h4>
          </h3>
          <h3>
            <h3n> alajjīnissayavatthukathā</h3n>
            <h4>
              <h4n> </h4n>
              <p>[03] 120^b^.^eb^ ^b^alajjīnaṃ nissāya vasantī^eb^ti upayogatthe sāmivacanaṃ; alajjipuggale nissāya  vasantīti ^a^V0.0297^ea^ attho. ^b^yāva bhikkhusabhāgataṃ jānāmī^eb^ti nissayadāyakassa bhikkhuno  bhikkhūhi sabhāgataṃ lajjibhāvaṃ yāva jānāmīti attho. tasmā navaṃ ṭhānaṃ gatena  ``ehi bhikkhu, nissayaṃ gaṇhāhī''ti vuccamānenāpi catūhapañcāhaṃ nissayadāyakassa  lajjibhāvaṃ upaparikkhitvā nissayo gahetabbo.</p>
              <p>[03]sace ``thero lajjī''ti bhikkhūnaṃ santike sutvā āgatadivaseyeva gahetukāmo  hoti, thero pana ``āgamehi tāva, vasanto jānissasī''ti katipāhaṃ ācāraṃ upaparikkhitvā  nissayaṃ deti, vaṭṭati. pakatiyā nissayaggahaṇaṭṭhānaṃ ^a^P5.1032^ea^ gatena tadaheva  gahetabbo, ekadivasampi parihāro ^a^M0.0314^ea^ natthi. sace paṭhamayāme ācariyassa  okāso natthi, okāsaṃ alabhanto ``paccūsasamaye gahessāmī''ti sayati, aruṇaṃ  uggatampi na jānāti, anāpatti. sace pana ``gaṇhissāmī''ti ābhogaṃ akatvā  sayati, aruṇuggamane dukkaṭaṃ. agatapubbaṃ ṭhānaṃ gatena dve tīṇi divasāni vasitvā  gantukāmena anissitena vasitabbaṃ. ``sattāhaṃ vasissāmī''ti ālayaṃ karontena  pana nissayo gahetabbo. sace thero ``kiṃ sattāhaṃ vasantassa nissayenā''ti  vadati, paṭikkhittakālato paṭṭhāya laddhaparihāro hoti.</p>
              <p>[06] alajjīnissayavatthukathā niṭṭhitā.</p>
            </h4>
          </h3>
          <h3>
            <h3n> gamikādinissayavatthukathā</h3n>
            <h4>
              <h4n> </h4n>
              <p>[03] 121^b^.^eb^ ^b^nissayakaraṇīyo^eb^ti karaṇīyanissayo, karaṇīyo mayā nissayo; gahetabboti  attho. ^b^nissayaṃ alabhamānenā^eb^ti attanā saddhiṃ addhānamaggappaṭipannesu nissayadāyake  asati nissayaṃ na labhati nāma. evaṃ alabhantena anissitena bahūnipi divasāni  gantabbaṃ. sace pubbepi nissayaṃ gahetvā vutthapubbaṃ kañci āvāsaṃ pavisati,  ekarattaṃ vasantenāpi nissayo gahetabbo. antarāmagge vissamanto vā satthaṃ pariyesanto  vā katipāhaṃ vasati, anāpatti. antovasse pana nibaddhavāsaṃ vasitabbaṃ, nissayo  ca gahetabbo. nāvāya gacchantassa pana vassāne āgatepi nissayaṃ alabhantassa anāpatti.</p>
              <p>[03]^b^yāciyamānenā^eb^ti tena gilānena yāciyamānena anissitena vasitabbaṃ. sace ``yācāhi  ma''nti vuccamānopi gilāno mānena na yācati, gantabbaṃ.</p>
              <p>[03]^b^phāsu^eb^ ^a^V0.0298^ea^ ^b^hotī^eb^ti samathavipassanānaṃ paṭilābhavasena phāsu hoti. imañhi parihāraṃ  neva sotāpanno na sakadāgāmī anāgāmī arahanto labhanti; na thāmagatassa samādhino vā  vipassanāya vā lābhī, vissaṭṭhakammaṭṭhāne pana bālaputhujjane kathāva natthi. yassa kho  pana samatho vā vipassanā vā taruṇo hoti, ayaṃ imaṃ parihāraṃ labhati, pavāraṇasaṅgahopi  etasseva anuññāto. tasmā iminā puggalena ācariye pavāretvā gatepi ``yadā  patirūpo nissayadāyako āgacchissati, tassa nissāya vasissāmī''ti ābhogaṃ katvā  puna yāva ^a^M0.0315^ea^ āsāḷhīpuṇṇamā, tāva anissitena vatthuṃ vaṭṭati. sace  pana āsāḷhīmāse ^a^P5.1033^ea^ ācariyo nāgacchati, yattha nissayo labbhati,  tattha gantabbaṃ.</p>
              <p>[03] 122^b^.^eb^ ^b^gottenapi anussāvetu^eb^nti mahākassapassa upasampadāpekkhoti evaṃ gottaṃ  vatvā anussāvetuṃ anujānāmīti attho.</p>
              <p>[03] 123^b^.^eb^ ^b^dve ekānussāvane^eb^ti dve ekato anussāvane; ekena ekassa aññena itarassāti  evaṃ dvīhi vā ācariyehi ekena vā ekakkhaṇe kammavācaṃ anussāventehi upasampādetuṃ  anujānāmīti attho.</p>
              <p>[03]^b^dve tayo ekānussāvane kātuṃ tañca kho ekena upajjhāyenā^eb^ti dve vā tayo vā  jane purimanayeneva ekato anussāvane kātuṃ anujānāmi; tañca kho anussāvanakiriyaṃ  ekena upajjhāyena anujānāmīti attho. tasmā ekena ācariyena dve vā tayo vā  anussāvetabbā. dvīhi vā tīhi vā ācariyehi visuṃ visuṃ ekena ekassāti  evaṃ ekappahāreneva dve tisso vā kammavācā kātabbā. sace pana nānācariyā  nānupajjhāyā honti, tissatthero sumanattherassa saddhivihārikaṃ, sumanatthero tissattherassa  saddhivihārikaṃ anussāveti, aññamaññañca gaṇapūrakā honti, vaṭṭati. sace pana nānāupajjhāyā  honti, eko ācariyo hoti, ``natveva nānupajjhāyenā''ti paṭikkhittattā na vaṭṭati.  idaṃ sandhāya hi esa paṭikkhepo.</p>
              <p>[06] gamikādinissayavatthukathā niṭṭhitā.</p>
            </h4>
          </h3>
          <h3>
            <h3n> upasampadāvidhikathā</h3n>
            <h4>
              <h4n> </h4n>
              <p>[03] 126^b^.^eb^ ^b^paṭhamaṃ^eb^ ^a^V0.0299^ea^ ^b^upajjhaṃ gāhāpetabbo^eb^ti   ettha vajjāvajjaṃ upanijjhāyatīti upajjhā, taṃ  upajjhaṃ; ``upajjhāyo me bhante hohī''ti evaṃ vadāpetvā gāhāpetabbo. ^b^vitthāyantī^eb^ti  vitthaddhagattā honti. ^b^yaṃ jāta^eb^nti yaṃ tava sarīre jātaṃ nibbattaṃ vijjamānaṃ,  taṃ saṅghamajjhe pucchante santaṃ atthīti vattabbantiādi. ^b^ullumpatu ma^eb^nti uddharatu  maṃ.</p>
              <p>[06] upasampadāvidhikathā niṭṭhitā.</p>
            </h4>
          </h3>
          <h3>
            <h3n> cattāronissayādikathā</h3n>
            <h4>
              <h4n> </h4n>
              <p>[03] 128^b^.^eb^ ^b^tāvadevā^eb^ti ^a^M0.0316^ea^ upasampannasamanantarameva. ^b^chāyā metabbāti^eb^ ekaporisā  vā dviporisā vāti chāyā metabbā. ^b^utuppamāṇaṃ ācikkhitabba^eb^nti ``vassāno  hemanto gimho''ti evaṃ utuppamāṇaṃ ācikkhitabbaṃ. ettha ca utuyeva utuppamāṇaṃ.  sace vassānādayo aparipuṇṇā honti, yattakehi divasehi yassa yo utu aparipuṇṇo,  te divase sallakkhetvā so ^b^divasabhāgo^eb^ ācikkhitabbo. atha vā ``ayaṃ nāma utu,  so ca kho paripuṇṇo vā aparipuṇṇo vā''ti evaṃ utuppamāṇaṃ ācikkhitabbaṃ.  ``pubbaṇho vā sāyanho vā''ti evaṃ divasabhāgo ^a^P5.1034^ea^ ācikkhitabbo.  ^b^saṅgītī^eb^ti idameva sabbaṃ ekato katvā ``tvaṃ kiṃ labhasi, kā te chāyā, kiṃ  utuppamāṇaṃ, ko divasabhāgo''ti puṭṭho ``idaṃ nāma labhāmi -- vassaṃ vā hemantaṃ  vā gimhaṃ vā, ayaṃ me chāyā, idaṃ utuppamāṇaṃ, ayaṃ divasabhāgoti vadeyyāsī''ti  evaṃ ācikkhitabbaṃ.</p>
              <p>[03] 129^b^.^eb^ ^b^ohāyāti^eb^ chaḍḍetvā. ^b^dutiyaṃ dātu^eb^nti upasampadamāḷakato pariveṇaṃ  gacchantassa dutiyakaṃ dātuṃ anujānāmi, cattāri ca akaraṇīyāni ācikkhitunti  attho. ^b^paṇḍupalāso^eb^ti paṇḍuvaṇṇo patto. ^b^bandhanā pavutto^eb^ti vaṇṭato  patito. ^b^abhabbo haritatthāyā^eb^ti puna harito bhavituṃ abhabbo. ^b^puthusilā^eb^ti  mahāsilā.</p>
              <p>[03] 130^b^.^eb^ ^b^alabbhamānāya sāmaggiyā anāpatti sambhoge saṃvāse^eb^ti yāva tassa ukkhepanīyakammakaraṇatthāya  sāmaggī na labbhati, tāva tena saddhiṃ sambhoge ca uposathapavāraṇādikaraṇabhede ^a^V0.0300^ea^ saṃvāse  ca anāpattīti. sesaṃ sabbattha mahāvibhaṅge vuttānusārena suviññeyyattā pākaṭamevāti.</p>
              <p>[06] cattāronissayādikathā niṭṭhitā.</p>
              <p>[06] samantapāsādikāya vinayasaṃvaṇṇanāya</p>
              <p>[06] dvāsattatiadhikavatthusatapaṭimaṇḍitassa mahākhandhakassa</p>
              <p>[06] atthavaṇṇanā niṭṭhitā.</p>
              <p>[06] mahākhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 2. uposathakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> sannipātānujānanādikathā</h3n>
            <h4>
              <h4n> </h4n>
              <p>[03] 132^b^.^eb^ uposathakkhandhake ^a^M0.0317^ea^ ^a^V0.0301^ea^ -- ^b^aññatitthiyā^eb^ti ettha titthaṃ vuccati laddhi;  aññaṃ titthaṃ aññatitthaṃ; aññatitthaṃ etesaṃ atthīti ^b^aññatitthiyā;^eb^ ito aññaladdhikāti  vuttaṃ hoti. ^b^dhammaṃ bhāsantī^eb^ti yaṃ tesaṃ kattabbākattabbaṃ, taṃ kathenti.  ^b^te labhantī^eb^ti te manussā labhanti. ^b^mūgasūkarā^eb^ti thūlasarīrasūkarā.</p>
              <p>[03] 135^b^.^eb^ ^b^anajjhāpanno vā hoti āpajjitvā vā vuṭṭhito^eb^ti ettha yaṃ āpattiṃ bhikkhu  anajjhāpanno vā hoti, āpajjitvā vā vuṭṭhito, ayaṃ asantī nāma āpattīti evamattho  veditabbo. ^b^sampajānamusāvāde kiṃ hotī^eb^ti yvāyaṃ sampajānamusāvādo assa hotīti  vutto, so āpattito kiṃ hoti, katarā āpatti hotīti attho. ^b^dukkaṭaṃ hotī^eb^ti  dukkaṭāpatti hoti; sā ca kho na ^a^P5.1035^ea^ musāvādalakkhaṇena; bhagavato pana  vacanena vacīdvāre akiriyasamuṭṭhānā āpatti hotīti veditabbā. vakkhati hi --</p>
              <p>[21] ``anālapanto manujena kenaci,</p>
              <p>[27] vācāgiraṃ no ca pare bhaṇeyya.</p>
              <p>[26] āpajjeyya vācasikaṃ na kāyikaṃ,</p>
              <p>[22] pañhā mesā kusalehi cintitā''ti.. (pari0 479).</p>
              <p>[03]^b^antarāyiko^eb^ti antarāyakaro. ^b^kissa phāsu hotī^eb^ti kimatthāya phāsu  hoti. ^b^paṭhamassa jhānassa adhigamāyā^eb^ti paṭhamassa jhānassa adhigamanatthāya tassa bhikkhuno  phāsu hoti sukhaṃ hoti. esa nayo sabbattha. iti bhagavā uddesato ca niddesato  ca paṭhamaṃ pātimokkhuddesaṃ dassesi.</p>
              <p>[03] 136^b^.^eb^ ^b^devasika^eb^nti ^a^V0.0302^ea^ divase divase. ^b^cātuddase vā pannarase vā^eb^ti ekassa utuno  tatiye ca sattame ca pakkhe dvikkhattuṃ cātuddase avasese chakkhattuṃ pannarase; ayaṃ  tāva eko attho. ayaṃ pana pakaticārittavasena ^a^M0.0318^ea^ vutto ``sakiṃ pakkhassa cātuddase  vā pannarase vā''ti vacanato pana tathārūpe paccaye sati yasmiṃ tasmiṃ cātuddase vā  pannarase vā uddisituṃ vaṭṭati, āvāsikānaṃ bhikkhūnaṃ cātuddaso hoti, āgantukānaṃ  pannaraso. sace āvāsikā bahutarā honti, āgantukehi āvāsikānaṃ anuvattitabba''nti  vacanatopi cetaṃ veditabbaṃ.</p>
            </h4>
          </h3>
          <h3>
            <h3n> sīmānujānanakathā</h3n>
            <h4>
              <h4n> </h4n>
              <p>[03] 138^b^.^eb^ ^b^paṭhamaṃ nimittā kittetabbā^eb^ti vinayadharena pucchitabbaṃ ``puratthimāya disāya  kiṃ nimitta''nti? pabbato bhanteti. puna vinayadharena ``eso pabbato nimitta''nti  evaṃ nimittaṃ kittetabbaṃ. ``etaṃ pabbataṃ nimittaṃ karoma, karissāma, nimittaṃ  kato, nimittaṃ hotu, hoti bhavissatī''ti evaṃ pana kittetuṃ na vaṭṭati. pāsāṇādīsupi  eseva nayo. puratthimāya anudisāya, dakkhiṇāya disāya, dakkhiṇāya anudisāya, pacchimāya  disāya, pacchimāya anudisāya, uttarāya disāya, uttarāya anudisāya, kiṃ nimittaṃ?  udakaṃ bhante. etaṃ udakaṃ nimittanti ettha pana aṭṭhatvā puna puratthimāya disāya  kiṃ nimittaṃ. pabbato bhante. eso pabbato nimittanti evaṃ paṭhamaṃ   ^a^P5.1036^ea^ kittitanimittaṃ kittetvāva ṭhapetabbaṃ. evañhi nimittena nimittaṃ ghaṭitaṃ  hoti. evaṃ nimittāni kittetvā athānantaraṃ vuttāya kammavācāya sīmā sammannitabbā.  kammavācāpariyosāne nimittānaṃ anto sīmā hoti, nimittāni sīmato bahi honti.  tattha nimittāni sakiṃ kittitānipi kittitāneva honti. andhakaṭṭhakathāyaṃ pana  tikkhattuṃ sīmamaṇḍalaṃ sambandhantena nimittaṃ kittetabbanti vuttaṃ. ``pabbato  bhanteti...pe0... udakaṃ bhante''ti evaṃ pana upasampanno vā ācikkhatu anupasampanno  vā vaṭṭatiyeva.</p>
              <p>[03]idāni pabbatanimittādīsu evaṃ vinicchayo veditabbo -- tividho pabbato, suddhapaṃsupabbato,  suddhapāsāṇapabbato, ubhayamissakoti. so tividhopi vaṭṭati. vālikarāsi pana  na vaṭṭati. itaropi hatthippamāṇato omakataro na vaṭṭati. hatthippamāṇato pana paṭṭhāya sineruppamāṇopi  vaṭṭati. sace catūsu disāsu cattāro tīsu vā tayo pabbatā honti, catūhi  vā tīhi vā pabbatanimittehi eva sammannituṃ vaṭṭati. dvīhi pana nimittehi ekena  ^a^M0.0319^ea^ vā sammannituṃ na vaṭṭati. ito paresu pāsāṇanimittādīsupi eseva  nayo. tasmā pabbatanimittaṃ ^a^V0.0303^ea^ karontena pucchitabbaṃ ``ekābaddho na ekābaddho''ti.  sace ekābaddho hoti, na kātabbo. tañhi catūsu vā aṭṭhasu vā disāsu kittentenāpi  ekameva nimittaṃ kittitaṃ hoti, tasmā yo evaṃ cakkasaṇṭhānena vihāraṃ parikkhipitvā  ṭhito pabbato, taṃ ekadisāya kittetvā aññāsu disāsu taṃ bahiddhā katvā anto  aññāni nimittāni kittetabbāni.</p>
              <p>[03]sace pabbatassa tatiyabhāgaṃ vā upaḍḍhaṃ vā antosīmāya kattukāmā honti, pabbataṃ  akittetvā yattakaṃ padesaṃ anto kattukāmā, tassa parato tasmiṃyeva pabbate jātarukkhavammikādīsu  aññataraṃ nimittaṃ kittetabbaṃ. sace ekayojanadviyojanappamāṇaṃ sabbaṃ pabbataṃ anto  kattukāmā honti, pabbatassa parato bhūmiyaṃ jātarukkhavammikādīni nimittāni kittetabbāni.</p>
              <p>[03]^b^pāsāṇanimitte^eb^ -- ayaguḷopi pāsāṇasaṅkhyameva gacchati, tasmā yo ^a^P5.1037^ea^ koci  pāsāṇo vaṭṭati. pamāṇato pana hatthippamāṇo pabbatasaṅkhyaṃ gato, tasmā so na vaṭṭati. mahāgoṇamahāmahiṃsappamāṇo  pana vaṭṭati. heṭṭhimaparicchedena dvattiṃsapalaguḷapiṇḍaparimāṇo vaṭṭati. tato khuddakataro  iṭṭhakā vā mahantīpi na vaṭṭati. animittupagapāsāṇarāsipi na vaṭṭati, pageva paṃsuvālikarāsi.  bhūmisamo khalamaṇḍalasadiso piṭṭhipāsāṇo vā bhūmito khāṇuko viya uṭṭhitapāsāṇo  vā hoti, sopi pamāṇupago ce vaṭṭati. piṭṭhipāsāṇo atimahantopi pāsāṇasaṅkhyameva  gacchati, tasmā sace mahato piṭṭhipāsāṇassa ekappadesaṃ antosīmāya kattukāmā honti,  taṃ akittetvā tassupari añño pāsāṇo kittetabbo. sace piṭṭhipāsāṇupari vihāraṃ  karonti, vihāramajjhena vā piṭṭhipāsāṇo vinivijjhitvā gacchati, evarūpo piṭṭhipāsāṇo  na vaṭṭati. sace hi taṃ kittenti, nimittassa upari vihāro hoti, nimittañca  nāma bahisīmāya hoti, vihāropi bahisīmāyaṃ āpajjati. vihāraṃ parikkhipitvā  ṭhitapiṭṭhipāsāṇo ekattha kittetvā aññattha na kittetabbo.</p>
              <p>[03]^b^vananimitte^eb^ -- tiṇavanaṃ vā tacasāratālanāḷikerādirukkhavanaṃ vā na vaṭṭati. antosārānaṃ  pana sākasālādīnaṃ antosāramissakānaṃ vā rukkhānaṃ ^a^M0.0320^ea^ vanaṃ vaṭṭati, tañca  kho heṭṭhimaparicchedena catupañcarukkhamattampi tato oraṃ na vaṭṭati, paraṃ yojanasatikampi  vaṭṭati. sace pana vanamajjhe vihāraṃ karonti, vanaṃ na kittetabbaṃ. ekadesaṃ antosīmāya  kattukāmehipi vanaṃ akittetvā tattha rukkhapāsāṇādayo kittetabbā. vihāraṃ parikkhipitvā  ṭhitavanaṃ ekattha kittetvā aññattha na kittetabbaṃ.</p>
              <p>[03]^b^rukkhanimitte^eb^ ^a^V0.0304^ea^ -- tacasāro tālanāḷikerādirukkho na vaṭṭati, antosāro jīvamānako  antamaso ubbedhato aṭṭhaṅgulo pariṇāhato sūcidaṇḍakappamāṇopi vaṭṭati, tato oraṃ na  vaṭṭati, paraṃ dvādasayojano suppatiṭṭhitanigrodhopi vaṭṭati. vaṃsanaḷakasarāvādīsu bījaṃ ropetvā  vaḍḍhāpito pamāṇupagopi na vaṭṭati. tato apanetvā pana taṅkhaṇampi ^a^P5.1038^ea^  bhūmiyaṃ ropetvā koṭṭhakaṃ katvā udakaṃ āsiñcitvā kittetuṃ vaṭṭati. navamūlasākhāniggamanaṃ  akāraṇaṃ. khandhaṃ chinditvā ropite pana etaṃ yujjati. kittentena ca ``rukkho''tipi  vattuṃ vaṭṭati, ``sākarukkhotipi sālarukkho''tipi. ekābaddhaṃ pana suppatiṭṭhitanigrodhasadisaṃ  ekattha kittetvā aññattha kittetuṃ na vaṭṭati.</p>
              <p>[03]^b^magganimitte^eb^ -- araññakhettanadītaḷākamaggādayo na vaṭṭanti, jaṅghamaggo vā sakaṭamaggo vā  vaṭṭati, yo nibbijjhitvā dve tīṇi gāmantarāni gacchati. yo pana jaṅghamaggo sakaṭamaggato  okkamitvā puna sakaṭamaggameva otarati, ye vā jaṅghamaggasakaṭamaggā avaḷañjā, te na  vaṭṭanti. jaṅghasatthasakaṭasatthehi vaḷañjiyamānāyeva vaṭṭanti. sace dve maggā nikkhamitvā  pacchā sakaṭadhuramiva ekībhavanti, dvidhā bhinnaṭṭhāne vā sambandhaṭṭhāne vā sakiṃ kittetvā  puna na kittetabbā, ekābaddhanimittañhetaṃ hoti.</p>
              <p>[03]sace vihāraṃ parikkhipitvā cattāro maggā catūsu disāsu gacchanti, majjhe ekaṃ  kittetvā aparaṃ kittetuṃ na vaṭṭati. ekābaddhanimittañhetaṃ hoti. koṇaṃ nibbijjhitvā  gatamaggaṃ pana parabhāge kittetuṃ vaṭṭati. vihāramajjhena nibbijjhitvā gatamaggo pana  na kittetabbo. kittite nimittassa upari vihāro hoti. sace sakaṭamaggassa  antimacakkamaggaṃ nimittaṃ karonti, maggo bahisīmāya hoti. sace bāhiracakkamaggaṃ  nimittaṃ karonti, bāhiracakkamaggova bahisīmāya hoti, sesaṃ antosīmaṃ bhajati.  maggaṃ ^a^M0.0321^ea^ kittentena ``maggo pantho patho pajjo''ti dasasu yena kenaci  nāmena kittetuṃ vaṭṭati. parikhāsaṇṭhānena vihāraṃ parikkhipitvā gatamaggo ekattha  kittetvā aññattha kittetuṃ na vaṭṭati.</p>
              <p>[03]^b^vammikanimitte^eb^ -- heṭṭhimaparicchedena taṃ divasaṃ jāto aṭṭhaṅgulubbedho govisāṇappamāṇopi  vammiko vaṭṭati, tato oraṃ na vaṭṭati, paraṃ himavantapabbatasadisopi vaṭṭati. vihāraṃ  parikkhipitvā ṭhitaṃ pana ekābaddhaṃ ekattha kittetvā aññattha kittetuṃ na vaṭṭati.</p>
              <p>[03]^b^nadīnimitte^eb^ ^a^V0.0305^ea^ -- yassā dhammikānaṃ ^a^P5.1039^ea^ rājūnaṃ kāle anvaddhamāsaṃ anudasāhaṃ  anupañcāhanti evaṃ anatikkamitvā deve vassante valāhakesu vigatamattesu sotaṃ  pacchijjati, ayaṃ nadīsaṅkhyaṃ na gacchati. yassā pana īdise suvuṭṭhikāle vassānassa  cātumāse sotaṃ na pacchijjati, timaṇḍalaṃ paṭicchādetvā yattha katthaci uttarantiyā  bhikkhuniyā antaravāsako temiyati, ayaṃ nadīsaṅkhyaṃ gacchati, sīmaṃ bandhantānaṃ nimittaṃ  hoti. bhikkhuniyā nadīpāragamanepi uposathādisaṅghakammakaraṇepi nadīpārasīmasammannanepi  ayameva nadī.</p>
              <p>[03]yā pana maggo viya sakaṭadhurasaṇṭhānena vā parikhāsaṇṭhānena vā vihāraṃ parikkhipitvā  gatā, taṃ ekattha kittetvā aññattha kittetuṃ na vaṭṭati. vihārassa catūsu disāsu  aññamaññaṃ vinibbijjhitvā gate nadicatukkepi eseva nayo. asammissanadiyo pana  catassopi kittetuṃ vaṭṭati. sace vatiṃ karonto viya rukkhapāde nikhaṇitvā  vallipalālādīhi nadisotaṃ rumbhanti, udakañca ajjhottharitvā āvaraṇaṃ pavattatiyeva,  nimittaṃ kātuṃ vaṭṭati. yathā pana udakaṃ nappavattati, evaṃ setumhi kate appavattamānā  nadī nimittaṃ kātuṃ na vaṭṭati. pavattanaṭṭhāne nadinimittaṃ, appavattanaṭṭhāne udakanimittaṃ  kātuṃ vaṭṭati.</p>
              <p>[03]yā pana dubbuṭṭhikāle vā gimhe vā nirudakabhāvena nappavattati, sā vaṭṭati. mahānadito  udakamātikaṃ nīharanti, sā kunnadisadisā hutvā tīṇi sassāni sampādentī niccaṃ  pavattati, kiñcāpi pavattati, nimittaṃ kātuṃ na vaṭṭati. yā pana mūle mahānadito  niggatāpi kālantarena teneva niggatamaggena ^a^M0.0322^ea^ nadiṃ bhinditvā sayañca gacchati,  gacchantī parato susumārādisamākiṇṇā nāvādīhi sañcaritabbā nadī hoti, taṃ nimittaṃ  kātuṃ vaṭṭati.</p>
              <p>[03]^b^udakanimitte^eb^ -- nirudake ṭhāne nāvāya vā cāṭiādīsu vā udakaṃ pūretvā  udakanimittaṃ kittetuṃ na vaṭṭati, bhūmigatameva vaṭṭati ^a^P5.1040^ea^. tañca kho  appavattanaudakaṃ āvāṭapokkharaṇitaḷākajātassaraloṇisamuddādīsu ṭhitaṃ, aṭṭhitaṃ pana  oghanadiudakavāhakamātikādīsu udakaṃ na vaṭṭati. andhakaṭṭhakathāyaṃ pana ``gambhīresu  āvāṭādīsu ukkhepimaṃ udakaṃ nimittaṃ na kātabba''nti vuttaṃ, taṃ duvuttaṃ attanomatimattameva.  ṭhitaṃ pana antamaso sūkarakhatāyapi gāmadārakānaṃ kīḷanavāpiyampi taṅkhaṇaññeva pathaviyaṃ  āvāṭakaṃ katvā kuṭehi āharitvā pūritaudakampi sace yāva kammavācāpariyosānā  tiṭṭhati, appaṃ vā hotu bahu vā, vaṭṭati. tasmiṃ pana ṭhāne nimittasaññākaraṇatthaṃ  pāsāṇavālikāpaṃsuādirāsi vā pāsāṇatthambho vā dārutthambho vā kātabbo. taṃ  kātuñca kāretuñca bhikkhussa vaṭṭati. lābhasīmāyaṃ pana na vaṭṭati ^a^V0.0306^ea^. samānasaṃvāsakasīmā  kassaci pīḷanaṃ na karoti, kevalaṃ bhikkhūnaṃ vinayakammameva sādheti, tasmā ettha  vaṭṭati.</p>
              <p>[03]imehi ca aṭṭhahi nimittehi asammissehipi aññamaññaṃ sammissehipi sīmaṃ sammannituṃ  vaṭṭatiyeva. sā evaṃ sammannitvā bajjhamānā ekena dvīhi vā nimittehi abaddhā hoti,  tīṇi pana ādiṃ katvā vuttappakārānaṃ nimittānaṃ satenāpi baddhā hoti. sā  tīhi siṅghāṭakasaṇṭhānā hoti, catūhi caturassā vā siṅghāṭakāḍḍhacandamudiṅgādisaṇṭhānā  vā, tato adhikehi nānāsaṇṭhānā. taṃ bandhitukāmehi sāmantavihāresu bhikkhū  tassa tassa vihārassa sīmāparicchedaṃ pucchitvā, baddhasīmavihārānaṃ sīmāya sīmantarikaṃ,  abaddhasīmavihārānaṃ sīmāya upacāraṃ ṭhapetvā disācārikabhikkhūnaṃ nissañcārasamaye  sace ekasmiṃ gāmakhette sīmaṃ bandhitukāmā, ye tattha baddhasīmavihārā, tesu  bhikkhūnaṃ ``mayaṃ ajja sīmaṃ bandhissāma, tumhe sakasīmāparicchedato mā nikkhamitthā''ti  pesetabbaṃ. ye abaddhasīmavihārā, tesu bhikkhū ekajjhaṃ sannipātetabbā, chandārahānaṃ  chando āharāpetabbo ^a^P5.1041^ea^. sace aññānipi gāmakkhettāni antokātukāmā  ^a^M0.0323^ea^, tesu gāmesu ye bhikkhū vasanti, tehipi āgantabbaṃ. anāgacchantānaṃ  chando āharitabboti mahāsumatthero āha. mahāpadumatthero pana ``nānāgāmakhettāni  nāma pāṭekkaṃ baddhasīmāsadisāni, na tato chandapārisuddhi āgacchati. antonimittagatehi  pana bhikkhūhi āgantabba''nti vatvā puna āha -- ``samānasaṃvāsakasīmāsammannanakāle  āgamanampi anāgamanampi vaṭṭati. avippavāsasīmāsammannanakāle pana antonimittagatehi  āgantabbaṃ, anāgacchantānaṃ chando āharitabbo''ti.</p>
              <p>[03]evaṃ sannipatitesu pana bhikkhūsu chandārahānaṃ chande āhaṭe tesu tesu maggesu nadītitthagāmadvārādīsu  ca āgantukabhikkhūnaṃ sīghaṃ sīghaṃ hatthapāsānayanatthañca bahisīmākaraṇatthañca ārāmike  ceva samaṇuddese ca ṭhapetvā bherisaññaṃ vā saṅkhasaññaṃ vā katvā nimittakittanānantaraṃ  vuttāya ``suṇātu me bhante saṅgho''tiādikāya kammavācāya sīmā bandhitabbā.  kammavācāpariyosāneyeva nimittāni bahi katvā heṭṭhā pathavisandhārakaṃ udakaṃ pariyantaṃ  katvā sīmā gatā hoti.</p>
              <p>[03]imaṃ pana samānasaṃvāsakasīmaṃ sammannantehi pabbajjupasampadādīnaṃ saṅghakammānaṃ sukhakaraṇatthaṃ  paṭhamaṃ khaṇḍasīmā bandhitabbā. taṃ pana bandhantehi vattaṃ jānitabbaṃ. sace hi  bodhicetiyabhattasālādīni sabbavatthūni patiṭṭhāpetvā katavihāre bandhanti, vihāramajjhe  bahūnaṃ samosaraṇaṭṭhāne ^a^V0.0307^ea^ abandhitvā vihārapaccante vivittokāse bandhitabbā. akatavihāre  bandhantehi bodhicetiyādīnaṃ sabbavatthūnaṃ ṭhānaṃ sallakkhetvā yathā patiṭṭhitesu vatthūsu  vihārapaccante vivittokāse hoti, evaṃ bandhitabbā. sā heṭṭhimaparicchedena sace  ekavīsati bhikkhū gaṇhāti, vaṭṭati. tato oraṃ na vaṭṭati, paraṃ bhikkhusahassaṃ gaṇhantīpi  vaṭṭati. taṃ bandhantehi sīmāmāḷakassa samantā nimittupagā pāsāṇā ṭhapetabbā, na  khaṇḍasīmāya ^a^P5.1042^ea^ ṭhitehi mahāsīmā bandhitabbā, na mahāsīmāya ṭhitehi khaṇḍasīmā,  khaṇḍasīmāyameva pana ṭhatvā khaṇḍasīmā bandhitabbā, mahāsīmāyameva ṭhatvā mahāsīmā.</p>
              <p>[03]tatrāyaṃ bandhanavidhi -- samantā ``eso pāsāṇo nimitta''nti evaṃ nimittāni  kittetvā kammavācāya sīmā sammannitabbā. atha tassā eva daḷhīkammatthaṃ avippavāsakammavācā  kātabbā. evañhi sīmaṃ samūhanissāmāti āgatā ^a^M0.0324^ea^ samūhanituṃ na sakkhissanti.  sīmaṃ sammannitvā bahisīmantarikapāsāṇā ṭhapetabbā. sīmantarikā pacchimakoṭiyā  ekaratanappamāṇā vaṭṭati. vidatthippamāṇāpi vaṭṭatīti kurundiyaṃ, caturaṅgulappamāṇāpi  vaṭṭatīti mahāpaccariyaṃ vuttaṃ. sace pana vihāro mahā hoti, dvepi tissopi  tatuttaripi khaṇḍasīmāyo bandhitabbā.</p>
              <p>[03]evaṃ khaṇḍasīmaṃ sammannitvā mahāsīmāsammutikāle khaṇḍasīmato nikkhamitvā mahāsīmāya  ṭhatvā samantā anupariyāyantehi sīmantarikapāsāṇā kittetabbā. tato avasesanimittāni  kittetvā hatthapāsaṃ avijahantehi kammavācāya samānasaṃvāsakasīmaṃ sammannitvā tassā  daḷhīkammatthaṃ avippavāsakammavācāpi kātabbā. evañhi ``sīmaṃ samūhanissāmā''ti  āgatā samūhanituṃ na sakkhissanti. sace pana khaṇḍasīmāya nimittāni kittetvā  tato sīmantarikāya nimittāni kittetvā mahāsīmāya nimittāni kittenti, evaṃ  tīsu ṭhānesu nimittāni kittetvā yaṃ sīmaṃ icchanti, taṃ paṭhamaṃ bandhituṃ vaṭṭati.  evaṃ santepi yathāvuttenayena khaṇḍasīmatova paṭṭhāya bandhitabbā. evaṃ baddhāsu pana sīmāsu  khaṇḍasīmāya ṭhitā bhikkhū mahāsīmāya kammaṃ karontānaṃ na kopenti, mahāsīmāya  vā ṭhitā khaṇḍasīmāya kammaṃ karontānaṃ sīmantarikāya pana ṭhitā ubhinnampi na  kopenti. gāmakhette ṭhatvā kammaṃ karontānaṃ pana sīmantarikāya ṭhitā kopenti.  sīmantarikā hi gāmakhettaṃ bhajati.</p>
              <p>[03]sīmā ca nāmesā na kevalaṃ pathavitaleyeva baddhā baddhā nāma hoti. atha kho piṭṭhipāsāṇepi  kuṭigehepi leṇepi pāsādepi ^a^P5.1043^ea^ pabbatamatthakepi baddhā baddhāyeva hoti.  tattha ^b^piṭṭhipāsāṇe^eb^ bandhantehi pāsāṇapiṭṭhiyaṃ rājiṃ vā koṭṭetvā udukkhalaṃ  vā khaṇitvā nimittaṃ na kātabbaṃ ^a^V0.0308^ea^, nimittupagapāsāṇe ṭhapetvā nimittāni kittetabbāni.  kammavācāpariyosāne sīmā pathavisandhārakaṃ udakaṃ pariyantaṃ katvā otarati. nimittapāsāṇā  yathāṭhāne na tiṭṭhanti, tasmā samantato rāji vā uṭṭhāpetabbā, catūsu vā koṇesu  pāsāṇā vijjhitabbā, ``ayaṃ sīmāparicchedo''ti vatvā akkharāni vā chinditabbāni.  keci usūyakā sīmaṃ jhāpessāmāti aggiṃ denti, pāsāṇāva jhāyanti, na sīmā.</p>
              <p>[03]^b^kuṭigehepi^eb^ ^a^M0.0325^ea^ bandhantehi bhittiṃ akittetvā ekavīsatiyā bhikkhūnaṃ  okāsaṭṭhānaṃ anto karitvā pāsāṇanimittāni ṭhapetvā sīmā sammannitabbā, antokuṭṭameva  sīmā hoti. sace antokuṭṭe ekavīsatiyā bhikkhūnaṃ okāso natthi, pamukhe  nimittapāsāṇe ṭhapetvā sammannitabbā. sace evampi nappahoti, bahinibbodakapatanaṭṭhānepi  nimittāni ṭhapetvā sammannitabbā. evaṃ sammatāya pana sabbaṃ kuṭigehaṃ  sīmaṭṭhameva hoti.</p>
              <p>[03]^b^catubhittiyaleṇepi^eb^ bandhantehi kuṭṭaṃ akittetvā pāsāṇāva kittetabbā. sace  anto okāso natthi, pamukhepi nimittāni ṭhapetabbāni. sace nappahoti, bahi  nibbodakapatanaṭṭhānepi nimittapāsāṇe ṭhapetvā nimittāni kittetvā sīmā sammannitabbā.  evaṃ leṇassa anto ca bahi ca sīmā hoti.</p>
              <p>[03]^b^uparipāsādepi^eb^ bhittiṃ akittetvā anto pāsāṇe ṭhapetvā sīmā sammannitabbā.  sace nappahoti, pamukhepi pāsāṇe ṭhapetvā sammannitabbā. evaṃ sammatā uparipāsādeyeva  hoti, heṭṭhā na otarati. sace pana bahūsu thambhesu tulānaṃ upari katapāsādassa  heṭṭhimatale ^a^P5.1044^ea^ kuṭṭo yathā nimittānaṃ anto hoti, evaṃ uṭṭhahitvā  tulārukkhehi ekasambaddho ṭhito, heṭṭhāpi otarati. ekathambhapāsādassa pana uparimatale  baddhā sīmā sace thambhamatthake ekavīsatiyā bhikkhūnaṃ okāso hoti, heṭṭhā otarati.  sace pāsādabhittito niggatesu niyyūhakādīsu pāsāṇe ṭhapetvā sīmaṃ bandhanti,  pāsādabhitti antosīmāyaṃ hoti. heṭṭhā panassā otaraṇānotaraṇaṃ vuttanayeneva veditabbaṃ.  heṭṭhāpāsāde kittentehipi bhitti ca rukkhatthambhā ca na kittetabbā. bhittilagge  pana pāsāṇatthambhe kittetuṃ vaṭṭati. evaṃ kittitā sīmā heṭṭhā pāsādassa pariyantathambhānaṃ  antoyeva hoti. sace pana heṭṭhāpāsādassa kuḍḍo uparimatalena sambaddho hoti, uparipāsādampi  abhiruhati. sace pāsādassa bahi nibbodakapatanaṭṭhāne nimittāni karonti, sabbo  pāsādo sīmaṭṭho hoti.</p>
              <p>[03]^b^pabbatamatthake^eb^ ^a^M0.0326^ea^ ^a^V0.0309^ea^ talaṃ hoti ekavīsatiyā bhikkhūnaṃ okāsārahaṃ, tattha  piṭṭhipāsāṇe viya sīmaṃ bandhanti. heṭṭhāpabbatepi teneva paricchedena sīmā  otarati. tālamūlakapabbatepi upari sīmā baddhā heṭṭhā otarateva. yo pana vitānasaṇṭhāno  hoti, upari ekavīsatiyā bhikkhūnaṃ okāso atthi, heṭṭhā natthi, tassa upari baddhā  sīmā heṭṭhā na otarati. evaṃ mudiṅgasaṇṭhāno vā hotu paṇavasaṇṭhāno vā, yassa  heṭṭhā vā majjhe vā sīmappamāṇaṃ natthi, tassupari baddhā sīmā heṭṭhā neva otarati. yassa  pana dve kūṭāni āsanne ṭhitāni, ekassapi upari sīmappamāṇaṃ nappahoti, tassa  kūṭantaraṃ cinitvā vā pūretvā vā ekābaddhaṃ katvā upari sīmā sammannitabbā.</p>
              <p>[03]eko sappaphaṇasadiso pabbato, tassupari sīmappamāṇassa atthitāya sīmaṃ bandhanti, tassa  ce heṭṭhā ākāsapabbhāraṃ hoti, sīmā na otarati. sace panassa vemajjhe sīmappamāṇo  susirapāsāṇo hoti, otarati. so ca pāsāṇo sīmaṭṭhoyeva hoti. athāpissa heṭṭhā  leṇassa kuṭṭo aggakoṭiṃ āhacca tiṭṭhati ^a^P5.1045^ea^, otarati, heṭṭhā ca upari  ca sīmāyeva hoti. sace pana heṭṭhā uparimassa sīmāparicchedassa pārato anto-leṇaṃ  hoti, bahi sīmā na otarati. athāpi uparimassa sīmāparicchedassa orato bahileṇaṃ  hoti, anto sīmā na otarati. athāpi upari sīmāya paricchedo khuddako, heṭṭhā  leṇaṃ mahantaṃ sīmāparicchedamatikkamitvā ṭhitaṃ, sīmā upariyeva hoti, heṭṭhā na  otarati. yadi pana leṇaṃ khuddakaṃ sabbapacchimasīmāparimāṇaṃ, upari sīmā mahatī  taṃ ajjhottharitvā ṭhitā, sīmā otarati. atha leṇaṃ atikhuddakaṃ sīmappamāṇaṃ na  hoti, sīmā upariyeva hoti, heṭṭhā na otarati. sace tato upaḍḍhaṃ bhijjitvā patati,  sīmappamāṇaṃ cepi hoti, bahi patitaṃ asīmā. apatitaṃ pana yadi sīmappamāṇaṃ,  sīmā hotiyeva.</p>
              <p>[03]khaṇḍasīmā nīcavatthukā hoti, taṃ pūretvā uccavatthukaṃ karonti, sīmāyeva.  sīmāya gehaṃ karonti, sīmaṭṭhakameva hoti. sīmāya pokkharaṇiṃ khaṇanti, sīmāyeva.  ogho sīmāmaṇḍalaṃ ottharitvā gacchati, sīmāmāḷake aṭṭaṃ bandhitvā kammaṃ  kātuṃ vaṭṭati. sīmāya heṭṭhā umaṅganadī hoti, iddhimā bhikkhu tattha nisīdati,  sace sā nadī paṭhamaṃ gatā, sīmā pacchā baddhā ^a^M0.0327^ea^, kammaṃ na kopeti.  atha paṭhamaṃ sīmā baddhā, pacchā nadī gatā, kammaṃ kopeti. heṭṭhāpathavitale ṭhito  pana kopetiyeva.</p>
              <p>[03]sīmāmāḷake vaṭarukkho hoti, tassa sākhā vā tato niggatapāroho vā mahāsīmāya  pathavitalaṃ ^a^V0.0310^ea^ vā tatthajātarukkhādīni vā āhacca tiṭṭhati, mahāsīmaṃ sodhetvā vā kammaṃ  kātabbaṃ, te vā sākhāpārohā chinditvā bahiṭṭhakā kātabbā. anāhacca ṭhitasākhādīsu  āruḷhabhikkhu hatthapāsaṃ ānetabbo. evaṃ mahāsīmāya jātarukkhassa sākhā vā pāroho  vā vuttanayeneva sīmāmāḷake patiṭṭhāti, vuttanayeneva sīmaṃ sodhetvā vā kammaṃ  kātabbaṃ, te vā sākhāpārohā chinditvā bahiṭṭhakā kātabbā.</p>
              <p>[03]sace sīmāmāḷake kamme kariyamāne koci bhikkhu sīmāmāḷakassa anto pavisitvā  vehāsaṭṭhitasākhāya nisīdati ^a^P5.1046^ea^, pādā vāssa bhūmigatā honti, nivāsanapārupanaṃ  vā bhūmiṃ phusati, kammaṃ kātuṃ na vaṭṭati. pāde pana nivāsanapārupanañca ukkhipāpetvā  kātuṃ vaṭṭati. idañca lakkhaṇaṃ purimanayepi veditabbaṃ. ayaṃ pana viseso -- tatra  ukkhipāpetvā kātuṃ na vaṭṭati, hatthapāsameva ānetabbo. sace antosīmato pabbato  abbhugacchati, tatraṭṭho bhikkhu hatthapāsaṃ ānetabbo. iddhiyā antopabbataṃ paviṭṭhepi eseva  nayo. bajjhamānā eva hi sīmā pamāṇarahitaṃ padesaṃ na otarati. baddhasīmāya jātaṃ yaṃkiñci  yattha katthaci ekasambaddhena gataṃ sīmāsaṅkhyameva gacchatīti.</p>
              <p>[03] 140^b^.^eb^ ^b^tiyojanaparama^eb^nti ettha tiyojanaṃ paramaṃ pamāṇametissāti tiyojanaparamā; taṃ  ^b^tiyojanaparamaṃ^eb^. sammannantena pana majjhe ṭhatvā yathā catūsupi disāsu diyaḍḍhadiyaḍḍhayojanaṃ  hoti, evaṃ sammannitabbā. sace pana majjhe ṭhatvā ekekadisato tiyojanaṃ karonti,  chayojanaṃ hotīti na vaṭṭati. caturassaṃ vā tikoṇaṃ vā sammannantena yathā koṇato koṇaṃ  tiyojanaṃ hoti, evaṃ sammannitabbā. sace hi yena kenaci pariyantena kesaggamattampi  tiyojanaṃ atikkāmeti, āpattiñca āpajjati sīmā ca asīmā hoti.</p>
              <p>[03]^b^nadīpāra^eb^nti ettha pārayatīti pārā. kiṃ pārayati? nadiṃ. nadiyā pārā nadīpārā,  taṃ ^b^nadīpāraṃ;^eb^ nadiṃ ajjhottharamānanti attho. ettha ca nadiyā lakkhaṇaṃ ^a^M0.0328^ea^  nadīnimitte vuttanayameva. ^b^yatthassa dhuvanāvā vā^eb^ti yattha nadiyā sīmābandhanaṭṭhānagatesu  titthesu niccasañcaraṇanāvā assa, yā sabbantimena paricchedena pājanapurisena saddhiṃ  tayo jane vahati. sace pana sā nāvā uddhaṃ vā adho vā kenacideva karaṇīyena  puna āgamanatthāya nītā, corehi vā haṭā, avassaṃ labbhaneyyā, yā pana vātena vā chinnabandhanā  vīcīhi nadimajjhaṃ nītā avassaṃ āharitabbā, puna dhuvanāvāva ^a^P5.1047^ea^ hoti.  udake ogate thalaṃ ussāritāpi sudhākasaṭādīhi pūretvā ṭhapitāpi dhuvanāvāva.  sace bhinnā vā visaṅkhatapadarā vā na vaṭṭati. mahāpadumatthero panāha -- ``sacepi tāvakālikaṃ  nāvaṃ ānetvā sīmābandhanaṭṭhāne ^a^V0.0311^ea^ ṭhapetvā nimittāni kittenti, dhuvanāvāva hotī''ti.  tatra mahāsumatthero āha -- ``nimittaṃ vā sīmā vā kammavācāya gacchati na nāvāya.  bhagavatā ca dhuvanāvā anuññātā, tasmā nibaddhanāvāyeva vaṭṭatī''ti.</p>
              <p>[03]^b^dhuvasetu vā^eb^ti yattha rukkhasaṅghāṭamayo vā padarabaddho vā jaṅghasatthasetu vā hatthissādīnaṃ  sañcaraṇayoggo mahāsetu vā atthi; antamaso taṅkhaṇaññeva rukkhaṃ chinditvā manussānaṃ  sañcaraṇayoggo ekapadikasetupi dhuvasetutveva saṅkhyaṃ gacchati. sace pana upari baddhāni  vettalatādīni hatthena gahetvāpi na sakkā hoti tena sañcarituṃ, na vaṭṭati.</p>
              <p>[03]^b^evarūpaṃ nadīpārasīmaṃ sammannitu^eb^nti yatthāyaṃ vuttappakārā dhuvanāvā vā dhuvasetu  vā abhimukhatittheyeva atthi, evarūpaṃ nadīpārasīmaṃ sammannituṃ anujānāmīti attho.  sace dhuvanāvā vā dhuvasetu vā abhimukhatitthe natthi, īsakaṃ uddhaṃ abhiruhitvā  adho vā orohitvā atthi, evampi vaṭṭati. karavīkatissatthero pana ``gāvutamattabbhantarepi  vaṭṭatī''ti āha.</p>
              <p>[03]imañca pana nadīpārasīmaṃ sammannantena ekasmiṃ tīre ṭhatvā uparisote nadītīre nimittaṃ  kittetvā tato paṭṭhāya attānaṃ parikkhipantena yattakaṃ paricchedaṃ icchati, tassa pariyosāne  adhosotepi nadītīre nimittaṃ kittetvā paratīre sammukhaṭṭhāne nadītīre nimittaṃ  kittetabbaṃ. tato paṭṭhāya yattakaṃ paricchedaṃ icchati, tassa vasena yāva uparisote  paṭhamakittitanimittassa sammukhā nadītīre nimittaṃ, tāva kittetvā paccāharitvā paṭhamakittitanimittena  ^a^M0.0329^ea^ saddhiṃ ghaṭetabbaṃ. atha sabbanimittānaṃ anto ṭhite bhikkhū hatthapāsagate katvā  kammavācāya sīmā sammannitabbā. nadiyaṃ ṭhitā anāgatāpi kammaṃ na kopenti.  sammutipariyosāne ṭhapetvā nadiṃ nimittānaṃ anto pāratīre ca orimatīre ca  ekasīmā hoti. nadī ^a^P5.1048^ea^ pana baddhasīmāsaṅkhyaṃ na gacchati, visuṃ nadisīmā  eva hi sā.</p>
              <p>[03]sace antonadiyaṃ dīpako hoti, taṃ antosīmāya kātukāmena purimanayeneva attanā  ṭhitatīre nimittāni kittetvā dīpakassa orimante ca pārimante ca nimittaṃ kittetabbaṃ.  atha paratīre nadiyā orimatīre nimittassa sammukhaṭṭhāne nimittaṃ kittetvā tato  paṭṭhāya purimanayeneva yāva uparisote paṭhamakittitanimittassa sammukhā nimittaṃ,  tāva kittetabbaṃ. atha dīpakassa pārimante ca orimante ca nimittaṃ kittetvā paccāharitvā  paṭhamakittitanimittena ^a^V0.0312^ea^ saddhiṃ ghaṭetabbaṃ. atha dvīsu tīresu dīpake ca bhikkhū sabbeva  hatthapāsagate katvā kammavācāya sīmā sammannitabbā. nadiyaṃ ṭhitā anāgacchantāpi  kammaṃ na kopenti. sammutipariyosāne ṭhapetvā nadiṃ nimittānaṃ anto tīradvayañca  dīpako ca ekasīmā hoti, nadī pana nadisīmāyeva.</p>
              <p>[03]sace pana dīpako vihārasīmāparicchedato uddhaṃ vā adho vā adhikataro hoti, atha  vihārasīmāparicchedanimittassa ujukameva sammukhibhūte dīpakassa sorimante nimittaṃ  kittetvā tato paṭṭhāya dīpakasikharaṃ parikkhipantona puna dīpakassa sorimante nimittasammukhe  pārimante nimittaṃ kittetabbaṃ. tato paraṃ purimanayeneva pāratīre sammukhanimīttamādiṃkatvā  pāratīranimittāni ca dīpakassa pārimantasorimantanimittāni ca kittetvā paṭhamakittitanimittena  saddhiṃ ghaṭanā kātabbā. evaṃ kittetvā sammatā sīmā pabbatasaṇḍānā hoti.</p>
              <p>[03]sace pana dīpako vihārasīmāparicchedato uddhampi adhopi adhikataro hoti. purimanayeneva  dīpakassa ubhopi sīkharāni parikkhipitvā nimittāni kittentena nimittaghaṭanā kātabbā.  evaṃ kittetvā sammatā sīmā mudiṅgasaṇṭhānā hoti.</p>
              <p>[03]sace ^a^M0.0330^ea^ dīpako vihārasīmāparicchedassa anto khuddako hoti, sabbapaṭhamanayena  dīpake nimittāni kittetabbāni. evaṃ kittetvā sammatā sīmā paṇavasaṇṭhānā  hoti.</p>
              <p>[06] sīmānujānanakathā niṭṭhitā.</p>
            </h4>
          </h3>
          <h3>
            <h3n> uposathāgārādikathā</h3n>
            <h4>
              <h4n> </h4n>
              <p>[03] 141^b^.^eb^ ^b^anupariveṇiya^eb^nti ekasīmamahāvihāre tasmiṃ tasmiṃ pariveṇe. ^b^asaṅketenā^eb^ti  ^a^P5.1049^ea^ saṅketaṃ akatvā. ^b^ekaṃ samūhanitvā^eb^ti kammavācāya samūhanitvā.</p>
              <p>[03] 142^b^.^eb^ ^b^yato pātimokkhaṃ suṇātī^eb^ti yattha katthaci bhikkhūnaṃ hatthapāse nisinno  yasmā pātimokkhaṃ suṇāti; katovassa uposathoti attho. idañca vatthuvasena vuttaṃ,  hatthapāse nisinnassa pana asuṇantassāpi katova hoti uposatho. ^b^nimittā kittetabbā^eb^ti  uposathapamukhassa khuddakāni vā mahantāni vā pāsāṇaiṭṭhakadārukhaṇḍadaṇḍakādīni yāni  kānici ^a^V0.0313^ea^ nimittāni abbhokāse vā māḷakādīsu vā yattha katthaci saññaṃ katvā kittetuṃ  vaṭṭati. atha vā ^b^nimittā kittetabbā^eb^ti nimittupagā vā animittupagā vā paricchedajānanatthaṃ  kittetabbā.</p>
              <p>[03]^b^therehi bhikkhūhi paṭhamataraṃ sannipatitu^eb^nti ettha sace mahāthero paṭhamataraṃ na  āgacchati, dukkaṭaṃ. ^b^sabbeheva ekajjhaṃ sannipatitvā uposatho kātabbo^eb^ti ettha  sace porāṇako āvāso majjhe vihārassa hoti, pahoti cettha bhikkhūnaṃ nisajjaṭṭhānaṃ,  tattha sannipatitvā uposatho kātabbo. sace porāṇako paridubbalo ceva sambādho  ca añño pacchā uṭṭhitāvāso asambādho, tattha uposatho kātabbo.</p>
              <p>[03]^b^yattha vā pana thero bhikkhu viharatī^eb^ti etthāpi sace therassa vihāro sabbesaṃ  pahoti, phāsuko hoti, tattha uposatho kātabbo. sace pana so paccante visamappadese  hoti, therassa vattabbaṃ -- ``bhante, tumhākaṃ vihāro aphāsukadeso, natthi ettha  sabbesaṃ okāso ^a^M0.0331^ea^, asukasmiṃ nāma āvāse okāso atthi, tattha gantuṃ  vaṭṭatī''ti. sace thero nāgacchati, tassa chandapārisuddhiṃ ānetvā sabbesaṃ pahonake  phāsukaṭṭhāne uposatho kātabbo.</p>
            </h4>
          </h3>
          <h3>
            <h3n> avippavāsasīmānujānanakathā</h3n>
            <h4>
              <h4n> </h4n>
              <p>[03] 143^b^.^eb^ ^b^andhakavindā^eb^ti rājagahato gāvutattaye andhakavindaṃ nāma, taṃ upanissāya  thero vasati; tato rājagahaṃ uposathaṃ āgacchanto. rājagahañhi parikkhipitvā aṭṭhārasa  mahāvihārā sabbe ekasīmā, dhammasenāpatinā nesaṃ sīmā baddhā, tasmā veḷuvane  saṅghassa sāmaggīdānatthaṃ āgacchantoti attho. ^b^nadiṃ taranto^eb^ti sippiniyaṃ nāma  nadiṃ atikkamanto. ^b^manaṃ vuḷho ahosī^eb^ti īsakaṃ appattavuḷhabhāvo ahosi. sā  kira nadī gijjhakūṭato otaritvā ^a^P5.1050^ea^ caṇḍena sotena vahati. tattha  vegena āgacchantaṃ udakaṃ amanasikaronto thero manaṃ vuḷho ahosi, na pana vuḷho,  udakabbhāhatānissa cīvarāni allāni jātāni.</p>
              <p>[03] 144^b^.^eb^ ^b^sammatā sā sīmā saṅghena ticīvarena avippavāsā ṭhapetvā gāmañca gāmūpacārañcā^eb^ti  imissā kammavācāya uppannakālato paṭṭhāya bhikkhūnaṃ purimakammavācā na vaṭṭati. ayameva  hi thāvarā hoti. bhikkhunīnaṃ pana ayaṃ na vaṭṭati, purimāyeva vaṭṭati. kasmā? bhikkhunisaṅgho  hi antogāme vasati. yadi evaṃ siyā, so etāya kammavācāya ticīvaraparihāraṃ ^a^V0.0314^ea^   na labheyya, atthi cassa parihāro, tasmā purimāyeva vaṭṭati. bhikkhunisaṅghassa hi dvepi  sīmāyo labbhanti. tattha bhikkhūnaṃ sīmaṃ ajjhottharitvāpi tassā antopi bhikkhunīnaṃ  sīmaṃ sammannituṃ vaṭṭati. bhikkhūnampi bhikkhunisīmāya eseva nayo. na hi te  aññamaññassa kamme gaṇapūrakā honti, na kammavācaṃ vaggaṃ karonti. ettha ca nigamanagarānampi  gāmeneva saṅgaho veditabbo.</p>
              <p>[03]^b^gāmūpacāro^eb^ti parikkhittassa parikkhepo, aparikkhittassa parikkhepokāso. tesu  adhiṭṭhitatecīvariko bhikkhu parihāraṃ na labhati. iti ^a^M0.0332^ea^ bhikkhūnaṃ avippavāsasīmā  gāmañca gāmūpacārañca na ottharati, samānasaṃvāsakasīmāva ottharati. samānasaṃvāsakasīmā  cettha attano dhammatāya gacchati. avippavāsasīmā pana yattha samānasaṃvāsakasīmā, tattheva  gacchati. na hi tassā visuṃ nimittakittanaṃ atthi, tattha sace avippavāsāya sammutikāle  gāmo atthi, taṃ sā na ottharati. sace pana sammatāya sīmāya pacchā gāmo nivisati,  sopi sīmāsaṅkhyameva gacchati. yathā ca pacchā niviṭṭho, evaṃ paṭhamaṃ niviṭṭhassa pacchā vaḍḍhitappadesopi  sīmāsaṅkhyameva gacchati. sacepi sīmāsammutikāle gehāni katāni, pavisissāmāti  ālayopi atthi, manussā pana appaviṭṭhā, porāṇakagāmaṃ vā sagehameva chaḍḍetvā aññattha  gatā, agāmoyeva esa, sīmā ottharati ^a^P5.1051^ea^. sace pana ekampi kulaṃ  paviṭṭhaṃ vā āgataṃ vā atthi, gāmoyeva sīmā na ottharati.</p>
              <p>[03]^b^evañca pana bhikkhave ticīvarena avippavāso samūhantabbo^eb^ti ettha samūhanantena bhikkhunā  vattaṃ jānitabbaṃ. tatridaṃ vattaṃ -- khaṇḍasīmāya ṭhatvā avippavāsasīmā na samūhantabbā,  tathā avippavāsasīmāya ṭhatvā khaṇḍasīmāpi. khaṇḍasīmāyaṃ pana ṭhitena khaṇḍasīmāva samūhanitabbā,  tathā itarāya ṭhitena itarā. sīmaṃ nāma dvīhi kāraṇehi samūhananti pakatiyā khuddakaṃ  puna āvāsavaḍḍhanatthāya mahatiṃ vā kātuṃ; pakatiyā mahatiṃ puna aññesaṃ vihārokāsadānatthāya  khuddakaṃ vā kātuṃ. tattha sace khaṇḍasīmañca avippavāsasīmañca jānanti, samūhanituñceva  bandhituñca sakkhissanti. khaṇḍasīmaṃ pana jānantā avippavāsaṃ ajānantāpi samūhanituñceva  bandhituñca sakkhissanti. khaṇḍasīmaṃ ajānantā avippavāsaṃyeva jānantā cetiyaṅgaṇabodhiyaṅgaṇauposathāgārādīsu  nirāsaṅkaṭṭhānesu ṭhatvā appeva nāma samūhanituṃ sakkhissanti, paṭibandhituṃ pana na sakkhissanteva.  sace bandheyyuṃ, sīmāsambhedaṃ katvā vihāraṃ avihāraṃ kareyyuṃ, tasmā na samūhanitabbā.  ye pana ubhopi na jānanti, teneva samūhanituṃ na bandhituṃ sakkhissanti. ayañhi  sīmā nāma kammavācāya vā asīmā hoti sāsanantaradhānena ^a^V0.0315^ea^ vā, na ca sakkā sīmaṃ  ajānantehi kammavācā kātuṃ, tasmā na samūhanitabbā. sādhukaṃ pana ñatvāyeva  samūhanitabbā ca bandhitabbā cāti.</p>
            </h4>
          </h3>
          <h3>
            <h3n> gāmasīmādikathā</h3n>
            <h4>
              <h4n> </h4n>
              <p>[03] 147^b^.^eb^ evaṃ ^a^M0.0333^ea^ baddhasīmāvasena samānasaṃvāsañca ekūposathabhāvañca dassetvā idāni  abaddhasīmesupi okāsesu taṃ dassento ^b^``asammatāya, bhikkhave, sīmāya aṭṭhapitāyā''^eb^tiādimāha.  tattha ^b^aṭṭhapitāyā^eb^ti aparicchinnāya. gāmaggahaṇena cettha nagarampi gahitameva hoti.  tattha yattake padese tassa gāmassa bhojakā baliṃ labhanti, so padeso appo vā hotu  mahanto vā, ^b^gāmasīmā^eb^tveva saṅkhyaṃ gacchati. ^b^nagaranigamasīmāsu^eb^pi eseva nayo.  yampi ekasmiṃyeva ^a^P5.1052^ea^ gāmakhette ekaṃ padesaṃ ``ayaṃ visuṃ gāmo hotū''ti  paricchinditvā rājā kassaci deti, sopi visuṃgāmasīmā hotiyeva. tasmā sā  ca itarā ca pakatigāmanagaranigamasīmā baddhasīmāsadisāyeva honti, kevalaṃ pana ticīvaravippavāsaparihāraṃ  na labhanti.</p>
              <p>[03]evaṃ gāmantavāsīnaṃ sīmāparicchedaṃ dassetvā idāni āraññakānaṃ sīmāparicchedaṃ dassento  ^b^``agāmake ce''^eb^tiādimāha. tattha ^b^agāmake ce^eb^ti gāmanigamanagarasīmāhi  aparicchinne aṭavippadese. atha vā ^b^agāmake ce^eb^ti vijjhāṭavisadise araññe  bhikkhu vasati, athassa ṭhitokāsato samantā sattabbhantarā samānasaṃvāsakasīmāti attho.  ayaṃ sīmā ticīvaravippavāsaparihārampi labhati. tattha ekaṃ abbhantaraṃ aṭṭhavīsati hatthappamāṇaṃ  hoti. majjhe ṭhitassa samantā sattabbhantarā vinibbedhena cuddasa honti. sace dve  saṅghā visuṃ vinayakammāni karonti, dvinnaṃ sattabbhantarānaṃ antare aññaṃ ekaṃ sattabbhantaraṃ  upacāratthāya ṭhapetabbaṃ. sesā sattabbhantarasīmakathā mahāvibhaṅge udositasikkhāpadavaṇṇanāyaṃ  vuttanayena gahetabbā.</p>
              <p>[03]^b^sabbā bhikkhave nadī asīmā^eb^ti yā kāci nadīlakkhaṇappattā nadī nimittāni  kittetvā ``etaṃ baddhasīmaṃ karomā''ti katāpi asīmāva hoti, sā pana attano sabhāveneva  baddhasīmāsadisā, sabbamettha saṅghakammaṃ kātuṃ vaṭṭati. ^b^samuddajātassaresu^eb^pi eseva  nayo. ettha ca jātassaro nāma yena kenaci khaṇitvā akato sayaṃjātasobbho samantato  āgatena udakena pūrito tiṭṭhati.</p>
              <p>[03]evaṃ ^a^M0.0334^ea^ ^a^V0.0316^ea^ nadīsamuddajātassarānaṃ baddhasīmābhāvaṃ paṭikkhipitvā puna tattha abaddhasīmāpācchedaṃ  dassento ^b^``nadiyā vā bhikkhave''^eb^tiādimāha. tattha ^b^yaṃ majjhimassa purisassa  samantā udakukkhepā^eb^ti yaṃ ṭhānaṃ majjhimassa purisassa samantato udakukkhepena paricchinnaṃ.  kathaṃ pana udakaṃ ukkhipitabbaṃ? yathā akkhadhuttā dāruguḷaṃ khipanti, evaṃ udakaṃ  vā vālikaṃ vā hatthena gahetvā thāmamajjhimena purisena sabbathāmena khipitabbaṃ. yattha  evaṃ khittaṃ udakaṃ vā vālikā vā patati, ayameko ^b^udakukkhepo^eb^. tassa anto  hatthapāsaṃ ^a^P5.1053^ea^ vijahitvā ṭhito kammaṃ kopeti. yāva parisā vaḍḍhati,  tāva sīmāpi vaḍḍhati. parisapariyantato udakukkhepoyeva pamāṇaṃ. jātassarasamuddesupi  eseva nayo.</p>
              <p>[03]ettha ca sace nadī nātidīghā hoti, pabhavato paṭṭhāya yāva mukhadvārā sabbattha saṅgho nisīdati,  udakukkhepasīmākammaṃ natthi, sakalāpi nadī etesaṃyeva bhikkhūnaṃ pahoti. yaṃ pana  mahāsumattherena vuttaṃ ``yojanaṃ pavattamānāyeva nadī, tatrāpi upari addhayojanaṃ pahāya  heṭṭhā addhayojane kammaṃ kātuṃ vaṭṭatī''ti, taṃ mahāpadumatthereneva paṭikkhittaṃ.  bhagavatā hi ``timaṇḍalaṃ paṭicchādetvā yattha katthaci uttarantiyā bhikkhuniyā antaravāsako  temiyatī''ti idaṃ nadiyā pamāṇaṃ vuttaṃ, na yojanaṃ vā addhayojanaṃ vā. tasmā yā  imassa suttassa vasena pubbe vuttalakkhaṇā nadī, tassā pabhavato paṭṭhāya saṅghakammaṃ kātuṃ  vaṭṭatīti. sace panettha bahū bhikkhū visuṃ visuṃ kammaṃ karonti, sabbehi attano  ca aññesañca udakukkhepaparicchedassa antarā añño udakukkhepo sīmantarikatthāya  ṭhapetabbo. tato adhikaṃ vaṭṭatiyeva, ūnakaṃ pana na vaṭṭatīti vuttaṃ. jātassarasamuddesupi  eseva nayo.</p>
              <p>[03]nadiyā pana kammaṃ karissāmāti gatehi sace nadī paripuṇṇā hoti samatittikā,  udakasāṭikaṃ nivāsetvāpi antonadiyaṃyeva kammaṃ kātabbaṃ. sace na sakkonti,  nāvāyapi ṭhatvā kātabbaṃ. gacchantiyā pana nāvāya kātuṃ na vaṭṭati. kasmā? udakukkhepamattameva  hi sīmā, taṃ nāvā sīghameva atikkāmeti. evaṃ sati aññissā sīmāya ñatti  aññissā anusāvanā hoti, tasmā nāvaṃ arittena vā ṭhapetvā pāsāṇe vā lambitvā  ^a^M0.0335^ea^ antonadiyaṃ jātarukkhe vā bandhitvā kammaṃ kātabbaṃ. antonadiyaṃ  baddhāṭṭakepi antonadiyaṃ jātarukkhepi ṭhitehi kātuṃ vaṭṭati.</p>
              <p>[03]sace pana rukkhassa sākhā vā tato nikkhantapāroho ^a^P5.1054^ea^ vā bahinadītīre  vihārasīmāya vā gāmasīmāya vā patiṭṭhito, sīmaṃ vā sodhetvā sākhaṃ vā chinditvā  kammaṃ kātabbaṃ. bahinadītīre ^a^V0.0317^ea^ jātarukkhassa antonadiyaṃ paviṭṭhasākhāya vā pārohe  vā nāvaṃ bandhitvā kammaṃ kātuṃ na vaṭṭati. karontehi sīmā vā sodhetabbā,  chinditvā vāssa bahipatiṭṭhitabhāvo nāsetabbo. nadītīre pana khāṇukaṃ koṭṭetvā tattha  baddhanāvāya na vaṭṭatiyeva.</p>
              <p>[03]nadiyaṃ setuṃ karonti, sace antonadiyaṃyeva setu vā setupādā vā, setumhi ṭhitehi  kammaṃ kātuṃ vaṭṭati. sace pana setu vā setupādā vā bahitīre patiṭṭhitā,  kammaṃ kātuṃ na vaṭṭati, sīmaṃ sodhetvā kātabbaṃ. atha setupādā anto, setu  pana ubhinnampi tīrānaṃ upariākāse ṭhito, vaṭṭati. antonadiyaṃ pāsāṇo vā dīpako  vā hoti, tassa yattakaṃ padesaṃ pubbe vuttappakāre pakativassakāle vassānassa catūsu  māsesu udakaṃ ottharati, so nadīsaṅkhyameva gacchati. ativuṭṭhikāle pana oghena otthaṭokāso  na gahetabbo, so hi gāmasīmāsaṅkhyameva gacchati.</p>
              <p>[03]nadito mātikaṃ nīharantā nadiyaṃ āvaraṇaṃ karonti, tañce ottharitvā vā vinibbijjhitvā  vā udakaṃ gacchati, sabbattha pavattanaṭṭhāne kammaṃ kātuṃ vaṭṭati. sace pana āvaraṇena  vā koṭṭakabandhanena vā sotaṃ pacchijjati, udakaṃ nappavattati, appavattanaṭṭhāne kammaṃ  kātuṃ na vaṭṭati. āvaraṇamatthakepi kātuṃ na vaṭṭati. sace koci āvaraṇappadeso  pubbe vuttapāsāṇadīpakappadeso viya udakena ajjhotthariyati, tattha vaṭṭati. so  hi nadīsaṅkhyameva gacchati. nadiṃ vināsetvā taḷākaṃ karonti, heṭṭhā pāḷi baddhā, udakaṃ  āgantvā taḷākaṃ pūretvā tiṭṭhati, ettha kammaṃ kātuṃ na vaṭṭati. upari pavattanaṭṭhāne  heṭṭhā ca chaḍḍitamodakaṃ nadiṃ ottharitvā sandanaṭṭhānato paṭṭhāya vaṭṭati. deve avassante  hemantagimhesu vā sukkhanadiyāpi vaṭṭati. nadito nīhaṭamātikāya na vaṭṭati. sace ^a^M0.0336^ea^  sā kālantarena bhijjitvā nadī hoti, vaṭṭati. kāci nadī kālantarena uppatitvā  gāmanigamasīmaṃ ottharitvā pavattati, nadīyeva hoti, kammaṃ kātuṃ vaṭṭati. sace  pana vihārasīmaṃ ottharati, vihārasīmātveva saṅkhyaṃ gacchati.</p>
              <p>[03]^b^samuddepi^eb^ ^a^P5.1055^ea^ kammaṃ karontehi yaṃ padesaṃ uddhaṃ vaḍḍhanaudakaṃ vā  pakativīci vā vegena āgantvā ottharati, tattha kātuṃ na vaṭṭati. yasmiṃ pana  padese pakativīciyo ottharitvā saṇṭhahanti, so udakantato paṭṭhāya antosamuddo nāma,  tattha ṭhitehi kammaṃ kātabbaṃ. sace ūmivego bādhati, nāvāya vā aṭṭake vā  ṭhatvā kātabbaṃ. tesu vinicchayo nadiyaṃ vuttanayeneva veditabbo. samudde  piṭṭhipāsāṇo hoti, taṃ kadāci ūmiyo āgantvā ottharanti ^a^V0.0318^ea^, kadāci na ottharanti,  tattha kammaṃ kātuṃ na vaṭṭati, so hi gāmasīmāsaṅkhyameva gacchati. sace pana vīcīsu  āgatāsupi anāgatāsupi pakatiudakeneva otthariyati, vaṭṭati. dīpako vā pabbato  vā hoti, so ce dūre hoti macchabandhānaṃ agamanapathe, araññasīmāsaṅkhyameva gacchati.  tesaṃ gamanapariyantassa orato pana gāmasīmāsaṅkhyaṃ gacchati. tattha gāmasīmaṃ asodhetvā  kammaṃ kātuṃ na vaṭṭati. samuddo gāmasīmaṃ vā nigamasīmaṃ vā ottharitvā tiṭṭhati,  samuddova hoti, tattha kammaṃ kātuṃ vaṭṭati. sace pana vihārasīmaṃ ottharati,  vihārasīmātveva saṅkhyaṃ gacchati.</p>
              <p>[03]^b^jātassare^eb^ kammaṃ karontehipi yattha pubbe vuttappakāre vassakāle vasse  pacchinnamatte pivituṃ vā hatthapāde vā dhovituṃ udakaṃ na hoti, sukkhati, ayaṃ na jātassaro,  gāmakhettasaṅkhyameva gacchati, tattha kammaṃ na kātabbaṃ. yattha pana vuttappakāre vassakāle  udakaṃ santiṭṭhati, ayameva jātassaro. tassa yattake padese vassānaṃ cātumāse udakaṃ  tiṭṭhati, tattha kammaṃ kātuṃ vaṭṭati. sace gambhīraṃ udakaṃ, aṭṭakaṃ bandhitvā  tattha ṭhitehipi jātassarassa anto jātarukkhamhi baddhāṭṭakepi kātuṃ vaṭṭati. piṭṭhipāsāṇadīpakesu  panettha nadiyaṃ vuttasadisova vinicchayo. samavassadevakāle pahonakajātassaro pana  sacepi dubbuṭṭhikāle vā gimhahemantesu vā sukkhati, nirudako hoti, tattha saṅghakammaṃ  kātuṃ vaṭṭati. yaṃ andhakaṭṭhakathāyaṃ vuttaṃ ``sabbo jātassaro sukkho anodako   ^a^M0.0337^ea^, gāmakhettaṃyeva bhajatī''ti, taṃ na gahetabbaṃ. sace panettha udakatthāya āvāṭaṃ  vā pokkharaṇīādīni ^a^P5.1056^ea^ vā khaṇanti, taṃ ṭhānaṃ ajātassaro hoti, gāmasīmāsaṅkhyaṃ  gacchati. lābutipusakādivappe katepi eseva nayo.</p>
              <p>[03]sace pana taṃ pūretvā thalaṃ vā karonti, ekasmiṃ disābhāge pāḷiṃ bandhitvā  sabbameva taṃ mahātaḷākaṃ vā karonti, sabbopi ajātassaro hoti, gāmasīmāsaṅkhyameva  gacchati. loṇīpi jātassarasaṅkhyameva gacchati. vassike cattāro māse udakaṭṭhānokāse  kammaṃ kātuṃ vaṭṭatīti.</p>
              <p>[03] 148^b^.^eb^ ^b^sīmāya sīmaṃ sambhindantī^eb^ti attano sīmāya paresaṃ baddhasīmaṃ sambhindanti.  sace hi porāṇakassa vihārassa puratthimāya disāya ambo ceva jambū cāti dve rukkhā  aññamaññaṃ saṃsaṭṭhaviṭapā honti, tesu ambassa pacchimadisābhāge jambū. vihārasīmā  ca jambuṃ anto katvā ambaṃ kittetvā baddhā hoti, atha pacchā tassa vihārassa puratthimāya  disāya vihāraṃ katvā sīmaṃ bandhantā taṃ ambaṃ anto katvā jambuṃ kittetvā bandhanti,  sīmāya ^a^V0.0319^ea^ sīmā sambhinnā hoti. evaṃ chabbaggiyā akaṃsu, tenāha -- ``sīmāya  sīmaṃ sambhindantī''ti.</p>
              <p>[06] ^b^sīmāya sīmaṃ ajjhottharantī^eb^ti attano sīmāya paresaṃ baddhasīmaṃ ajjhottharanti;</p>
              <p>[03] paresaṃ baddhasīmaṃ sakalaṃ vā tassā padesaṃ vā anto katvā attano sīmaṃ bandhanti.  ^b^sīmantarikaṃ ṭhapetvā sīmaṃ sammannitu^eb^nti ettha sace paṭhamataraṃ katassa  vihārassa sīmā asammatā hoti, sīmāya upacāro ṭhapetabbo. sace sammatā hoti,  pacchimakoṭiyā hatthamattā sīmantarikā ṭhapetabbā. kurundiyaṃ vidatthimattampi,  mahāpaccariyaṃ caturaṅgulamattampi vaṭṭatīti vuttaṃ. ekarukkhopi ca dvinnaṃ sīmānaṃ  nimittaṃ hoti, so pana vaḍḍhanto sīmāsaṅkaraṃ karoti, tasmā na kātabbo.</p>
            </h4>
          </h3>
          <h3>
            <h3n> uposathabhedādikathā</h3n>
            <h4>
              <h4n> </h4n>
              <p>[03] 149^b^.^eb^ ^b^cātuddasiko ca pannarasiko cā^eb^ti ettha cātuddasikassa pubbakicce  ``ajjuposatho cātuddaso''ti vattabbaṃ.</p>
              <p>[03]^b^adhammena vagga^eb^ntiādīsu ^a^M0.0338^ea^ sace ekasmiṃ vihāre catūsu bhikkhūsu  vasantesu ekassa chandapārisuddhiṃ āharitvā tayo pārisuddhiuposathaṃ ^a^P5.1057^ea^  karonti, tīsu vā vasantesu ekassa chandapārisuddhiṃ āharitvā dve pātimokkhaṃ  uddisanti, ^b^adhammena vaggaṃ^eb^ uposathakammaṃ hoti. sace pana cattāropi sannipatitvā  pārisuddhiuposathaṃ karonti, tayo vā dve vā pātimokkhaṃ uddisanti, ^b^adhammena  samaggaṃ^eb^ nāma hoti. sace catūsu janesu ekassa pārisuddhiṃ āharitvā tayo  pātimokkhaṃ uddisanti, tīsu vā janesu ekassa pārisuddhiṃ āharitvā dve pārisuddhiuposathaṃ  karonti, ^b^dhammena vaggaṃ^eb^ nāma hoti. sace pana cattāro ekattha vasantā sabbeva  sannipatitvā pātimokkhaṃ uddisanti, tayo pārisuddhiuposathaṃ karonti, dve aññamaññaṃ  pārisuddhiuposathaṃ karonti, ^b^dhammena samaggaṃ^eb^ nāma hotīti.</p>
            </h4>
          </h3>
          <h3>
            <h3n> pātimokkhuddesakathā</h3n>
            <h4>
              <h4n> </h4n>
              <p>[03] 150^b^.^eb^ ^b^nidānaṃ uddisitvā avasesaṃ sutena sāvetabba^eb^nti ``suṇātu me bhante  saṅgho...pe0... āvikatā hissa phāsu hotī''ti imaṃ nidānaṃ uddisitvā ``uddiṭṭhaṃ  kho āyasmanto nidānaṃ, tatthāyasmante pucchāmi -- kaccittha parisuddhā, dutiyampi pucchāmi...pe0...  evametaṃ ^a^V0.0320^ea^ dhārayāmīti. sutā kho panāyasmantehi cattāro pārājikā dhammā...pe0...  avivadamānehi sikkhitabba''nti evaṃ avasesaṃ sutena sāvetabbaṃ. etena nayena sesāpi  cattāro pātimokkhuddesā veditabbā.</p>
              <p>[03]^b^savarabhaya^eb^nti aṭavimanussabhayaṃ. ^b^rājantarāyo^eb^tiādīsu sace bhikkhūsu ``uposathaṃ  karissāmā''ti nisinnesu rājā āgacchati, ayaṃ rājantarāyo. corā āgacchanti,  ayaṃ corantarāyo. davadāho vā āgacchati, āvāse vā aggi uṭṭhahati, ayaṃ aggantarāyo.  megho vā uṭṭheti, ogho vā āgacchati, ayaṃ udakantarāyo. bahū manussā āgacchanti,  ayaṃ manussantarāyo. bhikkhuṃ yakkho gaṇhāti, ayaṃ amanussantarāyo. byagghādayo  caṇḍamigā āgacchanti, ayaṃ vāḷantarāyo. bhikkhuṃ sappādayo ḍaṃsanti, ayaṃ sarīsapantarāyo.  bhikkhu gilāno vā hoti, kālaṃ vā karoti, verino vā taṃ māretukāmā gaṇhanti,  ayaṃ ^a^M0.0339^ea^ jīvitantarāyo. manussā ekaṃ vā bahū vā bhikkhū brahmacariyā cāvetukāmā  gaṇhanti, ayaṃ brahmacariyantarāyo. evarūpesu antarāyesu saṃkhittena pātimokkho uddisitabbo  ^a^P5.1058^ea^, paṭhamo vā uddeso uddisitabbo, ādimhi dve tayo cattāro vā.  ettha ca dutiyādīsu uddesesu yasmiṃ apariyosite antarāyo hoti, sopi suteneva  sāvetabbo.</p>
              <p>[03]^b^anajjhiṭṭhā^eb^ti anāṇattā ayācitā vā. ajjhesanā cettha saṅghena sammatadhammajjhesakāyattā  vā saṅghattherāyattā vā, tasmiṃ dhammajjhesake asati saṅghattheraṃ āpucchitvā vā tena  yācito vā bhāsituṃ labhati. saṅghattherenāpi sace vihāre bahū dhammakathikā honti,  vārapaṭipāṭiyā vattabbā -- ``tvaṃ dhammaṃ bhaṇa, dhammaṃ kathehi, dhammadānaṃ dehī''ti  vā vuttena tīhipi vidhīhi dhammo bhāsitabbo. ``osārehī''ti vutto pana osāretumeva  labhati, ``kathehī''ti vutto kathetumeva, ``sarabhaññaṃ bhaṇāhī''ti vutto sarabhaññameva.  saṅghattheropi ca uccatare āsane nisinno yācituṃ na labhati. sace upajjhāyo ceva  saddhivihāriko ca honti, upajjhāyo ca naṃ uccāsane nisinno ``bhaṇāhī''ti vadati,  sajjhāyaṃ adhiṭṭhahitvā bhaṇitabbaṃ. sace panettha daharā bhikkhū honti, tesaṃ ``bhaṇāmī''ti  bhaṇitabbaṃ.</p>
              <p>[03]sace vihāre saṅghatthero attanoyeva nissitake bhaṇāpeti, aññe madhurabhāṇakepi nājjhesati,  so aññehi vattabbo -- ``bhante asukaṃ nāma bhaṇāpemā''ti. sace ``bhaṇāpethā''ti  vā vadati, tuṇhī vā hoti, bhaṇāpetuṃ vaṭṭati. sace pana paṭibāhati, na bhaṇāpetabbaṃ.  yadi anāgateyeva saṅghatthere dhammasavanaṃ āraddhaṃ, puna āgate ṭhapetvā āpucchanakiccaṃ ^a^V0.0321^ea^  natthi. osāretvā pana kathentena āpucchitvā vā aṭṭhapetvāyeva vā kathetabbaṃ, kathentassa  puna āgatepi eseva nayo.</p>
              <p>[03]upanisinnakathāyapi saṅghattherova sāmī, tasmā tena sayaṃ vā kathetabbaṃ, añño vā bhikkhu  ``kathehī''ti vattabbo, no ca kho uccatare āsane nisinnena. manussānaṃ pana  ``bhaṇāhī''ti vattuṃ vaṭṭati. manussā attano jānanakabhikkhuṃ āpucchanti, tena  theraṃ āpucchitvā kathetabbaṃ. sace saṅghatthero ``bhante ime pañhaṃ pucchantī''ti puṭṭho  ``kathehī''ti ^a^M0.0340^ea^ vā bhaṇati, tuṇhī vā hoti, kathetuṃ vaṭṭati. antaraghare  anumodanādīsupi eseva nayo. sace saṅghatthero vihāre vā antaraghare vā ``maṃ  anāpucchitvāpi ^a^P5.1059^ea^ katheyyāsī''ti anujānāti, laddhakappiyaṃ hoti,  sabbattha vattuṃ vaṭṭati.</p>
              <p>[03]sajjhāyaṃ karontenāpi thero āpucchitabboyeva. ekaṃ āpucchitvā sajjhāyantassa  aparo āgacchati, puna āpucchanakiccaṃ natthi. sace vissamissāmīti ṭhapitassa āgacchati,  puna ārabhantenāpi āpucchitabbaṃ. saṅghatthere anāgateyeva āraddhaṃ sajjhāyantassāpi eseva  nayo. ekena saṅghattherena ``maṃ anāpucchāpi yathāsukhaṃ sajjhāyāhī''ti anuññāte  yathāsukhaṃ sajjhāyituṃ vaṭṭati. aññasmiṃ pana āgate taṃ āpucchitvāva sajjhāyitabbaṃ.</p>
              <p>[03] 151^b^.^eb^ ^b^attanā vā attānaṃ sammannitabbaṃ^eb^ti attanā vā attā sammannitabbo; pucchantena  pana parisaṃ oloketvā sace attano upaddavo natthi, vinayo pucchitabbo.</p>
              <p>[03] 153^b^.^eb^ ^b^katepi okāse puggalaṃ tulayitvā^eb^ti ``atthi nu kho me ito upaddavo,  natthī''ti evaṃ upaparikkhitvā. ^b^puramhāka^eb^nti paṭhamaṃ amhākaṃ. ^b^paṭikaccevā^eb^ti  paṭhamatarameva. ^b^puggalaṃ tulayitvā okāsaṃ kātu^eb^nti ``bhūtameva nu kho  āpattiṃ vadati, abhūta''nti evaṃ upaparikkhitvā okāsaṃ kātuṃ anujānāmīti  attho.</p>
            </h4>
          </h3>
          <h3>
            <h3n> adhammakammapaṭikkosanādikathā</h3n>
            <h4>
              <h4n> </h4n>
              <p>[03] 154^b^.^eb^ ^b^adhammakammaṃ^eb^ vuttanayameva. ^b^paṭikkositu^eb^nti vāretuṃ. ^b^diṭṭhimpi  āvikātu^eb^nti ``adhammakammaṃ idaṃ na me khamatī''ti evaṃ aññassa santike attano  diṭṭhiṃ pakāsetuṃ. ^b^catūhi pañcahī^eb^tiādi ^a^V0.0322^ea^ tesaṃ anupaddavatthāya vuttaṃ. ^b^sañcicca  na sāventī^eb^ti yathā na suṇanti evaṃ bhaṇissāmāti sañcicca saṇikaṃ uddisanti.</p>
              <p>[03] 155^b^.^eb^ ^b^therādhika^eb^nti therādhīnaṃ; therāyattaṃ bhavitunti attho. ``therādheyya''ntipi  pāṭho, tasmā therena sayaṃ vā uddisitabbaṃ, añño vā ajjhesitabbo. ajjhesanavidhānañcettha  dhammajjhesane vuttanayameva. ^b^so na^eb^ ^a^M0.0341^ea^ ^b^jānāti uposathaṃ vā^eb^tiādīsu  cātuddasikapannarasikabhedena duvidhaṃ, saṅghauposathādibhedena navavidhañca uposathaṃ na jānāti,  catubbidhaṃ uposathakammaṃ na jānāti, duvidhaṃ pātimokkhaṃ na jānāti, navavidhaṃ  pātimokkhuddesaṃ na jānāti. ^b^yo tattha bhikkhu byatto paṭibalo^eb^ti  ettha kiñcāpi daharassāpi byattassa pātimokkho anuññāto. atha kho ettha   ^a^P5.1060^ea^ ayamadhippāyo. sace therassa pañca vā cattāro vā tayo vā pātimokkhuddesā  nāgacchanti; dve pana akhaṇḍā suvisadā vācuggatā honti, therāyattova pātimokkhā.  sace pana ettakampi visadaṃ kātuṃ na sakkoti, byattassa bhikkhuno āyatto hoti.</p>
              <p>[03]^b^sāmantā āvāsā^eb^ti sāmantaṃ āvāsaṃ. ^b^sajjuka^eb^nti tadaheva āgamanatthāya.  ^b^navaṃ bhikkhuṃ āṇāpetu^eb^nti ettha yo sakkoti uggahetuṃ, evarūpo āṇāpetabbo,  na bālo.</p>
            </h4>
          </h3>
          <h3>
            <h3n> pakkhagaṇanādiuggahaṇānujānanakathā</h3n>
            <h4>
              <h4n> </h4n>
              <p>[03] 156^b^.^eb^ ^b^katimī bhante^eb^ti ettha katīnaṃ pūraṇīti katimī. ^b^kālavato^eb^ti  kālasseva; pagevāti attho.</p>
              <p>[03] 158^b^.^eb^ ^b^yaṃ kālaṃ saratī^eb^ti ettha sāyampi ``ajjuposatho samannāharathā''ti ārocetuṃ  vaṭṭati.</p>
              <p>[03] 159^b^.^eb^ ^b^therena bhikkhunā navaṃ bhikkhuṃ āṇāpetu^eb^nti etthāpi kiñci kammaṃ  karonto vā sadākālameva eko vā bhāranittharaṇako vā sarabhāṇakadhammakathikādīsu  aññataro vā na uposathāgārasammajjanatthaṃ āṇāpetabbo, avasesā pana vārena āṇāpetabbā.  sace āṇatto sammuñjaniṃ tāvakālikampi na labhati, sākhābhaṅgaṃ kappiyaṃ kāretvā  sammajjitabbaṃ, tampi alabhantassa laddhakappiyaṃ hoti.</p>
              <p>[03] 160^b^.^eb^ āsanapaññāpanāṇattiyampi ^a^V0.0323^ea^ vuttanayeneva āṇāpetabbo. āṇattena ca sace uposathāgāre  āsanāni natthi, saṅghikāvāsatopi āharitvā paññapetvā puna āharitabbāni. āsanesu  asati kaṭasārakepi taṭṭikāyopi paññapetuṃ vaṭṭati, taṭṭikāsupi asati sākhābhaṅgāni  kappiyaṃ ^a^M0.0342^ea^ kāretvā paññapetabbāni, kappiyakārakaṃ alabhantassa laddhakappiyaṃ  hoti.</p>
              <p>[03] 161^b^.^eb^ padīpakaraṇepi vuttanayeneva āṇāpetabbo. āṇāpentena ca ``amukasmiṃ nāma  okāse telaṃ vā vaṭṭi vā kapallikā vā atthi, taṃ gahetvā karohī''ti vattabbo.  sace telādīni natthi, pariyesitabbāni, pariyesitvā alabhantassa laddhakappiyaṃ hoti.  apica kapāle aggipi jāletabbo.</p>
            </h4>
          </h3>
          <h3>
            <h3n> disaṃgamikādivatthukathā</h3n>
            <h4>
              <h4n> </h4n>
              <p>[03] 163^b^.^eb^ ^b^saṅgahetabbo^eb^ti ``sādhu bhante āgatāttha, idha bhikkhā sulabhā sūpabyañjanaṃ atthi,  vasatha anukkaṇṭhamānā''ti evaṃ piyavacanena saṅgahetabbo. punappunaṃ tathākaraṇavasena   ^a^P5.1061^ea^ ^b^anuggahetabbo^eb^. ``āma vasissāmī''ti paṭivacanadāpanena ^b^upalāpetabbo^eb^.  atha vā catūhi paccayehi saṅgahetabbo ceva anuggahetabbo ca. piyavacanena upalāpetabbo,  kaṇṇasukhaṃ ālapitabboti attho. cuṇṇādīhi ^b^upaṭṭhāpetabbo. āpatti dukkaṭassā^eb^ti  sace sakalopi saṅgho na karoti, sabbesaṃ dukkaṭaṃ. idha neva therā na daharā muccanti,  sabbehi vārena upaṭṭhāpetabbo. attano vāre anupaṭṭhahantassa āpatti. tena pana mahātherānaṃ  pariveṇasammajjanadantakaṭṭhadānādīni na sāditabbāni. evampi sati mahātherehi sāyaṃpātaṃ  upaṭṭhānaṃ āgantabbaṃ. tena pana tesaṃ āgamanaṃ ñatvā paṭhamataraṃ mahātherānaṃ upaṭṭhānaṃ  gantabbaṃ. sacassa saddhiṃcarā bhikkhūpaṭṭhākā atthi, ``mayhaṃ upaṭṭhākā atthi, tumhe  appossukkā viharathā''ti vattabbaṃ. athāpissa saddhiṃcarā natthi, tasmiṃyeva pana  vihāre eko vā dve vā vattasampannā vadanti ``mayaṃ therassa kattabbaṃ karissāma,  avasesā phāsu viharantū''ti sabbesaṃ anāpatti.</p>
              <p>[03]^b^so āvāso gantabbo^eb^ti uposathakaraṇatthāya anvaddhamāsaṃ gantabbo. so ca kho utuvasseyeva,  vassāne pana yaṃ kattabbaṃ, taṃ dassetuṃ ^b^``vassaṃ vasanti bālā abyattā''^eb^tiādimāha.  tattha ^b^na bhikkhave tehi bhikkhūhi tasmiṃ āvāse vassaṃ vasitabba^eb^nti purimikāya  pātimokkhuddesakena vinā na vassaṃ upagantabbaṃ. sace so vassūpagatānaṃ pakkamati ^a^V0.0324^ea^   ^a^M0.0343^ea^ vā, vibbhamati vā, kālaṃ vā karoti, aññasmiṃ satiyeva pacchimikāya  vasituṃ vaṭṭati, asati aññattha gantabbaṃ, agacchantānaṃ dukkaṭaṃ. sace pana pacchimikāya  pakkamati vā vibbhamati vā kālaṃ vā karoti, māsadvayaṃ vasitabbaṃ.</p>
            </h4>
          </h3>
          <h3>
            <h3n> pārisuddhidānakathā</h3n>
            <h4>
              <h4n> </h4n>
              <p>[03] 164^b^.^eb^ ^b^kāyena viññāpetī^eb^ti pārisuddhidānaṃ yena kenaci aṅgapaccaṅgena viññāpeti  jānāpeti; vācaṃ pana nicchāretuṃ sakkonto vācāya viññāpeti; ubhayathā sakkonto  kāyavācāhi. ^b^saṅghena tattha gantvā uposatho kātabbo^eb^ti sace bahū tādisā  gilānā honti, saṅghena paṭipāṭiyā ṭhatvā sabbe hatthapāse kātabbā. sace dūre  dūre honti, saṅgho nappahoti, taṃ ^a^P5.1062^ea^ divasaṃ uposatho na kātabbo,  natveva vaggena saṅghena uposatho kātabbo.</p>
              <p>[03]^b^tattheva pakkamatī^eb^ti saṅghamajjhaṃ anāgantvā tatova katthaci gacchati. ^b^sāmaṇero paṭijānātī^eb^ti  ``sāmaṇero aha''nti evaṃ paṭijānāti; bhūtaṃyeva vā sāmaṇerabhāvaṃ āroceti,  pacchā vā sāmaṇerabhūmiyaṃ tiṭṭhatīti attho. esa nayo sabbattha.</p>
              <p>[03]^b^saṅghappatto pakkamatī^eb^ti sabbantimena paricchedena uposathatthāya sannipatitānaṃ catunnaṃ  bhikkhūnaṃ hatthapāsaṃ patvā pakkamati. esa nayo sabbattha. ettha ca ekena bahūnampi āhaṭā  pārisuddhi āhaṭāva hoti. sace pana so antarāmagge aññaṃ bhikkhuṃ disvā yesaṃ  anena pārisuddhi gahitā, tesañca attano ca pārisuddhiṃ deti, tasseva pārisuddhi  āgacchati, itarā pana bilāḷasaṅkhalikapārisuddhi nāma hoti. sā na āgacchati.</p>
              <p>[03]^b^sutto na ārocetī^eb^ti āgantvā supati, ``asukena pārisuddhi dinnā''ti na āroceti.  ^b^pārisuddhihārakassa anāpattī^eb^ti ettha sace sañcicca nāroceti, dukkaṭaṃ  āpajjati, pārisuddhi pana āhaṭāva hoti. asañcicca anārocitattā panassa anāpatti,  ubhinnampi ca uposatho katoyeva hoti.</p>
            </h4>
          </h3>
          <h3>
            <h3n> chandadānakathā</h3n>
            <h4>
              <h4n> </h4n>
              <p>[03] 165^b^.^eb^ chandadānepi ^a^M0.0344^ea^ pārisuddhidāne vuttasadisoyeva vinicchayo. ^b^pārisuddhiṃ  dentena chandampi^eb^ ^a^V0.0325^ea^ ^b^dātu^eb^nti ettha sace pārisuddhimeva deti na chandaṃ, uposatho  kato hoti. yaṃ pana saṅgho aññaṃ kammaṃ karoti, taṃ akataṃ hoti. chandameva deti  na pārisuddhiṃ, bhikkhusaṅghassa uposathopi kammampi katameva hoti, chandadāyakassa pana  uposatho akato hoti. sacepi koci bhikkhu nadiyā vā sīmāya vā uposathaṃ  adhiṭṭhahitvā āgacchati, ``kato mayā uposatho''ti acchituṃ na labhati, sāmaggī vā  chando vā dātabbo.</p>
              <p>[03] 167^b^.^eb^ ^b^saratipi uposathaṃ napi saratī^eb^ti ekadā sarati, ekadā na sarati. ^b^atthi  neva saratī^eb^ti yo ekantaṃ neva sarati, tassa sammutidānakiccaṃ natthi. anāgacchantopi  kammaṃ na kopeti.</p>
            </h4>
          </h3>
          <h3>
            <h3n> saṅghuposathādikathā</h3n>
            <h4>
              <h4n> </h4n>
              <p>[03] 168^b^.^eb^ ^b^so deso sammajjitvā^eb^ti taṃ desaṃ sammajjitvā, upayogatthe paccattaṃ. ^b^pānīyaṃ  paribhojanīya^eb^ntiādi pana uttānatthameva ^a^P5.1063^ea^. kasmā panetaṃ vuttaṃ? uposathassa  pubbakaraṇādidassanatthaṃ. tenāhu aṭṭhakathācariyā --</p>
              <p>[21] ``sammajjanī padīpo ca, udakaṃ āsanena ca.</p>
              <p>[22] uposathassa etāni, pubbakaraṇanti vuccati''..</p>
              <p>[03]iti imāni cattāri ``pubbakaraṇa''nti akkhātāni.</p>
              <p>[21] ``chandapārisuddhiutukkhānaṃ, bhikkhugaṇanā ca ovādo.</p>
              <p>[22] uposathassa etāni, pubbakiccanti vuccati..</p>
              <p>[03]iti imāni pañca pubbakaraṇato pacchā kattabbāni ``pubbakicca''nti akkhātāni.</p>
              <p>[21] ``uposatho yāvatikā ca bhikkhū kammappattā,</p>
              <p>[27] sabhāgāpattiyo ca na vijjanti.</p>
              <p>[26] vajjanīyā ca puggalā tasmiṃ na honti,</p>
              <p>[22] pattakallanti vuccati''..</p>
              <p>[03]iti ^a^V0.0326^ea^ imāni cattāri ``pattakalla''nti akkhātānīti.</p>
              <p>[03]^b^tehi^eb^ ^a^M0.0345^ea^ ^b^saddhi^eb^nti tehi āgatehi saddhiṃ etāni pubbakaraṇādīni katvā  uposatho kātabbo. ^b^ajja me uposatho^eb^ti ettha sace pannaraso hoti, ``ajja  me uposatho pannaraso''tipi adhiṭṭhātuṃ vaṭṭati. cātuddasikepi eseva nayo.</p>
            </h4>
          </h3>
          <h3>
            <h3n> āpattipaṭikammavidhikathā</h3n>
            <h4>
              <h4n> </h4n>
              <p>[03] 169^b^.^eb^ ^b^bhagavatā paññattaṃ ``na sāpattikena uposatho kātabbo''^eb^ti idaṃ ``yassa  siyā āpattī''tiādivacaneneva pārisuddhidānapaññāpanena ca pārisuddhiuposathapaññāpanena  ca paññattaṃ hotīti veditabbaṃ. ^b^itthannāmaṃ āpatti^eb^nti thullaccayādīsu ekissā  nāmaṃ gahetvā ``thullaccayaṃ āpattiṃ pācittiyaṃ āpatti''nti evaṃ vattabbaṃ.  ^b^taṃ paṭidesemī^eb^ti idaṃ ``taṃ tumhamūle, taṃ tuyhamūle paṭidesemī''ti vuttepi  suvuttameva hoti. ^b^passasī^eb^ti idañca ``passasi āvuso taṃ āpattiṃ, passatha bhante  taṃ āpatti''nti evaṃ vattabbaṃ. ^b^āma passāmī^eb^ti idaṃ pana ``āma bhante passāmi,  āma āvuso passāmī''ti evaṃ vuttampi suvuttameva hoti. ^b^āyatiṃ saṃvareyyāsī^eb^ti  ettha pana sace vuḍḍhataro ``āyatiṃ saṃvareyyāthā''ti vattabbo. evaṃ vuttena pana  ``sādhu suṭṭhu saṃvarissāmī''ti ^a^P5.1064^ea^ vattabbameva.</p>
              <p>[03]^b^yadā nibbematiko^eb^ti ettha sace panesa nibbematiko na hoti, vatthuṃ kittetvāva  desetuṃ vaṭṭatīti andhakaṭṭhakathāyaṃ vuttaṃ. tatrāyaṃ desanāvidhi -- sace meghacchanne  sūriye ``kālo nu kho no''ti vematiko bhuñjati, tena bhikkhunā ``ahaṃ bhante  vematiko bhuñjiṃ'', sace kālo atthi, ``sambahulā dukkaṭā āpattiyo āpannomhi,  no ce atthi, ``sambahulā pācittiyā āpannomhī''ti evaṃ vatthuṃ kittetvā  ``ahaṃ bhante yā tasmiṃ vatthusmiṃ sambahulā dukkaṭā vā pācittiyā vā āpattiyo  āpanno, tā tumhamūle paṭidesemī''ti vattabbaṃ. esa nayo sabbāpattīsu.</p>
              <p>[03]^b^na bhikkhave sabhāgā āpattī^eb^ti ettha yaṃ dvepi janā vikālabhojanādinā sabhāgavatthunā  āpattiṃ āpajjanti, evarūpā vatthusabhāgā ``sabhāgā''ti ^a^M0.0346^ea^ vuccati.  vikālabhojanappaccayā āpannaṃ pana anatirittabhojanapaccayā āpannassa santike desetuṃ  vaṭṭati. yāpi cāyaṃ vatthusabhāgā, sāpi desitā sudesitāva. aññaṃ pana desanapaccayā  desako, paṭiggahaṇappaccayā ^a^V0.0327^ea^ paṭiggahako cāti ubhopi dukkaṭaṃ āpajjanti, taṃ nānāvatthukaṃ  hoti, tasmā aññamaññaṃ desetuṃ vaṭṭati.</p>
              <p>[03] 170^b^.^eb^ ^b^sāmanto bhikkhu evamassa vacanīyo^eb^ti ettha sabhāgoyeva vattabbo. visabhāgassa  hi vuccamāne bhaṇḍanakalahasaṅghabhedādīnipi honti, tasmā tassa avatvā ``ito vuṭṭhahitvā  paṭikarissāmī''ti ābhogaṃ katvā uposatho kātabboti andhakaṭṭhakathāyaṃ vuttaṃ.</p>
            </h4>
          </h3>
          <h3>
            <h3n> anāpattipannarasakādikathā</h3n>
            <h4>
              <h4n> </h4n>
              <p>[03] 172^b^.^eb^ anāpattipannarasake -- ^b^te na jāniṃsū^eb^ti sīmaṃ okkantāti vā okkamantīti  vāti na jāniṃsu. ^b^athaññe āvāsikā bhikkhū āgacchantī^eb^ti gāmaṃ vā araññaṃ vā  kenaci karaṇīyena gantvā tesaṃ nisinnaṭṭhānaṃ āgacchanti. ^b^vaggā samaggasaññino^eb^ti  tesaṃ sīmaṃ okkantattā vaggā; sīmaṃ okkantabhāvassa ajānanato samaggasaññino.</p>
              <p>[03] 173^b^.^eb^ vaggāvaggasaññipannarasake -- ^b^te jānantī^eb^ti pabbate vā thale vā ṭhitā sīmaṃ  okkante vā okkamante vā passanti. vematikapannarasakaṃ ^a^P5.1065^ea^  uttānameva.</p>
              <p>[03] 175^b^.^eb^ kukkuccapakatapannarasake -- yathā icchāya abhibhūto ``icchāpakato''ti vuccati,  evaṃ pubbabhāge sanniṭṭhānaṃ katvāpi karaṇakkhaṇe akappiye akappiyasaññitāsaṅkhātena  kukkuccena abhibhūtā ``kukkuccapakatā''ti veditabbā.</p>
              <p>[03] 176^b^.^eb^ bhedapurekkhārapannarasake -- akusalabalavatāya thullaccayaṃ vuttaṃ.</p>
            </h4>
          </h3>
          <h3>
            <h3n> sīmokkantikapeyyālakathā</h3n>
            <h4>
              <h4n> </h4n>
              <p>[03] 177^b^.^eb^ āvāsikenāagantukapeyyāle -- yathā purime āvāsikenāavāsikapeyyāle  ``te na jānanti athaññe āvāsikā''tiādi vuttaṃ, evaṃ ``te na jānanti athaññe  āgantukā''tiādinā nayena ^a^M0.0347^ea^ sabbaṃ veditabbaṃ. āgantukenāavāsikapeyyāle  pana -- yathā purimapeyyāle ``āvāsikā bhikkhū sannipatantī''ti āgataṃ, evaṃ  ``āgantukā bhikkhū sannipatantī''ti ānetabbaṃ ^a^V0.0328^ea^. āgantukenāagantukapeyyāle  pana -- ubhayapadesu āgantukavasena yojetabboti.</p>
              <p>[03] 178^b^.^eb^ ^b^āvāsikānaṃ bhikkhūnaṃ cātuddaso hoti, āgantukānaṃ pannaraso^eb^ti ettha yesaṃ  pannaraso, te tiroraṭṭhato vā āgatā, atītaṃ vā uposathaṃ cātuddasikaṃ akaṃsūti  veditabbā. ^b^āvāsikānaṃ anuvattitabba^eb^nti āvāsikehi ``ajjuposatho cātuddaso''ti  pubbakicce kariyamāne anuvattitabbaṃ, na paṭikkositabbaṃ. ^b^na akāmā dātabbā^eb^ti  na anicchāya dātabbā.</p>
            </h4>
          </h3>
          <h3>
            <h3n> liṅgādidassanakathā</h3n>
            <h4>
              <h4n> </h4n>
              <p>[03] 179^b^.^eb^ ^b^āvāsikākāra^eb^nti āvāsikānaṃ ākāraṃ. esa nayo sabbattha. ^b^ākāro^eb^  nāma yena tesaṃ vattasampannā vā na vāti ācārasaṇṭhānaṃ gayhati. ^b^liṅgaṃ^eb^ nāma yaṃ  te tattha tattha līne gamayati; adissamānepi jānāpetīti attho. ^b^nimittaṃ^eb^ nāma  yaṃ disvā te atthīti ñāyanti. ^b^uddeso nāma^eb^ yena te evarūpaparikkhārāti uddisanti;  apadesaṃ labhantīti attho. sabbametaṃ supaññattamañcapīṭhādīnañceva padasaddādīnañca adhivacanaṃ,  yathāyogaṃ pana yojetabbaṃ. ^b^āgantukākārādīsu^eb^pi eseva nayo. tattha ^b^aññātaka^eb^nti  aññesaṃ santakaṃ. ^b^pādānaṃ dhotaṃ udakanisseka^eb^nti pādānaṃ dhotānaṃ udakanissekaṃ.  bahuvacanassa ekavacanaṃ veditabbaṃ. ``pādānaṃ dhotaudakanisseka''nti vā pāṭho;  pādānaṃ dhovanaudakanissekanti attho.</p>
              <p>[03] 180^b^.^eb^ nānāsaṃvāsakādivatthūsu -- ^b^samānasaṃvāsakadiṭṭhi^eb^nti ``samānasaṃvāsakā  ete''ti diṭṭhiṃ. ^b^na pucchantī^eb^ti tesaṃ laddhiṃ ^a^P5.1066^ea^ na pucchanti; apucchitvāva  vattapaṭivattiṃ katvā ekato uposathaṃ karonti. ^b^nābhivitarantī^eb^ti nānāsaṃvāsakabhāvaṃ  maddituṃ abhibhavituṃ na sakkonti; taṃ diṭṭhiṃ na nissajjāpentīti attho.</p>
            </h4>
          </h3>
          <h3>
            <h3n> nagantabbagantabbavārakathā</h3n>
            <h4>
              <h4n> </h4n>
              <p>[03] 181^b^.^eb^ ^b^sabhikkhukā āvāsā^eb^ti yasmiṃ āvāse uposathakārakā bhikkhū atthi,  tamhā āvāsā yaṃ na sakkoti tadaheva āgantuṃ ^a^M0.0348^ea^, so āvāso uposathaṃ  akatvā na gantabbo. ^b^aññatra saṅghenā^eb^ti saṅghappahonakehi bhikkhūhi vinā. ^b^aññatra  antarāyā^eb^ti pubbe vuttaṃ dasavidhaṃ antarāyaṃ ^a^V0.0329^ea^ vinā. sabbantimena pana paricchedena  attacatutthena antarāye vā sati gantuṃ vaṭṭati. ^b^anāvāso^eb^ti navakammasālādiko  yo koci padeso. yathā ca āvāsādayo na gantabbā; evaṃ sace vihāre uposathaṃ  karonti, uposathādhiṭṭhānatthaṃ sīmāpi nadīpi na gantabbā. sace panettha koci bhikkhu  hoti, tassa santikaṃ gantuṃ vaṭṭati. vissaṭṭhauposathāpi āvāsā gantuṃ vaṭṭati; evaṃ  gato adhiṭṭhātumpi labhati. āraññakenāpi bhikkhunā uposathadivase gāme piṇḍāya  caritvā attano vihārameva āgantabbaṃ. sace aññaṃ vihāraṃ okkamati, tattha uposathaṃ  katvāva āgantabbaṃ, akatvā na vaṭṭati.</p>
              <p>[03] 182^b^.^eb^ ^b^yaṃ jaññā sakkomi ajjeva gantu^eb^nti yaṃ jāneyya ajjeva tattha gantuṃ sakkomīti;  evarūpo āvāso gantabbo. tattha bhikkhūhi saddhiṃ uposathaṃ karontenāpi hi  iminā neva uposathantarāyo kato bhavissatīti.</p>
            </h4>
          </h3>
          <h3>
            <h3n> vajjanīyapuggalasandassanakathā</h3n>
            <h4>
              <h4n> </h4n>
              <p>[03] 183^b^.^eb^ ^b^bhikkhuniyā nisinnaparisāyā^eb^tiādīsu hatthapāsupagamanameva pamāṇaṃ. ^b^aññatra  avuṭṭhitāya parisāyā^eb^ti idañhi pārivāsiyapārisuddhidānaṃ nāma parisāya vuṭṭhitakālato  paṭṭhāya na vaṭṭati, avuṭṭhitāya pana vaṭṭati. tenāha -- ``aññatra avuṭṭhitāya parisāyā''ti.  tassa lakkhaṇaṃ bhikkhunivibhaṅge parivāsiyachandadānavaṇṇanato gahetabbaṃ. ^b^anuposathe^eb^ti  cātuddasiko ca pannarasiko cāti ime dve uposathe ṭhapetvā aññasmiṃ divase.  ^b^aññatra saṅghasāmaggiyā^eb^ti yā kosambakabhikkhūnaṃ viya bhinne saṅghe puna saṅghasāmaggī  kariyati, tathārūpiṃ saṅghasāmaggiṃ ṭhapetvā ^a^P5.1067^ea^. tadā ca ``suṇātu me  bhante saṅgho ajjuposatho sāmaggī''ti vatvā kātabbo. ye pana kismiñcideva  appamattake uposathaṃ ṭhapetvā puna samaggā honti, tehi uposatheyeva kātabboti.</p>
              <p>[06] uposathakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 3. vassūpanāyikakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> vassūpanāyikānujānanakathā</h3n>
            <h4>
              <h4n> </h4n>
              <p>[03] 184^b^.^eb^ vassūpanāyikakkhandhake ^a^M0.0349^ea^ ^a^V0.0330^ea^ -- ^b^apaññatto^eb^ti ananuññāto asaṃvihito  vā. ^b^te idha bhikkhū^eb^ti te bhikkhū, idhasaddo nipātamatto. ^b^saṅghātaṃ āpādentā^eb^ti  vināsaṃ āpādentā. ^b^saṅkasāyissantī^eb^ti appossukkā nibaddhavāsaṃ vasissanti. ^b^sakuntakā^eb^ti  sakuṇā. ^b^vassāne vassaṃ upagantu^eb^nti vassānanāmake temāse vassaṃ upagantabbanti  attho. ^b^kati nu kho vassūpanāyikā^eb^ti kati nu kho vassūpagamanāni. ^b^aparajjugatāyā^eb^ti  ettha aparajjugatāya assāti aparajjugatā, tassā aparajjugatāya; atikkantāya aparasmiṃ  divaseti attho. dutiyanayepi māso gatāya assāti ^b^māsagatā,^eb^ tassā māsagatāya;  atikkantāya māse paripuṇṇeti attho. tasmā āsāḷhīpuṇṇamāya anantare pāṭipadadivase,  āsāḷhīpuṇṇamito vā aparāya puṇṇamāya anantare pāṭipadadivaseyeva vihāraṃ paṭijaggitvā  pānīyaṃ paribhojanīyaṃ upaṭṭhapetvā sabbaṃ cetiyavandanādisāmīcikammaṃ niṭṭhāpetvā  ``imasmiṃ vihāre imaṃ temāsaṃ vassaṃ upemī''ti sakiṃ vā dvattikkhattuṃ vā vācaṃ  nicchāretvā vassaṃ upagantabbaṃ.</p>
              <p>[03]vācaṃ nicchāretvā vassaṃ upagantabbaṃ.</p>
            </h4>
          </h3>
          <h3>
            <h3n> vassānecārikāpaṭikkhepādikathā</h3n>
            <h4>
              <h4n> </h4n>
              <p>[03] 185-6^b^.^eb^ ^b^yo pakkameyyā^eb^ti ettha anapekkhagamanena vā aññattha aruṇaṃ uṭṭhāpanena vā āpatti  veditabbā. ^b^yo atikkameyyā^eb^ti ettha vihāragaṇanāya āpattiyo veditabbā. sace  hi taṃ divasaṃ vihārasatassa upacāraṃ okkamitvā atikkamati, sataṃ āpattiyo. sace  pana vihārūpacāraṃ atikkamitvā aññassa vihārassa upacāraṃ anokkamitvāva nivattati,  ekā eva āpatti. kenaci antarāyena purimikaṃ anupagatena pacchimikā upagantabbā.</p>
              <p>[03]^b^vassaṃ^eb^ ^a^V0.0331^ea^ ^b^ukkaḍḍhitukāmo^eb^ti vassanāmakaṃ ^a^P5.1068^ea^ paṭhamamāsaṃ ukkaḍḍhitukāmo,  sāvaṇamāsaṃ akatvā puna āsāḷhīmāsameva kattukāmoti attho. ^b^āgame juṇhe^eb^ti  āgame māseti attho. ^b^anujānāmi bhikkhave rājūnaṃ anuvattitu^eb^nti ettha vassukkaḍḍhane  bhikkhūnaṃ kāci parihāni nāma natthīti anuvattituṃ ^a^M0.0350^ea^ anuññātaṃ, tasmā  aññasmimpi dhammike kamme anuvattitabbaṃ. adhammike pana na kassaci anuvattitabbaṃ.</p>
            </h4>
          </h3>
          <h3>
            <h3n> sattāhakaraṇīyānujānanakathā</h3n>
            <h4>
              <h4n> </h4n>
              <p>[03] 187-8^b^.^eb^ sattāhakaraṇīyesu -- ^b^sattāhakaraṇīyena gantu^eb^nti sattāhabbhantare yaṃ kattabbaṃ  taṃ sattāhakaraṇīyaṃ, tena sattāhakaraṇīyena karaṇabhūtena gantuṃ anujānāmīti attho.  ^b^pahite gantu^eb^nti imehi sattahi bhikkhuādīhi dūte pahiteyeva gantuṃ anujānāmīti  attho. ^b^sattāhaṃ sannivatto kātabbo^eb^ti sattāheyeva sannivattitabbo, aṭṭhamo  aruṇo tattheva na uṭṭhāpetabboti attho.</p>
              <p>[03]^b^bhikkhunisaṅghaṃ uddissā^eb^ti ito paṭṭhāya vaccakuṭi jantāgharaṃ jantāgharasālāti imāni  tīṇi parihīnāni.</p>
              <p>[03] 189^b^.^eb^ ^b^udositādīni^eb^ udositasikkhāpadādīsu vuttāneva. ^b^rasavatī^eb^ti bhattagehaṃ  vuccati. ^b^vāreyyaṃ^eb^ sañcarittasikkhāpade vuttameva. ^b^purāyaṃ suttanto palujjatī^eb^ti  yāva ayaṃ suttanto na palujjati, yāva ayaṃ suttanto na vinassati. ^b^aññataraṃ vā  panassa kiccaṃ hoti karaṇīyaṃ vā^eb^ti etena parisaṅkhataṃ yaṃkiñci karaṇīyaṃ saṅgahitaṃ  hoti. sabbattha ca ``icchāmi dānañca dātuṃ dhammañca sotuṃ bhikkhū ca passitu''nti  imināva kappiyavacanena pesite gantabbaṃ, etesaṃ vā vevacanena. peyyālakkamo pana  evaṃ veditabbo, yathā ``upāsakena saṅghaṃ uddissa vihārādayo kārāpitā honti,  sambahule bhikkhū uddissa, ekaṃ bhikkhuṃ uddissa, bhikkhunisaṅghaṃ uddissa, sambahulā  bhikkhuniyo, ekaṃ bhikkhuniṃ, sambahulā sikkhamānāyo, ekaṃ sikkhamānaṃ, sambahule  sāmaṇere, ekaṃ sāmaṇeraṃ, sambahulā sāmaṇeriyo, ekaṃ sāmaṇeriṃ uddissa  attano atthāya nivesanaṃ kārāpitaṃ hotī''ti vuttaṃ; evameva ``upāsikāya, bhikkhunā,  bhikkhuniyā, sikkhamānāya, sāmaṇerena, sāmaṇeriyā saṅghaṃ uddissā''ti sabbaṃ vattabbaṃ.  etesu sattappakāresu karaṇīyesu ^a^P5.1069^ea^ pahite gantabbaṃ.</p>
            </h4>
          </h3>
          <h3>
            <h3n> pañcannaṃappahitepianujānanakathā</h3n>
            <h4>
              <h4n> </h4n>
              <p>[03] 193^b^.^eb^ ^b^pañcannaṃ^eb^ ^a^V0.0332^ea^ ^b^sattāhakaraṇīyenā^eb^ti etesaṃ bhikkhuādīnaṃ sahadhammikānaṃ ``gilānabhattaṃ  vā gilānupaṭṭhākabhattaṃ vā bhesajjaṃ vā pariyesissāmi ^a^M0.0351^ea^, pucchissāmi  vā, upaṭṭhahissāmi vā''ti evamādinā parato vitthāretvā dassitena kāraṇena appahitepi  gantabbaṃ, pageva pahite. bhikkhu gilāno hoti, anabhirati uppannā hoti, kukkuccaṃ  uppannaṃ hoti, diṭṭhigataṃ uppannaṃ hoti, garudhammaṃ ajjhāpanno hoti parivāsāraho,  mūlāya paṭikassanāraho hoti, mānattāraho, abbhānāraho, saṅgho kammaṃ kattukāmo  hoti, kataṃ vā saṅghena kammaṃ hotīti etehi dasahi kāraṇehi bhikkhussa santikaṃ  gantabbaṃ. bhikkhuniyā santikaṃ navahi kāraṇehi gantabbaṃ, sikkhamānāya santikaṃ  chahi -- ādito catūhi, sikkhā kuppitā hoti, upasampajjitukāmā hotīti. sāmaṇerassāpi  chahi -- ādito catūhi, vassaṃ pucchitukāmo upasampajjitukāmo hotīti. sāmaṇeriyā  upasampadaṃ apanetvā sikkhāpadaṃ dātukāmo hotīti iminā saddhiṃ pañcahi. parato  mātāpitūnaṃ anuññātaṭṭhānepi eseva nayo. andhakaṭṭhakathāyaṃ pana ``ye mātāpitūnaṃ  upaṭṭhākā ñātakā vā aññātakā vā tesampi appahite gantuṃ vaṭṭatī''ti vuttaṃ,  taṃ neva aṭṭhakathāyaṃ, na pāḷiyā vuttaṃ, tasmā na gahetabbaṃ.</p>
            </h4>
          </h3>
          <h3>
            <h3n> pahiteyevānujānanakathā</h3n>
            <h4>
              <h4n> </h4n>
              <p>[03] 199^b^.^eb^ ^b^bhikkhugatiko^eb^ti ekasmiṃ vihāre bhikkhūhi saddhiṃ vasanakapuriso. ^b^undriyatī^eb^ti  palujjati. ^b^bhaṇḍaṃ chedāpita^eb^nti dabbasambhārabhaṇḍaṃ chedāpitaṃ. ^b^āvahāpeyyu^eb^nti  āharāpeyyuṃ. ^b^dajjāha^eb^nti dajje ahaṃ. ^b^saṅghakaraṇīyenā^eb^ti ettha yaṃkiñci uposathāgārādīsu  senāsanesu cetiyachattavedikādīsu vā kattabbaṃ, antamaso bhikkhuno puggalikasenāsanampi,  sabbaṃ saṅghakaraṇīyameva. tasmā tassa nipphādanatthaṃ dabbasambhārādīni vā āharituṃ  vaḍḍhakīppabhutīnaṃ bhattavetanādīni vā dāpetuṃ gantabbaṃ.</p>
              <p>[03]ayaṃ panettha pāḷimuttakaratticchedavinicchayo -- dhammasavanatthāya animantitena gantuṃ  na vaṭṭati. sace ekasmiṃ mahāvāse paṭhamaṃyeva katikā katā hoti -- ``asukadivasaṃ  nāma sannipatitabba''nti ^a^P5.1070^ea^, nimantitoyeva nāma hoti, gantuṃ vaṭṭati.  ``bhaṇḍakaṃ dhovissāmī''ti gantuṃ na vaṭṭati. sace pana ^a^M0.0352^ea^ ācariyupajjhāyā  pahiṇanti, vaṭṭati. nātidūre vihāro hoti, tattha gantvā ajjeva āgamissāmīti  sampāpuṇituṃ na sakkoti, vaṭṭati. uddesaparipucchādīnaṃ atthāyapi ^a^V0.0333^ea^ gantuṃ na vaṭṭati.  ``ācariyaṃ passissāmī''ti pana gantuṃ labhati. sace pana naṃ ācariyo ``ajja  mā gacchā''ti vadati, vaṭṭati. upaṭṭhākakulaṃ vā ñātikulaṃ vā dassanāya gantuṃ  na labhatīti.</p>
            </h4>
          </h3>
          <h3>
            <h3n> antarāyeanāpattivassacchedakathā</h3n>
            <h4>
              <h4n> </h4n>
              <p>[03] 201^b^.^eb^ ^b^yena gāmo tena gantu^eb^ntiādīsu sace gāmo avidūraṃ gato hoti,  tattha piṇḍāya caritvā vihārameva āgantvā vasitabbaṃ. sace dūraṃ gato, sattāhavārena  aruṇo uṭṭhāpetabbo. na sakkā ce hoti, tatreva sabhāgaṭṭhāne vasitabbaṃ. sace manussā  yathāpavattāni salākabhattādīni denti, ``na mayaṃ tasmiṃ vihāre vasimhā''ti vattabbā.  ``mayaṃ vihārassa vā pāsādassa vā na dema, tumhākaṃ dema, yattha katthaci vasitvā  bhuñjathā''ti vutte pana yathāsukhaṃ bhuñjitabbaṃ, tesaṃyeva taṃ pāpuṇāti. ``tumhākaṃ  vasanaṭṭhāne pāpuṇāpetvā bhuñjathā''ti vutte pana yattha vasanti, tattha netvā vassaggena  pāpuṇāpetvā bhuñjitabbaṃ.</p>
              <p>[03]sace pavāritakāle vassāvāsikaṃ denti, yadi sattāhavārena aruṇaṃ uṭṭhāpayiṃsu, gahetabbaṃ.  chinnavassehi pana ``na mayaṃ tattha vasimha, chinnavassā maya''nti vattabbaṃ. yadi  ``yesaṃ amhākaṃ senāsanaṃ pāpitaṃ, te gaṇhantū''ti vadanti, gahetabbaṃ. yaṃ pana  vihāre upanikkhittakaṃ mā vinassīti idha āhaṭaṃ cīvarādivebhaṅgiyabhaṇḍaṃ, taṃ tattheva  gantvā apaloketvā bhājetabbaṃ. ``ito ayyānaṃ cattāro paccaye dethā''ti kappiyakārakānaṃ  dinne khettavatthuādike tatruppādepi eseva nayo. saṅghikañhi vebhaṅgiyabhaṇḍaṃ antovihāre  vā bahisīmāya vā hotu, bahisīmāya ṭhitānaṃ apaloketvā bhājetuṃ ^a^P5.1071^ea^  na vaṭṭati. ubhayattha ṭhitampi pana antosīmāya ṭhitānaṃ apaloketvā bhājetuṃ vaṭṭatiyeva.</p>
            </h4>
          </h3>
          <h3>
            <h3n> saṅghabhedeanāpattivassacchedakathā</h3n>
            <h4>
              <h4n> </h4n>
              <p>[03] 202^b^.^eb^ ^b^saṅgho^eb^ ^a^M0.0353^ea^ ^b^bhinno^eb^ti ettha bhinne saṅghe gantvā karaṇīyaṃ natthi, yo  pana ``bhijjissatī''ti āsaṅkito, taṃ sandhāya ``bhinno''ti vuttaṃ. ^b^sambahulāhi  bhikkhunīhi saṅgho bhinno^eb^ti ettha na bhikkhunīhi saṅgho bhinnoti daṭṭhabbo. vuttañhetaṃ  ``na kho upāli bhikkhunī saṅghaṃ bhindatī''ti. etā pana nissāya anubalaṃ katvā  yaṃ saṅghaṃ ``bhikkhū bhindeyyu''nti āsaṅkā hoti, taṃ sandhāyetaṃ vuttaṃ.</p>
            </h4>
          </h3>
          <h3>
            <h3n> vajādīsuvassūpagamanakathā</h3n>
            <h4>
              <h4n> </h4n>
              <p>[03] 203^b^.^eb^ ^b^vajo^eb^ti ^a^V0.0334^ea^ gopālakānaṃ nivāsaṭṭhānaṃ. ^b^yena vajo^eb^ti ettha vajena saddhiṃ gatassa  vassacchede anāpatti.</p>
              <p>[03]^b^upakaṭṭhāyā^eb^ti āsannāya. ^b^satthe vassaṃ upagantu^eb^nti ettha vassūpanāyikadivase  tena bhikkhunā upāsakā vattabbā ``kuṭikā laddhuṃ vaṭṭatī''ti. sace karitvā  denti, tattha pavisitvā ``idha vassaṃ upemī''ti tikkhattuṃ vattabbaṃ. no  ce denti, sālāsaṅkhepena ṭhitasakaṭassa heṭṭhā upagantabbaṃ. tampi alabhantena ālayo  kātabbo. satthe pana vassaṃ upagantuṃ na vaṭṭati. ālayo nāma ``idha vassaṃ vasissāmī''ti  cittuppādamattaṃ. sace maggappaṭipanneyeva satthe pavāraṇadivaso hoti, tattheva pavāretabbaṃ.  atha sattho antovasseyeva bhikkhunā patthitaṭṭhānaṃ patvā atikkamati, patthitaṭṭhāne vasitvā  tattha bhikkhūhi saddhiṃ pavāretabbaṃ. athāpi sattho antovasseyeva antarā ekasmiṃ gāme  tiṭṭhati vā vippakirati vā, tasmiṃyeva gāme bhikkhūhi saddhiṃ vasitvā pavāretabbaṃ,  apavāretvā tato paraṃ gantuṃ na vaṭṭati.</p>
              <p>[03]nāvāyaṃ vassaṃ upagacchantenāpi kuṭiyaṃyeva upagantabbaṃ. pariyesitvā alabhantena  ālayo kātabbo. sace antotemāsaṃ nāvā samuddeyeva hoti, tattheva pavāretabbaṃ.  atha nāvā kūlaṃ labhati, ayañca parato gantukāmo hoti, gantuṃ na vaṭṭati. nāvāya laddhagāmeyeva  vasitvā bhikkhūhi saddhiṃ pavāretabbaṃ. sacepi nāvā anutīrameva aññattha gacchati, bhikkhu  ca paṭhamaṃ laddhagāmeyeva vasitukāmo, nāvā gacchatu bhikkhunā tattheva vasitvā bhikkhūhi  saddhiṃ pavāretabbaṃ ^a^P5.1072^ea^.</p>
              <p>[03]iti ^a^M0.0354^ea^ vaje satthe nāvāyanti tīsu ṭhānesu natthi vassacchede āpatti, pavāretuñca  labhati. purimesu pana ``vāḷehi ubbāḷhā hontī''tiādīsu saṅghabhedapariyantesu  vatthūsu kevalaṃ anāpatti hoti, pavāretuṃ pana na labhati.</p>
              <p>[03] 204^b^.^eb^ ^b^na bhikkhave rukkhasusire^eb^ti ettha suddhe rukkhasusireyeva na vaṭṭati; mahantassa  pana rukkhasusirassa anto padaracchadanaṃ kuṭikaṃ katvā pavisanadvāraṃ yojetvā upagantuṃ  vaṭṭati. rūkkhaṃ chinditvā khāṇukamatthake padaracchadanaṃ kuṭikaṃ katvāpi vaṭṭatiyeva.  ^b^rukkhaviṭabhiyā^eb^ti ^a^V0.0335^ea^ etthāpi suddhe viṭapamatte na vaṭṭati. mahāviṭape pana aṭṭakaṃ bandhitvā  tattha padaracchadanaṃ kuṭikaṃ katvā upagantabbaṃ. ^b^asenāsanikenā^eb^ti yassa pañcannaṃ  chadanānaṃ aññatarena channaṃ yojitadvārabandhanaṃ senāsanaṃ natthi, tena na upagantabbaṃ.  ^b^na bhikkhave chavakuṭikāya^eb^nti chavakuṭikā nāma ṭaṅkitamañcādibhedā kuṭi,  tattha upagantuṃ na vaṭṭati. susāne pana aññaṃ kuṭikaṃ katvā upagantuṃ vaṭṭati.  ^b^na bhikkhave chatte^eb^ti etthāpi catūsu thambhesu chattaṃ ṭhapetvā āvaraṇaṃ katvā dvāraṃ  yojetvā upagantuṃ vaṭṭati, chattakuṭikā nāmesā hoti. ^b^cāṭiyā^eb^ti etthāpi  mahantena kapallena chatte vuttanayena kuṭiṃ katvā upagantuṃ vaṭṭati.</p>
            </h4>
          </h3>
          <h3>
            <h3n> adhammikakatikādikathā</h3n>
            <h4>
              <h4n> </h4n>
              <p>[03] 205^b^.^eb^ ^b^evarūpā katikā^eb^ti ettha aññāpi yā īdisī adhammikā katikā hoti,  sā na kātabbāti attho. tassā lakkhaṇaṃ mahāvibhaṅge vuttaṃ.</p>
              <p>[03] 207-8^b^.^eb^ ^b^paṭissave ca āpatti dukkaṭassā^eb^ti ettha na kevalaṃ ``imaṃ temāsaṃ idha  vassaṃ vasathā''ti etasseva paṭissave āpatti, ``imaṃ temāsaṃ bhikkhaṃ gaṇhatha, ubhopi  mayaṃ idha vassaṃ vasissāma, ekato uddisāpessāmā''ti ^a^P5.1073^ea^ evamādināpi  tassa tassa paṭissave dukkaṭaṃ. tañca kho paṭhamaṃ suddhacittassa pacchā visaṃvādanapaccayā,  paṭhamampi asuddhacittassa pana paṭissave pācittiyaṃ, visaṃvādane dukkaṭanti pācittiyena  saddhiṃ dukkaṭaṃ yujjati.</p>
              <p>[03]^b^so^eb^ ^a^M0.0355^ea^ ^b^tadaheva akaraṇīyo^eb^tiādīsu sace vassaṃ anupagantvā vā  pakkamati, upagantvā vā sattāhaṃ bahiddhā vītināmeti, purimikā ca na paññāyati,  paṭissave ca āpatti. vassaṃ upagantvā pana aruṇaṃ anuṭṭhāpetvā tadaheva sattāhakaraṇīyena  pakkamantassāpi antosattāhe nivattantassa anāpatti, ko pana vādo dvīhatīhaṃ vasitvā  antosattāhe nivattantassa. ^b^dvīhatīhaṃ vasitvā^eb^ti etthāpi nirapekkheneva upacārātikkame  vassacchedo veditabbo. sace idha vasissāmīti ālayo atthi, asatiyā pana vassaṃ  na upeti, gahitasenāsanaṃ suggahitaṃ, chinnavasso na hoti, pavāretuṃ labhatiyeva.</p>
              <p>[03]^b^sattāhaṃ anāgatāya pavāraṇāyā^eb^ti ettha navamito paṭṭhāya gantuṃ vaṭṭati, āgacchatu  vā mā vā, anāpatti. sesaṃ uttānamevāti.</p>
              <p>[06] vassūpanāyikakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 4. pavāraṇākkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> aphāsukavihārakathā</h3n>
            <h4>
              <h4n> </h4n>
              <p>[03] 209^b^.^eb^ pavāraṇākkhandhake ^a^M0.0356^ea^ ^a^V0.0336^ea^ -- ^b^neva ālapeyyāma na sallapeyyāmā^eb^ti ettha  ^b^ālāpo^eb^ nāma paṭhamavacanaṃ; ^b^sallāpo^eb^ pacchimavacanaṃ. ^b^hatthavilaṅghakenā^eb^ti hatthukkhepakena.  ^b^pasusaṃvāsa^eb^nti pasūnaṃ viya saṃvāsaṃ. pasavopi hi attano uppannaṃ sukhadukkhaṃ  aññamaññassa na ārocenti, paṭisanthāraṃ na karonti, tathā etepi na akaṃsu; tasmā  nesaṃ saṃvāso ``pasusaṃvāso''ti vuccati. esa nayo sabbattha. ^b^na bhikkhave mūgabbataṃ  titthiyasamādāna^eb^nti ``imaṃ temāsaṃ na kathetabba''nti evarūpaṃ vatasamādānaṃ  na kātabbaṃ; adhammakatikā hesā. ^b^aññamaññānulomatā^eb^ti aññamaññaṃ vattuṃ anulomabhāvo.  ``vadantu maṃ āyasmanto''ti ^a^P5.1074^ea^ hi vadantaṃ sakkā hoti kiñci vattuṃ;  na itaraṃ. ^b^āpattivuṭṭhānatā vinayapurekkhāratā^eb^ti āpattīhi vuṭṭhānabhāvo vinayaṃ  purato katvā caraṇabhāvo. ``vadantu maṃ āyasmanto''ti hi evaṃ vadanto āpattīhi  vuṭṭhahissati, vinayañca purakkhatvā viharissatīti vuccati.</p>
              <p>[03] 210^b^.^eb^ ^b^suṇātu me bhante saṅgho ajja pavāraṇā, yadi saṅghassa pattakallaṃ,  saṅgho pavāreyyā^eb^ti ayaṃ sabbasaṅgāhikā nāma ñatti; evañhi vutte tevācikaṃ  dvevācikaṃ ekavācikañca pavāretuṃ vaṭṭati. samānavassikaṃ na vaṭṭati. ``tevācikaṃ  pavāreyyā''ti vutte pana tevācikameva vaṭṭati, aññaṃ na vaṭṭati. ``dvevācikaṃ  pavāreyyā''ti vutte dvevācikañca tevācikañca vaṭṭati, ekavācikañca samānavassikañca  na vaṭṭati. ``ekavācikaṃ pavāreyyā''ti vutte pana ekavācika-dvevācika-tevācikāni  vaṭṭanti, samānavassikameva na vaṭṭati. ``samānavassika''nti vutte sabbaṃ vaṭṭati.</p>
              <p>[03] 211^b^.^eb^ ^b^acchantī^eb^ti nisinnāva honti, na uṭṭhahanti. ^b^tadamantarā^eb^ti tadantarā; tāvatakaṃ  kālanti attho.</p>
            </h4>
          </h3>
          <h3>
            <h3n> pavāraṇābhedakathā</h3n>
            <h4>
              <h4n> </h4n>
              <p>[03] 212^b^.^eb^ ^b^cātuddasikā^eb^ ^a^M0.0357^ea^ ^a^V0.0337^ea^ ^b^ca pannarasikā cā^eb^ti ettha cātuddasikāya ``ajja  pavāraṇā cātuddasī''ti evaṃ pubbakiccaṃ kātabbaṃ, pannarasikāya ``ajja pavāraṇā  pannarasī''ti.</p>
              <p>[03]pavāraṇakammesu sace ekasmiṃ vihāre pañcasu bhikkhūsu vasantesu ekassa pavāraṇaṃ  āharitvā cattāro gaṇañattiṃ ṭhapetvā pavārenti, catūsu tīsu vā vasantesu  ekassa pavāraṇaṃ āharitvā tayo vā dve vā saṅghañattiṃ ṭhapetvā pavārenti, sabbametaṃ  adhammenavaggaṃ pavāraṇakammaṃ.</p>
              <p>[03]sace pana sabbepi pañca janā ekato sannipatitvā gaṇañattiṃ ṭhapetvā pavārenti,  cattāro tayo vā dve vā vasantā ekato sannipatitvā saṅghañattiṃ ṭhapetvā pavārenti,  sabbametaṃ adhammenasamaggaṃ pavāraṇakammaṃ.</p>
              <p>[03]sace pañcasu janesu ekassa pavāraṇaṃ āharitvā cattāro saṅghañattiṃ ṭhapetvā pavārenti,  catūsu tīsu vā ekassa pavāraṇaṃ āharitvā tayo vā dve vā gaṇañattiṃ ṭhapetvā  pavārenti, sabbametaṃ dhammenavaggaṃ pavāraṇakammaṃ ^a^P5.1075^ea^.</p>
              <p>[03]sace pana sabbepi pañca janā ekato sannipatitvā saṅghañattiṃ ṭhapetvā pavārenti,  cattāro vā tayo vā ekato sannipatitvā gaṇañattiṃ ṭhapetvā pavārenti, dve aññamaññaṃ  pavārenti, ekako vasanto adhiṭṭhānapavāraṇaṃ karoti, sabbametaṃ dhammenasamaggaṃ nāma  pavāraṇakammanti.</p>
            </h4>
          </h3>
          <h3>
            <h3n> pavāraṇādānānujānanakathā</h3n>
            <h4>
              <h4n> </h4n>
              <p>[03] 213^b^.^eb^ ^b^dinnā hoti pavāraṇā^eb^ti ettha evaṃ dinnāya pavāraṇāya pavāraṇāhārakena  saṅghaṃ upasaṅkamitvā evaṃ pavāretabbaṃ -- ``tisso bhante bhikkhu saṅghaṃ pavāreti diṭṭhena  vā sutena vā parisaṅkāya vā, vadatu taṃ bhante saṅgho anukampaṃ upādāya, passanto  paṭikarissati. dutiyampi...pe0... tatiyampi bhante tisso bhikkhu saṅghaṃ pavāreti...pe0...  paṭikarissatī''ti ^a^V0.0338^ea^. sace pana vuḍḍhataro hoti, ``āyasmā bhante tisso''ti  vattabbaṃ; evañhi tena tassatthāya pavāritaṃ hotīti.</p>
              <p>[03]^b^pavāraṇaṃ^eb^ ^a^M0.0358^ea^ ^b^dentena chandampi dātu^eb^nti ettha chandadānaṃ uposathakkhandhake  vuttanayeneva veditabbaṃ. idhāpi ca chandadānaṃ avasesakammatthāya. tasmā sace pavāraṇaṃ  dento chandaṃ deti, vuttanayena āhaṭāya pavāraṇāya tena ca bhikkhunā saṅghena ca pavāritameva  hoti. atha pavāraṇameva deti, na chandaṃ, tassa ca pavāraṇāya ārocitāya saṅghena ca  pavārite sabbesaṃ suppavāritaṃ hoti, aññaṃ pana kammaṃ kuppati. sace chandameva  deti na pavāraṇaṃ, saṅghassa pavāraṇā ca sesakammāni ca na kuppanti, tena pana  bhikkhunā appavāritaṃ hoti. pavāraṇadivase pana bahisīmāyaṃ pavāraṇaṃ adhiṭṭhahitvā  āgatenapi chando dātabbo, tena saṅghassa pavāraṇakammaṃ na kuppati.</p>
              <p>[03] 218^b^.^eb^ ^b^ajja me pavāraṇā^eb^ti ettha sace cātuddasikā hoti, ``ajja me pavāraṇā  cātuddasī''ti sace pannarasikā ``ajja me pavāraṇā pannarasī''ti evaṃ adhiṭṭhātabbaṃ.</p>
              <p>[03] 219^b^.^eb^ ^b^tadahupavāraṇāya āpatti^eb^ntiādi vuttanayameva.</p>
            </h4>
          </h3>
          <h3>
            <h3n> anāpattipannarasakādikathā</h3n>
            <h4>
              <h4n> </h4n>
              <p>[03] 222^b^.^eb^ ^b^puna pavāretabba^eb^nti puna pubbakiccaṃ katvā ñattiṃ ṭhapetvā saṅghattherato  paṭṭhāya pavāretabbaṃ. sesaṃ uposathakkhandhakavaṇṇanāyaṃ vuttanayeneva veditabbaṃ.</p>
              <p>[03] 228^b^.^eb^ ^b^āgantukehi^eb^ ^a^P5.1076^ea^ ^b^āvāsikānaṃ anuvattitabba^eb^nti ``ajja  pavāraṇā cātuddasī''ti etadeva pubbakiccaṃ kātabbaṃ. pannarasikavārepi eseva  nayo. ^b^āvāsikehi nissīmaṃ gantvā pavāretabba^eb^nti assāvasāne ayaṃ pāḷimuttakavinicchayo --  sace purimikāya pañca bhikkhū vassaṃ upagatā, pacchimikāyapi pañca, purimehi  ñattiṃ ṭhapetvā pavārite pacchimehi tesaṃ santike pārisuddhiuposatho kātabbo,  na ekasmiṃ uposathagge dve ñattiyo ṭhapetabbā. sacepi pacchimikāya upagatā cattāro  tayo dve eko vā hoti, eseva nayo. atha purimikāya cattāro pacchimikāyapi  cattāro tayo dve eko vā eseva nayo. athāpi purimikāya tayo, pacchimikāyapi  tayo dve vā, eseva nayo. idañhettha lakkhaṇaṃ -- sace purimikāya upagatehi pacchimikāya  ^a^V0.0339^ea^ upagatā thokatarā ^a^M0.0359^ea^ ceva honti samasamā ca, saṅghapavāraṇāya gaṇaṃ pūrenti,  saṅghapavāraṇāvasena ñatti ṭhapetabbāti.</p>
              <p>[03]sace pana purimikāya tayo, pacchimikāya eko hoti, tena saddhiṃ te cattāro  honti, catunnaṃ saṅghañattiṃ ṭhapetvā pavāretuṃ na vaṭṭati. gaṇañattiyā pana so gaṇapūrako  hoti, tasmā gaṇavasena ñattiṃ ṭhapetvā purimehi pavāretabbaṃ. itarena tesaṃ santike  pārisuddhiuposatho kātabbo. sace purimikāya dve pacchimikāya dve vā eko  vā hoti, eseva nayo. sace purimikāya eko, pacchimikāyapi eko hoti,  ekena ekassa santike pavāretabbaṃ, ekena pārisuddhiuposatho kātabbo. sace pana  purimavassūpagatehi pacchimavassūpagatā ekenapi adhikatarā honti, paṭhamaṃ pātimokkhaṃ  uddisitvā pacchā thokatarehi tesaṃ santike pavāretabbaṃ.</p>
              <p>[03]kattikacātumāsiniyā pavāraṇāya pana sace paṭhamaṃ vassūpagatehi mahāpavāraṇāya pavāritehi  pacchā upagatā adhikatarā vā samasamā vā honti, pavāraṇāñattiṃ ṭhapetvā pavāretabbaṃ.  tehi pavārite pacchā itarehi pārisuddhiuposatho kātabbo. atha mahāpavāraṇāya pavāritā  bahū bhikkhū honti, pacchimavassūpagatā ^a^P5.1077^ea^ thokatarā vā eko vā, pātimokkhe  uddiṭṭhe pacchā tesaṃ santike tena pavāretabbaṃ.</p>
              <p>[03] 233^b^.^eb^ ^b^na ca bhikkhave appavāraṇāya pavāretabbaṃ, aññatra saṅghasāmaggiyā^eb^ti ettha kosambakasāmaggīsadisāva  sāmaggī veditabbā. ``ajja pavāraṇā sāmaggī''ti evañcettha pubbakiccaṃ  kātabbaṃ. ye pana kismiñcideva appamattake pavāraṇaṃ ṭhapetvā samaggā honti,  tehi pavāraṇāyameva pavāraṇā kātabbā. sāmaggīpavāraṇaṃ karontehi ca paṭhamapavāraṇaṃ  ṭhapetvā pāṭipadato paṭṭhāya yāva kattikacātumāsinī puṇṇamā, etthantare kātabbā,  tato pacchā vā pure vā na vaṭṭati.</p>
            </h4>
          </h3>
          <h3>
            <h3n> dvevācikādipavāraṇākathā</h3n>
            <h4>
              <h4n> </h4n>
              <p>[03] 234^b^.^eb^ ^b^dvevācikaṃ pavāretu^eb^nti ettha ñattiṃ ṭhapentenāpi ``yadi saṅghassa pattakallaṃ  saṅgho dvevācikaṃ pavāreyyā''ti vattabbaṃ, ekavācike ``ekavācikaṃ ^a^M0.0360^ea^  pavāreyyā''ti, samānavassikepi ``samānavassikaṃ pavāreyyā''ti vattabbaṃ, ettha  ca bahūpi samānavassā ekato pavāretuṃ labhanti.</p>
            </h4>
          </h3>
          <h3>
            <h3n> pavāraṇāṭhapanakathā</h3n>
            <h4>
              <h4n> </h4n>
              <p>[03] 236^b^.^eb^ ^b^bhāsitāya^eb^ ^a^V0.0340^ea^ ^b^lapitāya apariyositāyā^eb^ti   ettha sabbasaṅgāhikañca puggalikañcāti  duvidhaṃ pavāraṇāṭhapanaṃ. tattha sabbasaṅgāhike ``suṇātu me bhante saṅgho...pe0...  saṅgho tevācikaṃ pavāre'' iti sukārato yāva rekāro, tāva bhāsitā lapitā apariyositāva  hoti pavāraṇā. etthantare ekapadepi ṭhapentena ṭhapitā hoti pavāraṇā. `yya'kāre  pana patte pariyositā hoti, tasmā tato paṭṭhāya ṭhapentena ṭhapitāpi aṭṭhapitā hoti.  puggalikaṭhapane pana -- ``saṅghaṃ bhante pavāremi...pe0... tatiyampi bhante saṅghaṃ pavāremi  diṭṭhena vā...pe0... passanto paṭī''ti saṅkārato yāva ayaṃ sabbapacchimo `ṭi'kāro  tāva bhāsitā lapitā apariyositāva hoti pavāraṇā, etthantare ekapadepi ṭhapentena ṭhapitā  hoti pavāraṇā, ``karissāmī''ti vutte pana pariyositā hoti, tasmā ``karissāmī''ti  etasmiṃ pade patte ṭhapitāpi aṭṭhapitā hoti. esa nayo dvevācikaekavācikasamānavassikāsupi.  etāsupi ^a^P5.1078^ea^ hi ṭikārāvasānaṃyeva ṭhapanakhettanti.</p>
              <p>[03] 237^b^.^eb^ ^b^anuyuñjiyamāno^eb^ti ``kimhi naṃ ṭhapesī''ti parato vuttanayena pucchiyamāno.  ^b^omadditvā^eb^ti etāni ``alaṃ bhikkhu mā bhaṇḍana''ntiādīni vacanāni vatvā, vacanomaddanā  hi idha omaddanāti adhippetā. ^b^anuddhaṃsitaṃ paṭijānātī^eb^ti ``amūlakena pārājikena  anuddhaṃsito ayaṃ mayā''ti evaṃ paṭijānāti. ^b^yathādhamma^eb^nti saṅghādisesena anuddhaṃsane  pācittiyaṃ; itarehi dukkaṭaṃ. ^b^nāsetvā^eb^ti liṅganāsanāya nāsetvā.</p>
              <p>[03] 238^b^.^eb^ ^b^sāssa yathādhammaṃ paṭikatā^eb^ti ettakameva vatvā pavārethāti vattabbā, asukā  nāma āpattīti idaṃ pana na vattabbaṃ, etañhi kalahassa mukhaṃ hoti.</p>
            </h4>
          </h3>
          <h3>
            <h3n> vatthuṭhapanādikathā</h3n>
            <h4>
              <h4n> </h4n>
              <p>[03] 239^b^.^eb^ ^b^idaṃ vatthu paññāyati na puggalo^eb^ti ettha corā kira araññavihāre pokkharaṇito  macche gahetvā pacitvā khāditvā agamaṃsu. so ^a^M0.0361^ea^ taṃ vippakāraṃ disvā ārāme  vā kiñci dhuttena kataṃ vippakāraṃ disvā ``bhikkhussa iminā kammena bhavitabba''nti  sallakkhetvā evamāha. ^b^vatthuṃ ṭhapetvā saṅgho pavāreyyā^eb^ti ``yadā taṃ puggalaṃ  jānissāma, tadā naṃ codessāma. idāni pana saṅgho pavāretū''ti ayamettha attho. ^b^idāneva  naṃ vadehī^eb^ti sace iminā ^a^V0.0341^ea^ vatthunā kañci puggalaṃ parisaṅkasi, idāneva naṃ apadisāhīti  attho. sace apadisati, taṃ puggalaṃ anuvijjitvā pavāretabbaṃ; no ce apadisati,  upaparikkhitvā jānissāmāti pavāretabbaṃ.</p>
              <p>[03]^b^ayaṃ puggalo paññāyati na vatthū^eb^ti ettha eko bhikkhu mālāgandhavilepanehi cetiyaṃ  vā pūjesi, ariṭṭhaṃ vā pivi, tassa tadanurūpo sarīragandho ahosi; so taṃ gandhaṃ sandhāya  ``imassa bhikkhuno evarūpo sarīragandho''ti vatthuṃ pakāsento evamāha. ^b^puggalaṃ ṭhapetvā  saṅgho pavāreyyā^eb^ti etaṃ puggalaṃ ṭhapetvā saṅgho pavāretu. ^b^idāneva naṃ vadehī^eb^ti  yaṃ tvaṃ puggalaṃ ṭhapesi, tassa puggalassa idāneva dosaṃ vada. sace ayamassa dosoti  vadati, taṃ ^a^P5.1079^ea^ puggalaṃ sodhetvā pavāretabbaṃ. atha nāhaṃ jānāmīti  vadati, upaparikkhitvā jānissāmāti pavāretabbaṃ.</p>
              <p>[03]^b^idaṃ vatthu ca puggalo ca paññāyatī^eb^ti purimanayeneva corehi macche gahetvā  pacitvā paribhuttaṭṭhānañca gandhādīhi nahānaṭṭhānañca disvā ``pabbajitassa kamma''nti maññamāno  so evamāha. ^b^idāneva naṃ vadehī^eb^ti idāneva tena vatthunā parisaṅkitaṃ puggalaṃ vadehi;  idaṃ pana ubhayampi disvā diṭṭhakālato paṭṭhāya vinicchinitvāva pavāretabbaṃ. ^b^kallaṃ  vacanāyā^eb^ti kallaṃ codanāya; codetuṃ vaṭṭatīti attho. kasmā? pavāraṇato pubbe  avinicchitattā pacchā ca disvā coditattāti. ^b^ukkoṭanakaṃ pācittiya^eb^nti idañhi  ubhayaṃ pubbe pavāraṇāya disvā vinicchinitvāva bhikkhū pavārenti, tasmā puna taṃ  ukkoṭentassa āpatti.</p>
            </h4>
          </h3>
          <h3>
            <h3n> bhaṇḍanakārakavatthukathā</h3n>
            <h4>
              <h4n> </h4n>
              <p>[03] 240^b^.^eb^ ^b^dve tayo uposathe cātuddasike kātu^eb^nti ettha catutthapañcamā dve,  tatiyo pana pakatiyāpi catuddasikoyevāti. tasmā ^a^M0.0362^ea^ tatiyacatutthā vā tatiyacatutthapañcamā  vā dve tayo cātuddasikā kātabbā. atha catutthe kate suṇanti, pañcamo cātuddasiko  kātabbo. evampi dve cātuddasikā honti. evaṃ karontā bhaṇḍanakārakānaṃ terase  vā cātuddase vā ime pannarasīpavāraṇaṃ pavāressanti. evaṃ pavārentehi ca bahisīmāya  sāmaṇere ṭhapetvā ``te āgacchantī''ti sutvā lahuṃ lahuṃ sannipatitvā pavāretabbaṃ.  etamatthaṃ dassetuṃ ``te ce bhikkhave...pe0... tathā karontū''ti vuttaṃ.</p>
              <p>[03]^b^asaṃvihitā^eb^ti ^a^V0.0342^ea^ saṃvidahanarahitā āgamanajānanatthāya akatasaṃvidahitā; aviññātāva hutvāti  attho. ^b^tesaṃ vikkhitvā^eb^ti ``kilantattha muhuttaṃ vissamathā''tiādinā nayena  sammohaṃ katvāti attho. ^b^no ce labhethā^eb^ti no ce bahisīmaṃ gantuṃ labheyyuṃ;  bhaṇḍanakārakānaṃ sāmaṇerehi ca daharabhikkhūhi ca nirantaraṃ anubaddhāva honti. ^b^āgame  juṇhe^eb^ti yaṃ sandhāya āgame juṇhe pavāreyyāmāti ñattiṃ ṭhapesuṃ, tasmiṃ  āgame juṇhe komudiyā ^a^P5.1080^ea^ cātumāsiniyā akāmā pavāretabbaṃ,  avassaṃ pavāretabbaṃ, na hi taṃ atikkamitvā pavāretuṃ labbhati. ^b^tehi ce bhikkhave  bhikkhūhi pavāriyamāne^eb^ti evaṃ cātumāsiniyā pavāriyamāne.</p>
            </h4>
          </h3>
          <h3>
            <h3n> pavāraṇāsaṅgahakathā</h3n>
            <h4>
              <h4n> </h4n>
              <p>[03] 241^b^.^eb^ ^b^aññataro phāsuvihāro^eb^ti taruṇasamatho vā taruṇavipassanā vā. ^b^paribāhirā  bhavissāmā^eb^ti anibaddharattiṭṭhānadivāṭṭhānādibhāvena bhāvanānuyogaṃ sampādetuṃ asakkontā  bāhirā bhavissāma. ^b^sabbeheva ekajjhaṃ sannipatitabba^eb^nti iminā chandadānaṃ paṭikkhipati.  bhinnassa hi saṅghassa samaggakaraṇakāle tiṇavatthārakasamathe imasmiñca pavāraṇāsaṅgaheti imesu  tīsu ṭhānesu chandaṃ dātuṃ na vaṭṭati. pavāraṇāsaṅgaho nāmāyaṃ vissaṭṭhakammaṭṭhānānaṃ thāmagatasamathavipassanānaṃ  sotāpannādīnañca na dātabbo. taruṇasamathavipassanālābhino pana sabbe vā hontu, upaḍḍhā  vā, ekapuggalo vā ekassapi vasena dātabboyeva. dinne pavāraṇāsaṅgahe ^a^M0.0363^ea^ antovasse  parihārova hoti, āgantukā tesaṃ senāsanaṃ gahetuṃ na labhanti. tehipi chinnavassehi  na bhavitabbaṃ, pavāretvā pana antarāpi cārikaṃ pakkamituṃ labhantīti dassanatthaṃ  ^b^``tehi ce bhikkhave''^eb^tiādimāha. sesaṃ sabbattha uttānamevāti.</p>
              <p>[06] pavāraṇākkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 5. cammakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> soṇakoḷivisavatthukathā</h3n>
            <h4>
              <h4n> </h4n>
              <p>[03] 242^b^.^eb^ cammakkhandhake ^a^M0.0364^ea^ ^a^V0.0343^ea^ -- ^b^issariyādhipacca^eb^nti issarabhāvena ca adhipatibhāvena  ca samannāgataṃ. ^b^rajja^eb^nti rājabhāvaṃ, raññā kattabbakiccaṃ vā. ^b^soṇo nāma koḷiviso^eb^ti  ettha ^b^soṇo^eb^ti tassa nāmaṃ; ^b^koḷiviso^eb^ti gottaṃ. ^b^pādatalesu lomānī^eb^ti  rattesu pādatalesu sukhumāni añjanavaṇṇāni kammacittīkatāni lomāni jātāni  honti. so kira pubbe asītisahassānaṃ purisānaṃ jeṭṭhapuriso hutvā tehi saddhiṃ  paccekabuddhassa vasanaṭṭhāne paṇṇasālaṃ katvā attano sassirikaṃ uṇṇapāvārakaṃ paccekabuddhassa  pādehi akkamanaṭṭhāne pādapuñchanikaṃ katvā ṭhapesi. temāsaṃ pana sabbeva paccekabuddhaṃ  upaṭṭhahiṃsu. ayaṃ tassa ca tesañca asītiyā gāmikasahassānaṃ ^a^P5.1081^ea^ pubbayogo.</p>
              <p>[03]^b^asītigāmikasahassānī^eb^ti tesu gāmesu vasantānaṃ kulaputtānaṃ asītisahassāni.  ^b^kenacideva karaṇīyenā^eb^ti kenaci karaṇīyena viya; na panassa kiñci karaṇīyaṃ  atthi aññatra tassa dassanā. rājā kira tānipi asītikulaputtasahassāni sannipātāpento  ``evaṃ aparisaṅkanto soṇo āgamissatī''ti sannipātāpesi. ^b^diṭṭhadhammike atthe^eb^ti  ``kasivaṇijjādīni dhammena kattabbāni, mātāpitaro dhammena positabbā''ti evamādinā  nayena idhalokahite atthe anusāsitvā. ^b^so no bhagavā^eb^ti so amhākaṃ bhagavā  tumhe samparāyike atthe anusāsissatīti attho.</p>
              <p>[03]^b^bhagavantaṃ paṭivedemī^eb^ti bhagavantaṃ jānāpemi. ^b^pāṭikāya nimujjitvā^eb^ti sopānassa  heṭṭhā aḍḍhacandapāsāṇe nimujjitvā. ^b^yassa dāni bhante bhagavā kālaṃ maññatī^eb^ti  yassa tesaṃ hitakiriyatthassa bhagavā kālaṃ jānāti. ^b^vihārapacchāyāya^eb^nti vihārapaccante  chāyāyaṃ. ^b^samannāharantī^eb^ti pasādavasena punappunaṃ manasi karonti. ^b^bhiyyosomattāyā^eb^ti  bhiyyosomattāya puna visiṭṭhataraṃ dassehīti attho. ^b^antaradhāyatī^eb^ti adassanaṃ  hoti.</p>
            </h4>
          </h3>
          <h3>
            <h3n> soṇassa pabbajjākathā</h3n>
            <h4>
              <h4n> </h4n>
              <p>[03] 243^b^.^eb^ ^b^lohitena^eb^ ^a^M0.0365^ea^ ^a^V0.0344^ea^ ^b^phuṭo hotī^eb^ti lohitena makkhito hoti.  ^b^gavāghātana^eb^nti  yattha gāvo haññanti, tādisoti attho. ^b^kusalo^eb^ nāma vīṇāya vādanakusalo.  ^b^vīṇāya tantissare^eb^ti vīṇāya tantiyā sare. ^b^accāyatā^eb^ti atiāyatā kharamucchitā.  ^b^saravatī^eb^ti sarasampannā. ^b^kammaññā^eb^ti kammakkhamā. ^b^atisithilā^eb^ti mandamucchanā.  ^b^same guṇe patiṭṭhitā^eb^ti majjhime sare ṭhapetvā mucchitā. ^b^vīriyasamataṃ adhiṭṭhahā^eb^ti  vīriyasampayuttasamataṃ adhiṭṭhāhi, vīriyaṃ samathena yojehīti attho. ^b^indriyānañca samataṃ  paṭivijjhā^eb^ti saddhādīnaṃ indriyānaṃ samataṃ samabhāvaṃ. tattha saddhaṃ paññāya, paññañca  saddhāya, vīriyaṃ samādhinā, samādhiñca vīriyena yojayamāno indriyānaṃ samataṃ paṭivijjha.  ^b^tattha ca nimittaṃ gaṇhāhī^eb^ti tasmiṃ samathe sati, yena ādāse mukhabimbeneva nimittena  uppajjitabbaṃ ^a^P5.1082^ea^, taṃ samathanimittaṃ vipassanānimittaṃ magganimittaṃ  phalanimittañca gaṇhāhi, nibbattehīti attho.</p>
              <p>[03] 244^b^.^eb^ ^b^aññaṃ byākareyya^eb^nti arahā ahanti jānāpeyyaṃ. ^b^cha ṭhānānī^eb^ti cha kāraṇāni.  ^b^adhimutto hotī^eb^ti paṭivijjhitvā paccakkhaṃ katvā ṭhito hoti. ^b^nekkhammādhimutto^eb^tiādi  sabbaṃ arahattavasena vuttaṃ. arahattañhi sabbakilesehi nikkhantattā ^b^nekkhammaṃ,^eb^  teheva pavivittattā ^b^paviveko,^eb^ byāpajjābhāvato ^b^abyāpajjaṃ,^eb^ upādānassa khayante  uppannattā ^b^upādānakkhayo^eb^, taṇhākkhayante uppannattā ^b^taṇhakkhayo^eb^, sammohābhāvato  ^b^asammoho^eb^ti ca vuccati.</p>
              <p>[03]^b^kevalaṃ saddhāmattaka^eb^nti paṭivedharahitaṃ kevalaṃ paṭivedhapaññāya asammissaṃ saddhāmattakaṃ.  ^b^paṭicaya^eb^nti punappunaṃ karaṇena vuḍḍhiṃ. ^b^vītarāgattā^eb^ti maggappaṭivedhena rāgassa  vigatattāyeva nekkhammasaṅkhātaṃ arahattaṃ paṭivijjhitvā ṭhito hoti. phalasamāpattivihāreneva  viharati, tanninnamānasoyeva hotīti attho. sesapadesupi eseva nayo.</p>
              <p>[03]^b^lābhasakkārasiloka^eb^nti ^a^M0.0366^ea^ catupaccayalābhañca tesaṃyeva sukatabhāvañca vaṇṇabhaṇanañca.  ^b^nikāmayamāno^eb^ti icchamāno patthayamāno. ^b^pavivekādhimutto^eb^ti viveke adhimutto  ahanti evaṃ arahattaṃ byākarotīti attho.</p>
              <p>[03]^b^sīlabbataparāmāsa^eb^nti sīlañca vatañca parāmasitvā gahitagahaṇamattaṃ. ^b^sārato paccāgacchanto^eb^ti  ^a^V0.0345^ea^ sārabhāvena jānanto. ^b^abyāpajjādhimutto^eb^ti abyāpajjaṃ arahattaṃ byākarotīti  attho. imināva nayena sabbavāresu attho veditabbo.</p>
              <p>[03]^b^bhusā^eb^ti balavanto. ^b^nevassa cittaṃ pariyādiyantī^eb^ti etassa khīṇāsavassa cittaṃ  gahetvā ṭhātuṃ na sakkonti. ^b^amissīkata^eb^nti amissakataṃ. kilesāhi ārammaṇena  saddhiṃ cittaṃ missaṃ karonti, tesaṃ abhāvā amissīkataṃ. ^b^ṭhita^eb^nti patiṭṭhitaṃ.  ^b^āneñjappatta^eb^nti acalanappattaṃ. ^b^vayañcassānupassatī^eb^ti ^a^P5.1083^ea^ tassa cittassa  uppādampi vayampi passati.</p>
              <p>[03]^b^nekkhammaṃ adhimuttassā^eb^ti arahattaṃ paṭivijjhitvā ṭhitassa. sesapadehipi arahattameva  kathitaṃ. ^b^upādānakkhayassā^eb^ti upayogatthe sāmivacanaṃ. ^b^asammohañca cetaso^eb^ti cittassa  ca asammohaṃ adhimuttassa. ^b^disvā āyatanuppāda^eb^nti āyatanānaṃ uppādañca vayañca  disvā. ^b^sammā cittaṃ vimuccatī^eb^ti sammā hetunā nayena imāya vipassanāya  paṭipattiyā phalasamāpattivasena cittaṃ vimuccati, nibbānārammaṇe adhimuccati.  ^b^santacittassā^eb^ti nibbutacittassa. ^b^tādino^eb^ti iṭṭhāniṭṭhe anunayapaṭighehi akampiyattā  tādī, tassa tādino.</p>
            </h4>
          </h3>
          <h3>
            <h3n> diguṇādiupāhanapaṭikkhepakathā</h3n>
            <h4>
              <h4n> </h4n>
              <p>[03] 245^b^.^eb^ ^b^aññaṃ byākarontī^eb^ti arahattaṃ byākaronti. ^b^attho ca vutto^eb^ti yena  arahāti ñāyati, so attho vutto. suttattho pana suttavaṇṇanatoyeva gahetabbo.  ^b^attā ca anupanīto^eb^ti ahaṃ arahāti evaṃ byañjanavasena attā na upanīto. ^b^atha  ca panidhekacce moghapurisā^eb^ti aññe pana tucchapurisā hasamānā viya asantameva  aññaṃ vacanamattena santaṃ katvā byākaronti. ^b^ekapalāsika^eb^nti ekapaṭalaṃ ^a^M0.0367^ea^.  ^b^asītisakaṭavāhe^eb^ti ettha dve sakaṭabhārā eko vāhoti veditabbo. ^b^sattahatthikañca  anīka^eb^nti ettha cha hatthiniyo eko ca hatthīti idamekaṃ ^b^anīkaṃ^eb^. īdisāni  satta anīkāni sattahatthikaṃ anīkaṃ nāma. ^b^diguṇā^eb^ti dvipaṭalā. ^b^tiguṇā^eb^ti  tipaṭalā. ^b^gaṇaṅguṇūpāhanā^eb^ti catupaṭalato paṭṭhāya vuccati.</p>
            </h4>
          </h3>
          <h3>
            <h3n> sabbanīlikādipaṭikkhepakathā</h3n>
            <h4>
              <h4n> </h4n>
              <p>[03] 246^b^.^eb^ ^b^sabbanīlikā^eb^ti sabbāva nīlikā. esa nayo ^b^sabbapītikā^eb^dīsupi. tattha  ca nīlikā umāpupphavaṇṇā hoti, pītikā kaṇikārapupphavaṇṇā, lohitikā  jayasumanapupphavaṇṇā ^a^V0.0346^ea^, mañjiṭṭhikā mañjiṭṭhavaṇṇā eva, kaṇhā addāriṭṭhakavaṇṇā, mahāraṅgarattā  satapadipiṭṭhivaṇṇā, mahānāmarattā sambhinnavaṇṇā hoti paṇḍupalāsavaṇṇā. kurundiyaṃ  pana ^a^P5.1084^ea^ ``padumapupphavaṇṇā''ti vuttā. etāsu yaṃkiñci labhitvā  rajanaṃ coḷakena puñchitvā vaṇṇaṃ bhinditvā dhāretuṃ vaṭṭati. appamattakepi bhinne  vaṭṭatiyeva.</p>
              <p>[03]^b^nīlakavaddhikā^eb^ti yāsaṃ vaddhāyeva nīlā. eseva nayo sabbattha. etāpi vaṇṇabhedaṃ  katvā dhāretabbā. ^b^khallakabaddhā^eb^ti paṇhipidhānatthaṃ tale khallakaṃ bandhitvā katā.  ^b^puṭabaddhā^eb^ti yonakaupāhanā vuccati, yā yāvajaṅghato sabbapādaṃ paṭicchādeti. ^b^pāliguṇṭhimā^eb^ti  paliguṇṭhitvā katā; yā upari pādamattameva paṭicchādeti, na jaṅghaṃ. ^b^tūlapuṇṇikā^eb^ti  tūlapicunā pūretvā katā. ^b^tittirapattikā^eb^ti tittirapattasadisā vicittabaddhā.  ^b^meṇḍavisāṇavaddhikā^eb^ti kaṇṇikaṭṭhāne meṇḍakasiṅgasaṇṭhāne vaddhe yojetvā katā.  ^b^ajavisāṇavaddhikā^eb^dīsupi eseva nayo. ^b^vicchikāḷikā^eb^pi tattheva vicchikanaṅguṭṭhasaṇṭhāne  vaddhe yojetvā katā. ^b^morapiñchaparisibbitā^eb^ti talesu vā vaddhesu vā morapiñchehi  suttakasadisehi parisibbitā. ^b^citrā^eb^ti vicitrā; etāsu yaṃkiñci labhitvā,  sace tāni khallakādīni apanetvā sakkā honti vaḷañjituṃ, vaḷañjetabbā. tesu  pana sati vaḷañjantassa dukkaṭaṃ. ^b^sīhacammaparikkhaṭā^eb^ nāma pariyantesu cīvare anuvātaṃ  viya sīhacammaṃ yojetvā katā. ^b^lūvakacammaparikkhaṭā^eb^ti pakkhibiḷālacammaparikkhaṭā  ^a^M0.0368^ea^. etāsupi yā kāci labhitvā taṃ cammaṃ apanetvā dhāretabbā.</p>
              <p>[03] 247^b^.^eb^ ^b^omukka^eb^nti paṭimuñcitvā apanītaṃ. ^b^navā^eb^ti aparibhuttā.</p>
            </h4>
          </h3>
          <h3>
            <h3n> ajjhārāmeupāhanapaṭikkhepakathā</h3n>
            <h4>
              <h4n> </h4n>
              <p>[03] 248^b^.^eb^ ^b^abhijīvanikassā^eb^ti yena sippena abhijīvanti, jīvikaṃ kappenti, tassa  kāraṇāti attho. ^b^idha kho taṃ bhikkhave^eb^ti ettha tanti nipātamattaṃ, idha kho bhikkhave sobheyyāthāti  ^a^P5.1085^ea^ attho. ^b^yaṃ tumhe^eb^ti ye tumhe. atha vā yadi tumheti vuttaṃ  hoti. yadisaddassa hi atthe ayaṃ nipāto. ^b^ācariyesū^eb^tiādimhi pabbajjācariyo,  upasampadācariyo, nissayācāriyo, uddesācariyoti ime cattāropi idha ācariyā  eva. avassikassa chabbasso ācariyamatto. so hi catuvassakāle taṃ nissāya vacchati;  evaṃ ekavassassa sattavasso, duvassassa aṭṭhavasso, tivassassa navavasso, catuvassassa dasavasso.  imepi ācariyamattā eva ^a^V0.0347^ea^. upajjhāyassa sandiṭṭhasambhattā pana sahāyabhikkhū, ye vā pana  keci dasahi vassehi mahantatarā te sabbepi upajjhāyamattā nāma. ettakesu bhikkhūsu  anupāhanesu caṅkamantesu saupāhanassa caṅkamato āpatti.</p>
              <p>[03] 249^b^.^eb^ ^b^pādakhīlābādho^eb^ nāma pādato khīlasadisaṃ maṃsaṃ nikkhantaṃ hoti.</p>
              <p>[03] 251^b^.^eb^ ^b^tiṇapādukā^eb^ti yena kenaci tiṇena katapādukā. ^b^hintālapādukā^eb^ti  khajjūrīpattehi katapādukā; hintālapattehipi na vaṭṭatiyeva. ^b^kamalapādukā^eb^ti  kamalatiṇaṃ nāma atthi, tena katapādukā; usīrapādukātipi vadanti. ^b^kambalapādukā^eb^ti  uṇṇāhi katapādukā. ^b^asaṅkamanīyā^eb^ti bhūmiyaṃ suppatiṭṭhitā niccalā asaṃhāriyā.</p>
              <p>[03] 252^b^.^eb^ ^b^aṅgajātaṃ chupantī^eb^ti aṅgajāteneva aṅgajātaṃ chupanti. ^b^ogāhetvā mārentī^eb^ti  anto udake daḷhaṃ gahetvā mārenti.</p>
            </h4>
          </h3>
          <h3>
            <h3n> yānādipaṭikkhepakathā</h3n>
            <h4>
              <h4n> </h4n>
              <p>[03] 253^b^.^eb^ ^b^itthiyuttenā^eb^ti ^a^M0.0369^ea^ dhenuyuttena. ^b^purisantarenā^eb^ti purisasārathinā.  ^b^purisayuttenā^eb^ti goṇayuttena. ^b^itthantarenā^eb^ti itthisārathinā. ^b^gaṅgāmahiyāyā^eb^ti  gaṅgāmahakīḷikāya. ^b^purisayuttaṃ hatthavaṭṭaka^eb^nti ettha purisayuttaṃ itthisārathi  vā hotu, purisasārathi vā vaṭṭati. hatthavaṭṭakaṃ pana itthiyo vā vaṭṭentu purisā  vā, vaṭṭatiyeva. ^b^yānugghātenā^eb^ti yānaṃ abhiruhantassa sabbo kāyo calati tappaccayā.  ^b^sivika^eb^nti pīṭhakasivikaṃ. ^b^pāṭaṅki^eb^nti vaṃse laggetvā kataṃ paṭapotalikaṃ.</p>
              <p>[03] 254^b^.^eb^ ^b^uccāsayanamahāsayananānī^eb^ti ^a^P5.1086^ea^ ettha ^b^uccāsayana^eb^nti pamāṇātikkantaṃ  mañcaṃ. ^b^mahāsayana^eb^nti akappiyattharaṇaṃ, āsandīādīsu ^b^āsandī^eb^ti pamāṇātikkantāsanaṃ.  ^b^pallaṅko^eb^ti pādesu vāḷarūpāni ṭhapetvā kato. ^b^gonako^eb^ti dīghalomako mahākojavo;  caturaṅgulādhikāni kira tassa lomāni. ^b^cittakā^eb^ti vānacitro uṇṇāmayattharaṇo.  ^b^paṭikā^eb^ti uṇṇāmayo setattharaṇo. ^b^paṭalikā^eb^ti ghanapupphako uṇṇāmayalohitattharaṇo;  yo āmalakapaṭṭotipi vuccati. ^b^tūlikā^eb^ti pakatitūlikāyeva. ^b^vikatikā^eb^ti  sīhabyagghādirūpavicitro uṇṇāmayattharaṇo. ^b^uddalomī^eb^ti ekato uggatalomaṃ uṇṇāmayattharaṇaṃ;  ``uddhalomī''tipi pāṭho. ^b^ekantalomī^eb^ti ubhato uggatalomaṃ uṇṇāmayattharaṇaṃ. ^b^kaṭṭissa^eb^nti  ratanaparisibbitaṃ koseyyakaṭṭissamayaṃ paccattharaṇaṃ ^a^V0.0348^ea^. ^b^koseyya^eb^nti ratanaparisibbitaṃ  kosiyasuttamayaṃ paccattharaṇaṃ; suddhakoseyyaṃ pana vaṭṭati.</p>
              <p>[03]^b^kuttaka^eb^nti soḷasannaṃ nāṭakitthīnaṃ ṭhatvā naccanayoggaṃ uṇṇāmayāttharaṇaṃ. ^b^hatthattharāssattharā^eb^ti  hatthiassapiṭṭhīsu attharaṇakāttharaṇā eva. ^b^rathattharepi^eb^ eseva nayo. ^b^ajinappaveṇī^eb^ti  ajinacammehi mañcappamāṇena sibbitvā katā paveṇī. ^b^kadalīmigapavarapaccattharaṇa^eb^nti  kadalīmigacammaṃ nāma atthi, tena kataṃ pavarapaccattharaṇaṃ, uttamapaccattharaṇanti attho.  taṃ kira setavatthassa upari kadalīmigacammaṃ pattharitvā sibbitvā karonti. ^b^sauttaracchada^eb^nti  saha uttaracchadanena; uparibaddhena rattavitānena ^a^P5.1087^ea^ saddhinti attho ^a^M0.0370^ea^.  setavitānampi heṭṭhā akappiyapaccattharaṇe sati na vaṭṭati, asati pana vaṭṭati. ^b^ubhatolohitakūpadhāna^eb^nti  sīsūpadhānañca pādūpadhānañcāti mañcassa ubhatolohitakūpadhānaṃ, etaṃ na kappati. yaṃ  pana ekameva upadhānaṃ ubhosu passesu rattaṃ vā hoti, padumavaṇṇaṃ vā citraṃ vā,  sace pamāṇayuttaṃ, vaṭṭati. mahāupadhānaṃ pana paṭikkhittaṃ.</p>
            </h4>
          </h3>
          <h3>
            <h3n> sabbacammapaṭikkhepādikathā</h3n>
            <h4>
              <h4n> </h4n>
              <p>[03] 255^b^.^eb^ ^b^dīpicchāpo^eb^ti dīpipotako. ^b^ogumphiyantī^eb^ti bhittidaṇḍakādīsu veṭhetvā  bandhanti.</p>
              <p>[03] 256^b^.^eb^ ^b^abhinisīditu^eb^nti abhinissāya nisīdituṃ; apassayaṃ katvā nisīditunti  attho. ^b^gilānena bhikkhunā saupāhanenā^eb^ti ettha gilāno nāma yo na sakkoti anupāhano  gāmaṃ pavisituṃ.</p>
              <p>[03] 257^b^.^eb^ ^b^kuraraghare^eb^ti evaṃnāmake nagare; etenassa gocaragāmo vutto. ^b^papatake  pabbate^eb^ti papatanāmake pabbate; etenassa nivāsanaṭṭhānaṃ vuttaṃ. ^b^soṇo^eb^ti tassa  nāmaṃ. koṭiagghanakaṃ pana kaṇṇapiḷandhanakaṃ dhāreti, tasmā ``kuṭikaṇṇo''ti  vuccati; koṭikaṇṇoti attho. ^b^pāsādika^eb^nti pasādajanakaṃ. ^b^pasādanīya^eb^nti  idaṃ tasseva atthavevacanaṃ. ^b^uttamadamathasamatha^eb^nti uttamaṃ damathañca samathañca paññañca samādhiñca  kāyūpasamañca cittūpasamañcātipi attho. ^b^danta^eb^nti sabbesaṃ visūkāyikavipphanditānaṃ  upacchinnattā dantaṃ; khīṇakilesanti attho. ^b^gutta^eb^nti saṃvaraguttiyā guttaṃ.  ^b^santindriya^eb^nti yatindriyaṃ. ^b^nāga^eb^nti āguvirahitaṃ. ^b^tiṇṇaṃ me vassānaṃ  accayenā^eb^ti ^a^V0.0349^ea^ mama pabbajjādivasato paṭṭhāya tiṇṇaṃ vassānaṃ accayena. ^b^upasampadaṃ alattha^eb^nti  ahaṃ upasampadaṃ alabhiṃ ^a^P5.1088^ea^. ^b^kaṇhuttarā^eb^ti kaṇhamattikuttarā;  upari vaḍḍhitakaṇhamattikāti attho. ^b^gokaṇṭakahatā^eb^ti gunnaṃ khurehi akkantabhūmito  samuṭṭhitehi gokaṇṭakehi upahatā. te kira gokaṇṭake ekapaṭalikā upāhanā rakkhituṃ  na sakkonti; evaṃ kharā honti. ^b^eragū, moragū, majjārū, jantū^eb^ti  imā catassopi tiṇajātiyo; etehi kaṭasārake ca taṭṭikāyo ca karonti. ettha  ^b^eragū^eb^ti ^a^M0.0371^ea^ erakatiṇaṃ; taṃ oḷārikaṃ. moragūtiṇaṃ tambasīsaṃ mudukaṃ  sukhasamphassaṃ, tena katataṭṭikā nipajjitvā vuṭṭhitamatte puna uddhumātā hutvā tiṭṭhati.  majjārunā sāṭakepi karonti. jantussa maṇisadiso vaṇṇo hoti. ^b^senāsanaṃ  paññapesī^eb^ti bhisiṃ vā kaṭasārakaṃ vā paññapesi; paññapetvā ca pana soṇassa āroceti --  ``āvuso satthā tayā saddhiṃ ekāvāse vasitukāmo, gandhakuṭiyaṃyeva te senāsanaṃ  paññatta''nti.</p>
              <p>[03] 258^b^.^eb^ ^b^ayaṃ khvassa kālo^eb^ti ayaṃ kho kālo bhaveyya. ^b^paridassī^eb^ti paridassesi.  ``idañcidañca vadeyyāsīti yaṃ me upajjhāyo jānāpesi, tassa ayaṃ kālo bhaveyya, handa  dāni ārocemi taṃ sāsana''nti ayamettha adhippāyo.</p>
              <p>[03] 259^b^.^eb^ ^b^vinayadharapañcamenā^eb^ti anussāvanācariyapañcamena. ^b^anujānāmi bhikkhave sabbapaccantimesu  janapadesu guṇaṅguṇūpāhananti^eb^ ettha manussacammaṃ ṭhapetvā yena kenaci cammena  upāhanā vaṭṭati. upāhanakosakasatthakosakakuñcikakosakesupi eseva nayo.  ^b^cammāni attharaṇānī^eb^ti ettha pana yaṃkiñci eḷakacammaṃ ajacammañca attharitvā  nipajjituṃ vā nisīdituṃ vā vaṭṭati. migacamme eṇīmigo vātamigo pasadamigo  kuraṅgamigo migamātuko rohitamigoti ^a^P5.1089^ea^ etesaṃyeva cammāni  vaṭṭanti. aññesaṃ pana --</p>
              <p>[21] makkaṭo kāḷasīho ca, sarabho kadalīmigo.</p>
              <p>[22] ye ca vāḷamigā keci, tesaṃ cammaṃ na vaṭṭati..</p>
              <p>[03]tattha ^b^vāḷamigā^eb^ti sīhabyagghācchataracchā; na kevalañca etesaṃyeva, yesaṃ pana cammaṃ  vaṭṭatīti vuttaṃ, te ṭhapetvā avasesā antamaso gomahiṃsasasabiḷārādayopi sabbe  imasmiṃ atthe vāḷamigātveva veditabbā. etesañhi sabbesaṃ cammaṃ na vaṭṭati. ^b^na  tāva taṃ gaṇanūpagaṃ yāva na hatthaṃ gacchatī^eb^ti yāva āharitvā vā na dinnaṃ,  tumhākaṃ bhante cīvaraṃ uppannanti pahiṇitvā vā nārocitaṃ, tāva gaṇanaṃ na upeti.  sace anadhiṭṭhitaṃ, vaṭṭati; adhiṭṭhitañca gaṇanaṃ na upetīti attho. yadā pana ānetvā  vā dinnaṃ hoti, uppannanti vā sutaṃ, tato paṭṭhāya dasāhameva parihāraṃ labhatīti.</p>
              <p>[06] cammakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 6. bhesajjakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> pañcabhesajjādikathā</h3n>
            <h4>
              <h4n> </h4n>
              <p>[03] 260^b^.^eb^ bhesajjakkhandhake ^a^M0.0372^ea^ ^a^V0.0351^ea^ -- ^b^sāradikena ābādhenā^eb^ti saradakāle uppannena  pittābādhena, tasmiñhi kāle vassodakenapi tementi, kaddamampi maddanti, antarantarā  ātapopi kharo hoti, tena tesaṃ pittaṃ koṭṭhabbhantaragataṃ hoti. ^b^āhāratthañca  phareyyā^eb^ti āhāratthaṃ sādheyya.</p>
              <p>[03] 261^b^.^eb^ ^b^nacchādentī^eb^ti na jiranti, na vātarogaṃ paṭippassambhetuṃ sakkonti. ^b^senesitānī^eb^ti  siniddhāni. ^b^bhattācchādakenā^eb^ti bhattaṃ arocikena.</p>
              <p>[03] 262^b^.^eb^ ^b^acchavasa^eb^ntiādīsu nissaggiyavaṇṇanāyaṃ vuttanayeneva vinicchayo veditabbo.  ^b^kāle paṭiggahita^eb^ntiādīsu majjhanhike avītivatte paṭiggahetvā pacitvā parissāvetvā  cāti attho. ^b^telaparibhogena^eb^ ^a^P5.1090^ea^ ^b^paribhuñjitu^eb^nti sattāhakālikatelaparibhogena  paribhuñjituṃ.</p>
              <p>[03] 263^b^.^eb^ ^b^mūlabhesajjā^eb^di vinicchayopi khuddakavaṇṇanāyaṃ vuttoyeva. tasmā idha yaṃ  yaṃ pubbe avuttaṃ taṃ tadeva vaṇṇayissāma. ^b^vacatta^eb^nti setavacaṃ. ^b^nisadaṃ nisadapotaka^eb^nti  pisanasilā ca pisanapoto ca. ^b^phaggava^eb^nti latājāti. ^b^nattamāla^eb^nti karañjaṃ.  ^b^hiṅguhiṅgujatuhiṅgusipāṭikā^eb^ hiṅgujātiyoyeva. ^b^takatakapattitakapaṇṇiyo^eb^ lākhājātiyo.</p>
              <p>[03]^b^sāmudda^eb^nti samuddatīre vālukā viya santiṭṭhati. ^b^kāḷaloṇa^eb^nti pakatiloṇaṃ.  ^b^sindhava^eb^nti setavaṇṇaṃ pabbate uṭṭhahati. ^b^ubbhida^eb^nti bhūmito aṅkuraṃ uṭṭhahati.  ^b^bila^eb^nti dabbasambhārehi saddhiṃ pacitaṃ, taṃ rattavaṇṇaṃ.</p>
              <p>[03] 264-6^b^.^eb^ ^b^kāyo vā duggandho^eb^ti kassaci assādīnaṃ viya kāyagandho hoti, tassāpi  sirīsakosumbādicuṇṇāni vā gandhacuṇṇāni vā sabbāni vaṭṭanti. ^b^chakaṇa^eb^nti gomayaṃ.  ^b^rajananippakka^eb^nti ^a^V0.0352^ea^ rajanakasaṭaṃ. pākatikacuṇṇampi koṭṭetvā udakena temetvā  nhāyituṃ vaṭṭati; etampi rajananippakkasaṅkhepameva gacchati.</p>
              <p>[03]^b^āmakamaṃsañca^eb^ ^a^M0.0373^ea^ ^b^khādi āmakalohitañca pivī^eb^ti na taṃ bhikkhu khādi  na pivi, amanusso khāditvā ca pivitvā ca pakkanto, tena vuttaṃ -- ``tassa so  amanussikābādho paṭippassambhī''ti.</p>
              <p>[03]^b^añjana^eb^nti sabbasaṅgāhikavacanametaṃ. ^b^kāḷñjana^eb^nti ekā añjanajāti. ^b^rasañjanaṃ^eb^  nānāsambhārehi kataṃ. ^b^sotañjana^eb^nti ^a^P5.1091^ea^ nadīsotādīsu uppajjanakaṃ  añjanaṃ. ^b^geruko^eb^ nāma suvaṇṇageruko. ^b^kapalla^eb^nti dīpasikhato gahitamasi.  ^b^añjanūpapiṃsanehī^eb^ti añjanena saddhiṃ ekato piṃsitabbehi, na hi kiñci aññanūpapiṃsanaṃ  na vaṭṭati. ^b^candana^eb^nti lohitacandanādikaṃ yaṃkiñci. ^b^tagarā^eb^dīni pākaṭāni,  aññānipi nīluppalādīni vaṭṭantiyeva.</p>
              <p>[03]^b^aṭṭhimaya^eb^nti manussaṭṭhiṃ ṭhapetvā avasesāṭṭhimayaṃ. ^b^dantamaya^eb^nti hatthidantādisabbadantamayaṃ.  ^b^visāṇamaye^eb^pi akappiyaṃ nāma natthi, ^b^naḷamayā^eb^dayo ekantakappiyāyeva. ^b^salākaṭṭhāniya^eb^nti  yattha salākaṃ odahanti, taṃ susiradaṇḍakaṃ vā thavikaṃ vā anujānāmīti attho.  ^b^aṃsabaddhako^eb^ti añjanitthavikāya aṃsabaddhako. ^b^yamakanatthukaraṇi^eb^nti samasotāhi  dvīhi panāḷikāhi ekaṃ natthukaraṇiṃ.</p>
              <p>[03] 267^b^.^eb^ ^b^anujānāmi bhikkhave telapāka^eb^nti yaṃkiñci bhesajjapakkhittaṃ sabbaṃ anuññātameva  hoti. ^b^atipakkhittamajjānī^eb^ti ativiya khittamajjāni; bahuṃ majjaṃ pakkhipitvā yojitānīti  attho.</p>
              <p>[03]^b^aṅgavāto^eb^ti hatthapāde vāto. ^b^sambhāraseda^eb^nti nānāvidhapaṇṇabhaṅgasedaṃ. ^b^mahāseda^eb^nti  mahantaṃ sedaṃ; porisappamāṇaṃ āvāṭaṃ aṅgārānaṃ pūretvā paṃsuvālikādīhi pidahitvā  tattha nānāvidhāni vātaharaṇapaṇṇāni santharitvā telamakkhitena gattena tattha nipajjitvā  samparivattantena sarīraṃ sedetuṃ anujānāmīti attho. ^b^bhaṅgodaka^eb^nti nānāpaṇṇabhaṅgakuthitaṃ  udakaṃ; tehi paṇṇehi ca udakena ca siñcitvā siñcitvā sedetabbo. ^b^udakakoṭṭhaka^eb^nti  udakakoṭṭhe cāṭiṃ vā doṇiṃ vā uṇhodakassa pūretvā tattha pavisitvā sedakammakaraṇaṃ  anujānāmīti attho.</p>
              <p>[03]^b^pabbavāto^eb^ ^a^M0.0374^ea^ ^a^V0.0353^ea^ ^b^hotī^eb^ti pabbe pabbe vāto vijjhati. ^b^lohitaṃ mocetu^eb^nti  satthakena lohitaṃ ^a^P5.1092^ea^ mocetuṃ. ^b^pajjaṃ abhisaṅkharitu^eb^nti yena  phālitapādā pākatikā honti; taṃ nāḷikerādīsu nānābhesajjāni pakkhipitvā  pajjaṃ abhisaṅkharituṃ; pādānaṃ sappāyabhesajjaṃ pacitunti attho. ^b^tilakakkena  attho^eb^ti piṭṭhehi tilehi attho. ^b^kabaḷika^eb^nti vaṇamukhe sattupiṇḍaṃ pakkhipituṃ.  ^b^sāsapakuḍḍenā^eb^ti sāsapapiṭṭhena. ^b^vaḍḍhamaṃsa^eb^nti adhikamaṃsaṃ āṇi viya uṭṭhahati.  ^b^loṇasakkharikāya chinditu^eb^nti khurena chindituṃ. ^b^vikāsika^eb^nti telarundhanapilotikaṃ.  ^b^sabbaṃ vaṇapaṭikamma^eb^nti yaṃkiñci vaṇaparikammaṃ nāma atthi; sabbaṃ anujānāmīti  attho.</p>
              <p>[03] 268^b^.^eb^ ^b^sāmaṃ gahetvā^eb^ti idaṃ na kevalaṃ sappadaṭṭhasseva, aññasmimpi daṭṭhavise sati  sāmaṃ gahetvā paribhuñjitabbaṃ; aññesu pana kāraṇesu paṭiggahitameva vaṭṭati.  ^b^kato na puna paṭiggahetabbo^eb^ti sace bhūmippatto, paṭiggahetabbo; appattaṃ pana gahetuṃ  vaṭṭati.</p>
              <p>[03] 269^b^.^eb^ ^b^gharadinnakābādho^eb^ti vasīkaraṇapānakasamuṭṭhitarogo. ^b^sītāloḷi^eb^nti naṅgalena  kasantassa phāle laggamattikaṃ udakena āloḷetvā pāyetuṃ anujānāmīti attho.</p>
              <p>[03]^b^duṭṭhagahaṇiko^eb^ti vipannagahaṇiko; kicchena uccāro nikkhamatīti attho. ^b^āmisakhāra^eb^nti  sukkhodanaṃ jhāpetvā tāya chārikāya paggharitaṃ khārodakaṃ. ^b^muttaharītaka^eb^nti  gomuttaparibhāvitaṃ harītakaṃ. ^b^abhisannakāyo^eb^ti ussannadosakāyo. ^b^acchakañjiya^eb^nti  taṇḍulodakamaṇḍo. ^b^akaṭayusa^eb^nti asiniddho muggapacitapānīyo. ^b^kaṭākaṭa^eb^nti  sova dhotasiniddho. ^b^paṭicchādanīyenā^eb^ti maṃsarasena.</p>
            </h4>
          </h3>
          <h3>
            <h3n> guḷādianujānanakathā</h3n>
            <h4>
              <h4n> </h4n>
              <p>[03] 272^b^.^eb^ ^b^sace bhikkhave pakkāpi muggā jāyantī^eb^ti pakkā muggā sacepi jāyanti,  yathāsukhaṃ paribhuñjitabbā. pakkattā hi te kappiyā eva.</p>
              <p>[03] 274^b^.^eb^ ^b^antovuttha^eb^nti ^a^P5.1093^ea^ ^a^M0.0375^ea^ akappiyakuṭiyaṃ vutthaṃ. ^b^sāmaṃ  pakka^eb^nti ettha yaṃkiñci āmisaṃ bhikkhuno pacituṃ na vaṭṭati. sacepissa uṇhayāguyā  sulasipaṇṇāni vā siṅgiveraṃ vā loṇaṃ vā pakkhipanti, tampi cāletuṃ na vaṭṭati,  ``yāguṃ nibbāpemī''ti pana cāletuṃ vaṭṭati. uttaṇḍulabhattaṃ labhitvāpi pidahituṃ  na vaṭṭati. sace pana manussā pidahitvāva denti, vaṭṭati; ``bhattaṃ ^a^V0.0354^ea^ vā mā nibbāyatū''ti  pidahituṃ vaṭṭati. khīratakkādīsu pana sakiṃ kuthitesu aggiṃ dātuṃ vaṭṭati,  punapākassa anuññātattā. ^b^ukkapiṇḍakāpi khādantī^eb^ti biḷāmūsikagodhāmaṅgusā  khādanti. ^b^damakā^eb^ti vighāsādā.</p>
              <p>[03] 276^b^.^eb^ ^b^tato nīhaṭa^eb^nti yattha nimantitā bhuñjanti, tato nīhaṭaṃ.</p>
              <p>[03] 278^b^.^eb^ ^b^vanaṭṭhaṃ pokkharaṭṭha^eb^nti vane ceva paduminigacche ca jātaṃ. ^b^abīja^eb^nti taruṇaphalaṃ,  yassa bījaṃ na aṅkuraṃ janeti. ^b^nibbaṭṭabīja^eb^nti bījaṃ nibbaṭṭetvā apanetvā paribhuñjitabbakaṃ  ambapanasādi.</p>
              <p>[03] 279^b^.^eb^ ^b^duropayo vaṇo^eb^ti dukkhena ruhati, dukkhena pākatiko hotīti attho.  ^b^dupparihāraṃ sattha^eb^nti sambādhe dukkhena satthaṃ parihareyyaṃ. ^b^satthakammaṃ vā vatthikammaṃ  vā^eb^ti yathāparicchinne okāse yena kenaci satthena vā sūciyā vā kaṇṭakena vā  sattikāya vā pāsāṇasakkhalikāya vā nakhena vā chindanaṃ vā phālanaṃ vā vijjhanaṃ vā  lekhanaṃ vā na kātabbaṃ; sabbañhetaṃ satthakammameva hoti. yena kenaci pana cammena  vā vatthena vā vatthipīḷanampi na kātabbaṃ; sabbañhetaṃ vatthikammameva hoti. ettha  ca ^b^sambādhassa sāmantā dvaṅgulā^eb^ti idaṃ satthakammaṃyeva sandhāya vuttaṃ. vatthikammaṃ  pana sambādheyeva ^a^P5.1094^ea^ paṭikkhittaṃ. tattha pana khāraṃ ādātuṃ yena  kenaci rajjukena vā bandhituṃ vaṭṭati. yadi tena chijjati, succhinnaṃ. aṇḍavuḍḍhirogepi  satthakammaṃ na vaṭṭati, tasmā aṇḍaṃ phāletvā bījāni uddharitvā ``arogaṃ karissāmī''ti  na kattabbaṃ. aggitāpanabhesajjālimpanesu pana paṭikkhepo natthi. vaccamagge bhesajjamakkhitā  ādānavaṭṭi vā veḷunāḷikā vā vaṭṭati, yāya khārakammaṃ vā karonti, telaṃ vā  pavesenti.</p>
              <p>[03] 280^b^.^eb^ ^b^pavattamaṃsa^eb^nti ^a^M0.0376^ea^ matassa maṃsaṃ. ^b^māghāto^eb^ti taṃ divasaṃ na labbhā  kenaci kiñci jīvitā voropetuṃ. ^b^potthanika^eb^nti maṃsacchedanasatthakaṃ vuccati.  ^b^kimpimāyā^eb^ti kimpi imāya. ^b^na bhagavā ussahatī^eb^ti na bhagavā sakkoti.  ^b^yatra hi nāmā^eb^ti yasmā nāma. ^b^paṭivekkhī^eb^ti vīmaṃsi; paṭipucchīti vuttaṃ hoti.  ^b^appaṭivekkhitvā^eb^ti appaṭipucchitvā. sace pana asukamaṃsanti jānāti, paṭipucchanakiccaṃ  natthi, ajānantena pana pucchitvāva khāditabbaṃ.</p>
            </h4>
          </h3>
          <h3>
            <h3n> hatthimaṃsādipaṭikkhepakathā</h3n>
            <h4>
              <h4n> </h4n>
              <p>[03] 281^b^.^eb^ ^b^sunakhamaṃsa^eb^nti ^a^V0.0355^ea^ ettha araññakokā nāma sunakhasadisā honti, tesaṃ maṃsaṃ  vaṭṭati. yo pana gāmasunakhiyā vā kokena kokasunakhiyā vā gāmasunakhena saṃyogā  uppanno, tassa maṃsaṃ na vaṭṭati, so hi ubhayaṃ bhajatīti. ^b^ahimaṃsa^eb^nti kassaci apādakassa  dīghajātikassa maṃsaṃ na vaṭṭati. ^b^sīhamaṃsā^eb^dīni pākaṭāneva.</p>
              <p>[03]ettha ca manussamaṃsaṃ sajātitāya paṭikkhittaṃ, hatthiassamaṃsaṃ rājaṅgatāya, sunakhamaṃsañca  ahimaṃsañca paṭikūlatāya, sīhamaṃsādīni pañca attano anupaddavatthāyāti. imesaṃ  manussādīnaṃ dasannaṃ maṃsampi aṭṭhipi lohitampi cammampi lomampi sabbaṃ na vaṭṭati,  yaṃkiñci ñatvā vā añatvā vā khādantassa āpattiyeva. yadā jānāti, tadā desetabbā.  ``apucchitvā khādissāmī''ti gaṇhato paṭiggahaṇe dukkaṭaṃ, ``pucchitvā khādissāmī''ti  gaṇhato anāpatti. uddissa kataṃ pana jānitvā khādantasseva āpatti, pacchā jānanto  āpattiyā na kāretabboti.</p>
            </h4>
          </h3>
          <h3>
            <h3n> yāgumadhugoḷakādikathā</h3n>
            <h4>
              <h4n> </h4n>
              <p>[03] 282^b^.^eb^ ^b^ekattako^eb^ti ^a^P5.1095^ea^ ekako, natthi me dutiyoti attho. ^b^pahūtaṃ  yāguñca madhugoḷakañca paṭiyādāpetvā^eb^ti so kira satasahassaṃ vayaṃ katvā paṭiyādāpesi.  anumodanāgāthāpariyosāne ``patthayataṃ icchata''nti padānaṃ ``alameva dātu''nti iminā  sambandho. sace pana ``patthayatā icchatā''ti pāṭho atthi, soyeva gahetabbo.</p>
              <p>[03] 283^b^.^eb^ ^b^bhojjayāgu^eb^nti yā pavāraṇaṃ janeti. ^b^yadaggenā^eb^ti yaṃ ādiṃ katvā.  ^b^saggā te āraddhā^eb^ti sagganibbattakapuññaṃ upacitanti attho. ^b^yathādhammo^eb^ ^a^M0.0377^ea^  ^b^kāretabbo^eb^ti paramparabhojanena kāretabbo, bhojjayāguyā hi pavāraṇā hotīti.</p>
              <p>[03] 284^b^.^eb^ ^b^nāhaṃ taṃ kaccānā^eb^ti tasmiṃ kira avasiṭṭhaguḷe devatā sukhumojaṃ pakkhipiṃsu,  sā aññesaṃ pariṇāmaṃ na gacchati, tasmā evamāha. ^b^gilānassa guḷa^eb^nti tathārūpena  byādhinā gilānassa pacchābhattaṃ guḷaṃ anujānāmīti attho.</p>
            </h4>
          </h3>
          <h3>
            <h3n> pāṭaligāmavatthukathā</h3n>
            <h4>
              <h4n> </h4n>
              <p>[03] 285^b^.^eb^ ^b^sabbasanthari^eb^nti ^a^V0.0356^ea^ yathā sabbaṃ santhataṃ hoti, evaṃ.</p>
              <p>[03] 286^b^.^eb^ ^b^sunidhavassakārā^eb^ti sunidho ca vassakāro ca dve brāhmaṇā magadharañño mahāmattā  mahāmaccā. ^b^vajjīnaṃ paṭibāhāyā^eb^ti vajjirājakulānaṃ āyamukhapacchindanatthaṃ.  ^b^vatthūnī^eb^ti gharavatthūni. ^b^cittāni namanti nivesanāni māpetu^eb^nti tā kira devatā  vatthuvijjāpāṭhakānaṃ sarīre adhimuccitvā evaṃ cittāni nāmenti. kasmā?  amhākaṃ yathānurūpaṃ sakkāraṃ karissantīti attho. ^b^tāvatiṃsehī^eb^ti loke kira  sakkaṃ devarājānaṃ vissakammañca upādāya tāvatiṃsā paṇḍitāti saddo abbhuggato,  tenevāha tāvatiṃsehīti, tāvatiṃsehi saddhiṃ mantetvā viya māpentīti attho.  ^b^yāvatā ariyaṃ āyatana^eb^nti yattakaṃ ariyamanussānaṃ osaraṇaṭṭhānaṃ nāma atthi. ^b^yāvatā  vaṇippatho^eb^ti ^a^P5.1096^ea^ yattakaṃ vāṇijānaṃ ābhatabhaṇḍassa rāsivaseneva kayavikkayaṭṭhānaṃ  nāma atthi. ^b^idaṃ agganagara^eb^nti tesaṃ ariyāyatanavaṇippathānaṃ idaṃ agganagaraṃ bhavissati.  ^b^puṭabhedana^eb^nti puṭabhedanaṭṭhānaṃ mocanaṭṭhānanti vuttaṃ hoti. ^b^aggito vā^eb^tiādīsu  samuccayattho vā saddo. tatra hi ekassa koṭṭhāsassa aggito, ekassa udakato, ekassa abbhantarato,  aññamaññabhedā antarāyo bhavissati. ^b^uḷumpa^eb^nti pāragamanatthāya āṇiyo ākoṭetvā  kataṃ. ^b^kulla^eb^nti valliādīhi bandhitvā kataṃ.</p>
              <p>[03]^b^aṇṇava^eb^nti sabbantimena paricchedena yojanamattaṃ gambhīrassa ca puthullassa ca udakaṭṭhānassetaṃ  adhivacanaṃ. ^b^sara^eb^nti idha nadī adhippetā. idaṃ vuttaṃ hoti -- ye ^a^M0.0378^ea^ gambhīraṃ  vitthataṃ taṇhāsaraṃ taranti, te ariyamaggasaṅkhātaṃ setuṃ katvāna visajja pallalāni anāmasitvāva  udakabharitāni ninnaṭṭhānāni; ayaṃ pana idaṃ appamattakaṃ udakaṃ uttaritukāmopi kullañhi  parijano bandhati, buddhā pana buddhasāvakā ca vinā eva kullena tiṇṇā medhāvino  janāti.</p>
              <p>[03] 287^b^.^eb^ ^b^ananubodhā^eb^ti abujjhanena. ^b^sandhāvita^eb^nti bhavato bhavaṃ gamanavasena sandhāvitaṃ.  ^b^saṃsarita^eb^nti punappunaṃ gamanavasena saṃsaritaṃ. ^b^mamañceva tumhākañcā^eb^ti mayā  ca tumhehi ca. atha vā ^b^sandhāvitaṃ saṃsarita^eb^nti sandhāvanaṃ saṃsaraṇaṃ mamañceva  tumhākañca ahosīti evamettha attho daṭṭhabbo. ^b^saṃsita^eb^nti saṃsaritaṃ. ^b^bhavanetti  samūhatā^eb^ti bhavato bhavagamanā sandhāvanā taṇhārajju suṭṭhu hatā chinnā appavattikatā.</p>
              <p>[03] 289^b^.^eb^ ^b^nīlā^eb^ti ^a^V0.0357^ea^ idaṃ sabbasaṅgāhakaṃ. ^b^nīlavaṇṇā^eb^tiādi tasseva vibhāgadassanatthaṃ.  tattha na tesaṃ pakativaṇṇā nīlā, nīlavilepanānaṃ ^a^P5.1097^ea^ vicittatāvasenetaṃ  vuttaṃ. ^b^paṭivaṭṭesī^eb^ti pahāresi. ^b^sāhāraṃ dajjeyyāthā^eb^ti sajanapadaṃ dadeyyātha.  ^b^aṅguliṃ phoṭesu^eb^nti aṅguliṃ cālesuṃ. ^b^ambakāyā^eb^ti itthikāya. ^b^olokethā^eb^ti  passatha. ^b^apalokethā^eb^ti punappunaṃ passatha. ^b^upasaṃharathā^eb^ti upanetha. imaṃ licchaviparisaṃ  tumhākaṃ cittena tāvatiṃsaparisaṃ haratha, tāvatiṃsassa samakaṃ katvā passathāti attho.</p>
            </h4>
          </h3>
          <h3>
            <h3n> sīhasenāpativatthuādikathā</h3n>
            <h4>
              <h4n> </h4n>
              <p>[03] 290^b^.^eb^ ^b^dhammassa ca anudhammaṃ byākarontī^eb^ti bhagavatā vuttakāraṇassa anukāraṇaṃ  kathenti. ^b^sahadhammiko vādānuvādo^eb^ti aparehi vuttakāraṇena sakāraṇo hutvā  tumhākaṃ vādo viññugarahitabbaṃ kāraṇaṃ koci appamattakopi kiṃ na āgacchati.  idaṃ vuttaṃ hoti ``kiṃ sabbakārenāpi tumhākaṃ vāde gārayhakāraṇaṃ natthī''ti.  ^b^anabbhakkhātukāmā^eb^ti abhibhavitvā na ācikkhitukāmā.</p>
              <p>[03] 293^b^.^eb^ ^b^anuviccakāra^eb^nti anuviditvā cintetvā tulayitvā kātabbaṃ karohīti  vuttaṃ hoti. ^b^ñātamanussāna^eb^nti loke pākaṭānaṃ. ^b^sādhu hotī^eb^ti ^a^M0.0379^ea^  sundaraṃ hoti. ^b^paṭākaṃ parihareyyu^eb^nti paṭākaṃ ukkhipitvā nagare ghosantā  āhiṇḍeyyuṃ. kasmā? ``evaṃ no amhākaṃ mahantabhāvo bhavissatī''ti. ^b^opānabhūta^eb^nti  paṭiyattaudapāno viya ṭhitaṃ. ^b^kula^eb^nti nivesanaṃ. ^b^dātabbaṃ maññeyyāsī^eb^ti  mā imesaṃ deyyadhammaṃ upacchindittha, sampattānañhi dātabbamevāti ovadati. ^b^okāro^eb^ti  avakāro lāmakabhāvo. ^b^sāmukkaṃsikā^eb^ti attanāyeva uddharitvā gahitā; asādhāraṇaṃ  aññesanti attho. ^b^uddissa kata^eb^nti uddisitvā kataṃ.</p>
              <p>[03] 294^b^.^eb^ ^b^paṭiccakamma^eb^nti attānaṃ paṭicca katanti attho. atha vā ^b^paṭiccakamma^eb^nti  nimittakammassetaṃ adhivacanaṃ, taṃ paṭiccakammaṃ ettha atthīti maṃsampi paṭiccakammanti  vuttaṃ. yo hi evarūpaṃ maṃsaṃ paribhuñjati, sopi tassa kammassa dāyādo hoti,  vadhakassa viya tassāpi pāṇaghātakammaṃ hotīti adhippāyo ^a^P5.1098^ea^. ^b^jiridanti^eb^ti  jiranti abbhācikkhantā na jiranti, abbhakkhānassa antaṃ na gacchantīti attho. ^b^tikoṭiparisuddhakathā^eb^  saṅghabhedasikkhāpadavaṇṇanāyaṃ vuttā.</p>
            </h4>
          </h3>
          <h3>
            <h3n> kappiyabhūmianujānanakathā</h3n>
            <h4>
              <h4n> </h4n>
              <p>[03] 295^b^.^eb^ ^b^sakaṭaparivaṭṭa^eb^nti ^a^V0.0358^ea^ sakaṭehi parikkhepaṃ viya katvā acchanti. ^b^paccantima^eb^nti  abhilāpamattametaṃ ``yaṃ saṅgho ākaṅkhatī''ti vuttattā pana dhuravihāropi sammannituṃ  vaṭṭati, kammavācaṃ avatvā apalokanenāpi vaṭṭatiyeva. ^b^kākoravasadda^eb^nti tattha tattha  paviṭṭhānaṃ āmisakhādanatthāya anuppageyeva sannipatitānaṃ kākānaṃ oravasaddaṃ. ^b^yasojo^eb^  nāma kapilasuttapariyosāne pabbajitānaṃ pañcannaṃ satānaṃ aggapuriso.</p>
              <p>[03]^b^ussāvanantika^eb^ntiādīsu ussāvanantikā tāva evaṃ kattabbā. yo thambhānaṃ vā  upari bhittipāde vā nikhanitvā vihāro kariyati, tassa heṭṭhā thambhapaṭicchakā pāsāṇā  bhūmigatikā eva. paṭhamathambhaṃ pana paṭhamabhittipādaṃ vā patiṭṭhāpentehi bahūhi samparivāretvā  ``kappiyakuṭiṃ karoma, kappiyakuṭiṃ karomā''ti vācaṃ nicchārentehi manussesu  ukkhipitvā patiṭṭhāpentesu āmasitvā vā sayaṃ ukkhipitvā vā thambhe vā bhittipādo  vā patiṭṭhāpetabbo. kurundimahāpaccarīsu pana ``kappiyakuṭi kappiyakuṭī''ti  vatvā patiṭṭhāpetabbanti vuttaṃ. andhakaṭṭhakathāyaṃ ``saṅghassa kappiyakuṭiṃ adhiṭṭhāmī''ti  vuttaṃ. taṃ pana avatvāpi aṭṭhakathāsu vuttanayena vutte ^a^M0.0380^ea^ doso natthi.  idaṃ panettha sādhāraṇalakkhaṇaṃ, thambhapatiṭṭhānañca vacanapariyosānañca samakālaṃ vaṭṭati. sace  hi aniṭṭhite vacane thambho patiṭṭhāti, appatiṭṭhite vā tasmiṃ vacanaṃ niṭṭhāti, akatā  hoti kappiyakuṭi. teneva mahāpaccariyaṃ vuttaṃ -- ``bahūhi samparivāretvā  vattabbaṃ, avassañhi ettha ekassapi vacananiṭṭhānañca thambhapatiṭṭhānañca ekato bhavissatī''ti.</p>
              <p>[03]iṭṭhakasilāmattikākuṭṭikāsu pana kuṭīsu heṭṭhā cayaṃ bandhitvā vā abandhitvā vā  karontu, yato paṭṭhāya bhittiṃ uṭṭhāpetukāmā ^a^P5.1099^ea^ honti, taṃ sabbapaṭhamaṃ  iṭṭhakaṃ vā silaṃ vā mattikāpiṇḍaṃ vā gahetvā vuttanayeneva kappiyakuṭi kātabbā.  iṭṭhakādayo hi bhittiyā paṭhamiṭṭhakādīnaṃ heṭṭhā na vaṭṭanti, thambhā pana upari uggacchanti,  tasmā vaṭṭanti. andhakaṭṭhakathāyaṃ ``thambhehi kariyamāne catūsu koṇesu cattāro  thambhā iṭṭhakādikuṭṭe catūsu koṇesu dve tisso iṭṭhakā adhiṭṭhātabbā''ti vuttaṃ.  tathā pana akatāyapi doso natthi, aṭṭhakathāsu hi vuttameva pamāṇaṃ.</p>
              <p>[03]^b^gonisādikā^eb^ duvidhā -- ārāmagonisādikā, vihāragonisādikāti. tāsu  yattha neva ārāmo ^a^V0.0359^ea^ na senāsanāni parikkhittāni honti, ayaṃ ^b^``ārāmagonisādikā''^eb^  nāma. yattha senāsanāni sabbāni vā ekaccāni vā parikkhittāni, ārāmo aparikkhitto,  ayaṃ ^b^``vihāragonisādikā''^eb^ nāma. iti ubhayatrāpi ārāmassa aparikkhittabhāvoyeva  pamāṇaṃ. ārāmo pana upaḍḍhaparikkhittopi bahutaraṃ parikkhittopi parikkhittoyeva nāmāti  kurundimahāapaccariyādīsu vuttaṃ. ettha kappiyakuṭiṃ laddhuṃ vaṭṭati.</p>
              <p>[03]^b^gahapatī^eb^ti manussā āvāsaṃ katvā ``kappiyakuṭiṃ dema, paribhuñjathā''ti vadanti,  esā gahapati nāma. ``kappiyakuṭiṃ kātuṃ demā''ti vuttepi vaṭṭatiyeva. andhakaṭṭhakathāyaṃ  pana ``yasmā bhikkhuṃ ṭhapetvā sesasahadhammikānaṃ sabbesañca devamanussānaṃ hatthato  paṭiggaho ca sannidhi ca antovutthañca tesaṃ santakaṃ bhikkhussa vaṭṭati, tasmā tesaṃ  gehāni vā tehi dinnā kappiyakuṭi vā gahapatīti vuccatī''ti vuttaṃ. punapi  vuttaṃ -- ``bhikkhusaṅghassa vihāraṃ ṭhapetvā bhikkhunupassayo vā ārāmikānaṃ  vā titthiyānaṃ vā devatānaṃ vā nāgānaṃ vā api brahmānaṃ vimānaṃ kappiyakuṭi hotī''ti,  taṃ suvuttaṃ; saṅghasantakameva ^a^M0.0381^ea^ hi bhikkhusantakaṃ vā gehaṃ gahapatikuṭikā na  hoti. ^b^sammutikā^eb^ nāma kammavācaṃ sāvetvā katāti.</p>
              <p>[03]yaṃ imāsu catūsu kappiyabhūmīsu vutthaṃ āmisaṃ, taṃ sabbaṃ antovutthasaṅkhyaṃ na  gacchati. bhikkhūnañca bhikkhunīnañca antovutthāntopakkamocanatthañhi kappiyakuṭiyo anuññātā.  yaṃ pana akappiyabhūmiyaṃ ^a^P5.1100^ea^ sahaseyyappahonake gehe vutthaṃ saṅghikaṃ  vā puggalikaṃ vā bhikkhussa bhikkhuniyā vā santakaṃ ekarattampi ṭhapitaṃ, taṃ antovutthaṃ;  tattha pakkañca antopakkaṃ nāma hoti, etaṃ na kappati. sattāhakālikaṃ pana yāvajīvikañca  vaṭṭati.</p>
              <p>[03]tatrāyaṃ vinicchayo -- sāmaṇero bhikkhussa taṇḍulādikaṃ āmisaṃ āharitvā  kappiyakuṭiyaṃ nikkhipitvā punadivase pacitvā deti, antovutthaṃ na hoti. tattha  akappiyakuṭiyaṃ nikkhittasappiādīsu yaṃkiñci pakkhipitvā deti, mukhasannidhi  nāma hoti. mahāpaccariyaṃ pana ``antovutthaṃ hotī''ti vuttaṃ. tattha nāmamattameva  nānākaraṇaṃ. bhikkhu akappiyakuṭiyaṃ ṭhapitasappiñca yāvajīvikapaṇṇañca ekato  pacitvā paribhuñjati, sattāhaṃ nirāmisaṃ vaṭṭati. sace āmisasaṃsaṭṭhaṃ katvā  paribhuñjati, antovutthañceva sāmaṃpākañca hoti. etenupāyena sabbasaṃsaggā veditabbā.</p>
              <p>[03]imā pana kappiyakuṭiyo kadā jahitavatthukā honti? ussāvanantikā tāva yā  thambhānaṃ ^a^V0.0360^ea^ upari bhittipāde vā nikhaṇitvā katā, sā sabbesu thambhesu ca bhittipādesu  ca apanītesu jahitavatthukā hoti. sace pana thambhe vā bhittipāde vā parivattenti,  yo yo ṭhito tattha tattha patiṭṭhāti, sabbesupi parivattitesu ajahitavatthukāva hoti.  iṭṭhakādīhi katā cayassa upari bhittiatthāya ṭhapitaṃ iṭṭhakaṃ vā silaṃ vā mattikāpiṇḍaṃ  vā ādiṃkatvā vināsitakāle jahitavatthukā hoti. yehi pana iṭṭhakādīhi adhiṭṭhitā,  tesu apanītesupi tadaññāsu patiṭṭhitāsu ajahitavatthukāva hoti.</p>
              <p>[03]gonisādikā pākārādīhi parikkhepe kate jahitavatthukā hoti. puna tasmiṃ  ārāme kappiyakuṭi laddhuṃ vaṭṭati. sace pana punapi pākārādayo tattha tattha  khaṇḍā honti, tato tato gāvo pavisanti, puna kappiyakuṭi hoti. itarā pana  dve gopānasīmattaṃ ṭhapetvā ^a^M0.0382^ea^ sabbasmiṃ chadane vinaṭṭhe jahitavatthukā honti.  sace gopānasīnaṃ upari ekampi pakkhapāsakamaṇḍalaṃ atthi, rakkhati.</p>
              <p>[03]yatra panimā catassopi kappiyabhūmiyo natthi, tattha kiṃ kātabbaṃ? anupasampannassa  ^a^P5.1101^ea^ datvā tassa santakaṃ katvā paribhuñjitabbaṃ. tatridaṃ vatthu -- karavikatissatthero  kira vinayadharapāmokkho mahāsīvattherassa santikaṃ agamāsi. so dīpālokena sappikumbhaṃ  passitvā ``bhante kimeta''nti pucchi. thero ``āvuso gāmato sappikumbho  ābhato, lūkhadivase sappinā bhuñjanatthāyā''ti āha. tato naṃ tissatthero ``na  vaṭṭati bhante''ti āha. thero punadivase pamukhe nikkhipāpesi. tissatthero  puna ekadivase āgato taṃ disvā tatheva pucchitvā ``bhante sahaseyyappahonakaṭṭhāne  ṭhapetuṃ na vaṭṭatī''ti āha. thero punadivase bahi nīharāpetvā nikkhipāpesi, taṃ  corā hariṃsu. so puna ekadivasaṃ āgataṃ tissattheraṃ āha -- ``āvuso tayā `na vaṭṭatī'ti  vutto so kumbho bahi nikkhitto corehi avahato''ti. tato naṃ tissatthero  āha -- ``nanu bhante anupasampannassa dātabbo assa, anupasampannassa hi datvā tassa  santakaṃ katvā paribhuñjituṃ vaṭṭatī''ti.</p>
              <p>[03] 296-9^b^.^eb^ meṇḍakavatthu uttānameva. api cettha ^b^anujānāmi bhikkhave pañca gorase^eb^ti  ime pañca gorase visuṃ paribhogena paribhuñjitumpi anujānāmīti attho. ^b^pātheyyaṃ  pariyesitu^eb^nti ettha sace keci sayameva ñatvā denti, iccetaṃ kusalaṃ; no ce  denti, ñātipavāritaṭṭhānato vā bhikkhācāravattena vā pariyesitabbaṃ. tathā alabhantena  aññātikāpavāritaṭṭhānato ^a^V0.0361^ea^ yācitvāpi gahetabbaṃ. ekadivasena gamanīye magge ekabhattatthāya  pariyesitabbaṃ. dīghe addhāne yattakena kantāraṃ nittharati, tattakaṃ pariyesitabbaṃ.</p>
            </h4>
          </h3>
          <h3>
            <h3n> keṇiyajaṭilavatthukathā</h3n>
            <h4>
              <h4n> </h4n>
              <p>[03] 300^b^.^eb^ ^b^kājehi gāhāpetvā^eb^ti pañcahi kājasatehi susaṅkhatassa badarapānassa kuṭasahassaṃ  gāhāpetvā. ^b^etasmiṃ nidāne etasmiṃ pakaraṇe dhammiṃ kathaṃ katvā^eb^ti  ``sādhu bhikkhave pānaṃ apivantā samaṇassa gotamassa ^a^M0.0383^ea^ sāvakā paccayabāhullikāti  vādaṃ na uppādayittha, mayi ca gāravaṃ akattha, mama ca tumhesu gāravaṃ janayittha, iti  vo ahaṃ iminā kāraṇena suṭṭhu pasanno''tiādinā nayena dhammiṃ kathaṃ katvā ^b^anujānāmi  bhikkhave aṭṭha pānānī^eb^tiādimāha.</p>
              <p>[03]tattha ^b^ambapāna^eb^nti āmehi vā pakkehi vā ambehi katapānaṃ. tattha   ^a^P5.1102^ea^ āmehi karontena ambataruṇāni bhinditvā udake pakkhipitvā ātape  ādiccapākena pacitvā parissāvetvā tadahupaṭiggahitehi madhusakkarakappūrādīhi  yojetvā kātabbaṃ. evaṃ kataṃ purebhattameva kappati. anupasampannehi kataṃ labhitvā  pana purebhattaṃ paṭiggahitaṃ purebhattaṃ sāmisaparibhogenāpi vaṭṭati, pacchābhattaṃ  nirāmisaparibhogena yāva aruṇuggamanā vaṭṭatiyeva. esa nayo sabbapānesu.</p>
              <p>[03]tesu pana ^b^jambupāna^eb^nti jambuphalehi katapānaṃ. ^b^cocapāna^eb^nti aṭṭhikehi kadaliphalehi  katapānaṃ. ^b^mocapāna^eb^nti anaṭṭhikehi kadaliphalehi katapānaṃ. ^b^madhukapāna^eb^nti  madhukānaṃ jātirasena katapānaṃ; taṃ pana udakasambhinnaṃ vaṭṭati, suddhaṃ na vaṭṭati. ^b^muddikapāna^eb^nti  muddikā udake madditvā ambapānaṃ viya katapānaṃ. ^b^sālūkapāna^eb^nti rattuppalanīluppalādīnaṃ  sālūke madditvā katapānaṃ. ^b^phārusakapāna^eb^nti phārusakaphalehi ambapānaṃ  viya katapānaṃ. imāni aṭṭha pānāni sītānipi ādiccapākānipi vaṭṭanti, aggipākāni  na vaṭṭanti. ^b^dhaññaphalarasa^eb^nti sattannaṃ dhaññānaṃ phalarasaṃ. ^b^ḍākarasa^eb^nti pakkaḍākarasaṃ.  yāvakālikapattānañhi purebhattaṃyeva raso kappati. yāvajīvikānaṃ paṭiggahetvā  ṭhapitasappiādīhi saddhiṃ pakkānaṃ sattāhaṃ kappati. sace pana suddhaudakena pacati,  yāvajīvampi vaṭṭati. khīrādīhi pana saddhiṃ pacituṃ na vaṭṭati. aññehi pakkampi ḍākarasasaṅkhyameva  gacchati. kurundiyaṃ pana ``yāvakālikapattānampi sītodakena madditvā kataraso  vā ādiccapāko vā vaṭṭatī''ti vuttaṃ. ^b^ṭhapetvā madhukapuppharasa^eb^nti ettha  madhukapuppharaso aggipāko vā hotu ādiccapāko vā, pacchābhattaṃ ^a^V0.0362^ea^ na vaṭṭati.  purebhattampi yaṃ pānaṃ gahetvā majjaṃ karonti, so ādito paṭṭhāya na vaṭṭati. madhukapupphaṃ  pana allaṃ vā sukkhaṃ vā bhajjitaṃ vā tena ^a^P5.1103^ea^ kataphāṇitaṃ vā yato  paṭṭhāya majjaṃ na karonti, taṃ sabbaṃ purebhattaṃ vaṭṭati. ucchuraso nikasaṭo pacchābhattaṃ  vaṭṭati ^a^M0.0384^ea^. iti pānāni anujānantena imepi cattāro rasā anuññātāti.  ^b^aggihuttamukhā yaññā^eb^tiādīsu aggihutaṃ seṭṭhaṃ, aggihutaṃ mukhanti vuttaṃ hoti.</p>
            </h4>
          </h3>
          <h3>
            <h3n> rojamallādivatthukathā</h3n>
            <h4>
              <h4n> </h4n>
              <p>[03] 301-2^b^.^eb^ rojavatthu uttānatthameva. tattha ^b^saṅkaraṃ akaṃsū^eb^ti katikaṃ akaṃsu.  ^b^uḷāraṃ kho te ida^eb^nti sundaraṃ kho te idaṃ. ^b^nāhaṃ bhante ānanda bahukato^eb^ti  nāhaṃ buddhādigatapasādabahumānena idhāgatoti dasseti. ^b^sabbañca ḍāka^eb^nti sappiādīhi  pakkaṃ vā apakkaṃ vā yaṃkiñci ḍākaṃ. ^b^piṭṭhakhādanīya^eb^nti piṭṭhamayaṃ khādanīyaṃ;  rojo kira idaṃ ubhayampi satasahassaṃ vayaṃ katvā paṭiyādāpesi.</p>
              <p>[03] 303^b^.^eb^ ^b^mañjukā^eb^ti madhuravacanā. ^b^paṭibhāneyyakā^eb^ti sake sippe paṭibhānasampannā.  ^b^dakkhā^eb^ti chekā, analasā vā. ^b^pariyodātasippā^eb^ti niddosasippā. ^b^nāḷiyāvāpakenā^eb^ti  nāḷiyā ca āvāpakena ca. āvāpako nāma yattha laddhaṃ laddhaṃ āvapanti, pakkhipantīti  vuttaṃ hoti. ^b^na ca bhikkhave nahāpitapubbena khurabhaṇḍa^eb^nti ettha gahetvā pariharitumeva  na vaṭṭati, aññassa santakena kese chedetuṃ vaṭṭati. sace vetanaṃ gahetvā chindati,  na vaṭṭati. yo anahāpitapubbo tassa pariharitumpi vaṭṭati, taṃ vā aññaṃ vā gahetvā  kese chedetumpi vaṭṭati.</p>
              <p>[03] 304^b^.^eb^ ^b^bhāgaṃ datvā^eb^ti dasamabhāgaṃ datvā; idaṃ kira jambudīpe porāṇakacārittaṃ,  tasmā dasakoṭṭhāse katvā eko koṭṭhāso bhūmisāmikānaṃ dātabbo.</p>
            </h4>
          </h3>
          <h3>
            <h3n> catumahāpadesakathā</h3n>
            <h4>
              <h4n> </h4n>
              <p>[03] 305^b^.^eb^ ^b^yaṃ bhikkhave mayā idaṃ na kappatī^eb^ti ime cattāro mahāpadese bhagavā bhikkhūnaṃ  nayaggahaṇatthāya āha. tattha dhammasaṅgāhakattherā suttaṃ gahetvā parimaddantā idaṃ addasaṃsu.  ^b^ṭhapetvā dhaññaphalarasa^eb^nti sattadhaññarasāni pacchābhattaṃ na kappantīti paṭikkhittāni.  tālanāḷikerapanasalabujālābukumbhaṇḍapussaphalatipusaphalaeḷālukāni ^a^P5.1104^ea^ ^a^V0.0363^ea^,  nava mahāphalāni sabbañca aparaṇṇaṃ, dhaññagatikameva. taṃ kiñcāpi na paṭikkhittaṃ,  atha kho akappiyaṃ anulometi, tasmā pacchābhattaṃ na kappati. aṭṭha ^a^M0.0385^ea^  pānāni anuññātāni. avasesāni vettatintiṇikamātuluṅgakapitthakosambakaramandādikhuddakaphalapānāni  aṭṭhapānagatikāneva, tāni kiñcāpi na anuññātāni, atha kho kappiyaṃ anulomenti,  tasmā kappanti. ṭhapetvā hi sānulomaṃ dhaññaphalarasaṃ aññaṃ phalapānaṃ nāma akappiyaṃ  natthi, sabbaṃ yāmakālikaṃyevāti kurundiyaṃ vuttaṃ.</p>
              <p>[03]bhagavatā cha cīvarāni anuññātāni. dhammasaṅgāhakattherehi tesaṃ anulomāni dukūlaṃ,  pattuṇṇaṃ, cīnapaṭṭaṃ, somārapaṭṭaṃ, iddhimayikaṃ, devadattiyanti aparāni cha anuññātāni.  tattha ^b^``pattuṇṇa''^eb^nti pattuṇṇadese pāṇakehi sañjātavatthaṃ. dve paṭā desanāmeneva  vuttā. tāni tīṇi koseyyassānulomāni. dukūlaṃ sāṇassa, itarāni dve  kappāsikassa vā sabbesaṃ vā.</p>
              <p>[03]bhagavatā ekādasa patte paṭikkhipitvā dve pattā anuññātā -- lohapatto ceva mattikāpatto  ca. lohathālakaṃ, mattikāthālakaṃ, tambalohathālakanti tesaṃyeva anulomāni.  bhagavatā tayo tumbā anuññātā -- lohatumbo, kaṭṭhatumbo, phalatumboti. kuṇḍikā,  kañcanako, udakatumboti tesaṃyeva anulomāni. kurundiyaṃ pana ``pānīyasaṅkhapānīyasarāvakāni  etesaṃ anulomānī''ti vuttaṃ. paṭṭikā, sūkarantanti dve kāyabandhanāni anuññātāni,  dussapaṭṭena rajjukena ca katakāyabandhanāni tesaṃ anulomāni. setacchattaṃ, kilañjacchattaṃ,  paṇṇacchattanti tīṇi chattāni anuññātāni. ekapaṇṇacchattaṃ tesaṃyeva anulomanti  iminā nayena pāḷiñca aṭṭhakathañca anupekkhitvā aññānipi kappiyākappiyānaṃ anulomāni  veditabbāni.</p>
              <p>[03]^b^tadahupaṭiggahitaṃ kāle kappatī^eb^tiādi sabbaṃ sambhinnarasaṃ sandhāya vuttaṃ. sace  hi challimpi anapanetvā sakaleneva nāḷikeraphalena saddhiṃ pānakaṃ paṭiggahitaṃ  hoti ^a^P5.1105^ea^, nāḷikeraṃ apanetvā taṃ vikālepi kappati. upari sappipiṇḍaṃ  ṭhapetvā sītalapāyāsaṃ denti, yaṃ pāyāsena asaṃsaṭṭhaṃ sappi, taṃ apanetvā sattāhaṃ  paribhuñjituṃ vaṭṭati. baddhamadhuphāṇitādīsupi eseva nayo. takkolajātiphalādīhi  alaṅkaritvā piṇḍapātaṃ denti, tāni uddharitvā dhovitvā yāvajīvaṃ paribhuñjitabbāni.  yāguyaṃ pakkhipitvā dinnasiṅgiverādīsupi telādīsu pakkhipitvā dinnalaṭṭhimadhukādīsupi  eseva nayo. evaṃ yaṃ yaṃ asambhinnarasaṃ hoti, taṃ taṃ ekato paṭiggahitampi ^a^V0.0364^ea^ yathā  ^a^M0.0386^ea^ suddhaṃ hoti, tathā dhovitvā vā tacchetvā vā tassa tassa kālavasena paribhuñjituṃ  vaṭṭati.</p>
              <p>[03]sace pana sambhinnarasaṃ hoti saṃsaṭṭhaṃ, na vaṭṭati. yāvakālikañhi attanā saddhiṃ sambhinnarasāni  tīṇipi yāmakālikādīni attano sabhāvaṃ upaneti, yāmakālikaṃ dvepi sattāhakālikādīni  attano sabhāvaṃ upaneti, sattāhakālikampi attanā saddhiṃ saṃsaṭṭhaṃ yāvajīvikaṃ attano  sabhāvaññeva upaneti; tasmā tena tadahupaṭiggahitena saddhiṃ tadahupaṭiggahitaṃ vā purepaṭiggahitaṃ  vā yāvajīvikaṃ sattāhaṃ kappati dvīhapaṭiggahitena chāhaṃ, tīhapaṭiggahitena pañcāhaṃ...pe0...  sattāhapaṭiggahitena tadaheva kappatīti veditabbaṃ. tasmāyeva hi ``sattāhakālikena  bhikkhave yāvajīvikaṃ tadahupaṭiggahita''nti avatvā ``paṭiggahitaṃ sattāhaṃ kappatī''ti  vuttaṃ.</p>
              <p>[03]kālayāmasattāhātikkamesu cettha vikālabhojanasannidhibhesajjasikkhāpadānaṃ vasena āpattiyo  veditabbā. imesu ca pana catūsu kālikesu yāvakālikaṃ yāmakālikanti  idameva dvayaṃ antovutthakañceva sannidhikārakañca hoti, sattāhakālikañca yāvajīvikañca  akappiyakuṭiyaṃ nikkhipitumpi vaṭṭati, sannidhimpi na janetīti. sesaṃ sabbattha  uttānamevāti.</p>
              <p>[06] bhesajjakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 7. kathinakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> kathinānujānanakathā</h3n>
            <h4>
              <h4n> </h4n>
              <p>[03] 306^b^.^eb^ kathinakkhandhake ^a^M0.0387^ea^ ^a^V0.0365^ea^ -- ^b^pāveyyakā^eb^ti pāveyyaraṭṭhavāsino. pāveyyaṃ  nāma kosalesu pacchimadisābhāge raṭṭhaṃ; tattha ^a^P5.1106^ea^ vāsinoti vuttaṃ  hoti. kosalarañño ekapitukabhātūnaṃ bhaddavaggiyattherānaṃ etaṃ adhivacanaṃ. tesu  sabbajeṭṭhako anāgāmī, sabbapacchimako sotāpanno, ekopi arahā vā puthujjano  vā natthi. ^b^āraññikā^eb^ti dhutaṅgasamādānavasena āraññikā; na araññavāsamattena.  piṇḍapātikādibhāvepi tesaṃ eseva nayo. sīsavasena cetaṃ vuttaṃ. ime pana  terasāpi dhutaṅgāni samādāyeva vattanti. ^b^udakasaṅgahe^eb^ti udakena saṅgahite ghaṭite  saṃsaṭṭhe; thale ca ninne ca ekodakībhūteti attho.</p>
              <p>[03]^b^udakacikkhalle^eb^ti akkantākkantaṭṭhāne udakacikkhallo uṭṭhahitvā yāva ānisadā  paharati, īdise cikkhalleti attho. ^b^okapuṇṇehī^eb^ti udakapuṇṇehi. tesaṃ  kira cīvarāni ghanāni, tesu patitaṃ udakaṃ na paggharati ghanattā puṭabaddhaṃ viya tiṭṭhati.  tena vuttaṃ -- ``okapuṇṇehi cīvarehī''ti. ``oghapuṇṇehī''tipi pāṭho.</p>
              <p>[03]^b^avivadamānā vassaṃ vasimhā^eb^ti ettha āgantukaṭṭhāne senāsanaphāsutāya abhāvena  ca bhagavato dassanālābhena ukkaṇṭhitatāya ca te bhikkhū phāsuṃ na vasiṃsu, tasmā ``avivadamānā  phāsukaṃ vassaṃ vasimhā''ti nāvocuṃ. ^b^dhammiṃ kathaṃ katvā^eb^ti bhagavā tesaṃ  bhikkhūnaṃ anamataggiyakathaṃ kathesi. te sabbepi kathāpariyosāne arahattaṃ pāpuṇitvā  nisinnaṭṭhānatoyeva ākāse uppatitvā agamaṃsu, taṃ sandhāya vuttaṃ -- ``dhammiṃ  kathaṃ katvā''ti. tato bhagavā ``sace kathinatthāro paññatto abhavissa, ete bhikkhū  ekaṃ cīvaraṃ ṭhapetvā santaruttarena āgacchantā na evaṃ kilantā assu, kathinatthāro  ca nāmesa sabbabuddhehi anuññāto''ti cintetvā kathinatthāraṃ anujānitukāmo bhikkhū  āmantesi, āmantetvā ca pana ^b^``anujānāmi bhikkhave''^eb^tiādimāha.</p>
              <p>[03]tattha ^a^M0.0388^ea^ ^a^V0.0366^ea^ ^b^atthatakathinānaṃ vo^eb^ti nipātamattaṃ vokāro; atthatakathinānanti  attho. evañhi sati parato ``so nesaṃ bhavissatī''ti yujjati. atha vā ^b^vo^eb^ti  sāmivacanamevetaṃ. ^b^so nesa^eb^nti ettha pana so cīvaruppādo ye atthatakathinā, tesaṃ  bhavissatīti attho.</p>
              <p>[03]tattha ^b^anāmantacāro^eb^ti yāva kathinaṃ na uddhariyati, tāva anāmantetvā caraṇaṃ kappissati  ^a^P5.1107^ea^, cārittasikkhāpadena anāpatti bhavissatīti attho. ^b^asamādānacāro^eb^ti  ticīvaraṃ asamādāya caraṇaṃ; cīvaravippavāso kappissatīti attho. ^b^gaṇabhojana^eb^nti  gaṇabhojanampi kappissati. ^b^yāvadatthacīvara^eb^nti yāvattakena cīvarena attho, tāvattakaṃ  anadhiṭṭhitaṃ avikappitaṃ kappissatīti attho. ^b^yo ca tattha cīvaruppādo^eb^ti  tattha kathinatthatasīmāyaṃ matakacīvaraṃ vā hotu saṅghaṃ uddissa dinnaṃ vā saṅghikena  tatruppādena ābhataṃ vā, yena kenaci ākārena yaṃ saṅghikacīvaraṃ uppajjati, taṃ tesaṃ  bhavissatīti attho.</p>
              <p>[03]^b^evañca pana bhikkhave kathinaṃ attharitabba^eb^nti ettha kathinatthāraṃ ke labhanti,  ke na labhantīti? gaṇanavasena tāva pacchimakoṭiyā pañca janā labhanti, uddhaṃ satasahassampi,  pañcannaṃ heṭṭhā na labhanti. vutthavassavasena purimikāya vassaṃ upagantvā paṭhamapavāraṇāya  pavāritā labhanti, chinnavassā vā pacchimikāya upagatā vā na labhanti, aññasmiṃ vihāre  vutthavassāpi na labhantīti mahāpaccariyaṃ vuttaṃ. purimikāya upagatānaṃ pana sabbe  gaṇapūrakā honti, ānisaṃsaṃ na labhanti, ānisaṃso itaresaṃyeva hoti. sace  purimikāya upagatā cattāro vā honti tayo vā dve vā eko vā, itare gaṇapūrake  katvā kathinaṃ attharitabbaṃ. atha cattāro bhikkhū upagatā, eko paripuṇṇavasso sāmaṇero,  so ce pacchimikāya upasampajjati, gaṇapūrako ceva hoti, ānisaṃsañca labhati.  tayo bhikkhū dve sāmaṇerā, dve bhikkhū tayo sāmaṇerā, eko bhikkhu cattāro sāmaṇerāti  etthāpi eseva nayo. sace purimikāya upagatā kathinatthārakusalā na honti, atthārakusalā  khandhakabhāṇakatherā pariyesitvā ānetabbā. kammavācaṃ sāvetvā kathinaṃ attharāpetvā  dānañca bhuñjitvā gamissanti. ānisaṃso pana itaresaṃyeva hoti.</p>
              <p>[03]kathinaṃ ^a^M0.0389^ea^ kena dinnaṃ vaṭṭati? yena kenaci devena vā manussena vā  pañcannaṃ vā sahadhammikānaṃ aññatarena dinnaṃ vaṭṭati. kathinadāyakassa vattaṃ atthi,  sace so taṃ ajānanto pucchati -- ``bhante kathaṃ kathinaṃ dātabba''nti tassa evaṃ  ācikkhitabbaṃ -- ``tiṇṇaṃ cīvarānaṃ aññatarappahonakaṃ sūriyuggamanasamaye vatthaṃ `kathinacīvaraṃ  demā'ti dātuṃ vaṭṭati ^a^P5.1108^ea^, tassa parikammatthaṃ ^a^V0.0367^ea^ ettakā nāma sūciyo,  ettakaṃ suttaṃ, ettakaṃ rajanaṃ, parikammaṃ karontānaṃ ettakānaṃ bhikkhūnaṃ yāgubhattañca  dātuṃ vaṭṭatī''ti.</p>
              <p>[03]kathinatthārakenāpi dhammena samena uppannaṃ kathinaṃ attharantena vattaṃ jānitabbaṃ. tantavāyagehato  hi ābhatasantāneneva khalimakkhitasāṭako na vaṭṭati, malīnasāṭakopi na vaṭṭati, tasmā  kathinatthārasāṭakaṃ labhitvā suṭṭhu dhovitvā sūciādīni cīvarakammūpakaraṇāni sajjetvā  bahūhi bhikkhūhi saddhiṃ tadaheva sibbitvā niṭṭhitasūcikammaṃ rajitvā kappabinduṃ  datvā kathinaṃ attharitabbaṃ. sace tasmiṃ anatthateyeva aññaṃ kathinasāṭakaṃ āharati,  aññāni ca bahūni kathinānisaṃsavatthāni deti, yo ānisaṃsaṃ bahuṃ deti, tassa  santakeneva attharitabbaṃ. itaro yathā tathā ovaditvā saññāpetabbo.</p>
              <p>[03]kathinaṃ pana kena attharitabbaṃ? yassa saṅgho kathinacīvaraṃ deti. saṅghena pana kassa  dātabbaṃ? yo jiṇṇacīvaro hoti. sace bahū jiṇṇacīvarā honti, vuḍḍhassa dātabbaṃ.  vuḍḍhesupi yo mahāpariso tadaheva cīvaraṃ katvā attharituṃ sakkoti, tassa dātabbaṃ.  sace vuḍḍho na sakkoti navakataro sakkoti, tassa dātabbaṃ. apica saṅghena mahātherassa  saṅgahaṃ kātuṃ vaṭṭati, tasmā ``tumhe bhante gaṇhatha, mayaṃ katvā dassāmā''ti vattabbaṃ.  tīsu cīvaresu yaṃ jiṇṇaṃ hoti, tadatthāya dātabbaṃ. pakatiyā dupaṭṭacīvarassa dupaṭṭatthāyeva  dātabbaṃ. sacepissa ekapaṭṭacīvaraṃ ghanaṃ hoti, kathinasāṭako ca pelavo, sāruppatthāya  dupaṭṭappahonakameva dātabbaṃ, ``ahaṃ alabhanto ekapaṭṭaṃ pārupāmī''ti vadantassāpi dupaṭṭaṃ  dātuṃ vaṭṭati. yo pana lobhapakatiko hoti, tassa na dātabbaṃ. tenāpi ``kathinaṃ  attharitvā pacchā sibbitvā dve cīvarāni karissāmī''ti na gahetabbaṃ. yassa pana  dīyati, tassa yena vidhinā dātabbaṃ, taṃ ^a^M0.0390^ea^ dassetuṃ ``evañca pana bhikkhave  kathinaṃ attharitabba''nti ārabhitvā ^b^suṇātu me bhante^eb^tiādikā dānakammavācā  tāva vuttā.</p>
              <p>[03]evaṃ dinne pana kathine sace taṃ kathinadussaṃ niṭṭhitaparikammameva hoti ^a^P5.1109^ea^,  iccetaṃ kusalaṃ. no ce niṭṭhitaparikammaṃ hoti, ``ahaṃ thero''ti vā ``bahussuto''ti  vā ekenāpi akātuṃ na labbhati, sabbeheva sannipatitvā dhovanasibbanarajanāni niṭṭhāpetabbāni.  idañhi kathinavattaṃ nāma buddhappasatthaṃ. atīte padumuttaropi bhagavā kathinavattaṃ  akāsi. tassa kira aggasāvako sujātatthero nāma kathinaṃ gaṇhi, taṃ satthā  aṭṭhasaṭṭhiyā bhikkhusatasahassehi saddhiṃ nisīditvā akāsi.</p>
              <p>[03]katapariyositaṃ ^a^V0.0368^ea^ pana kathinaṃ gahetvā atthārakena bhikkhunā ``sace saṅghāṭiyā kathinaṃ  attharitukāmo hoti, porāṇikā saṅghāṭi paccuddharitabbā, navā saṅghāṭi adhiṭṭhātabbā.  `imāya saṅghāṭiyā kathinaṃ attharāmī'ti vācā bhinditabbā''tiādinā parivāre  vuttavidhānena kathinaṃ attharitabbaṃ. attharitvā ca pana ``tena kathinatthārakena  bhikkhunā saṅghaṃ upasaṅkamitvā ekaṃsaṃ uttarāsaṅgaṃ karitvā añjaliṃ paggahetvā evamassa  vacanīyo -- `atthataṃ bhante saṅghassa kathinaṃ, dhammiko kathinatthāro, anumodathā'ti  tehi anumodakehi bhikkhūhi ekaṃsaṃ uttarāsaṅgaṃ karitvā añjaliṃ paggahetvā evamassa  vacanīyo -- `atthataṃ āvuso saṅghassa kathinaṃ, dhammiko kathinatthāro, anumodāmā''ti  evamādinā parivāre vuttavidhāneneva anumodāpetabbaṃ, itarehi ca anumoditabbaṃ.  evaṃ sabbesaṃ atthataṃ hoti kathinaṃ. vuttañhetaṃ parivāre ``dvinnaṃ puggalānaṃ  atthataṃ hoti kathinaṃ -- atthārakassa ca anumodakassa cā''ti (pari0 403). punapi  vuttaṃ -- ``na saṅgho kathinaṃ attharati, na gaṇo kathinaṃ attharati, puggalo kathinaṃ  attharati, saṅghassa anumodanā gaṇassa anumodanā puggalassa atthārā saṅghassa atthataṃ hoti  kathinaṃ, gaṇassa atthataṃ hoti kathinaṃ, puggalassa atthataṃ hoti kathinaṃ''ti (pari0  414).</p>
              <p>[03]evaṃ atthate pana kathine sace kathinacīvarena saddhiṃ ābhataṃ ānisaṃsaṃ dāyakā  ``yena amhākaṃ kathinaṃ gahitaṃ, tasseva demā''ti denti ^a^M0.0391^ea^, bhikkhusaṅgho  anissaro. atha avicāretvāva datvā gacchanti, bhikkhusaṅgho issaro. tasmā sace  kathinatthārakassa sesacīvarānipi dubbalāni honti, saṅghena apaloketvā tesampi atthāya  vatthāni dātabbāni. kammavācā pana ekāyeva vaṭṭati. avasese kathinānisaṃse balavavatthāni  ^a^P5.1110^ea^ vassāvāsikaṭṭhitikāya dātabbāni, ṭhitikāya abhāve therāsanato paṭṭhāya  dātabbāni, garubhaṇḍaṃ na bhājetabbaṃ. sace pana ekasīmāya bahū vihārā honti,  sabbe bhikkhū sannipātetvā ekattha kathinaṃ attharitabbaṃ, visuṃ visuṃ attharituṃ  na vaṭṭati.</p>
              <p>[03] 308^b^.^eb^ idāni yathā ca kathinaṃ atthataṃ hoti, yathā ca anatthataṃ, taṃ vidhiṃ vitthārato  dassetuṃ ^b^evañca pana bhikkhave atthataṃ hoti kathinaṃ evaṃ anatthata^eb^nti vatvā  akaraṇīyañceva mahābhūmikañca anatthatalakkhaṇaṃ tāva dassento ^b^na ullikhitamattenā^eb^tiādike  catuvīsati ākāre dassesi. tato paraṃ atthatalakkhaṇaṃ dassento ^b^ahatena atthata^eb^ntiādike  sattarasa ākāre dassesi. parivārepi hi ``catuvīsatiyā ākārehi anatthataṃ  hoti kathinaṃ, sattarasahi ākārehi atthataṃ hoti kathina''nti idameva lakkhaṇaṃ  vuttaṃ.</p>
              <p>[03]tattha ^a^V0.0369^ea^ ^b^ullikhitamattenā^eb^ti dīghato ca puthulato ca pamāṇaggahaṇamattena. pamāṇañhi gaṇhanto  tassa tassa padesassa sañjānanatthaṃ nakhādīhi vā paricchedaṃ dassento ullikhati, nalāṭādīsu  vā ghaṃsati, tasmā taṃ pamāṇaggahaṇaṃ ``ullikhitamatta''nti vuccati. ^b^dhovanamattenā^eb^ti  kathinadussadhovanamattena. ^b^cīvaravicāraṇamattenā^eb^ti ``pañcakaṃ vā sattakaṃ vā navakaṃ  vā ekādasakaṃ vā hotū''ti evaṃ vicāritamattena. ^b^chedanamattenā^eb^ti yathāvicāritassa  vatthassa chedanamattena. ^b^bandhanamattenā^eb^ti moghasuttakāropanamattena. ^b^ovaṭṭiyakaraṇamattenā^eb^ti  moghasuttakānusārena dīghasibbitamattena. ^b^kaṇḍusakaraṇamattenā^eb^ti muddhiyapattabandhanamattena.  ^b^daḷhīkammakaraṇamattenā^eb^ti dve cimilikāyo ekato katvā sibbitamattena. atha  vā paṭhamacimilikā ghaṭetvā ṭhapitā hoti, kathinasāṭakaṃ tassā kucchicimilikaṃ  katvā sibbitamattenātipi attho. mahāpaccariyaṃ ^a^M0.0392^ea^ ``pakaticīvarassa upassayadānenā''ti  vuttaṃ. kurundiyaṃ pana ``pakatipattabaddhacīvaraṃ dupaṭṭaṃ kātuṃ kucchicimilikaṃ  alliyāpanamattenā''ti vuttaṃ. ^b^anuvātakaraṇamattenā^eb^ti piṭṭhianuvātāropanamattena.  ^b^paribhaṇḍakaraṇamattenā^eb^ti kucchianauvātāropanamattena. ^b^ovaddheyyakaraṇamattenā^eb^ti  āgantukapattāropanamattena ^a^P5.1111^ea^. kathinacīvarato vā pattaṃ gahetvā aññasmiṃ  akathinacīvare pattāropanamattena.</p>
              <p>[03]^b^kambalamaddanamattenā^eb^ti ekavāraṃyeva rajane pakkhittena dantavaṇṇena paṇḍupalāsavaṇṇena  vā. sace pana sakiṃ vā dvikkhattuṃ vā rattampi sāruppaṃ hoti, vaṭṭati. ^b^nimittakatenā^eb^ti  ``iminā dussena kathinaṃ attharissāmī''ti evaṃ nimittakatena. ettakameva  hi parivāre vuttaṃ. aṭṭhakathāsu pana ``ayaṃ sāṭako sundaro, sakkā iminā  kathinaṃ attharitu'nti evaṃ nimittakammaṃ katvā laddhenā''ti vuttaṃ. ^b^parikathākatenā^eb^ti  ``kathinaṃ nāma dātuṃ vaṭṭati, kathinadāyako bahuṃ puññaṃ pasavatī''ti evaṃ parikathāya  uppāditena. kathinaṃ nāma atiukkaṭṭhaṃ vaṭṭati, mātarampi viññāpetuṃ na vaṭṭati,  ākāsato otiṇṇasadisameva vaṭṭatīti. ^b^kukkukatenā^eb^ti tāvakālikena. ^b^sannidhikatenā^eb^ti  ettha duvidho sannidhi karaṇasannidhi ca nicayasannidhi ca. tattha tadaheva akatvā ṭhapetvā  karaṇaṃ karaṇasannidhi. saṅgho ajja kathinadussaṃ labhitvā punadivase deti, ayaṃ  nicayasannidhi.</p>
              <p>[03]^b^nissaggiyenā^eb^ti rattinissaggiyena. parivārepi vuttaṃ -- ``nissaggiyaṃ nāma  kariyamāne aruṇaṃ uṭṭhahatī''ti. ^b^akappakatenā^eb^ti anādinnakappabindunā. ^b^aññatra  saṅghāṭiyā^eb^tiādīsu ṭhapetvā saṅghāṭiuttarāsaṅgāntaravāsake aññena paccattharaṇādinā  atthataṃ anatthataṃ hotīti. ^b^aññatra pañcakena vā atirekapañcakena vā^eb^ti pañca vā  atirekāni vā khaṇḍāni katvā mahāmaṇḍalāḍḍhamaṇḍalāni ^a^V0.0370^ea^ dassetvā kateneva vaṭṭati. evañhi  samaṇḍalikataṃ hoti, taṃ ṭhapetvā aññena acchinnakena vā dvatticatukhaṇḍena vā na vaṭṭati.  ^b^aññatra puggalassa atthārā^eb^ti puggalassa atthāraṃ ṭhapetvā na aññena saṅghassa vā  gaṇassa vā atthārena atthataṃ hoti. ^b^nissīmaṭṭho anumodatī^eb^ti bahiupacārasīmāya ṭhito  anumodati.</p>
              <p>[03] 309^b^.^eb^ ^b^ahatenā^eb^ti ^a^M0.0393^ea^ aparibhuttena. ^b^ahatakappenā^eb^ti ahatasadisena ekavāraṃ  vā dvikkhattuṃ vā dhotena. ^b^pilotikāyā^eb^ti hatavatthakasāṭakena ^a^P5.1112^ea^.  ^b^paṃsukūlenā^eb^ti tevīsatiyā khettesu uppannapaṃsukūlena. paṃsukūlikabhikkhunā  coḷakabhikkhaṃ āhiṇḍitvā laddhacoḷakehi katacīvarenātipi kurundimahāpaccarīsu  vuttaṃ. ^b^pāpaṇikenā^eb^ti āpaṇadvāre patitapilotikaṃ gahetvā kathinatthāya deti,  tenāpi vaṭṭatīti attho. sesaṃ vuttavipallāseneva veditabbaṃ. imasmiṃ pana ṭhāne  ``saha kathinassa atthārā kati dhammā jāyantī''tiādi bahuaṭṭhakathāsu vuttaṃ,  taṃ sabbaṃ parivāre pāḷiārūḷhameva, tasmā tattha āgatanayeneva veditabbaṃ. na  hi tena idha avuccamānena kathinatthārakassa kiñci parihāyati.</p>
              <p>[03] 310^b^.^eb^ evaṃ kathinatthāraṃ dassetvā idāni ubbhāraṃ dassetuṃ ^b^kathañca bhikkhave ubbhataṃ  hoti kathina^eb^ntiādimāha. tattha ^b^mātikā^eb^ti mātaro; janettiyoti attho.  kathinubbhārañhi etā aṭṭha janettiyo. tāsu pakkamanaṃ anto assāti ^b^pakkamanantikā^eb^.  evaṃ sesāpi veditabbā.</p>
            </h4>
          </h3>
          <h3>
            <h3n> ādāyasattakakathā</h3n>
            <h4>
              <h4n> </h4n>
              <p>[03] 311^b^.^eb^ ^b^na paccessa^eb^nti na puna āgamissaṃ. etasmiṃ pana pakkamanantike kathinuddhāre  paṭhamaṃ cīvarapalibodho chijjati, pacchā āvāsapalibodho. evaṃ pakkamato hi cīvarapalibodho  antosīmāyameva chijjati, āvāsapalibodho sīmātikkame. vuttampi cetaṃ parivāre --</p>
              <p>[21] ``pakkamanantiko kathinuddhāro, vutto ādiccabandhunā.</p>
              <p>[27] etañca tāhaṃ vissajjissaṃ, cīvarapalibodho paṭhamaṃ chijjati.</p>
              <p>[22] pacchā āvāsapalibodho chijjatī''ti.. (pari0 415).</p>
              <p>[03]^b^cīvaraṃ ādāyā^eb^ti akatacīvaraṃ ādāya. ^b^bahisīmagatassā^eb^ti aññaṃ sāmantavihāraṃ  gatassa. ^b^evaṃ hotī^eb^ti tasmiṃ vihāre senāsanaphāsukaṃ vā sahāyasampattiṃ vā  disvā evaṃ hoti ^a^V0.0371^ea^. etasmiṃ pana niṭṭhānantike kathinuddhāre āvāsapalibodho  paṭhamaṃ chijjati, so hi ``na paccessa''nti citte uppannamatteyeva chijjati. vuttampi  cetaṃ --</p>
              <p>[21] ``niṭṭhānantiko ^a^M0.0394^ea^ kathinuddhāro, vutto ādiccabandhunā.</p>
              <p>[27] etañca tāhaṃ vissajjissaṃ, āvāsapalibodho paṭhamaṃ chijjati.</p>
              <p>[22] cīvare niṭṭhite cīvarapalibodho chijjatī''ti..</p>
              <p>[03]etena ^a^P5.1113^ea^ nayena sesamātikāvibhajanepi attho veditabbo. ayaṃ pana  viseso -- ``sanniṭṭhānantike dvepi palibodhā nevimaṃ cīvaraṃ kāressaṃ, na paccessanti  citte uppannamatteyeva ekato chijjantīti. vuttañhetaṃ --</p>
              <p>[21] ``sanniṭṭhānantiko kathinuddhāro, vutto ādiccabandhunā.</p>
              <p>[22] etañca tāhaṃ vissajjissaṃ, dve palibodhā apubbaṃ acarimaṃ chijjantī''ti..</p>
              <p>[03]evaṃ sabbakathinuddhāresu palibodhupacchedo veditabbo. so pana yasmā iminā ca  vuttanayena parivāre ca āgatabhāvena sakkā jānituṃ, tasmā vitthārato na vutto.  ayaṃ panettha saṅkhepo -- nāsanantike āvāsapalibodho paṭhamaṃ chijjati, cīvare naṭṭhe  cīvarapalibodho chijjati. yasmā cīvare naṭṭhe cīvarapalibodho chijjati, tasmā ``nāsanantiko''ti  vuttaṃ.</p>
              <p>[03]savanantike cīvarapalibodho paṭhamaṃ chijjati, tasmā tassa saha savanena āvāsapalibodho  chijjati.</p>
              <p>[03]āsāvacchedike āvāsapalibodho paṭhamaṃ chijjati. cīvarāsāya upacchinnāya cīvarapalibodho  chijjati. ayaṃ pana yasmā ``anāsāya labhati; āsāya na labhati; tassa evaṃ hoti  `idhevimaṃ cīvaraṃ kāressaṃ, na paccessa'''ntiādinā nayena itarehi uddhārehi saddhiṃ  vomissakadesano anekappabhedo hoti, tasmā parato visuṃ vitthāretvā vutto,  idha na vutto. idha pana savanantikassa anantaraṃ sīmātikkantiko vutto. tattha cīvarapalibodho  paṭhamaṃ chijjati, tassa bahisīme āvāsapalibodho chijjati. sahubbhāre dve palibodhā  apubbaṃ acarimaṃ chijjantīti.</p>
              <p>[03] 316-325^b^.^eb^ evaṃ ^a^M0.0395^ea^ ^a^V0.0372^ea^ ādāyavāre sattakathinuddhāre dassetvā puna samādāyavārepi  vippakatacīvarassa ādāyasamādāyavāresupi yathāsambhavaṃ teyeva dassitā. tato paraṃ  antosīmāyaṃ ``paccessaṃ na paccessa''nti imaṃ vidhiṃ anāmasitvāva ``na paccessa''nti  imameva āmasitvā anadhiṭṭhitenā''tiādinā nayena ca ye ye yujjanti, te te dassitā.  tato paraṃ ``cīvarāsāya pakkamatī''tiādinā nayena itarehi saddhiṃ vomissakanayena  anekakkhattuṃ āsāvacchedikaṃ dassetvā puna disaṃgamiyavasena ca phāsuvihārikavasena  ca niṭṭhānantikesu yujjamānā kathinuddhārā dassitā. evaṃ ^a^P5.1114^ea^ pabhedato  kathinuddhāraṃ dassetvā idāni ye tena tena kathinuddhārena palibodhā chijjantīti vuttā,  tesaṃ paṭipakkhe dassento ^b^dveme bhikkhave kathinassa palibodhā^eb^tiādimāha.  tattha ^b^cattenā^eb^ti yena cittena so āvāso catto hoti, taṃ cattaṃ nāma, tena  cattena. ^b^vantamuttesupi^eb^ eseva nayo. sesaṃ sabbattha uttānamevāti.</p>
              <p>[06] kathinakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 8. cīvarakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> jīvakavatthukathā</h3n>
            <h4>
              <h4n> </h4n>
              <p>[03] 326^b^.^eb^ cīvarakkhandhake ^a^M0.0396^ea^ ^a^V0.0373^ea^ -- ^b^padakkhiṇā^eb^ti chekā kusalā. ^b^abhisaṭā^eb^ti  abhigatā. kehi abhigatāti? atthikehi atthikehi manussehi; karaṇatthe pana  sāmivacanaṃ katvā ``atthikānaṃ atthikānaṃ manussāna''nti vuttaṃ. ^b^paññāsāya ca  rattiṃ gacchatī^eb^ti paññāsa kahāpaṇe gahetvā rattiṃ gacchati. ^b^negamo^eb^ti kuṭumbiyagaṇo.</p>
              <p>[03] 327^b^.^eb^ ^b^sālavatiṃ kumāriṃ gaṇikaṃ vuṭṭhāpesī^eb^ti nāgarā dve satasahassāni, rājā  satasahassanti tīṇi satasahassāni, aññañca ārāmuyyānavāhanādiparicchedaṃ datvā vuṭṭhāpesuṃ;  gaṇikaṭṭhāne ṭhapesunti attho. ^b^paṭisatena ca rattiṃ gacchatī^eb^ti rattiṃ paṭisatena  gacchati. ^b^gilānaṃ paṭivedeyya^eb^nti gilānabhāvaṃ jānāpeyyaṃ. ^b^kattarasuppe^eb^ti  jiṇṇasuppe.</p>
              <p>[03] 328^b^.^eb^ ^b^kā me deva mātā, ko pitā^eb^ti kasmā pucchi? taṃ kira aññe rājadārakā  kīḷantā kalahe uṭṭhite ``nimmātiko nippitiko''ti vadanti. yathā ca aññesaṃ  dārakānaṃ chaṇādīsu cuḷamātāmahāmātādayo kiñci paṇṇākāraṃ pesenti, tathā tassa  na koci kiñci peseti. iti so taṃ sabbaṃ cintetvā ``nimmātikoyeva nu  kho aha''nti jānanatthaṃ ``kā me deva mātā, ko pitā''ti pucchi.</p>
              <p>[03]^b^yannūnāhaṃ sippaṃ sikkheyya^eb^nti yaṃnūna ahaṃ vejjasippaṃ sikkheyyanti cintesi.  tassa kira etadahosi -- ``imāni kho hatthiassasippādīni parūpaghātapaṭisaṃyuttāni, vejjasippaṃ  mettāpubbabhāgaṃ sattānaṃ hitapaṭisaṃyutta''nti. tasmā vejjasippameva sandhāya ``yaṃnūnāhaṃ  sippaṃ sikkheyya''nti cintesi. apicāyaṃ ito kappasatasahassassa ^a^P5.1115^ea^  upari padumuttarassa bhagavato upaṭṭhākaṃ ``buddhupaṭṭhāko aya''nti catuparisantare patthataguṇaṃ  vejjaṃ disvā ``aho vatāhampi evarūpaṃ ṭhānantaraṃ pāpuṇeyya''nti cintetvā sattāhaṃ  buddhappamukhassa saṅghassa dānaṃ datvā bhagavantaṃ vanditvā ^a^V0.0374^ea^ ``ahampi bhagavā tumhākaṃ  ^a^M0.0397^ea^ upaṭṭhāko asukavejjo viya anāgate buddhupaṭṭhāko bhaveyya''nti patthanamakāsi.  tāya purimapatthanāya codiyamānopesa vejjasippameva sandhāya ``yaṃnūnāhaṃ sippaṃ sikkheyya''nti  cintesi.</p>
              <p>[03] 329^b^.^eb^ ^b^disāpāmokkho^eb^ti sabbadisāsu vidito pākaṭo padhāno vāti attho. tasmiñca  samaye takkasīlato vāṇijā abhayarājakumāraṃ dassanāya agamaṃsu. te jīvako ``kuto  tumhe āgatā''ti pucchi. ``takkasīlato''ti vutte ``atthi tattha vejjasippācariyo''ti  pucchi. ``āma kumāra, takkasīlāyaṃ disāpāmokkho vejjo paṭivasatī''ti sutvā  ``tena hi yadā gacchatha, mayhaṃ āroceyyāthā''ti āha. te tathā akaṃsu. so  pitaraṃ anāpucchā tehi saddhiṃ takkasīlaṃ agamāsi. tena vuttaṃ -- ``abhayaṃ rājakumāraṃ  anāpucchā''tiādi.</p>
              <p>[03]^b^icchāmahaṃ ācariya sippaṃ sikkhitu^eb^nti taṃ kira upasaṅkamantaṃ disvā so vejjo  ``kosi tvaṃ tātā''ti pucchi. so ``bimbisāramahārājassa nattā abhayakumārassa  puttomhī''ti āha. ``kasmā pana tvamasi tāta idhāgato''ti, tato so ``tumhākaṃ  santike sippaṃ sikkhitu''nti vatvā icchāmahaṃ ācariya sippaṃ sikkhitunti āha.  ^b^bahuñca gaṇhātī^eb^ti yathā aññe khattiyakumārādayo ācariyassa dhanaṃ datvā kiñci  kammaṃ akatvā sikkhantiyeva, na so evaṃ. so pana kiñci dhanaṃ adatvā dhammantevāsikova  hutvā ekaṃ kālaṃ upajjhāyassa kammaṃ karoti, ekaṃ kālaṃ sikkhati. evaṃ  santepi abhinīhārasampanno kulaputto attano medhāvitāya bahuñca gaṇhāti, lahuñca  gaṇhāti, suṭṭhu ca upadhāreti, gahitañcassa na sammussati.</p>
              <p>[03]^b^satta ca me vassāni adhīyantassa nayimassa sippassa anto paññāyatī^eb^ti ettha ayaṃ kira  jīvako yattakaṃ ācariyo jānāti, yaṃ aññe soḷasahi vassehi uggaṇhanti, taṃ sabbaṃ  sattahi vassehi uggahesi ^a^P5.1116^ea^. sakkassa pana devarañño etadahosi --  ``ayaṃ buddhānaṃ upaṭṭhāko aggavissāsako bhavissati, handa naṃ bhesajjayojanaṃ sikkhāpemī''ti  ācariyassa sarīre ajjhāvasitvā yathā ṭhapetvā kammavipākaṃ avasesarogaṃ ekeneva  bhesajjayogena tikicchituṃ sakkoti, tathā naṃ bhesajjayojanaṃ sikkhāpesi. so pana  ``ācariyassa santike sikkhāmī''ti maññati, tasmā ``samattho idāni jīvako tikicchitu''nti  ^a^M0.0398^ea^ sakkena vissaṭṭhamatte evaṃ cintetvā ācariyaṃ pucchi. ācariyo pana ``na  iminā mamānubhāvena uggahitaṃ, devatānubhāvena uggahita''nti ñatvāva ^b^tena hi  bhaṇe^eb^tiādimāha. ^b^samantā yojanaṃ āhiṇḍanto^eb^ti ^a^V0.0375^ea^ divase divase ekekena dvārena  nikkhamitvā cattāro divase āhiṇḍanto. ^b^parittaṃ pātheyyaṃ pādāsī^eb^ti  appamattakaṃ adāsi. kasmā? tassa kira etadahosi -- ``ayaṃ mahākulassa putto  gatamattoyeva pitipitāmahānaṃ santikā mahāsakkāraṃ labhissati, tato mayhaṃ vā sippassa  vā guṇaṃ na jānissati, antarāmagge pana khīṇapātheyyo sippaṃ payojetvā avassaṃ  mayhañca sippassa ca guṇaṃ jānissatī''ti parittaṃ dāpesi.</p>
            </h4>
          </h3>
          <h3>
            <h3n> seṭṭhibhariyādivatthukathā</h3n>
            <h4>
              <h4n> </h4n>
              <p>[03] 330^b^.^eb^ ^b^pasatenā^eb^ti ekahatthapuṭena. ^b^picunā^eb^ti kappāsapaṭalena. ^b^yatrahi nāmā^eb^ti  yā nāma. ^b^kimpimāya^eb^nti kimpi me ayaṃ. ^b^upajānāmetassa saṃyamassā^eb^ti  katassa ca rogūpasamassa ca upakāraṃ jānāmāti adhippāyo.</p>
              <p>[03] 331^b^.^eb^ ^b^sabbālaṅkāraṃ tuyhaṃ hotū^eb^ti rājā kira ``sace imaṃ gaṇhissati, pamāṇayutte  ṭhāne naṃ ṭhapessāmi. sace na gaṇhissati, abbhantarikaṃ naṃ vissāsakaṃ karissāmī''ti  cintetvā evamāha. abhayakumārassāpi nāṭakānampi cittaṃ uppajji ``aho vata na  gaṇheyyā''ti. sopi tesaṃ cittaṃ ñatvā viya ``idaṃ me deva ayyikānaṃ ābharaṇaṃ,  nayidaṃ mayhaṃ gaṇhituṃ patirūpa''nti vatvā ^b^alaṃ devā^eb^tiādimāha. ^b^adhikāraṃ  me devo saratū^eb^ti katassa upakāraṃ me devo saratūti attho. rājā pasanno  sabbākārasampannaṃ gehañca ambavanuyyānañca anusaṃvaccharaṃ satasahassauṭṭhānakaṃ gāmañca mahāsakkārañca  datvā ^b^tena hi bhaṇe^eb^tiādimāha.</p>
            </h4>
          </h3>
          <h3>
            <h3n> rājagahaseṭṭhivatthukathā</h3n>
            <h4>
              <h4n> </h4n>
              <p>[03] 332^b^.^eb^ ^b^sakkhissasi^eb^ ^a^P5.1117^ea^ ^b^pana tvaṃ gahapatī^eb^ti kasmā āha? iriyāpathasamparivattanena  kira matthaluṅgaṃ na saṇṭhāti, assa ca tīhi sattāhehi niccalassa ^a^M0.0399^ea^ nipannassa  matthaluṅgaṃ saṇṭhahissatīti ñatvā appeva nāma sattasattamāse paṭijānitvā sattasattadivasepi  nipajjeyyāti naṃ evamāha. teneva parato vuttaṃ ``api ca paṭikacceva mayā ñāto''ti.  ^b^sīsacchaviṃ uppāṭetvā^eb^ti sīsacammaṃ apanetvā. ^b^sibbiniṃ vināmetvā^eb^ti  sibbiniṃ vivaritvā. ^b^nāhaṃ ācariya sakkomī^eb^ti tassa kira sarīre mahāḍāho  uppajji, tasmā evamāha. ^b^tīhi sattāhehī^eb^ti tīhi passehi ekekena sattāhena.</p>
              <p>[03] 333^b^.^eb^ ^b^janaṃ^eb^ ^a^V0.0376^ea^ ^b^ussāretvā^eb^ti janaṃ nīharāpetvā.</p>
            </h4>
          </h3>
          <h3>
            <h3n> pajjotarājavatthukathā</h3n>
            <h4>
              <h4n> </h4n>
              <p>[03] 334^b^.^eb^ ^b^jegucchaṃ me sappī^eb^ti ayaṃ kira rājā vicchikassa jāto, vicchikavisapaṭighātāya  ca sappi bhesajjaṃ hoti vicchikānaṃ paṭikūlaṃ, tasmā evamāha. ^b^uddekaṃ dassatī^eb^ti  uggāraṃ dassati. ^b^paññāsa yojanikā hotī^eb^ti paññāsa yojanāni gantuṃ samatthā hoti.  na kevalañcassa rañño hatthinīyeva, nāḷāgiri nāma hatthī yojanasataṃ gacchati, celakaṇṇo  ca muñcakeso cāti dve assā vīsayojanasataṃ gacchanti, kāko dāso saṭṭhiyojanāni  gacchati.</p>
              <p>[03]ekassa kira kulaputtassa anuppanne buddhe ekadivasaṃ bhuñjituṃ nisinnassa paccekabuddho  dvāre ṭhatvā agamāsi, tasseko puriso ``paccekabuddho āgantvā gato''ti ārocesi.  so sutvā ``gaccha, vegena pattaṃ āharā''ti āharāpetvā attano sajjitaṃ bhattaṃ  sabbaṃ datvā pesesi. itaro taṃ āharitvā paccekabuddhassa hatthe ṭhapetvā ``ahaṃ  bhante tumhākaṃ katena iminā kāyaveyyāvatikena yattha yattha nibbattopi vāhanasampanno  homī''ti patthanaṃ akāsi. so ayaṃ etarahi pajjoto nāma rājā jāto, tāya patthanāya  ayaṃ vāhanasampatti.</p>
              <p>[03]^b^sappiṃ pāyetvā^eb^ti sappiñca pāyetvā; paricārikānañca āhārācāre vidhiṃ ācikkhitvā.  ^b^nakhena bhesajjaṃ olumpetvā^eb^ti nakhena bhesajjaṃ odahitvā; pakkhipitvāti  attho. ^b^nicchāresī^eb^ti virecesi.</p>
            </h4>
          </h3>
          <h3>
            <h3n> siveyyakadussayugakathā</h3n>
            <h4>
              <h4n> </h4n>
              <p>[03] 335^b^.^eb^ ^b^siveyyakaṃ^eb^ ^a^M0.0400^ea^ nāma uttarakurūsu sivathikaṃ avamaṅgalavatthaṃ.  tattha kira manussā mataṃ tena vatthena veṭhetvā nikkhipanti, taṃ ^a^P5.1118^ea^  ``maṃsapesī''ti sallakkhetvā hatthisoṇḍakasakuṇā ukkhipitvā himavantakūṭe  ṭhapetvā vatthaṃ apanetvā khādanti. atha vanacarakā vatthaṃ disvā rañño āharanti.  evamidaṃ pajjotena laddhaṃ. siviraṭṭhe kusalā itthiyo tīhi aṃsūhi suttaṃ kantanti,  tena suttena vāyitavatthaṃ etantipi vadanti.</p>
            </h4>
          </h3>
          <h3>
            <h3n> samattiṃsavirecanakathā</h3n>
            <h4>
              <h4n> </h4n>
              <p>[03] 336^b^.^eb^ ^b^sinehethā^eb^ti ^a^V0.0377^ea^ kiṃ pana bhagavato kāyo lūkhoti na lūkho? bhagavato hi  āhāre sadā devatā dibbojaṃ pakkhipanti, sinehapānaṃ pana sabbattha dose temeti,  sirā mudukā karoti, tenāyaṃ evamāha. ^b^tīṇi uppalahatthānī^eb^ti ekaṃ oḷārikadosaharaṇatthaṃ,  ekaṃ majjhimadosaharaṇatthaṃ, ekaṃ sukhumadosaharaṇatthaṃ. ^b^nacirasseva pakatatto ahosī^eb^ti  evaṃ pakatatte pana kāye nāgarā dānaṃ sampādesuṃ. jīvako āgantvā bhagavantaṃ  etadavoca -- ``bhagavā ajja nāgarā tumhākaṃ dānaṃ dātukāmā, mā antogāmaṃ piṇḍāya  pavisathā''ti. mahāmoggallānatthero cintesi -- ``kuto nu kho ajja bhagavato paṭhamaṃ  piṇḍapāto laddhuṃ vaṭṭatī''ti. tato cintesi -- ``soṇo seṭṭhiputto khettaparikammato  paṭṭhāya aññehi asādhāraṇānaṃ khīrodakasecanasaṃvaddhānaṃ gandhasālīnaṃ odanaṃ bhuñjati,  tato bhagavato piṇḍapātaṃ āharissāmī''ti iddhiyā gantvā tassa pāsādatale attānaṃ  dassesi. so therassa pattaṃ gahetvā paṇītaṃ piṇḍapātaṃ adāsi. therassa ca gamanākāraṃ  disvā ``bhuñjatha bhante''ti āha. thero tamatthaṃ ārocesi ``bhuñjatha bhante, ahaṃ  aññaṃ bhagavato dassāmī''ti theraṃ bhojetvā gandhehi pattaṃ ubbaṭṭetvā piṇḍapātassa  pūretvā adāsi, taṃ thero āharitvā bhagavato adāsi.</p>
              <p>[03]rājāpi kho bimbisāro ``ajja bhagavā kiṃ bhuñjissatī''ti vihāraṃ āgantvā pavisamānova  piṇḍapātagandhaṃ ghāyitvā bhuñjitukāmo ahosi ^a^P5.1119^ea^. bhagavato ^a^M0.0401^ea^  dvīsuyeva piṇḍapātesu bhājanagatesu devatā ojaṃ pakkhipiṃsu -- yañca sujātā adāsi;  yañca parinibbānakāle cundo kammāraputto; aññesu kabaḷe kabaḷe pakkhipiṃsu,  tasmā bhagavā rañño icchaṃ jānitvā apakkhittojameva thokaṃ piṇḍapātaṃ rañño dāpesi.  so paribhuñjitvā pucchi -- ``kiṃ bhante, uttarakuruto ābhataṃ bhojana''nti? ``na  mahārāja, uttarakuruto; apica kho taveva raṭṭhavāsino gahapatiputtassa bhojanaṃ eta''nti  vatvā soṇassa sampattiṃ ācikkhi. taṃ sutvā rājā soṇaṃ daṭṭhukāmo hutvā cammakkhandhake  vuttanayena asītiyā kulaputtasahassehi saddhiṃ soṇassa āgamanaṃ akāsi. te bhagavato  dhammadesanaṃ sutvā sotāpannā jātā. soṇo pana pabbajitvā arahatte patiṭṭhito.  bhagavāpi etadatthameva rañño piṇḍapātaṃ dāpesi.</p>
            </h4>
          </h3>
          <h3>
            <h3n> varayācanakathā</h3n>
            <h4>
              <h4n> </h4n>
              <p>[03] 337^b^.^eb^ evaṃ ^a^V0.0378^ea^ katabhattakicce bhagavati atha kho jīvako komārabhacco taṃ siveyyakaṃ  dussayugaṃ ādāya...pe0... etadavoca. ^b^atikkantavarā^eb^ti ettha vinicchayo mahākhandhake  vuttanayeneva veditabbo. ^b^bhagavā bhante paṃsukūliko bhikkhusaṅgho cā^eb^ti  bhagavato hi buddhattaṃ pattato paṭṭhāya yāva idaṃ vatthaṃ, etthantare vīsati vassāni na  koci gahapaticīvaraṃ sādiyi, sabbe paṃsukūlikāva ahesuṃ. tenāyaṃ evamāha. ^b^gahapaticīvara^eb^nti  gahapatīhi dinnacīvaraṃ. ^b^dhammiyā kathāyā^eb^ti vatthadānānisaṃsapaṭisaṃyuttāya kathāya.  ^b^itarītarenāpī^eb^ti appagghenapi mahagghenapi; yena kenacīti attho. ^b^pāvāro^eb^ti  salomako kappāsādibhedo. ^b^anujānāmi bhikkhave kojava^eb^nti ettha pakatikojavameva  vaṭṭati, mahāpiṭṭhiyakojavaṃ na vaṭṭati. mahāpiṭṭhiyakojavanti uṇṇāmayo pāvārasadiso  kojavo.</p>
            </h4>
          </h3>
          <h3>
            <h3n> kambalānujānanādikathā</h3n>
            <h4>
              <h4n> </h4n>
              <p>[03] 338^b^.^eb^ ^b^kāsirājā^eb^ti kāsīnaṃ rājā; pasenadissa ekapitikabhātā esa. ^b^aḍḍhakāsiya^eb^nti  ettha kāsīti sahassaṃ vuccati taṃ agghanako kāsiyo ^a^M0.0402^ea^. ayaṃ pana pañcasatāni  agghati, tasmā ``aḍḍhakāsiyo''ti vutto. tenevāha -- ``upaḍḍhakāsīnaṃ khamamāna''nti.</p>
              <p>[03] 339^b^.^eb^ ^b^uccāvacānī^eb^ti sundarāni ca asundarāni ca. ^b^bhaṅgaṃ^eb^ ^a^P5.1120^ea^ nāma  khomādīhi pañcahi suttehi missetvā kataṃ; vākamayamevātipi vadanti.</p>
              <p>[03] 340^b^.^eb^ ^b^ekaṃyeva bhagavatā cīvaraṃ anuññātaṃ na dve^eb^ti te kira itarītarena cīvarenāti  etassa ``gahapatikena vā paṃsukūlena vā''ti evaṃ atthaṃ sallakkhiṃsu. ^b^nāgamesu^eb^nti  yāva te susānato āgacchanti, tāva te na acchiṃsu; pakkamiṃsuyeva. ^b^nākāmā bhāgaṃ  dātu^eb^nti na anicchāya dātuṃ; yadi pana icchanti, dātabbo. ^b^āgamesu^eb^nti upacāre  acchiṃsu. tenāha bhagavā āha -- ``anujānāmi bhikkhave āgamentānaṃ akāmā bhāgaṃ  dātu''nti. yadi pana manussā ``idhāgatā eva gaṇhantū''ti denti, saññāṇaṃ vā  katvā gacchanti ``sampattā gaṇhantū''ti sampattānaṃ sabbesampi pāpuṇanti. sace chaḍḍetvā  gatā, yena gahitaṃ, so eva sāmī. ^b^sadisā susānaṃ okkamiṃsū^eb^ti sabbe samaṃ okkamiṃsu;  ekadisāya vā okkamiṃsūtipi ^a^V0.0379^ea^ attho. ^b^te katikaṃ katvā^eb^ti laddhaṃ paṃsukūlaṃ  sabbe bhājetvā gaṇhissāmāti bahimeva katikaṃ katvā.</p>
              <p>[03] 342^b^.^eb^ cīvarapaṭiggāhakanti yo gahapatikehi saṅghassa dīyamānaṃ cīvaraṃ gaṇhāti. ^b^yo  na chandāgatiṃ gaccheyyā^eb^tiādīsu cīvarapaṭiggāhakesu pacchā āgatānampi attano  ñātakādīnaṃ paṭhamataraṃ paṭiggaṇhanto vā ekaccasmiṃ pemaṃ dassetvā gaṇhanto vā  lobhapakatikatāya attano pariṇāmento vā ^b^chandāgatiṃ gacchati^eb^ nāma. paṭhamataraṃ āgatassāpi  kodhavasena pacchā gaṇhanto vā duggatamanussesu avamaññaṃ katvā gaṇhanto vā ``kiṃ  vo ghare ṭhapanokāso natthi, tumhākaṃ santakaṃ gahetvā gacchathā''ti evaṃ saṅghassa  lābhantarāyaṃ karonto vā ^b^dosāgatiṃ gacchati^eb^ nāma. yo pana muṭṭhassati asampajāno,  ayaṃ ^b^mohāgatiṃ gacchati^eb^ nāma. pacchā āgatānampi issarānampi bhayena paṭhamataraṃ paṭiggaṇhanto  vā ``cīvarapaṭiggāhakaṭṭhānaṃ nāmetaṃ bhāriya''nti santasanto vā ^b^bhayāgatiṃ gacchati^eb^  ^a^P5.1121^ea^ nāma. ``mayā idañcidañca gahitaṃ, idañciṃdañca na gahita''nti evaṃ  jānanto ^b^gahitāgahitaṃ jānāti^eb^ nāma. tasmā yo na chandāgatiādivasena gacchati, ñātakāññātakāḍḍhaduggatesu  visesaṃ akatvā ^a^M0.0403^ea^ āgatapāpāṭiyā gaṇhāti, sīlācārapaṭipattiyutto hoti,  satimā medhāvī bahussuto, sakkoti dāyakānaṃ vissaṭṭhavācāya parimaṇḍalehi padabyañjanehi  anumodanaṃ karonto pasādaṃ janetuṃ, evarūpo sammannitabbo.</p>
              <p>[03]^b^evañca pana bhikkhave sammannitabbo^eb^ti ettha pana etāya yathāvuttāya kammavācāyapi apalokanenāpi  antovihāre sabbasaṅghamajjhepi khaṇḍasīmāyapi sammannituṃ vaṭṭatiyeva. evaṃ sammatena  ca vihārapaccante vā padhānaghare vā na acchitabbaṃ. yattha pana āgatāgatā manussā  sukhaṃ passanti, tādise dhuravihāraṭṭhāne bījaniṃ passe ṭhapetvā sunivatthena supārutena  nisīditabbanti.</p>
              <p>[03]^b^tattheva ujjhitvā^eb^ti ``paṭiggahaṇameva amhākaṃ bhāro''ti vatvā gahitaṭṭhāneyeva  chaḍḍetvā gacchanti. ^b^cīvaranidahaka^eb^nti cīvarapaṭisāmakaṃ. ^b^yo na chandāgatiṃ  gaccheyyā^eb^tiādīsu cettha ito parañca sabbattha vuttanayeneva vinicchayo veditabbo.  sammutivinicchayopi kathitānusāreneva jānitabbo.</p>
            </h4>
          </h3>
          <h3>
            <h3n> bhaṇḍāgārasammutiādikathā</h3n>
            <h4>
              <h4n> </h4n>
              <p>[03] 343^b^.^eb^ ^b^vihāraṃ^eb^ ^a^V0.0380^ea^ ^b^vā^eb^tiādīsu yo ārāmamajjhe ārāmikasāmaṇerādīhi avivitto sabbesaṃ  samosaraṇaṭṭhāne vihāro vā aḍḍhayogo vā hoti, so sammannitabbo. paccantasenāsanaṃ  pana na sammannitabbaṃ. idaṃ pana bhaṇḍāgāraṃ khaṇḍasīmaṃ gantvā khaṇḍasīmāya nisinnehi  sammannituṃ na vaṭṭati, vihāramajjheyeva sammannitabbaṃ.</p>
              <p>[03]^b^guttāguttañca jāneyyā^eb^ti ettha yassa tāva chadanādīsu koci doso natthi, taṃ guttaṃ.  yassa pana chadanatiṇaṃ vā chadaniṭṭhakā vā yattha katthaci patitā, yena ovassati vā, mūsikādīnaṃ  ^a^P5.1122^ea^ vā paveso hoti, bhittiādīsu vā katthaci chiddaṃ hoti, upacikā  vā uṭṭhahanti, taṃ sabbaṃ aguttaṃ nāma. taṃ sallakkhetvā paṭisaṅkharitabbaṃ. sītasamaye  dvārañca vātapānañca supihitaṃ kātabbaṃ, sītena hi cīvarāni kaṇṇakitāni honti.  uṇhasamaye antarantarā vātappavesanatthaṃ vivaritabbaṃ. evaṃ karonto hi guttāguttaṃ  jānāti nāma.</p>
              <p>[03]imehi ^a^M0.0404^ea^ pana cīvarapaṭiggāhakādīhi tīhipi attano vattaṃ jānitabbaṃ. tattha  cīvarapaṭiggāhakena tāva yaṃ yaṃ manussā ``kālacīvara''nti vā ``akālacīvara''nti  vā ``accekacīvara''nti vā ``vassikasāṭika''nti vā ``nisīdana''nti vā  ``paccattharaṇa''nti vā ``mukhapuñchanacoḷa''nti vā denti, taṃ sabbaṃ ekarāsiṃ  katvā missetvā na gaṇhitabbaṃ, visuṃ visuṃ katvāva gaṇhitvā cīvaranidahakassa tatheva  ācikkhitvā dātabbaṃ. cīvaranidahakenāpi bhaṇḍāgārikassa dadamānena idaṃ kālacīvaraṃ...pe0...  idaṃ mukhapuñchanacoḷanti ācikkhitvāva dātabbaṃ. bhaṇḍāgārikenāpi tatheva visuṃ  visuṃ viya saññāṇaṃ katvā ṭhapetabbaṃ. tato saṅghena ``kālacīvaraṃ āharā''ti  vutte kālacīvarameva dātabbaṃ...pe0... mukhapuñchanacoḷakaṃ āharāti vutte tadeva dātabbaṃ.</p>
              <p>[03]iti bhagavatā cīvarapaṭiggāhako anuññāto, cīvaranidahako anuññāto, bhaṇḍāgāraṃ anuññātaṃ,  bhaṇḍāgāriko anuññāto, na bāhulikatāya na asantuṭṭhiyā; apica kho saṅghassānuggahāya.  sace hi āhaṭāhaṭaṃ gahetvā bhikkhū bhājeyyuṃ, neva āhaṭaṃ na anāhaṭaṃ na dinnaṃ  nādinnaṃ na laddhaṃ nāladdhaṃ jāneyyuṃ, āhaṭāhaṭaṃ therāsane vā dadeyyuṃ, khaṇḍākhaṇḍaṃ  vā chinditvā gaṇheyyuṃ; evaṃ sati ayuttaparibhogo ca hoti, na ca sabbesaṃ saṅgaho  kato hoti. bhaṇḍāgāre pana cīvaraṃ ṭhapetvā ussannakāle ekekassa bhikkhuno  ticīvaraṃ vā dve dve vā ^a^V0.0381^ea^ ekekaṃ vā cīvaraṃ dassanti, laddhāladdhaṃ jānissanti, aladdhabhāvaṃ  ñatvā saṅgahaṃ kātuṃ maññissantīti.</p>
              <p>[03]^b^na bhikkhave bhaṇḍāgāriko vuṭṭhāpetabbo^eb^ti ettha aññepi avuṭṭhāpanīyā jānitabbā.  cattāro hi na vuṭṭhāpetabbā -- vuḍḍhataro ^a^P5.1123^ea^, bhaṇḍāgāriko, gilāno,  saṅghato laddhasenāsanoti. tattha vuḍḍhataro attano vuḍḍhatāya navakatarena na vuṭṭhāpetabbo, bhaṇḍāgāriko  saṅghena sammannitvā bhaṇḍāgārassa dinnatāya, gilāno attano gilānatāya, saṅgho pana bahussutassa  uddesaparipucchādīhi bahupakārassa bhāranitthārakassa phāsukaṃ āvāsaṃ anuṭṭhāpanīyaṃ  katvā deti, tasmā so upakāratāya ca saṅghato laddhatāya ca na vuṭṭhāpetabboti.</p>
              <p>[03]^b^ussannaṃ^eb^ ^a^M0.0405^ea^ ^b^hotī^eb^ti bahu rāsikataṃ hoti, bhaṇḍāgāraṃ na gaṇhāti.  ^b^sammukhībhūtenā^eb^ti antoupacārasīmāyaṃ ṭhitena. ^b^bhājetu^eb^nti kālaṃ ghosetvā  paṭipāṭiyā bhājetuṃ. ^b^kolāhalaṃ akāsī^eb^ti ``amhākaṃ ācariyassa detha, upajjhāyassa  dethā''ti evaṃ mahāsaddaṃ akāsi. cīvarabhājanakaṅgesu sabhāgānaṃ bhikkhūnaṃ apāpuṇantampi  mahagghaṃ cīvaraṃ dento chandāgatiṃ gacchati nāma. aññesaṃ vuḍḍhatarānaṃ pāpuṇantampi  mahagghaṃ cīvaraṃ adatvā appagghaṃ dento dosāgatiṃ gacchati nāma. mohamūḷho cīvaradānavattaṃ  ajānanto mohāgatiṃ gacchati nāma. mukharānaṃ navakānampi bhayena apāpuṇantameva mahagghaṃ  cīvaraṃ dento bhayāgatiṃ gacchati nāma. yo evaṃ na gacchati, sabbesaṃ tulābhūto pamāṇabhūto  majjhatto hoti, so sammannitabbo. ^b^bhājitābhājita^eb^nti ``ettakāni vatthāni bhājitāni,  ettakāni abhājitānī''ti jānanto ``bhājitābhājitañca jāneyyā''ti vuccati.</p>
              <p>[03]^b^uccinitvā^eb^ti ``idaṃ thūlaṃ, idaṃ saṇhaṃ, idaṃ ghanaṃ, idaṃ tanukaṃ, idaṃ paribhuttaṃ,  idaṃ aparibhuttaṃ, idaṃ dīghato ettakaṃ puthulato ettaka''nti evaṃ vatthāni vicinitvā.  ^b^tulayitvā^eb^ti ``idaṃ ettakaṃ agghati, idaṃ ettaka''nti evaṃ agghaparicchedaṃ  katvā. ^b^vaṇṇāvaṇṇaṃ katvā^eb^ti sace sabbesaṃ ekekameva dasagghanakaṃ pāpuṇāti,  iccetaṃ kusalaṃ; no ce pāpuṇāti, yaṃ nava vā aṭṭha vā agghati, taṃ aññena ekāgghanakena  ca dviagghanakena ca saddhiṃ bandhitvā etena upāyena same paṭivīse ṭhapetvāti attho.  ^b^bhikkhū gaṇetvā vaggaṃ bandhitvā^eb^ti sace ekekassa diyamāne divaso nappahoti,  dasa dasa bhikkhū ^a^P5.1124^ea^ gaṇetvā dasa dasa cīvarapaṭivīse ekavaggaṃ bandhitvā  ekaṃ bhaṇḍikaṃ katvā evaṃ cīvarapaṭivīsaṃ ṭhapetuṃ anujānāmīti attho. evaṃ  ṭhapitesu ^a^V0.0382^ea^ cīvarapaṭivīsesu kuso pātetabbo. tehipi bhikkhūhi puna kusapātaṃ  katvā bhājetabbaṃ.</p>
              <p>[03]^b^sāmaṇerānaṃ upaḍḍhapaṭivīsa^eb^nti ettha ye sāmaṇerā attissarā bhikkhusaṅghassa kattabbakammaṃ  na karonti, uddesaparipucchāsu yuttā ācariyupajjhāyānaṃyeva vattapaṭipattiṃ karonti,  aññesaṃ na karonti, etesaṃyeva upaḍḍhabhāgo dātabbo. ye pana purebhattañca pacchābhattañca  bhikkhusaṅghasseva kattabbakiccaṃ karonti, tesaṃ samako dātabbo. idañca piṭṭhisamaye  ^a^M0.0406^ea^ uppannena bhaṇḍāgāre ṭhapitena akālacīvareneva kathitaṃ. kālacīvaraṃ pana  samakameva dātabbaṃ. tatruppādavassāvāsikaṃ sammuñjanībandhanādi saṅghassa phātikammaṃ  katvā gahetabbaṃ. etañhettha sabbesaṃ vattaṃ. bhaṇḍāgārikacīvarepi sace sāmaṇerā  āgantvā ``bhante mayaṃ yāguṃ pacāma, bhattaṃ pacāma, khajjakaṃ pacāma, appaharitakaṃ  karoma, dantakaṭṭhaṃ āharāma, raṅgachalliṃ kappiyaṃ katvā dema, kiṃ amhehi na kataṃ  nāmā''ti ukkuṭṭhiṃ karonti, samabhāgova dātabbo. etaṃ ye ca virajjhitvā karonti,  yesañca karaṇabhāvo na paññāyati, te sandhāya vuttaṃ. ^b^kurundiyaṃ^eb^ pana ``sace  sāmaṇerā `kasmā mayaṃ bhante saṅghakammaṃ na karoma, karissāmā'ti yācanti, samapaṭivīso  dātabbo''ti vuttaṃ.</p>
              <p>[03]^b^uttaritukāmo^eb^ti nadiṃ vā kantāraṃ vā uttaritukāmo; satthaṃ labhitvā disā  pakkamitukāmoti attho. ^b^sakaṃ bhāgaṃ dātu^eb^nti idaṃ bhaṇḍāgārato cīvarāni nīharitvā  puñje kate ghaṇṭiyā pahaṭāya bhikkhusaṅghe sannipatite satthaṃ labhitvā gantukāmo ``satthato  mā parihāyī''ti etamatthaṃ sandhāya vuttaṃ. tasmā anīhatesu vā cīvaresu appahaṭāya  vā ghaṇṭiyā asannipatite vā ^a^P5.1125^ea^ saṅghe dātuṃ na vaṭṭati. cīvaresu pana  nīhatesu ghaṇṭiṃ paharitvā bhikkhusaṅghe sannipatite cīvarabhājakena ``imassa bhikkhuno  koṭṭhāsena ettakena bhavitabba''nti takketvā nayaggāhena cīvaraṃ dātabbaṃ. tulāya  tulitamiva hi samasamaṃ dātuṃ na sakkā, tasmā ūnaṃ vā hotu adhikaṃ vā, evaṃ takkena  nayena dinnaṃ sudinnaṃ. neva ūnakaṃ puna dātabbaṃ, nātirittaṃ paṭiggaṇhitabbanti.</p>
              <p>[03]^b^atirekabhāgenā^eb^ti dasa bhikkhū honti, sāṭakāpi daseva, tesu eko dvādasa agghati,  sesā dasagghanakā. sabbesu dasagghanakavasena kuse pātite yassa bhikkhuno dvādasagghanako  kuso pātito, so ``ettakena mama cīvaraṃ pahotī''ti tena atirekabhāgena gantukāmo  hoti. bhikkhū ``atirekaṃ āvuso saṅghassa santaka''nti vadanti, taṃ sutvā  bhagavā ``saṅghike ca ^a^V0.0383^ea^ gaṇasantake ca appakaṃ nāma natthi, sabbattha saṃyamo kātabbo,  gaṇhantenāpi kukkuccāyitabba''nti dassetuṃ ^b^``anujānāmi bhikkhave anukkhepe  dinne''^eb^ti āha. tattha ^b^anukkhepo^eb^ nāma yaṃkiñci anukkhipitabbaṃ anuppadātabbaṃ  kappiyabhaṇḍaṃ; yattakaṃ ^a^M0.0407^ea^ tassa paṭivīse adhikaṃ, tattake agghanake yasmiṃ  kismiñci kappiyabhaṇḍe dinneti attho.</p>
              <p>[03]^b^vikalake tosetvā^eb^ti ettha cīvaravikalakaṃ puggalavikalakanti dve vikalakā.  ^b^cīvaravikalakaṃ^eb^ nāma sabbesaṃ pañca pañca vatthāni pattāni, sesānipi atthi,  ekekaṃ pana na pāpuṇāti, chinditvā dātabbāni. chindantehi ca aḍḍhamaṇḍalādīnaṃ vā  upāhanatthavikādīnaṃ vā pahonakāni khaṇḍāni katvā dātabbāni, heṭṭhimaparicchedena caturaṅgulavitthārampi  anuvātappahonakāyāmaṃ khaṇḍaṃ katvā dātuṃ vaṭṭati, aparibhogaṃ pana na kātabbanti  evamettha cīvarassa appahonakabhāvo cīvaravikalakaṃ. chinditvā dinne pana taṃ tositaṃ  hoti, atha kusapāto kātabbo. sacepi ekassa bhikkhuno koṭṭhāse ekaṃ vā dve  vā vatthāni nappahonti, tattha aññaṃ sāmaṇakaṃ parikkhāraṃ ṭhapetvā yo tena tussati,  tassa taṃ bhāgaṃ datvā pacchā kusapāto kātabbo. idampi cīvaravikalakanti ^b^andhakaṭṭhakathāyaṃ^eb^  vuttaṃ.</p>
              <p>[03]^b^puggalavikalakaṃ^eb^ nāma dasa dasa bhikkhū gaṇetvā vaggaṃ karontānaṃ eko vaggo na  pūrati, aṭṭha ^a^P5.1126^ea^ vā nava vā honti, tesaṃ aṭṭha vā nava vā koṭṭhāsā  ``tumhe ime gahetvā visuṃ bhājethā''ti dātabbā. evamayaṃ puggalānaṃ appahonakabhāvo  puggalavikalakaṃ. visuṃ dinne pana taṃ tositaṃ hoti, evaṃ tosetvā kusapāto  kātabboti. atha vā vikalake tosetvāti yo cīvaravibhāgo ūnako, taṃ aññena parikkhārena  samaṃ katvā kusapāto kātabbo.</p>
            </h4>
          </h3>
          <h3>
            <h3n> cīvararajanakathā</h3n>
            <h4>
              <h4n> </h4n>
              <p>[03] 344^b^.^eb^ ^b^chakaṇenā^eb^ti gomayena. ^b^paṇḍumattikāyā^eb^ti tambamattikāya. mūlarajanādīsu  haliddiṃ ṭhapetvā sabbaṃ mūlarajanaṃ vaṭṭati. mañjiṭṭhiñca tuṅgahārañca ṭhapetvā sabbaṃ  khandharajanaṃ vaṭṭati. tuṅgahāro nāma eko sakaṇṭakarukkho, tassa haritālavaṇṇaṃ khandharajanaṃ  hoti. loddañca kaṇḍulañca ṭhapetvā sabbaṃ tacarajanaṃ vaṭṭati. allipattaṃ nīlipattañca  ṭhapetvā sabbaṃ pattarajanaṃ vaṭṭati. gihiparibhuttaṃ pana allipattena ekavāraṃ rajituṃ  vaṭṭati. kiṃsukapupphañca kusumbhapupphañca ṭhapetvā sabbaṃ puppharajanaṃ vaṭṭati.  phalarajane pana na kiñci na vaṭṭati.</p>
              <p>[03]^b^sītudakā^eb^ti ^a^M0.0408^ea^ ^a^V0.0384^ea^ apakkarajanaṃ vuccati. ^b^uttarāḷumpa^eb^nti vaṭṭādhārakaṃ,  rajanakumbhiyā majjhe ṭhapetvā taṃ ādhārakaṃ parikkhipitvā rajanaṃ pakkhipituṃ anujānāmīti  attho. evañhi kate rajanaṃ na uttarati. ^b^udake vā nakhapiṭṭhikāya vā^eb^ti sace  paripakkaṃ hoti, udakapātiyā dinno thevo sahasā na visarati, nakhapiṭṭhiyampi avisaranto  tiṭṭhati. ^b^rajanuḷuṅka^eb^nti rajanauḷuṅkaṃ. ^b^daṇḍakathālaka^eb^nti tameva sadaṇḍakaṃ. ^b^rajanakolamba^eb^nti  rajanakuṇḍaṃ. ^b^omaddantī^eb^ti sammaddanti. ^b^na ca acchinne theve pakkamitu^eb^nti yāva  rajanabindu gaḷitaṃ na chijjati, tāva na aññatra gantabbaṃ. ^b^patthinna^eb^nti atirajitattā  thaddhaṃ. ^b^udake osāretu^eb^nti udake pakkhipitvā ^a^P5.1127^ea^ ṭhapetuṃ.  rajane pana nikkhante taṃ udakaṃ chaḍḍetvā cīvaraṃ madditabbaṃ. ^b^dantakāsāvānī^eb^ti  ekaṃ vā dve vā vāre rajitvā dantavaṇṇāni dhārenti.</p>
            </h4>
          </h3>
          <h3>
            <h3n> chinnakacīvarānujānanakathā</h3n>
            <h4>
              <h4n> </h4n>
              <p>[03] 345^b^.^eb^ ^b^acchibaddha^eb^nti caturassakedārakabaddhaṃ. ^b^pāḷibaddha^eb^nti āyāmato ca vitthārato  ca dīghamariyādabaddhaṃ. ^b^mariyādabaddha^eb^nti antarantarā rassamariyādabaddhaṃ. ^b^siṅghāṭakabaddha^eb^nti  mariyādāya mariyādaṃ vinivijjhitvā gataṭṭhāne siṅghāṭakabaddhaṃ; catukkasaṇṭhānanti attho.  ^b^saṃvidahitu^eb^nti kātuṃ. ^b^ussahasi tvaṃ ānandā^eb^ti sakkosi tvaṃ ānanda.  ^b^ussahāmi bhagavā^eb^ti tumhehi dinnanayena sakkomīti dasseti. ^b^yatra hi nāmā^eb^ti  yo nāma. ^b^kusimpi nāmā^eb^tiādīsu ^b^kusī^eb^ti āyāmato ca vitthārato ca anuvātādīnaṃ  dīghapattānametaṃ adhivacanaṃ. ^b^aḍḍhakusī^eb^ti antarantarā rassapattānaṃ nāmaṃ. ^b^maṇḍala^eb^nti  pañcakhaṇḍikacīvarassa ekekasmiṃ khaṇḍe mahāmaṇḍalaṃ. ^b^aḍḍhamaṇḍala^eb^nti khuddakamaṇḍalaṃ.  ^b^vivaṭṭa^eb^nti maṇḍalañca aḍḍhamaṇḍalañca ekato katvā sibbitaṃ majjhimakhaṇḍaṃ.</p>
              <p>[03]^b^anuvivaṭṭa^eb^nti tassa ubhosu passesu dve khaṇḍāni. ^b^gīveyyaka^eb^nti gīvāveṭhanaṭṭhāne  daḷhīkaraṇatthaṃ aññaṃ suttasaṃsibbitaṃ āgantukapattaṃ. ^b^jaṅgheyyaka^eb^nti jaṅghapāpuṇanaṭṭhāne  tatheva saṃsibbitaṃ pattaṃ. gīvaṭṭhāne ca jaṅghaṭṭhāne ca pattānamevetaṃ nāmantipi vadanti.  ^b^bāhanta^eb^nti anuvivaṭṭānaṃ bahi ekekaṃ khaṇḍaṃ. iti pañcakhaṇḍikacīvarenetaṃ  vicāritanti. atha vā ^b^anuvivaṭṭa^eb^nti vivaṭṭassa ^a^M0.0409^ea^ ekapassato dvinnaṃ ekapassato  dvinnanti catunnampi khaṇḍānametaṃ nāmaṃ. ^b^bāhanta^eb^nti suppamāṇaṃ cīvaraṃ pārupantena  saṃharitvā bāhāya upari ṭhapitā ubho antā bahimukhā tiṭṭhanti, tesaṃ etaṃ nāmaṃ.  ayameva hi nayo mahāaṭṭhakathāyaṃ vuttoti.</p>
            </h4>
          </h3>
          <h3>
            <h3n> ticīvarānujānanakathā</h3n>
            <h4>
              <h4n> </h4n>
              <p>[03] 346^b^.^eb^ ^b^cīvarehi^eb^ ^a^V0.0385^ea^ ^b^ubbhaṇḍike^eb^ti cīvarehi ubbhaṇḍe kate; yathā ukkhittabhaṇḍā  ^a^P5.1128^ea^ honti evaṃ kate; ukkhittabhaṇḍikabhāvaṃ āpāditeti attho. ^b^cīvarabhisi^eb^nti  ettha ^b^bhisī^eb^ti dve tīṇi ekato katvā bhisisaṅkhepena saṃharitacīvarāni vuttāni.  te kira bhikkhū ``dakkhiṇāgirito bhagavā lahuṃ paṭinivattissatī''ti tattha gacchantā  jīvakavatthusmiṃ laddhacīvarāni ṭhapetvā agamaṃsu. idāni pana cirena āgamissatīti  maññamānā ādāya pakkamiṃsu. ^b^antaraṭṭhakāsū^eb^ti māghassa ca phagguṇassa ca antarā aṭṭhasu.  ^b^na bhagavantaṃ sītaṃ ahosī^eb^ti bhagavato sītaṃ nāhosi. ^b^etadahosi yepi kho te  kulaputtā^eb^ti na bhagavā ajjhokāse anisīditvā etamatthaṃ na jānāti, mahājanasaññāpanatthaṃ  pana evamakāsi. ^b^sītālukā^eb^ti sītapakatikā; ye pakatiyāva sītena kilamanti.  ^b^diguṇaṃ saṅghāṭi^eb^nti dupaṭṭaṃ saṅghāṭiṃ. ^b^ekacciya^eb^nti ekapaṭṭaṃ. iti ``bhagavā  attanā catūhi cīvarehi yāpeti, amhākaṃ pana ticīvaraṃ anujānātī''ti vacanassa  okāsaṃ upacchindituṃ diguṇaṃ saṅghāṭiṃ anujānāti, ekaccike itare. evañhi  nesaṃ cattāri bhavissantīti.</p>
            </h4>
          </h3>
          <h3>
            <h3n> atirekacīvarādikathā</h3n>
            <h4>
              <h4n> </h4n>
              <p>[03] 348^b^.^eb^ ^b^aggaḷaṃ acchupeyya^eb^nti chiddaṭṭhāne pilotikakhaṇḍaṃ laggāpeyyaṃ. ^b^ahatakappāna^eb^nti  ekavāraṃ dhotānaṃ. ^b^utuddhaṭāna^eb^nti ututo dīghakālato uddhaṭānaṃ hatavatthakānaṃ, pilotikānanti  vuttaṃ hoti. ^b^pāpaṇike^eb^ti antarāpaṇato patitapilotikacīvare. ^b^ussāho  karaṇīyo^eb^ti pariyesanā kātabbā. paricchedo panettha natthi, paṭṭasatampi vaṭṭati. sabbamidaṃ  sādiyantassa bhikkhuno vasena vuttaṃ. ^b^aggaḷaṃ tunna^eb^nti ettha uddharitvā allīyāpanakhaṇḍaṃ  ^b^aggaḷaṃ,^eb^ suttena saṃsibbitaṃ ^b^tunnaṃ;^eb^ vaṭṭetvā karaṇaṃ ^b^ovaṭṭikaṃ^eb^ ^a^M0.0410^ea^  ^b^. kaṇḍusakaṃ^eb^ vuccati muddikā. ^b^daḷhīkamma^eb^nti anuddharitvāva upassayaṃ  katvā allīyāpanakaṃ vatthakhaṇḍaṃ.</p>
              <p>[03] 349-351^b^.^eb^ visākhāvatthu uttānatthaṃ. tato paraṃ pubbe vinicchitameva. ^b^sovaggika^eb^nti  saggappattahetukaṃ. tenevāha ``sovaggika''nti ^a^P5.1129^ea^. sokaṃ apanetīti  ^b^sokanudaṃ. anāmayā^eb^ti arogā. ^b^saggamhi kāyamhī^eb^ti saggopapannā.</p>
              <p>[03] 353^b^.^eb^ ^b^puthujjanā kāmesu vītarāgā^eb^ti jhānalābhino.</p>
              <p>[03] 356^b^.^eb^ ^b^sandiṭṭho^eb^ti ^a^V0.0386^ea^ diṭṭhamattakamitto. ^b^sambhatto^eb^ti ekasambhogo daḷhamitto.  ^b^ālapito^eb^ti ``mama santakaṃ yaṃ iccheyyāsi, taṃ gaṇhāhī''ti evaṃ vutto. etesu  tīsu aññataranāmena saddhiṃ jīvati, gahite attamano hotīti imehi gahitavissāso ruhati.</p>
            </h4>
          </h3>
          <h3>
            <h3n> pacchimavikappanupagacīvarādikathā</h3n>
            <h4>
              <h4n> </h4n>
              <p>[03] 359^b^.^eb^ ^b^paṃsukūlakato^eb^ti katapaṃsukūlo. ^b^garuko hotī^eb^ti jiṇṇajiṇṇaṭṭhāne  aggaḷāropanena garuko hoti. ^b^suttalūkhaṃ kātu^eb^nti sutteneva aggaḷaṃ kātunti  attho. ^b^vikaṇṇo hotī^eb^ti suttaṃ acchetvā acchetvā sibbantānaṃ eko saṅghāṭikoṇo  dīgho hoti. ^b^vikaṇṇaṃ uddharitu^eb^nti dīghakoṇaṃ chindituṃ. ^b^okiriyantī^eb^ti  chinnakoṇato gaḷanti. ^b^anuvātaṃ paribhaṇḍa^eb^nti anuvātañceva paribhaṇḍañca. ^b^pattā  lujjantī^eb^ti mahantesu pattamukhesu dinnāni suttāni gaḷanti, tato pattā lujjanti.  ^b^aṭṭhapadakaṃ kātu^eb^nti aṭṭhapadakacchannena pattamukhaṃ sibbituṃ.</p>
              <p>[03] 360^b^.^eb^ ^b^anvādhikampi āropetu^eb^nti āgantukapattampi dātuṃ. idaṃ pana appahonake  āropetabbaṃ. sace pahoti, āgantukapattaṃ na vaṭṭati, chinditabbameva.</p>
              <p>[03] 361^b^.^eb^ ^b^na ca bhikkhave saddhādeyya^eb^nti ettha sesañātīnaṃ dento vinipātetiyeva. mātāpitaro  pana sace rajje ṭhitā patthayanti, dātabbaṃ.</p>
              <p>[03] 362^b^.^eb^ ^b^gilāno^eb^ti ^a^M0.0411^ea^ gilānatāya gahetvā gantuṃ asamattho. ^b^vassikasaṅketa^eb^nti  vassike cattāro māse. ^b^nadīpāra^eb^nti nadiyā pāre bhattaṃ bhuñjitabbaṃ hoti.  ^b^aggaḷaguttivihāro^eb^ti sabbesveva cetesu gilānavassikasaṅketanadīpāragamanātthatakathinabhāvesu  aggaḷaguttiyeva pamāṇaṃ. gutte eva hi vihāre etesu kāraṇesu nikkhipitvā  bahi gantuṃ vaṭṭati, na agutte. āraññakassa pana vihāro na sugutto hoti, tena  bhaṇḍukkhalikāya pakkhipitvā pāsāṇasusira rukkhasusirādīsu ^a^P5.1130^ea^ suppaṭicchannesu  ṭhapetvā gantabbaṃ.</p>
            </h4>
          </h3>
          <h3>
            <h3n> saṅghikacīvaruppādakathā</h3n>
            <h4>
              <h4n> </h4n>
              <p>[03] 363^b^.^eb^ ^b^tuyheva bhikkhu tāni cīvarānī^eb^ti aññattha gahetvā haṭānipi tuyheva;  na tesaṃ añño koci issaroti. evañca pana vatvā anāgatepi nikkukkuccā gaṇhissantīti  dassetuṃ ^a^V0.0387^ea^ ^b^idha panā^eb^tiādimāha. ^b^tasseva tāni cīvarāni yāva kathinassa ubbhārā^eb^ti  sace gaṇapūrake bhikkhū labhitvā kathinaṃ atthataṃ hoti, pañcamāse; no ce atthataṃ  hoti, ekaṃ cīvaramāsameva. yaṃ ``saṅghassa demā''ti vā denti, ``saṅghaṃ uddissa  demā''ti vā denti, ``vassaṃvutthasaṅghassa demā''ti vā denti, ``vassāvāsikaṃ  demā''ti vā denti, sacepi matakacīvaraṃ avibhajitvā taṃ vihāraṃ pavisanti, taṃ  sabbaṃ tasseva bhikkhuno hoti. yampi so vassāvāsatthāya vaḍḍhiṃ payojetvā ṭhapitaupanikkhepato  vā tatruppādato vā vassāvāsikaṃ gaṇhāti, sabbaṃ suggahitameva hoti. idamettha  lakkhaṇaṃ, yena tenākārena saṅghassa uppannaṃ vatthaṃ atthatakathinassa pañcamāse, anatthatakathinassa  ekaṃ cīvaramāsaṃ pāpuṇātīti. yaṃ pana ``idaṃ idha vassaṃvutthasaṅghassa demā''ti vā  ``vassāvāsikaṃ demā''ti vā vatvā dinnaṃ, taṃ anatthatakathinassāpi pañcamāse pāpuṇāti.  tato paraṃ pana uppannaṃ vassāvāsikaṃ pucchitabbaṃ -- ``kiṃ atītavasse idaṃ vassāvāsikaṃ,  udāhu anāgatavasse''ti! kasmā? piṭṭhisamaye uppannattā.</p>
              <p>[03]^b^utukāla^eb^nti vassānato aññaṃ kālaṃ. ^b^tāni cīvarāni ādāya sāvatthiṃ gantvā^eb^ti  ettha tāni cīvarāni gatagataṭṭhāne saṅghikāneva honti, bhikkhūhi diṭṭhamattamevettha pamāṇaṃ.  tasmā sace keci paṭipathaṃ āgacchantā ``kuhiṃ ^a^M0.0412^ea^ āvuso gacchasī''ti pucchitvā  tamatthaṃ sutvā ``kiṃ āvuso mayaṃ saṅgho na homā''ti tattheva bhājetvā gaṇhanti,  suggahitāni. sacepi esa maggā okkamitvā kañci vihāraṃ vā āsanasālaṃ vā  piṇḍāya caranto ekaṃ gehameva vā pavisati, tatra ca naṃ bhikkhū disvā tamatthaṃ pucchitvā  bhājetvā gaṇhanti, suggahitāneva.</p>
              <p>[03]^b^adhiṭṭhātu^eb^nti ettha adhiṭṭhahantena vattaṃ jānitabbaṃ ^a^P5.1131^ea^. tena hi bhikkhunā  ghaṇṭiṃ paharitvā kālaṃ ghosetvā thokaṃ āgametvā sace ghaṇṭisaññāya vā kālasaññāya  vā bhikkhū āgacchanti, tehi saddhiṃ bhājetabbāni. no ce āgacchanti, ``mayhimāni  cīvarāni pāpuṇantī''ti adhiṭṭhātabbāni. evaṃ adhiṭṭhite sabbāni tasseva honti,  ṭhitikā pana na tiṭṭhati.</p>
              <p>[03]sace ekekaṃ uddharitvā ``ayaṃ paṭhamabhāgo mayhaṃ pāpuṇāti, ayaṃ dutiyabhāgo''ti  evaṃ gaṇhāti, gahitāni ca suggahitāni honti, ṭhitikā ca tiṭṭhati. evaṃ pāpetvā  gaṇhantenāpi adhiṭṭhitameva hoti. sace pana ghaṇṭiṃ paharitvā vā appaharitvā vā  kālampi ghosetvā vā aghosetvā vā ``ahamevettha mayhameva imāni cīvarānī''ti  gaṇhāti, duggahitāni ^a^V0.0388^ea^ honti. atha ``añño koci idha natthi, mayhaṃ etāni pāpuṇantī''ti  gaṇhāti, suggahitāni.</p>
              <p>[03]^b^pātite kuse^eb^ti ekakoṭṭhāse kusadaṇḍake pātitamatte sacepi bhikkhusahassaṃ hoti,  gahitameva nāma cīvaraṃ. nākāmā bhāgo dātabbo. sace pana attano ruciyā  dātukāmā honti, dentu. anubhāgepi eseva nayo.</p>
              <p>[03]^b^sacīvarānī^eb^ti ``kālacīvarampi saṅghassa itova dassāma, visuṃ sajjiyamāne aticiraṃ  hotī''ti khippaṃyeva sacīvarāni bhattāni akaṃsu. ^b^there āgamma uppannānī^eb^ti  tumhesu pasādena khippaṃ uppannāni.</p>
              <p>[03]^b^saṅghassa demāti cīvarāni dentī^eb^ti sakalampi cīvarakālaṃ saṇikaṃ saṇikaṃ dentiyeva.  purimesu pana dvīsu vatthūsu pacchinnadānattā adaṃsūti vuttaṃ. ^b^sambahulā therā^eb^ti  vinayadharapāmokkhatherā. idaṃ pana vatthuṃ saddhiṃ purimena dvebhātikavatthunā parinibbute  bhagavati uppannaṃ, ime ca therā diṭṭhapubbā tathāgataṃ, tasmā purimesu vatthūsu tathāgatena  paññattanayeneva kathesuṃ.</p>
            </h4>
          </h3>
          <h3>
            <h3n> upanandasakyaputtavatthukathā</h3n>
            <h4>
              <h4n> </h4n>
              <p>[03] 364^b^.^eb^ ^b^gāmakāvāsaṃ^eb^ ^a^M0.0413^ea^ ^b^agamāsī^eb^ti appeva nāma cīvarāni bhājentā mayhampi  saṅgahaṃ kareyyunti cīvarabhājanakālaṃ sallakkhetvāva agamāsi. ^b^sādiyissasī^eb^ti gaṇhissasi.  ettha ca kiñcāpi tassa bhāgo na pāpuṇāti. atha kho ``nagaravāsiko ayaṃ mukharo dhammakathiko''ti  te bhikkhū ``sādiyissasī''ti āhaṃsu. ^b^yo sādiyeyya āpatti dukkaṭassā^eb^ti  ettha pana kiñcāpi lahukā āpatti, atha kho gahitāni gahitaṭṭhāne ^a^P5.1132^ea^  dātabbāni. sacepi naṭṭhāni vā jiṇṇāni vā honti, tasseva gīvā. dehīti vutte  adento dhuranikkhepe bhaṇḍagghena kāretabbo.</p>
              <p>[03]^b^ekādhippāya^eb^nti ekaṃ adhippāyaṃ; ekaṃ puggalapaṭivīsameva dethāti attho. idāni  yathā so dātabbo, taṃ dassetuṃ tantiṃ ṭhapento ^b^idha panā^eb^tiādimāha. tattha ^b^sace  amutra upaḍḍhaṃ amutra upaḍḍha^eb^nti ekekasmiṃ ekāhamekāhaṃ vā sattāhaṃ sattāhaṃ vā  sace vasati, ekekasmiṃ vihāre yaṃ ^a^V0.0389^ea^ eko puggalo labhati, tato tato upaḍḍhaṃ  upaḍḍhaṃ dātabbaṃ. evaṃ ekādhippāyo dinno hoti. ^b^yattha vā pana bahutara^eb^nti  sace ekasmiṃ vihāre vasanto itarasmiṃ sattāhavārena aruṇameva uṭṭhāpeti, evaṃ  purimasmiṃ bahutaraṃ vasati nāma. tasmā tato bahutaraṃ vasitavihārato tassa paṭivīso  dātabbo. evampi ekādhippāyo dinno hoti. idañca nānālābhehi nānūpacārehi  ekasīmavihārehi kathitaṃ, nānāsīmavihāre pana senāsanaggāho paṭippassambhati. tasmā  tattha cīvarapaṭivīso na pāpuṇāti. sesaṃ pana āmisabhesajjādi sabbaṃ sabbattha antosīmagatassa  pāpuṇāti.</p>
            </h4>
          </h3>
          <h3>
            <h3n> gilānavatthukathā</h3n>
            <h4>
              <h4n> </h4n>
              <p>[03] 365^b^.^eb^ ^b^mañcake nipātesu^eb^nti evaṃ dhovitvā aññaṃ kāsāvaṃ nivāsetvā mañcake  nipajjāpesuṃ; nipajjāpetvā ca panāyasmā ānando muttakarīsakiliṭṭhaṃ kāsāvaṃ  dhovitvā bhūmiyaṃ paribhaṇḍaṃ akāsi. ^b^yo bhikkhave maṃ upaṭṭhaheyya, so gilānaṃ upaṭṭhaheyyā^eb^ti  yo maṃ ovādānusāsanīkaraṇena upaṭṭhaheyya, so gilānaṃ upaṭṭhaheyya; mama ovādakārakena  gilāno upaṭṭhātabboti ayamevettha attho. bhagavato ca gilānassa ca upaṭṭhānaṃ ekasadisanti  evaṃ panettha attho na gahetabbo. ^b^saṅghena upaṭṭhātabbo^eb^ti yassete upajjhādayo tasmiṃ  vihāre natthi, āgantuko hoti ekacāriko bhikkhu, so saṅghassa bhāro, tasmā  saṅghena ^a^M0.0414^ea^ upaṭṭhātabbo. no ce upaṭṭhaheyya, sakalassa saṅghassa āpatti. vāraṃ ṭhapetvā  jaggantesu pana yo attano vāre na jaggati, tasseva āpatti. saṅghattheropi vārako  na muccati. sace sakalo saṅgho ekassa bhāraṃ karoti, eko vā vattasampanno bhikkhu  ^a^P5.1133^ea^ ahameva jaggissāmīti paṭijaggati, saṅgho āpattito muccati.</p>
              <p>[03] 366^b^.^eb^ ^b^abhikkamantaṃ vā abhikkamatī^eb^tiādīsu vaḍḍhantaṃ vā ābādhaṃ ``idaṃ nāma  me paribhuñjantassa vaḍḍhati, idaṃ paribhuñjantassa parihāyati, idaṃ paribhuñjantassa tiṭṭhatī''ti  yathābhūtaṃ nāvikarotīti evamattho daṭṭhabbo. ^b^nāla^eb^nti na patirūpo, na yutto upaṭṭhātuṃ.  ^b^bhesajjaṃ saṃvidhātu^eb^nti bhesajjaṃ yojetuṃ asamattho hoti. ^b^āmisantaro^eb^ti  āmisaṃ assa antaranti āmisantaro. ^b^antara^eb^nti kāraṇaṃ vuccati; āmisakāraṇā  yāgubhattapattacīvarāni patthento upaṭṭhātīti attho.</p>
            </h4>
          </h3>
          <h3>
            <h3n> matasantakakathā</h3n>
            <h4>
              <h4n> </h4n>
              <p>[03] 367^b^.^eb^ ^b^kālaṅkate^eb^ti ^a^V0.0390^ea^ kālakiriyāya. ^b^gilānupaṭṭhākānaṃ dātu^eb^nti ettha anantaraṃ  vuttāya kammavācāya dinnampi apaloketvā dinnampi dinnameva hoti, vaṭṭati.</p>
              <p>[03] 369^b^.^eb^ ^b^yaṃ tattha lahubhaṇḍaṃ yaṃ tattha garubhaṇḍa^eb^nti ettha lahubhaṇḍagarubhaṇḍānaṃ  nānākaraṇaṃ parato vaṇṇayissāma. gilānupaṭṭhākalābhe pana ayaṃ ādito paṭṭhāya vinicchayo --</p>
              <p>[03]sace sakale bhikkhusaṅghe upaṭṭhahante kālaṃ karoti, sabbepi sāmikā. atha ekaccehi  vāre kate ekaccehi akateyeva kālaṃ karoti, tattha ekacce ācariyā vadanti --  ``sabbepi attano vāre sampatte kareyyuṃ, tasmā sabbepi sāmino''ti. ekacce  vadanti -- ``yehi jaggito te eva labhanti, itare na labhantī''ti. sāmaṇere kālaṅkate  sace cīvaraṃ atthi, gilānupaṭṭhākānaṃ dātabbaṃ. no ce atthi yaṃ atthi, taṃ  dātabbaṃ. aññasmiṃ parikkhāre sati cīvarabhāgaṃ katvā dātabbaṃ.</p>
              <p>[03]bhikkhu ^a^M0.0415^ea^ ca sāmaṇero ca sace samaṃ upaṭṭhahiṃsu, samako bhāgo dātabbo.  atha sāmaṇerova upaṭṭhahati, bhikkhussa saṃvidahanamattameva hoti, sāmaṇerassa jeṭṭhakabhāgo  dātabbo. sace sāmaṇero bhikkhunā ānītaudakena yāguṃ pacitvā paṭiggāhāpanamattameva  karoti, bhikkhu upaṭṭhahati, bhikkhussa jeṭṭhakabhāgo dātabbo.</p>
              <p>[03]bahū bhikkhū samaggā hutvā upaṭṭhahanti, sabbesaṃ samako bhāgo dātabbo. yo panettha   ^a^P5.1134^ea^ visesena upaṭṭhahati, tassa viseso kātabbo. yena pana ekadivasampi  gilānupaṭṭhākavasena yāgubhattaṃ vā pacitvā dinnaṃ, nahānaṃ vā paṭiyāditaṃ, sopi  gilānupaṭṭhākova. yo samīpaṃ anāgantvā bhesajjataṇḍulādīni peseti, ayaṃ gilānupaṭṭhāko  na hoti. yo pariyesitvā gāhāpetvā āgacchati, ayaṃ gilānupaṭṭhākova.</p>
              <p>[03]eko vattasīsena jaggati; eko paccāsāya, matakāle ubhopi paccāsīsanti, ubhinnampi  dātabbaṃ. eko upaṭṭhahitvā gilānassa vā kammena attano vā kammena katthaci gato  ``puna āgantvā jaggissāmī''ti, etassapi dātabbaṃ. eko ciraṃ upaṭṭhahitvā ``idāni  na ^a^V0.0391^ea^ sakkomī''ti dhuraṃ nikkhipitvā gacchati, sacepi taṃdivasameva gilāno kālaṃkaroti,  upaṭṭhākabhāgo na dātabbo.</p>
              <p>[03]gilānupaṭṭhāko nāma gihi vā hotu pabbajito vā, antamaso mātugāmopi, sabbe bhāgaṃ  labhanti. sace tassa bhikkhuno pattacīvaramattameva hoti, aññaṃ natthi; sabbaṃ gilānupaṭṭhākānaṃyeva  dātabbaṃ. sacepi sahassaṃ agghati, aññaṃ pana bahumpi parikkhāraṃ te na labhanti;  saṅghasseva hoti. avasesaṃ bhaṇḍaṃ bahukañceva mahagghañca, ticīvaraṃ appagghaṃ; tato  gahetvā ticīvaraparikkhāro dātabbo. sabbañcetaṃ saṅghikatova labbhati.</p>
              <p>[03]sace pana so jīvamānoyeva sabbaṃ attano parikkhāraṃ nissajjitvā kassaci adāsi,  koci vā vissāsaṃ aggahesi, yassa dinnaṃ, yena ca gahitaṃ, tasseva hoti. tassa  ruciyā eva gilānupaṭṭhākā labhanti, aññesaṃ adatvā dūre ṭhapitaparikkhārāpi tattha  tattha saṅghasseva honti. dvinnaṃ santakaṃ hoti avibhattaṃ, ekasmiṃ kālaṅkate itaro  sāmī ^a^M0.0416^ea^. bahūnampi santake eseva nayo. sabbesu matesu saṅghikaṃ hoti.  sacepi avibhajitvā saddhivihārikādīnaṃ denti adinnameva hoti. vibhajitvā dinnaṃ  pana sudinnaṃ. taṃ tesu matesupi saddhivihārikādīnaṃyeva hoti, na saṅghassa.</p>
            </h4>
          </h3>
          <h3>
            <h3n> kusacīrādipaṭikkhepakathā</h3n>
            <h4>
              <h4n> </h4n>
              <p>[03] 371^b^.^eb^ kusacīrādīsu ^a^P5.1135^ea^ ^b^akkanāḷa^eb^nti akkanāḷamayaṃ. ^b^potthako^eb^ti  makacimayo vuccati. sesāni paṭhamapārājikavaṇṇanāyaṃ vuttāni. tesu potthake  eva dukkaṭaṃ. sesesu thullaccayānīti. akkadussakadalidussaerakadussāni pana  potthakagatikāneva.</p>
              <p>[03] 372^b^.^eb^ sabbanīlakādīni rajanaṃ dhovitvā puna rajitvā dhāretabbāni. na sakkā ce honti  dhovituṃ, paccattharaṇāni vā kātabbāni. dupaṭṭacīvarassa vā majjhe dātabbāni. tesaṃ  vaṇṇanānattaṃ upāhanāsu vuttanayameva. acchinnadasadīghadasāni dasā chinditvā dhāretabbāni.  kañcukaṃ labhitvā phāletvā rajitvā paribhuñjituṃ vaṭṭati. veṭhanepi eseva nayo.  tirīṭakaṃ pana rukkhachallimayaṃ; taṃ pādapuñchanaṃ kātuṃ vaṭṭati.</p>
              <p>[03] 374^b^.^eb^ ^b^patirūpe gāhake^eb^ti sace koci bhikkhu ``ahaṃ tassa gaṇhāmī''ti gaṇhāti,  dātabbanti ^a^V0.0392^ea^ attho. evametesu tevīsatiyā puggalesu soḷasa janā na labhanti, satta janā  labhantīti.</p>
            </h4>
          </h3>
          <h3>
            <h3n> saṅghebhinnecīvaruppādakathā</h3n>
            <h4>
              <h4n> </h4n>
              <p>[03] 376^b^.^eb^ ^b^saṅgho bhijjatī^eb^ti bhijjitvā kosambakabhikkhū viya dve koṭṭhāsā honti. ^b^ekasmiṃ  pakkhe^eb^ti ekasmiṃ koṭṭhāse dakkhiṇodakañca gandhādīni ca denti, ekasmiṃ cīvarāni.  ^b^saṅghasseveta^eb^nti sakalassa saṅghassa dvinnampi koṭṭhāsānaṃ etaṃ hoti, ghaṇṭiṃ paharitvā  dvīhipi pakkhehi ekato bhājetabbaṃ. ^b^pakkhasseveta^eb^nti evaṃ dinne yassa koṭṭhāsassa  udakaṃ dinnaṃ, tassa udakameva hoti; yassa cīvaraṃ dinnaṃ, tasseva cīvaraṃ. yattha  pana dakkhiṇodakaṃ pamāṇaṃ hoti, tattha eko pakkho dakkhiṇodakassa ^a^M0.0417^ea^ laddhattā  cīvarāni labhati, eko cīvarānameva laddhattāti ubhohipi ekato hutvā yathāvuḍḍhaṃ bhājetabbaṃ.  idaṃ kira parasamudde lakkhaṇanti mahāaṭṭhakathāyaṃ vuttaṃ. ^b^tasmiṃyeva pakkhe^eb^ti ettha  pana itaro pakkho anissaroyeva. ^b^cīvarapesanavatthūni^eb^ pākaṭāneva.</p>
            </h4>
          </h3>
          <h3>
            <h3n> aṭṭhacīvaramātikākathā</h3n>
            <h4>
              <h4n> </h4n>
              <p>[03] 379^b^.^eb^ idāni ādito paṭṭhāya vuttacīvarānaṃ paṭilābhakhettaṃ dassetuṃ ^a^P5.1136^ea^  ^b^``aṭṭhimā bhikkhave mātikā''^eb^tiādimāha. ^b^sīmāya detī^eb^tiādi puggalādhiṭṭhānanayena  vuttaṃ. ettha pana sīmāya dānaṃ ekā mātikā, katikāya dānaṃ dutiyā...pe0...  puggalassa dānaṃ aṭṭhamā. tattha sīmāya dammīti evaṃ sīmaṃ parāmasitvā dento  ^b^sīmāya deti^eb^ nāma. esa nayo sabbattha.</p>
              <p>[03]^b^sīmāya deti, yāvatikā bhikkhū antosīmagatā tehi bhājetabba^eb^ntiādimhi pana mātikāniddese  ^b^sīmāya detī^eb^ti ettha tāva khaṇḍasīmā, upacārasīmā, samānasaṃvāsasīmā, avippavāsasīmā,  lābhasīmā, gāmasīmā, nigamasīmā, nagarasīmā, abbhantarasīmā, udakukkhepasīmā,  janapadasīmā, raṭṭhasīmā, rajjasīmā, dīpasīmā, cakkavāḷasīmāti pannarasa sīmā  veditabbā.</p>
              <p>[03]tattha khaṇḍasīmā sīmākathāyaṃ vuttāva. upacārasīmā parikkhittassa vihārassa parikkhepena  aparikkhittassa parikkhepārahaṭṭhānena paricchinnā hoti. apica bhikkhūnaṃ dhuvasannipātaṭṭhānato  ^a^V0.0393^ea^ vā pariyante ṭhitabhojanasālato vā nibaddhavasanakāavāsato vā thāmamajjhimassa purisassa  dvinnaṃ leḍḍupātānaṃ anto upacārasīmā veditabbā, sā pana āvāsesu vaḍḍhantesu vaḍḍhati,  parihāyantesu parihāyati. mahāpaccariyaṃ pana ``bhikkhūsupi vaḍḍhantesu vaḍḍhatī''ti  vuttaṃ. tasmā sace vihāre sannipatitabhikkhūhi saddhiṃ ekābaddhā hutvā yojanasatampi  pūretvā nisīdanti, yojanasatampi upacārasīmāva hoti, sabbesaṃ lābho pāpuṇāti.  samānasaṃvāsāvippavāsasīmādvayampi vuttameva.</p>
              <p>[03]lābhasīmā ^a^M0.0418^ea^ nāma neva sammāsambuddhena anuññātā, na dhammasaṅgāhakattherehi ṭhapitā;  apica kho rājarājamahāmattā vihāraṃ kāretvā gāvutaṃ vā aḍḍhayojanaṃ vā yojanaṃ vā  samantato paricchinditvā ``ayaṃ amhākaṃ vihārassa lābhasīmā''ti nāmalikhitake  thambhe nikhaṇitvā ``yaṃ etthantare uppajjati, sabbaṃ taṃ amhākaṃ vihārassa demā''ti  sīmaṃ ṭhapenti, ayaṃ lābhasīmā nāma. gāmanigamanagarābbhantaraudakukkhepasīmāpi vuttā  eva. janapadasīmā nāma -- kāsikosalaraṭṭhādīnaṃ anto bahū janapadā honti, tattha   ^a^P5.1137^ea^ ekeko janapadaparicchedo janapadasīmā. raṭṭhasīmā nāma kāsikosalādiraṭṭhaparicchedo.  rajjasīmā nāma ``coḷabhogo keraḷabhogo''ti evaṃ ekekassa rañño āṇāpavattiṭṭhānaṃ.  dīpasīmā nāma samuddantena paricchinnamahādīpā ca antaradīpā ca. cakkavāḷasīmā nāma  cakkavāḷapabbateneva paricchinnā.</p>
              <p>[03]evametāsu sīmāsu khaṇḍasīmāya kenaci kammena sannipatitaṃ saṅghaṃ disvā ``ettheva sīmāya  saṅghassa demī''ti vutte yāvatikā bhikkhū antokhaṇḍasīmagatā, tehi bhājetabbaṃ.  tesaṃyeva hi taṃ pāpuṇāti. aññesaṃ sīmantarikāya vā upacārasīmāya vā ṭhitānampi  na pāpuṇāti. khaṇḍasīmāya ṭhite pana rukkhe vā pabbate vā ṭhitassa heṭṭhā vā pathavīvemajjhagatassa  pāpuṇātiyeva. ``imissā upacārasīmāya saṅghassa dammī''ti dinnaṃ pana khaṇḍasīmāsīmantarikāsu  ṭhitānampi pāpuṇāti. ``samānasaṃvāsasīmāya dammī''ti dinnaṃ pana khaṇḍasīmāsīmantarikāsu  ṭhitānaṃ na pāpuṇāti. avippavāsasīmālābhasīmāsu dinnaṃ tāsu sīmāsu antogatānaṃ  pāpuṇāti. gāmasīmādīsu dinnaṃ tāsaṃ sīmānaṃ abbhantare baddhasīmāya ṭhitānampi  pāpuṇāti. abbhantarasīmāudakukkhepasīmāsu dinnaṃ tattha antogatānaṃyeva pāpuṇāti.  janapadaraṭṭharajjadīpacakkavāḷasīmāsupi gāmasīmādīsu vuttasadisoyeva vinicchayo.</p>
              <p>[03]sace pana jambudīpe ṭhito ``tambapaṇṇidīpe saṅghassa dammī''ti deti, tambapaṇṇidīpato  ekopi ^a^V0.0394^ea^ gantvā sabbesaṃ gaṇhituṃ labhati. sacepi tatreva eko sabhāgabhikkhu sabhāgānaṃ  bhāgaṃ gaṇhāti, na vāretabbo. evaṃ tāva yo sīmaṃ parāmasitvā deti, tassa dāne  vinicchayo veditabbo.</p>
              <p>[03]yo ^a^M0.0419^ea^ pana asukasīmāyāti vattuṃ na jānāti, kevalaṃ sīmāti vacanamattameva  jānanto vihāraṃ gantvā ``sīmāya dammī''ti vā ``sīmaṭṭhakasaṅghassa dammī''ti vā  bhaṇati, so pucchitabbo -- ``sīmā nāma bahuvidhā, katarasīmaṃ sandhāya bhaṇasī''ti  ^a^P5.1138^ea^? sace vadati -- ``ahaṃ asukasīmāti na jānāmi, sīmaṭṭhakasaṅgho bhājetvā  gaṇhātū''ti katarasīmāya bhājetabbaṃ? mahāsīvatthero kirāha -- ``avippavāsasīmāyā''ti.  tato naṃ āhaṃsu -- ``avippavāsasīmā nāma tiyojanāpi hoti, evaṃ sante tiyojane  ṭhitā lābhaṃ gaṇhissanti, tiyojane ṭhatvā āgantukavattaṃ pūretvā ārāmaṃ pavisitabbaṃ  bhavissati, gamiko tiyojanaṃ gantvā senāsanaṃ āpucchissati, nissayapaṭipannassa  tiyojanātikkame nissayo paṭippassambhissati, pārivāsikena tiyojanaṃ atikkamitvā  aruṇaṃ uṭṭhāpetabbaṃ bhavissati, bhikkhuniyā tiyojane ṭhatvā ārāmappavesanaṃ āpucchitabbaṃ  bhavissati, sabbampetaṃ upacārasīmāya paricchedavaseneva kātuṃ vaṭṭati. tasmā upacārasīmāyameva  bhājetabba''nti.</p>
              <p>[03]^b^katikāyā^eb^ti samānalābhakatikāya. tenevāha -- ``sambahulā āvāsā samānalābhā  hontī''ti. tatrevaṃ katikā kātabbā, ekasmiṃ vihāre sannipatitehi bhikkhūhi  yaṃ vihāraṃ saṅgaṇhitukāmā samānalābhaṃ kātuṃ icchanti, tassa nāmaṃ gahetvā asuko  nāma vihāro porāṇakoti vā buddhādhivutthoti vā appalābhoti vā yaṃkiñci kāraṇaṃ  vatvā taṃ vihāraṃ iminā vihārena saddhiṃ ekalābhaṃ kātuṃ saṅghassa ruccatīti tikkhattuṃ  sāvetabbaṃ. ettāvatā tasmiṃ vihāre nisinnopi idha nisinnova hoti, tasmiṃ  vihārepi saṅghena evameva kātabbaṃ. ettāvatā idha nisinnopi tasmiṃ nisinnova hoti.  ekasmiṃ lābhe bhājiyamāne itarasmiṃ ṭhitassa bhāgaṃ gahetuṃ vaṭṭati. evaṃ ekena  vihārena saddhiṃ bahūpi āvāsā ekalābhā kātabbā.</p>
              <p>[03]^b^bhikkhāpaññattiyā^eb^ti attano pariccāgapaññāpanaṭṭhāne. tenevāha -- ``yattha saṅghassa  dhuvakārā kariyantī''ti. tassattho -- yasmiṃ vihāre imassa cīvaradāyakassa santakaṃ  saṅghassa pākavaṭṭaṃ vā vattati, yasmiṃ vā vihāre bhikkhū attano bhāraṃ katvā sadā  gehe bhojeti, yattha vā ^a^M0.0420^ea^ anena āvāso kārito, salākabhattādīni vā  nibaddhāni, yena pana sakalopi vihāro ^a^V0.0395^ea^ patiṭṭhāpito, tattha vattabbameva natthi, ime  dhuvakārā nāma. tasmā sace so ``yattha mayhaṃ dhuvakārā karīyanti, tattha dammī''ti  vā ``tattha dethā''ti vā bhaṇati, bahūsu cepi ṭhānesu dhuvakārā honti, sabbattha  ^a^P5.1139^ea^ dinnameva hoti.</p>
              <p>[03]sace pana ekasmiṃ vihāre bhikkhū bahutarā honti, tehi vattabbaṃ -- ``tumhākaṃ  dhuvakāre ekattha bhikkhū bahū ekattha appakā''ti. sace ``bhikkhugaṇanāya gaṇhathā''ti  bhaṇati, tathā bhājetvā gaṇhituṃ vaṭṭati. ettha ca vatthabhesajjādi appakampi sukhena  bhājiyati. yadi pana mañco vā pīṭhakaṃ vā ekameva hoti, taṃ pucchitvā yassa  vā vihārassa ekavihārepi vā yassa senāsanassa so vicāreti, tattha dātabbaṃ.  sace ``asukabhikkhu gaṇhātū''ti vadati, vaṭṭati. atha ``mayhaṃ dhuvakāre dethā''ti  vatvā avicāretvāva gacchati, saṅghassāpi vicāretuṃ vaṭṭati. evaṃ pana vicāretabbaṃ --  ``saṅghattherassa vasanaṭṭhāne dethā''ti vattabbaṃ. sace tassa senāsanaṃ paripuṇṇaṃ hoti,  yattha nappahoti, tattha dātabbaṃ. sace eko bhikkhu ``mayhaṃ vasanaṭṭhāne senāsanaparibhogabhaṇḍaṃ  natthī''ti vadati, tattha dātabbaṃ.</p>
              <p>[03]^b^saṅghassa detī^eb^ti vihāraṃ pavisitvā ``imāni cīvarāni saṅghassa dammī''ti deti.  ^b^sammukhībhūtenā^eb^ti upacārasīmāya ṭhitena saṅghena ghaṇṭiṃ paharitvā kālaṃ ghosetvā  bhājetabbaṃ. sīmaṭṭhassa asampattassāpi bhāgaṃ gaṇhanto na vāretabbo. vihāro mahā  hoti, therāsanato paṭṭhāya vatthesu diyyamānesu alasajātikā mahātherā pacchā āgacchanti,  ``bhante vīsativassānaṃ diyyati, tumhākaṃ ṭhitikā atikkantā''ti na vattabbā, ṭhitikaṃ  ṭhapetvā tesaṃ datvā pacchā ṭhitikāya dātabbaṃ.</p>
              <p>[03]asukavihāre kira bahuṃ cīvaraṃ uppannanti sutvā yojanantarikavihāratopi bhikkhū  āgacchanti, sampattasampattānaṃ ṭhitaṭṭhānato paṭṭhāya dātabbaṃ. asampattānampi upacārasīmaṃ  paviṭṭhānaṃ antevāsikādīsu gaṇhantesu dātabbameva. ``bahiupacārasīmāya ṭhitānaṃ  dethā''ti vadanti, na dātabbaṃ. sace pana upacārasīmaṃ okkantehi ekābaddhā hutvā  attano vihāradvāre vā antovihāreyeva vā honti, parisavasena vaḍḍhitā nāma hoti sīmā  ^a^M0.0421^ea^, tasmā dātabbaṃ. saṅghanavakassa dinnepi pacchā āgatānaṃ dātabbameva. dutiyabhāge  pana therāsanaṃ āruḷhe ^a^P5.1140^ea^ āgatānaṃ paṭhamabhāgo na pāpuṇāti, dutiyabhāgato  vassaggena dātabbaṃ.</p>
              <p>[03]ekasmiṃ vihāre dasa bhikkhū honti, ``dasa vatthāni saṅghassa demā''ti denti, pāṭekkaṃ  bhājetabbāni ^a^V0.0396^ea^. sace ``sabbāneva amhākaṃ pāpuṇantī''ti gahetvā gacchanti, duppāpitāni  ceva duggahitāni ca gatagataṭṭhāne saṅghikāneva honti. ekaṃ pana uddharitvā ``idaṃ  tumhākaṃ pāpuṇātī''ti saṅghattherassa datvā ``sesāni amhākaṃ pāpuṇantī''ti gahetuṃ  vaṭṭati.</p>
              <p>[03]ekameva vatthaṃ saṅghassa demāti āharanti, abhājetvāva amhākaṃ pāpuṇantīti gaṇhanti,  duppāpitañceva duggahitañca. satthakena pana haliddiādinā vā lekhaṃ katvā ekaṃ  koṭṭhāsaṃ ``imaṃ ṭhānaṃ tumhākaṃ pāpuṇātī''ti saṅghattherassa pāpetvā ``sesaṃ amhākaṃ  pāpuṇātī''ti gahetuṃ vaṭṭati. yaṃ pana vatthasseva pupphaṃ vā vali vā, tena paricchedaṃ  kātuṃ na vaṭṭati. sace ekaṃ tantaṃ uddharitvā ``idaṃ ṭhānaṃ tumhākaṃ pāpuṇātī''ti  saṅghattherassa datvā ``sesaṃ amhākaṃ pāpuṇātī''ti gaṇhanti, vaṭṭati. khaṇḍaṃ khaṇḍaṃ  chinditvā bhājiyamānaṃ vaṭṭatiyeva.</p>
              <p>[03]ekabhikkhuke vihāre saṅghassa cīvaresu uppannesu sace pubbe vuttanayeneva so bhikkhu  ``sabbāni mayhaṃ pāpuṇantī''ti gaṇhāti, suggahitāni, ṭhitikā pana na tiṭṭhati.  sace ekekaṃ uddharitvā ``idaṃ mayhaṃ pāpuṇātī''ti gaṇhāti, ṭhitikā tiṭṭhati.  tattha aṭṭhitāya ṭhitikāya puna aññasmiṃ cīvare uppanne sace eko bhikkhu āgacchati,  majjhe chinditvā dvīhipi gahetabbaṃ. ṭhitāya ṭhitikāya puna aññasmiṃ cīvare uppanne  sace navakataro āgacchati, ṭhitikā heṭṭhā orohati. sace vuḍḍhataro āgacchati, ṭhitikā  uddhaṃ ārohati. athañño natthi, puna attano pāpetvā gahetabbaṃ.</p>
              <p>[03]``saṅghassa demā''ti vā ``bhikkhusaṅghassa demā''ti vā yena kenaci ākārena saṅghaṃ  āmasitvā dinnaṃ pana paṃsukūlikānaṃ na vaṭṭati, ``gahapaticīvaraṃ paṭikkhipāmi  paṃsukūlikaṅgaṃ samādiyāmī''ti vuttattā, na pana akappiyattā ^a^M0.0422^ea^.  bhikkhusaṅghena apaloketvā dinnampi na gahetabbaṃ. yaṃ pana bhikkhu ^a^P5.1141^ea^  attano santakaṃ deti, taṃ bhikkhudattiyaṃ nāma vaṭṭati, paṃsukūlaṃ pana na hoti. evaṃ  santepi dhutaṅgaṃ na bhijjati. ``bhikkhūnaṃ dema, therānaṃ demā''ti vutte pana paṃsukūlikānampi  vaṭṭati. ``idaṃ vatthaṃ saṅghassa dema, iminā upāhanatthavikapattatthavikāayogāṃsabaddhakādīni  karontū''ti dinnampi vaṭṭati.</p>
              <p>[03]pattatthavikādīnaṃ atthāya dinnāni bahūnipi honti, cīvaratthāyapi pahonti, tato cīvaraṃ  katvā pārupituṃ vaṭṭati. sace pana saṅgho bhājitātirittāni vatthāni chinditvā  upāhanatthavikādīnaṃ ^a^V0.0397^ea^ atthāya bhājeti, tato gahetuṃ na vaṭṭati. sāmikehi vicāritameva  hi vaṭṭati, na itaraṃ.</p>
              <p>[03]``paṃsukūlikasaṅghassa dhamakaraṇapaṭādīnaṃ atthāya demā''ti vuttepi gahetuṃ vaṭṭati, parikkhāro  nāma paṃsukūlikānampi icchitabbo. yaṃ tattha atirekaṃ hoti, taṃ cīvarepi  upanetuṃ vaṭṭati. suttaṃ saṅghassa denti, paṃsukūlikehipi gahetabbaṃ. ayaṃ tāva  vihāraṃ pavisitvā ``imāni cīvarāni saṅghassa dammī''ti dinnesu vinicchayo.</p>
              <p>[03]sace pana bahiupacārasīmāyaṃ addhānappaṭipanne bhikkhū disvā ``saṅghassa dammī''ti saṅghattherassa  vā saṅghanavakassa vā āroceti, sacepi yojanaṃ pharitvā parisā ṭhitā hoti, ekabaddhā  ce, sabbesaṃ pāpuṇāti. ye pana dvādasahi hatthehi parisaṃ asampattā, tesaṃ na pāpuṇāti.</p>
              <p>[03]^b^ubhatosaṅghassa detī^eb^ti ettha ``ubhatosaṅghassa dammī''ti vuttepi ``dvidhā saṅghassa dammi,  dvinnaṃ saṅghānaṃ dammi, bhikkhusaṅghassa ca bhikkhunisaṅghassa ca dammī''ti vuttepi ubhatosaṅghassa  dinnameva hoti. ^b^upaḍḍhaṃ dātabba^eb^nti dvebhāge same katvā eko dātabbo. ``ubhatosaṅghassa  ca tuyhañca dammī''ti vutte sace dasa dasa bhikkhū ca bhikkhuniyo ca honti, ekavīsati  paṭivīse katvā eko puggalassa dātabbo, dasa bhikkhusaṅghassa, dasa bhikkhunisaṅghassa  yena puggaliko laddho so saṅghatopi attano vassaggena gahetuṃ labhati. kasmā? ubhatosaṅghaggahaṇena  gahitattā.</p>
              <p>[03]``ubhatosaṅghassa ^a^M0.0423^ea^ ca cetiyassa ca dammī''ti vuttepi eseva nayo. idha pana  cetiyassa saṅghato pāpuṇanakoṭṭhāso nāma natthi, ekapuggalassa ^a^P5.1142^ea^ pattakoṭṭhāsasamova  koṭṭhāso hoti.</p>
              <p>[03]``ubhatosaṅghassa ca tuyhañca cetiyassa cā''ti vutte pana dvāvīsati koṭṭhāse katvā  dasa bhikkhūnaṃ, dasa bhikkhunīnaṃ, eko puggalassa, eko cetiyassa dātabbo. tattha  puggalo saṅghatopi attano vassaggena puna gahetuṃ labhati, cetiyassa ekoyeva.</p>
              <p>[03]``bhikkhusaṅghassa ca bhikkhunīnañca dammī''ti vutte pana na majjhe bhinditvā dātabbaṃ,  bhikkhū ca bhikkhuniyo ca gaṇetvā dātabbaṃ. ``bhikkhusaṅghassa ca bhikkhunīnañca tuyhañcā''ti  ^a^V0.0398^ea^ vutte pana puggalo visuṃ na labhati, pāpuṇanaṭṭhānato ekameva   labhati. kasmā? bhikkhusaṅghaggahaṇena gahitattā. ``bhikkhusaṅghassa   ca bhikkhunīnañca tuyhañca cetiyassa cā''ti vuttepi  cetiyassa ekapuggalapaṭivīso labbhati, puggalassa visuṃ na labbhati, tasmā ekaṃ cetiyassa  datvā avasesaṃ bhikkhū ca bhikkhuniyo ca gaṇetvā bhājetabbaṃ.</p>
              <p>[03]``bhikkhūnañca bhikkhunīnañca dammī''ti vuttepi majjhe bhinditvā na dātabbaṃ, puggalagaṇanāya  eva vibhajitabbaṃ. ``bhikkhūnañca bhikkhunīnañca tuyhañca cetiyassa cā''ti evaṃ vuttepi  cetiyassa ekapuggalapaṭivīso labbhati, puggalassa visuṃ natthi, bhikkhū ca bhikkhuniyo  ca gaṇetvā eva bhājetabbaṃ. yathā ca bhikkhusaṅghaṃ ādiṃ katvā nayo nīto, evaṃ bhikkhunisaṅghaṃ  ādiṃ katvāpi netabbo. ``bhikkhusaṅghassa ca tuyhañcā''ti vutte puggalassa visuṃ  na labbhati, vassaggeneva gahetabbaṃ. ``bhikkhusaṅghassa ca cetiyassa cā''ti vutte pana  cetiyassa visuṃ paṭivīso labbhati. ``bhikkhusaṅghassa ca tuyhañca cetiyassa cā''ti  vuttepi cetiyasseva labbhati, na puggalassa.</p>
              <p>[03]``bhikkhūnañca tuyhañcā''ti vuttepi visuṃ na labbhati. ``bhikkhūnañca cetiyassa cā''ti  vutte pana cetiyassa labbhati. ``bhikkhūnañca tuyhañca cetiyassa cā''ti vuttepi  cetiyasseva visuṃ labbhati, na puggalassa. bhikkhunisaṅghaṃ ādiṃ katvāpi evameva yojetabbaṃ.</p>
              <p>[03]pubbe buddhappamukhassa ubhatosaṅghassa dānaṃ denti, bhagavā majjhe nisīdati, dakkhiṇato bhikkhū  vāmato bhikkhuniyo nisīdanti, bhagavā ubhinnaṃ saṅghatthero ^a^P5.1143^ea^, tadā  bhagavā attanā laddhapaccaye attanāpi paribhuñjati, bhikkhūnampi ^a^M0.0424^ea^ dāpeti. etarahi  pana paṇḍitamanussā sadhātukaṃ paṭimaṃ vā cetiyaṃ vā ṭhapetvā buddhappamukhassa ubhatosaṅghassa  dānaṃ denti. paṭimāya vā cetiyassa vā purato ādhārake pattaṃ ṭhapetvā dakkhiṇodakaṃ  datvā buddhānaṃ demāti, tattha yaṃ paṭhamaṃ khādanīyaṃ bhojanīyaṃ denti, vihāraṃ vā  āharitvā idaṃ cetiyassa demāti piṇḍapātañca mālāgandhādīni ca denti, tattha  kathaṃ paṭipajjitabbanti? mālāgandhādīni tāva cetiye āropetabbāni, vatthehi paṭākā,  telena padīpā kātabbā, piṇḍapātamadhuphāṇitādīni pana yo nibaddhacetiyajaggako hoti  pabbajito vā gahaṭṭho vā, tasseva dātabbāni. nibaddhajaggake asati āhaṭabhattaṃ ṭhapetvā  vattaṃ katvā paribhuñjituṃ vaṭṭati. upakaṭṭhe kāle bhuñjitvā pacchāpi vattaṃ kātuṃ  vaṭṭatiyeva.</p>
              <p>[03]mālāgandhādīsu ^a^V0.0399^ea^ ca yaṃ kiñci ``idaṃ haritvā cetiyassapūjaṃ karothā''ti vutte dūrampi  haritvā pūjetabbaṃ. ``bhikkhaṃ saṅghassa harā''ti vuttepi haritabbaṃ. sace pana ``ahaṃ  piṇḍāya carāmi, āsanasālāya bhikkhū atthi, te āharissantī''ti vutte ``bhante  tuyhaṃyeva dammī''ti vadati, bhuñjituṃ vaṭṭati. atha pana ``bhikkhusaṅghassa dassāmī''ti  harantassa gacchato antarāva kālo upakaṭṭho hoti, attano pāpetvā bhuñjituṃ vaṭṭati.</p>
              <p>[03]^b^vassaṃvuṭṭhasaṅghassa detī^eb^ti vihāraṃ pavisitvā ``imāni cīvarāni vassaṃvuṭṭhasaṅghassa dammī''ti  deti. ^b^yāvatikā bhikkhū tasmiṃ āvāse vassaṃvuṭṭhā^eb^ti yattakā vassacchedaṃ akatvā  purimavassaṃvuṭṭhā, tehi bhājetabbaṃ, aññesaṃ na pāpuṇāti. disāpakkantassāpi sati  paṭiggāhake yāva kathinassubbhārā dātabbaṃ, anatthate pana kathine antohemante  evañca vatvā dinnaṃ, pacchimavassaṃvuṭṭhānampi pāpuṇātīti lakkhaṇaññū vadanti. aṭṭhakathāsu  panetaṃ na vicāritaṃ.</p>
              <p>[03]sace pana bahiupacārasīmāyaṃ ṭhito ``vassaṃvuṭṭhasaṅghassa dammī''ti vadati, sampattānaṃ  sabbesaṃ pāpuṇāti. atha ``asukavihāre vassaṃvuṭṭhasaṅghassā''ti vadati, tatra vassaṃvuṭṭhānameva  yāva kathinassubbhārā pāpuṇāti. sace pana gimhānaṃ paṭhamadivasato ^a^P5.1144^ea^  paṭṭhāya evaṃ vadati, tatra sammukhībhūtānaṃ sabbesaṃ pāpuṇāti. kasmā? piṭṭhisamaye  uppannattā. antovasseyeva ``vassaṃ vasantānaṃ dammī''ti vutte chinnavassā na labhanti,  vassaṃ vasantāva labhanti. cīvaramāse ^a^M0.0425^ea^ pana ``vassaṃ vasantānaṃ dammī''ti  vutte pacchimikāya vassūpagatānaṃyeva pāpuṇāti, purimikāya vassūpagatānañca chinnavassānañca  na pāpuṇāti.</p>
              <p>[03]cīvaramāsato paṭṭhāya yāva hemantassa pacchimo divaso, tāva vassāvāsikaṃ demāti vutte  kathinaṃ atthataṃ vā hotu anatthataṃ vā atītavassaṃvuṭṭhānameva pāpuṇāti. gimhānaṃ paṭhamadivasato  paṭṭhāya vutte pana mātikā āropetabbā -- ``atītavassāvāsassa pañca māsā atikkantā,  anāgato catumāsaccayena bhavissati, kataravassāvāsassa detī''ti? sace ``atītavassaṃvuṭṭhānaṃ  dammī''ti vadati, taṃantovassaṃvuṭṭhānameva pāpuṇāti, disāpakkantānampi sabhāgā  gaṇhituṃ labhanti.</p>
              <p>[03]sace ``anāgate vassāvāsikaṃ dammī''ti vadati, taṃ ṭhapetvā vassūpanāyikadivase  gahetabbaṃ. atha ``agutto vihāro, corabhayaṃ atthi, na sakkā ṭhapetuṃ, gaṇhitvā  vā āhiṇḍitu''nti ^a^V0.0400^ea^ vutte ``sampattānaṃ dammī''ti vadati, bhājetvā gahetabbaṃ.  sace vadati ``ito me bhante tatiye vasse vassāvāsikaṃ na dinnaṃ, taṃ dammī''ti,  tasmiṃ antovasse vuṭṭhabhikkhūnaṃ pāpuṇāti. sace te disā pakkantā, añño vissāsiko  gaṇhāti, dātabbaṃ. atha ekoyeva avasiṭṭho, sesā kālaṅkatā, sabbaṃ ekasseva  pāpuṇāti. sace ekopi natthi, saṅghikaṃ hoti, sammukhībhūtehi bhājetabbaṃ.</p>
              <p>[03]^b^ādissa detī^eb^ti ādisitvā paricchinditvā deti; ^b^yāguyā vā^eb^tiādīsu ayamattho --  yāguyā vā...pe0... bhesajje vā ādissa deti. tatrāyaṃ yojanā -- bhikkhū ajjatanāya  vā svātanāya vā yāguyā nimantetvā tesaṃ gharaṃ paviṭṭhānaṃ yāguṃ deti,  yāguṃ datvā pītāya yāguyā ``imāni cīvarāni, yehi mayhaṃ yāgu pītā, tesaṃ  dammī''ti deti, yehi nimantitehi yāgu pītā, tesaṃyeva pāpuṇāti. yehi pana  bhikkhācāravattena gharadvārena gacchantehi vā gharaṃ paviṭṭhehi vā yāgu laddhā, yesaṃ vā  āsanasālato pattaṃ āharitvā manussehi nītā, yesaṃ vā therehi pesitā, tesaṃ  na pāpuṇāti. sace ^a^P5.1145^ea^ pana nimantitabhikkhūhi saddhiṃ aññepi bahū  āgantvā antogehañca bahigehañca pūretvā nisinnā, dāyako ca evaṃ vadati --  ``nimantitā vā hontu animantitā vā, yesaṃ mayā yāgu dinnā, sabbesaṃ imāni  vatthāni hontū''ti sabbesaṃ pāpuṇanti. yehi pana therānaṃ hatthato yāgu laddhā ^a^M0.0426^ea^,  tesaṃ na pāpuṇanti. atha so ``yehi mayhaṃ yāgu pītā, sabbesaṃ hontū''ti vadati,  sabbesaṃ pāpuṇanti. bhattakhādanīyesupi eseva nayo.</p>
              <p>[03]^b^cīvare vā^eb^ti pubbepi yena vassaṃ vāsetvā bhikkhūnaṃ cīvaraṃ dinnapubbaṃ hoti,  so ce bhikkhū bhojetvā vadati -- ``yesaṃ mayā pubbe cīvaraṃ dinnaṃ, tesaṃyeva  imaṃ cīvaraṃ vā suttaṃ vā sappimadhuphāṇitādīni vā hontū''ti, sabbaṃ tesaṃyeva  pāpuṇāti. ^b^senāsane vā^eb^ti yo mayā kārite vihāre vā pariveṇe vā vasati,  tassidaṃ hotū''ti vutte tasseva hoti. ^b^bhesajje vā^eb^ti ``mayaṃ kālena kālaṃ  therānaṃ sappiādīni bhesajjāni dema, yehi tāni laddhāni, tesaṃyevidaṃ hotū''ti  vutte tesaṃyeva hoti.</p>
              <p>[03]^b^puggalassa detī^eb^ti ``imaṃ cīvaraṃ itthannāmassa dammī''ti evaṃ parammukhā vā pādamūle  ṭhapetvā ``imaṃ bhante tumhākaṃ dammī''ti evaṃ sammukhā vā deti. sace pana  ``idaṃ tumhākañca tumhākaṃ antevāsikānañca dammī''ti evaṃ vadati, therassa ca  antevāsikānañca pāpuṇāti. uddesaṃ gahetuṃ āgato gahetvā gacchanto ca atthi, tassāpi  pāpuṇāti. ``tumhehi saddhiṃ nibaddhacārikabhikkhūnaṃ ^a^V0.0401^ea^ dammī''ti vutte uddesantevāsikānaṃ  vattaṃ katvā uddesaparipucchādīni gahetvā vicarantānaṃ sabbesaṃ pāpuṇāti. ayaṃ  puggalassa detīti imasmiṃ pade vinicchayo. sesaṃ sabbattha uttānamevāti.</p>
              <p>[06] cīvarakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 9. campeyyakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> kassapagottabhikkhuvatthukathā</h3n>
            <h4>
              <h4n> </h4n>
              <p>[03] 380^b^.^eb^ campeyyakkhandhake ^a^M0.0427^ea^ ^a^V0.0402^ea^ -- ^b^gaggarāya pokkharaṇiyā tīre^eb^ti gaggarānāmikāya  itthiyā kāritapokkharaṇiyā tīre. ^b^tantibaddho^eb^ti tasmiṃ āvāse kattabbatātantipaṭibaddho.  ^b^ussukkampi akāsi yāguyā^eb^tiādīsu manussehi āgantukesu āgatesu  ^a^P5.1146^ea^ ācikkheyyāthāti vuttaṭṭhāneyeva ussukkaṃ kātuṃ vaṭṭati; na avuttaṭṭhāne.  ^b^gaccha tvaṃ bhikkhū^eb^ti satthā tassa bhikkhuno tattheva senāsanaṃ sappāyanti addasa,  tenevamāha.</p>
              <p>[03] 382^b^.^eb^ ^b^adhammena vaggakammaṃ karontī^eb^tiādīnaṃ parato pāḷiyaṃyeva nānākaraṇaṃ āgamissati.</p>
              <p>[03] 385^b^.^eb^ ^b^aññatrāpi dhammā kammaṃ karontī^eb^ti aññatrāpi dhammaṃ kammaṃ karonti,  ayameva vā pāṭho. bhūtena vatthunā kataṃ dhammena kataṃ nāma hoti, tathā na karontīti  attho. ^b^aññatrāpi vinayā kammaṃ, aññatrāpi satthusāsanā kamma^eb^nti etesupi  eseva nayo. ettha pana ^b^vinayo^eb^ti codanā ca sāraṇā ca. ^b^satthusāsana^eb^nti ñattisampadā  anussāvanasampadā ca; tāhi vinā kammaṃ karontīti attho. ^b^paṭikuṭṭhakata^eb^nti paṭikuṭṭhañceva  katañca; yaṃ aññesu paṭikkosantesu kataṃ taṃ paṭikuṭṭhañceva hoti katañca; tādisampi  kammaṃ karontīti attho.</p>
              <p>[03] 387^b^.^eb^ ^b^chayimāni bhikkhave kammāni adhammakamma^eb^ntiādīsu pana ^b^``dhammo''^eb^ti pāḷiyā  adhivacanaṃ. tasmā yaṃ yathāvuttāya pāḷiyā na kariyati, taṃ adhammakammanti veditabbaṃ.  ayamettha saṅkhepo, vitthāro pana pāḷiyaṃyeva āgato. so ca kho ñattidutiyañatticatutthakammānaṃyeva  vasena. yasmā pana ñattikamme ñattidutiyañatticatutthesu viya hāpanaṃ vā aññathā  karaṇaṃ vā natthi, apalokanakammañca sāvetvāva kariyati, tasmā tāni pāḷiyaṃ na dassitāni,  tesaṃ sabbesampi kammānaṃ vinicchayaṃ parato vaṇṇayissāma.</p>
            </h4>
          </h3>
          <h3>
            <h3n> catuvaggakaraṇādikathā</h3n>
            <h4>
              <h4n> </h4n>
              <p>[03] 388^b^.^eb^ idāni ^a^M0.0428^ea^ ^a^V0.0403^ea^ yadidaṃ chaṭṭhaṃ dhammena samaggakammaṃ nāma, taṃ yehi saṅghehi  kātabbaṃ, tesaṃ pabhedaṃ dassetuṃ ^b^``pañca saṅghā''^eb^tiādi vuttaṃ. ^b^kammappatto^eb^ti  kammaṃ patto, kammayutto kammāraho; na kiñci kammaṃ kātuṃ nārahatīti attho.</p>
              <p>[03] 389^b^.^eb^ ^b^catuvaggakaraṇañce bhikkhave kammaṃ bhikkhunicatuttho^eb^tiādi parisato  kammavipattidassanatthaṃ vuttaṃ. tattha ukkhittakaggahaṇena kammanānāsaṃvāsako gahito,  nānāsaṃvāsakaggahaṇena laddhinānāsaṃvāsako. ^b^nānāsīmāya ṭhitacatuttho^eb^ti sīmantarikāya  vā bahisīmāya vā hatthapāse ṭhitenāpi saddhiṃ catuvaggo hutvāti attho.</p>
              <p>[03] 393^b^.^eb^ ^b^pārivāsikacatuttho^eb^tiādi ^a^P5.1147^ea^ parivāsādikammānaṃyeva parisato  vipattidassanatthaṃ vuttaṃ, tesaṃ vinicchayaṃ parato vaṇṇayissāma.</p>
              <p>[03] 394^b^.^eb^ ^b^ekaccassa bhikkhave saṅghamajjhe paṭikkosanā ruhatī^eb^tiādi paṭikuṭṭhakatakammassa  kuppākuppabhāvadassanatthaṃ vuttaṃ. ^b^pakatattassā^eb^ti avipannasīlassa pārājikaṃ  anajjhāpannassa. ^b^ānantarikassā^eb^ti attano anantaraṃ nisinnassa.</p>
            </h4>
          </h3>
          <h3>
            <h3n> dvenissāraṇādikathā</h3n>
            <h4>
              <h4n> </h4n>
              <p>[03] 395^b^.^eb^ ^b^dvemā bhikkhave nissāraṇā^eb^tiādi vatthuto kammānaṃ kuppākuppabhāvadassanatthaṃ  vuttaṃ. tattha ^b^``appatto nissāraṇaṃ, tañce saṅgho nissāreti, sunissārito''^eb^ti  idaṃ pabbājanīyakammaṃ sandhāya vuttaṃ. pabbājanīyakammena hi vihārato nissārenti,  tasmā taṃ ``nissāraṇā''ti vuccati. tañcesa yasmā kuladūsako na hoti, tasmā  āveṇikena lakkhaṇena appatto. yasmā panassa ākaṅkhamāno saṅgho pabbājanīyakammaṃ kareyyāti  vuttaṃ, tasmā sunissārito hoti. ^b^tañce saṅgho nissāretī^eb^ti sace saṅgho tajjanīyakammādivasena  nissāreti, so yasmā tattha ``tiṇṇaṃ bhikkhave bhikkhūnaṃ ākaṅkhamāno saṅgho tajjanīyakammaṃ  kareyya -- eko bhaṇḍanakārako hoti kalahakārako vivādakārako bhassakārako  saṅghe adhikaraṇakārako, eko bālo ^a^M0.0429^ea^ hoti abyatto āpattibahulo anapadāno,  eko gihisaṃsaṭṭho viharati ananulomikehi ^a^V0.0404^ea^ gihisaṃsaggehī''ti (cūḷava0 395)  evaṃ ekekenapi aṅgena nissāraṇā anuññātā, tasmā sunissārito.</p>
              <p>[03] 396^b^.^eb^ ^b^osāraṇā^eb^ti pavesanā. ^b^tattha tañce saṅgho osāretī^eb^ti upasampadakammavasena  paveseti. ^b^dosārito^eb^ti duosārito. sahassakkhattumpi upasampādito anupasampannova  hoti ācariyupajjhāyā ca sātisārā, tathā seso kārakasaṅgho, na koci āpattito  muccati. iti ime ekādasa abhabbapuggalā dosāritā. hatthacchinnādayo pana dvattiṃsa  suosāritā, upasampāditā upasampannāva honti, na te labbhā kiñci vattuṃ. ācariyupajjhāyā  pana kārakasaṅgho ca sātisārā, na koci āpattito muccati.</p>
              <p>[03] 397^b^.^eb^ ^b^idha pana bhikkhave bhikkhussa na hoti āpatti daṭṭhabbā^eb^tiādi abhūtavatthuvasena  adhammakammaṃ, bhūtavatthuvasena dhammakammañca dassetuṃ vuttaṃ. tattha ^b^paṭinissajjitā^eb^ti  paṭinissajjitabbā.</p>
            </h4>
          </h3>
          <h3>
            <h3n> upālipucchākathā</h3n>
            <h4>
              <h4n> </h4n>
              <p>[03] 400^b^.^eb^ upālipañhesupi vatthuvaseneva ^a^P5.1148^ea^ dhammādhammakammaṃ vibhattaṃ. tattha  dve nayā -- ekamūlako ca dvimūlako ca. ekamūlako uttānoyeva. dvimūlake yathā  sativinayo amūḷhavinayena saddhiṃ ekā pucchā katā, evaṃ amūḷhavinayādayopi tassapāpiyyasikādīhi.  avasāne pana ^b^upasampadārahaṃ upasampādetī^eb^ti ekameva padaṃ hoti. parato bhikkhūnampi  sativinayaṃ ādiṃ katvā ekekena saddhiṃ sesapadāni yojetabbāni.</p>
            </h4>
          </h3>
          <h3>
            <h3n> tajjanīyakammakathā</h3n>
            <h4>
              <h4n> </h4n>
              <p>[03] 407^b^.^eb^ ^b^idha pana bhikkhave bhikkhu bhaṇḍanakārako^eb^tiādi ``adhammenavaggaṃ, adhammenasamaggaṃ;  dhammenavaggaṃ, dhammapatirūpakenavaggaṃ, dhammapatirūpakenasamagga''nti imesaṃ vasena cakkaṃ  bandhitvā tajjanīyādīsu sattasu kammesu paṭipassaddhīsu ca ^a^M0.0430^ea^ vipattidassanatthaṃ  vuttaṃ. tattha ^b^anapadāno^eb^ti apadānavirahito. apadānaṃ vuccati paricchedo; āpattiparicchedavirahitoti  attho. tato paraṃ paṭikuṭṭhakatakammappabhedaṃ dassetuṃ sāyeva pāḷi ``akataṃ kamma''ntiādīhi  saṃsanditvā ^a^V0.0405^ea^ vuttā. tattha na kiñci pāḷianusārena na sakkā vidituṃ, tasmā  vaṇṇanaṃ na vitthārayimhāti.</p>
              <p>[06] campeyyakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 10. kosambakakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> kosambakavivādakathā</h3n>
            <h4>
              <h4n> </h4n>
              <p>[03] 451^b^.^eb^ kosambakakkhandhake ^a^M0.0431^ea^ ^a^V0.0406^ea^ -- ^b^taṃ bhikkhuṃ āpattiyā adassane ukkhipiṃsū^eb^ti  ettha ayamanupubbikathā -- dve kira bhikkhū ekasmiṃ āvāse vasanti vinayadharo ca  suttantiko ca. tesu suttantiko bhikkhu ekadivasaṃ vaccakuṭiṃ paviṭṭho ācamanaudakāvasesaṃ  bhājane ṭhapetvāva nikkhami. vinayadharo pacchā paviṭṭho taṃ udakaṃ disvā nikkhamitvā  taṃ bhikkhuṃ pucchi -- ``āvuso, tayā idaṃ udakaṃ ṭhapita''nti? ``āmāvuso''ti.  ^b^``kiṃ tvaṃ^eb^ ettha āpattibhāvaṃ na jānāsī''ti? ``āma, na jānāmī''ti. ``hoti,  āvuso ettha āpattī''ti? ``sace hoti, desissāmī''ti. ``sace pana te,  āvuso, asañcicca asatiyā kataṃ, natthi ^a^P5.1149^ea^ āpattī''ti. so  tassā āpattiyā anāpattidiṭṭhi ahosi.</p>
              <p>[03]vinayadharopi attano nissitakānaṃ ``ayaṃ suttantiko āpattiṃ āpajjamānopi na jānātī''ti  ārocesi. te tassa nissitake disvā ``tumhākaṃ upajjhāyo āpattiṃ āpajjitvāpi  āpattibhāvaṃ na jānātī''ti āhaṃsu. te gantvā attano upajjhāyassa ārocesuṃ.  so evamāha -- ``ayaṃ vinayadharo pubbe anāpattī''ti vatvā ``idāni āpattī''ti  vadati. musāvādī esoti. te gantvā ``tumhākaṃ upajjhāyo musāvādī''ti evaṃ  aññamaññaṃ kalahaṃ vaḍḍhayiṃsu. tato vinayadharo okāsaṃ labhitvā tassa āpattiyā adassane  ukkhepanīyakammaṃ akāsi. tena vuttaṃ -- ``taṃ bhikkhuṃ āpattiyā adassane ukkhipiṃsū''ti.</p>
              <p>[03] 453^b^.^eb^ ^b^bhinno bhikkhusaṅgho bhinno bhikkhusaṅgho^eb^ti ettha na tāva bhinno; apica kho  yathā deve vuṭṭhe ``idāni sassaṃ nipphanna''nti vuccati, avassañhi taṃ nipphajjissati,  evameva iminā kāraṇena āyatiṃ avassaṃ bhijjissati, so ca kho kalahavasena na saṅghabhedavasena,  tasmā ``bhinno''ti vuttaṃ. sambhamātthavasena cettha āmeḍitaṃ veditabbaṃ.</p>
              <p>[03] 454^b^.^eb^ ^b^etamatthaṃ^eb^ ^a^M0.0432^ea^ ^a^V0.0407^ea^ ^b^bhāsitvā uṭṭhāyāsanā pakkāmī^eb^ti kasmā evaṃ  bhāsitvā pakkāmi? sace hi bhagavā ukkhepake vā ``akāraṇe tumhehi so  bhikkhu ukkhitto''ti vadeyya, ukkhittānuvattake vā ``tumhe āpattiṃ āpannā''ti  vadeyya, ``etesaṃ bhagavā pakkho, etesaṃ bhagavā pakkho''ti vatvā āghātaṃ bandheyyuṃ,  tasmā tantimeva ṭhapetvā etamatthaṃ bhāsitvā uṭṭhāyāsanā pakkāmi.</p>
              <p>[03] 455^b^.^eb^ ^b^attanā vā attāna^eb^nti ettha yo saṅghena ukkhepanīyakatānaṃ adhammavādīnaṃ pakkhe  nisinno ``tumhe kiṃ bhaṇathā''ti tesañca itaresañca laddhiṃ sutvā ``ime adhammavādino,  itare dhammavādino''ti cittaṃ uppādeti, ayaṃ tesaṃ majjhe nisinnova tesaṃ  nānāsaṃvāsako hoti, kammaṃ kopeti, itaresampi hatthapāsaṃ anāgatattā kopeti.  evaṃ attanā vā attānaṃ nānāsaṃvāsakaṃ karoti. ^b^samānasaṃvāsaka^eb^nti etthāpi  yo adhammavādīnaṃ pakkhe nisinno ``adhammavādino ime, itare dhammavādino''ti tesaṃ  majjhaṃ pavisati, yattha vā tattha ^a^P5.1150^ea^ vā pana pakkhe nisinno ``ime dhammavādino''ti  gaṇhāti, ayaṃ attanā vā attānaṃ samānasaṃvāsakaṃ karotīti veditabbo.</p>
              <p>[03] 456^b^.^eb^ ^b^kāyakammaṃ vacīkamma^eb^nti ettha kāyena paharantā kāyakammaṃ upadaṃsenti,  pharusaṃ vadantā vacīkammaṃ upadaṃsentīti veditabbā. ^b^hatthaparāmāsaṃ karontī^eb^ti  kodhavasena hatthehi aññamaññaṃ parāmasanaṃ karonti. ^b^adhammiyāyamāne^eb^ti adhammiyāni  kiccāni kurumāne. ^b^asammodikāvattamānāyā^eb^ti asammodikāya vattamānāya.  ayameva vā pāṭho. sammodanakathāya avattamānāyāti attho. ^b^ettāvatā na aññamañña^eb^nti  ettha dve pantiyo katvā upacāraṃ muñcitvā nisīditabbaṃ, dhammiyāyamāne pana sammodikāya  vattamānāya āsanantarikāya nisīditabbaṃ, ekekaṃ āsanaṃ antaraṃ katvā nisīditabbaṃ.</p>
              <p>[03] 457-458^b^.^eb^ ^b^mā bhaṇḍana^eb^ntiādīsu ``akatthā''ti pāṭhasesaṃ gahetvā ``mā bhaṇḍanaṃ akatthā''ti  evamattho daṭṭhabbo. ^b^adhammavādī^eb^ti ukkhittānuvattakesu aññataro. ayaṃ pana bhikkhu  bhagavato atthakāmo, ayaṃ kirassa adhippāyo ^a^M0.0433^ea^ ``ime bhikkhū kodhābhibhūtā  satthu vacanaṃ na gaṇhanti, mā bhagavā ete ovadanto kilamitthā''ti tasmā evamāha.  bhagavā pana ``pacchāpi saññaṃ labhitvā oramissantī''ti tesaṃ anukampāya atītavatthuṃ  āharitvā kathesi. tattha ^b^anatthato^eb^ti anattho ato; etasmā ^b^me^eb^ purisā anatthoti  vuttaṃ hoti. atha vā anatthatoti anatthado. sesaṃ pākaṭameva.</p>
              <p>[03] 464^b^.^eb^ ^b^puthusaddo^eb^tiādigāthāsu ^a^V0.0408^ea^ pana puthu mahā saddo assāti ^b^puthusaddo. samajano^eb^ti  samāno ekasadiso jano; sabbo cāyaṃ bhaṇḍanakārakojano samantato saddanicchāraṇena puthusaddo  ceva sadiso cāti vuttaṃ hoti. ^b^na bālo koci maññathā^eb^ti tattha koci ekopi  ``ahaṃ bālo''ti na maññittha; sabbepi paṇḍitamāninoyeva. ^b^nāññaṃ bhiyyo amaññaru^eb^nti  koci ekopi ``ahaṃ bālo''ti ca na maññittha; bhiyyo ca saṅghasmiṃ bhijjamāne aññampi  ekaṃ ``mayhaṃ kāraṇā saṅgho bhijjatī''ti idaṃ kāraṇaṃ na maññitthāti attho.</p>
              <p>[03]^b^parimuṭṭhā^eb^ti parimuṭṭhassatino. ^b^vācāgocarabhāṇino^eb^ti rākārassa rassādeso kato  ^a^P5.1151^ea^, vācāgocarā na satipaṭṭhānādigocarā. bhāṇino ca kathaṃ bhāṇino?  ^b^yāvicchanti mukhāyāmaṃ^eb^ yāva mukhaṃ pasāretuṃ icchanti, tāva pasāretvā bhāṇino,  ekopi saṅghagāravena mukhasaṅkocaṃ na karotīti attho. ^b^yena nītā^eb^ti yena kalahena imaṃ  nillajjabhāvaṃ nītā. ^b^na taṃ vidū^eb^ti na taṃ jānanti, ``evaṃ sādīnavo aya''nti.</p>
              <p>[03]^b^ye ca taṃ upanayhantī^eb^ti taṃ ``akkocchi maṃ, avadhi ma''ntiādikaṃ ākāraṃ ye  ca upanayhanti. ^b^sanantano^eb^ti porāṇo.</p>
              <p>[03]^b^pare^eb^ti paṇḍite ṭhapetvā tato aññe bhaṇḍanakārakā pare nāma. te ettha saṅghamajjhe  kalahaṃ karontā ``mayaṃ yamāmase upayamāma; satataṃ samitaṃ maccusantikaṃ gacchāmā''ti  na jānanti. ^b^ye ca tattha vijānantī^eb^ti ye tattha paṇḍitā ``mayaṃ maccusamīpaṃ  gacchāmā''ti vijānanti. ^b^tato^eb^ ^a^M0.0434^ea^ ^b^sammanti medhagā^eb^ti evañhi te  jānantā yonisomanasikāraṃ uppādetvā medhagānaṃ kalahānaṃ vūpasamāya paṭipajjanti.</p>
              <p>[03]^b^aṭṭhicchinnā^eb^ti ayaṃ gāthā brahmadattañca dīghāvukumārañca sandhāya vuttā. tesampi  hoti saṅgati, kasmā tumhākaṃ na hoti, yesaṃ vo neva mātāpitūnaṃ aṭṭhīni chinnāni,  na pāṇā hatā, na gavāssadhanāni haṭānīti.</p>
              <p>[03]^b^sace labhethā^eb^tiādigāthā paṇḍitasahāyassa ca bālasahāyassa ca vaṇṇāvaṇṇadīpanatthaṃ vuttā.  ^b^abhibhuyya sabbāni parissayānī^eb^ti pākaṭaparissaye ca paṭicchannaparissaye ca abhibhavitvā  tena saddhiṃ attamano satimā careyya.</p>
              <p>[03]^b^rājāva^eb^ ^a^V0.0409^ea^ ^b^raṭṭhaṃ vijita^eb^nti yathā attano vijitaṃ raṭṭhaṃ mahājanakarājā ca arindamamahārājā  ca pahāya ekakā cariṃsu; evaṃ careyyāti attho. ^b^mātaṅgaraññeva nāgo^eb^ti mātaṅgo  araññe nāgova. ^b^mātaṅgo^eb^ti hatthī vuccati; ^b^nāgo^eb^ti mahantādhivacanametaṃ. yathā  hi mātuposako mātaṅganāgo araññe eko cari, na ca pāpāni ^a^P5.1152^ea^ akāsi.  yathā ca pālileyyako, evaṃ eko care, na ca pāpāni kayirāti vuttaṃ hoti.</p>
            </h4>
          </h3>
          <h3>
            <h3n> pālileyyakagamanakathā</h3n>
            <h4>
              <h4n> </h4n>
              <p>[03] 467^b^.^eb^ ^b^pālileyyake viharati rakkhitavanasaṇḍe^eb^ti pālileyyakaṃ upanissāya  rakkhitavanasaṇḍe viharati. ^b^hatthināgo^eb^ti mahāhatthī. ^b^hatthikalabhehī^eb^ti hatthipotakehi.  ^b^hatthicchāpehī^eb^ti khīrūpakehi daharapotakehi. ^b^chinnaggānī^eb^ti tehi purato  purato gacchantehi chinnaggāni khāyitāvasesāni khāṇusadisāni tiṇāni khādati.  ^b^obhaggobhagga^eb^nti tena hatthināgena uccaṭṭhānato bhañjitvā bhañjitvā pātitaṃ. ^b^assa  sākhābhaṅga^eb^nti etassa santakaṃ sākhābhaṅgaṃ te khādanti. ^b^āvilānī^eb^ti tehi paṭhamataraṃ  otaritvā pivantehi ālulitāni kaddamodakāni pivati. ^b^ogāhā^eb^ti titthato.</p>
              <p>[03]^b^nāgassa nāgenā^eb^ti hatthināgassa buddhanāgena. ^b^īsādantassā^eb^ti rathaīsāsadisadantassa.  ^b^yadeko ramatī vane^eb^ti yasmā buddhanāgo viya ayampi hatthināgo eko pavivitto  vane ramati; tasmāssa nāgassa ^a^M0.0435^ea^ nāgena cittaṃ sameti, ekībhāvaratiyā ekasadisaṃ  hotīti attho.</p>
              <p>[03]^b^yathābhirantaṃ viharitvā^eb^ti ettha temāsaṃ bhagavā tattha vihāsīti veditabbo. ettāvatā  kosambakehi kira ubbāḷho bhagavā temāsaṃ araññaṃ pavisitvā vasīti sabbattha  kathā patthaṭā ahosi.</p>
              <p>[03]^b^atha kho kosambakā upāsakā^eb^ti atha kho imaṃ kathāsallāpaṃ sutvā kosambivāsino  upāsakā.</p>
            </h4>
          </h3>
          <h3>
            <h3n> aṭṭhārasavatthukathā</h3n>
            <h4>
              <h4n> </h4n>
              <p>[03] 468^b^.^eb^ ^b^adhammaṃ dhammo^eb^tiādīni aṭṭhārasa bhedakaravatthūni saṅghabhedakakkhandhake vaṇṇayissāma.</p>
              <p>[03] 475^b^.^eb^ ^b^taṃ^eb^ ^a^V0.0410^ea^ ^b^ukkhittakaṃ bhikkhuṃ osāretvā^eb^ti taṃ gahetvā sīmaṃ gantvā āpattiṃ  desāpetvā kammavācāya osāretvā. ^b^tāvadeva uposatho^eb^ti taṃdivasameva  uposathakkhandhake vuttanayeneva sāmaggīuposatho kātabbo.</p>
              <p>[03] 476^b^.^eb^ ^b^amūlā mūlaṃ gantvā^eb^ti na mūlā mūlaṃ gantvā; taṃ vatthuṃ avinicchinitvāti  attho. ^b^ayaṃ vuccati upāli saṅghasāmaggī atthāpetā byañjanūpetā^eb^ti atthato  apagatā, ``saṅghasāmaggī''ti imaṃ pana byañjanamattaṃ upetā.</p>
              <p>[03] 477^b^.^eb^ ^b^saṅghassa kiccesū^eb^ti saṅghassa karaṇīyesu uppannesu. ^b^mantanāsū^eb^ti  ^a^P5.1153^ea^ vinayamantanāsu. ^b^atthesu jātesū^eb^ti vinayātthesu uppannesu. ^b^vinicchayesū^eb^ti  tesaṃyeva atthānaṃ vinicchayesu. ^b^mahatthiko^eb^ti mahāupakāro. ^b^paggahāraho^eb^ti  paggaṇhituṃ vutto.</p>
              <p>[03]^b^anānuvajjo paṭhamena sīlato^eb^tiādimhiyeva tāva sīlato na upavajjo. ^b^avekkhitācāro^eb^ti  apekkhitācāro; ālokite vilokite sampajānakārītiādinā nayena upaparikkhitācāro.  aṭṭhakathāsu pana ``appaṭicchannācāro''ti vuttaṃ.</p>
              <p>[03]^b^visayhā^eb^ti ^a^M0.0436^ea^ abhibhavitvā. ^b^anuyyutaṃ bhaṇa^eb^nti anuññātaṃ anapagataṃ  bhaṇanto. yasmā hi so anuyyutaṃ bhaṇati, usūyāya vā agatigamanavasena vā kāraṇāpagataṃ  na bhaṇati, tasmā atthaṃ na hāpeti. usūyāya pana agatigamanavasena vā bhaṇanto atthaṃ hāpeti,  kāraṇaṃ na deti, tasmā so parisagato chambhati ceva vedhati ca. yo īdiso na hoti,  ayaṃ ``paggahāraho''ti dasseti.</p>
              <p>[03]kiñca bhiyyo ``tatheva pañha''nti gāthā, tassattho -- yathā ca anuyyutaṃ bhaṇanto atthaṃ  na hāpeti, tatheva parisāya majjhe pañhaṃ pucchito samāno na ceva pajjhāyati, na ca maṅku  hoti. yo hi atthaṃ na jānāti, so pajjhāyati. yo vattuṃ na sakkoti, so maṅku  hoti. yo pana atthañca jānāti, vattuñca sakkoti; so na pajjhāyati, na maṅku hoti.  ^b^kālāgata^eb^nti kathetabbayuttakāle āgataṃ. ^b^byākaraṇāraha^eb^nti pañhassa atthānulomatāya  byākaraṇānucchavikaṃ. ^b^vaco^eb^ti vadanto; evarūpaṃ vacanaṃ bhaṇantoti attho. ^b^rañjetī^eb^ti  toseti. ^b^viññūparisa^eb^nti viññūnaṃ parisaṃ.</p>
              <p>[03]^b^ācerakamhi^eb^ ^a^V0.0411^ea^ ^b^ca sake^eb^ti attano ācariyavāde. ^b^alaṃ pametu^eb^nti vīmaṃsituṃ taṃ  taṃ kāraṇaṃ paññāya tulayituṃ samattho. ^b^paguṇo^eb^ti kataparicayo laddhāsevano. ^b^kathetave^eb^ti  kathetabbe. ^b^viraddhikovido^eb^ti viraddhaṭṭhānakusalo.</p>
              <p>[03]^b^paccatthikā yena vajantī^eb^ti ayaṃ gāthā yādise kathetabbe paguṇo, taṃ dassetuṃ  vuttā. ayañhettha attho -- yādisena kathitena paccatthikā ca niggahaṃ gacchanti,  mahājano ca saññapanaṃ gacchati; saññattiṃ avabodhanaṃ gacchatīti ^a^P5.1154^ea^ attho.  yañca kathento sakaṃ ādāyaṃ attano ācariyavādaṃ na hāpeti, yasmiṃ vatthusmiṃ adhikaraṇaṃ  uppannaṃ, tadanurūpaṃ anupaghātakaraṃ pañhaṃ byākaramāno tādise kathetabbe paguṇo  hotīti.</p>
              <p>[01] ^b^dūteyyakammesu ala^eb^nti aṭṭhahi dūtaṅgehi samannāgatattā saṅghassa dūteyyakammesu  samattho. suṭṭhu uggaṇhātīti ^b^samuggaho^eb^. idaṃ vuttaṃ hoti ^a^M0.0437^ea^ -- yathā  nāma āhunaṃ āhutipiṇḍaṃ samuggaṇhanti, evaṃ pītisomanassajāteneva cetasā saṅghassa  kiccesu samuggaho, saṅghassakiccesu tassa tassa kiccassa paṭiggāhakoti attho.  ^b^karaṃ vaco^eb^ti vacanaṃ karonto. ^b^na tena maññatī^eb^ti tena vacanakaraṇena ``ahaṃ karomi,  saṅghabhāraṃ nittharāmī''ti na mānātimānaṃ jappeti.</p>
              <p>[03]^b^āpajjati yāvatakesu vatthūsū^eb^ti yattakesu vatthūsu āpattiṃ āpajjamāno āpajjati.  ^b^hoti yathā ca vuṭṭhitī^eb^ti tassā ca āpattiyā yathā vuṭṭhānaṃ hoti. ^b^ete vibhaṅgā^eb^ti  yesu vatthūsu āpajjati, yathā ca vuṭṭhānaṃ hoti, imesaṃ atthānaṃ jotakā ete vibhaṅgā.  ^b^ubhayassā^eb^ti ubhaye assa. ^b^svāgatā^eb^ti suṭṭhu āgatā. ^b^āpattivuṭṭhānapadassa kovido^eb^ti  āpattivuṭṭhānakāraṇakusalo.</p>
              <p>[03]^b^yāni cācara^eb^nti yāni ca bhaṇḍanakāraṇādīni ācaranto tajjanīyakammādivasena nissāraṇaṃ  gacchati. ^b^osāraṇaṃ taṃvusitassa jantuno^eb^ti taṃ vattaṃ vusitassa jantuno, yā osāraṇā  kātabbā, etampi jānāti. sesaṃ sabbattha uttānamevāti.</p>
              <p>[06] kosambakakkhandhakavaṇṇanā niṭṭhitā.</p>
              <p>[06] samantapāsādikāya vinayasaṃvaṇṇanāya</p>
              <p>[06] mahāvaggavaṇṇanā samattā.</p>
              <p>[06] mahāvagga-aṭṭhakathā niṭṭhitā.  </p>
            </h4>
          </h3>
        </h2>
      </h1>
    </h0>
  </ha>
</body>
