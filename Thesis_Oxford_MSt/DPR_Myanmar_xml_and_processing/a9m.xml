<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] aṅguttaranikāyo </h>
  <ha>
    <han> navakanipātapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. paṭhamapaṇṇāsakaṃ </h2n>
          <h3>
            <h3n> 1. sambodhivaggo </h3n>
            <h4>
              <h4n> 1. sambodhisuttaṃ </h4n>
              <p>[03] 1^b^.^eb^ evaṃ ^a^T4.0363^ea^ ^a^M3.0163^ea^ ^a^V3.0171^ea^ ^a^P4.0351^ea^ me sutaṃ -- ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme.  tatra kho bhagavā bhikkhū āmantesi --</p>
              <p>[03] ``sace, bhikkhave, aññatitthiyā paribbājakā evaṃ puccheyyuṃ  -- `sambodhipakkhikānaṃ {sambodhapakkhikānaṃ (sī0 syā0 pī0)}, āvuso, dhammānaṃ kā upanisā  bhāvanāyā'ti, evaṃ puṭṭhā tumhe, bhikkhave, tesaṃ aññatitthiyānaṃ  ^a^V3.0172^ea^ paribbājakānaṃ kinti byākareyyāthā''ti? ``bhagavaṃmūlakā no,  bhante, dhammā...pe0... bhagavato sutvā bhikkhū dhāressantī''ti.</p>
              <p>[03] ``tena hi, bhikkhave, suṇātha, sādhukaṃ manasi karotha;  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca --</p>
              <p>[03] ``sace, bhikkhave, aññatitthiyā paribbājakā evaṃ puccheyyuṃ  -- `sambodhipakkhikānaṃ, āvuso, dhammānaṃ kā upanisā  bhāvanāyā'ti, evaṃ puṭṭhā ^a^M3.0164^ea^ tumhe, bhikkhave, tesaṃ aññatitthiyānaṃ  paribbājakānaṃ evaṃ byākareyyātha ^a^T4.0364^ea^ --</p>
              <p>[03] ``idhāvuso, bhikkhu kalyāṇamitto hoti kalyāṇasahāyo  kalyāṇasampavaṅko ^a^P4.0352^ea^. sambodhipakkhikānaṃ,  āvuso, dhammānaṃ ayaṃ paṭhamā upanisā bhāvanāya.</p>
              <p>[03] ``puna caparaṃ, āvuso, bhikkhu sīlavā hoti,  pātimokkhasaṃvarasaṃvuto viharati ācāragocarasampanno aṇumattesu  vajjesu bhayadassāvī, samādāya sikkhati sikkhāpadesu.  sambodhipakkhikānaṃ, āvuso, dhammānaṃ ayaṃ dutiyā upanisā bhāvanāya.</p>
              <p>[03] ``puna caparaṃ, āvuso, bhikkhu yāyaṃ kathā abhisallekhikā  cetovivaraṇasappāyā, seyyathidaṃ -- appicchakathā santuṭṭhikathā  pavivekakathā asaṃsaggakathā vīriyārambhakathā sīlakathā samādhikathā  paññākathā vimuttikathā vimuttiñāṇadassanakathā, evarūpiyā kathāya  nikāmalābhī hoti akicchalābhī akasiralābhī.  sambodhipakkhikānaṃ, āvuso, dhammānaṃ ayaṃ tatiyā upanisā bhāvanāya.</p>
              <p>[03] ``puna caparaṃ, āvuso, bhikkhu āraddhavīriyo viharati  akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā  daḷhaparakkamo anikkhittadhuro kusalesu dhammesu.  sambodhipakkhikānaṃ, āvuso, dhammānaṃ ayaṃ catutthī upanisā  bhāvanāya.</p>
              <p>[03] ``puna caparaṃ, āvuso, bhikkhu paññavā hoti  udayatthagāminiyā paññāya samannāgato ariyāya ^a^V3.0173^ea^ nibbedhikāya sammā  dukkhakkhayagāminiyā. sambodhipakkhikānaṃ, āvuso, dhammānaṃ ayaṃ  pañcamī upanisā bhāvanāya''.</p>
              <p>[03] ``kalyāṇamittassetaṃ ^a^T4.0365^ea^, bhikkhave, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa -- sīlavā bhavissati,  pātimokkhasaṃvarasaṃvuto viharissati ācāragocarasampanno aṇumattesu  vajjesu bhayadassāvī, samādāya sikkhissati sikkhāpadesu.</p>
              <p>[03] ``kalyāṇamittassetaṃ, bhikkhave, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa -- yāyaṃ kathā abhisallekhikā  cetovivaraṇasappāyā, seyyathidaṃ -- appicchakathā santuṭṭhikathā  pavivekakathā ^a^M3.0165^ea^ asaṃsaggakathā vīriyārambhakathā sīlakathā samādhikathā  paññākathā vimuttikathā vimuttiñāṇadassanakathā, evarūpiyā kathāya  nikāmalābhī bhavissati akicchalābhī akasiralābhī.</p>
              <p>[03] ``kalyāṇamittassetaṃ, bhikkhave, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa -- āraddhavīriyo viharissati  ^a^P4.0353^ea^ akusalānaṃ dhammānaṃ pahānāya, kusalānaṃ dhammānaṃ  upasampadāya, thāmavā daḷhaparakkamo anikkhittadhuro kusalesu dhammesu.</p>
              <p>[03] ``kalyāṇamittassetaṃ, bhikkhave, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa -- paññavā bhavissati  udayatthagāminiyā paññāya samannāgato ariyāya nibbedhikāya sammā  dukkhakkhayagāminiyā.</p>
              <p>[03] ``tena ca pana, bhikkhave, bhikkhunā imesu pañcasu dhammesu  patiṭṭhāya cattāro dhammā uttari {uttariṃ (sī0 syā0 pī0)} bhāvetabbā -- asubhā bhāvetabbā  rāgassa pahānāya, mettā bhāvetabbā byāpādassa pahānāya,  ānāpānassati {ānāpānasati (sī0 pī0)} bhāvetabbā vitakkupacchedāya, aniccasaññā bhāvetabbā  asmimānasamugghātāya. aniccasaññino, bhikkhave, anattasaññā  saṇṭhāti. anattasaññī asmimānasamugghātaṃ pāpuṇāti diṭṭheva dhamme  nibbāna''nti ^a^T4.0366^ea^. paṭhamaṃ. </p>
            </h4>
            <h4>
              <h4n> 2. nissayasuttaṃ </h4n>
              <p>[03] 2^b^.^eb^ atha ^a^V3.0174^ea^ kho aññataro bhikkhu yena bhagavā  tenupasaṅkami; upasaṅkamitvā bhagavantaṃ...pe0... ekamantaṃ nisinno kho  so bhikkhu bhagavantaṃ etadavoca -- ```nissayasampanno  nissayasampanno'ti, bhante, vuccati. kittāvatā nu kho, bhante,  bhikkhu nissayasampanno hotī''ti? ``saddhaṃ ce, bhikkhu, bhikkhu  nissāya akusalaṃ pajahati kusalaṃ bhāveti, pahīnamevassa taṃ akusalaṃ  hoti. hiriṃ ce, bhikkhu, bhikkhu nissāya...pe0... ottappaṃ ce,  bhikkhu, bhikkhu nissāya...pe0... vīriyaṃ ce, bhikkhu, bhikkhu  nissāya...pe0... paññaṃ ce, bhikkhu, bhikkhu nissāya akusalaṃ  pajahati kusalaṃ bhāveti, pahīnamevassa taṃ akusalaṃ hoti ^a^P4.0354^ea^.  taṃ hissa bhikkhuno akusalaṃ pahīnaṃ hoti suppahīnaṃ,  yaṃsa ariyāya paññāya disvā pahīnaṃ''.</p>
              <p>[03] ``tena ^a^M3.0166^ea^ ca pana, bhikkhu, bhikkhunā imesu pañcasu dhammesu  patiṭṭhāya cattāro upanissāya vihātabbā. katame cattāro? idha,  bhikkhu, bhikkhu saṅkhāyekaṃ paṭisevati, saṅkhāyekaṃ adhivāseti,  saṅkhāyekaṃ parivajjeti, saṅkhāyekaṃ vinodeti. evaṃ kho, bhikkhu,  bhikkhu nissayasampanno hotī''ti. dutiyaṃ. </p>
            </h4>
            <h4>
              <h4n> 3. meghiyasuttaṃ </h4n>
              <p>[03] 3^b^.^eb^ ekaṃ samayaṃ bhagavā cālikāyaṃ viharati  cālikāpabbate. tena kho pana samayena āyasmā meghiyo bhagavato  upaṭṭhāko hoti. atha kho āyasmā meghiyo yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi.  ekamantaṃ ṭhito kho āyasmā meghiyo bhagavantaṃ etadavoca --  ``icchāmahaṃ, bhante, jantugāmaṃ {jatugāmaṃ (sī0 aṭṭha0, syā0 aṭṭha0), jattugāmaṃ (ka0  aṭṭhakathāyampi pāṭhantaraṃ)} piṇḍāya ^a^T4.0367^ea^ pavisitu''nti. ``yassa  dāni tvaṃ, meghiya, kālaṃ maññasī''ti.</p>
              <p>[03] atha kho āyasmā meghiyo pubbaṇhasamayaṃ nivāsetvā  pattacīvaramādāya jantugāmaṃ piṇḍāya pāvisi. jantugāme piṇḍāya  caritvā pacchābhattaṃ piṇḍapātapaṭikkanto yena kimikāḷāya nadiyā tīraṃ  tenupasaṅkami. addasā kho āyasmā meghiyo kimikāḷāya nadiyā  ^a^V3.0175^ea^ tīre jaṅghāvihāraṃ {jaṅghavihāraṃ (syā0 ka0)} anucaṅkamamāno  anuvicaramāno ambavanaṃ ^a^P4.0355^ea^  pāsādikaṃ ramaṇīyaṃ. disvānassa etadahosi --  ``pāsādikaṃ vatidaṃ ambavanaṃ ramaṇīyaṃ, alaṃ vatidaṃ kulaputtassa  padhānatthikassa padhānāya. sace maṃ bhagavā anujāneyya, āgaccheyyāhaṃ  imaṃ ambavanaṃ padhānāyā''ti.</p>
              <p>[03] atha kho āyasmā meghiyo yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho āyasmā meghiyo bhagavantaṃ etadavoca -- ``idhāhaṃ,  bhante, pubbaṇhasamayaṃ nivāsetvā pattacīvaramādāya jantugāmaṃ piṇḍāya  pāvisiṃ. jantugāme piṇḍāya caritvā pacchābhattaṃ piṇḍapātapaṭikkanto  yena kimikāḷāya nadiyā tīraṃ tenupasaṅkamiṃ. addasaṃ kho ahaṃ,  bhante, kimikāḷāya nadiyā tīre jaṅghāvihāraṃ anucaṅkamamāno  anuvicaramāno ambavanaṃ pāsādikaṃ ramaṇīyaṃ. disvāna me  etadahosi -- `pāsādikaṃ vatidaṃ ambavanaṃ ramaṇīyaṃ. alaṃ vatidaṃ  kulaputtassa padhānatthikassa padhānāya. sace ^a^M3.0167^ea^ maṃ bhagavā anujāneyya,  āgaccheyyāhaṃ imaṃ ambavanaṃ padhānāyā'ti. sace maṃ bhagavā  anujāneyya, gaccheyyāhaṃ taṃ ambavanaṃ padhānāyā''ti. ``āgamehi  tāva, meghiya ^a^T4.0368^ea^! ekakamhi {ekakamhā (sī0 pī0)} tāva {vata (ka0)} yāva  aññopi koci bhikkhu āgacchatī''ti {dissatūti (sabbattha, ṭīkāyampi  pāṭhantaraṃ), āgacchatūti, dissatīti (ṭīkāyaṃ pāṭhantarāni)}.</p>
              <p>[03] dutiyampi kho āyasmā meghiyo bhagavantaṃ etadavoca --  ``bhagavato, bhante, natthi kiñci uttari karaṇīyaṃ, natthi katassa  paṭicayo. mayhaṃ kho pana, bhante, atthi uttari karaṇīyaṃ, atthi  katassa paṭicayo. sace maṃ bhagavā anujāneyya, gaccheyyāhaṃ taṃ  ambavanaṃ padhānāyā''ti. ``āgamehi tāva, meghiya, ekakamhi tāva  yāva aññopi koci bhikkhu āgacchatī''ti.</p>
              <p>[03] tatiyampi ^a^P4.0356^ea^ kho āyasmā meghiyo bhagavantaṃ  etadavoca -- ``bhagavato, bhante, natthi kiñci uttari karaṇīyaṃ,  natthi katassa paṭicayo. mayhaṃ kho pana, bhante, atthi uttari  karaṇīyaṃ, atthi katassa paṭicayo. sace maṃ bhagavā anujāneyya,  gaccheyyāhaṃ taṃ ambavanaṃ padhānāyā''ti. ``padhānanti kho, meghiya,  vadamānaṃ kinti vadeyyāma! yassa dāni tvaṃ, meghiya, kālaṃ  maññasī''ti.</p>
              <p>[03] atha ^a^V3.0176^ea^ kho āyasmā meghiyo uṭṭhāyāsanā bhagavantaṃ abhivādetvā  padakkhiṇaṃ katvā yena taṃ ambavanaṃ tenupasaṅkami; upasaṅkamitvā taṃ  ambavanaṃ ajjhogāhetvā aññatarasmiṃ rukkhamūle divāvihāraṃ nisīdi.  atha kho āyasmato meghiyassa tasmiṃ ambavane viharantassa  yebhuyyena tayo pāpakā akusalā vitakkā samudācaranti, seyyathidaṃ --  kāmavitakko, byāpādavitakko, vihiṃsāvitakko. atha kho āyasmato  meghiyassa etadahosi -- ``acchariyaṃ vata bho, abbhutaṃ vata bho!  saddhāya ca vatamhā agārasmā anagāriyaṃ pabbajitā; atha ca panimehi  tīhi pāpakehi akusalehi vitakkehi anvāsattā -- kāmavitakkena,  byāpādavitakkena, vihiṃsāvitakkenā''ti.</p>
              <p>[03] atha ^a^T4.0369^ea^ kho āyasmā meghiyo yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho āyasmā meghiyo bhagavantaṃ etadavoca --</p>
              <p>[03] ``idha ^a^M3.0168^ea^ mayhaṃ, bhante, tasmiṃ ambavane viharantassa yebhuyyena  tayo pāpakā akusalā vitakkā samudācaranti, seyyathidaṃ --  kāmavitakko, byāpādavitakko, vihiṃsāvitakko. tassa mayhaṃ, bhante,  etadahosi -- `acchariyaṃ vata bho, abbhutaṃ vata bho! saddhāya ca  vatamhā agārasmā anagāriyaṃ pabbajitā; atha ca panimehi ^a^P4.0357^ea^  tīhi pāpakehi akusalehi vitakkehi anvāsattā --  kāmavitakkena, byāpādavitakkena, vihiṃsāvitakkenāti'''.</p>
              <p>[03] ``aparipakkāya, meghiya, cetovimuttiyā pañca dhammā paripakkāya  saṃvattanti. katame pañca? idha, meghiya, bhikkhu kalyāṇamitto  hoti kalyāṇasahāyo kalyāṇasampavaṅko. aparipakkāya, meghiya,  cetovimuttiyā ayaṃ paṭhamo dhammo paripakkāya saṃvattati.</p>
              <p>[03] ``puna caparaṃ, meghiya, bhikkhu sīlavā hoti,  pātimokkhasaṃvarasaṃvuto viharati ācāragocarasampanno aṇumattesu  vajjesu bhayadassāvī, samādāya sikkhati sikkhāpadesu.  aparipakkāya, meghiya, cetovimuttiyā ayaṃ dutiyo dhammo paripakkāya  saṃvattati.</p>
              <p>[03] ``puna caparaṃ, meghiya, yāyaṃ kathā abhisallekhikā  cetovivaraṇasappāyā, seyyathidaṃ -- appicchakathā ^a^V3.0177^ea^ santuṭṭhikathā  pavivekakathā asaṃsaggakathā ^a^T4.0370^ea^ vīriyārambhakathā sīlakathā samādhikathā  paññākathā vimuttikathā vimuttiñāṇadassanakathā, evarūpiyā kathāya  nikāmalābhī hoti akicchalābhī akasiralābhī. aparipakkāya,  meghiya, cetovimuttiyā ayaṃ tatiyo dhammo paripakkāya saṃvattati.</p>
              <p>[03] ``puna caparaṃ, meghiya, bhikkhu āraddhavīriyo viharati  akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā  daḷhaparakkamo anikkhittadhuro kusalesu dhammesu. aparipakkāya,  meghiya, cetovimuttiyā ayaṃ catuttho dhammo paripakkāya saṃvattati.</p>
              <p>[03] ``puna caparaṃ, meghiya, bhikkhu paññavā hoti  udayatthagāminiyā paññāya samannāgato ariyāya nibbedhikāya sammā  dukkhakkhayagāminiyā. aparipakkāya, meghiya, cetovimuttiyā ayaṃ  pañcamo dhammo paripakkāya saṃvattati.</p>
              <p>[03] ``kalyāṇamittassetaṃ ^a^M3.0169^ea^, meghiya, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa -- `sīlavā bhavissati...pe0  ^a^P4.0358^ea^... samādāya sikkhissati sikkhāpadesu'''.</p>
              <p>[03] ``kalyāṇamittassetaṃ, meghiya, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa -- `yāyaṃ kathā abhisallekhikā  cetovivaraṇasappāyā, seyyathidaṃ -- appicchakathā...pe0...  vimuttiñāṇadassanakathā, evarūpiyā kathāya nikāmalābhī bhavissati  akicchalābhī akasiralābhī'''.</p>
              <p>[03] ``kalyāṇamittassetaṃ, meghiya, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa -- `āraddhavīriyo  viharissati...pe0... anikkhittadhuro kusalesu dhammesu'''.</p>
              <p>[03] ``kalyāṇamittassetaṃ ^a^T4.0371^ea^, meghiya, bhikkhuno pāṭikaṅkhaṃ  kalyāṇasahāyassa kalyāṇasampavaṅkassa -- `paññavā  bhavissati...pe0... sammādukkhakkhayagāminiyā'''.</p>
              <p>[03] ``tena ^a^V3.0178^ea^ ca pana, meghiya, bhikkhunā imesu pañcasu dhammesu  patiṭṭhāya cattāro dhammā uttari bhāvetabbā -- asubhā bhāvetabbā  rāgassa pahānāya, mettā bhāvetabbā byāpādassa pahānāya,  ānāpānassati bhāvetabbā vitakkupacchedāya, aniccasaññā bhāvetabbā  asmimānasamugghātāya. aniccasaññino, meghiya, anattasaññā  saṇṭhāti. anattasaññī asmimānasamugghātaṃ pāpuṇāti diṭṭheva dhamme  nibbāna''nti. tatiyaṃ. </p>
            </h4>
            <h4>
              <h4n> 4. nandakasuttaṃ </h4n>
              <p>[03] 4^b^.^eb^ ekaṃ samayaṃ bhagavā sāvatthiyaṃ viharati jetavane  anāthapiṇḍikassa ārāme. tena kho pana samayena āyasmā nandako  upaṭṭhānasālāyaṃ bhikkhū dhammiyā kathāya sandasseti samādapeti  samuttejeti sampahaṃseti. atha kho bhagavā sāyanhasamayaṃ paṭisallānā  vuṭṭhito yenupaṭṭhānasālā tenupasaṅkami; upasaṅkamitvā bahidvārakoṭṭhake  aṭṭhāsi kathāpariyosānaṃ āgamayamāno. atha kho bhagavā  kathāpariyosānaṃ viditvā ukkāsetvā aggaḷaṃ ^a^P4.0359^ea^  ākoṭesi. vivariṃsu kho te bhikkhū bhagavato dvāraṃ.</p>
              <p>[03] atha ^a^M3.0170^ea^ kho bhagavā upaṭṭhānasālaṃ pavisitvā paññattāsane nisīdi.  nisajja kho bhagavā āyasmantaṃ nandakaṃ etadavoca -- ``dīgho  kho tyāyaṃ, nandaka, dhammapariyāyo bhikkhūnaṃ paṭibhāsi. api me  piṭṭhi āgilāyati bahidvārakoṭṭhake ^a^T4.0372^ea^ ṭhitassa kathāpariyosānaṃ  āgamayamānassā''ti.</p>
              <p>[03] evaṃ vutte āyasmā nandako sārajjamānarūpo bhagavantaṃ etadavoca  -- ``na kho pana mayaṃ, bhante, jānāma `bhagavā bahidvārakoṭṭhake  ṭhito'ti. sace hi mayaṃ, bhante, jāneyyāma `bhagavā bahidvārakoṭṭhake  ṭhito'ti, ettakampi ( ) {(dhammaṃ) katthaci} no nappaṭibhāseyyā''ti.</p>
              <p>[03] atha kho bhagavā āyasmantaṃ nandakaṃ sārajjamānarūpaṃ viditvā  āyasmantaṃ nandakaṃ etadavoca -- ``sādhu, sādhu, nandaka! etaṃ kho,  nandaka, tumhākaṃ patirūpaṃ kulaputtānaṃ saddhāya agārasmā anagāriyaṃ  pabbajitānaṃ, yaṃ tumhe dhammiyā kathāya sannisīdeyyātha.  sannipatitānaṃ vo, nandaka, dvayaṃ karaṇīyaṃ -- dhammī vā kathā ariyo  vā tuṇhībhāvo. {a0 ni0  8.71;  9.1} saddho ca, nandaka, bhikkhu ^a^V3.0179^ea^ hoti, no ca sīlavā.  evaṃ so tenaṅgena aparipūro hoti. tena taṃ aṅgaṃ paripūretabbaṃ --  `kintāhaṃ saddho ca assaṃ ^a^P4.0360^ea^ sīlavā cā'ti.  yato ca kho, nandaka, bhikkhu saddho ca hoti sīlavā ca, evaṃ so  tenaṅgena paripūro hoti.</p>
              <p>[03] ``saddho ca, nandaka, bhikkhu hoti sīlavā ca, no ca lābhī  ajjhattaṃ cetosamādhissa. evaṃ so tenaṅgena aparipūro hoti. tena  taṃ aṅgaṃ paripūretabbaṃ -- `kintāhaṃ saddho ca assaṃ sīlavā ca lābhī  ca ajjhattaṃ cetosamādhissā'ti. yato ca kho, nandaka, bhikkhu  saddho ca hoti sīlavā ca lābhī ca ajjhattaṃ cetosamādhissa, evaṃ  so tenaṅgena paripūro hoti.</p>
              <p>[03] ``saddho ca, nandaka, bhikkhu hoti sīlavā ca lābhī ca  ajjhattaṃ cetosamādhissa, na lābhī adhipaññādhammavipassanāya. evaṃ  so tenaṅgena ^a^T4.0373^ea^ aparipūro hoti. seyyathāpi, nandaka, pāṇako  catuppādako assa. tassa eko pādo omako lāmako. evaṃ so  tenaṅgena aparipūro assa. evamevaṃ kho, nandaka, bhikkhu saddho ca  hoti sīlavā ca lābhī ca ajjhattaṃ cetosamādhissa, na lābhī  adhipaññādhammavipassanāya. evaṃ ^a^M3.0171^ea^ so tenaṅgena aparipūro hoti.  tena taṃ aṅgaṃ paripūretabbaṃ -- `kintāhaṃ saddho ca assaṃ sīlavā ca  lābhī ca ajjhattaṃ cetosamādhissa lābhī ca  adhipaññādhammavipassanāyā'''ti.</p>
              <p>[03] ``yato ca kho, nandaka, bhikkhu saddho ca hoti sīlavā ca  lābhī ca ajjhattaṃ cetosamādhissa lābhī ca  adhipaññādhammavipassanāya, evaṃ so tenaṅgena paripūro hotī''ti.  idamavoca bhagavā. idaṃ vatvāna sugato uṭṭhāyāsanā vihāraṃ pāvisi.</p>
              <p>[03] atha kho āyasmā nandako acirapakkantassa bhagavato bhikkhū  āmantesi -- ``idāni, āvuso, bhagavā catūhi padehi  kevalaparipuṇṇaṃ parisuddhaṃ brahmacariyaṃ pakāsetvā ^a^P4.0361^ea^  uṭṭhāyāsanā vihāraṃ paviṭṭho -- `saddho ca, nandaka, bhikkhu hoti, no  ca sīlavā. evaṃ so tenaṅgena aparipūro hoti. tena taṃ aṅgaṃ  paripūretabbaṃ -- kintāhaṃ saddho ca assaṃ sīlavā cā'ti. yato ca  kho nandaka bhikkhu saddho ca hoti sīlavā ca, evaṃ so tenaṅgena  paripūro hoti. saddho ca nandaka bhikkhu hoti sīlavā ca, no ca  lābhī ajjhattaṃ cetosamādhissa...pe0... lābhī ^a^V3.0180^ea^ ca ajjhattaṃ  cetosamādhissa, na lābhī adhipaññādhammavipassanāya, evaṃ so  tenaṅgena aparipūro ^a^T4.0374^ea^ hoti. seyyathāpi nandaka pāṇako catuppādako  assa, tassa eko pādo omako lāmako, evaṃ so tenaṅgena  aparipūro assa. evamevaṃ kho, nandaka, bhikkhu saddho ca hoti  sīlavā ca, lābhī ca ajjhattaṃ cetosamādhissa, na lābhī  adhipaññādhammavipassanāya, evaṃ so tenaṅgena aparipūro hoti, tena taṃ  aṅgaṃ paripūretabbaṃ `kintāhaṃ saddho ca assaṃ sīlavā ca, lābhī ca  ajjhattaṃ cetosamādhissa, lābhī ca adhipaññādhammavipassanāyā'ti.  yato ca kho, nandaka, bhikkhu saddho ca hoti sīlavā ca lābhī ca  ajjhattaṃ cetosamādhissa lābhī ca adhipaññādhammavipassanāya, evaṃ so  tenaṅgena paripūro hotī''ti.</p>
              <p>[03] ``pañcime, āvuso, ānisaṃsā kālena dhammassavane kālena  dhammasākacchāya. katame pañca? idhāvuso, bhikkhu bhikkhūnaṃ dhammaṃ  deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ  sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. yathā  yathā, āvuso, bhikkhu bhikkhūnaṃ dhammaṃ deseti ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ  parisuddhaṃ brahmacariyaṃ pakāseti ^a^M3.0172^ea^, tathā tathā so satthu piyo ca hoti  manāpo ca garu ca bhāvanīyo ca. ayaṃ, āvuso, paṭhamo ānisaṃso  kālena dhammassavane kālena dhammasākacchāya.</p>
              <p>[03] ``puna caparaṃ, āvuso, bhikkhu bhikkhūnaṃ dhammaṃ deseti  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ,  kevalaparipuṇṇaṃ parisuddhaṃ ^a^T4.0375^ea^ brahmacariyaṃ pakāseti. yathā yathā, āvuso,  bhikkhu bhikkhūnaṃ dhammaṃ deseti ādikalyāṇaṃ...pe0... brahmacariyaṃ  ^a^P4.0362^ea^ pakāseti, tathā tathā so tasmiṃ dhamme  atthappaṭisaṃvedī ca hoti dhammappaṭisaṃvedī ca. ayaṃ, āvuso,  dutiyo ānisaṃso kālena dhammassavane kālena dhammasākacchāya.</p>
              <p>[03] ``puna caparaṃ, āvuso, bhikkhu bhikkhūnaṃ dhammaṃ deseti  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ,  kevalaparipuṇṇaṃ parisuddhaṃ brahmacariyaṃ pakāseti. yathā yathā, āvuso,  bhikkhu bhikkhūnaṃ dhammaṃ deseti ādikalyāṇaṃ...pe0... brahmacariyaṃ  pakāseti, tathā tathā so tasmiṃ dhamme gambhīraṃ atthapadaṃ paññāya  ativijjha passati. ayaṃ, āvuso, tatiyo ānisaṃso kālena  dhammassavane kālena dhammasākacchāya.</p>
              <p>[03] ``puna ^a^V3.0181^ea^ caparaṃ, āvuso, bhikkhu bhikkhūnaṃ dhammaṃ deseti  ādikalyāṇaṃ...pe0... brahmacariyaṃ pakāseti. yathā yathā, āvuso,  bhikkhu bhikkhūnaṃ dhammaṃ deseti ādikalyāṇaṃ...pe0... brahmacariyaṃ  pakāseti, tathā tathā naṃ sabrahmacārī uttari sambhāventi -- `addhā  ayamāyasmā patto vā pajjati vā'. ayaṃ, āvuso, catuttho  ānisaṃso kālena dhammassavane kālena dhammasākacchāya.</p>
              <p>[03] ``puna caparaṃ, āvuso, bhikkhu bhikkhūnaṃ dhammaṃ deseti  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ,  kevalaparipuṇṇaṃ parisuddhaṃ brahmacariyaṃ pakāseti. yathā yathā, āvuso,  bhikkhu bhikkhūnaṃ dhammaṃ deseti ādikalyāṇaṃ majjhekalyāṇaṃ  pariyosānakalyāṇaṃ sātthaṃ sabyañjanaṃ ^a^T4.0376^ea^, kevalaparipuṇṇaṃ parisuddhaṃ  brahmacariyaṃ pakāseti, tattha ye kho bhikkhū sekhā appattamānasā  anuttaraṃ yogakkhemaṃ patthayamānā viharanti, te taṃ dhammaṃ sutvā vīriyaṃ  ārabhanti appattassa pattiyā anadhigatassa ^a^M3.0173^ea^ adhigamāya asacchikatassa  sacchikiriyāya. ye pana tattha bhikkhū arahanto khīṇāsavā  vusitavanto katakaraṇīyā ohitabhārā anuppattasadatthā  parikkhīṇabhavasaṃyojanā sammadaññāvimuttā, te taṃ dhammaṃ sutvā  diṭṭhadhammasukhavihāraṃyeva ^a^P4.0363^ea^ anuyuttā viharanti.  ayaṃ, āvuso, pañcamo ānisaṃso kālena dhammassavane kālena  dhammasākacchāya. ime kho, āvuso, pañca ānisaṃsā kālena  dhammassavane kālena dhammasākacchāyā''ti. catutthaṃ. </p>
            </h4>
            <h4>
              <h4n> 5. balasuttaṃ </h4n>
              <p>[03] 5^b^.^eb^ ``cattārimāni, bhikkhave, balāni.  katamāni cattāri? paññābalaṃ, vīriyabalaṃ, anavajjabalaṃ, saṅgāhabalaṃ.  katamañca, bhikkhave, paññābalaṃ? ye dhammā kusalā  kusalasaṅkhātā ye dhammā akusalā akusalasaṅkhātā ye dhammā  sāvajjā sāvajjasaṅkhātā ye dhammā anavajjā anavajjasaṅkhātā ye  dhammā kaṇhā kaṇhasaṅkhātā ye dhammā sukkā sukkasaṅkhātā ye dhammā  sevitabbā sevitabbasaṅkhātā ye dhammā asevitabbā  asevitabbasaṅkhātā ye dhammā nālamariyā nālamariyasaṅkhātā ye  dhammā alamariyā alamariyasaṅkhātā, tyāssa dhammā paññāya vodiṭṭhā  honti vocaritā. idaṃ vuccati, bhikkhave, paññābalaṃ.</p>
              <p>[03] ``katamañca ^a^T4.0377^ea^ ^a^V3.0182^ea^, bhikkhave, vīriyabalaṃ? ye dhammā akusalā  akusalasaṅkhātā ye dhammā sāvajjā sāvajjasaṅkhātā ye dhammā kaṇhā  kaṇhasaṅkhātā ye dhammā asevitabbā asevitabbasaṅkhātā ye dhammā  nālamariyā nālamariyasaṅkhātā, tesaṃ dhammānaṃ pahānāya chandaṃ janeti  vāyamati vīriyaṃ ārabhati cittaṃ paggaṇhāti padahati. ye dhammā  kusalā kusalasaṅkhātā ye dhammā anavajjā anavajjasaṅkhātā ye  dhammā sukkā sukkasaṅkhātā ye dhammā sevitabbā sevitabbasaṅkhātā  ^a^P4.0364^ea^ ye dhammā alamariyā alamariyasaṅkhātā, tesaṃ  dhammānaṃ paṭilābhāya chandaṃ janeti vāyamati vīriyaṃ ārabhati cittaṃ  paggaṇhāti padahati. idaṃ vuccati, bhikkhave, vīriyabalaṃ.</p>
              <p>[03] ``katamañca, bhikkhave, anavajjabalaṃ? idha, bhikkhave,  ariyasāvako anavajjena kāyakammena samannāgato hoti, anavajjena  vacīkammena samannāgato hoti, anavajjena manokammena samannāgato  hoti. idaṃ vuccati, bhikkhave, anavajjabalaṃ.</p>
              <p>[03] ``katamañca ^a^M3.0174^ea^, bhikkhave, saṅgāhabalaṃ? cattārimāni, bhikkhave,  saṅgahavatthūni -- dānaṃ, peyyavajjaṃ, atthacariyā, samānattatā.  etadaggaṃ, bhikkhave, dānānaṃ yadidaṃ dhammadānaṃ. etadaggaṃ, bhikkhave,  peyyavajjānaṃ yadidaṃ atthikassa ohitasotassa punappunaṃ dhammaṃ deseti.  etadaggaṃ, bhikkhave, atthacariyānaṃ yadidaṃ assaddhaṃ saddhāsampadāya  samādapeti niveseti patiṭṭhāpeti, dussīlaṃ sīlasampadāya... pe0...  macchariṃ cāgasampadāya...pe0... duppaññaṃ paññāsampadāya samādapeti  niveseti patiṭṭhāpeti. etadaggaṃ, bhikkhave, samānattatānaṃ yadidaṃ ^a^T4.0378^ea^  sotāpanno sotāpannassa samānatto, sakadāgāmī sakadāgāmissa  samānatto, anāgāmī anāgāmissa samānatto, arahā arahato  samānatto. idaṃ vuccati, bhikkhave, saṅgāhabalaṃ. imāni kho,  bhikkhave, cattāri balāni.</p>
              <p>[03] ``imehi kho, bhikkhave, catūhi balehi samannāgato  ariyasāvako pañca bhayāni samatikkanto hoti. katamāni pañca?  ājīvikabhayaṃ, asilokabhayaṃ, parisasārajjabhayaṃ, maraṇabhayaṃ ^a^P4.0365^ea^,  duggatibhayaṃ. sa kho so, bhikkhave, ariyasāvako iti  paṭisañcikkhati -- `nāhaṃ ājīvikabhayassa bhāyāmi. kissāhaṃ  ājīvikabhayassa bhāyissāmi? atthi me cattāri balāni --  paññābalaṃ, vīriyabalaṃ, anavajjabalaṃ, saṅgāhabalaṃ. duppañño kho  ājīvikabhayassa ^a^V3.0183^ea^ bhāyeyya. kusīto ājīvikabhayassa bhāyeyya.  sāvajjakāyakammantavacīkammantamanokammanto ājīvikabhayassa bhāyeyya.  asaṅgāhako ājīvikabhayassa bhāyeyya. nāhaṃ asilokabhayassa  bhāyāmi...pe0... nāhaṃ parisasārajjabhayassa bhāyāmi...pe0... nāhaṃ  maraṇabhayassa bhāyāmi...pe0... nāhaṃ duggatibhayassa bhāyāmi.  kissāhaṃ duggatibhayassa bhāyissāmi? atthi me cattāri balāni --  paññābalaṃ, vīriyabalaṃ, anavajjabalaṃ, saṅgāhabalaṃ. duppañño kho  duggatibhayassa bhāyeyya. kusīto duggatibhayassa bhāyeyya.  sāvajjakāyakammantavacīkammantamanokammanto duggatibhayassa bhāyeyya.  asaṅgāhako duggatibhayassa bhāyeyya. imehi kho, bhikkhave, catūhi  balehi samannāgato ariyasāvako imāni pañca bhayāni samatikkanto  hotī''ti. pañcamaṃ. </p>
            </h4>
            <h4>
              <h4n> 6. sevanāsuttaṃ </h4n>
              <p>[03] 6^b^.^eb^ tatra ^a^T4.0379^ea^ kho āyasmā sāriputto bhikkhū  āmantesi...pe0... āyasmā sāriputto etadavoca --</p>
              <p>[03] ``puggalopi ^a^M3.0175^ea^, āvuso, duvidhena veditabbo -- sevitabbopi  asevitabbopi. cīvarampi, āvuso, duvidhena veditabbaṃ --  sevitabbampi asevitabbampi. piṇḍapātopi, āvuso, duvidhena  veditabbo -- sevitabbopi asevitabbopi. senāsanampi, āvuso,  duvidhena veditabbaṃ -- sevitabbampi asevitabbampi. gāmanigamopi,  āvuso, duvidhena veditabbo -- sevitabbopi ^a^P4.0366^ea^  asevitabbopi. janapadapadesopi āvuso, duvidhena veditabbo --  sevitabbopi asevitabbopi.</p>
              <p>[03] ```puggalopi, āvuso, duvidhena veditabbo -- sevitabbopi  asevitabbopī'ti, iti kho panetaṃ vuttaṃ. kiñcetaṃ paṭicca vuttaṃ?  tattha yaṃ jaññā puggalaṃ -- `imaṃ kho me puggalaṃ sevato akusalā  dhammā abhivaḍḍhanti, kusalā dhammā parihāyanti; ye ca kho me  pabbajitena jīvitaparikkhārā samudānetabbā  cīvarapiṇḍapātasenāsanagilānapaccayabhesajjaparikkhārā te ca kasirena  samudāgacchanti; yassa camhi atthāya agārasmā anagāriyaṃ pabbajito  so ca me sāmaññattho ^a^V3.0184^ea^ na bhāvanāpāripūriṃ gacchatī'ti, tenāvuso,  puggalena so puggalo rattibhāgaṃ vā divasabhāgaṃ vā saṅkhāpi  anāpucchā pakkamitabbaṃ nānubandhitabbo.</p>
              <p>[03] ``tattha yaṃ jaññā puggalaṃ -- `imaṃ kho me puggalaṃ sevato  akusalā dhammā abhivaḍḍhanti, kusalā dhammā parihāyanti; ye ca kho  me pabbajitena jīvitaparikkhārā samudānetabbā  cīvarapiṇḍapātasenāsanagilānapaccayabhesajjaparikkhārā te ^a^T4.0380^ea^ ca  appakasirena samudāgacchanti; yassa camhi atthāya agārasmā  anagāriyaṃ pabbajito so ca me sāmaññattho na bhāvanāpāripūriṃ  gacchatī'ti, tenāvuso, puggalena so puggalo saṅkhāpi anāpucchā  pakkamitabbaṃ nānubandhitabbo.</p>
              <p>[03] ``tattha yaṃ jaññā puggalaṃ -- `imaṃ kho me puggalaṃ sevato  akusalā ^a^P4.0367^ea^ dhammā parihāyanti, kusalā dhammā  abhivaḍḍhanti; ye ca kho me pabbajitena jīvitaparikkhārā  samudānetabbā cīvarapiṇḍapātasenāsanagilānapaccayabhesajjaparikkhārā te  ca kasirena samudāgacchanti; yassa camhi atthāya agārasmā  anagāriyaṃ pabbajito so ca me sāmaññattho bhāvanāpāripūriṃ  gacchatī'ti, tenāvuso, puggalena so puggalo saṅkhāpi  anubandhitabbo na pakkamitabbaṃ.</p>
              <p>[03] ``tattha ^a^M3.0176^ea^ yaṃ jaññā puggalaṃ -- `imaṃ kho me puggalaṃ sevato  akusalā dhammā parihāyanti, kusalā dhammā abhivaḍḍhanti; ye ca kho  me pabbajitena jīvitaparikkhārā samudānetabbā  cīvarapiṇḍapātasenāsanagilānapaccayabhesajjaparikkhārā te ca  appakasirena samudāgacchanti; yassa camhi atthāya agārasmā  anagāriyaṃ pabbajito so ca me sāmaññattho bhāvanāpāripūriṃ  gacchatī'ti, tenāvuso, puggalena so puggalo yāvajīvaṃ anubandhitabbo  na pakkamitabbaṃ api panujjamānena {paṇujjamānena (?)}. `puggalopi, āvuso, duvidhena  veditabbo -- sevitabbopi asevitabbopī'ti, iti yaṃ taṃ vuttaṃ,  idametaṃ paṭicca vuttaṃ.</p>
              <p>[03] ```cīvarampi, āvuso, duvidhena veditabbaṃ -- sevitabbampi  asevitabbampī'ti, iti ^a^T4.0381^ea^ kho panetaṃ vuttaṃ. kiñcetaṃ paṭicca vuttaṃ?  tattha yaṃ jaññā cīvaraṃ -- `idaṃ kho me cīvaraṃ sevato akusalā  dhammā abhivaḍḍhanti, kusalā dhammā parihāyantī'ti, evarūpaṃ cīvaraṃ  na sevitabbaṃ ^a^V3.0185^ea^. tattha yaṃ jaññā cīvaraṃ -- `idaṃ kho me cīvaraṃ  sevato akusalā dhammā parihāyanti, kusalā dhammā abhivaḍḍhantī'ti,  evarūpaṃ cīvaraṃ sevitabbaṃ. `cīvarampi ^a^P4.0368^ea^, āvuso,  duvidhena veditabbaṃ -- sevitabbampi asevitabbampī'ti, iti yaṃ taṃ  vuttaṃ, idametaṃ paṭicca vuttaṃ.</p>
              <p>[03] ```piṇḍapātopi, āvuso, duvidhena veditabbo --  sevitabbopi asevitabbopī'ti, iti kho panetaṃ vuttaṃ. kiñcetaṃ  paṭicca vuttaṃ? tattha yaṃ jaññā piṇḍapātaṃ -- `imaṃ kho me piṇḍapātaṃ  sevato akusalā dhammā abhivaḍḍhanti, kusalā dhammā parihāyantī'ti,  evarūpo piṇḍapāto na sevitabbo. tattha yaṃ jaññā piṇḍapātaṃ --  `imaṃ kho me piṇḍapātaṃ sevato akusalā dhammā parihāyanti, kusalā  dhammā abhivaḍḍhantī'ti, evarūpo piṇḍapāto sevitabbo.  `piṇḍapātopi, āvuso, duvidhena veditabbo -- sevitabbopi  asevitabbopī'ti, iti yaṃ taṃ vuttaṃ, idametaṃ paṭicca vuttaṃ.</p>
              <p>[03] ```senāsanampi, āvuso, duvidhena veditabbaṃ -- sevitabbampi  asevitabbampī'ti, iti kho panetaṃ vuttaṃ. kiñcetaṃ paṭicca vuttaṃ?  tattha yaṃ jaññā senāsanaṃ -- ``idaṃ kho me senāsanaṃ sevato  akusalā dhammā abhivaḍḍhanti, kusalā dhammā parihāyantī'ti, evarūpaṃ  senāsanaṃ na ^a^T4.0382^ea^ sevitabbaṃ. tattha yaṃ jaññā senāsanaṃ -- `idaṃ kho me  senāsanaṃ sevato akusalā dhammā parihāyanti ^a^M3.0177^ea^, kusalā dhammā  abhivaḍḍhantī'ti, evarūpaṃ senāsanaṃ sevitabbaṃ. `senāsanampi,  āvuso, duvidhena veditabbaṃ -- sevitabbampi asevitabbampī'ti, iti  yaṃ taṃ vuttaṃ, idametaṃ paṭicca vuttaṃ.</p>
              <p>[03] ```gāmanigamopi, āvuso, duvidhena veditabbo --  sevitabbopi asevitabbopī'ti, iti kho panetaṃ vuttaṃ. kiñcetaṃ  paṭicca vuttaṃ? tattha yaṃ jaññā gāmanigamaṃ -- `imaṃ kho me  gāmanigamaṃ sevato akusalā dhammā abhivaḍḍhanti, kusalā dhammā  parihāyantī'ti, evarūpo gāmanigamo na sevitabbo. tattha yaṃ  jaññā gāmanigamaṃ -- `imaṃ kho, me gāmanigamaṃ ^a^P4.0369^ea^  sevato akusalā dhammā parihāyanti, kusalā dhammā abhivaḍḍhantī'ti,  evarūpo gāmanigamo sevitabbo. `gāmanigamopi, āvuso, duvidhena  veditabbo -- sevitabbopi asevitabbopī'ti, iti yaṃ taṃ vuttaṃ,  idametaṃ paṭicca vuttaṃ.</p>
              <p>[03] ```janapadapadesopi ^a^V3.0186^ea^, āvuso, duvidhena veditabbo --  sevitabbopi asevitabbopī'ti, iti kho panetaṃ vuttaṃ. kiñcetaṃ  paṭicca vuttaṃ? tattha yaṃ jaññā janapadapadesaṃ -- `imaṃ kho me  janapadapadesaṃ sevato akusalā dhammā abhivaḍḍhanti, kusalā dhammā  parihāyantī'ti, evarūpo janapadapadeso na sevitabbo. tattha yaṃ  jaññā janapadapadesaṃ -- `imaṃ kho me janapadapadesaṃ sevato akusalā  dhammā parihāyanti, kusalā dhammā abhivaḍḍhantī'ti, evarūpo  janapadapadeso sevitabbo. `janapadapadesopi, āvuso, duvidhena ^a^T4.0383^ea^  veditabbo -- sevitabbopi asevitabbopī'ti, iti yaṃ taṃ vuttaṃ,  idametaṃ paṭicca vutta''nti. chaṭṭhaṃ. </p>
            </h4>
            <h4>
              <h4n> 7. sutavāsuttaṃ </h4n>
              <p>[03] 7^b^.^eb^ ekaṃ samayaṃ bhagavā rājagahe viharati gijjhakūṭe  pabbate. atha kho sutavā paribbājako yena bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho sutavā  paribbājako bhagavantaṃ etadavoca --</p>
              <p>[03] ``ekamidāhaṃ, bhante, samayaṃ bhagavā idheva rājagahe viharāmi  giribbaje. tatra me, bhante, bhagavato sammukhā sutaṃ sammukhā  paṭiggahitaṃ -- `yo so, sutavā ^a^M3.0178^ea^ {sutava (syā0)}, bhikkhu arahaṃ khīṇāsavo vusitavā  katakaraṇīyo ohitabhāro ^a^P4.0370^ea^ anuppattasadattho  parikkhīṇabhavasaṃyojano sammadaññāvimutto, abhabbo so pañca ṭhānāni  ajjhācarituṃ -- abhabbo khīṇāsavo bhikkhu sañcicca pāṇaṃ jīvitā  voropetuṃ, abhabbo khīṇāsavo bhikkhu adinnaṃ theyyasaṅkhātaṃ ādātuṃ,  abhabbo khīṇāsavo bhikkhu methunaṃ dhammaṃ paṭisevituṃ, abhabbo  khīṇāsavo bhikkhu sampajānamusā {sampajānaṃ musā (ka0 sī0)} bhāsituṃ, abhabbo khīṇāsavo  bhikkhu sannidhikārakaṃ kāme paribhuñjituṃ seyyathāpi pubbe  agāriyabhūto'ti. kacci metaṃ, bhante, bhagavato sussutaṃ suggahitaṃ  sumanasikataṃ sūpadhārita''nti?</p>
              <p>[03] ``taggha te etaṃ, sutavā, sussutaṃ suggahitaṃ sumanasikataṃ  sūpadhāritaṃ. pubbe cāhaṃ, sutavā, etarahi ca evaṃ vadāmi -- `yo  so bhikkhu arahaṃ khīṇāsavo vusitavā katakaraṇīyo ohitabhāro  anuppattasadattho parikkhīṇabhavasaṃyojano sammadaññāvimutto, abhabbo  ^a^V3.0187^ea^ so nava ṭhānāni ajjhācarituṃ ^a^T4.0384^ea^ -- abhabbo khīṇāsavo bhikkhu  sañcicca pāṇaṃ jīvitā voropetuṃ, abhabbo khīṇāsavo bhikkhu adinnaṃ  theyyasaṅkhātaṃ ādātuṃ, abhabbo khīṇāsavo bhikkhu methunaṃ dhammaṃ  paṭisevituṃ, abhabbo khīṇāsavo bhikkhu sampajānamusā bhāsituṃ,  abhabbo khīṇāsavo bhikkhu sannidhikārakaṃ kāme paribhuñjituṃ  seyyathāpi pubbe agāriyabhūto, abhabbo khīṇāsavo bhikkhu chandāgatiṃ  gantuṃ, abhabbo khīṇāsavo bhikkhu dosāgatiṃ gantuṃ, abhabbo  khīṇāsavo bhikkhu mohāgatiṃ gantuṃ, abhabbo khīṇāsavo bhikkhu  bhayāgatiṃ ^a^P4.0371^ea^ gantuṃ'. pubbe cāhaṃ, sutavā, etarahi  ca evaṃ vadāmi -- `yo so bhikkhu arahaṃ khīṇāsavo vusitavā  katakaraṇīyo ohitabhāro anuppattasadattho parikkhīṇabhavasaṃyojano  sammadaññāvimutto, abhabbo so imāni nava ṭhānāni  ajjhācaritu'''nti. sattamaṃ. </p>
            </h4>
            <h4>
              <h4n> 8. sajjhasuttaṃ </h4n>
              <p>[03] 8^b^.^eb^ ekaṃ samayaṃ bhagavā rājagahe viharati gijjhakūṭe  pabbate. atha kho sajjho paribbājako yena bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ ^a^M3.0179^ea^ nisīdi. ekamantaṃ nisinno kho sajjho  paribbājako bhagavantaṃ etadavoca --</p>
              <p>[03] ``ekamidāhaṃ, bhante, samayaṃ bhagavā idheva rājagahe viharāmi  giribbaje. tatra me, bhante, bhagavato sammukhā sutaṃ sammukhā  paṭiggahitaṃ -- `yo so, sajjha, bhikkhu arahaṃ khīṇāsavo vusitavā  katakaraṇīyo ohitabhāro anuppattasadattho parikkhīṇabhavasaṃyojano  sammadaññāvimutto, abhabbo so pañca ṭhānāni ajjhācarituṃ --  abhabbo khīṇāsavo bhikkhu sañcicca ^a^T4.0385^ea^ pāṇaṃ jīvitā voropetuṃ, abhabbo  khīṇāsavo bhikkhu adinnaṃ theyyasaṅkhātaṃ ādātuṃ, abhabbo khīṇāsavo  bhikkhu methunaṃ dhammaṃ paṭisevituṃ, abhabbo khīṇāsavo bhikkhu  sampajānamusā bhāsituṃ, abhabbo khīṇāsavo bhikkhu sannidhikārakaṃ  kāme paribhuñjituṃ seyyathāpi pubbe agāriyabhūto'ti. kacci metaṃ,  bhante, bhagavato sussutaṃ suggahitaṃ sumanasikataṃ sūpadhārita''nti?</p>
              <p>[03] ``taggha ^a^P4.0372^ea^ te etaṃ, sajjha, sussutaṃ  suggahitaṃ sumanasikataṃ sūpadhāritaṃ. pubbe cāhaṃ, sajjha ^a^V3.0188^ea^, etarahi ca  evaṃ vadāmi -- `yo so bhikkhu arahaṃ khīṇāsavo vusitavā  katakaraṇīyo ohitabhāro anuppattasadattho parikkhīṇabhavasaṃyojano  sammadaññāvimutto, abhabbo so nava ṭhānāni ajjhācarituṃ -- abhabbo  khīṇāsavo bhikkhu sañcicca pāṇaṃ jīvitā voropetuṃ...pe0... abhabbo  khīṇāsavo bhikkhu sannidhikārakaṃ kāme paribhuñjituṃ seyyathāpi pubbe  agāriyabhūto, abhabbo khīṇāsavo bhikkhu buddhaṃ paccakkhātuṃ, abhabbo  khīṇāsavo bhikkhu dhammaṃ paccakkhātuṃ, abhabbo khīṇāsavo bhikkhu  saṅghaṃ paccakkhātuṃ, abhabbo khīṇāsavo bhikkhu sikkhaṃ paccakkhātuṃ'.  pubbe cāhaṃ, sajjha, etarahi ca evaṃ vadāmi -- `yo so bhikkhu  arahaṃ khīṇāsavo vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññāvimutto, abhabbo so imāni nava  ṭhānāni ajjhācaritu'''nti. aṭṭhamaṃ. </p>
            </h4>
            <h4>
              <h4n> 9. puggalasuttaṃ </h4n>
              <p>[03] 9^b^.^eb^ ``navayime, bhikkhave, puggalā santo  saṃvijjamānā lokasmiṃ. katame ^a^T4.0386^ea^ nava? arahā, arahattāya paṭipanno,  anāgāmī, anāgāmiphalasacchikiriyāya paṭipanno, sakadāgāmī,  sakadāgāmiphalasacchikiriyāya paṭipanno ^a^M3.0180^ea^, sotāpanno,  sotāpattiphalasacchikiriyāya paṭipanno, puthujjano -- ime kho,  bhikkhave, nava puggalā santo saṃvijjamānā lokasmi''nti. navamaṃ. </p>
            </h4>
            <h4>
              <h4n> 10. āhuneyyasuttaṃ </h4n>
              <p>[03] 10^b^.^eb^ ``navayime ^a^P4.0373^ea^, bhikkhave,  puggalā āhuneyyā pāhuneyyā dakkhiṇeyyā añjalikaraṇīyā anuttaraṃ  puññakkhettaṃ lokassa. katame nava? arahā, arahattāya paṭipanno,  anāgāmī, anāgāmiphalasacchikiriyāya paṭipanno, sakadāgāmī,  sakadāgāmiphalasacchikiriyāya paṭipanno, sotāpanno,  sotāpattiphalasacchikiriyāya paṭipanno, gotrabhū -- ime kho,  bhikkhave, nava puggalā āhuneyyā...pe0... anuttaraṃ puññakkhettaṃ  lokassā''ti. dasamaṃ. </p>
              <p>[06] sambodhivaggo paṭhamo. </p>
              <p>[01] tassuddānaṃ ^a^V3.0189^ea^ -- </p>
              <p>[21] sambodhi nissayo ceva, meghiya nandakaṃ balaṃ. </p>
              <p>[22] sevanā sutavā sajjho, puggalo āhuneyyena cāti.. </p>
            </h4>
          </h3>
          <h3>
            <h3n> 2. sīhanādavaggo </h3n>
            <h4>
              <h4n> 1. sīhanādasuttaṃ </h4n>
              <p>[03] 11^b^.^eb^ ekaṃ ^a^V3.0190^ea^ samayaṃ bhagavā sāvatthiyaṃ viharati jetavane  anāthapiṇḍikassa ārāme. atha kho āyasmā sāriputto yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā sāriputto bhagavantaṃ etadavoca --  ``vuttho ^a^T4.0387^ea^ me, bhante, sāvatthiyaṃ vassāvāso. icchāmahaṃ, bhante,  janapadacārikaṃ pakkamitu''nti. ``yassadāni tvaṃ, sāriputta, kālaṃ  maññasī''ti. atha kho āyasmā sāriputto uṭṭhāyāsanā bhagavantaṃ  abhivādetvā padakkhiṇaṃ katvā pakkāmi. atha ^a^P4.0374^ea^  kho aññataro bhikkhu acirapakkante āyasmante sāriputte bhagavantaṃ  etadavoca -- ``āyasmā maṃ, bhante, sāriputto āsajja  appaṭinissajja cārikaṃ pakkanto''ti. atha kho bhagavā aññataraṃ  bhikkhuṃ āmantesi -- ``ehi ^a^M3.0181^ea^ tvaṃ, bhikkhu, mama vacanena sāriputtaṃ  āmantehi -- `satthā taṃ, āvuso sāriputta, āmantetī'''ti.  ``evaṃ, bhante''ti kho so bhikkhu bhagavato paṭissutvā yenāyasmā  sāriputto tenupasaṅkami; upasaṅkamitvā āyasmantaṃ sāriputtaṃ etadavoca  -- ``satthā taṃ, āvuso sāriputta, āmantetī''ti.  ``evamāvuso''ti kho āyasmā sāriputto tassa bhikkhuno  paccassosi.</p>
              <p>[03] tena kho pana samayena āyasmā ca mahāmoggallāno {mahāmoggalāno (ka0)} āyasmā  ca ānando avāpuraṇaṃ {apāpuraṇaṃ (syā0 ka0)} ādāya vihāre āhiṇḍanti  {vihārena vihāraṃ anvāhiṇḍanti (sī0 pī0), vihāraṃ āhiṇḍanti  (syā0)} --  ``abhikkamathāyasmanto, abhikkamathāyasmanto! idānāyasmā sāriputto  bhagavato sammukhā sīhanādaṃ nadissatī''ti. atha kho āyasmā  sāriputto yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinnaṃ kho āyasmantaṃ  sāriputtaṃ bhagavā etadavoca -- ``idha te, sāriputta, aññataro  sabrahmacārī khīyanadhammaṃ āpanno -- `āyasmā maṃ, bhante, sāriputto  āsajja ^a^T4.0388^ea^ appaṭinissajjacārikaṃ pakkanto'''ti.</p>
              <p>[03] ``yassa ^a^V3.0191^ea^ nūna, bhante, kāye kāyagatāsati anupaṭṭhitā assa,  so idha aññataraṃ sabrahmacāriṃ āsajja appaṭinissajja cārikaṃ  pakkameyya.</p>
              <p>[03] ``seyyathāpi, bhante, pathaviyaṃ sucimpi nikkhipanti  asucimpi nikkhipanti gūthagatampi nikkhipanti muttagatampi  nikkhipanti kheḷagatampi nikkhipanti pubbagatampi nikkhipanti  lohitagatampi nikkhipanti, na ca tena pathavī aṭṭīyati vā harāyati  vā jigucchati vā; evamevaṃ ^a^P4.0375^ea^ kho ahaṃ, bhante,  pathavīsamena cetasā viharāmi vipulena mahaggatena appamāṇena averena  abyāpajjena. yassa nūna, bhante, kāye kāyagatāsati anupaṭṭhitā  assa, so idha aññataraṃ sabrahmacāriṃ āsajja appaṭinissajja cārikaṃ  pakkameyya.</p>
              <p>[03] ``seyyathāpi, bhante, āpasmiṃ sucimpi dhovanti asucimpi  dhovanti gūthagatampi... muttagatampi... kheḷagatampi... pubbagatampi...  lohitagatampi dhovanti, na ca tena āpo aṭṭīyati vā harāyati vā  jigucchati vā; evamevaṃ kho ahaṃ, bhante, āposamena cetasā viharāmi  vipulena mahaggatena appamāṇena ^a^M3.0182^ea^ averena abyāpajjena. yassa nūna,  bhante, kāye kāyagatāsati anupaṭṭhitā assa, so idha aññataraṃ  sabrahmacāriṃ āsajja appaṭinissajja cārikaṃ pakkameyya.</p>
              <p>[03] ``seyyathāpi, bhante, tejo sucimpi ḍahati asucimpi ḍahati  gūthagatampi... muttagatampi... kheḷagatampi... pubbagatampi...  lohitagatampi ḍahati, na ca tena tejo aṭṭīyati vā harāyati vā  jigucchati vā; evamevaṃ kho ahaṃ ^a^T4.0389^ea^, bhante, tejosamena cetasā viharāmi  vipulena mahaggatena appamāṇena averena abyāpajjena. yassa nūna,  bhante, kāye kāyagatāsati anupaṭṭhitā assa, so idha aññataraṃ  sabrahmacāriṃ āsajja appaṭinissajja cārikaṃ pakkameyya.</p>
              <p>[03] ``seyyathāpi, bhante, vāyo sucimpi upavāyati asucimpi  upavāyati gūthagatampi... muttagatampi... kheḷagatampi... pubbagatampi...  lohitagatampi upavāyati, na ca tena vāyo aṭṭīyati vā harāyati vā  jigucchati vā; evamevaṃ kho ahaṃ, bhante, vāyosamena cetasā viharāmi  vipulena mahaggatena appamāṇena averena abyāpajjena. yassa nūna,  bhante, kāye kāyagatāsati ^a^V3.0192^ea^ anupaṭṭhitā assa, so idha aññataraṃ  sabrahmacāriṃ āsajja appaṭinissajja cārikaṃ pakkameyya.</p>
              <p>[03] ``seyyathāpi ^a^P4.0376^ea^, bhante, rajoharaṇaṃ sucimpi  puñchati asucimpi puñchati gūthagatampi... muttagatampi...  kheḷagatampi... pubbagatampi... lohitagatampi puñchati, na ca tena  rajoharaṇaṃ aṭṭīyati vā harāyati vā jigucchati vā; evamevaṃ kho  ahaṃ, bhante, rajoharaṇasamena cetasā viharāmi vipulena mahaggatena  appamāṇena averena abyāpajjena. yassa nūna, bhante, kāye  kāyagatāsati anupaṭṭhitā assa, so idha aññataraṃ sabrahmacāriṃ āsajja  appaṭinissajja cārikaṃ pakkameyya.</p>
              <p>[03] ``seyyathāpi, bhante, caṇḍālakumārako vā caṇḍālakumārikā vā  kaḷopihattho nantakavāsī gāmaṃ vā nigamaṃ vā pavisanto  nīcacittaṃyeva upaṭṭhapetvā ^a^T4.0390^ea^ pavisati; evamevaṃ kho ahaṃ, bhante,  caṇḍālakumārakacaṇḍālakumārikāsamena cetasā viharāmi vipulena  mahaggatena appamāṇena averena abyāpajjena. yassa nūna, bhante, kāye  kāyagatāsati ^a^M3.0183^ea^ anupaṭṭhitā assa, so idha aññataraṃ sabrahmacāriṃ āsajja  appaṭinissajja cārikaṃ pakkameyya.</p>
              <p>[03] ``seyyathāpi, bhante, usabho chinnavisāṇo sūrato sudanto  suvinīto rathiyāya rathiyaṃ siṅghāṭakena siṅghāṭakaṃ anvāhiṇḍanto  na kiñci hiṃsati pādena vā visāṇena vā; evamevaṃ kho ahaṃ, bhante,  usabhachinnavisāṇasamena cetasā viharāmi vipulena mahaggatena  appamāṇena averena abyāpajjena. yassa nūna, bhante, kāye  kāyagatāsati anupaṭṭhitā assa, so idha aññataraṃ sabrahmacāriṃ āsajja  appaṭinissajja cārikaṃ pakkameyya.</p>
              <p>[03] ``seyyathāpi, bhante, itthī vā puriso vā daharo yuvā  maṇḍanakajātiko sīsaṃnhāto ahikuṇapena vā kukkurakuṇapena ^a^P4.0377^ea^  vā manussakuṇapena vā kaṇṭhe āsattena aṭṭīyeyya harāyeyya  jiguccheyya; evamevaṃ kho ahaṃ, bhante, iminā pūtikāyena aṭṭīyāmi  harāyāmi jigucchāmi. yassa nūna, bhante, kāye kāyagatāsati  anupaṭṭhitā assa, so idha aññataraṃ sabrahmacāriṃ āsajja  appaṭinissajja cārikaṃ pakkameyya.</p>
              <p>[03] ``seyyathāpi ^a^V3.0193^ea^, bhante, puriso medakathālikaṃ parihareyya  chiddāvachiddaṃ uggharantaṃ paggharantaṃ; evamevaṃ kho ahaṃ, bhante, imaṃ kāyaṃ  pariharāmi chiddāvachiddaṃ ^a^T4.0391^ea^ uggharantaṃ paggharantaṃ. yassa nūna, bhante,  kāye kāyagatāsati anupaṭṭhitā assa, so idha aññataraṃ sabrahmacāriṃ  āsajja appaṭinissajja cārikaṃ pakkameyyā''ti.</p>
              <p>[03] atha kho so bhikkhu uṭṭhāyāsanā ekaṃsaṃ uttarāsaṅgaṃ karitvā  bhagavato pādesu sirasā nipatitvā bhagavantaṃ etadavoca -- ``accayo  maṃ, bhante, accagamā yathābālaṃ yathāmūḷhaṃ yathāakusalaṃ, yo ahaṃ  āyasmantaṃ sāriputtaṃ asatā tucchā musā abhūtena abbhācikkhiṃ.  tassa me, bhante, bhagavā accayaṃ accayato paṭiggaṇhatu āyatiṃ  saṃvarāyā''ti. ``taggha taṃ {tvaṃ (sī0 pī0)}, bhikkhu, accayo accagamā yathābālaṃ  yathāmūḷhaṃ yathāakusalaṃ, yo tvaṃ sāriputtaṃ asatā tucchā musā  abhūtena abbhācikkhi. yato ca kho tvaṃ, bhikkhu, accayaṃ accayato  disvā yathādhammaṃ ^a^M3.0184^ea^ paṭikarosi, taṃ te mayaṃ paṭiggaṇhāma. vuḍḍhihesā,  bhikkhu, ariyassa vinaye yo accayaṃ accayato disvā yathādhammaṃ  paṭikaroti āyatiṃ saṃvaraṃ āpajjatī''ti.</p>
              <p>[03] atha ^a^P4.0378^ea^ kho bhagavā āyasmantaṃ sāriputtaṃ  āmantesi -- ``khama, sāriputta, imassa moghapurisassa, purā tassa  tattheva sattadhā muddhā phalatī''ti {phalissatīti (ka0 sī0 syā0 pī0 ka0)  aṭṭhakathāsu pana ``phalatīti'' itveva dissati}. ``khamāmahaṃ, bhante, tassa  āyasmato sace maṃ so āyasmā evamāha -- `khamatu ca me so  āyasmā'''ti. paṭhamaṃ. </p>
            </h4>
            <h4>
              <h4n> 2. saupādisesasuttaṃ </h4n>
              <p>[03] 12^b^.^eb^ ekaṃ samayaṃ bhagavā sāvatthiyaṃ viharati jetavane  anāthapiṇḍikassa ārāme. atha kho āyasmā sāriputto  pubbaṇhasamayaṃ nivāsetvā pattacīvaramādāya ^a^T4.0392^ea^ sāvatthiṃ piṇḍāya pāvisi.  atha kho āyasmato sāriputtassa etadahosi -- ``atippago kho  tāva sāvatthiyaṃ piṇḍāya carituṃ, yaṃnūnāhaṃ yena aññatitthiyānaṃ  paribbājakānaṃ ārāmo tenupasaṅkameyya''nti. atha kho āyasmā  sāriputto yena aññatitthiyānaṃ paribbājakānaṃ ārāmo tenupasaṅkami;  upasaṅkamitvā tehi aññatitthiyehi paribbājakehi saddhiṃ sammodi.  sammodanīyaṃ kathaṃ sāraṇīyaṃ vītisāretvā ekamantaṃ nisīdi.</p>
              <p>[03] tena ^a^V3.0194^ea^ kho pana samayena tesaṃ aññatitthiyānaṃ paribbājakānaṃ  sannisinnānaṃ sannipatitānaṃ ayamantarākathā udapādi -- ``yo hi  koci, āvuso, saupādiseso kālaṃ karoti, sabbo so aparimutto  nirayā aparimutto tiracchānayoniyā aparimutto pettivisayā  aparimutto apāyaduggativinipātā''ti. atha kho āyasmā  sāriputto tesaṃ aññatitthiyānaṃ paribbājakānaṃ bhāsitaṃ neva abhinandi  nappaṭikkosi. anabhinanditvā appaṭikkositvā uṭṭhāyāsanā pakkāmi  -- ``bhagavato santike etassa bhāsitassa atthaṃ ājānissāmī''ti.  atha kho āyasmā sāriputto sāvatthiyaṃ piṇḍāya caritvā  pacchābhattaṃ ^a^P4.0379^ea^ piṇḍapātapaṭikkanto yena bhagavā  tenupasaṅkami; upasaṅkamitvā bhagavantaṃ abhivādetvā ^a^M3.0185^ea^ ekamantaṃ nisīdi.  ekamantaṃ nisinno kho āyasmā sāriputto bhagavantaṃ etadavoca --</p>
              <p>[03] ``idhāhaṃ, bhante, pubbaṇhasamayaṃ nivāsetvā pattacīvaramādāya  sāvatthiṃ piṇḍāya pāvisiṃ. tassa mayhaṃ, bhante, etadahosi --  `atippago kho tāva sāvatthiyaṃ ^a^T4.0393^ea^ piṇḍāya carituṃ; yaṃnūnāhaṃ yena  aññatitthiyānaṃ paribbājakānaṃ ārāmo tenupasaṅkameyya'nti. atha  kho ahaṃ, bhante, yena aññatitthiyānaṃ paribbājakānaṃ ārāmo  tenupasaṅkamiṃ; upasaṅkamitvā tehi aññatitthiyehi paribbājakehi saddhiṃ  sammodiṃ. sammodanīyaṃ kathaṃ sāraṇīyaṃ vītisāretvā ekamantaṃ  nisīdiṃ. tena kho pana samayena tesaṃ aññatitthiyānaṃ  paribbājakānaṃ sannisinnānaṃ sannipatitānaṃ ayamantarākathā udapādi --  `yo hi koci, āvuso, saupādiseso kālaṃ karoti, sabbo so  aparimutto nirayā aparimutto tiracchānayoniyā aparimutto  pettivisayā aparimutto apāyaduggativinipātā'ti. atha kho ahaṃ,  bhante, tesaṃ aññatitthiyānaṃ paribbājakānaṃ bhāsitaṃ neva abhinandiṃ  nappaṭikkosiṃ. anabhinanditvā appaṭikkositvā uṭṭhāyāsanā pakkamiṃ  -- `bhagavato santike etassa bhāsitassa atthaṃ ājānissāmī'''ti.</p>
              <p>[03] ``ke ca {keci (syā0 pī0), te ca (ka0)}, sāriputta, aññatitthiyā  paribbājakā bālā  abyattā, ke ca {keci (syā0 pī0 ka0) a0 ni0  6.44 pāḷiyā saṃsandetabbaṃ} saupādisesaṃ  vā `saupādiseso'ti jānissanti,  anupādisesaṃ vā `anupādiseso'ti jānissanti''!</p>
              <p>[03] ``navayime, sāriputta, puggalā saupādisesā kālaṃ kurumānā  parimuttā nirayā parimuttā tiracchānayoniyā parimuttā pettivisayā  parimuttā apāyaduggativinipātā. katame nava? idha ^a^P4.0380^ea^,  sāriputta, ekacco puggalo sīlesu paripūrakārī hoti,  samādhismiṃ paripūrakārī ^a^V3.0195^ea^, paññāya mattaso kārī. so pañcannaṃ  orambhāgiyānaṃ saṃyojanānaṃ parikkhayā antarāparinibbāyī hoti.  ayaṃ, sāriputta ^a^T4.0394^ea^, paṭhamo puggalo saupādiseso kālaṃ kurumāno  parimutto nirayā parimutto tiracchānayoniyā ^a^M3.0186^ea^ parimutto pettivisayā  parimutto apāyaduggativinipātā.</p>
              <p>[03] ``puna caparaṃ, sāriputta, idhekacco puggalo sīlesu  paripūrakārī hoti, samādhismiṃ paripūrakārī, paññāya mattaso kārī.  so pañcannaṃ orambhāgiyānaṃ saṃyojanānaṃ parikkhayā  upahaccaparinibbāyī hoti...pe0... asaṅkhāraparinibbāyī  hoti...pe0... sasaṅkhāraparinibbāyī hoti...pe0... uddhaṃsoto  hoti akaniṭṭhagāmī. ayaṃ, sāriputta, pañcamo puggalo saupādiseso  kālaṃ kurumāno parimutto nirayā parimutto tiracchānayoniyā  parimutto pettivisayā parimutto apāyaduggativinipātā.</p>
              <p>[03] ``puna caparaṃ, sāriputta, idhekacco puggalo sīlesu  paripūrakārī hoti, samādhismiṃ mattaso kārī, paññāya mattaso kārī.  so tiṇṇaṃ saṃyojanānaṃ parikkhayā rāgadosamohānaṃ tanuttā  sakadāgāmī hoti, sakideva imaṃ lokaṃ āgantvā dukkhassantaṃ karoti.  ayaṃ, sāriputta, chaṭṭho puggalo saupādiseso kālaṃ kurumāno  parimutto nirayā...pe0... parimutto apāyaduggativinipātā.</p>
              <p>[03] ``puna caparaṃ, sāriputta, idhekacco puggalo sīlesu  paripūrakārī hoti, samādhismiṃ mattaso kārī, paññāya mattaso kārī.  so tiṇṇaṃ saṃyojanānaṃ parikkhayā ekabījī hoti, ekaṃyeva  mānusakaṃ bhavaṃ nibbattetvā dukkhassantaṃ ^a^P4.0381^ea^ karoti.  ayaṃ, sāriputta, sattamo puggalo saupādiseso ^a^T4.0395^ea^ kālaṃ kurumāno  parimutto nirayā...pe0... parimutto apāyaduggativinipātā.</p>
              <p>[03] ``puna caparaṃ, sāriputta, idhekacco puggalo sīlesu  paripūrakārī hoti, samādhismiṃ mattaso kārī, paññāya mattaso kārī.  so tiṇṇaṃ saṃyojanānaṃ parikkhayā kolaṃkolo hoti, dve vā tīṇi  vā kulāni sandhāvitvā saṃsaritvā dukkhassantaṃ karoti. ayaṃ,  sāriputta, aṭṭhamo puggalo saupādiseso kālaṃ kurumāno parimutto  nirayā...pe0... parimutto apāyaduggativinipātā.</p>
              <p>[03] ``puna ^a^V3.0196^ea^ caparaṃ, sāriputta, idhekacco puggalo sīlesu  paripūrakārī hoti, samādhismiṃ mattaso kārī, paññāya mattaso kārī.  so tiṇṇaṃ ^a^M3.0187^ea^ saṃyojanānaṃ parikkhayā sattakkhattuparamo hoti,  sattakkhattuparamaṃ deve ca manusse ca sandhāvitvā saṃsaritvā dukkhassantaṃ  karoti. ayaṃ, sāriputta, navamo puggalo saupādiseso kālaṃ  kurumāno parimutto nirayā parimutto tiracchānayoniyā parimutto  pettivisayā parimutto apāyaduggativinipātā.</p>
              <p>[03] ``ke ca, sāriputta, aññatitthiyā paribbājakā bālā  abyattā, ke ca saupādisesaṃ vā `saupādiseso'ti jānissanti,  anupādisesaṃ vā `anupādiseso'ti jānissanti! ime kho,  sāriputta, nava puggalā saupādisesā kālaṃ kurumānā parimuttā nirayā  parimuttā tiracchānayoniyā parimuttā pettivisayā parimuttā  apāyaduggativinipātā. na tāvāyaṃ, sāriputta, dhammapariyāyo  paṭibhāsi bhikkhūnaṃ bhikkhunīnaṃ upāsakānaṃ upāsikānaṃ. taṃ kissa ^a^T4.0396^ea^  hetu? māyimaṃ dhammapariyāyaṃ sutvā pamādaṃ āhariṃsūti {āhariṃsu (sī0 pī0)}. api  ^a^P4.0382^ea^ ca mayā {api cāyaṃ (?)}, sāriputta, dhammapariyāyo pañhādhippāyena  bhāsito''ti. dutiyaṃ. </p>
            </h4>
            <h4>
              <h4n> 3. koṭṭhikasuttaṃ </h4n>
              <p>[03] 13^b^.^eb^ atha kho āyasmā mahākoṭṭhiko {mahākoṭṭhito (sī0 syā0  pī0)} yenāyasmā  sāriputto tenupasaṅkami; upasaṅkamitvā āyasmatā sāriputtena saddhiṃ  sammodi. sammodanīyaṃ kathaṃ sāraṇīyaṃ vītisāretvā ekamantaṃ  nisīdi. ekamantaṃ nisinno kho āyasmā mahākoṭṭhiko āyasmantaṃ  sāriputtaṃ etadavoca -- ``kiṃ nu kho, āvuso sāriputta, `yaṃ kammaṃ  diṭṭhadhammavedanīyaṃ, taṃ me kammaṃ samparāyavedanīyaṃ hotū'ti, etassa  atthāya bhagavati brahmacariyaṃ vussatī''ti? ``no hidaṃ, āvuso''.</p>
              <p>[03] ``kiṃ nu kho, āvuso sāriputta, `yaṃ kammaṃ sukhavedanīyaṃ {sukhavedaniyaṃ (ka0) ma0 ni0 3.8  passitabbaṃ}, taṃ me  kammaṃ dukkhavedanīyaṃ {dukkhavedaniyaṃ (ka0)} hotū'ti, etassa atthāya bhagavati brahmacariyaṃ  vussatī''ti? ``no hidaṃ, āvuso''.</p>
              <p>[03] ``kiṃ nu kho, āvuso sāriputta, `yaṃ kammaṃ sukhavedanīyaṃ {sukhavedaniyaṃ (ka0)  ma0 ni0 3.8 passitabbaṃ}, taṃ  me kammaṃ dukkhavedanīyaṃ {dukkhavedaniyaṃ (ka0)} hotū'ti, etassa atthāya bhagavati brahmacariyaṃ  vussatī''ti? ``no hidaṃ, āvuso''.</p>
              <p>[03] ``kiṃ ^a^M3.0188^ea^ ^a^V3.0197^ea^ panāvuso, sāriputta, `yaṃ kammaṃ dukkhavedanīyaṃ, taṃ me  kammaṃ sukhavedanīyaṃ hotū'ti, etassa atthāya bhagavati brahmacariyaṃ  vussatī''ti? ``no hidaṃ, āvuso''.</p>
              <p>[03] ``kiṃ nu kho, āvuso sāriputta, `yaṃ kammaṃ paripakkavedanīyaṃ,  taṃ me kammaṃ aparipakkavedanīyaṃ hotū'ti, etassa atthāya bhagavati  brahmacariyaṃ vussatī''ti? ``no ^a^T4.0397^ea^ hidaṃ, āvuso''.</p>
              <p>[03] ``kiṃ panāvuso sāriputta, `yaṃ kammaṃ aparipakkavedanīyaṃ, taṃ me  kammaṃ paripakkavedanīyaṃ hotū'ti, etassa atthāya bhagavati brahmacariyaṃ  vussatī''ti? ``no hidaṃ, āvuso''.</p>
              <p>[03] ``kiṃ nu kho, āvuso sāriputta, `yaṃ kammaṃ bahuvedanīyaṃ, taṃ  me kammaṃ appavedanīyaṃ hotū'ti, etassa atthāya bhagavati brahmacariyaṃ  vussatī''ti? ``no hidaṃ, āvuso''.</p>
              <p>[03] ``kiṃ panāvuso sāriputta ^a^P4.0383^ea^, `yaṃ kammaṃ  appavedanīyaṃ, taṃ me kammaṃ bahuvedanīyaṃ hotū'ti, etassa atthāya  bhagavati brahmacariyaṃ vussatī''ti? ``no hidaṃ, āvuso''.</p>
              <p>[03] ``kiṃ nu kho, āvuso sāriputta, `yaṃ kammaṃ vedanīyaṃ, taṃ me  kammaṃ avedanīyaṃ hotū'ti, etassa atthāya bhagavati brahmacariyaṃ  vussatī''ti? ``no hidaṃ, āvuso''.</p>
              <p>[03] ``kiṃ panāvuso sāriputta, `yaṃ kammaṃ avedanīyaṃ, taṃ me kammaṃ  vedanīyaṃ hotū'ti, etassa atthāya bhagavati brahmacariyaṃ vussatī''ti?  ``no hidaṃ, āvuso''.</p>
              <p>[03] ```kiṃ nu kho, āvuso sāriputta, yaṃ kammaṃ diṭṭhadhammavedanīyaṃ  taṃ me kammaṃ samparāyavedanīyaṃ hotūti, etassa atthāya bhagavati  brahmacariyaṃ vussatī'ti, iti puṭṭho samāno `no hidaṃ, āvuso'ti  vadesi.</p>
              <p>[03] ```kiṃ panāvuso sāriputta, yaṃ kammaṃ samparāyavedanīyaṃ taṃ me  kammaṃ diṭṭhadhammavedanīyaṃ hotūti ^a^V3.0198^ea^, etassa atthāya bhagavati brahmacariyaṃ  vussatī'ti, iti puṭṭho samāno `no hidaṃ, āvuso'ti vadesi.</p>
              <p>[03] ```kiṃ ^a^M3.0189^ea^ nu kho, āvuso sāriputta, yaṃ kammaṃ sukhavedanīyaṃ taṃ  me kammaṃ dukkhavedanīyaṃ hotūti, etassa atthāya bhagavati brahmacariyaṃ  vussatī'ti, iti puṭṭho samāno `no hidaṃ, āvuso'ti vadesi.</p>
              <p>[03] ```kiṃ panāvuso sāriputta, yaṃ kammaṃ dukkhavedanīyaṃ taṃ me  kammaṃ sukhavedanīyaṃ hotūti, etassa atthāya bhagavati brahmacariyaṃ  vussatī'ti, iti ^a^T4.0398^ea^ puṭṭho samāno `no hidaṃ, āvuso'ti vadesi.</p>
              <p>[03] ```kiṃ nu kho, āvuso sāriputta, yaṃ kammaṃ paripakkavedanīyaṃ  taṃ me kammaṃ aparipakkavedanīyaṃ hotūti, etassa atthāya bhagavati  brahmacariyaṃ vussatī'ti, iti puṭṭho samāno `no hidaṃ, āvuso'ti  vadesi.</p>
              <p>[03] ```kiṃ panāvuso sāriputta, yaṃ kammaṃ aparipakkavedanīyaṃ taṃ me  kammaṃ paripakkavedanīyaṃ hotūti, etassa atthāya bhagavati brahmacariyaṃ  ^a^P4.0384^ea^ vussatī'ti, iti puṭṭho samāno `no hidaṃ,  āvuso'ti vadesi.</p>
              <p>[03] ```kiṃ nu kho, āvuso sāriputta, yaṃ kammaṃ bahuvedanīyaṃ taṃ  me kammaṃ appavedanīyaṃ hotūti, etassa atthāya bhagavati brahmacariyaṃ  vussatī'ti, iti puṭṭho samāno `no hidaṃ, āvuso'ti vadesi.</p>
              <p>[03] ```kiṃ panāvuso sāriputta, yaṃ kammaṃ appavedanīyaṃ taṃ me  kammaṃ bahuvedanīyaṃ hotūti, etassa atthāya bhagavati brahmacariyaṃ  vussatī'ti, iti puṭṭho samāno `no hidaṃ, āvuso'ti vadesi.</p>
              <p>[03] ```kiṃ nu kho, āvuso sāriputta, yaṃ kammaṃ vedanīyaṃ taṃ me  kammaṃ avedanīyaṃ hotūti ^a^V3.0199^ea^, etassa atthāya bhagavati brahmacariyaṃ  vussatī'ti, iti puṭṭho samāno `no hidaṃ, āvuso'ti vadesi.</p>
              <p>[03] ```kiṃ panāvuso sāriputta, yaṃ kammaṃ avedanīyaṃ taṃ me kammaṃ  vedanīyaṃ hotūti, etassa atthāya bhagavati brahmacariyaṃ vussatī'ti,  iti puṭṭho samāno `no hidaṃ, āvuso'ti vadesi. atha kimatthaṃ  carahāvuso, bhagavati brahmacariyaṃ vussatī''ti?</p>
              <p>[03] ``yaṃ khvassa {yaṃ kho (ka0)}, āvuso, aññātaṃ adiṭṭhaṃ appattaṃ asacchikataṃ  anabhisametaṃ, tassa ñāṇāya dassanāya pattiyā sacchikiriyāya  abhisamayāya bhagavati ^a^T4.0399^ea^ brahmacariyaṃ vussatī''ti {vussati (syā0)}. (``kiṃ panassāvuso,  aññātaṃ ^a^M3.0190^ea^ adiṭṭhaṃ appattaṃ asacchikataṃ anabhisametaṃ, yassa ñāṇāya  dassanāya pattiyā sacchikiriyāya abhisamayāya bhagavati brahmacariyaṃ  vussatī''ti?) {( ) syā0 ka0 potthakesu natthi} ```idaṃ dukkha'nti  khvassa {kho yaṃ (ka0)}, āvuso, aññātaṃ adiṭṭhaṃ  appattaṃ asacchikataṃ anabhisametaṃ. tassa ñāṇāya dassanāya pattiyā  sacchikiriyāya abhisamayāya bhagavati brahmacariyaṃ vussati. ayaṃ  ^a^P4.0385^ea^ `dukkhasamudayo'ti khvassa, āvuso...pe0...  `ayaṃ dukkhanirodho'ti khvassa, āvuso...pe0... `ayaṃ  dukkhanirodhagāminī paṭipadā'ti khvassa, āvuso, aññātaṃ adiṭṭhaṃ  appattaṃ asacchikataṃ anabhisametaṃ. tassa ñāṇāya dassanāya pattiyā  sacchikiriyāya abhisamayāya bhagavati brahmacariyaṃ vussati. idaṃ  khvassa {iti kho yaṃ (ka0)}, āvuso, aññātaṃ adiṭṭhaṃ appattaṃ asacchikataṃ anabhisametaṃ.  tassa {yassa (?)} ñāṇāya dassanāya pattiyā sacchikiriyāya abhisamayāya  bhagavati brahmacariyaṃ vussatī''ti. tatiyaṃ. </p>
            </h4>
            <h4>
              <h4n> 4. samiddhisuttaṃ </h4n>
              <p>[03] 14^b^.^eb^ atha kho āyasmā samiddhi yenāyasmā  sāriputto tenupasaṅkami; upasaṅkamitvā āyasmantaṃ sāriputtaṃ  abhivādetvā ekamantaṃ nisīdi. ekamantaṃ nisinnaṃ kho āyasmantaṃ  samiddhiṃ āyasmā sāriputto etadavoca -- ``kimārammaṇā, samiddhi,  purisassa saṅkappavitakkā uppajjantī''ti? ``nāmarūpārammaṇā,  bhante''ti. ``te pana, samiddhi, kva nānattaṃ gacchantī''ti?  ``dhātūsu, bhante''ti. ``te pana, samiddhi, kiṃsamudayā''ti?  ``phassasamudayā, bhante''ti. ``te pana, samiddhi,  kiṃsamosaraṇā''ti? ``vedanāsamosaraṇā, bhante''ti. ``te pana  ^a^V3.0200^ea^, samiddhi, kiṃpamukhā''ti? ``samādhippamukhā, bhante''ti. ``te  pana, samiddhi, kiṃadhipateyyā''ti? ``satādhipateyyā, bhante''ti.  ``te pana, samiddhi, kiṃuttarā''ti? ``paññuttarā, bhante''ti.  ``te pana, samiddhi, kiṃsārā''ti? ``vimuttisārā, bhante''ti.  ``te pana, samiddhi, kiṃogadhā''ti? ``amatogadhā, bhante''ti.</p>
              <p>[03] ```kimārammaṇā, samiddhi, purisassa saṅkappavitakkā  uppajjantī'ti, iti puṭṭho samāno `nāmarūpārammaṇā, bhante'ti vadesi.  `te pana, samiddhi, kva ^a^T4.0400^ea^ nānattaṃ gacchantī'ti, iti ^a^P4.0386^ea^  puṭṭho samāno `dhātūsu, bhante'ti vadesi. `te pana,  samiddhi, kiṃsamudayā'ti, iti puṭṭho samāno `phassasamudayā, bhante'ti  ^a^M3.0191^ea^ vadesi. `te pana, samiddhi, kiṃsamosaraṇā'ti, iti puṭṭho samāno  `vedanāsamosaraṇā, bhante'ti vadesi. `te pana, samiddhi,  kiṃpamukhā'ti, iti puṭṭho samāno `samādhippamukhā, bhante'ti vadesi.  `te pana, samiddhi, kiṃadhipateyyā'ti, iti puṭṭho samāno  `satādhipateyyā, bhante'ti vadesi. `te pana, samiddhi, kiṃuttarā'ti,  iti puṭṭho samāno `paññuttarā, bhante'ti vadesi. `te pana,  samiddhi, kiṃsārā'ti, iti puṭṭho samāno `vimuttisārā, bhante'ti  vadesi. `te pana, samiddhi, kiṃogadhā'ti, iti puṭṭho samāno  `amatogadhā, bhante'ti vadesi. sādhu sādhu, samiddhi! sādhu kho  tvaṃ, samiddhi, puṭṭho {pañhaṃ (sī0 syā0 pī0)} puṭṭho vissajjesi, tena ca mā maññī''ti.  catutthaṃ. </p>
            </h4>
            <h4>
              <h4n> 5. gaṇḍasuttaṃ </h4n>
              <p>[03] 15^b^.^eb^ ``seyyathāpi, bhikkhave, gaṇḍo  anekavassagaṇiko. tassassu gaṇḍassa nava vaṇamukhāni nava  abhedanamukhāni. tato yaṃ kiñci pagghareyya -- asuciyeva  pagghareyya, duggandhaṃyeva pagghareyya, jegucchiyaṃyeva {jegucchiyeva (ka0)} pagghareyya; yaṃ kiñci  pasaveyya -- asuciyeva pasaveyya, duggandhaṃyeva pasaveyya, jegucchiyaṃyeva  pasaveyya.</p>
              <p>[03] ``gaṇḍoti kho, bhikkhave, imassetaṃ cātumahābhūtikassa {cātummahābhūtikassa  (sī0 syā0 pī0)}  kāyassa adhivacanaṃ mātāpettikasambhavassa odanakummāsūpacayassa  aniccucchādanaparimaddanabhedanaviddhaṃsanadhammassa. tassassu gaṇḍassa nava  vaṇamukhāni nava abhedanamukhāni. tato yaṃ kiñci paggharati --  asuciyeva paggharati, duggandhaṃyeva paggharati, jegucchiyaṃyeva ^a^P4.0387^ea^  paggharati; yaṃ kiñci pasavati ^a^T4.0401^ea^ -- asuciyeva ^a^V3.0201^ea^ pasavati,  duggandhaṃyeva pasavati, jegucchiyaṃyeva pasavati. tasmātiha, bhikkhave,  imasmiṃ kāye nibbindathā''ti. pañcamaṃ. </p>
            </h4>
            <h4>
              <h4n> 6. saññāsuttaṃ </h4n>
              <p>[03] 16^b^.^eb^ ``navayimā, bhikkhave, saññā bhāvitā  bahulīkatā mahapphalā honti mahānisaṃsā amatogadhā amatapariyosānā.  katamā nava ^a^M3.0192^ea^? asubhasaññā, maraṇasaññā, āhāre  paṭikūlasaññā {paṭikkūlasaññā (sī0 syā0 pī0)},  sabbaloke anabhiratasaññā {anabhiratisaññā (ka0) a0 ni0  5.121-122}, aniccasaññā,  anicce dukkhasaññā, dukkhe  anattasaññā, pahānasaññā, virāgasaññā -- imā kho, bhikkhave, nava  saññā, bhāvitā bahulīkatā mahapphalā honti mahānisaṃsā amatogadhā  amatapariyosānā''ti. chaṭṭhaṃ. </p>
            </h4>
            <h4>
              <h4n> 7. kulasuttaṃ </h4n>
              <p>[03] 17^b^.^eb^ ``navahi, bhikkhave, aṅgehi samannāgataṃ kulaṃ  anupagantvā vā nālaṃ upagantuṃ, upagantvā vā nālaṃ nisīdituṃ.  katamehi navahi? na manāpena paccuṭṭhenti, na manāpena abhivādenti,  na manāpena āsanaṃ denti, santamassa pariguhanti, bahukampi thokaṃ  denti, paṇītampi lūkhaṃ denti, asakkaccaṃ denti no sakkaccaṃ, na  upanisīdanti dhammassavanāya, bhāsitamassa na sussūsanti. imehi  kho, bhikkhave, navahaṅgehi samannāgataṃ kulaṃ anupagantvā vā nālaṃ  upagantuṃ upagantvā vā nālaṃ nisīdituṃ.</p>
              <p>[03] ``navahi, bhikkhave, aṅgehi samannāgataṃ kulaṃ anupagantvā vā  alaṃ upagantuṃ, upagantvā vā alaṃ nisīdituṃ. katamehi navahi?  manāpena paccuṭṭhenti, manāpena abhivādenti, manāpena āsanaṃ denti,  santamassa ^a^T4.0402^ea^ na pariguhanti, bahukampi ^a^P4.0388^ea^ bahukaṃ denti,  paṇītampi paṇītaṃ denti, sakkaccaṃ denti no asakkaccaṃ, upanisīdanti  dhammassavanāya, bhāsitamassa sussūsanti. imehi kho, bhikkhave,  navahaṅgehi samannāgataṃ kulaṃ anupagantvā vā alaṃ upagantuṃ, upagantvā  vā alaṃ nisīditu''nti. sattamaṃ. </p>
            </h4>
            <h4>
              <h4n> 8. navaṅguposathasuttaṃ </h4n>
              <p>[03] 18^b^.^eb^ ``navahi ^a^V3.0202^ea^, bhikkhave, aṅgehi samannāgato  uposatho upavuttho mahapphalo hoti mahānisaṃso mahājutiko  mahāvipphāro. kathaṃ upavuttho ca, bhikkhave, navahaṅgehi samannāgato  uposatho mahapphalo hoti mahānisaṃso mahājutiko mahāvipphāro?  idha, bhikkhave, ariyasāvako iti paṭisañcikkhati -- `yāvajīvaṃ  arahanto pāṇātipātaṃ pahāya pāṇātipātā paṭiviratā nihitadaṇḍā  nihitasatthā lajjī ^a^M3.0193^ea^ dayāpannā sabbapāṇabhūtahitānukampino viharanti;  ahampajja imañca rattiṃ imañca divasaṃ pāṇātipātaṃ pahāya pāṇātipātā  paṭivirato nihitadaṇḍo nihitasattho lajjī dayāpanno  sabbapāṇabhūtahitānukampī viharāmi. imināpaṅgena {imināpi aṅgena (ka0  sī0)} arahataṃ  anukaromi; uposatho ca me upavuttho bhavissatī'ti. iminā  paṭhamena aṅgena samannāgato hoti...pe0 ^a^P4.0389^ea^....</p>
              <p>[03] ```yāvajīvaṃ arahanto uccāsayanamahāsayanaṃ pahāya  uccāsayanamahāsayanā paṭiviratā nīcaseyyaṃ kappenti ^a^P4.0390^ea^  -- mañcake vā tiṇasanthārake vā; ahampajja imañca rattiṃ  imañca divasaṃ uccāsayanamahāsayanaṃ pahāya uccāsayanamahāsayanā  paṭivirato nīcaseyyaṃ kappemi -- mañcake vā tiṇasanthārake vā.  imināpaṅgena arahataṃ ^a^T4.0403^ea^ anukaromi; uposatho ca me upavuttho  bhavissatī'ti. iminā aṭṭhamena aṅgena samannāgato hoti.</p>
              <p>[03] ``mettāsahagatena cetasā ekaṃ disaṃ pharitvā viharati, tathā  dutiyaṃ tathā tatiyaṃ tathā catutthaṃ. iti uddhamadho tiriyaṃ sabbadhi  sabbattatāya sabbāvantaṃ lokaṃ mettāsahagatena cetasā vipulena mahaggatena  appamāṇena averena abyāpajjena {abyāpajjhena (ka0), abyābajjhena (?)} pharitvā  viharati. iminā navamena  aṅgena samannāgato hoti. evaṃ upavuttho kho, bhikkhave, navahaṅgehi  samannāgato uposatho mahapphalo hoti mahānisaṃso mahājutiko  mahāvipphāro''ti. aṭṭhamaṃ. </p>
            </h4>
            <h4>
              <h4n> 9. devatāsuttaṃ </h4n>
              <p>[03] 19^b^.^eb^ ``imañca, bhikkhave, rattiṃ sambahulā devatā  abhikkantāya rattiyā abhikkantavaṇṇā kevalakappaṃ jetavanaṃ obhāsetvā  yenāhaṃ tenupasaṅkamiṃsu; upasaṅkamitvā maṃ abhivādetvā ^a^V3.0203^ea^ ekamantaṃ aṭṭhaṃsu.  ekamantaṃ ṭhitā kho, bhikkhave, tā devatā maṃ etadavocuṃ --  `upasaṅkamiṃsu no, bhante, pubbe manussabhūtānaṃ pabbajitā agārāni.  te mayaṃ, bhante, paccuṭṭhimha, no ca kho abhivādimha. tā mayaṃ,  bhante, aparipuṇṇakammantā vippaṭisāriniyo paccānutāpiniyo hīnaṃ  kāyaṃ upapannā'''ti.</p>
              <p>[03] ``aparāpi ^a^M3.0194^ea^ ^a^P4.0391^ea^ maṃ, bhikkhave, sambahulā devatā  upasaṅkamitvā etadavocuṃ -- `upasaṅkamiṃsu no, bhante, pubbe  manussabhūtānaṃ pabbajitā agārāni. te mayaṃ, bhante, paccuṭṭhimha  abhivādimha {paccuṭṭhimha ca abhivādimha ca (syā0)}, no ca tesaṃ āsanaṃ adamha. tā mayaṃ, bhante,  aparipuṇṇakammantā vippaṭisāriniyo paccānutāpiniyo hīnaṃ kāyaṃ  upapannā'''ti.</p>
              <p>[03] ``aparāpi maṃ, bhikkhave, sambahulā devatā upasaṅkamitvā ^a^T4.0404^ea^  etadavocuṃ -- `upasaṅkamiṃsu no, bhante, pubbe manussabhūtānaṃ pabbajitā  agārāni. te mayaṃ, bhante, paccuṭṭhimha abhivādimha {paccuṭṭhimha ca abhivādimha ca  (syā0)} āsanaṃ {āsanañca (sī0 syā0)} adamha,  no ca kho yathāsatti yathābalaṃ saṃvibhajimha...pe0... yathāsatti  yathābalaṃ {yathābalaṃ ca (?)} saṃvibhajimha, no ca kho upanisīdimha  dhammassavanāya...pe0... upanisīdimha {upanisīdimha ca (syā0)} dhammassavanāya, no ca kho  ohitasotā dhammaṃ suṇimha...pe0... ohitasotā ca dhammaṃ suṇimha,  no ca kho sutvā dhammaṃ dhārayimha...pe0... sutvā ca dhammaṃ  dhārayimha, no ca kho dhātānaṃ dhammānaṃ atthaṃ upaparikkhimha...pe0...  dhātānañca dhammānaṃ atthaṃ upaparikkhimha, no ca kho atthamaññāya  dhammamaññāya dhammānudhammaṃ paṭipajjimha. tā mayaṃ, bhante,  aparipuṇṇakammantā vippaṭisāriniyo paccānutāpiniyo hīnaṃ kāyaṃ  upapannā'''ti.</p>
              <p>[03] ``aparāpi maṃ, bhikkhave, sambahulā devatā upasaṅkamitvā  etadavocuṃ -- `upasaṅkamiṃsu no, bhante, pubbe manussabhūtānaṃ pabbajitā  agārāni. te mayaṃ, bhante, paccuṭṭhimha abhivādimha {paccuṭṭhimha ca abhivādimha ca  (syā0)}, āsanaṃ {āsanañca (sī0 syā0)} adamha,  yathāsatti ^a^P4.0392^ea^ yathābalaṃ {yathābalaṃ ca (?)} saṃvibhajimha,  upanisīdimha {upanisīdimha ca (syā0)}  dhammassavanāya, ohitasotā ca dhammaṃ suṇimha, sutvā ca dhammaṃ  dhārayimha, dhātānañca dhammānaṃ atthaṃ upaparikkhimha, atthamaññāya  dhammamaññāya dhammānudhammaṃ {dhammānudhammañca (?)} paṭipajjimha. tā mayaṃ, bhante,  paripuṇṇakammantā avippaṭisāriniyo apaccānutāpiniyo paṇītaṃ kāyaṃ  upapannā'ti. etāni, bhikkhave, rukkhamūlāni etāni suññāgārāni.  jhāyatha, bhikkhave, mā pamādattha, mā pacchā vippaṭisārino  ahuvattha seyyathāpi tā purimikā devatā''ti. navamaṃ. </p>
            </h4>
            <h4>
              <h4n> 10. velāmasuttaṃ </h4n>
              <p>[03] 20^b^.^eb^ ekaṃ ^a^T4.0405^ea^ ^a^M3.0195^ea^ ^a^V3.0204^ea^ samayaṃ bhagavā sāvatthiyaṃ viharati jetavane  anāthapiṇḍikassa ārāme. atha kho anāthapiṇḍiko gahapati yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinnaṃ kho anāthapiṇḍikaṃ gahapatiṃ bhagavā  etadavoca --</p>
              <p>[03] ``api nu te, gahapati, kule dānaṃ dīyatī''ti? ``dīyati  me, bhante, kule dānaṃ; tañca kho lūkhaṃ kaṇājakaṃ biḷaṅgadutiya''nti.  ``lūkhañcepi {lūkhaṃ vāpi (syā0), lūkhañcāpi (ka0)}, gahapati, dānaṃ  deti paṇītaṃ vā; tañca asakkaccaṃ  deti, acittīkatvā {acittiṃ katvā (ka0), apacittiṃ katvā (syā0),  acittikatvā (pī0)} deti, asahatthā deti, apaviddhaṃ {apaviṭṭhaṃ  (syā0)} deti,  anāgamanadiṭṭhiko deti. yattha yattha tassa tassa dānassa vipāko  nibbattati, na uḷārāya bhattabhogāya cittaṃ namati, na uḷārāya  vatthabhogāya cittaṃ namati, na uḷārāya yānabhogāya cittaṃ namati, na  uḷāresu pañcasu kāmaguṇesu bhogāya cittaṃ namati. yepissa te  honti ^a^P4.0393^ea^ puttāti vā dārāti vā dāsāti vā  pessāti vā kammakarāti vā, tepi na sussūsanti na sotaṃ odahanti  na aññā cittaṃ upaṭṭhapenti. taṃ kissa hetu? evañhetaṃ {evañcetaṃ (syā0 ka0)}, gahapati,  hoti asakkaccaṃ katānaṃ kammānaṃ vipāko''.</p>
              <p>[03] ``lūkhañcepi, gahapati, dānaṃ deti paṇītaṃ vā; tañca sakkaccaṃ  deti, cittīkatvā deti, sahatthā deti, anapaviddhaṃ deti,  āgamanadiṭṭhiko deti. yattha yattha tassa tassa dānassa vipāko  nibbattati, uḷārāya bhattabhogāya cittaṃ namati, uḷārāya vatthabhogāya  cittaṃ namati, uḷārāya yānabhogāya cittaṃ namati, uḷāresu pañcasu  kāmaguṇesu bhogāya cittaṃ namati. yepissa te honti puttāti ^a^T4.0406^ea^ vā  dārāti vā dāsāti vā pessāti vā kammakarāti vā, tepi  sussūsanti sotaṃ odahanti aññā cittaṃ upaṭṭhapenti. taṃ kissa hetu?  evañhetaṃ, gahapati, hoti sakkaccaṃ katānaṃ kammānaṃ vipāko.</p>
              <p>[03] ``bhūtapubbaṃ, gahapati, velāmo nāma brāhmaṇo ahosi. so  evarūpaṃ dānaṃ adāsi mahādānaṃ. caturāsīti suvaṇṇapātisahassāni  adāsi rūpiyapūrāni ^a^M3.0196^ea^, caturāsīti rūpiyapātisahassāni adāsi  suvaṇṇapūrāni, caturāsīti kaṃsapātisahassāni adāsi hiraññapūrāni  ^a^V3.0205^ea^, caturāsīti hatthisahassāni adāsi sovaṇṇālaṅkārāni  sovaṇṇadhajāni hemajālappaṭicchannāni {hemajālasañchannāni (sī0 pī0)}, caturāsīti rathasahassāni  adāsi sīhacammaparivārāni byagghacammaparivārāni  dīpicammaparivārāni paṇḍukambalaparivārāni sovaṇṇālaṅkārāni  sovaṇṇadhajāni hemajālappaṭicchannāni, caturāsīti dhenusahassāni  adāsi dukūlasandhanāni {dukūlasandassanāni (sī0), dukūlasaṇṭhanāni (syā0),  dukūlasanthanāni (pī0), duhasandanāni (dī0 ni0 2.263),  dukūlasandanāni (tattha pāṭhantaraṃ)} kaṃsūpadhāraṇāni, caturāsīti kaññāsahassāni  adāsi āmuttamaṇikuṇḍalāyo {āmukkamaṇikuṇḍalāyo (?)}, caturāsīti pallaṅkasahassāni adāsi  gonakatthatāni ^a^P4.0394^ea^ paṭikatthatāni paṭalikatthatāni  kadalimigapavarapaccattharaṇāni sauttaracchadāni ubhatolohitakūpadhānāni,  caturāsīti vatthakoṭisahassāni adāsi khomasukhumānaṃ  koseyyasukhumānaṃ kambalasukhumānaṃ kappāsikasukhumānaṃ, ko pana vādo  annassa pānassa khajjassa bhojjassa leyyassa peyyassa, najjo maññe  vissandanti {vissandati (sī0 pī0)}.</p>
              <p>[03] ``siyā kho pana te, gahapati, evamassa -- `añño nūna  tena samayena velāmo brāhmaṇo ahosi, so {yo (?)} taṃ dānaṃ adāsi  mahādāna'nti. na kho panetaṃ, gahapati, evaṃ daṭṭhabbaṃ. ahaṃ tena  samayena velāmo brāhmaṇo ^a^T4.0407^ea^ ahosiṃ. ahaṃ taṃ dānaṃ adāsiṃ mahādānaṃ.  tasmiṃ kho pana, gahapati, dāne na koci dakkhiṇeyyo ahosi, na  taṃ koci dakkhiṇaṃ visodheti.</p>
              <p>[03] ``yaṃ, gahapati, velāmo brāhmaṇo dānaṃ adāsi mahādānaṃ, yo  cekaṃ diṭṭhisampannaṃ bhojeyya, idaṃ tato mahapphalataraṃ.</p>
              <p>[03] ( ) {(yañca gahapati velāmo brāhmaṇo dānaṃ adāsi mahādānaṃ) (sī0 pī0)}  ``yo ca sataṃ diṭṭhisampannānaṃ bhojeyya, yo cekaṃ sakadāgāmiṃ  bhojeyya, idaṃ tato mahapphalataraṃ.</p>
              <p>[03] ( ) {(yañca gahapati velāmo brāhmaṇo dānaṃ adāsi mahādānaṃ) (sī0 pī0)}  ``yo ca sataṃ sakadāgāmīnaṃ bhojeyya, yo cekaṃ anāgāmiṃ  bhojeyya...pe0... yo ca sataṃ anāgāmīnaṃ bhojeyya, yo cekaṃ  ^a^M3.0197^ea^ arahantaṃ bhojeyya... yo ca sataṃ arahantānaṃ bhojeyya, yo cekaṃ   paccekabuddhaṃ bhojeyya ^a^P4.0395^ea^... yo ca sataṃ paccekabuddhānaṃ bhojeyya,  yo ca tathāgataṃ arahantaṃ sammāsambuddhaṃ bhojeyya... yo ca buddhappamukhaṃ  bhikkhusaṅghaṃ bhojeyya... yo ca cātuddisaṃ saṅghaṃ uddissa vihāraṃ  kārāpeyya... yo ca pasannacitto buddhañca dhammañca saṅghañca saraṇaṃ  gaccheyya... yo ca pasannacitto sikkhāpadāni samādiyeyya --  pāṇātipātā veramaṇiṃ, adinnādānā ^a^V3.0206^ea^ veramaṇiṃ, kāmesumicchācārā  veramaṇiṃ, musāvādā veramaṇiṃ, surāmerayamajjapamādaṭṭhānā veramaṇiṃ, yo  ca antamaso gandhohanamattampi {gandhūhanamattampi (sī0), gaddūhanamattampi (syā0  pī0) ma0 ni0 3.211} mettacittaṃ bhāveyya, ( ) {(yo ca  accharāsaṅghātamattampi aniccasaññaṃ bhāveyya) (ka0)} idaṃ tato mahapphalataraṃ.</p>
              <p>[03] ``yañca, gahapati, velāmo brāhmaṇo dānaṃ adāsi mahādānaṃ,  yo cekaṃ diṭṭhisampannaṃ bhojeyya... yo ca sataṃ diṭṭhisampannānaṃ bhojeyya,  yo cekaṃ sakadāgāmiṃ bhojeyya... yo ca sataṃ sakadāgāmīnaṃ bhojeyya,  yo ^a^T4.0408^ea^ cekaṃ anāgāmiṃ bhojeyya... yo ca sataṃ anāgāmīnaṃ bhojeyya, yo  cekaṃ arahantaṃ bhojeyya... yo ca sataṃ arahantānaṃ bhojeyya, yo cekaṃ  paccekabuddhaṃ bhojeyya... yo ca sataṃ paccekabuddhānaṃ bhojeyya, yo ca  tathāgataṃ arahantaṃ sammāsambuddhaṃ bhojeyya... yo ca buddhappamukhaṃ  bhikkhusaṅghaṃ bhojeyya, yo ca cātuddisaṃ saṅghaṃ uddissa vihāraṃ  kārāpeyya... yo ca pasannacitto buddhañca dhammañca saṅghañca saraṇaṃ  gaccheyya, yo ca pasannacitto sikkhāpadāni samādiyeyya --  pāṇātipātā veramaṇiṃ... surāmerayamajjapamādaṭṭhānā veramaṇiṃ, yo ca  antamaso gandhohanamattampi mettacittaṃ bhāveyya ^a^P4.0396^ea^, yo  ca accharāsaṅghātamattampi aniccasaññaṃ bhāveyya, idaṃ tato  mahapphalatara''nti. dasamaṃ. </p>
              <p>[06] sīhanādavaggo dutiyo. </p>
              <p>[01] tassuddānaṃ -- </p>
              <p>[21] nādo saupādiseso ca, koṭṭhikena samiddhinā. </p>
              <p>[22] gaṇḍasaññā kulaṃ mettā, devatā velāmena cāti.. </p>
            </h4>
          </h3>
          <h3>
            <h3n> 3. sattāvāsavaggo </h3n>
            <h4>
              <h4n> 1. tiṭhānasuttaṃ </h4n>
              <p>[03] 21^b^.^eb^ ``tīhi ^a^M3.0198^ea^ ^a^V3.0207^ea^, bhikkhave, ṭhānehi uttarakurukā  manussā deve ca tāvatiṃse adhiggaṇhanti jambudīpake ca manusse.  katamehi tīhi? amamā, apariggahā, niyatāyukā, visesaguṇā {visesabhuno  (sī0 syā0 pī0)} --  imehi kho, bhikkhave, tīhi ṭhānehi uttarakurukā ^a^T4.0409^ea^ manussā deve ca  tāvatiṃse adhiggaṇhanti jambudīpake ca manusse.</p>
              <p>[03] ``tīhi, bhikkhave, ṭhānehi devā tāvatiṃsā uttarakuruke ca  manusse adhiggaṇhanti jambudīpake ca manusse. katamehi tīhi?  dibbena āyunā, dibbena vaṇṇena, dibbena sukhena -- imehi kho,  bhikkhave, tīhi ṭhānehi devā tāvatiṃsā uttarakuruke ca manusse  adhiggaṇhanti jambudīpake ca manusse.</p>
              <p>[03] {kathā0 271} ``tīhi, bhikkhave, ṭhānehi jambudīpakā manussā uttarakuruke  ca manusse adhiggaṇhanti deve ca tāvatiṃse. katamehi tīhi?  sūrā, satimanto, idha brahmacariyavāso -- imehi kho, bhikkhave,  tīhi ṭhānehi jambudīpakā manussā uttarakuruke ca manusse  adhiggaṇhanti deve ca tāvatiṃse''ti. paṭhamaṃ. </p>
            </h4>
            <h4>
              <h4n> 2. assakhaḷuṅkasuttaṃ </h4n>
              <p>[03] 22^b^.^eb^ {a0 ni0  3.141} ``tayo ^a^P4.0397^ea^ ca, bhikkhave,  assakhaḷuṅke desessāmi tayo ca purisakhaḷuṅke tayo ca assaparasse {assasadasse  (sī0 syā0 pī0) a0 ni0  3.142}  tayo ca purisaparasse {purisasadasse (sī0 syā0 pī0)} tayo ca bhadde assājānīye tayo ca bhadde  purisājānīye. taṃ suṇātha.</p>
              <p>[03] ``katame ca, bhikkhave, tayo assakhaḷuṅkā? idha, bhikkhave,  ekacco assakhaḷuṅko javasampanno ^a^V3.0208^ea^ hoti, na vaṇṇasampanno, na  ārohapariṇāhasampanno. idha pana, bhikkhave, ekacco assakhaḷuṅko  javasampanno ca hoti vaṇṇasampanno ca, na ārohapariṇāhasampanno.  idha pana, bhikkhave, ekacco assakhaḷuṅko javasampanno ca hoti  vaṇṇasampanno ca ārohapariṇāhasampanno ca. ime kho, bhikkhave,  tayo assakhaḷuṅkā.</p>
              <p>[03] ``katame ^a^T4.0410^ea^ ^a^M3.0199^ea^ ca, bhikkhave, tayo purisakhaḷuṅkā? idha, bhikkhave,  ekacco purisakhaḷuṅko javasampanno hoti, na vaṇṇasampanno, na  ārohapariṇāhasampanno. idha pana, bhikkhave, ekacco purisakhaḷuṅko  javasampanno ca hoti vaṇṇasampanno ca, na ārohapariṇāhasampanno.  idha pana, bhikkhave, ekacco purisakhaḷuṅko javasampanno ca hoti  vaṇṇasampanno ca ārohapariṇāhasampanno ca.</p>
              <p>[03] ``kathañca, bhikkhave, purisakhaḷuṅko javasampanno hoti, na  vaṇṇasampanno na ārohapariṇāhasampanno? idha, bhikkhave, bhikkhu  `idaṃ dukkha'nti yathābhūtaṃ pajānāti, `ayaṃ dukkhasamudayo'ti  yathābhūtaṃ pajānāti, `ayaṃ dukkhanirodho'ti yathābhūtaṃ pajānāti,  `ayaṃ dukkhanirodhagāminī paṭipadā'ti yathābhūtaṃ pajānāti.  idamassa ^a^P4.0398^ea^ javasmiṃ vadāmi. abhidhamme kho pana  abhivinaye pañhaṃ puṭṭho saṃsādeti {saṃsāreti (ka0) a0 niā0 1.3.141}, no vissajjeti. idamassa na  vaṇṇasmiṃ vadāmi. na kho pana lābhī hoti  cīvarapiṇḍapātasenāsanagilānapaccayabhesajjaparikkhārānaṃ. idamassa na  ārohapariṇāhasmiṃ vadāmi. evaṃ kho, bhikkhave, purisakhaḷuṅko  javasampanno hoti, na vaṇṇasampanno na ārohapariṇāhasampanno.</p>
              <p>[03] ``kathañca, bhikkhave, purisakhaḷuṅko javasampanno ca hoti  vaṇṇasampanno ca, na ārohapariṇāhasampanno? idha, bhikkhave, bhikkhu  `idaṃ dukkha'nti yathābhūtaṃ pajānāti...pe0...  `ayaṃ dukkhanirodhagāminī paṭipadā'ti yathābhūtaṃ pajānāti.  idamassa javasmiṃ vadāmi. abhidhamme kho pana abhivinaye pañhaṃ ^a^T4.0411^ea^  puṭṭho vissajjeti, no saṃsādeti. idamassa vaṇṇasmiṃ vadāmi. na  kho pana lābhī hoti  cīvarapiṇḍapātasenāsanagilānapaccayabhesajjaparikkhārānaṃ. idamassa na  ārohapariṇāhasmiṃ vadāmi. evaṃ kho, bhikkhave, purisakhaḷuṅko  javasampanno ca hoti vaṇṇasampanno ca, na ārohapariṇāhasampanno.</p>
              <p>[03] ``kathañca ^a^V3.0209^ea^, bhikkhave, purisakhaḷuṅko javasampanno ca hoti  vaṇṇasampanno ca ārohapariṇāhasampanno ca? idha, bhikkhave, bhikkhu  `idaṃ dukkha'nti yathābhūtaṃ pajānāti...pe0...  `ayaṃ dukkhanirodhagāminī paṭipadā'ti yathābhūtaṃ pajānāti.  idamassa javasmiṃ vadāmi. abhidhamme kho pana abhivinaye pañhaṃ  puṭṭho vissajjeti, no saṃsādeti. idamassa vaṇṇasmiṃ vadāmi.  lābhī ^a^P4.0399^ea^ kho pana ^a^M3.0200^ea^ hoti  cīvarapiṇḍapātasenāsanagilānapaccayabhesajjaparikkhārānaṃ. idamassa  ārohapariṇāhasmiṃ vadāmi. evaṃ kho, bhikkhave, purisakhaḷuṅko  javasampanno ca hoti vaṇṇasampanno ca ārohapariṇāhasampanno ca.  ime kho, bhikkhave, tayo purisakhaḷuṅkā.</p>
              <p>[03] ``katame ca, bhikkhave, tayo assaparassā? idha, bhikkhave,  ekacco assaparasso...pe0... javasampanno ca hoti vaṇṇasampanno ca  ārohapariṇāhasampanno ca. ime kho, bhikkhave, tayo assaparassā.</p>
              <p>[03] ``katame ca, bhikkhave, tayo purisaparassā? idha, bhikkhave,  ekacco purisaparasso...pe0... javasampanno ca hoti vaṇṇasampanno ca  ārohapariṇāhasampanno ca.</p>
              <p>[03] ``kathañca ^a^T4.0412^ea^, bhikkhave, purisaparasso...pe0... javasampanno ca  hoti vaṇṇasampanno ca ārohapariṇāhasampanno ca? idha, bhikkhave,  bhikkhu pañcannaṃ orambhāgiyānaṃ saṃyojanānaṃ parikkhayā opapātiko  hoti, tattha parinibbāyī anāvattidhammo tasmā lokā. idamassa  javasmiṃ vadāmi. abhidhamme kho pana abhivinaye pañhaṃ puṭṭho  vissajjeti, no saṃsādeti. idamassa vaṇṇasmiṃ vadāmi. lābhī  kho pana hoti cīvarapiṇḍapātasenāsanagilānapaccayabhesajjaparikkhārānaṃ.  idamassa ārohapariṇāhasmiṃ vadāmi. evaṃ kho, bhikkhave,  purisaparasso javasampanno ca hoti vaṇṇasampanno ca  ārohapariṇāhasampanno ca. ime kho, bhikkhave, tayo purisaparassā.</p>
              <p>[03] ``katame ca, bhikkhave, tayo bhaddā assājānīyā? idha,  bhikkhave, ekacco bhaddo assājānīyo...pe0... javasampanno ca hoti  vaṇṇasampanno ca ārohapariṇāhasampanno ca. ime ^a^P4.0400^ea^  kho, bhikkhave, tayo bhaddā assājānīyā.</p>
              <p>[03] ``katame ^a^V3.0210^ea^ ca, bhikkhave, tayo bhaddā purisājānīyā? idha,  bhikkhave, ekacco bhaddo purisājānīyo...pe0... javasampanno ca hoti  vaṇṇasampanno ca ārohapariṇāhasampanno ca.</p>
              <p>[03] ``kathañca, bhikkhave, bhaddo purisājānīyo...pe0...  javasampanno ca hoti vaṇṇasampanno ca ārohapariṇāhasampanno ca?  idha, bhikkhave, bhikkhu āsavānaṃ khayā anāsavaṃ cetovimuttiṃ  paññāvimuttiṃ diṭṭheva ^a^T4.0413^ea^ dhamme sayaṃ abhiññā ^a^M3.0201^ea^ sacchikatvā upasampajja  viharati. idamassa javasmiṃ vadāmi. abhidhamme kho pana  abhivinaye pañhaṃ puṭṭho vissajjeti, no saṃsādeti. idamassa  vaṇṇasmiṃ vadāmi. lābhī kho pana hoti  cīvarapiṇḍapātasenāsanagilānapaccayabhesajjaparikkhārānaṃ. idamassa  ārohapariṇāhasmiṃ vadāmi. evaṃ kho, bhikkhave, bhaddo  purisājānīyo javasampanno ca hoti vaṇṇasampanno ca  ārohapariṇāhasampanno ca. ime kho, bhikkhave, tayo bhaddā  purisājānīyā''ti. dutiyaṃ. </p>
            </h4>
            <h4>
              <h4n> 3. taṇhāmūlakasuttaṃ </h4n>
              <p>[03] 23^b^.^eb^ {dī0 ni0 2.103} ``nava, bhikkhave, taṇhāmūlake dhamme  desessāmi, taṃ suṇātha. katame ca, bhikkhave, nava taṇhāmūlakā  dhammā? taṇhaṃ paṭicca pariyesanā, pariyesanaṃ paṭicca lābho, lābhaṃ  paṭicca vinicchayo, vinicchayaṃ paṭicca chandarāgo, chandarāgaṃ paṭicca  ajjhosānaṃ, ajjhosānaṃ paṭicca pariggaho, pariggahaṃ paṭicca  macchariyaṃ, macchariyaṃ paṭicca ārakkho, ārakkhādhikaraṇaṃ daṇḍādānaṃ  satthādānaṃ ^a^P4.0401^ea^  kalahaviggahavivādatuvaṃtuvaṃpesuññamusāvādā aneke pāpakā akusalā  dhammā sambhavanti. ime kho, bhikkhave, nava taṇhāmūlakā dhammā''ti.  tatiyaṃ. </p>
            </h4>
            <h4>
              <h4n> 4. sattāvāsasuttaṃ </h4n>
              <p>[03] 24^b^.^eb^ {dī0 ni0 3.341} ``navayime, bhikkhave, sattāvāsā. katame  nava? santi, bhikkhave, sattā nānattakāyā nānattasaññino,  seyyathāpi manussā, ekacce ca devā, ekacce ca vinipātikā. ayaṃ  paṭhamo sattāvāso.</p>
              <p>[03] ``santi ^a^V3.0211^ea^, bhikkhave, sattā nānattakāyā ekattasaññino,  seyyathāpi devā brahmakāyikā paṭhamābhinibbattā. ayaṃ dutiyo  sattāvāso.</p>
              <p>[03] ``santi ^a^T4.0414^ea^, bhikkhave, sattā ekattakāyā nānattasaññino,  seyyathāpi devā ābhassarā. ayaṃ tatiyo sattāvāso.</p>
              <p>[03] ``santi, bhikkhave, sattā ekattakāyā ekattasaññino,  seyyathāpi devā subhakiṇhā. ayaṃ catuttho sattāvāso.</p>
              <p>[03] ``santi, bhikkhave, sattā asaññino appaṭisaṃvedino,  seyyathāpi devā asaññasattā. ayaṃ pañcamo sattāvāso.</p>
              <p>[03] ``santi ^a^M3.0202^ea^, bhikkhave, sattā sabbaso rūpasaññānaṃ samatikkamā  paṭighasaññānaṃ atthaṅgamā nānattasaññānaṃ amanasikārā `ananto  ākāso'ti ākāsānañcāyatanūpagā. ayaṃ chaṭṭho sattāvāso.</p>
              <p>[03] ``santi, bhikkhave, sattā sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanūpagā. ayaṃ  sattamo sattāvāso.</p>
              <p>[03] ``santi, bhikkhave, sattā sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanūpagā. ayaṃ aṭṭhamo  sattāvāso.</p>
              <p>[03] ``santi, bhikkhave, sattā sabbaso ākiñcaññāyatanaṃ  samatikkamma nevasaññānāsaññāyatanūpagā. ayaṃ navamo sattāvāso.  ime kho, bhikkhave, nava sattāvāsā''ti. catutthaṃ. </p>
            </h4>
            <h4>
              <h4n> 5. paññāsuttaṃ </h4n>
              <p>[03] 25^b^.^eb^ ``yato ^a^V3.0212^ea^ ^a^P4.0402^ea^ kho, bhikkhave,  bhikkhuno paññāya cittaṃ suparicitaṃ hoti, tassetaṃ, bhikkhave,  bhikkhuno kallaṃ vacanāya -- `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyāti pajānāmī'''ti.</p>
              <p>[03] ``kathañca ^a^T4.0415^ea^, bhikkhave, bhikkhuno paññāya cittaṃ suparicitaṃ  hoti? `vītarāgaṃ me citta'nti paññāya cittaṃ suparicitaṃ hoti;  `vītadosaṃ me citta'nti paññāya cittaṃ suparicitaṃ hoti; `vītamohaṃ  me citta'nti paññāya cittaṃ suparicitaṃ hoti; `asarāgadhammaṃ me  citta'nti paññāya cittaṃ suparicitaṃ hoti; `asadosadhammaṃ me  citta'nti paññāya cittaṃ suparicitaṃ hoti; `asamohadhammaṃ me  citta'nti paññāya cittaṃ suparicitaṃ hoti; `anāvattidhammaṃ me cittaṃ  kāmabhavāyā'ti paññāya cittaṃ suparicitaṃ hoti; `anāvattidhammaṃ me  cittaṃ rūpabhavāyā'ti paññāya cittaṃ suparicitaṃ hoti; `anāvattidhammaṃ  me cittaṃ arūpabhavāyā'ti paññāya cittaṃ suparicitaṃ hoti. yato  kho, bhikkhave, bhikkhuno paññāya cittaṃ suparicitaṃ hoti, tassetaṃ,  bhikkhave, bhikkhuno kallaṃ vacanāya -- `khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyāti pajānāmī'''ti.  pañcamaṃ. </p>
            </h4>
            <h4>
              <h4n> 6. silāyūpasuttaṃ </h4n>
              <p>[03] 26^b^.^eb^ ekaṃ ^a^M3.0203^ea^ samayaṃ āyasmā ca sāriputto āyasmā ca  candikāputto rājagahe viharanti veḷuvane kalandakanivāpe. tatra kho  āyasmā candikāputto bhikkhū āmantesi ( ) {(āvuso...pe0... etadavoca)  (sī0)} -- ``devadatto, āvuso,  bhikkhūnaṃ evaṃ dhammaṃ deseti -- `yato kho, āvuso, bhikkhuno  cetasā citaṃ hoti, tassetaṃ bhikkhuno kallaṃ veyyākaraṇāya ^a^P4.0403^ea^  -- `khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyāti pajānāmī'''ti.</p>
              <p>[03] evaṃ vutte āyasmā sāriputto āyasmantaṃ candikāputtaṃ etadavoca  -- ``na kho, āvuso candikāputta, devadatto bhikkhūnaṃ evaṃ dhammaṃ  deseti ^a^T4.0416^ea^ -- `yato kho, āvuso, bhikkhuno cetasā citaṃ hoti,  tassetaṃ bhikkhuno kallaṃ veyyākaraṇāya -- khīṇā jāti, vusitaṃ  ^a^V3.0213^ea^ brahmacariyaṃ, kataṃ karaṇīyaṃ, nāparaṃ itthattāyāti pajānāmī'ti.  evañca kho, āvuso, candikāputta, devadatto bhikkhūnaṃ dhammaṃ deseti  -- `yato kho, āvuso, bhikkhuno cetasā cittaṃ suparicitaṃ hoti,  tassetaṃ bhikkhuno kallaṃ veyyākaraṇāya -- khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyāti pajānāmī'''ti.</p>
              <p>[03] dutiyampi kho āyasmā candikāputto bhikkhū āmantesi --  ``devadatto, āvuso, bhikkhūnaṃ evaṃ dhammaṃ deseti -- `yato kho,  āvuso, bhikkhuno cetasā citaṃ hoti, tassetaṃ bhikkhuno kallaṃ  veyyākaraṇāya -- khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyāti pajānāmī'''ti. dutiyampi kho āyasmā  sāriputto āyasmantaṃ candikāputtaṃ etadavoca -- ``na kho, āvuso  candikāputta, devadatto bhikkhūnaṃ evaṃ dhammaṃ deseti -- `yato kho,  āvuso, bhikkhuno cetasā citaṃ hoti, tassetaṃ bhikkhuno kallaṃ  veyyākaraṇāya -- khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyāti pajānāmī'ti. evañca kho, āvuso  candikāputta, devadatto bhikkhūnaṃ dhammaṃ deseti -- `yato kho,  āvuso, bhikkhuno cetasā cittaṃ suparicitaṃ hoti, tassetaṃ bhikkhuno  kallaṃ veyyākaraṇāya -- khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyāti pajānāmī'''ti.</p>
              <p>[03] tatiyampi ^a^T4.0417^ea^ ^a^M3.0204^ea^ kho āyasmā candikāputto bhikkhū āmantesi --  ``devadatto, āvuso, bhikkhūnaṃ evaṃ dhammaṃ deseti -- `yato kho,  āvuso, bhikkhuno cetasā citaṃ hoti, tassetaṃ bhikkhuno kallaṃ  veyyākaraṇāya -- khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyāti pajānāmī'''ti. tatiyampi kho āyasmā  sāriputto āyasmantaṃ candikāputtaṃ etadavoca -- ``na kho, āvuso  candikāputta, devadatto bhikkhūnaṃ evaṃ dhammaṃ deseti -- `yato kho,  āvuso, bhikkhuno cetasā citaṃ hoti, tassetaṃ bhikkhuno kallaṃ  veyyākaraṇāya -- khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyāti pajānāmī'ti. evañca kho, āvuso  candikāputta, devadatto bhikkhūnaṃ dhammaṃ deseti -- `yato kho,  āvuso, bhikkhuno cetasā cittaṃ suparicitaṃ hoti, tassetaṃ bhikkhuno  kallaṃ veyyākaraṇāya -- khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyāti pajānāmī'''ti.</p>
              <p>[03] ``kathañca, āvuso, bhikkhuno cetasā cittaṃ suparicitaṃ hoti?  `vītarāgaṃ ^a^P4.0404^ea^ me citta'nti ^a^V3.0214^ea^ cetasā cittaṃ  suparicitaṃ hoti; `vītadosaṃ me citta'nti cetasā cittaṃ suparicitaṃ  hoti; `vītamohaṃ me citta'nti cetasā cittaṃ suparicitaṃ hoti;  `asarāgadhammaṃ me citta'nti cetasā cittaṃ suparicitaṃ hoti;  `asadosadhammaṃ me citta'nti cetasā cittaṃ suparicitaṃ hoti;  `asamohadhammaṃ me citta'nti cetasā cittaṃ suparicitaṃ hoti;  `anāvattidhammaṃ me ^a^T4.0418^ea^ cittaṃ kāmabhavāyā'ti cetasā cittaṃ suparicitaṃ  hoti; `anāvattidhammaṃ me cittaṃ rūpabhavāyā'ti cetasā cittaṃ  suparicitaṃ hoti; `anāvattidhammaṃ me cittaṃ arūpabhavāyā'ti cetasā  cittaṃ suparicitaṃ hoti. evaṃ sammā vimuttacittassa kho, āvuso,  bhikkhuno bhusā cepi cakkhuviññeyyā rūpā cakkhussa āpāthaṃ  āgacchanti, nevassa cittaṃ pariyādiyanti; amissīkatamevassa cittaṃ  hoti ṭhitaṃ āneñjappattaṃ, vayaṃ cassānupassati.</p>
              <p>[03] ``seyyathāpi, āvuso, silāyūpo soḷasakukkuko. tassassu  aṭṭha kukkū heṭṭhā nemaṅgamā, aṭṭha kukkū upari nemassa. atha puratthimāya  cepi disāya āgaccheyya bhusā vātavuṭṭhi, neva naṃ saṅkampeyya ^a^P4.0405^ea^  na sampavedheyya; atha pacchimāya... atha uttarāya... atha  dakkhiṇāya cepi disāya ^a^M3.0205^ea^ āgaccheyya bhusā vātavuṭṭhi, neva naṃ  saṅkampeyya na sampavedheyya. taṃ kissa hetu? gambhīrattā, āvuso,  nemassa, sunikhātattā silāyūpassa. evamevaṃ kho, āvuso, sammā  vimuttacittassa bhikkhuno bhusā cepi cakkhuviññeyyā rūpā cakkhussa  āpāthaṃ āgacchanti, nevassa cittaṃ pariyādiyanti; amissīkatamevassa  cittaṃ hoti ṭhitaṃ āneñjappattaṃ, vayaṃ cassānupassati.</p>
              <p>[03] ``bhusā cepi sotaviññeyyā saddā... ghānaviññeyyā gandhā...  jivhāviññeyyā rasā... kāyaviññeyyā ^a^T4.0419^ea^ phoṭṭhabbā... manoviññeyyā  dhammā manassa āpāthaṃ āgacchanti, nevassa cittaṃ pariyādiyanti;  amissīkatamevassa cittaṃ hoti ṭhitaṃ āneñjappattaṃ, vayaṃ  cassānupassatī''ti. chaṭṭhaṃ. </p>
            </h4>
            <h4>
              <h4n> 7. paṭhamaverasuttaṃ </h4n>
              <p>[03] 27^b^.^eb^ {a0 ni0  9.92; saṃ0 ni0  5.1024} atha kho anāthapiṇḍiko gahapati yena bhagavā  tenupasaṅkami; upasaṅkamitvā bhagavantaṃ ^a^V3.0215^ea^ abhivādetvā ekamantaṃ nisīdi.  ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca --</p>
              <p>[03] ``yato kho, gahapati, ariyasāvakassa pañca bhayāni verāni  vūpasantāni honti, catūhi ca sotāpattiyaṅgehi samannāgato hoti,  so ākaṅkhamāno attanāva attānaṃ byākareyya -- `khīṇanirayomhi  khīṇatiracchānayoni khīṇapettivisayo khīṇāpāyaduggativinipāto,  sotāpannohamasmi avinipātadhammo niyato sambodhiparāyaṇo'''ti.</p>
              <p>[03] ``katamāni ^a^P4.0406^ea^ pañca bhayāni verāni  vūpasantāni honti? yaṃ, gahapati, pāṇātipātī pāṇātipātapaccayā  diṭṭhadhammikampi bhayaṃ veraṃ pasavati, samparāyikampi bhayaṃ veraṃ pasavati,  cetasikampi dukkhaṃ domanassaṃ paṭisaṃvedeti, pāṇātipātā paṭivirato  neva diṭṭhadhammikampi bhayaṃ veraṃ pasavati, na samparāyikampi bhayaṃ veraṃ  pasavati, na cetasikampi dukkhaṃ domanassaṃ paṭisaṃvedeti.  pāṇātipātā paṭiviratassa evaṃ taṃ bhayaṃ veraṃ vūpasantaṃ hoti.</p>
              <p>[03] ``yaṃ, gahapati, adinnādāyī...pe0... kāmesumicchācārī...  musāvādī... surāmerayamajjapamādaṭṭhāyī surāmerayamajjapamādaṭṭhānapaccayā  diṭṭhadhammikampi bhayaṃ veraṃ pasavati, samparāyikampi bhayaṃ veraṃ pasavati,  cetasikampi ^a^T4.0420^ea^ dukkhaṃ domanassaṃ ^a^M3.0206^ea^ paṭisaṃvedeti, surāmerayamajjapamādaṭṭhānā  paṭivirato neva diṭṭhadhammikampi bhayaṃ veraṃ pasavati, na samparāyikampi  bhayaṃ veraṃ pasavati, na cetasikampi dukkhaṃ domanassaṃ paṭisaṃvedeti.  surāmerayamajjapamādaṭṭhānā paṭiviratassa evaṃ taṃ bhayaṃ veraṃ vūpasantaṃ hoti.  imāni pañca bhayāni verāni vūpasantāni honti.</p>
              <p>[03] ``katamehi catūhi sotāpattiyaṅgehi samannāgato hoti? idha,  gahapati, ariyasāvako buddhe aveccappasādena samannāgato hoti --  `itipi so bhagavā arahaṃ sammāsambuddho vijjācaraṇasampanno sugato  lokavidū anuttaro purisadammasārathi satthā devamanussānaṃ buddho  bhagavā'''ti.</p>
              <p>[03] dhamme ^a^V3.0216^ea^ aveccappasādena samannāgato hoti -- `svākkhāto  bhagavatā dhammo sandiṭṭhiko akāliko ehipassiko opaneyyiko  paccattaṃ veditabbo viññūhī'ti.</p>
              <p>[03] saṅghe aveccappasādena samannāgato hoti -- `suppaṭipanno  bhagavato sāvakasaṅgho ujuppaṭipanno bhagavato sāvakasaṅgho  ñāyappaṭipanno ^a^P4.0407^ea^ bhagavato sāvakasaṅgho  sāmīcippaṭipanno bhagavato sāvakasaṅgho; yadidaṃ cattāri purisayugāni  aṭṭha purisapuggalā esa bhagavato sāvakasaṅgho āhuneyyo pāhuneyyo  dakkhiṇeyyo añjalikaraṇīyo anuttaraṃ puññakkhettaṃ lokassā'ti.</p>
              <p>[03] ariyakantehi sīlehi samannāgato hoti akhaṇḍehi acchiddehi  asabalehi akammāsehi bhujissehi viññuppasatthehi aparāmaṭṭhehi  samādhisaṃvattanikehi. imehi catūhi sotāpattiyaṅgehi samannāgato  hoti.</p>
              <p>[03] ``yato ^a^T4.0421^ea^ kho, gahapati, ariyasāvakassa imāni pañca bhayāni  verāni vūpasantāni honti, imehi ca catūhi sotāpattiyaṅgehi  samannāgato hoti, so ākaṅkhamāno attanāva attānaṃ byākareyya --  `khīṇanirayomhi khīṇatiracchānayoni khīṇapettivisayo  khīṇāpāyaduggativinipāto; sotāpannohamasmi avinipātadhammo  niyato sambodhiparāyaṇo'''ti. sattamaṃ. </p>
            </h4>
            <h4>
              <h4n> 8. dutiyaverasuttaṃ </h4n>
              <p>[03] 28^b^.^eb^ {saṃ0 ni0  5.1025} ``yato ^a^M3.0207^ea^ kho, bhikkhave, ariyasāvakassa pañca  bhayāni verāni vūpasantāni honti, catūhi ca sotāpattiyaṅgehi  samannāgato hoti, so ākaṅkhamāno attanāva attānaṃ byākareyya --  `khīṇanirayomhi khīṇatiracchānayoni khīṇapettivisayo  khīṇāpāyaduggativinipāto; sotāpannohamasmi avinipātadhammo  niyato sambodhiparāyaṇo'''ti.</p>
              <p>[03] ``katamāni pañca bhayāni verāni vūpasantāni honti? yaṃ,  bhikkhave, pāṇātipātī pāṇātipātapaccayā diṭṭhadhammikampi bhayaṃ veraṃ  pasavati, samparāyikampi bhayaṃ veraṃ pasavati, cetasikampi  ^a^V3.0217^ea^ dukkhaṃ domanassaṃ paṭisaṃvedeti, pāṇātipātā paṭivirato...pe0... evaṃ   taṃ bhayaṃ veraṃ vūpasantaṃ hoti.</p>
              <p>[03] ``yaṃ, bhikkhave, adinnādāyī...pe0...  surāmerayamajjapamādaṭṭhāyī surāmerayamajjapamādaṭṭhānapaccayā diṭṭhadhammikampi  bhayaṃ veraṃ pasavati, samparāyikampi bhayaṃ veraṃ pasavati, cetasikampi  dukkhaṃ domanassaṃ paṭisaṃvedeti, surāmerayamajjapamādaṭṭhānā paṭivirato  neva diṭṭhadhammikampi bhayaṃ veraṃ pasavati, na samparāyikampi bhayaṃ veraṃ  pasavati, na cetasikampi dukkhaṃ domanassaṃ paṭisaṃvedeti.  surāmerayamajjapamādaṭṭhānā ^a^T4.0422^ea^ paṭiviratassa evaṃ taṃ bhayaṃ veraṃ vūpasantaṃ hoti.  imāni pañca bhayāni verāni vūpasantāni honti.</p>
              <p>[03] ``katamehi catūhi sotāpattiyaṅgehi samannāgato hoti? idha,  bhikkhave, ariyasāvako buddhe aveccappasādena samannāgato hoti --  `itipi so bhagavā...pe0... satthā devamanussānaṃ buddho bhagavā'ti.  dhamme...pe0... saṅghe... ariyakantehi sīlehi samannāgato hoti  akhaṇḍehi acchiddehi asabalehi akammāsehi bhujissehi  viññuppasatthehi aparāmaṭṭhehi samādhisaṃvattanikehi. imehi catūhi  sotāpattiyaṅgehi samannāgato hoti.</p>
              <p>[03] ``yato ^a^P4.0408^ea^ kho, bhikkhave, ariyasāvakassa  imāni pañca bhayāni verāni vūpasantāni honti, imehi ca catūhi  sotāpattiyaṅgehi samannāgato hoti, so ākaṅkhamāno attanāva  attānaṃ byākareyya -- `khīṇanirayomhi khīṇatiracchānayoni  khīṇapettivisayo khīṇāpāyaduggativinipāto ^a^M3.0208^ea^; sotāpannohamasmi  avinipātadhammo niyato sambodhiparāyaṇo'''ti. aṭṭhamaṃ. </p>
            </h4>
            <h4>
              <h4n> 9. āghātavatthusuttaṃ </h4n>
              <p>[03] 29^b^.^eb^ {vibha0 960; dī0 ni0 3.340; a0 ni0  10.79} ``navayimāni, bhikkhave, āghātavatthūni.  katamāni nava? `anatthaṃ me acarī'ti āghātaṃ bandhati; `anatthaṃ me  caratī'ti āghātaṃ bandhati; `anatthaṃ me carissatī'ti āghātaṃ  bandhati; `piyassa me manāpassa anatthaṃ acarī'ti...pe0... `anatthaṃ  caratī'ti...pe0... `anatthaṃ carissatī'ti āghātaṃ bandhati;  `appiyassa me ^a^T4.0423^ea^ amanāpassa atthaṃ acarī'ti ^a^V3.0218^ea^ ...pe0... `atthaṃ  caratī'ti...pe0... `atthaṃ carissatī'ti āghātaṃ bandhati. imāni  kho, bhikkhave, nava āghātavatthūnī''ti. navamaṃ. </p>
            </h4>
            <h4>
              <h4n> 10. āghātapaṭivinayasuttaṃ </h4n>
              <p>[03] 30^b^.^eb^ {dī0 ni0 3.340, 359} ``navayime, bhikkhave, āghātapaṭivinayā.  katame nava? `anatthaṃ me acari {acarīti (syā0), evaṃ ``carati, carissati''  padesupi}, taṃ kutettha labbhā'ti āghātaṃ  paṭivineti; `anatthaṃ me carati, taṃ kutettha labbhā'ti āghātaṃ  paṭivineti; `anatthaṃ me carissati, taṃ kutettha labbhā'ti āghātaṃ  paṭivineti; piyassa me manāpassa anatthaṃ acari...pe0... anatthaṃ  carati...pe0... `anatthaṃ ^a^P4.0409^ea^ carissati, taṃ kutettha  labbhā'ti āghātaṃ paṭivineti; appiyassa me amanāpassa atthaṃ  acari...pe0... atthaṃ carati...pe0... `atthaṃ carissati, taṃ kutettha  labbhā'ti āghātaṃ paṭivineti. ime kho, bhikkhave, nava  āghātapaṭivinayā''ti. dasamaṃ. </p>
            </h4>
            <h4>
              <h4n> 11. anupubbanirodhasuttaṃ </h4n>
              <p>[03] 31^b^.^eb^ ``navayime, bhikkhave, anupubbanirodhā.  katame nava? paṭhamaṃ jhānaṃ samāpannassa kāmasaññā {āmissasaññā (syā0)} niruddhā hoti;  dutiyaṃ jhānaṃ samāpannassa vitakkavicārā niruddhā honti; tatiyaṃ jhānaṃ  samāpannassa pīti niruddhā hoti; catutthaṃ jhānaṃ samāpannassa  assāsapassāsā niruddhā honti; ākāsānañcāyatanaṃ samāpannassa  rūpasaññā niruddhā hoti; viññāṇañcāyatanaṃ samāpannassa  ākāsānañcāyatanasaññā niruddhā hoti; ākiñcaññāyatanaṃ  samāpannassa ^a^M3.0209^ea^ viññāṇañcāyatanasaññā niruddhā hoti ^a^T4.0424^ea^;  nevasaññānāsaññāyatanaṃ samāpannassa ākiñcaññāyatanasaññā niruddhā  hoti; saññāvedayitanirodhaṃ samāpannassa saññā ca vedanā ca niruddhā  honti. ime kho, bhikkhave, nava anupubbanirodhā''ti {dī0 ni0 3.344, 349}. ekādasamaṃ. </p>
              <p>[06] sattāvāsavaggo tatiyo. </p>
              <p>[01] tassuddānaṃ -- </p>
              <p>[21] tiṭhānaṃ khaḷuṅko taṇhā, sattapaññā silāyupo. </p>
              <p>[22] dve verā dve āghātāni, anupubbanirodhena cāti.. </p>
            </h4>
          </h3>
          <h3>
            <h3n> 4. mahāvaggo </h3n>
            <h4>
              <h4n> 1. anupubbavihārasuttaṃ </h4n>
              <p>[03] 32^b^.^eb^ {dī0 ni0 3.344, 359} ``navayime ^a^V3.0219^ea^ ^a^P4.0410^ea^, bhikkhave,  anupubbavihārā. katame nava? {ettha sī0 pī0 potthakesu ``idha bhikkhave bhikkhu  vivicceva kāmehī'' tiādinā vittharena pāṭho dissati} paṭhamaṃ jhānaṃ, dutiyaṃ jhānaṃ, tatiyaṃ  jhānaṃ, catutthaṃ jhānaṃ, ākāsānañcāyatanaṃ, viññāṇañcāyatanaṃ,  ākiñcaññāyatanaṃ, nevasaññānāsaññāyatanaṃ, saññāvedayitanirodho --  ime kho, bhikkhave, nava anupubbavihārā''ti. paṭhamaṃ. </p>
            </h4>
            <h4>
              <h4n> 2. anupubbavihārasamāpattisuttaṃ </h4n>
              <p>[03] 33^b^.^eb^ ``navayimā, bhikkhave {nava bhikkhave (?)},  anupubbavihārasamāpattiyo desessāmi, taṃ suṇātha...pe0... katamā ca,  bhikkhave, nava anupubbavihārasamāpattiyo? yattha kāmā nirujjhanti,  ye ca kāme nirodhetvā nirodhetvā viharanti, `addhā te āyasmanto  nicchātā nibbutā tiṇṇā ^a^P4.0411^ea^ pāraṅgatā tadaṅgenā'ti  vadāmi. `kattha kāmā nirujjhanti, ke ca kāme nirodhetvā  nirodhetvā viharanti -- ahametaṃ na jānāmi ahametaṃ na passāmī'ti,  iti yo evaṃ vadeyya, so evamassa vacanīyo -- `idhāvuso ^a^T4.0425^ea^, bhikkhu  vivicceva kāmehi vivicca akusalehi dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja ^a^M3.0210^ea^ viharati. ettha kāmā  nirujjhanti, te ca kāme nirodhetvā nirodhetvā viharantī'ti.  addhā, bhikkhave, asaṭho amāyāvī `sādhū'ti bhāsitaṃ abhinandeyya  anumodeyya; `sādhū'ti bhāsitaṃ abhinanditvā anumoditvā  namassamāno pañjaliko payirupāseyya.</p>
              <p>[03] ``yattha vitakkavicārā nirujjhanti, ye ca vitakkavicāre  nirodhetvā nirodhetvā viharanti, `addhā te āyasmanto nicchātā  nibbutā tiṇṇā pāraṅgatā tadaṅgenā'ti vadāmi. `kattha  vitakkavicārā nirujjhanti, ke ca vitakkavicāre nirodhetvā nirodhetvā  viharanti -- ahametaṃ na jānāmi ahametaṃ na passāmī'ti, iti yo  evaṃ vadeyya, so evamassa vacanīyo ^a^V3.0220^ea^ -- `idhāvuso, bhikkhu  vitakkavicārānaṃ vūpasamā...pe0... dutiyaṃ jhānaṃ upasampajja viharati;  ettha vitakkavicārā nirujjhanti, te ca vitakkavicāre nirodhetvā  nirodhetvā viharantī'ti. addhā, bhikkhave, asaṭho amāyāvī  `sādhū'ti bhāsitaṃ abhinandeyya anumodeyya; `sādhū'ti bhāsitaṃ  abhinanditvā anumoditvā namassamāno pañjaliko payirupāseyya.</p>
              <p>[03] ``yattha pīti nirujjhati, ye ca pītiṃ nirodhetvā nirodhetvā  viharanti, `addhā te āyasmanto nicchātā nibbutā tiṇṇā pāraṅgatā  tadaṅgenā'ti vadāmi. `kattha pīti nirujjhati, ke ca pītiṃ  nirodhetvā nirodhetvā viharanti -- ahametaṃ na jānāmi ahametaṃ na  passāmī'ti, iti yo evaṃ vadeyya, so evamassa vacanīyo --  `idhāvuso, bhikkhu pītiyā ca virāgā...pe0... ^a^T4.0426^ea^  tatiyaṃ jhānaṃ upasampajja  viharati; ettha pīti nirujjhati, te ca pītiṃ nirodhetvā nirodhetvā  ^a^P4.0412^ea^ viharantī'ti. addhā, bhikkhave, asaṭho  amāyāvī `sādhū'ti bhāsitaṃ abhinandeyya anumodeyya; `sādhū'ti  bhāsitaṃ abhinanditvā anumoditvā namassamāno pañjaliko  payirupāseyya.</p>
              <p>[03] ``yattha upekkhāsukhaṃ nirujjhati, ye ca upekkhāsukhaṃ  nirodhetvā nirodhetvā viharanti, `addhā te āyasmanto nicchātā  nibbutā tiṇṇā pāraṅgatā tadaṅgenā'ti vadāmi. `kattha upekkhāsukhaṃ  nirujjhati, ke ca upekkhāsukhaṃ nirodhetvā nirodhetvā viharanti --  ahametaṃ na jānāmi ahametaṃ na passāmī'ti, iti yo evaṃ vadeyya,  so evamassa vacanīyo -- `idhāvuso, bhikkhu sukhassa ca  pahānā...pe0...  catutthaṃ jhānaṃ upasampajja  viharati; ettha upekkhāsukhaṃ nirujjhati, te ca upekkhāsukhaṃ  nirodhetvā nirodhetvā viharantī'ti. addhā, bhikkhave, asaṭho  amāyāvī `sādhū'ti bhāsitaṃ abhinandeyya ^a^M3.0211^ea^ anumodeyya; `sādhū'ti  bhāsitaṃ abhinanditvā anumoditvā namassamāno pañjaliko  payirupāseyya.</p>
              <p>[03] ``yattha rūpasaññā nirujjhati, ye ca rūpasaññaṃ {yattha rūpasaññā nirujjhanti,  ye ca rūpasaññā (sī0 syā0 pī0)} nirodhetvā  nirodhetvā viharanti, `addhā te āyasmanto nicchātā nibbutā  tiṇṇā pāraṅgatā tadaṅgenā'ti vadāmi. `kattha rūpasaññā  nirujjhati ^a^V3.0221^ea^, ke ca rūpasaññaṃ nirodhetvā nirodhetvā viharanti --  ahametaṃ na jānāmi ahametaṃ na passāmī'ti, iti yo evaṃ vadeyya,  so evamassa vacanīyo -- `idhāvuso, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  ananto ākāsoti ākāsānañcāyatanaṃ ^a^T4.0427^ea^ upasampajja viharati. ettha  rūpasaññā nirujjhati, te ca rūpasaññaṃ nirodhetvā nirodhetvā  viharantī'ti. addhā, bhikkhave, asaṭho amāyāvī `sādhū'ti  bhāsitaṃ abhinandeyya anumodeyya; `sādhū'ti bhāsitaṃ abhinanditvā  anumoditvā namassamāno pañjaliko payirupāseyya.</p>
              <p>[03] ``yattha ^a^P4.0413^ea^ ākāsānañcāyatanasaññā  nirujjhati, ye ca ākāsānañcāyatanasaññaṃ nirodhetvā nirodhetvā  viharanti, `addhā te āyasmanto nicchātā nibbutā tiṇṇā pāraṅgatā  tadaṅgenā'ti vadāmi. `kattha ākāsānañcāyatanasaññā nirujjhati,  ke ca ākāsānañcāyatanasaññaṃ nirodhetvā nirodhetvā viharanti --  ahametaṃ na jānāmi ahametaṃ na passāmī'ti, iti yo evaṃ vadeyya,  so evamassa vacanīyo -- `idhāvuso, bhikkhu sabbaso  ākāsānañcāyatanaṃ samatikkamma anantaṃ viññāṇanti viññāṇañcāyatanaṃ  upasampajja viharati. ettha ākāsānañcāyatanasaññā nirujjhati, te  ca ākāsānañcāyatanasaññaṃ nirodhetvā nirodhetvā viharantī'ti.  addhā, bhikkhave, asaṭho amāyāvī `sādhū'ti bhāsitaṃ abhinandeyya  anumodeyya; `sādhū'ti bhāsitaṃ abhinanditvā anumoditvā  namassamāno pañjaliko payirupāseyya.</p>
              <p>[03] ``yattha viññāṇañcāyatanasaññā nirujjhati, ye ca  viññāṇañcāyatanasaññaṃ nirodhetvā nirodhetvā viharanti, `addhā te  āyasmanto nicchātā nibbutā ^a^M3.0212^ea^ tiṇṇā pāraṅgatā tadaṅgenā'ti vadāmi.  `kattha viññāṇañcāyatanasaññā nirujjhati, ke ca  viññāṇañcāyatanasaññaṃ nirodhetvā nirodhetvā viharanti -- ahametaṃ ^a^T4.0428^ea^ na  jānāmi ahametaṃ na passāmī'ti, iti yo evaṃ vadeyya, so evamassa  vacanīyo -- `idhāvuso, bhikkhu sabbaso viññāṇañcāyatanaṃ  samatikkamma natthi kiñcīti ākiñcaññāyatanaṃ upasampajja viharati.  ettha viññāṇañcāyatanasaññā nirujjhati, te ca  viññāṇañcāyatanasaññaṃ nirodhetvā nirodhetvā viharantī'ti. addhā,  bhikkhave, asaṭho amāyāvī `sādhū'ti bhāsitaṃ abhinandeyya  anumodeyya ^a^V3.0222^ea^; `sādhū'ti bhāsitaṃ abhinanditvā anumoditvā  namassamāno pañjaliko payirupāseyya.</p>
              <p>[03] ``yattha ākiñcaññāyatanasaññā nirujjhati, ye ca  ākiñcaññāyatanasaññaṃ nirodhetvā nirodhetvā viharanti, `addhā te  āyasmanto nicchātā nibbutā tiṇṇā pāraṅgatā tadaṅgenā'ti vadāmi.  `kattha ākiñcaññāyatanasaññā nirujjhati, ke ca  ākiñcaññāyatanasaññaṃ nirodhetvā nirodhetvā viharanti -- ahametaṃ  ^a^P4.0414^ea^ na jānāmi ahametaṃ na passāmī'ti, iti yo  evaṃ vadeyya, so evamassa vacanīyo -- `idhāvuso, bhikkhu sabbaso  ākiñcaññāyatanaṃ samatikkamma nevasaññānāsaññāyatanaṃ upasampajja  viharati. ettha ākiñcaññāyatanasaññā nirujjhati, te ca  ākiñcaññāyatanasaññaṃ nirodhetvā nirodhetvā viharantī'ti. addhā,  bhikkhave, asaṭho amāyāvī `sādhū'ti bhāsitaṃ abhinandeyya  anumodeyya; `sādhū'ti bhāsitaṃ abhinanditvā anumoditvā  namassamāno pañjaliko payirupāseyya.</p>
              <p>[03] ``yattha nevasaññānāsaññāyatanasaññā nirujjhati, ye ca  nevasaññānāsaññāyatanasaññaṃ nirodhetvā nirodhetvā viharanti, `addhā  te ^a^T4.0429^ea^ āyasmanto nicchātā nibbutā tiṇṇā pāraṅgatā tadaṅgenā'ti  vadāmi. `kattha nevasaññānāsaññāyatanasaññā nirujjhati, ke ca  nevasaññānāsaññāyatanasaññaṃ nirodhetvā nirodhetvā viharanti --  ahametaṃ na jānāmi ahametaṃ na passāmī'ti, iti yo evaṃ vadeyya,  so evamassa vacanīyo -- `idhāvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati. ettha nevasaññānāsaññāyatanasaññā nirujjhati, te ca  nevasaññānāsaññāyatanasaññaṃ nirodhetvā ^a^M3.0213^ea^ nirodhetvā viharantī'ti.  addhā, bhikkhave, asaṭho amāyāvī `sādhū'ti bhāsitaṃ abhinandeyya  anumodeyya; `sādhū'ti bhāsitaṃ abhinanditvā anumoditvā  namassamāno pañjaliko payirupāseyya. imā kho, bhikkhave, nava  anupubbavihārasamāpattiyo''ti. dutiyaṃ. </p>
            </h4>
            <h4>
              <h4n> 3. nibbānasukhasuttaṃ </h4n>
              <p>[03] 34^b^.^eb^ ekaṃ samayaṃ āyasmā sāriputto rājagahe  viharati veḷuvane kalandakanivāpe. tatra kho āyasmā sāriputto  bhikkhū āmantesi -- ``sukhamidaṃ, āvuso, nibbānaṃ. sukhamidaṃ  ^a^V3.0223^ea^, āvuso, nibbāna''nti. evaṃ vutte āyasmā udāyī āyasmantaṃ  sāriputtaṃ etadavoca -- ``kiṃ ^a^P4.0415^ea^ panettha, āvuso  sāriputta, sukhaṃ yadettha natthi vedayita''nti? ``etadeva khvettha,  āvuso, sukhaṃ yadettha natthi vedayitaṃ. pañcime, āvuso, kāmaguṇā.  katame pañca? cakkhuviññeyyā rūpā iṭṭhā kantā manāpā piyarūpā  kāmūpasaṃhitā rajanīyā, sotaviññeyyā saddā...pe0... ghānaviññeyyā  gandhā... jivhāviññeyyā rasā... kāyaviññeyyā phoṭṭhabbā ^a^T4.0430^ea^ iṭṭhā kantā  manāpā piyarūpā kāmūpasaṃhitā rajanīyā -- ime kho, āvuso, pañca  kāmaguṇā. yaṃ kho, āvuso, ime pañca kāmaguṇe paṭicca uppajjati  sukhaṃ somanassaṃ, idaṃ vuccatāvuso, kāmasukhaṃ.</p>
              <p>[03] ``idhāvuso, bhikkhu vivicceva kāmehi...pe0... paṭhamaṃ jhānaṃ  upasampajja viharati. tassa ce, āvuso, bhikkhuno iminā vihārena  viharato kāmasahagatā saññāmanasikārā samudācaranti, svassa hoti  ābādho. seyyathāpi, āvuso, sukhino dukkhaṃ uppajjeyya yāvadeva  ābādhāya; evamevassa te kāmasahagatā saññāmanasikārā samudācaranti.  svassa hoti ābādho. yo kho panāvuso, ābādho dukkhametaṃ  vuttaṃ bhagavatā. imināpi kho etaṃ, āvuso, pariyāyena veditabbaṃ  yathā sukhaṃ nibbānaṃ.</p>
              <p>[03] ``puna caparaṃ, āvuso, bhikkhu vitakkavicārānaṃ  vūpasamā...pe0... dutiyaṃ jhānaṃ upasampajja viharati. tassa ce,  āvuso, bhikkhuno iminā vihārena viharato vitakkasahagatā  saññāmanasikārā ^a^P4.0416^ea^ samudācaranti, svassa hoti  ābādho. seyyathāpi, āvuso, sukhino dukkhaṃ uppajjeyya yāvadeva  ābādhāya; evamevassa te vitakkasahagatā saññāmanasikārā  samudācaranti ^a^M3.0214^ea^. svassa hoti ābādho. yo kho panāvuso, ābādho  dukkhametaṃ vuttaṃ bhagavatā. imināpi kho etaṃ, āvuso, pariyāyena  veditabbaṃ yathā sukhaṃ nibbānaṃ.</p>
              <p>[03] ``puna caparaṃ, āvuso, bhikkhu pītiyā ca virāgā...pe0...  tatiyaṃ  jhānaṃ upasampajja viharati. tassa ce, āvuso, bhikkhuno iminā  vihārena viharato ^a^T4.0431^ea^ pītisahagatā saññāmanasikārā samudācaranti,  svassa hoti ābādho. seyyathāpi ^a^V3.0224^ea^, āvuso, sukhino dukkhaṃ  uppajjeyya yāvadeva ābādhāya; evamevassa te pītisahagatā  saññāmanasikārā samudācaranti. svassa hoti ābādho. yo kho  panāvuso, ābādho dukkhametaṃ vuttaṃ bhagavatā. imināpi kho etaṃ,  āvuso, pariyāyena veditabbaṃ yathā sukhaṃ nibbānaṃ.</p>
              <p>[03] ``puna caparaṃ, āvuso, bhikkhu sukhassa ca pahānā...pe0...  catutthaṃ jhānaṃ upasampajja viharati. tassa ce,  āvuso, bhikkhuno iminā vihārena viharato upekkhāsahagatā  saññāmanasikārā samudācaranti, svassa hoti ābādho. seyyathāpi,  āvuso, sukhino dukkhaṃ uppajjeyya yāvadeva ābādhāya; evamevassa te  upekkhāsahagatā saññāmanasikārā samudācaranti. svassa hoti  ābādho. yo kho panāvuso, ābādho dukkhametaṃ vuttaṃ bhagavatā.  imināpi kho etaṃ, āvuso, pariyāyena veditabbaṃ yathā sukhaṃ  nibbānaṃ.</p>
              <p>[03] ``puna caparaṃ, āvuso, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  ananto ākāsoti ākāsānañcāyatanaṃ upasampajja viharati. tassa  ce, āvuso, bhikkhuno iminā vihārena viharato rūpasahagatā  saññāmanasikārā samudācaranti, svassa hoti ābādho. seyyathāpi,  āvuso, sukhino dukkhaṃ uppajjeyya yāvadeva ābādhāya; evamevassa te  ^a^P4.0417^ea^ rūpasahagatā saññāmanasikārā samudācaranti ^a^T4.0432^ea^.  svassa hoti ābādho. yo kho panāvuso, ābādho dukkhametaṃ vuttaṃ  bhagavatā. imināpi kho etaṃ, āvuso, pariyāyena veditabbaṃ yathā  sukhaṃ nibbānaṃ.</p>
              <p>[03] ``puna caparaṃ, āvuso, bhikkhu sabbaso ākāsānañcāyatanaṃ  samatikkamma anantaṃ viññāṇanti viññāṇañcāyatanaṃ upasampajja  viharati. tassa ce ^a^M3.0215^ea^, āvuso, bhikkhuno iminā vihārena viharato  ākāsānañcāyatanasahagatā saññāmanasikārā samudācaranti, svassa  hoti ābādho. seyyathāpi, āvuso, sukhino dukkhaṃ uppajjeyya  yāvadeva ābādhāya; evamevassa te ākāsānañcāyatanasahagatā  saññāmanasikārā samudācaranti. svassa hoti ābādho. yo kho  panāvuso, ābādho dukkhametaṃ vuttaṃ bhagavatā. imināpi kho etaṃ,  āvuso, pariyāyena veditabbaṃ yathā sukhaṃ nibbānaṃ.</p>
              <p>[03] ``puna ^a^V3.0225^ea^ caparaṃ, āvuso, bhikkhu sabbaso viññāṇañcāyatanaṃ  samatikkamma, natthi kiñcīti ākiñcaññāyatanaṃ upasampajja viharati.  tassa ce, āvuso, bhikkhuno iminā vihārena viharato  viññāṇañcāyatanasahagatā saññāmanasikārā samudācaranti, svassa  hoti ābādho. seyyathāpi, āvuso, sukhino dukkhaṃ uppajjeyya  yāvadeva ābādhāya; evamevassa te viññāṇañcāyatanasahagatā  saññāmanasikārā samudācaranti. svassa hoti ābādho. yo kho  panāvuso, ābādho dukkhametaṃ vuttaṃ bhagavatā. imināpi kho etaṃ,  āvuso, pariyāyena veditabbaṃ yathā sukhaṃ nibbānaṃ.</p>
              <p>[03] ``puna caparaṃ, āvuso, bhikkhu sabbaso ākiñcaññāyatanaṃ  samatikkamma nevasaññānāsaññāyatanaṃ ^a^T4.0433^ea^ upasampajja viharati. tassa ce,  āvuso, bhikkhuno iminā vihārena viharato  ākiñcaññāyatanasahagatā saññāmanasikārā samudācaranti, svassa  hoti ābādho. seyyathāpi, āvuso, sukhino dukkhaṃ uppajjeyya  yāvadeva ābādhāya; evamevassa te ākiñcaññāyatanasahagatā  saññāmanasikārā samudācaranti. svassa hoti ābādho. yo kho  panāvuso, ābādho dukkhametaṃ vuttaṃ bhagavatā. imināpi kho etaṃ,  āvuso, pariyāyena veditabbaṃ yathā sukhaṃ nibbānaṃ.</p>
              <p>[03] ``puna ^a^P4.0418^ea^ caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti.  imināpi kho etaṃ, āvuso, pariyāyena veditabbaṃ yathā sukhaṃ  nibbāna''nti. tatiyaṃ. </p>
            </h4>
            <h4>
              <h4n> 4. gāvīupamāsuttaṃ </h4n>
              <p>[03] 35^b^.^eb^ ``seyyathāpi ^a^M3.0216^ea^, bhikkhave, gāvī pabbateyyā  bālā abyattā akhettaññū akusalā visame pabbate carituṃ. tassā  evamassa -- `yaṃnūnāhaṃ agatapubbañceva disaṃ gaccheyyaṃ,  akhāditapubbāni ca tiṇāni khādeyyaṃ, apītapubbāni ca pānīyāni  piveyya'nti. sā purimaṃ pādaṃ na suppatiṭṭhitaṃ patiṭṭhāpetvā pacchimaṃ  pādaṃ uddhareyya. sā na ceva agatapubbaṃ disaṃ gaccheyya, na ca  akhāditapubbāni tiṇāni khādeyya, na ca apītapubbāni pānīyāni  piveyya; yasmiṃ cassā padese ṭhitāya evamassa -- `yaṃnūnāhaṃ  agatapubbañceva disaṃ gaccheyyaṃ, akhāditapubbāni ^a^V3.0226^ea^ ca tiṇāni khādeyyaṃ,  apītapubbāni ^a^T4.0434^ea^ ca pānīyāni piveyya'nti tañca padesaṃ na sotthinā  paccāgaccheyya. taṃ kissa hetu? tathā hi sā, bhikkhave, gāvī  pabbateyyā bālā abyattā akhettaññū akusalā visame pabbate carituṃ.  evamevaṃ kho, bhikkhave, idhekacco bhikkhu bālo abyatto akhettaññū  akusalo vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja viharati; so taṃ  nimittaṃ na āsevati na bhāveti na bahulīkaroti na svādhiṭṭhitaṃ  adhiṭṭhāti.</p>
              <p>[03] ``tassa evaṃ hoti -- `yaṃnūnāhaṃ vitakkavicārānaṃ vūpasamā  ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja ^a^P4.0419^ea^ vihareyya'nti.  so na sakkoti vitakkavicārānaṃ vūpasamā...pe0... dutiyaṃ jhānaṃ  upasampajja viharituṃ. tassa evaṃ hoti -- `yaṃnūnāhaṃ vivicceva  kāmehi vivicca akusalehi dhammehi savitakkaṃ savicāraṃ vivekajaṃ  pītisukhaṃ paṭhamaṃ jhānaṃ upasampajja vihareyya'nti. so na sakkoti  vivicceva kāmehi...pe0... paṭhamaṃ jhānaṃ upasampajja viharituṃ. ayaṃ  vuccati, bhikkhave, `bhikkhu ubhato bhaṭṭho ubhato parihīno, seyyathāpi  sā gāvī pabbateyyā bālā abyattā akhettaññū akusalā visame  pabbate carituṃ'''.</p>
              <p>[03] ``seyyathāpi, bhikkhave, gāvī pabbateyyā paṇḍitā byattā  khettaññū kusalā visame pabbate carituṃ. tassā evamassa --  `yaṃnūnāhaṃ agatapubbañceva disaṃ gaccheyyaṃ, akhāditapubbāni ca  tiṇāni khādeyyaṃ, apītapubbāni ^a^T4.0435^ea^ ca pānīyāni piveyya'nti. sā  purimaṃ pādaṃ suppatiṭṭhitaṃ patiṭṭhāpetvā pacchimaṃ pādaṃ uddhareyya. sā  agatapubbañceva disaṃ gaccheyya, akhāditapubbāni ca tiṇāni  ^a^M3.0217^ea^ khādeyya, apītapubbāni ca pānīyāni piveyya. yasmiṃ cassā   padese ṭhitāya evamassa -- `yaṃnūnāhaṃ agatapubbañceva disaṃ gaccheyyaṃ,  akhāditapubbāni ca tiṇāni khādeyyaṃ, apītapubbāni ca pānīyāni  piveyya'nti tañca padesaṃ sotthinā paccāgaccheyya. taṃ kissa hetu?  tathā hi sā, bhikkhave, gāvī pabbateyyā paṇḍitā byattā khettaññū  kusalā visame pabbate carituṃ. evamevaṃ kho, bhikkhave, idhekacco  bhikkhu paṇḍito byatto khettaññū kusalo vivicceva kāmehi vivicca  akusalehi dhammehi savitakkaṃ ^a^V3.0227^ea^ savicāraṃ vivekajaṃ pītisukhaṃ paṭhamaṃ jhānaṃ  upasampajja viharati. so taṃ nimittaṃ āsevati bhāveti  bahulīkaroti svādhiṭṭhitaṃ adhiṭṭhāti.</p>
              <p>[03] ``tassa evaṃ hoti -- `yaṃnūnāhaṃ vitakkavicārānaṃ vūpasamā  ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja vihareyya'nti. so dutiyaṃ jhānaṃ  anabhihiṃsamāno vitakkavicārānaṃ vūpasamā... dutiyaṃ jhānaṃ upasampajja  viharati. so taṃ nimittaṃ āsevati bhāveti bahulīkaroti  svādhiṭṭhitaṃ adhiṭṭhāti.</p>
              <p>[03] ``tassa evaṃ hoti -- `yaṃnūnāhaṃ pītiyā ca virāgā  upekkhako ca vihareyyaṃ sato ca sampajāno, sukhañca kāyena  paṭisaṃvedeyyaṃ yaṃ taṃ ariyā ācikkhanti -- upekkhako satimā  sukhavihārīti tatiyaṃ ^a^P4.0420^ea^ jhānaṃ upasampajja  vihareyya'nti. so tatiyaṃ jhānaṃ anabhihiṃsamāno pītiyā ca  virāgā...pe0... ^a^T4.0436^ea^   tatiyaṃ jhānaṃ upasampajja viharati. so taṃ nimittaṃ  āsevati bhāveti bahulīkaroti svādhiṭṭhitaṃ adhiṭṭhāti.</p>
              <p>[03] ``tassa evaṃ hoti -- `yaṃnūnāhaṃ sukhassa ca pahānā  dukkhassa ca pahānā pubbeva somanassadomanassānaṃ atthaṅgamā  adukkhamasukhaṃ upekkhāsatipārisuddhiṃ catutthaṃ jhānaṃ upasampajja  vihareyya'nti. so catutthaṃ jhānaṃ anabhihiṃsamāno sukhassa ca  pahānā...pe0...  catutthaṃ jhānaṃ upasampajja viharati.  so taṃ nimittaṃ āsevati bhāveti bahulīkaroti svādhiṭṭhitaṃ  adhiṭṭhāti.</p>
              <p>[03] ``tassa evaṃ hoti -- `yaṃnūnāhaṃ sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  ananto ākāsoti ākāsānañcāyatanaṃ upasampajja vihareyya'nti.  so ākāsānañcāyatanaṃ ^a^M3.0218^ea^ anabhihiṃsamāno sabbaso rūpasaññānaṃ  samatikkamā ^a^V3.0228^ea^ ...pe0... ākāsānañcāyatanaṃ upasampajja viharati. so  taṃ nimittaṃ āsevati bhāveti bahulīkaroti svādhiṭṭhitaṃ adhiṭṭhāti.</p>
              <p>[03] ``tassa evaṃ hoti -- `yaṃnūnāhaṃ sabbaso ākāsānañcāyatanaṃ  samatikkamma anantaṃ viññāṇanti viññāṇañcāyatanaṃ upasampajja  vihareyya'nti. so viññāṇañcāyatanaṃ anabhihiṃsamāno sabbaso  ākāsānañcāyatanaṃ samatikkamma `anantaṃ viññāṇa'nti  viññāṇañcāyatanaṃ upasampajja viharati. so taṃ nimittaṃ āsevati  bhāveti bahulīkaroti svādhiṭṭhitaṃ adhiṭṭhāti.</p>
              <p>[03] ``tassa evaṃ hoti -- `yaṃnūnāhaṃ sabbaso viññāṇañcāyatanaṃ  samatikkamma natthi kiñcīti ākiñcaññāyatanaṃ upasampajja  vihareyya'nti. so ākiñcaññāyatanaṃ anabhihiṃsamāno sabbaso ^a^T4.0437^ea^  viññāṇañcāyatanaṃ samatikkamma `natthi kiñcī'ti ākiñcaññāyatanaṃ  upasampajja viharati. so taṃ nimittaṃ āsevati bhāveti  bahulīkaroti svādhiṭṭhitaṃ adhiṭṭhāti.</p>
              <p>[03] ``tassa evaṃ hoti -- `yaṃnūnāhaṃ sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja vihareyya'nti. so  nevasaññānāsaññāyatanaṃ anabhihiṃsamāno sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja viharati. so taṃ  nimittaṃ āsevati bhāveti bahulīkaroti ^a^P4.0421^ea^  svādhiṭṭhitaṃ adhiṭṭhāti.</p>
              <p>[03] ``tassa evaṃ hoti -- `yaṃnūnāhaṃ sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  vihareyya'nti. so saññāvedayitanirodhaṃ anabhihiṃsamāno sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati.</p>
              <p>[03] ``yato kho, bhikkhave, bhikkhu taṃ tadeva samāpattiṃ  samāpajjatipi vuṭṭhātipi, tassa mudu cittaṃ hoti kammaññaṃ. mudunā  kammaññena cittena appamāṇo samādhi hoti subhāvito. so  appamāṇena samādhinā subhāvitena yassa yassa  abhiññāsacchikaraṇīyassa dhammassa cittaṃ ^a^M3.0219^ea^ abhininnāmeti  ^a^V3.0229^ea^ abhiññāsacchikiriyāya tatra tatreva sakkhibhabbataṃ pāpuṇāti sati  sati āyatane.</p>
              <p>[03] ``so sace ākaṅkhati -- `anekavihitaṃ iddhividhaṃ  paccanubhaveyyaṃ, ekopi hutvā bahudhā assaṃ, bahudhāpi hutvā eko  assaṃ...pe0... yāva brahmalokāpi kāyena vasaṃ vatteyya'nti, tatra tatreva  sakkhibhabbataṃ pāpuṇāti sati sati āyatane.</p>
              <p>[03] ``so sace ākaṅkhati -- dibbāya ^a^T4.0438^ea^ sotadhātuyā...pe0...  sati sati āyatane.</p>
              <p>[03] ``so sace ākaṅkhati -- `parasattānaṃ parapuggalānaṃ cetasā  ceto paricca pajāneyyaṃ, sarāgaṃ vā cittaṃ sarāgaṃ cittanti pajāneyyaṃ,  vītarāgaṃ vā cittaṃ vītarāgaṃ cittanti pajāneyyaṃ, sadosaṃ vā cittaṃ  sadosaṃ cittanti pajāneyyaṃ, vītadosaṃ vā cittaṃ vītadosaṃ cittanti  pajāneyyaṃ, samohaṃ vā cittaṃ samohaṃ cittanti pajāneyyaṃ, vītamohaṃ vā  cittaṃ... saṃkhittaṃ vā cittaṃ... vikkhittaṃ vā cittaṃ... mahaggataṃ vā  cittaṃ... amahaggataṃ vā cittaṃ... sauttaraṃ vā cittaṃ... anuttaraṃ vā  cittaṃ... samāhitaṃ vā cittaṃ... asamāhitaṃ vā cittaṃ... vimuttaṃ vā  cittaṃ... avimuttaṃ vā cittaṃ avimuttaṃ cittanti pajāneyya'nti, tatra  tatreva sakkhibhabbataṃ pāpuṇāti sati sati āyatane.</p>
              <p>[03] ``so sace ākaṅkhati -- `anekavihitaṃ pubbenivāsaṃ  anussareyyaṃ, seyyathidaṃ -- ekampi jātiṃ dvepi jātiyo...pe0...  iti sākāraṃ sauddesaṃ anekavihitaṃ pubbenivāsaṃ anussareyya'nti, tatra  tatreva sakkhibhabbataṃ pāpuṇāti sati sati āyatane.</p>
              <p>[03] ``so ^a^P4.0422^ea^ sace ākaṅkhati -- `dibbena  cakkhunā visuddhena atikkantamānusakena...pe0... yathākammūpage satte  pajāneyya'nti, tatra tatreva sakkhibhabbataṃ pāpuṇāti sati sati  āyatane.</p>
              <p>[03] ``so sace ākaṅkhati -- `āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja vihareyya'nti, tatra tatreva sakkhibhabbataṃ pāpuṇāti sati  sati āyatane''ti. catutthaṃ. </p>
            </h4>
            <h4>
              <h4n> 5. jhānasuttaṃ </h4n>
              <p>[03] 36^b^.^eb^ ``paṭhamampāhaṃ ^a^V3.0230^ea^ ^a^M3.0220^ea^, bhikkhave, jhānaṃ nissāya  āsavānaṃ khayaṃ vadāmi ^a^T4.0439^ea^; dutiyampāhaṃ, bhikkhave, jhānaṃ nissāya  āsavānaṃ khayaṃ vadāmi; tatiyampāhaṃ, bhikkhave, jhānaṃ nissāya  āsavānaṃ khayaṃ vadāmi; catutthampāhaṃ, bhikkhave, jhānaṃ nissāya  āsavānaṃ khayaṃ vadāmi; ākāsānañcāyatanampāhaṃ, bhikkhave, nissāya  āsavānaṃ khayaṃ vadāmi; viññāṇañcāyatanampāhaṃ, bhikkhave, nissāya  āsavānaṃ khayaṃ vadāmi; ākiñcaññāyatanampāhaṃ, bhikkhave, nissāya  āsavānaṃ khayaṃ vadāmi; nevasaññānāsaññāyatanampāhaṃ, bhikkhave,  nissāya āsavānaṃ khayaṃ vadāmi; saññāvedayitanirodhampāhaṃ,  bhikkhave, nissāya āsavānaṃ khayaṃ vadāmi.</p>
              <p>[03] ```paṭhamampāhaṃ, bhikkhave, jhānaṃ nissāya āsavānaṃ khayaṃ  vadāmī'ti, iti kho panetaṃ vuttaṃ. kiñcetaṃ paṭicca vuttaṃ? idha,  bhikkhave, bhikkhu vivicceva kāmehi...pe0... paṭhamaṃ jhānaṃ upasampajja  viharati. so yadeva tattha hoti rūpagataṃ vedanāgataṃ saññāgataṃ  saṅkhāragataṃ viññāṇagataṃ, te dhamme aniccato dukkhato rogato  gaṇḍato sallato aghato ābādhato parato palokato suññato ^a^P4.0423^ea^  anattato samanupassati. so tehi dhammehi cittaṃ  paṭivāpeti {patiṭṭhāpeti (syā0), paṭipādeti (ka0) ma0 ni0 2.133 passitabbaṃ}.  so tehi dhammehi cittaṃ paṭivāpetvā {patiṭṭhāpetvā (syā0), paṭipādetvā (ka0)} amatāya dhātuyā  cittaṃ upasaṃharati -- `etaṃ santaṃ etaṃ paṇītaṃ yadidaṃ  sabbasaṅkhārasamatho sabbūpadhipaṭinissaggo taṇhākkhayo virāgo  nirodho nibbāna'nti. so tattha ṭhito āsavānaṃ khayaṃ pāpuṇāti.  no ce āsavānaṃ khayaṃ pāpuṇāti, teneva dhammarāgena tāya  dhammanandiyā pañcannaṃ orambhāgiyānaṃ saṃyojanānaṃ parikkhayā  opapātiko hoti tattha parinibbāyī anāvattidhammo tasmā lokā.</p>
              <p>[03] ``seyyathāpi, bhikkhave, issāso vā issāsantevāsī vā  tiṇapurisarūpake vā mattikāpuñje vā yoggaṃ karitvā, so aparena  samayena dūrepātī ca hoti akkhaṇavedhī ca mahato ca kāyassa  padāletā {padālitā (ka0) a0 ni0  3.134;  4.181};   evamevaṃ kho ^a^T4.0440^ea^, bhikkhave, bhikkhu vivicceva kāmehi...pe0...  paṭhamaṃ jhānaṃ upasampajja ^a^M3.0221^ea^ viharati. so yadeva tattha hoti rūpagataṃ  vedanāgataṃ saññāgataṃ saṅkhāragataṃ viññāṇagataṃ, te dhamme aniccato  dukkhato rogato gaṇḍato sallato aghato ābādhato parato palokato  suññato anattato samanupassati. so tehi dhammehi cittaṃ paṭivāpeti  ^a^V3.0231^ea^. so tehi dhammehi cittaṃ paṭivāpetvā amatāya dhātuyā cittaṃ  upasaṃharati -- `etaṃ santaṃ etaṃ paṇītaṃ yadidaṃ sabbasaṅkhārasamatho  sabbūpadhipaṭinissaggo taṇhākkhayo virāgo nirodho nibbāna'nti.  so tattha ṭhito āsavānaṃ khayaṃ pāpuṇāti. no ce āsavānaṃ khayaṃ  pāpuṇāti, teneva dhammarāgena tāya dhammanandiyā pañcannaṃ  orambhāgiyānaṃ saṃyojanānaṃ parikkhayā opapātiko hoti tattha  parinibbāyī anāvattidhammo tasmā lokā. `paṭhamampāhaṃ ^a^P4.0424^ea^,  bhikkhave, jhānaṃ nissāya āsavānaṃ khayaṃ vadāmī'ti,  iti yaṃ taṃ vuttaṃ, idametaṃ paṭicca vuttaṃ. </p>
              <p>[01] ``dutiyampāhaṃ, bhikkhave, jhānaṃ nissāya...pe0...  tatiyampāhaṃ, bhikkhave, jhānaṃ nissāya...   `catutthampāhaṃ,  bhikkhave, jhānaṃ nissāya āsavānaṃ khayaṃ vadāmī'ti, iti kho panetaṃ  vuttaṃ. kiñcetaṃ paṭicca vuttaṃ? idha, bhikkhave, bhikkhu sukhassa ca  pahānā dukkhassa ca pahānā pubbeva somanassadomanassānaṃ atthaṅgamā  adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati.  so yadeva tattha hoti rūpagataṃ vedanāgataṃ saññāgataṃ saṅkhāragataṃ  viññāṇagataṃ, te dhamme aniccato dukkhato ^a^T4.0441^ea^ rogato gaṇḍato sallato  aghato ābādhato parato palokato suññato anattato samanupassati.  so tehi dhammehi cittaṃ paṭivāpeti. so tehi dhammehi cittaṃ  paṭivāpetvā amatāya dhātuyā cittaṃ upasaṃharati -- `etaṃ santaṃ etaṃ  paṇītaṃ yadidaṃ sabbasaṅkhārasamatho sabbūpadhipaṭinissaggo taṇhākkhayo  virāgo nirodho nibbāna'nti. so tattha ṭhito āsavānaṃ khayaṃ  pāpuṇāti. no ce āsavānaṃ khayaṃ pāpuṇāti, teneva dhammarāgena tāya  dhammanandiyā pañcannaṃ orambhāgiyānaṃ saṃyojanānaṃ parikkhayā  opapātiko hoti tattha parinibbāyī anāvattidhammo tasmā lokā.</p>
              <p>[03] ``seyyathāpi ^a^V3.0232^ea^, bhikkhave, issāso vā issāsantevāsī vā  tiṇapurisarūpake vā mattikāpuñje vā yoggaṃ karitvā, so aparena  samayena dūrepātī ca hoti akkhaṇavedhī ca mahato ca kāyassa  padāletā ^a^M3.0222^ea^; evamevaṃ kho, bhikkhave, bhikkhu sukhassa ca pahānā,  dukkhassa ca pahānā, pubbeva somanassadomanassānaṃ atthaṅgamā  adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati.  so yadeva tattha hoti rūpagataṃ vedanāgataṃ...pe0... anāvattidhammo  tasmā lokā. `catutthampāhaṃ ^a^P4.0425^ea^, bhikkhave, jhānaṃ  nissāya āsavānaṃ khayaṃ vadāmī'ti, iti yaṃ taṃ vuttaṃ, idametaṃ paṭicca  vuttaṃ.</p>
              <p>[03] ```ākāsānañcāyatanampāhaṃ, bhikkhave, jhānaṃ nissāya  āsavānaṃ khayaṃ vadāmī'ti, iti kho panetaṃ vuttaṃ. kiñcetaṃ paṭicca  vuttaṃ? idha, bhikkhave, bhikkhu sabbaso rūpasaññānaṃ samatikkamā  paṭighasaññānaṃ atthaṅgamā nānattasaññānaṃ amanasikārā `ananto  ākāso'ti ākāsānañcāyatanaṃ upasampajja viharati. so yadeva  tattha hoti vedanāgataṃ saññāgataṃ saṅkhāragataṃ ^a^T4.0442^ea^ viññāṇagataṃ, te dhamme  aniccato dukkhato rogato gaṇḍato sallato aghato ābādhato parato  palokato suññato anattato samanupassati. so tehi dhammehi cittaṃ  paṭivāpeti. so tehi dhammehi cittaṃ paṭivāpetvā amatāya dhātuyā  cittaṃ upasaṃharati -- `etaṃ santaṃ etaṃ paṇītaṃ yadidaṃ  sabbasaṅkhārasamatho sabbūpadhipaṭinissaggo taṇhākkhayo virāgo  nirodho nibbāna'nti. so tattha ṭhito āsavānaṃ khayaṃ pāpuṇāti.  no ce āsavānaṃ khayaṃ pāpuṇāti, teneva dhammarāgena tāya  dhammanandiyā pañcannaṃ orambhāgiyānaṃ saṃyojanānaṃ parikkhayā  opapātiko hoti tattha parinibbāyī anāvattidhammo tasmā lokā.</p>
              <p>[03] ``seyyathāpi, bhikkhave, issāso vā issāsantevāsī vā  tiṇapurisarūpake vā mattikāpuñje vā yoggaṃ karitvā, so aparena  samayena dūrepātī ca hoti akkhaṇavedhī ca mahato ca kāyassa  padāletā; evamevaṃ kho, bhikkhave, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati. so  yadeva tattha hoti vedanāgataṃ saññāgataṃ...pe0... anāvattidhammo tasmā  lokā. `ākāsānañcāyatanampāhaṃ, bhikkhave, nissāya āsavānaṃ  khayaṃ vadāmī'ti, iti yaṃ taṃ vuttaṃ, idametaṃ paṭicca vuttaṃ.</p>
              <p>[03] ```viññāṇañcāyatanampāhaṃ ^a^V3.0233^ea^, bhikkhave, nissāya...pe0...  ākiñcaññāyatanampāhaṃ, bhikkhave, nissāya āsavānaṃ khayaṃ  vadāmī'ti, iti kho panetaṃ vuttaṃ ^a^T4.0443^ea^. kiñcetaṃ paṭicca vuttaṃ? idha  ^a^P4.0426^ea^, bhikkhave, bhikkhu sabbaso viññāṇañcāyatanaṃ  samatikkamma ^a^M3.0223^ea^ `natthi kiñcī'ti ākiñcaññāyatanaṃ upasampajja viharati.  so yadeva tattha hoti vedanāgataṃ saññāgataṃ saṅkhāragataṃ  viññāṇagataṃ, te dhamme aniccato dukkhato rogato gaṇḍato sallato  aghato ābādhato parato palokato suññato anattato samanupassati.  so tehi dhammehi cittaṃ paṭivāpeti. so tehi dhammehi cittaṃ  paṭivāpetvā amatāya dhātuyā cittaṃ upasaṃharati -- `etaṃ santaṃ etaṃ  paṇītaṃ yadidaṃ sabbasaṅkhārasamatho sabbūpadhipaṭinissaggo taṇhākkhayo  virāgo nirodho nibbāna'nti. so tattha ṭhito āsavānaṃ khayaṃ  pāpuṇāti. no ce āsavānaṃ khayaṃ pāpuṇāti, teneva dhammarāgena tāya  dhammanandiyā pañcannaṃ orambhāgiyānaṃ saṃyojanānaṃ parikkhayā  opapātiko hoti tattha parinibbāyī anāvattidhammo tasmā lokā.</p>
              <p>[03] ``seyyathāpi, bhikkhave, issāso vā issāsantevāsī vā  tiṇapurisarūpake vā mattikāpuñje vā yoggaṃ karitvā, so aparena  samayena dūrepātī ca hoti akkhaṇavedhī ca mahato ca kāyassa  padāletā; evamevaṃ kho, bhikkhave, bhikkhu sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanaṃ upasampajja viharati.  so yadeva tattha hoti vedanāgataṃ saññāgataṃ saṅkhāragataṃ  viññāṇagataṃ, te dhamme aniccato dukkhato rogato gaṇḍato sallato  aghato ābādhato parato palokato suññato anattato samanupassati.  so tehi dhammehi ^a^T4.0444^ea^ cittaṃ paṭivāpeti. so tehi dhammehi cittaṃ  paṭivāpetvā amatāya dhātuyā cittaṃ upasaṃharati -- `etaṃ santaṃ etaṃ  paṇītaṃ yadidaṃ sabbasaṅkhārasamatho sabbūpadhipaṭinissaggo taṇhākkhayo  virāgo nirodho nibbāna'nti. so tattha ṭhito āsavānaṃ khayaṃ  pāpuṇāti. no ce āsavānaṃ khayaṃ pāpuṇāti, teneva dhammarāgena tāya  dhammanandiyā pañcannaṃ orambhāgiyānaṃ saṃyojanānaṃ parikkhayā  opapātiko hoti tattha parinibbāyī anāvattidhammo tasmā lokā.  `ākiñcaññāyatanampāhaṃ, nissāya āsavānaṃ khayaṃ vadāmī'ti, iti  yaṃ taṃ vuttaṃ, idametaṃ paṭicca vuttaṃ.</p>
              <p>[03] ``iti kho, bhikkhave, yāvatā saññāsamāpatti tāvatā  aññāpaṭivedho. yāni ca kho imāni, bhikkhave, nissāya dve  āyatanāni -- nevasaññānāsaññāyatanasamāpatti ca  saññāvedayitanirodho ^a^V3.0234^ea^ ca, jhāyīhete ^a^M3.0224^ea^, bhikkhave, samāpattikusalehi  samāpattivuṭṭhānakusalehi samāpajjitvā vuṭṭhahitvā sammā  akkhātabbānīti vadāmī''ti. pañcamaṃ. </p>
            </h4>
            <h4>
              <h4n> 6. ānandasuttaṃ </h4n>
              <p>[03] 37^b^.^eb^ ekaṃ samayaṃ āyasmā ānando kosambiyaṃ  viharati ghositārāme. tatra kho āyasmā ānando bhikkhū  āmantesi -- ``āvuso bhikkhave''ti. ``āvuso''ti kho te  bhikkhū āyasmato ānandassa paccassosuṃ. āyasmā ānando  etadavoca --</p>
              <p>[03] ``acchariyaṃ, āvuso, abbhutaṃ, āvuso! yāvañcidaṃ tena  bhagavatā jānatā passatā arahatā sammāsambuddhena sambādhe  okāsādhigamo ^a^T4.0445^ea^ anubuddho sattānaṃ visuddhiyā sokaparidevānaṃ  samatikkamāya dukkhadomanassānaṃ atthaṅgamāya ñāyassa adhigamāya  nibbānassa sacchikiriyāya. tadeva nāma cakkhuṃ bhavissati te  rūpā tañcāyatanaṃ ^a^P4.0427^ea^ no paṭisaṃvedissati {paṭisaṃvedayati (ka0)}. tadeva  nāma sotaṃ bhavissati te saddā tañcāyatanaṃ no paṭisaṃvedissati.  tadeva nāma ghānaṃ bhavissati te gandhā tañcāyatanaṃ no  paṭisaṃvedissati. sāva nāma jivhā bhavissati te rasā tañcāyatanaṃ  no paṭisaṃvedissati. sova nāma kāyo bhavissati te phoṭṭhabbā  tañcāyatanaṃ no paṭisaṃvedissatī''ti.</p>
              <p>[03] evaṃ vutte āyasmā udāyī āyasmantaṃ ānandaṃ etadavoca --  ``saññīmeva nu kho, āvuso ānanda, tadāyatanaṃ no paṭisaṃvedeti  udāhu asaññī''ti? ``saññīmeva kho, āvuso, tadāyatanaṃ no  paṭisaṃvedeti, no asaññī''ti.</p>
              <p>[03] ``kiṃsaññī panāvuso, tadāyatanaṃ no paṭisaṃvedetī''ti?  ``idhāvuso, bhikkhu, sabbaso rūpasaññānaṃ samatikkamā paṭighasaññānaṃ  atthaṅgamā nānattasaññānaṃ amanasikārā `ananto ākāso'ti  ākāsānañcāyatanaṃ upasampajja viharati. evaṃsaññīpi kho, āvuso,  tadāyatanaṃ no paṭisaṃvedeti.</p>
              <p>[03] ``puna ^a^M3.0225^ea^ caparaṃ, āvuso, bhikkhu sabbaso ākāsānañcāyatanaṃ  samatikkamma `anantaṃ viññāṇa'nti ^a^V3.0235^ea^ viññāṇañcāyatanaṃ upasampajja  viharati. evaṃsaññīpi kho, āvuso, tadāyatanaṃ no paṭisaṃvedeti.</p>
              <p>[03] ``puna caparaṃ, āvuso, bhikkhu sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanaṃ upasampajja viharati.  evaṃsaññīpi kho ^a^T4.0446^ea^, āvuso, tadāyatanaṃ no paṭisaṃvedetī''ti.</p>
              <p>[03] ``ekamidāhaṃ, āvuso, samayaṃ sākete viharāmi añjanavane  migadāye. atha kho, āvuso, jaṭilavāsikā {jaṭilagāhiyā (sī0 pī0),  jaḍilabhāgikā (syā0)} bhikkhunī ^a^P4.0428^ea^  yenāhaṃ tenupasaṅkami; upasaṅkamitvā maṃ abhivādetvā  ekamantaṃ aṭṭhāsi. ekamantaṃ ṭhitā kho, āvuso, jaṭilavāsikā  bhikkhunī maṃ etadavoca -- `yāyaṃ, bhante ānanda, samādhi na  cābhinato na cāpanato na ca sasaṅkhāraniggayhavāritagato  {sasaṅkhāraniggayhavāritavato (sī0 syā0 kaṃ0 pī0),  sasaṅkhāraniggayhavārivāvaṭo (ka0) a0 ni0  3.102;  5.27; dī0 ni0  3.355}, vimuttattā  ṭhito, ṭhitattā santusito, santusitattā no paritassati. ayaṃ,  bhante ānanda, samādhi kiṃphalo vutto bhagavatā'''ti?</p>
              <p>[03] ``evaṃ vutte, sohaṃ, āvuso, jaṭilavāsikaṃ bhikkhuniṃ  etadavocaṃ -- `yāyaṃ, bhagini, samādhi na cābhinato na cāpanato na  ca sasaṅkhāraniggayhavāritagato, vimuttattā ṭhito, ṭhitattā  santusito, santusitattā no paritassati. ayaṃ, bhagini, samādhi  aññāphalo vutto bhagavatā'ti. evaṃsaññīpi kho, āvuso, tadāyatanaṃ  no paṭisaṃvedetī''ti. chaṭṭhaṃ. </p>
            </h4>
            <h4>
              <h4n> 7. lokāyatikasuttaṃ </h4n>
              <p>[03] 38^b^.^eb^ atha kho dve lokāyatikā brāhmaṇā yena bhagavā  tenupasaṅkamiṃsu; upasaṅkamitvā bhagavatā saddhiṃ sammodiṃsu.  sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu.  ekamantaṃ nisinnā kho te brāhmaṇā bhagavantaṃ etadavocuṃ --</p>
              <p>[03] ``pūraṇo, bho gotama, kassapo sabbaññū sabbadassāvī  aparisesaṃ ñāṇadassanaṃ paṭijānāti -- `carato ca me tiṭṭhato ca  suttassa ca jāgarassa ^a^M3.0226^ea^ ca satataṃ samitaṃ ñāṇadassanaṃ ^a^T4.0447^ea^ paccupaṭṭhita'nti.  so evamāha -- `ahaṃ anantena ñāṇena anantaṃ lokaṃ jānaṃ passaṃ  ^a^V3.0236^ea^ viharāmī'ti. ayampi ^a^P4.0429^ea^ {ayampi hi (syā0 ka0)}, bho gotama, nigaṇṭho  nāṭaputto sabbaññū sabbadassāvī aparisesaṃ ñāṇadassanaṃ paṭijānāti  -- `carato ca me tiṭṭhato ca suttassa ca jāgarassa ca satataṃ samitaṃ  ñāṇadassanaṃ paccupaṭṭhita'nti. so {sopi (?)} evamāha -- `ahaṃ anantena ñāṇena  anantaṃ lokaṃ jānaṃ passaṃ viharāmī'ti. imesaṃ, bho gotama, ubhinnaṃ  ñāṇavādānaṃ ubhinnaṃ aññamaññaṃ vipaccanīkavādānaṃ ko saccaṃ āha ko  musā''ti?</p>
              <p>[03] ``alaṃ, brāhmaṇā! tiṭṭhatetaṃ -- `imesaṃ ubhinnaṃ ñāṇavādānaṃ  ubhinnaṃ aññamaññaṃ vipaccanīkavādānaṃ ko saccaṃ āha ko musā'ti.  dhammaṃ vo, brāhmaṇā, desessāmi, taṃ suṇātha, sādhukaṃ manasi karotha;  bhāsissāmī''ti. ``evaṃ, bho''ti kho te brāhmaṇā bhagavato  paccassosuṃ. bhagavā etadavoca --</p>
              <p>[03] ``seyyathāpi, brāhmaṇā, cattāro purisā catuddisā ṭhitā  paramena javena ca samannāgatā paramena ca padavītihārena. te  evarūpena javena samannāgatā assu, seyyathāpi nāma daḷhadhammā {daḷhadhammo  (sabbattha) a0 ni0  4.45; ma0 ni0 1.116 ca, taṃsaṃvaṇṇanāṭīkāyo ca  moggallānabyākaraṇañca oloketabbā}  dhanuggaho sikkhito katahattho katūpāsano lahukena asanena  appakasirena tiriyaṃ tālacchāyaṃ {tālacchātiṃ (sī0 syā0 pī0), tālacchādiṃ  (ka0) a0 ni0  4.45; ma0 ni0 1.161 passitabbaṃ} atipāteyya; evarūpena ca  padavītihārena, seyyathāpi nāma puratthimā samuddā pacchimo samuddo  atha puratthimāya disāya ṭhito puriso evaṃ vadeyya -- `ahaṃ gamanena  lokassa antaṃ pāpuṇissāmī'ti. so aññatreva  asitapītakhāyitasāyitā aññatra uccārapassāvakammā aññatra  niddākilamathapaṭivinodanā ^a^T4.0448^ea^ vassasatāyuko vassasatajīvī vassasataṃ  gantvā appatvāva lokassa antaṃ antarā kālaṃ ^a^P4.0430^ea^  kareyya. atha pacchimāya disāya...pe0... atha uttarāya disāya...  atha dakkhiṇāya disāya ṭhito puriso evaṃ vadeyya -- `ahaṃ gamanena  lokassa antaṃ pāpuṇissāmī'ti. so aññatreva  asitapītakhāyitasāyitā aññatra uccārapassāvakammā aññatra  ^a^M3.0227^ea^ niddākilamathapaṭivinodanā vassasatāyuko vassasatajīvī vassasataṃ  gantvā appatvāva lokassa antaṃ antarā kālaṃ kareyya. taṃ kissa  hetu? nāhaṃ, brāhmaṇā, evarūpāya sandhāvanikāya lokassa antaṃ  ñāteyyaṃ daṭṭheyyaṃ patteyyanti vadāmi. na cāhaṃ, brāhmaṇā, appatvāva  lokassa antaṃ dukkhassa antakiriyaṃ vadāmi.</p>
              <p>[03] ``pañcime, brāhmaṇā, kāmaguṇā ariyassa vinaye lokoti  vuccati. katame pañca? cakkhuviññeyyā ^a^V3.0237^ea^ rūpā iṭṭhā kantā manāpā  piyarūpā kāmūpasaṃhitā rajanīyā; sotaviññeyyā saddā...pe0...  ghānaviññeyyā gandhā... jivhāviññeyyā rasā... kāyaviññeyyā  phoṭṭhabbā iṭṭhā kantā manāpā piyarūpā kāmūpasaṃhitā rajanīyā; ime  kho, brāhmaṇā, pañca kāmaguṇā ariyassa vinaye lokoti vuccati.</p>
              <p>[03] ``idha, brāhmaṇā, bhikkhu vivicceva kāmehi vivicca  akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ  upasampajja viharati. ayaṃ vuccati, brāhmaṇā, `bhikkhu lokassa  antamāgamma, lokassa ante viharati'. tamaññe evamāhaṃsu --  `ayampi ^a^T4.0449^ea^ lokapariyāpanno, ayampi anissaṭo lokamhā'ti. ahampi  hi {ahampi (sī0 pī0)}, brāhmaṇā, evaṃ vadāmi -- `ayampi lokapariyāpanno, ayampi  anissaṭo lokamhā'''ti.</p>
              <p>[03] ``puna ^a^P4.0431^ea^ caparaṃ, brāhmaṇā, bhikkhu  vitakkavicārānaṃ vūpasamā...pe0... dutiyaṃ jhānaṃ...   tatiyaṃ jhānaṃ...   catutthaṃ jhānaṃ upasampajja viharati. ayaṃ  vuccati, brāhmaṇā, `bhikkhu lokassa antamāgamma lokassa ante  viharati'. tamaññe evamāhaṃsu -- `ayampi lokapariyāpanno, ayampi  anissaṭo lokamhā'ti. ahampi hi, brāhmaṇā, evaṃ vadāmi --  `ayampi lokapariyāpanno, ayampi anissaṭo lokamhā'''ti.</p>
              <p>[03] ``puna caparaṃ, brāhmaṇā, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati. ayaṃ  vuccati, brāhmaṇā, `bhikkhu lokassa antamāgamma lokassa ante  viharati'. tamaññe evamāhaṃsu -- `ayampi lokapariyāpanno, ayampi  anissaṭo lokamhā'ti ^a^M3.0228^ea^. ahampi hi, brāhmaṇā, evaṃ vadāmi --  `ayampi lokapariyāpanno, ayampi anissaṭo lokamhā'''ti.</p>
              <p>[03] ``puna caparaṃ, brāhmaṇā, bhikkhu sabbaso ākāsānañcāyatanaṃ  samatikkamma `anantaṃ viññāṇa'nti ^a^V3.0238^ea^ viññāṇañcāyatanaṃ upasampajja  viharati...pe0... sabbaso viññāṇañcāyatanaṃ samatikkamma `natthi  kiñcī'ti ākiñcaññāyatanaṃ upasampajja viharati...pe0... sabbaso  ākiñcaññāyatanaṃ samatikkamma nevasaññānāsaññāyatanaṃ upasampajja  viharati. ayaṃ vuccati, brāhmaṇā ^a^T4.0450^ea^, `bhikkhu lokassa antamāgamma  lokassa ante viharati'. tamaññe evamāhaṃsu -- `ayampi  lokapariyāpanno, ayampi anissaṭo lokamhā'ti. ahampi hi,  brāhmaṇā, evaṃ vadāmi -- `ayampi lokapariyāpanno, ayampi  anissaṭo lokamhā'''ti. </p>
              <p>[01] ``puna caparaṃ, brāhmaṇā, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti. ayaṃ  vuccati, brāhmaṇā, `bhikkhu lokassa ^a^P4.0432^ea^ antamāgamma  lokassa ante viharati tiṇṇo loke visattika'''nti. sattamaṃ. </p>
            </h4>
            <h4>
              <h4n> 8. devāsurasaṅgāmasuttaṃ </h4n>
              <p>[03] 39^b^.^eb^ ``bhūtapubbaṃ, bhikkhave, devāsurasaṅgāmo  samupabyūḷho {samupabbūḷho (sī0 pī0)} ahosi. tasmiṃ kho pana, bhikkhave, saṅgāme asurā  jiniṃsu, devā parājayiṃsu {parājiyiṃsu (sī0 syā0 ka0)}. parājitā  ca, bhikkhave, devā {devā bhītā (pī0)}  apayiṃsuyeva {apayaṃsveva (sī0)} uttarenābhimukhā, abhiyiṃsu {abhiyaṃsu (sī0)} asurā. atha kho,  bhikkhave, devānaṃ etadahosi -- `abhiyanteva kho asurā. yaṃnūna  mayaṃ dutiyampi asurehi saṅgāmeyyāmā'ti. dutiyampi kho,  bhikkhave, devā asurehi saṅgāmesuṃ. dutiyampi kho, bhikkhave,  asurāva jiniṃsu, devā parājayiṃsu. parājitā ca, bhikkhave, devā  apayiṃsuyeva uttarenābhimukhā, abhiyiṃsu asurā''.</p>
              <p>[03] atha kho, bhikkhave, devānaṃ etadahosi -- `abhiyanteva kho  asurā. yaṃnūna mayaṃ tatiyampi asurehi saṅgāmeyyāmā'ti.  tatiyampi kho, bhikkhave, ^a^M3.0229^ea^ devā asurehi saṅgāmesuṃ. tatiyampi kho  ^a^T4.0451^ea^, bhikkhave, asurāva jiniṃsu, devā parājayiṃsu. parājitā ca,  bhikkhave, devā bhītā devapuraṃyeva pavisiṃsu. devapuragatānañca pana {puna (ka0)},  bhikkhave, devānaṃ etadahosi -- `bhīruttānagatena kho dāni mayaṃ  etarahi ^a^P4.0433^ea^ attanā viharāma akaraṇīyā asurehī'ti.  asurānampi, bhikkhave, etadahosi -- `bhīruttānagatena kho dāni  devā etarahi attanā viharanti akaraṇīyā amhehī'ti.</p>
              <p>[03] ``bhūtapubbaṃ ^a^V3.0239^ea^, bhikkhave, devāsurasaṅgāmo samupabyūḷho ahosi.  tasmiṃ kho pana, bhikkhave, saṅgāme devā jiniṃsu, asurā  parājayiṃsu. parājitā ca, bhikkhave, asurā apayiṃsuyeva  dakkhiṇenābhimukhā, abhiyiṃsu devā. atha kho, bhikkhave, asurānaṃ  etadahosi -- `abhiyanteva kho devā. yaṃnūna mayaṃ dutiyampi devehi  saṅgāmeyyāmā'ti. dutiyampi kho, bhikkhave, asurā devehi  saṅgāmesuṃ. dutiyampi kho, bhikkhave, devā jiniṃsu, asurā  parājayiṃsu. parājitā ca, bhikkhave, asurā apayiṃsuyeva  dakkhiṇenābhimukhā, abhiyiṃsu devā''.</p>
              <p>[03] atha kho, bhikkhave, asurānaṃ etadahosi -- `abhiyanteva kho  devā. yaṃnūna mayaṃ tatiyampi devehi saṅgāmeyyāmā'ti. tatiyampi  kho, bhikkhave, asurā devehi saṅgāmesuṃ. tatiyampi kho, bhikkhave,  devā jiniṃsu, asurā parājayiṃsu. parājitā ca, bhikkhave, asurā  bhītā asurapuraṃyeva pavisiṃsu. asurapuragatānañca pana, bhikkhave,  asurānaṃ etadahosi -- `bhīruttānagatena kho dāni mayaṃ etarahi  attanā viharāma akaraṇīyā ^a^T4.0452^ea^ devehī'ti. devānampi, bhikkhave,  etadahosi -- `bhīruttānagatena kho dāni asurā etarahi attanā  viharanti akaraṇīyā amhehī'ti.</p>
              <p>[03] ``evamevaṃ kho, bhikkhave, yasmiṃ samaye bhikkhu vivicceva  kāmehi vivicca akusalehi dhammehi savitakkaṃ savicāraṃ vivekajaṃ  pītisukhaṃ paṭhamaṃ jhānaṃ upasampajja viharati, tasmiṃ, bhikkhave, samaye  bhikkhussa evaṃ hoti -- `bhīruttānagatena kho dānāhaṃ etarahi attanā  viharāmi ^a^P4.0434^ea^ akaraṇīyo mārassā'ti ^a^M3.0230^ea^. mārassāpi,  bhikkhave, pāpimato evaṃ hoti -- `bhīruttānagatena kho dāni bhikkhu  etarahi attanā viharati akaraṇīyo mayha'''nti.</p>
              <p>[03] ``yasmiṃ, bhikkhave, samaye bhikkhu vitakkavicārānaṃ  vūpasamā...pe0... dutiyaṃ jhānaṃ...  tatiyaṃ jhānaṃ...   catutthaṃ jhānaṃ upasampajja viharati, tasmiṃ,  bhikkhave, samaye ^a^V3.0240^ea^ bhikkhussa evaṃ hoti -- `bhīruttānagatena kho  dānāhaṃ etarahi attanā viharāmi akaraṇīyo mārassā'ti.  mārassāpi, bhikkhave, pāpimato evaṃ hoti -- `bhīruttānagatena kho  dāni bhikkhu etarahi attanā viharati, akaraṇīyo mayha'''nti.</p>
              <p>[03] ``yasmiṃ, bhikkhave, samaye bhikkhu sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati. ayaṃ  vuccati, bhikkhave, `bhikkhu antamakāsi māraṃ, apadaṃ vadhitvā  māracakkhuṃ adassanaṃ gato pāpimato tiṇṇo loke visattika'''nti.</p>
              <p>[03] ``yasmiṃ, bhikkhave, samaye bhikkhu sabbaso  ākāsānañcāyatanaṃ samatikkamma `anantaṃ viññāṇa'nti  viññāṇañcāyatanaṃ upasampajja viharati... sabbaso viññāṇañcāyatanaṃ  samatikkamma `natthi ^a^T4.0453^ea^ kiñcī'ti ākiñcaññāyatanaṃ upasampajja  viharati... sabbaso ākiñcaññāyatanaṃ samatikkamma  nevasaññānāsaññāyatanaṃ upasampajja viharati... sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti. ayaṃ  vuccati, bhikkhave, `bhikkhu antamakāsi māraṃ, apadaṃ vadhitvā  māracakkhuṃ adassanaṃ gato pāpimato tiṇṇo loke visattika'''nti.  aṭṭhamaṃ. </p>
            </h4>
            <h4>
              <h4n> 9. nāgasuttaṃ </h4n>
              <p>[03] 40^b^.^eb^ ``yasmiṃ ^a^P4.0435^ea^, bhikkhave,  samaye āraññikassa nāgassa gocarapasutassa hatthīpi hatthiniyopi  hatthikalabhāpi hatthicchāpāpi purato purato gantvā tiṇaggāni  chindanti, tena, bhikkhave, āraññiko nāgo aṭṭīyati harāyati  jigucchati. yasmiṃ, bhikkhave, samaye āraññikassa nāgassa  gocarapasutassa hatthīpi hatthiniyopi hatthikalabhāpi hatthicchāpāpi  obhaggobhaggaṃ sākhābhaṅgaṃ khādanti, tena, bhikkhave, āraññiko nāgo  aṭṭīyati harāyati jigucchati. yasmiṃ ^a^M3.0231^ea^, bhikkhave, samaye  āraññikassa nāgassa ogāhaṃ otiṇṇassa hatthīpi hatthiniyopi  hatthikalabhāpi hatthicchāpāpi purato purato gantvā soṇḍāya udakaṃ  āloḷenti, tena, bhikkhave, āraññiko nāgo aṭṭīyati harāyati  jigucchati. yasmiṃ, bhikkhave, samaye āraññikassa ^a^V3.0241^ea^ nāgassa  ogāhā uttiṇṇassa hatthiniyo kāyaṃ upanighaṃsantiyo gacchanti, tena,  bhikkhave, āraññiko nāgo aṭṭīyati harāyati jigucchati.</p>
              <p>[03] ``tasmiṃ, bhikkhave, samaye āraññikassa nāgassa evaṃ hoti  -- `ahaṃ kho etarahi ākiṇṇo viharāmi hatthīhi hatthinīhi  hatthikalabhehi hatthicchāpehi ^a^T4.0454^ea^. chinnaggāni ceva tiṇāni khādāmi,  obhaggobhaggañca me sākhābhaṅgaṃ khādanti {khāditaṃ (syā0 ka0) mahāva0 467  passitabbaṃ}, āvilāni ca pānīyāni  pivāmi, ogāhā ca {ogāhāpi ca (syā0 ka0) mahāva0 467 passitabbaṃ} me  uttiṇṇassa hatthiniyo kāyaṃ upanighaṃsantiyo  gacchanti. yaṃnūnāhaṃ eko gaṇasmā vūpakaṭṭho vihareyya'nti. so  aparena samayena eko gaṇasmā vūpakaṭṭho viharati, acchinnaggāni ceva  tiṇāni khādati, obhaggobhaggañcassa sākhābhaṅgaṃ ^a^P4.0436^ea^  na khādanti {na obhaggobhaggañca sākhābhaṅga khādati (syā0 ka0)}, anāvilāni  ca pānīyāni pivati, ogāhā cassa  uttiṇṇassa na hatthiniyo kāyaṃ upanighaṃsantiyo gacchanti.</p>
              <p>[03] ``tasmiṃ, bhikkhave, samaye āraññikassa nāgassa evaṃ hoti  -- `ahaṃ kho pubbe ākiṇṇo vihāsiṃ hatthīhi hatthinīhi  hatthikalabhehi hatthicchāpehi, chinnaggāni ceva tiṇāni khādiṃ,  obhaggobhaggañca me sākhābhaṅgaṃ khādiṃsu, āvilāni ca pānīyāni  apāyiṃ, ogāhā {ettha pisaddo sabbatthapi natthi} ca me uttiṇṇassa hatthiniyo kāyaṃ upanighaṃsantiyo  agamaṃsu. sohaṃ etarahi eko gaṇasmā vūpakaṭṭho viharāmi,  acchinnaggāni ceva tiṇāni khādāmi, obhaggobhaggañca me sākhābhaṅgaṃ  na khādanti, anāvilāni ca pānīyāni pivāmi, ogāhā ca me  uttiṇṇassa na hatthiniyo kāyaṃ upanighaṃsantiyo gacchantī'ti. so  soṇḍāya sākhābhaṅgaṃ bhañjitvā sākhābhaṅgena kāyaṃ parimajjitvā  attamano soṇḍaṃ saṃharati {kaṇḍuṃ saṃhanti (sī0 pī0) kaṇḍuṃ saṃhanati (syā0),  ettha kaṇḍuvanadukkhaṃ vinetīti attho},.</p>
              <p>[03] ``evamevaṃ kho, bhikkhave, yasmiṃ samaye bhikkhu ākiṇṇo  viharati bhikkhūhi bhikkhunīhi upāsakehi upāsikāhi raññā  rājamahāmattehi titthiyehi ^a^M3.0232^ea^ titthiyasāvakehi, tasmiṃ, bhikkhave, samaye  bhikkhussa evaṃ hoti -- `ahaṃ kho etarahi ākiṇṇo viharāmi  bhikkhūhi bhikkhunīhi upāsakehi ^a^T4.0455^ea^ upāsikāhi raññā rājamahāmattehi  titthiyehi titthiyasāvakehi. yaṃnūnāhaṃ eko gaṇasmā vūpakaṭṭho  vihareyya'nti. so vivittaṃ senāsanaṃ bhajati araññaṃ rukkhamūlaṃ  ^a^P4.0437^ea^ pabbataṃ kandaraṃ giriguhaṃ susānaṃ vanapatthaṃ  abbhokāsaṃ palālapuñjaṃ ^a^V3.0242^ea^. so araññagato vā rukkhamūlagato vā  suññāgāragato vā nisīdati pallaṅkaṃ ābhujitvā ujuṃ kāyaṃ paṇidhāya  parimukhaṃ satiṃ upaṭṭhapetvā.</p>
              <p>[03] ``so abhijjhaṃ loke pahāya vigatābhijjhena cetasā viharati,  abhijjhāya cittaṃ parisodheti; byāpādapadosaṃ pahāya abyāpannacitto  viharati sabbapāṇabhūtahitānukampī, byāpādapadosā cittaṃ parisodheti;  thinamiddhaṃ pahāya vigatathinamiddho viharati ālokasaññī sato  sampajāno, thinamiddhā cittaṃ parisodheti; uddhaccakukkuccaṃ pahāya  anuddhato viharati ajjhattaṃ vūpasantacitto, uddhaccakukkuccā cittaṃ  parisodheti; vicikicchaṃ pahāya tiṇṇavicikiccho viharati  akathaṃkathī kusalesu dhammesu, vicikicchāya cittaṃ parisodheti. so  ime pañca nīvaraṇe pahāya cetaso upakkilese paññāya dubbalīkaraṇe  vivicceva kāmehi vivicca akusalehi dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja viharati. so attamano  soṇḍaṃ saṃharati {kaṇḍuṃ saṃhanti (sī0 pī0), kaṇḍuṃ saṃhanati (syā0), ettha  kaṇḍuvanasadisaṃ jhānapaṭipakkhaṃ kilesadukkhaṃ vinetīti attho}.  vitakkavicārānaṃ vūpasamā...pe0... dutiyaṃ jhānaṃ... tatiyaṃ jhānaṃ...  catutthaṃ jhānaṃ upasampajja viharati. so attamano soṇḍaṃ saṃharati.</p>
              <p>[03] ``sabbaso rūpasaññānaṃ samatikkamā paṭighasaññānaṃ atthaṅgamā  nānattasaññānaṃ amanasikārā `ananto ākāso'ti  ākāsānañcāyatanaṃ upasampajja viharati. so attamano soṇḍaṃ ^a^T4.0456^ea^  saṃharati. sabbaso ākāsānañcāyatanaṃ samatikkamma `anantaṃ  viññāṇa'nti viññāṇañcāyatanaṃ upasampajja viharati... sabbaso  viññāṇañcāyatanaṃ samatikkamma `natthi kiñcī'ti ākiñcaññāyatanaṃ  upasampajja viharati... sabbaso ākiñcaññāyatanaṃ samatikkamma  nevasaññānāsaññāyatanaṃ upasampajja viharati... sabbaso  nevasaññānāsaññāyatanaṃ ^a^M3.0233^ea^ ^a^P4.0438^ea^ samatikkamma  saññāvedayitanirodhaṃ upasampajja viharati, paññāya cassa disvā  āsavā parikkhīṇā honti. so attamano soṇḍaṃ saṃharatī''ti.  navamaṃ. </p>
            </h4>
            <h4>
              <h4n> 10. tapussasuttaṃ </h4n>
              <p>[03] 41^b^.^eb^ ekaṃ ^a^V3.0243^ea^ samayaṃ bhagavā mallesu viharati uruvelakappaṃ  nāma mallānaṃ nigamo. atha kho bhagavā pubbaṇhasamayaṃ nivāsetvā  pattacīvaramādāya uruvelakappaṃ piṇḍāya pāvisi. uruvelakappe piṇḍāya  caritvā pacchābhattaṃ piṇḍapātapaṭikkanto āyasmantaṃ ānandaṃ āmantesi  -- ``idheva tāva tvaṃ, ānanda, hohi, yāvāhaṃ mahāvanaṃ ajjhogāhāmi  divāvihārāyā''ti. ``evaṃ, bhante''ti kho āyasmā ānando  bhagavato paccassosi. atha kho bhagavā mahāvanaṃ ajjhogāhetvā  aññatarasmiṃ rukkhamūle divāvihāraṃ nisīdi.</p>
              <p>[03] atha kho tapusso gahapati yenāyasmā ānando tenupasaṅkami;  upasaṅkamitvā āyasmantaṃ ānandaṃ abhivādetvā ekamantaṃ nisīdi.  ekamantaṃ nisinno kho tapusso gahapati āyasmantaṃ ānandaṃ etadavoca  --</p>
              <p>[03] ``mayaṃ, bhante ānanda, gihī kāmabhogino kāmārāmā  kāmaratā kāmasammuditā. tesaṃ no, bhante, amhākaṃ gihīnaṃ  kāmabhogīnaṃ kāmārāmānaṃ kāmaratānaṃ kāmasammuditānaṃ ^a^T4.0457^ea^ papāto viya  khāyati, yadidaṃ nekkhammaṃ. sutaṃ metaṃ, bhante, `imasmiṃ dhammavinaye  daharānaṃ daharānaṃ bhikkhūnaṃ nekkhamme cittaṃ pakkhandati pasīdati  santiṭṭhati vimuccati etaṃ santanti passato' {passataṃ (?)}. tayidaṃ, bhante,  imasmiṃ dhammavinaye bhikkhūnaṃ bahunā janena visabhāgo, yadidaṃ  nekkhamma''nti.</p>
              <p>[03] ``atthi ^a^P4.0439^ea^ kho etaṃ, gahapati, kathāpābhataṃ  bhagavantaṃ dassanāya. āyāma, gahapati, yena bhagavā  tenupasaṅkamissāma; upasaṅkamitvā bhagavato etamatthaṃ ārocessāma.  yathā no bhagavā byākarissati tathā naṃ dhāressāmā''ti.</p>
              <p>[03] ``evaṃ, bhante''ti kho tapusso gahapati āyasmato ānandassa  paccassosi. atha kho āyasmā ānando tapussena gahapatinā saddhiṃ  ^a^M3.0234^ea^ yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ nisīdi. ekamantaṃ nisinno kho āyasmā ānando  bhagavantaṃ etadavoca --</p>
              <p>[03] ``ayaṃ ^a^V3.0244^ea^, bhante, tapusso gahapati evamāha -- `mayaṃ, bhante  ānanda, gihī kāmabhogino kāmārāmā kāmaratā kāmasammuditā, tesaṃ  no bhante, amhākaṃ gihīnaṃ kāmabhogīnaṃ kāmārāmānaṃ kāmaratānaṃ  kāmasammuditānaṃ papāto viya khāyati, yadidaṃ nekkhammaṃ'. sutaṃ  metaṃ, bhante, `imasmiṃ dhammavinaye daharānaṃ daharānaṃ bhikkhūnaṃ nekkhamme  cittaṃ pakkhandati pasīdati santiṭṭhati vimuccati etaṃ santanti  passato. tayidaṃ, bhante, imasmiṃ dhammavinaye bhikkhūnaṃ bahunā janena  visabhāgo yadidaṃ nekkhamma'''nti.</p>
              <p>[03] ``evametaṃ, ānanda, evametaṃ, ānanda! mayhampi kho,  ānanda, pubbeva sambodhā anabhisambuddhassa bodhisattasseva sato  etadahosi -- `sādhu nekkhammaṃ ^a^T4.0458^ea^, sādhu paviveko'ti. tassa mayhaṃ,  ānanda, nekkhamme cittaṃ na pakkhandati nappasīdati na santiṭṭhati na  vimuccati etaṃ santanti passato. tassa mayhaṃ, ānanda, etadahosi  -- `ko nu kho hetu ko paccayo, yena me nekkhamme cittaṃ na  pakkhandati nappasīdati na santiṭṭhati na vimuccati etaṃ santanti  passato'? tassa mayhaṃ, ānanda, etadahosi -- `kāmesu kho me  ādīnavo adiṭṭho, so ca me abahulīkato, nekkhamme ca ānisaṃso  anadhigato, so ca me anāsevito ^a^P4.0440^ea^. tasmā me  nekkhamme cittaṃ na pakkhandati nappasīdati na santiṭṭhati na  vimuccati etaṃ santanti passato'. tassa mayhaṃ, ānanda, etadahosi  -- `sace kho ahaṃ kāmesu ādīnavaṃ disvā taṃ bahulaṃ kareyyaṃ {bahulīkareyyaṃ  (sī0 syā0 pī0)},  nekkhamme ānisaṃsaṃ adhigamma tamāseveyyaṃ, ṭhānaṃ kho panetaṃ vijjati  yaṃ me nekkhamme cittaṃ pakkhandeyya pasīdeyya santiṭṭheyya vimucceyya  etaṃ santanti passato'. so kho ahaṃ, ānanda, aparena samayena  kāmesu ādīnavaṃ disvā taṃ bahulamakāsiṃ, nekkhamme ānisaṃsaṃ  adhigamma tamāseviṃ. tassa mayhaṃ, ānanda, nekkhamme cittaṃ  pakkhandati pasīdati santiṭṭhati vimuccati etaṃ santanti passato.  so kho ahaṃ, ānanda, vivicceva kāmehi vivicca akusalehi dhammehi  savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharāmi. tassa mayhaṃ, ānanda, iminā vihārena viharato  kāmasahagatā saññāmanasikārā samudācaranti. svassa me hoti  ābādho ^a^M3.0235^ea^. seyyathāpi, ānanda, sukhino dukkhaṃ uppajjeyya  ^a^T4.0459^ea^ yāvadeva  ābādhāya; evamevassa me kāmasahagatā saññāmanasikārā samudācaranti.  svassa me hoti ābādho.</p>
              <p>[03] ``tassa mayhaṃ, ānanda, etadahosi -- `yaṃnūnāhaṃ  vitakkavicārānaṃ vūpasamā...pe0... dutiyaṃ ^a^V3.0245^ea^ jhānaṃ upasampajja  vihareyya'nti. tassa mayhaṃ, ānanda, avitakke cittaṃ na pakkhandati  nappasīdati na santiṭṭhati na vimuccati etaṃ santanti passato.  tassa mayhaṃ, ānanda, etadahosi -- `ko nu kho hetu ko paccayo,  yena me avitakke cittaṃ na pakkhandati nappasīdati na santiṭṭhati na  vimuccati etaṃ santanti passato'? tassa mayhaṃ, ānanda, etadahosi  -- `vitakkesu kho me ādīnavo adiṭṭho, so ca me abahulīkato,  avitakke ca ānisaṃso anadhigato, so ca ^a^P4.0441^ea^ me  anāsevito. tasmā me avitakke cittaṃ na pakkhandati nappasīdati  na santiṭṭhati na vimuccati etaṃ santanti passato'. tassa mayhaṃ,  ānanda, etadahosi -- `sace kho ahaṃ vitakkesu ādīnavaṃ disvā taṃ  bahulaṃ kareyyaṃ, avitakke ānisaṃsaṃ adhigamma tamāseveyyaṃ, ṭhānaṃ kho  panetaṃ vijjati yaṃ me avitakke cittaṃ pakkhandeyya pasīdeyya santiṭṭheyya  vimucceyya etaṃ santanti passato'. so kho ahaṃ, ānanda, aparena  samayena vitakkesu ādīnavaṃ disvā taṃ bahulamakāsiṃ, avitakke  ānisaṃsaṃ adhigamma tamāseviṃ. tassa mayhaṃ, ānanda, avitakke cittaṃ  pakkhandati pasīdati santiṭṭhati vimuccati etaṃ santanti passato.  so kho ahaṃ, ānanda, vitakkavicārānaṃ vūpasamā...pe0... dutiyaṃ  jhānaṃ upasampajja ^a^T4.0460^ea^ viharāmi. tassa mayhaṃ, ānanda, iminā vihārena  viharato vitakkasahagatā saññāmanasikārā samudācaranti. svassa me  hoti ābādho. seyyathāpi, ānanda, sukhino dukkhaṃ uppajjeyya  yāvadeva ābādhāya; evamevassa me vitakkasahagatā saññāmanasikārā  samudācaranti. svassa me hoti ābādho.</p>
              <p>[03] ``tassa mayhaṃ, ānanda, etadahosi -- `yaṃnūnāhaṃ pītiyā ca  virāgā upekkhako ca vihareyyaṃ sato ca sampajāno sukhañca kāyena  paṭisaṃvedeyyaṃ yaṃ taṃ ariyā ācikkhanti -- upekkhako satimā  sukhavihārīti tatiyaṃ jhānaṃ upasampajja vihareyya'nti. tassa mayhaṃ,  ānanda, nippītike cittaṃ na pakkhandati nappasīdati na santiṭṭhati  na vimuccati etaṃ santanti passato. tassa mayhaṃ, ānanda,  etadahosi -- `ko nu kho hetu ko paccayo ^a^M3.0236^ea^, yena me nippītike  cittaṃ na pakkhandati nappasīdati na santiṭṭhati na vimuccati etaṃ  santanti passato'? tassa mayhaṃ, ānanda, etadahosi -- `pītiyā  kho me ādīnavo adiṭṭho, so ca me abahulīkato, nippītike ca  ānisaṃso anadhigato, so ca me anāsevito. tasmā me  nippītike cittaṃ na pakkhandati nappasīdati na santiṭṭhati ^a^P4.0442^ea^  na vimuccati etaṃ santanti passato'. tassa mayhaṃ,  ānanda, etadahosi -- `sace kho ahaṃ pītiyā ādīnavaṃ disvā taṃ  ^a^V3.0246^ea^  bahulaṃ kareyyaṃ, nippītike ānisaṃsaṃ adhigamma tamāseveyyaṃ, ṭhānaṃ kho  panetaṃ vijjati yaṃ me nippītike cittaṃ pakkhandeyya pasīdeyya  santiṭṭheyya vimucceyya etaṃ santanti passato'. so kho ahaṃ,  ānanda, aparena samayena pītiyā ādīnavaṃ disvā taṃ bahulamakāsiṃ,  nippītike ānisaṃsaṃ adhigamma tamāseviṃ. tassa mayhaṃ, ānanda,  nippītike cittaṃ pakkhandati pasīdati santiṭṭhati vimuccati etaṃ  santanti passato. so ^a^T4.0461^ea^ kho ahaṃ, ānanda, pītiyā ca  virāgā...pe0...  tatiyaṃ jhānaṃ upasampajja viharāmi. tassa mayhaṃ,  ānanda, iminā vihārena viharato pītisahagatā saññāmanasikārā  samudācaranti. svassa me hoti ābādho. seyyathāpi, ānanda,  sukhino dukkhaṃ uppajjeyya yāvadeva ābādhāya; evamevassa me  pītisahagatā saññāmanasikārā samudācaranti. svassa me hoti  ābādho.</p>
              <p>[03] ``tassa mayhaṃ, ānanda, etadahosi -- `yaṃnūnāhaṃ sukhassa ca  pahānā dukkhassa ca pahānā pubbeva somanassadomanassānaṃ atthaṅgamā  adukkhamasukhaṃ upekkhāsatipārisuddhiṃ catutthaṃ jhānaṃ upasampajja  vihareyya'nti. tassa mayhaṃ, ānanda, adukkhamasukhe cittaṃ na  pakkhandati nappasīdati na santiṭṭhati na vimuccati etaṃ santanti  passato. tassa mayhaṃ, ānanda, etadahosi -- `ko nu kho hetu  ko paccayo, yena me adukkhamasukhe cittaṃ na pakkhandati nappasīdati  na santiṭṭhati na vimuccati etaṃ santanti passato'? tassa mayhaṃ,  ānanda, etadahosi -- `upekkhāsukhe kho me ādīnavo adiṭṭho, so  ca me abahulīkato, adukkhamasukhe ca ānisaṃso anadhigato, so ca  me anāsevito. tasmā me adukkhamasukhe cittaṃ na pakkhandati  nappasīdati na santiṭṭhati na vimuccati etaṃ ^a^T4.0462^ea^ santanti passato'.  tassa mayhaṃ, ānanda, etadahosi -- `sace kho ahaṃ upekkhāsukhe  ādīnavaṃ disvā taṃ ^a^P4.0443^ea^ bahulaṃ kareyyaṃ, adukkhamasukhe  ānisaṃsaṃ adhigamma tamāseveyyaṃ, ṭhānaṃ ^a^M3.0237^ea^ kho panetaṃ vijjati yaṃ me  adukkhamasukhe cittaṃ pakkhandeyya pasīdeyya santiṭṭheyya vimucceyya etaṃ  santanti passato'. so kho ahaṃ, ānanda, aparena samayena  upekkhāsukhe ādīnavaṃ disvā taṃ bahulamakāsiṃ adukkhamasukhe  ānisaṃsaṃ adhigamma tamāseviṃ. tassa mayhaṃ, ānanda, adukkhamasukhe  cittaṃ pakkhandati pasīdati santiṭṭhati vimuccati etaṃ santanti  passato. so kho ahaṃ, ānanda, sukhassa ca pahānā...pe0...  ^a^V3.0247^ea^ catutthaṃ jhānaṃ upasampajja viharāmi. tassa  mayhaṃ, ānanda, iminā vihārena viharato upekkhāsahagatā  saññāmanasikārā samudācaranti. svassa me hoti ābādho.  seyyathāpi, ānanda, sukhino dukkhaṃ uppajjeyya yāvadeva ābādhāya;  evamevassa me upekkhāsahagatā saññāmanasikārā samudācaranti.  svassa me hoti ābādho.</p>
              <p>[03] ``tassa mayhaṃ, ānanda, etadahosi -- `yaṃnūnāhaṃ sabbaso  rūpasaññānaṃ samatikkamā paṭighasaññānaṃ atthaṅgamā nānattasaññānaṃ  amanasikārā ``ananto ākāso''ti ākāsānañcāyatanaṃ upasampajja  vihareyya'nti. tassa mayhaṃ, ānanda, ākāsānañcāyatane cittaṃ na  pakkhandati nappasīdati na santiṭṭhati na vimuccati etaṃ santanti  passato. tassa mayhaṃ, ānanda, etadahosi -- `ko nu kho hetu  ko paccayo, yena ^a^T4.0463^ea^ me ākāsānañcāyatane cittaṃ na pakkhandati  nappasīdati na santiṭṭhati na vimuccati etaṃ santanti passato'?  tassa mayhaṃ, ānanda, etadahosi -- `rūpesu kho me ādīnavo  adiṭṭho, so ca abahulīkato, ākāsānañcāyatane ca ānisaṃso  anadhigato, so ca me anāsevito. tasmā me ākāsānañcāyatane  cittaṃ na pakkhandati nappasīdati na santiṭṭhati na vimuccati etaṃ  santanti ^a^P4.0444^ea^ passato'. tassa mayhaṃ, ānanda,  etadahosi -- `sace kho ahaṃ rūpesu ādīnavaṃ disvā taṃ bahulaṃ  kareyyaṃ, ākāsānañcāyatane ānisaṃsaṃ adhigamma tamāseveyyaṃ, ṭhānaṃ  kho panetaṃ vijjati yaṃ me ākāsānañcāyatane cittaṃ pakkhandeyya  pasīdeyya santiṭṭheyya vimucceyya etaṃ santanti passato'. so kho  ahaṃ, ānanda, aparena samayena rūpesu ādīnavaṃ disvā taṃ  bahulamakāsiṃ, ākāsānañcāyatane ānisaṃsaṃ adhigamma tamāseviṃ.  tassa mayhaṃ, ānanda, ākāsānañcāyatane cittaṃ pakkhandati pasīdati  santiṭṭhati vimuccati etaṃ santanti passato. so kho ahaṃ, ānanda,  sabbaso rūpasaññānaṃ samatikkamā ^a^M3.0238^ea^ paṭighasaññānaṃ atthaṅgamā  nānattasaññānaṃ amanasikārā `ananto ākāso'ti  ākāsānañcāyatanaṃ upasampajja viharāmi. tassa mayhaṃ, ānanda,  iminā vihārena viharato rūpasahagatā saññāmanasikārā samudācaranti.  svassa me hoti ābādho. seyyathāpi, ānanda, sukhino dukkhaṃ  uppajjeyya yāvadeva ābādhāya; evamevassa me rūpasahagatā  saññāmanasikārā samudācaranti. svassa me hoti ābādho.</p>
              <p>[03] ``tassa ^a^T4.0464^ea^ mayhaṃ, ānanda, etadahosi -- `yaṃnūnāhaṃ sabbaso  ākāsānañcāyatanaṃ samatikkamma ^a^V3.0248^ea^ ``anantaṃ viññāṇa''nti  viññāṇañcāyatanaṃ upasampajja vihareyya'nti. tassa mayhaṃ, ānanda,  viññāṇañcāyatane cittaṃ na pakkhandati nappasīdati na santiṭṭhati na  vimuccati etaṃ santanti passato. tassa mayhaṃ, ānanda, etadahosi  -- `ko nu kho hetu ko paccayo, yena me viññāṇañcāyatane cittaṃ  na pakkhandati nappasīdati na santiṭṭhati na vimuccati etaṃ santanti  passato'? tassa mayhaṃ, ānanda, etadahosi -- `ākāsānañcāyatane  kho me ādīnavo adiṭṭho, so ca abahulīkato, viññāṇañcāyatane ca  ānisaṃso anadhigato, so ca me anāsevito. tasmā me  viññāṇañcāyatane cittaṃ na pakkhandati nappasīdati na santiṭṭhati na  vimuccati etaṃ santanti passato'. tassa mayhaṃ, ānanda, etadahosi  -- `sace kho ahaṃ ākāsānañcāyatane ādīnavaṃ disvā taṃ bahulaṃ  ^a^P4.0445^ea^ kareyyaṃ, viññāṇañcāyatane ānisaṃsaṃ adhigamma  tamāseveyyaṃ, ṭhānaṃ kho panetaṃ vijjati yaṃ me viññāṇañcāyatane cittaṃ  pakkhandeyya pasīdeyya santiṭṭheyya vimucceyya etaṃ santanti passato'.  so kho ahaṃ, ānanda, aparena samayena ākāsānañcāyatane ādīnavaṃ  disvā taṃ bahulamakāsiṃ, viññāṇañcāyatane ānisaṃsaṃ adhigamma  tamāseviṃ. tassa mayhaṃ, ānanda, viññāṇañcāyatane cittaṃ pakkhandati  pasīdati santiṭṭhati vimuccati etaṃ santanti passato. so kho  ahaṃ, ānanda, sabbaso ākāsānañcāyatanaṃ samatikkamma `anantaṃ  viññāṇa'nti viññāṇañcāyatanaṃ ^a^T4.0465^ea^ upasampajja viharāmi. tassa mayhaṃ,  ānanda, iminā vihārena viharato ākāsānañcāyatanasahagatā  saññāmanasikārā samudācaranti. svassa me hoti ābādho.  seyyathāpi, ānanda, sukhino dukkhaṃ uppajjeyya yāvadeva ābādhāya  ^a^M3.0239^ea^; evamevassa me ākāsānañcāyatanasahagatā saññāmanasikārā  samudācaranti. svassa me hoti ābādho.</p>
              <p>[03] ``tassa mayhaṃ, ānanda, etadahosi -- `yaṃnūnāhaṃ sabbaso  viññāṇañcāyatanaṃ samatikkamma natthi kiñcīti ākiñcaññāyatanaṃ  upasampajja vihareyya'nti. tassa mayhaṃ, ānanda, ākiñcaññāyatane  cittaṃ na pakkhandati nappasīdati na santiṭṭhati na vimuccati etaṃ  santanti passato. tassa mayhaṃ, ānanda, etadahosi -- `ko nu  kho hetu ko paccayo, yena me ākiñcaññāyatane cittaṃ na pakkhandati  nappasīdati na santiṭṭhati na vimuccati etaṃ santanti passato'?  tassa mayhaṃ, ānanda, etadahosi -- `viññāṇañcāyatane kho me  ādīnavo adiṭṭho, so ca me abahulīkato, ākiñcaññāyatane ca  ānisaṃso anadhigato, so ca me anāsevito. tasmā me  ākiñcaññāyatane cittaṃ na pakkhandati nappasīdati na santiṭṭhati  ^a^V3.0249^ea^ na vimuccati etaṃ santanti passato'. tassa mayhaṃ, ānanda, etadahosi  -- `sace kho ahaṃ viññāṇañcāyatane ādīnavaṃ disvā taṃ bahulaṃ  kareyyaṃ, ākiñcaññāyatane ānisaṃsaṃ adhigamma tamāseveyyaṃ, ṭhānaṃ kho  ^a^T4.0466^ea^ panetaṃ vijjati yaṃ me ākiñcaññāyatane ^a^P4.0446^ea^ cittaṃ  pakkhandeyya pasīdeyya santiṭṭheyya vimucceyya etaṃ santanti passato'.  so kho ahaṃ, ānanda, aparena samayena viññāṇañcāyatane ādīnavaṃ  disvā taṃ bahulamakāsiṃ, ākiñcaññāyatane ānisaṃsaṃ adhigamma  tamāseviṃ. tassa mayhaṃ, ānanda, ākiñcaññāyatane cittaṃ  pakkhandati pasīdati santiṭṭhati vimuccati etaṃ santanti passato.  so kho ahaṃ, ānanda, sabbaso viññāṇañcāyatanaṃ samatikkamma  `natthi kiñcī'ti ākiñcaññāyatanaṃ upasampajja viharāmi. tassa  mayhaṃ, ānanda, iminā vihārena viharato viññāṇañcāyatanasahagatā  saññāmanasikārā samudācaranti. svassa me hoti ābādho.  seyyathāpi, ānanda, sukhino dukkhaṃ uppajjeyya yāvadeva ābādhāya;  evamevassa me viññāṇañcāyatanasahagatā saññāmanasikārā  samudācaranti. svassa me hoti ābādho.</p>
              <p>[03] ``tassa mayhaṃ, ānanda, etadahosi -- `yaṃnūnāhaṃ sabbaso  ākiñcaññāyatanaṃ samatikkamma nevasaññānāsaññāyatanaṃ upasampajja  vihareyya'nti. tassa mayhaṃ, ānanda, nevasaññānāsaññāyatane cittaṃ  na pakkhandati nappasīdati na santiṭṭhati na vimuccati etaṃ santanti  passato. tassa mayhaṃ, ānanda, etadahosi ^a^M3.0240^ea^ -- `ko nu kho hetu  ko paccayo, yena me nevasaññānāsaññāyatane cittaṃ na pakkhandati  nappasīdati na santiṭṭhati na vimuccati etaṃ santanti passato'?  tassa mayhaṃ, ānanda, etadahosi -- `ākiñcaññāyatane kho me  ādīnavo adiṭṭho, so ca me abahulīkato, nevasaññānāsaññāyatane ^a^T4.0467^ea^  ca ānisaṃso anadhigato, so ca me anāsevito. tasmā me  nevasaññānāsaññāyatane cittaṃ na pakkhandati nappasīdati na santiṭṭhati  na vimuccati etaṃ santanti passato'. tassa mayhaṃ, ānanda,  etadahosi -- `sace kho ahaṃ ākiñcaññāyatane ādīnavaṃ disvā taṃ  bahulaṃ kareyyaṃ, nevasaññānāsaññāyatane ānisaṃsaṃ adhigamma  tamāseveyyaṃ, ṭhānaṃ kho panetaṃ vijjati yaṃ me nevasaññānāsaññāyatane  cittaṃ pakkhandeyya pasīdeyya santiṭṭheyya vimucceyya etaṃ santanti  passato'. so ^a^P4.0447^ea^ kho ahaṃ, ānanda, aparena  samayena ākiñcaññāyatane ādīnavaṃ disvā taṃ bahulamakāsiṃ,  nevasaññānāsaññāyatane ānisaṃsaṃ adhigamma tamāseviṃ. tassa mayhaṃ,  ānanda, nevasaññānāsaññāyatane cittaṃ pakkhandati pasīdati santiṭṭhati  vimuccati etaṃ santanti ^a^V3.0250^ea^ passato. so kho ahaṃ, ānanda, sabbaso  ākiñcaññāyatanaṃ samatikkamma nevasaññānāsaññāyatanaṃ upasampajja  viharāmi. tassa mayhaṃ, ānanda, iminā vihārena viharato  ākiñcaññāyatanasahagatā saññāmanasikārā samudācaranti. svassa  me hoti ābādho. seyyathāpi, ānanda, sukhino dukkhaṃ uppajjeyya  yāvadeva ābādhāya; evamevassa me ākiñcaññāyatanasahagatā  saññāmanasikārā samudācaranti. svassa me hoti ābādho.</p>
              <p>[03] ``tassa mayhaṃ, ānanda, etadahosi -- `yaṃnūnāhaṃ  nevasaññānāsaññāyatanaṃ samatikkamma saññāvedayitanirodhaṃ upasampajja  vihareyya'nti. tassa ^a^T4.0468^ea^ mayhaṃ, ānanda, saññāvedayitanirodhe cittaṃ na  pakkhandati nappasīdati na santiṭṭhati na vimuccati etaṃ santanti  passato. tassa mayhaṃ, ānanda, etadahosi -- `ko nu kho hetu,  ko paccayo, yena me saññāvedayitanirodhe cittaṃ na pakkhandati  nappasīdati na santiṭṭhati na vimuccati etaṃ santanti passato'?  tassa mayhaṃ, ānanda, etadahosi -- `nevasaññānāsaññāyatane kho me  ādīnavo adiṭṭho, so ca me abahulīkato, saññāvedayitanirodhe ca  ānisaṃso anadhigato, so ^a^M3.0241^ea^ ca me anāsevito. tasmā me  saññāvedayitanirodhe cittaṃ na pakkhandati nappasīdati na santiṭṭhati  na vimuccati etaṃ santanti passato'. tassa mayhaṃ, ānanda,  etadahosi -- `sace kho ahaṃ nevasaññānāsaññāyatane ādīnavaṃ  disvā taṃ bahulaṃ kareyyaṃ, saññāvedayitanirodhe ānisaṃsaṃ adhigamma  tamāseveyyaṃ, ṭhānaṃ kho panetaṃ vijjati yaṃ me saññāvedayitanirodhe  cittaṃ pakkhandeyya pasīdeyya santiṭṭheyya vimucceyya etaṃ santanti  passato'. so kho ahaṃ, ānanda, aparena samayena  nevasaññānāsaññāyatane ādīnavaṃ disvā taṃ bahulamakāsiṃ ^a^P4.0448^ea^,  saññāvedayitanirodhe ānisaṃsaṃ adhigamma tamāseviṃ.  tassa mayhaṃ, ānanda, saññāvedayitanirodhe cittaṃ pakkhandati pasīdati  santiṭṭhati vimuccati etaṃ santanti passato. so kho ahaṃ, ānanda,  sabbaso nevasaññānāsaññāyatanaṃ samatikkamma saññāvedayitanirodhaṃ  upasampajja viharāmi, paññāya ca me disvā āsavā parikkhayaṃ  agamaṃsu.</p>
              <p>[03] ``yāvakīvañcāhaṃ ^a^T4.0469^ea^, ānanda, imā nava  anupubbavihārasamāpattiyo na evaṃ anulomapaṭilomaṃ samāpajjimpi  vuṭṭhahimpi, neva tāvāhaṃ, ānanda, sadevake loke samārake sabrahmake  sassamaṇabrāhmaṇiyā pajāya sadevamanussāya `anuttaraṃ sammāsambodhiṃ  abhisambuddho'ti paccaññāsiṃ. yato ca kho ahaṃ, ānanda, imā nava  anupubbavihārasamāpattiyo evaṃ anulomapaṭilomaṃ ^a^V3.0251^ea^ samāpajjimpi  vuṭṭhahimpi, athāhaṃ, ānanda, sadevake loke samārake sabrahmake  sassamaṇabrāhmaṇiyā pajāya sadevamanussāya `anuttaraṃ sammāsambodhiṃ  abhisambuddho'ti paccaññāsiṃ. ñāṇañca pana me dassanaṃ udapādi --  `akuppā me cetovimutti {vimutti (ka0 sī0 ka0)}, ayamantimā jāti, natthi dāni  punabbhavo'''ti. dasamaṃ. </p>
              <p>[06] mahāvaggo catuttho. </p>
              <p>[01] tassuddānaṃ -- </p>
              <p>[21] dve vihārā ca nibbānaṃ, gāvī jhānena pañcamaṃ. </p>
              <p>[22] ānando brāhmaṇā devo, nāgena tapussena cāti.. </p>
            </h4>
          </h3>
          <h3>
            <h3n> 5. sāmaññavaggo </h3n>
            <h4>
              <h4n> 1. sambādhasuttaṃ </h4n>
              <p>[03] 42^b^.^eb^ ekaṃ ^a^M3.0242^ea^ ^a^V3.0252^ea^ ^a^P4.0449^ea^ samayaṃ āyasmā  ānando kosambiyaṃ viharati ghositārāme. atha kho āyasmā  udāyī yenāyasmā ānando tenupasaṅkami; upasaṅkamitvā āyasmatā  ānandena saddhiṃ sammodi. sammodanīyaṃ kathaṃ sāraṇīyaṃ vītisāretvā  ekamantaṃ nisīdi. ekamantaṃ nisinno ^a^T4.0470^ea^ kho āyasmā udāyī  āyasmantaṃ ānandaṃ etadavoca -- ``vuttamidaṃ, āvuso, pañcālacaṇḍena  devaputtena -- </p>
              <p>[21] ``sambādhe gataṃ {sambādhe vata (sī0)} okāsaṃ, avidvā bhūrimedhaso. </p>
              <p>[22] yo jhānamabujjhi buddho, paṭilīnanisabho munī''ti.. </p>
              <p>[01] ``katamo, āvuso, sambādho, katamo sambādhe  okāsādhigamo vutto bhagavatā''ti? ``pañcime, āvuso, kāmaguṇā  sambādho vutto bhagavatā. katame pañca? cakkhuviññeyyā rūpā iṭṭhā  kantā manāpā piyarūpā kāmūpasaṃhitā rajanīyā, sotaviññeyyā  saddā...pe0... ghānaviññeyyā gandhā... jivhāviññeyyā rasā...  kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā  rajanīyā. ime kho, āvuso, pañca kāmaguṇā sambādho vutto  bhagavatā.</p>
              <p>[03] ``idhāvuso, bhikkhu vivicceva kāmehi...pe0... paṭhamaṃ jhānaṃ  upasampajja viharati. ettāvatāpi kho, āvuso, sambādhe  okāsādhigamo vutto bhagavatā pariyāyena. tatrāpatthi sambādho.  kiñca tattha sambādho? yadeva ^a^P4.0450^ea^ tattha  vitakkavicārā aniruddhā honti, ayamettha sambādho.</p>
              <p>[03] ``puna caparaṃ, āvuso, bhikkhu vitakkavicārānaṃ  vūpasamā...pe0... dutiyaṃ jhānaṃ upasampajja viharati. ettāvatāpi  kho, āvuso, sambādhe okāsādhigamo vutto bhagavatā pariyāyena  ^a^V3.0253^ea^. tatrāpatthi sambādho. kiñca tattha sambādho? yadeva tattha   pīti aniruddhā hoti ^a^T4.0471^ea^, ayamettha sambādho.</p>
              <p>[03] ``puna ^a^M3.0243^ea^ caparaṃ, āvuso, bhikkhu pītiyā ca  virāgā...pe0... tatiyaṃ  jhānaṃ upasampajja viharati. ettāvatāpi kho, āvuso, sambādhe  okāsādhigamo vutto bhagavatā pariyāyena. tatrāpatthi sambādho.  kiñca tattha sambādho? yadeva tattha upekkhāsukhaṃ aniruddhaṃ hoti,  ayamettha sambādho.</p>
              <p>[03] ``puna caparaṃ, āvuso, bhikkhu sukhassa ca pahānā...pe0...  catutthaṃ jhānaṃ upasampajja viharati. ettāvatāpi  kho, āvuso, sambādhe okāsādhigamo vutto bhagavatā pariyāyena.  tatrāpatthi sambādho. kiñca tattha sambādho? yadeva tattha rūpasaññā  aniruddhā hoti, ayamettha sambādho.</p>
              <p>[03] ``puna caparaṃ, āvuso, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati.  ettāvatāpi kho, āvuso, sambādhe okāsādhigamo vutto bhagavatā  pariyāyena. tatrāpatthi sambādho. kiñca tattha sambādho? yadeva  tattha ākāsānañcāyatanasaññā aniruddhā hoti, ayamettha sambādho.</p>
              <p>[03] ``puna caparaṃ, āvuso, bhikkhu sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanaṃ ^a^P4.0451^ea^  upasampajja viharati. ettāvatāpi kho, āvuso, sambādhe  okāsādhigamo vutto bhagavatā pariyāyena ^a^T4.0472^ea^. tatrāpatthi sambādho.  kiñca tattha sambādho? yadeva tattha viññāṇañcāyatanasaññā  aniruddhā hoti, ayamettha sambādho.</p>
              <p>[03] ``puna caparaṃ, āvuso, bhikkhu sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanaṃ upasampajja viharati.  ettāvatāpi kho, āvuso, sambādhe okāsādhigamo ^a^V3.0254^ea^ vutto bhagavatā  pariyāyena. tatrāpatthi sambādho. kiñca tattha sambādho? yadeva  tattha ākiñcaññāyatanasaññā aniruddhā hoti, ayamettha sambādho.</p>
              <p>[03] ``puna caparaṃ, āvuso, bhikkhu sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja viharati. ettāvatāpi  kho, āvuso, sambādhe okāsādhigamo vutto bhagavatā pariyāyena.  tatrāpatthi ^a^M3.0244^ea^ sambādho. kiñca tattha sambādho? yadeva tattha  nevasaññānāsaññāyatanasaññā aniruddhā hoti, ayamettha sambādho. </p>
              <p>[01] ``puna caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti.  ettāvatāpi kho, āvuso, sambādhe okāsādhigamo vutto bhagavatā  nippariyāyenā''ti. paṭhamaṃ. </p>
            </h4>
            <h4>
              <h4n> 2. kāyasakkhīsuttaṃ </h4n>
              <p>[03] 43^b^.^eb^ ```kāyasakkhī kāyasakkhī'ti, āvuso,  vuccati. kittāvatā nu kho, āvuso, kāyasakkhī vutto bhagavatā''ti?  ``idhāvuso, bhikkhu vivicceva kāmehi...pe0... paṭhamaṃ jhānaṃ  upasampajja viharati. yathā yathā ca tadāyatanaṃ tathā tathā naṃ kāyena  phusitvā viharati. ettāvatāpi ^a^T4.0473^ea^ kho, āvuso, kāyasakkhī vutto  bhagavatā pariyāyena.</p>
              <p>[03] ``puna ^a^P4.0452^ea^ caparaṃ, āvuso, bhikkhu  vitakkavicārānaṃ vūpasamā...pe0... dutiyaṃ jhānaṃ...  tatiyaṃ jhānaṃ...   catutthaṃ jhānaṃ upasampajja viharati. yathā yathā  ca tadāyatanaṃ tathā tathā naṃ kāyena phusitvā viharati. ettāvatāpi  kho, āvuso, kāyasakkhī vutto bhagavatā pariyāyena.</p>
              <p>[03] ``puna caparaṃ, āvuso, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā ^a^V3.0255^ea^ nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati.  yathā yathā ca tadāyatanaṃ tathā tathā naṃ kāyena phusitvā viharati.  ettāvatāpi kho, āvuso, kāyasakkhī vutto bhagavatā  pariyāyena...pe0....</p>
              <p>[03] ``puna caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti. yathā  yathā ca tadāyatanaṃ tathā tathā naṃ kāyena phusitvā viharati.  ettāvatāpi kho, āvuso, kāyasakkhī vutto bhagavatā  nippariyāyenā''ti. dutiyaṃ. </p>
            </h4>
            <h4>
              <h4n> 3. paññāvimuttasuttaṃ </h4n>
              <p>[03] 44^b^.^eb^ ```paññāvimutto ^a^M3.0245^ea^ paññāvimutto'ti, āvuso,  vuccati. kittāvatā nu kho, āvuso, paññāvimutto vutto  bhagavatā''ti?</p>
              <p>[03] ``idhāvuso, bhikkhu vivicceva kāmehi...pe0... paṭhamaṃ jhānaṃ  upasampajja viharati, paññāya ca naṃ pajānāti. ettāvatāpi kho,  āvuso, paññāvimutto vutto bhagavatā pariyāyena...pe0....</p>
              <p>[03] ``puna ^a^T4.0474^ea^ ^a^P4.0453^ea^ caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti, paññāya  ca naṃ pajānāti. ettāvatāpi kho, āvuso, paññāvimutto vutto  bhagavatā nippariyāyenā''ti. tatiyaṃ. </p>
            </h4>
            <h4>
              <h4n> 4. ubhatobhāgavimuttasuttaṃ </h4n>
              <p>[03] 45^b^.^eb^ ```ubhatobhāgavimutto ^a^V3.0256^ea^ ubhatobhāgavimutto'ti,  āvuso, vuccati. kittāvatā nu kho, āvuso, ubhatobhāgavimutto  vutto bhagavatā''ti?</p>
              <p>[03] ``idhāvuso, bhikkhu vivicceva kāmehi...pe0... paṭhamaṃ jhānaṃ  upasampajja viharati. yathā yathā ca tadāyatanaṃ tathā tathā naṃ kāyena  phusitvā viharati, paññāya ca naṃ pajānāti. ettāvatāpi kho,  āvuso, ubhatobhāgavimutto vutto bhagavatā pariyāyena...pe0.... </p>
              <p>[01] ``puna ^a^T4.0475^ea^ caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti. yathā  yathā ca tadāyatanaṃ tathā tathā naṃ kāyena phusitvā viharati, paññāya  ca naṃ pajānāti. ettāvatāpi kho, āvuso, ubhatobhāgavimutto vutto  bhagavatā nippariyāyenā''ti. catutthaṃ. </p>
            </h4>
            <h4>
              <h4n> 5. sandiṭṭhikadhammasuttaṃ </h4n>
              <p>[03] 46^b^.^eb^ ```sandiṭṭhiko dhammo sandiṭṭhiko dhammo'ti,  āvuso, vuccati. kittāvatā nu kho, āvuso, sandiṭṭhiko dhammo  vutto bhagavatā''ti?</p>
              <p>[03] ``idhāvuso, bhikkhu vivicceva kāmehi...pe0... paṭhamaṃ jhānaṃ  upasampajja viharati. ettāvatāpi ^a^M3.0246^ea^ kho, āvuso, sandiṭṭhiko dhammo  vutto bhagavatā pariyāyena...pe0.... </p>
              <p>[01] ``puna caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti.  ettāvatāpi kho, āvuso, sandiṭṭhiko dhammo vutto bhagavatā  nippariyāyenā''ti. pañcamaṃ. </p>
            </h4>
            <h4>
              <h4n> 6. sandiṭṭhikanibbānasuttaṃ </h4n>
              <p>[03] 47^b^.^eb^ ```sandiṭṭhikaṃ ^a^V3.0257^ea^ nibbānaṃ sandiṭṭhikaṃ  nibbāna'nti, āvuso, vuccati. kittāvatā nu kho, āvuso,  sandiṭṭhikaṃ nibbānaṃ vuttaṃ bhagavatā''ti?</p>
              <p>[03] ``idhāvuso, bhikkhu vivicceva kāmehi...pe0... paṭhamaṃ jhānaṃ  upasampajja viharati. ettāvatāpi kho, āvuso, sandiṭṭhikaṃ nibbānaṃ  vuttaṃ bhagavatā pariyāyena...pe0....</p>
              <p>[03] ``puna caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti.  ettāvatāpi kho, āvuso, sandiṭṭhikaṃ nibbānaṃ vuttaṃ bhagavatā  nippariyāyenā''ti. chaṭṭhaṃ. </p>
            </h4>
            <h4>
              <h4n> 7. nibbānasuttaṃ </h4n>
              <p>[03] 48^b^.^eb^ ```nibbānaṃ ^a^P4.0454^ea^  nibbāna'nti, āvuso, vuccati...pe0....  sattamaṃ. </p>
            </h4>
            <h4>
              <h4n> 8. parinibbānasuttaṃ </h4n>
              <p>[03] 49^b^.^eb^ ```parinibbānaṃ parinibbāna'nti...pe0....  aṭṭhamaṃ. </p>
            </h4>
            <h4>
              <h4n> 9. tadaṅganibbānasuttaṃ </h4n>
              <p>[03] 50^b^.^eb^ ```tadaṅganibbānaṃ ^a^V3.0258^ea^ tadaṅganibbāna'nti, āvuso,  vuccati...pe0.... navamaṃ. </p>
            </h4>
            <h4>
              <h4n> 10. diṭṭhadhammanibbānasuttaṃ </h4n>
              <p>[03] 51^b^.^eb^ ```diṭṭhadhammanibbānaṃ diṭṭhadhammanibbāna'nti,  āvuso, vuccati. kittāvatā nu kho, āvuso diṭṭhadhammanibbānaṃ vuttaṃ  bhagavatā''ti?</p>
              <p>[03] ``idhāvuso, bhikkhu vivicceva kāmehi ^a^M3.0247^ea^ ...pe0... paṭhamaṃ jhānaṃ  upasampajja viharati. ettāvatāpi kho, āvuso, diṭṭhadhammanibbānaṃ  vuttaṃ bhagavatā pariyāyena ^a^T4.0476^ea^ ...pe0.... </p>
              <p>[01] ``puna caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti.  ettāvatāpi kho, āvuso, diṭṭhadhammanibbānaṃ vuttaṃ bhagavatā  nippariyāyenā''ti. dasamaṃ. </p>
              <p>[06] sāmaññavaggo pañcamo. </p>
              <p>[01] tassuddānaṃ -- </p>
              <p>[21] sambādho ^a^P4.0455^ea^ kāyasakkhī paññā, </p>
              <p>[27] ubhatobhāgo sandiṭṭhikā dve. </p>
              <p>[26] nibbānaṃ parinibbānaṃ, </p>
              <p>[22] tadaṅgadiṭṭhadhammikena cāti.. </p>
              <p>[06] paṭhamapaṇṇāsakaṃ samattaṃ. </p>
            </h4>
          </h3>
        </h2>
        <h2>
          <h2n> 2. dutiyapaṇṇāsakaṃ </h2n>
          <h3>
            <h3n> (6) 1. khemavaggo </h3n>
            <h4>
              <h4n> 1. khemasuttaṃ </h4n>
              <p>[03] 52^b^.^eb^ ```khemaṃ ^a^T4.0477^ea^ khema'nti ^a^M3.0248^ea^ ^a^V3.0259^ea^, āvuso, vuccati.  kittāvatā nu kho, āvuso, khemaṃ vuttaṃ bhagavatā''ti?</p>
              <p>[03] ``idhāvuso, bhikkhu vivicceva kāmehi...pe0... paṭhamaṃ jhānaṃ  upasampajja viharati. ettāvatāpi kho, āvuso, khemaṃ vuttaṃ bhagavatā  pariyāyena...pe0....</p>
              <p>[03] ``puna caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti.  ettāvatāpi kho, āvuso, khemaṃ vuttaṃ bhagavatā nippariyāyenā''ti.  paṭhamaṃ. </p>
            </h4>
            <h4>
              <h4n> 2. khemappattasuttaṃ </h4n>
              <p>[03] 53^b^.^eb^ khemappatto khemappattoti, āvuso,  vuccati...pe0.... dutiyaṃ. </p>
            </h4>
            <h4>
              <h4n> 3. amatasuttaṃ </h4n>
              <p>[03] 54^b^.^eb^ amataṃ amatanti, āvuso, vuccati...pe0....  tatiyaṃ. </p>
            </h4>
            <h4>
              <h4n> 4. amatappattasuttaṃ </h4n>
              <p>[03] 55^b^.^eb^ amatappatto amatappattoti, āvuso,  vuccati...pe0.... catutthaṃ. </p>
            </h4>
            <h4>
              <h4n> 5. abhayasuttaṃ </h4n>
              <p>[03] 56^b^.^eb^ abhayaṃ ^a^V3.0260^ea^ abhayanti, āvuso, vuccati...pe0....  pañcamaṃ. </p>
            </h4>
            <h4>
              <h4n> 6. abhayappattasuttaṃ </h4n>
              <p>[03] 57^b^.^eb^ abhayappatto abhayappattoti, āvuso,  vuccati...pe0.... chaṭṭhaṃ. </p>
            </h4>
            <h4>
              <h4n> 7. passaddhisuttaṃ </h4n>
              <p>[03] 58^b^.^eb^ passaddhi passaddhīti, āvuso, vuccati...pe0....  sattamaṃ. </p>
            </h4>
            <h4>
              <h4n> 8. anupubbapassaddhisuttaṃ </h4n>
              <p>[03] 59^b^.^eb^ anupubbapassaddhi ^a^M3.0249^ea^ ^a^P4.0456^ea^  anupubbapassaddhīti, āvuso, vuccati...pe0.... aṭṭhamaṃ. </p>
            </h4>
            <h4>
              <h4n> 9. nirodhasuttaṃ </h4n>
              <p>[03] 60^b^.^eb^ nirodho nirodhoti, āvuso, vuccati...pe0....  navamaṃ. </p>
            </h4>
            <h4>
              <h4n> 10. anupubbanirodhasuttaṃ </h4n>
              <p>[03] 61^b^.^eb^ ```anupubbanirodho anupubbanirodho'ti,  āvuso, vuccati. kittāvatā ^a^T4.0478^ea^ nu kho, āvuso, anupubbanirodho  vutto bhagavatā''ti?</p>
              <p>[03] ``idhāvuso, bhikkhu vivicceva kāmehi...pe0... paṭhamaṃ jhānaṃ  upasampajja viharati. ettāvatāpi kho, āvuso, anupubbanirodho  vutto bhagavatā pariyāyena...pe0... ^a^V3.0261^ea^.</p>
              <p>[03] ``puna caparaṃ, āvuso, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti.  ettāvatāpi kho, āvuso, anupubbanirodho vutto bhagavatā  nippariyāyenā''ti. dasamaṃ. </p>
            </h4>
            <h4>
              <h4n> 11. abhabbasuttaṃ </h4n>
              <p>[03] 62^b^.^eb^ ``nava, bhikkhave, dhamme appahāya abhabbo  arahattaṃ sacchikātuṃ. katame nava? rāgaṃ, dosaṃ, mohaṃ, kodhaṃ,  upanāhaṃ, makkhaṃ, paḷāsaṃ, issaṃ, macchariyaṃ -- ime kho, bhikkhave,  nava dhamme appahāya abhabbo arahattaṃ sacchikātuṃ.</p>
              <p>[03] ``nava, bhikkhave, dhamme pahāya bhabbo arahattaṃ sacchikātuṃ.  katame nava? rāgaṃ, dosaṃ, mohaṃ, kodhaṃ, upanāhaṃ, makkhaṃ, paḷāsaṃ,  issaṃ, macchariyaṃ -- ime kho, bhikkhave, nava dhamme pahāya bhabbo  arahattaṃ sacchikātu''nti. ekādasamaṃ. </p>
              <p>[06] khemavaggo paṭhamo. </p>
              <p>[01] tassuddānaṃ -- </p>
              <p>[21] khemo ^a^P4.0457^ea^ ca amatañceva, abhayaṃ  passaddhiyena ca. </p>
              <p>[22] nirodho anupubbo ca, dhammaṃ pahāya bhabbena cāti.. </p>
            </h4>
          </h3>
          <h3>
            <h3n> (7) 2. satipaṭṭhānavaggo </h3n>
            <h4>
              <h4n> 1. sikkhādubbalyasuttaṃ </h4n>
              <p>[03] 63^b^.^eb^ ``pañcimāni ^a^T4.0479^ea^ ^a^M3.0250^ea^ ^a^V3.0262^ea^, bhikkhave, sikkhādubbalyāni.  katamāni pañca? pāṇātipāto, adinnādānaṃ, kāmesumicchācāro,  musāvādo, surāmerayamajjapamādaṭṭhānaṃ -- imāni kho, bhikkhave, pañca  sikkhādubbalyāni.</p>
              <p>[03] ``imesaṃ kho, bhikkhave, pañcannaṃ sikkhādubbalyānaṃ pahānāya  cattāro satipaṭṭhānā bhāvetabbā. katame cattāro? idha, bhikkhave,  bhikkhu kāye kāyānupassī viharati ātāpī sampajāno satimā  vineyya loke abhijjhādomanassaṃ; vedanāsu...pe0...  citte...pe0...  dhammesu dhammānupassī viharati ātāpī sampajāno  satimā vineyya loke abhijjhādomanassaṃ. imesaṃ kho, bhikkhave,  pañcannaṃ sikkhādubbalyānaṃ pahānāya ime cattāro satipaṭṭhānā  bhāvetabbā''ti. paṭhamaṃ. </p>
            </h4>
            <h4>
              <h4n> 2. nīvaraṇasuttaṃ </h4n>
              <p>[03] 64^b^.^eb^ ``pañcimāni, bhikkhave, nīvaraṇāni.  katamāni pañca? kāmacchandanīvaraṇaṃ, byāpādanīvaraṇaṃ,  thinamiddhanīvaraṇaṃ ^a^P4.0458^ea^, uddhaccakukkuccanīvaraṇaṃ,  vicikicchānīvaraṇaṃ -- imāni kho, bhikkhave, pañca nīvaraṇāni.</p>
              <p>[03] ``imesaṃ kho, bhikkhave, pañcannaṃ nīvaraṇānaṃ pahānāya cattāro  satipaṭṭhānā bhāvetabbā. katame cattāro? idha, bhikkhave, bhikkhu  kāye kāyānupassī viharati ātāpī sampajāno satimā vineyya  loke abhijjhādomanassaṃ; vedanāsu...pe0...  citte...pe0... ^a^V3.0263^ea^  dhammesu dhammānupassī viharati ātāpī sampajāno  satimā vineyya loke abhijjhādomanassaṃ. imesaṃ ^a^T4.0480^ea^ kho, bhikkhave,  pañcannaṃ nīvaraṇānaṃ pahānāya ime cattāro satipaṭṭhānā bhāvetabbā''ti.  dutiyaṃ. </p>
            </h4>
            <h4>
              <h4n> 3. kāmaguṇasuttaṃ </h4n>
              <p>[03] 65^b^.^eb^ ``pañcime, bhikkhave, kāmaguṇā. katame  pañca? cakkhuviññeyyā rūpā iṭṭhā kantā manāpā piyarūpā  kāmūpasaṃhitā rajanīyā, sotaviññeyyā saddā...pe0... ghānaviññeyyā  gandhā... jivhāviññeyyā rasā... kāyaviññeyyā phoṭṭhabbā ^a^M3.0251^ea^ iṭṭhā kantā  manāpā piyarūpā kāmūpasaṃhitā rajanīyā. ime kho, bhikkhave, pañca  kāmaguṇā.</p>
              <p>[03] ``imesaṃ kho, bhikkhave, pañcannaṃ kāmaguṇānaṃ pahānāya...pe0...  ime cattāro satipaṭṭhānā bhāvetabbā''ti. tatiyaṃ. </p>
            </h4>
            <h4>
              <h4n> 4. upādānakkhandhasuttaṃ </h4n>
              <p>[03] 66^b^.^eb^ ``pañcime, bhikkhave, upādānakkhandhā.  katame pañca? rūpupādānakkhandho, vedanupādānakkhandho,  saññupādānakkhandho, saṅkhārupādānakkhandho, viññāṇupādānakkhandho  -- ime ^a^P4.0459^ea^ kho, bhikkhave, pañcupādānakkhandhā.</p>
              <p>[03] ``imesaṃ kho, bhikkhave, pañcannaṃ upādānakkhandhānaṃ  pahānāya...pe0... ime cattāro satipaṭṭhānā bhāvetabbā''ti. catutthaṃ. </p>
            </h4>
            <h4>
              <h4n> 5. orambhāgiyasuttaṃ </h4n>
              <p>[03] 67^b^.^eb^ ``pañcimāni, bhikkhave, orambhāgiyāni  saṃyojanāni. katamāni pañca? sakkāyadiṭṭhi, vicikicchā,  sīlabbataparāmāso, kāmacchando, byāpādo -- imāni kho, bhikkhave,  pañcorambhāgiyāni saṃyojanāni.</p>
              <p>[03] ``imesaṃ ^a^V3.0264^ea^ kho, bhikkhave, pañcannaṃ orambhāgiyānaṃ saṃyojanānaṃ  pahānāya...pe0... ime cattāro satipaṭṭhānā bhāvetabbā''ti. pañcamaṃ. </p>
            </h4>
            <h4>
              <h4n> 6. gatisuttaṃ </h4n>
              <p>[03] 68^b^.^eb^ ``pañcimā, bhikkhave, gatiyo. katamā pañca?  nirayo, tiracchānayoni ^a^T4.0481^ea^, pettivisayo, manussā, devā -- imā  kho, bhikkhave, pañca gatiyo.</p>
              <p>[03] ``imāsaṃ kho, bhikkhave, pañcannaṃ gatīnaṃ pahānāya...pe0...  ime cattāro satipaṭṭhānā bhāvetabbā''ti. chaṭṭhaṃ. </p>
            </h4>
            <h4>
              <h4n> 7. macchariyasuttaṃ </h4n>
              <p>[03] 69^b^.^eb^ ``pañcimāni, bhikkhave, macchariyāni.  katamāni pañca? āvāsamacchariyaṃ, kulamacchariyaṃ, lābhamacchariyaṃ,  vaṇṇamacchariyaṃ, dhammamacchariyaṃ -- imāni kho, bhikkhave, pañca  macchariyāni.</p>
              <p>[03] ``imesaṃ ^a^M3.0252^ea^ kho, bhikkhave, pañcannaṃ macchariyānaṃ  pahānāya...pe0... ime cattāro satipaṭṭhānā bhāvetabbā''ti. sattamaṃ. </p>
            </h4>
            <h4>
              <h4n> 8. uddhambhāgiyasuttaṃ </h4n>
              <p>[03] 70^b^.^eb^ ``pañcimāni ^a^P4.0460^ea^, bhikkhave,  uddhambhāgiyāni saṃyojanāni. katamāni pañca? rūparāgo,  arūparāgo, māno, uddhaccaṃ, avijjā -- imāni kho, bhikkhave,  pañcuddhambhāgiyāni saṃyojanāni.</p>
              <p>[03] ``imesaṃ kho, bhikkhave, pañcannaṃ uddhambhāgiyānaṃ saṃyojanānaṃ  pahānāya...pe0... ime cattāro satipaṭṭhānā bhāvetabbā''ti. aṭṭhamaṃ. </p>
            </h4>
            <h4>
              <h4n> 9. cetokhilasuttaṃ </h4n>
              <p>[03] 71^b^.^eb^ {a0 ni0  5.205; dī0 ni0 3.319; ma0 ni0 1.185}   ``pañcime ^a^V3.0265^ea^, bhikkhave,  cetokhilā {cetokhīlā (ka0)}. katame  pañca? idha bhikkhave, bhikkhu satthari kaṅkhati vicikicchati  nādhimuccati na sampasīdati. yo so, bhikkhave, bhikkhu satthari  kaṅkhati vicikicchati nādhimuccati na sampasīdati, tassa cittaṃ na  namati ātappāya anuyogāya sātaccāya padhānāya. yassa cittaṃ na  namati ātappāya anuyogāya sātaccāya padhānāya ^a^T4.0482^ea^, ayaṃ paṭhamo  cetokhilo.</p>
              <p>[03] ``puna caparaṃ, bhikkhave, bhikkhu dhamme kaṅkhati...pe0...  saṅghe kaṅkhati... sikkhāya kaṅkhati... sabrahmacārīsu kupito  hoti anattamano āhatacitto khilajāto. yo so, bhikkhave,  bhikkhu sabrahmacārīsu kupito hoti anattamano āhatacitto  khilajāto, tassa cittaṃ na namati ātappāya anuyogāya sātaccāya  padhānāya. yassa cittaṃ na namati ātappāya anuyogāya sātaccāya  padhānāya, ayaṃ pañcamo cetokhilo.</p>
              <p>[03] ``imesaṃ, kho, bhikkhave, pañcannaṃ cetokhilānaṃ  pahānāya...pe0... ime cattāro satipaṭṭhānā bhāvetabbā''ti. navamaṃ. </p>
            </h4>
            <h4>
              <h4n> 10. cetasovinibandhasuttaṃ </h4n>
              <p>[03] 72^b^.^eb^ ``pañcime ^a^P4.0461^ea^, bhikkhave,  cetasovinibandhā {cetovinibaddhā (sāratthadīpanīṭīkā) a0 ni0  5.206; dī0 ni0 3.320}.  katame pañca? idha, bhikkhave, bhikkhu kāmesu  avītarāgo hoti avigatacchando avigatapemo avigatapipāso  ^a^M3.0253^ea^ avigatapariḷāho avigatataṇho. yo so, bhikkhave, bhikkhu kāmesu  avītarāgo hoti avigatacchando avigatapemo avigatapipāso  avigatapariḷāho avigatataṇho, tassa cittaṃ na namati ātappāya  anuyogāya sātaccāya padhānāya. yassa cittaṃ na namati ātappāya  anuyogāya sātaccāya padhānāya, ayaṃ paṭhamo cetasovinibandho.</p>
              <p>[03] ``puna caparaṃ, bhikkhave, bhikkhu kāye avītarāgo  hoti...pe0... rūpe avītarāgo hoti... yāvadatthaṃ udarāvadehakaṃ  bhuñjitvā seyyasukhaṃ passasukhaṃ middhasukhaṃ anuyutto viharati  ^a^V3.0266^ea^ ... aññataraṃ devanikāyaṃ paṇidhāya brahmacariyaṃ carati -- `imināhaṃ  sīlena vā vatena vā tapena vā brahmacariyena vā devo vā bhavissāmi  devaññataro ^a^T4.0483^ea^ vā'ti. yo so, bhikkhave, bhikkhu aññataraṃ devanikāyaṃ  paṇidhāya brahmacariyaṃ carati -- `imināhaṃ sīlena vā vatena vā tapena  vā brahmacariyena vā devo vā bhavissāmi devaññataro vā'ti, tassa  cittaṃ na namati ātappāya anuyogāya sātaccāya padhānāya. yassa  cittaṃ na namati ātappāya anuyogāya sātaccāya padhānāya, ayaṃ  pañcamo cetasovinibandho. ime kho, bhikkhave, pañca  cetasovinibandhā.</p>
              <p>[03] ``imesaṃ kho, bhikkhave, pañcannaṃ cetasovinibandhānaṃ pahānāya  cattāro satipaṭṭhānā bhāvetabbā. katame cattāro? idha, bhikkhave,  bhikkhu kāye kāyānupassī viharati ātāpī sampajāno satimā  vineyya loke abhijjhādomanassaṃ; vedanāsu...pe0... citte...pe0...  dhammesu dhammānupassī viharati ātāpī sampajāno  satimā vineyya loke abhijjhādomanassaṃ. imesaṃ kho, bhikkhave,  pañcannaṃ cetasovinibandhānaṃ pahānāya ime cattāro satipaṭṭhānā  bhāvetabbā''ti. dasamaṃ. </p>
              <p>[06] satipaṭṭhānavaggo dutiyo. </p>
              <p>[01] tassuddānaṃ -- </p>
              <p>[21] sikkhā ^a^P4.0462^ea^ nīvaraṇākāmā, khandhā ca  orambhāgiyā gati. </p>
              <p>[22] maccheraṃ uddhambhāgiyā aṭṭhamaṃ, cetokhilā vinibandhāti.. </p>
            </h4>
          </h3>
          <h3>
            <h3n> (8) 3. sammappadhānavaggo </h3n>
            <h4>
              <h4n> 1. sikkhasuttaṃ </h4n>
              <p>[03] 73^b^.^eb^ ``pañcimāni ^a^M3.0254^ea^ ^a^V3.0267^ea^, bhikkhave, sikkhādubbalyāni.  katamāni pañca? pāṇātipāto ^a^T4.0484^ea^ ...pe0... surāmerayamajjapamādaṭṭhānaṃ  -- imāni kho, bhikkhave, pañca sikkhādubbalyāni.</p>
              <p>[03] ``imesaṃ kho, bhikkhave, pañcannaṃ sikkhādubbalyānaṃ pahānāya  cattāro sammappadhānā bhāvetabbā. katame cattāro? idha, bhikkhave,  bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ  janeti vāyamati vīriyaṃ ārabhati cittaṃ paggaṇhāti padahati;  uppannānaṃ pāpakānaṃ akusalānaṃ dhammānaṃ pahānāya chandaṃ janeti  vāyamati vīriyaṃ ārabhati cittaṃ paggaṇhāti padahati; anuppannānaṃ  kusalānaṃ dhammānaṃ uppādāya chandaṃ janeti vāyamati vīriyaṃ ārabhati  cittaṃ paggaṇhāti padahati; uppannānaṃ kusalānaṃ dhammānaṃ ṭhitiyā  asammosāya bhiyyobhāvāya vepullāya bhāvanāya pāripūriyā chandaṃ  janeti vāyamati vīriyaṃ ārabhati cittaṃ paggaṇhāti padahati. imesaṃ  kho, bhikkhave, pañcannaṃ sikkhādubbalyānaṃ pahānāya ime cattāro  sammappadhānā bhāvetabbā''ti. paṭhamaṃ. </p>
              <p>[03] 74-81^b^.^eb^ (yathā satipaṭṭhānavagge tathā sammappadhānavasena  vitthāretabbā.) </p>
            </h4>
            <h4>
              <h4n> 10. cetasovinibandhasuttaṃ </h4n>
              <p>[03] 82^b^.^eb^ ``pañcime ^a^P4.0463^ea^, bhikkhave,  cetasovinibandhā. katame pañca? idha, bhikkhave, bhikkhu kāmesu  avītarāgo hoti...pe0... ime kho, bhikkhave, pañca  cetasovinibandhā.</p>
              <p>[03] ``imesaṃ kho, bhikkhave, pañcannaṃ cetasovinibandhānaṃ pahānāya  cattāro sammappadhānā bhāvetabbā ^a^V3.0268^ea^. katame cattāro? idha, bhikkhave,  bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ  janeti vāyamati ^a^T4.0485^ea^ vīriyaṃ ārabhati cittaṃ paggaṇhāti padahati;  uppannānaṃ pāpakānaṃ akusalānaṃ dhammānaṃ pahānāya... anuppannānaṃ  kusalānaṃ dhammānaṃ uppādāya... uppannānaṃ kusalānaṃ dhammānaṃ ṭhitiyā  asammosāya bhiyyobhāvāya vepullāya bhāvanāya pāripūriyā chandaṃ  janeti vāyamati vīriyaṃ ārabhati cittaṃ paggaṇhāti padahati  ^a^M3.0255^ea^. imesaṃ kho, bhikkhave, pañcannaṃ cetasovinibandhānaṃ pahānāya   ime cattāro sammappadhānā bhāvetabbā''ti. dasamaṃ. </p>
              <p>[06] sammappadhānavaggo tatiyo. </p>
            </h4>
          </h3>
          <h3>
            <h3n> (9) 4. iddhipādavaggo </h3n>
            <h4>
              <h4n> 1. sikkhasuttaṃ </h4n>
              <p>[03] 83^b^.^eb^ ``pañcimāni ^a^V3.0269^ea^, bhikkhave, sikkhādubbalyāni.  katamāni pañca? pāṇātipāto...pe0... surāmerayamajjapamādaṭṭhānaṃ  -- imāni kho, bhikkhave, pañca sikkhādubbalyāni.</p>
              <p>[03] ``imesaṃ kho, bhikkhave, pañcannaṃ sikkhādubbalyānaṃ pahānāya  cattāro iddhipādā bhāvetabbā. katame cattāro? idha ^a^P4.0464^ea^,  bhikkhave, bhikkhu chandasamādhipadhānasaṅkhārasamannāgataṃ  iddhipādaṃ bhāveti, vīriyasamādhi... cittasamādhi...  vīmaṃsāsamādhipadhānasaṅkhārasamannāgataṃ iddhipādaṃ bhāveti. imesaṃ  kho, bhikkhave, pañcannaṃ sikkhādubbalyānaṃ pahānāya ime cattāro  iddhipādā bhāvetabbā''ti. paṭhamaṃ. </p>
              <p>[03] 84-91^b^.^eb^ (yathā satipaṭṭhānavagge tathā iddhipādavasena  vitthāretabbā.) </p>
            </h4>
            <h4>
              <h4n> 10. cetasovinibandhasuttaṃ </h4n>
              <p>[03] 92^b^.^eb^ ``pañcime ^a^T4.0486^ea^, bhikkhave, cetasovinibandhā.  katame pañca? idha, bhikkhave, bhikkhu kāmesu avītarāgo  hoti...pe0... ime kho, bhikkhave, pañca cetasovinibandhā.</p>
              <p>[03] ``imesaṃ kho, bhikkhave, pañcannaṃ cetasovinibandhānaṃ pahānāya  ime cattāro iddhipādā bhāvetabbā. katame cattāro? idha, bhikkhave,  bhikkhu chandasamādhipadhānasaṅkhārasamannāgataṃ iddhipādaṃ bhāveti,  vīriyasamādhi... cittasamādhi...  vīmaṃsāsamādhipadhānasaṅkhārasamannāgataṃ iddhipādaṃ ^a^V3.0270^ea^ bhāveti. imesaṃ  kho, bhikkhave, pañcannaṃ cetasovinibandhānaṃ pahānāya ime cattāro  iddhipādā bhāvetabbā''ti. dasamaṃ. </p>
              <p>[06] iddhipādavaggo catuttho. </p>
              <p>[21] yatheva ^a^M3.0256^ea^ satipaṭṭhānā, padhānā caturopi ca. </p>
              <p>[22] cattāro iddhipādā ca, tatheva sampayojayeti.. </p>
            </h4>
          </h3>
          <h3>
            <h3n> (10) 5. rāgapeyyālaṃ </h3n>
            <h4>
              <h4n> </h4n>
              <p>[03] 93^b^.^eb^ ``rāgassa ^a^V3.0271^ea^ ^a^P4.0465^ea^, bhikkhave,  abhiññāya nava dhammā bhāvetabbā. katame nava? asubhasaññā,  maraṇasaññā, āhāre paṭikūlasaññā, sabbaloke anabhiratasaññā,  aniccasaññā, anicce dukkhasaññā, dukkhe anattasaññā, pahānasaññā,  virāgasaññā -- rāgassa, bhikkhave abhiññāya ime nava dhammā  bhāvetabbā''ti. </p>
              <p>[03] 94^b^.^eb^ ``rāgassa, bhikkhave, abhiññāya nava dhammā  bhāvetabbā. katame ^a^T4.0487^ea^ nava? paṭhamaṃ jhānaṃ, dutiyaṃ jhānaṃ, tatiyaṃ jhānaṃ,  catutthaṃ jhānaṃ, ākāsānañcāyatanaṃ, viññāṇañcāyatanaṃ,  ākiñcaññāyatanaṃ, nevasaññānāsaññāyatanaṃ, saññāvedayitanirodho --  rāgassa, bhikkhave, abhiññāya ime nava dhammā bhāvetabbā''ti. </p>
              <p>[03] 95-112^b^.^eb^ ``rāgassa, bhikkhave, pariññāya...pe0...  parikkhayāya...pe0... pahānāya...pe0... khayāya...pe0...  vayāya...pe0... virāgāya...pe0... nirodhāya...pe0...  cāgāya...pe0... paṭinissaggāya...pe0... ime nava dhammā bhāvetabbā''. </p>
              <p>[03] 113-432^b^.^eb^ ``dosassa...pe0... mohassa... kodhassa...  upanāhassa... makkhassa... paḷāsassa... issāya... macchariyassa...  māyāya... sāṭheyyassa... thambhassa... sārambhassa... mānassa...  atimānassa... madassa... pamādassa abhiññāya...pe0...  pariññāya... parikkhayāya... pahānāya... khayāya... vayāya...  virāgāya... nirodhāya ^a^P4.0466^ea^... cāgāya...  paṭinissaggāya...pe0... ime nava dhammā bhāvetabbā''ti. </p>
              <p>[06] rāgapeyyālaṃ niṭṭhitaṃ. </p>
              <p>[06] navakanipātapāḷi niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
