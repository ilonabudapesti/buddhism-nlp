<?xml version="1.0"?>
<body>
  <p>[06].. namo tassa bhagavato arahato sammāsambuddhassa..</p>
  <h>[19] vinayapiṭake</h>
  <ha>
    <han> cūḷavagga-aṭṭhakathā</han>
    <h0>
      <h0n> 1. kammakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> tajjanīyakammakathā</h3n>
            <h4>
              <h4n> </h4n>
              <p>[03] 1^b^.^eb^ cūḷavaggassa ^a^P6.1155^ea^ ^a^M0.0001^ea^ ^a^V0.0001^ea^ paṭhame kammakkhandhake tāva ^b^paṇḍukalohitakā^eb^ti  paṇḍuko ceva lohitako cāti chabbaggiyesu dve janā; tesaṃ nissitakāpi paṇḍukalohitakātveva  paññāyanti. ^b^balavābalavaṃ paṭimantethā^eb^ti suṭṭhubalavaṃ paṭivadatha. ^b^alamatthatarā^eb^ti  samatthatarā.</p>
              <p>[06] tajjanīyakammakathā niṭṭhitā.</p>
            </h4>
          </h3>
          <h3>
            <h3n> adhammakammadvādasakakathā</h3n>
            <h4>
              <h4n> </h4n>
              <p>[03] 4^b^.^eb^ ^b^asammukhā^eb^ ^a^V0.0002^ea^ ^b^kata^eb^ntiādīsu saṅghadhammavinayapuggalasammukhānaṃ vinā kataṃ, cuditakaṃ  appaṭipucchitvā kataṃ, tasseva appaṭiññāya kataṃ. ^b^adesanāgāminiyā^eb^ti pārājikāpattiyā  vā saṅghādisesāpattiyā vā. ettha purimakesu tīsu tikesu nava padā adhammenakataṃ  vaggenakatanti imehi saddhiṃ ekekaṃ gahetvā nava tikā vuttā. evaṃ sabbepi dvādasa  tikā honti. paṭipakkhavasena sukkapakkhesupi eteyeva dvādasa tikā vuttā.</p>
              <p>[03] 6^b^.^eb^ ^b^ananulomikehi^eb^ ^a^M0.0002^ea^ ^b^gihisaṃsaggehī^eb^ti pabbajitānaṃ ananucchavikehi  sahasokitādīhi gihisaṃsaggehi.</p>
              <p>[03]^b^tiṇṇaṃ^eb^ ^a^P6.1156^ea^, ^b^bhikkhave, bhikkhūna^eb^ntiādi ekekenāpi aṅgena tajjanīyakammaṃ  kātuṃ vaṭṭatīti dassanatthaṃ vuttaṃ. tajjanīyassa hi visesena bhaṇḍanakārakattaṃ aṅgaṃ,  niyassassa abhiṇhāpattikattaṃ, pabbājanīyassa kuladūsakattaṃ vuttaṃ. imesu pana tīsu  aṅgesu yena kenaci sabbānipi kātuṃ vaṭṭati. yadi evaṃ yaṃ campeyyakkhandhake vuttaṃ --  ``tajjanīyakammārahassa niyassakammaṃ karoti...pe0... upasampadārahaṃ abbheti; evaṃ  kho upāli adhammakammaṃ hoti avinayakammaṃ, evañca pana saṅgho sātisāro hotī''ti  idaṃ virujjhatīti. idañca na virujjhati. kasmā? vacanatthanānattato, ``tajjanīyakammārahassā''ti  imassa hi vacanassa kammasanniṭṭhānaṃ attho. ``tiṇṇaṃ, bhikkhave''tiādivacanassa aṅgasambhavo,  tasmā yadā saṅghena sannipatitvā ``idaṃ nāma imassa bhikkhuno kammaṃ karomā''ti sanniṭṭhānaṃ  kataṃ hoti, tadā kammāraho nāma hoti. tassa iminā lakkhaṇena tajjanīyādikammārahassa  niyassakammādikaraṇaṃ ^a^P6.1157^ea^ adhammakammañceva avinayakammañcāti veditabbaṃ.  yassa pana bhaṇḍanakārakādīsu aṅgesu aññataraṃ aṅgaṃ atthi, tassa ākaṅkhamāno saṅgho yathānuññātesu  aṅgesu ca kammesu ca yena kenaci aṅgena yaṃkiñci kammaṃ vavatthapetvā taṃ bhikkhuṃ  kammārahaṃ katvā kammaṃ kareyya. ayamettha vinicchayo. evaṃ pubbenāparaṃ sameti.</p>
              <p>[03]tattha kiñcāpi tajjanīyakamme bhaṇḍanakārakavasena kammavācā vuttā, atha kho bālassa abyattassa  āpattibahulassa tajjanīyakammaṃ karontena bālābyattavaseneva kammavācā kātabbā ^a^V0.0003^ea^.  evañhi bhūtena vatthunā kataṃ kammaṃ hoti, na ca aññassa kammassa vatthunā. kasmā?  yasmā idampi anuññātanti. esa nayo sabbattha. ^b^aṭṭhārasa sammāvattanavatthūni^eb^ pārivāsikakkhandhake  vaṇṇayissāma.</p>
              <p>[06] adhammakammadvādasakakathā niṭṭhitā.</p>
            </h4>
          </h3>
          <h3>
            <h3n> nappaṭippassambhetabbāṭṭhārasakādikathā</h3n>
            <h4>
              <h4n> </h4n>
              <p>[03] 8^b^.^eb^ ^b^lomaṃ^eb^ ^a^M0.0003^ea^ ^b^pātentī^eb^ti pannalomā honti; bhikkhū anuvattantīti attho.  ^b^netthāraṃ vattantī^eb^ti nittharantānaṃ etanti netthāraṃ; yena sakkā nissāraṇā  nittharituṃ, taṃ aṭṭhārasavidhaṃ sammāvattanaṃ vattantīti attho. kittakaṃ kālaṃ vattaṃ  pūretabbanti? dasa vā pañca vā divasāni. imasmiñhi kammakkhandhake ettakena vattaṃ  pūritameva hoti.</p>
              <p>[06] nappaṭippassambhetabbāṭṭhārasakādikathā niṭṭhitā.</p>
            </h4>
          </h3>
          <h3>
            <h3n> niyassakammakathā</h3n>
            <h4>
              <h4n> </h4n>
              <p>[03] 11^b^.^eb^ seyyasakavatthusmiṃ -- ^b^apissu bhikkhū pakatā^eb^ti apissu bhikkhū niccaṃ  byāvaṭā honti. sesaṃ tajjanīye vuttasadisameva.</p>
              <p>[06] niyassakammakathā niṭṭhitā.</p>
            </h4>
          </h3>
          <h3>
            <h3n> pabbājanīyakammakathā</h3n>
            <h4>
              <h4n> </h4n>
              <p>[03] 21^b^.^eb^ assajipunabbasukavatthu saṅghādisesavaṇṇanāyaṃ vuttaṃ.</p>
              <p>[03] 27^b^.^eb^ ^b^kāyikena davenā^eb^tiādīsu panettha kāyiko davo nāma kāyakīḷā vuccati.  sesapadadvayepi eseva nayo. ^b^kāyiko anācāro^eb^ nāma kāyadvāre paññattasikkhāpadavītikkamo  vuccati ^a^V0.0004^ea^. sesadvayepi eseva nayo. ^b^kāyikaṃ upaghātikaṃ^eb^ nāma kāyadvāre paññattasikkhāpadassa  asikkhanabhāvena upahananaṃ vuccati; nāsanaṃ vināsananti attho. sesadvayepi ^a^P6.1158^ea^  eseva nayo. ^b^kāyiko micchājīvo^eb^ nāma paṭikkhittavejjakammādivasena telapacanāriṭṭhapacanādīni.  ^b^vācasiko micchājīvo^eb^ nāma gihīnaṃ sāsanasampaṭicchanārocanādīni. ^b^kāyikavācasiko^eb^  nāma tadubhayaṃ. sesaṃ tajjanīye vuttanayameva.</p>
              <p>[06] pabbājanīyakammakathā niṭṭhitā.</p>
            </h4>
          </h3>
          <h3>
            <h3n> paṭisāraṇīyakammakathā</h3n>
            <h4>
              <h4n> </h4n>
              <p>[03] 33^b^.^eb^ sudhammavatthusmiṃ pana -- ^b^anapaloketvā^eb^ti na āpucchitvā. ^b^etadavocā^eb^ti  kiṃ te gahapati therānaṃ paṭiyattanti sabbaṃ vivarāpetvā disvā etaṃ avoca. ^b^ekā  ca kho idha natthi yadidaṃ tilasaṃguḷikā^eb^ti yā ayaṃ tilasakkhalikā nāma vuccati,  sā natthīti attho. tassa kira gahapatino ^a^M0.0004^ea^ vaṃse ādimhi eko pūviyo  ahosi. tena naṃ thero jātiyā khuṃsetukāmo evamāha. ^b^yadeva kiñcī^eb^ti evaṃ  bahuṃ buddhavacanaṃ ratanaṃ pahāya kiñcideva tilasaṃguḷikāvacanaṃ bhāsitaṃ. kukkuṭapotakaudāharaṇena  idaṃ dasseti ``yathā so neva kākavassitaṃ na kukkuṭavassitaṃ akāsi, evaṃ tayāpi  neva bhikkhuvacanaṃ na gihivacanaṃ vutta''nti.</p>
              <p>[06] paṭisāraṇīyakammakathā niṭṭhitā.</p>
            </h4>
          </h3>
          <h3>
            <h3n> adhammakammādidvādasakakathā</h3n>
            <h4>
              <h4n> </h4n>
              <p>[03] 37^b^.^eb^ ^b^asammukhā kata^eb^ntiādayo tikā vuttappakārā eva.</p>
              <p>[03] 39^b^.^eb^ aṅgasamannāgamo purimehi asadiso. tattha yathā lābhaṃ na labhanti; evaṃ parisakkanto  parakkamanto ^b^alābhāya parisakkati^eb^ nāma. esa nayo anatthādīsu. tattha ^b^anattho^eb^ti  atthabhaṅgo. ^b^anāvāso^eb^ti tasmiṃ ṭhāne avasanaṃ. ^b^gihīnaṃ buddhassa avaṇṇa^eb^nti gihīnaṃ  santike buddhassa avaṇṇaṃ bhāsati. ^b^dhammikaṃ paṭissavaṃ na saccāpetī^eb^ti yathā sacco hoti,  evaṃ ^a^V0.0005^ea^ na karoti; vassāvāsaṃ paṭissuṇitvā na gacchati, aññaṃ vā evarūpaṃ karoti. ^b^pañcannaṃ  bhikkhave^eb^tiādi ekaṅgenapi kammārahabhāvadassanatthaṃ vuttaṃ. sesamettha uttānatthañceva,  tajjanīye ca vuttanayameva.</p>
              <p>[06] adhammakammādidvādasakakathā niṭṭhitā.</p>
            </h4>
          </h3>
          <h3>
            <h3n> āpattiyā adassane ukkhepanīyakammakathā</h3n>
            <h4>
              <h4n> </h4n>
              <p>[03] 46^b^.^eb^ channavatthusmiṃ ^a^P6.1159^ea^ -- ^b^āvāsaparamparañca bhikkhave saṃsathā^eb^ti sabbāvāsesu  ārocetha.</p>
              <p>[03] 50^b^.^eb^ ^b^bhaṇḍanakārako^eb^tiādīsu bhaṇḍanādipaccayā āpannaṃ āpattiṃ ropetvā tassā  adassaneyeva kammaṃ kātabbaṃ. tikā vuttappakārā eva.</p>
              <p>[03] 51^b^.^eb^ sammāvattanāyaṃ panettha tecattālīsa vattāni. tattha ^b^na anuddhaṃsetabbo^eb^ti na  codetabbo. ^b^na bhikkhu bhikkhūhī^eb^ti añño bhikkhu aññehi bhikkhūhi na bhinditabbo.  ^b^na gihiddhajo^eb^ti odātavatthāni acchinnadasapupphadasāni ca na dhāretabbāni. ^b^na  titthiyaddhajo^eb^ti kusacīrādīni na dhāretabbāni. ^b^na āsādetabbo^eb^ti na apasādetabbo.  ^b^anto vā bahi vā^eb^ti vihārassa anto vā bahi vā. na titthiyādipadattayaṃ uttānameva  ^a^M0.0005^ea^. sesaṃ sabbaṃ pārivāsikakkhandhake vaṇṇayissāma. sesaṃ tajjanīye vuttanayameva.  āpattiyā appaṭikamme ukkhepanīyakammaṃ iminā sadisameva.</p>
              <p>[03] 65^b^.^eb^ ariṭṭhavatthu khuddakavaṇṇanāyaṃ vuttaṃ. ``bhaṇḍanakārako''tiādīsu yaṃ diṭṭhiṃ  nissāya bhaṇḍanādīni karoti, tassā appaṭinissaggeyeva kammaṃ kātabbaṃ. sesaṃ  tajjanīye vuttanayameva. sammāvattanāyampi hi idha tecattālīsaṃyeva vattānīti.</p>
              <p>[06] āpattiyā adassane ukkhepanīyakammakathā niṭṭhitā.</p>
              <p>[06] kammakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 2. pārivāsikakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> pārivāsikavattakathā</h3n>
            <h4>
              <h4n> </h4n>
              <p>[03] 75^b^.^eb^ pārivāsikakkhandhake ^a^M0.0006^ea^ ^a^V0.0006^ea^ -- ^b^pārivāsikā^eb^ti parivāsaṃ parivasantā.  tattha catubbidho parivāso -- appaṭicchannaparivāso, paṭicchannaparivāso, suddhantaparivāso,  samodhānaparivāsoti. tesu ``yo, bhikkhave, aññopi aññatitthiyapubbo imasmiṃ  dhammavinaye ākaṅkhati pabbajjaṃ, ākaṅkhati upasampadaṃ, tassa cattāro māse parivāso dātabbo''ti  (mahāva0 86) evaṃ mahākhandhake vutto titthiyaparivāso appaṭicchannaparivāso nāma.  tattha yaṃ vattabbaṃ taṃ vuttameva. ayaṃ ^a^P6.1160^ea^ pana idha anadhippeto. sesā  tayo yena saṅghādisesāpatti āpannā ceva hoti paṭicchāditā ca, tassa dātabbā. tesu  yaṃ vattabbaṃ taṃ samuccayakkhandhake vakkhāma. ete pana idha adhippetā. tasmā etesu yaṃkiñci  parivāsaṃ parivasantā ``pārivāsikā''ti veditabbā.</p>
              <p>[03]^b^pakatattānaṃ bhikkhūna^eb^nti ṭhapetvā navakataraṃ pārivāsikaṃ avasesānaṃ antamaso mūlāyapaṭikassanārahādīnampi.  ^b^abhivādanapaccuṭṭhāna^eb^nti yaṃ te abhivādanādiṃ karonti, taṃ sādiyanti, sampaṭicchanti;  na paṭikkhipantīti attho. tattha ^b^sāmīcikamma^eb^nti ṭhapetvā abhivādanādīni aññassa  anucchavikassa bījanavātadānādino ābhisamācārikassetaṃ adhivacanaṃ. ^b^āsanābhihāra^eb^nti  āsanassa abhiharaṇaṃ, āsanaṃ gahetvā abhigamanaṃ paññāpanameva vā. seyyābhihārepi eseva  nayo. ^b^pādodaka^eb^nti pādadhovanaudakaṃ. ^b^pādapīṭha^eb^nti dhotapādaṭṭhapanakaṃ. ^b^pādakathalika^eb^nti  adhotapādaṭṭhapanakaṃ pādaghaṃsanaṃ vā. ^b^āpatti dukkaṭassā^eb^ti saddhivihārikānampi sādiyantassa  dukkaṭameva, tasmā te vattabbā -- ``ahaṃ vinayakammaṃ karomi, mayhaṃ vattaṃ mā  karotha, mā maṃ gāmappavesanaṃ āpucchathā''ti. sace saddhāpabbajitā kulaputtā ``tumhe,  bhante, tumhākaṃ ^a^V0.0007^ea^ vinayakammaṃ karothā''ti vatvā vattaṃ karonti, gāmappavesanampi  āpucchantiyeva, vāritakālato paṭṭhāya anāpatti. ^b^mithu yathāvuḍḍha^eb^nti pārivāsikabhikkhūnaṃ  aññamaññaṃ yo yo vuḍḍho tena tena navakatarassa sādituṃ.</p>
              <p>[03]^b^pañca^eb^ ^a^M0.0007^ea^ ^b^yathāvuḍḍha^eb^nti pakatattehipi saddhiṃ vuḍḍhapaṭipāṭiyā eva. tasmā pātimokkhe  uddissamāne hatthapāse nisīdituṃ vaṭṭati. mahāpaccariyaṃ pana ``pāḷiyā anisīditvā  pāḷiṃ vihāya hatthapāsaṃ amuñcantena nisīditabba''nti vuttaṃ. pārisuddhiuposathe  karīyamāne saṅghanavakaṭṭhāne nisīditvā tattheva ^a^P6.1161^ea^ nisinnena attano pāḷiyā  pārisuddhiuposatho kātabbo. pavāraṇāyapi saṅghanavakaṭṭhāne nisīditvā tattheva nisinnena  attano pāḷiyā pavāretabbaṃ. saṅghena ghaṇṭiṃ paharitvā bhājīyamānaṃ vassikasāṭikampi  attano pattaṭṭhāne gahetuṃ vaṭṭati.</p>
              <p>[03]^b^oṇojana^eb^nti vissajjanaṃ vuccati. sace hi pārivāsikassa dve tīṇi uddesabhattādīni  pāpuṇanti, aññā cassa puggalikabhattapaccāsā hoti, tāni paṭipāṭiyā gahetvā ``bhante,  heṭṭhā gāhetha, ajja mayhaṃ bhattapaccāsā atthi, sve gaṇhissāmī''ti vatvā vissajjetabbāni.  evaṃ tāni punadivasesu gaṇhituṃ labhati. punadivase sabbapaṭhamaṃ etassa dātabbanti kurundiyaṃ  vuttaṃ. yadi pana na gaṇhāti na vissajjeti, punadivase na labhati, idaṃ oṇojanaṃ nāma  pārivāsikasseva odissa anuññātaṃ. kasmā? tassa hi saṅghanavakaṭṭhāne nisinnassa bhattagge  yāgukhajjakādīni pāpuṇanti vā na vā, tasmā so ``bhikkhāhārena mā kilamitthā''ti  idamassa saṅgahakaraṇatthāya odissa anuññātaṃ.</p>
              <p>[03]^b^bhatta^eb^nti āgatāgatehi vuḍḍhapaṭipāṭiyā gahetvā gantabbaṃ vihāre saṅghassa catussālabhattaṃ,  etaṃ yathāvuḍḍhaṃ labhati. pāḷiyā pana gantuṃ vā ṭhātuṃ vā na labhati, tasmā pāḷito  osakkitvā hatthapāse ṭhitena hatthaṃ pasāretvā yathā seno nipatitvā gaṇhāti, evaṃ  gaṇhitabbaṃ. ārāmikasamaṇuddesehi āharāpetuṃ na labhati. sace sayameva āharanti,  vaṭṭati. rañño mahāpeḷabhattepi eseva nayo. catussālabhatte pana sace oṇojanaṃ kattukāmo  hoti, attano atthāya ukkhitte piṇḍe ``ajja me bhattaṃ atthi, sve gaṇhissāmī''ti  vattabbaṃ. punadivase dve piṇḍe labhatīti mahāpaccariyaṃ vuttaṃ. uddesabhattādīnipi  pāḷito osakkitvāva ^a^V0.0008^ea^ gahetabbāni. yattha pana nisīdāpetvā parivisanti, tattha sāmaṇerānaṃ  jeṭṭhakena bhikkhūnaṃ saṅghanavakena hutvā nisīditabbaṃ.</p>
              <p>[03] 76^b^.^eb^ idāni ^a^P6.1162^ea^ ^a^M0.0008^ea^ yā ayaṃ sammāvattanā vuttā, tattha ^b^na upasampādetabba^eb^nti  upajjhāyena hutvā na upasampādetabbaṃ; vattaṃ nikkhipitvā pana upasampādetuṃ vaṭṭati.  ācariyena hutvāpi kammavācā na sāvetabbā, aññasmiṃ asati vattaṃ nikkhipitvā sāvetuṃ  vaṭṭati. ^b^na nissayo^eb^ti āgantukānaṃ nissayo na dātabbo. yehipi pakatiyāva nissayo  gahito, te vattabbā -- ``ahaṃ vinayakammaṃ karomi, asukattherassa nāma santike  nissayaṃ gaṇhatha, mayhaṃ vattaṃ mā karotha, mā maṃ gāmappavesanaṃ āpucchathā''ti. sace  evaṃ vuttepi karontiyeva, vāritakālato paṭṭhāya karontesupi anāpatti.</p>
              <p>[03]^b^na sāmaṇero^eb^ti añño sāmaṇero na gahetabbo. upajjhaṃ datvā gahitasāmaṇerāpi vattabbā --  ``ahaṃ vinayakammaṃ karomi, mayhaṃ vattaṃ mā karotha, mā maṃ gāmappavesanaṃ āpucchathā''ti.  sace evaṃ vuttepi karontiyeva, vāritakālato paṭṭhāya karontesupi anāpatti. bhikkhunovādakasammuti  nāma ādhipaccaṭṭhānabhūtāti paṭikkhittā, tasmā bhikkhusaṅghassa vattabbaṃ -- ``bhante, ahaṃ  vinayakammaṃ karomi, bhikkhunovādakaṃ jānāthā''ti, paṭibalassa vā bhikkhussa bhāro  kātabbo. āgatā bhikkhuniyo ``saṅghasantikaṃ gacchatha, saṅgho vo ovādadāyakaṃ jānissatī''ti  vā ``ahaṃ vinayakammaṃ karomi, asukabhikkhussa nāma santikaṃ gacchatha, so vo ovādaṃ  dassatī''ti vā vattabbā.</p>
              <p>[03]^b^sā āpattī^eb^ti sukkavissaṭṭhiyā parivāse dinne sukkavissaṭṭhi nāpajjitabbā. ^b^aññā  vā tādisikā^eb^ti kāyasaṃsaggādigarukāpatti. ^b^tato vā pāpiṭṭhatarā^eb^ti pārājikāpatti;  sattasu hi āpattīsu dubbhāsitāpatti pāpiṭṭhā; dukkaṭāpatti pāpiṭṭhatarā; dukkaṭāpatti  pāpiṭṭhā, pāṭidesanīyāpatti pāpiṭṭhatarāti evaṃ pācittiyathullaccayasaṅghādisesapārājikāpattīsu  nayo netabbo. tāsaṃ vatthūsupi dubbhāsitavatthu pāpiṭṭhaṃ, dukkaṭavatthu pāpiṭṭhataranti  purimanayeneva bhedo veditabbo. paṇṇattivajjasikkhāpade pana vatthupi āpattipi pāpiṭṭhā.  lokavajje ^a^P6.1163^ea^ ubhayampi pāpiṭṭhataraṃ.</p>
              <p>[03]^b^kamma^eb^nti ^a^V0.0009^ea^ parivāsakammavācā vuccati. taṃ kammaṃ ``akataṃ dukkaṭa''ntiādīhi  vā ``kiṃ idaṃ kammaṃ nāma kasikammaṃ gorakkhakamma''ntiādīhi vā vacanehi  na garahitabbaṃ. ^b^kammikā^eb^ti yehi bhikkhūhi kammaṃ kataṃ, te vuccanti, te ``bālā  abyattā''tiādīhi vacanehi na garahitabbā. ^b^na^eb^ ^a^M0.0009^ea^ ^b^savacanīyaṃ kātabba^eb^nti  palibodhatthāya vā pakkosanatthāya vā savacanīyaṃ na kātabbaṃ, palibodhatthāya hi karonto  ``ahaṃ āyasmantaṃ imasmiṃ vatthusmiṃ savacanīyaṃ karomi, imamhā āvāsā ekapadampi  mā pakkāmi, yāva na taṃ adhikaraṇaṃ vūpasantaṃ hotī''ti evaṃ karoti. pakkosanatthāya  karonto ``ahaṃ te savacanīyaṃ karomi, ehi mayā saddhiṃ vinayadharānaṃ sammukhībhāvaṃ  gacchāmā''ti evaṃ karoti; tadubhayampi na kātabbaṃ.</p>
              <p>[03]^b^na anuvādo^eb^ti vihāre jeṭṭhakaṭṭhānaṃ na kātabbaṃ. pātimokkhuddesakena vā dhammajjhesakena  vā na bhavitabbaṃ. nāpi terasasu sammutīsu ekasammutivasenāpi issariyakammaṃ kātabbaṃ.  ^b^na okāso^eb^ti ``karotu me āyasmā okāsaṃ, ahaṃ taṃ vattukāmo''ti evaṃ  pakatattassa okāso na kāretabbo, vatthunā vā āpattiyā vā na codetabbo, ``ayaṃ  pubbe te doso''ti na sāretabbo. ^b^na bhikkhūhi sampayojetabba^eb^nti aññamaññaṃ yojetvā  kalaho na kāretabbo.</p>
              <p>[03]^b^purato^eb^ti saṅghattherena hutvā purato na gantabbaṃ, dvādasahatthaṃ upacāraṃ muñcitvā ekakena  gantabbaṃ. nisīdanepi eseva nayo. ^b^āsanapariyanto^eb^ti bhattaggādīsu saṅghanavakāsanaṃ  vuccati; svāssa dātabbo, tattha nisīditabbaṃ. ^b^seyyāpariyanto^eb^ti seyyānaṃ pariyanto,  sabbalāmakaṃ mañcapīṭhaṃ. ayañhi vassaggena attano pattaṭṭhāne seyyaṃ gahetuṃ na labhati.  sabbabhikkhūhi ^a^P6.1164^ea^ vicinitvā gahitāvasesā maṅkulagūthabharitā vettalatādivinaddhā  lāmakaseyyā assa dātabbā. ^b^vihārapariyanto^eb^ti yathā ca seyyā, evaṃ vasanāavāsopi  vassaggena attano pattaṭṭhāne tassa na vaṭṭati. sabbabhikkhūhi vicinitvā gahitāvasesā  pana rajohatabhūmi jatukamūsikabharitā paṇṇasālā assa dātabbā. sace pakatattā sabbe  rukkhamūlikā abbhokāsikā ca honti, channaṃ na upenti, sabbepi etehi vissaṭṭhāvāsā  nāma honti. tesu yaṃ icchati, taṃ labhati. vassūpanāyikadivase paccayaṃ ekapasse  ṭhatvā vassaggena gaṇhituṃ labhati. senāsanaṃ na labhati, nibaddhavassāvāsikaṃ senāsanaṃ  gaṇhitukāmena vattaṃ nikkhipitvā gahetabbaṃ.</p>
              <p>[03]^b^tena^eb^ ^a^M0.0010^ea^ ^a^V0.0010^ea^ ^b^ca so sāditabbo^eb^ti yaṃ assa āsanādipariyantaṃ bhikkhū denti,  so eva sāditabbo. ^b^puresamaṇena vā pacchāsamaṇena vā^eb^ti ñātipavāritaṭṭhāne ``ettake  bhikkhū gahetvā āgacchathā''ti nimantitena ``bhante, asukaṃ nāma kulaṃ bhikkhū  nimantesi, etha tattha gacchāmā''ti evaṃ saṃvidhāya bhikkhū puresamaṇe vā pacchāsamaṇe  vā katvā na gantabbaṃ. ``bhante, asukasmiṃ nāma gāme manussā bhikkhūnaṃ āgamanaṃ  icchanti, sādhu vatassa sace tesaṃ saṅgahaṃ kareyyāthā''ti evaṃ pana pariyāyena kathetuṃ  vaṭṭati.</p>
              <p>[03]^b^na āraññikaṅga^eb^nti āgatāgatānaṃ ārocetuṃ harāyamānena āraññikadhutaṅgaṃ na samādātabbaṃ.  yenāpi pakatiyā samādinnaṃ, tena dutiyaṃ bhikkhuṃ gahetvā araññe aruṇaṃ uṭṭhāpetabbaṃ,  na ca ekakena vatthabbaṃ. tathā bhattaggādīsu āsanapariyante nisajjāya harāyamānena piṇḍapātikadhutaṅgampi  na samādātabbaṃ. yo pana pakatiyāva piṇḍapātiko ^a^P6.1165^ea^ tassa paṭisedho  natthi.</p>
              <p>[03]^b^na ca tappaccayā^eb^ti ``nīhaṭabhatto hutvā vihāreyeva nisīditvā bhuñjanto rattiyo gaṇayissāmi,  gacchato me bhikkhuṃ disvā anārocentassa ratticchedo siyā''ti iminā kāraṇena  piṇḍapāto na nīharāpetabbo. ^b^mā maṃ jāniṃsū^eb^ti ``mā maṃ ekabhikkhupi jānātū''ti  ca iminā ajjhāsayena vihāre sāmaṇerehi pacāpetvā bhuñjitumpi na labhati. gāmaṃ  piṇḍāya pavisitabbameva. gilānassa pana navakammāacariyupajjhāyakiccādipasutassa vā vihāreyeva  acchituṃ vaṭṭati. sacepi gāme anekasatā bhikkhū vicaranti, na sakkā hoti ārocetuṃ,  gāmakāvāsaṃ gantvā sabhāgaṭṭhāne vasituṃ vaṭṭati.</p>
              <p>[03]^b^āgantukenā^eb^ti kañci vihāraṃ gatena tattha bhikkhūnaṃ ārocetabbaṃ. sace sabbe  ekaṭṭhāne ṭhite passati, ekaṭṭhāne ṭhiteneva ārocetabbaṃ. atha rukkhamūlādīsu visuṃ  visuṃ ṭhitā honti, tattha tattha gantvā ārocetabbaṃ. sañcicca anārocentassa ratticchedo  ca hoti, vattabhede ca dukkaṭaṃ. atha vicinanto ekacce na passati, ratticchedova  hoti, na vattabhedadukkaṭaṃ.</p>
              <p>[03]^b^āgantukassā^eb^ti ^a^M0.0011^ea^ attano vasanavihāraṃ āgatassāpi ekassa vā bahūnaṃ vā  vuttanayeneva ārocetabbaṃ ^a^V0.0011^ea^. ratticchedavattabhedāpi cettha vuttanayeneva veditabbā.  sace āgantukā muhuttaṃ vissamitvā vā avissamitvā eva vā vihāramajjhena gacchanti,  tesampi ārocetabbaṃ. sace tassa ajānantasseva gacchanti, ayañca pana gatakāle jānāti,  gantvā ārocetabbaṃ. sampāpuṇituṃ asakkontassa ratticchedova hoti, na vattabhedadukkaṭaṃ.  yepi antovihāraṃ appavisitvā upacārasīmaṃ okkamitvā gacchanti, ayañca nesaṃ  chattasaddaṃ vā ukkāsitasaddaṃ vā khipitasaddaṃ vā sutvāva āgantukabhāvaṃ jānāti, gantvā  ārocetabbaṃ ^a^P6.1166^ea^. gatakāle jānantenapi anubandhitvā ārocetabbameva.  sampāpuṇituṃ asakkontassa ratticchedova hoti, na vattabhedadukkaṭaṃ. yopi rattiṃyeva  āgantvā rattiṃyeva gacchati, sopissa ratticchedaṃ karoti, aññātattā pana vattabhedadukkaṭaṃ  natthi. sace ajānitvāva abbhānaṃ karoti, akatameva hotīti kurundiyaṃ vuttaṃ.  tasmā adhikā rattiyo gahetvā kātabbaṃ, ayaṃ apaṇṇakapaṭipadā.</p>
              <p>[03]nadīādīsu nāvāya gacchantampi paratīre ṭhitampi ākāsena gacchantampi pabbatatalāraññādīsu  dūre ṭhitampi bhikkhuṃ disvā sace ``bhikkhū''ti vavatthānaṃ atthi, nāvādīhi vā  gantvā mahāsaddaṃ katvā vā vegena anubandhitvā vā ārocetabbaṃ, anārocentassa ratticchedo  ceva vattabhedadukkaṭañca. sace vāyamantopi sampāpuṇituṃ vā sāvetuṃ vā na sakkoti,  ratticchedova hoti, na vattabhedadukkaṭaṃ. saṅghasenābhayatthero pana visayāvisayena katheti --  ``visaye kira anārocentassa ratticchedo ceva vattabhedadukkaṭañca hoti, avisaye  pana ubhayampi natthī''ti. karavīkatissatthero ``samaṇo ayanti vavatthānameva pamāṇaṃ,  sacepi avisayo hoti, vattabhedadukkaṭameva natthi, ratticchedo pana hotiyevā''ti  āha.</p>
              <p>[03]^b^uposathe^eb^ti ``uposathaṃ sampāpuṇissāmā''ti āgantukā bhikkhū āgacchanti,  iddhiyā gacchantāpi uposathabhāvaṃ ñatvā otaritvā uposathaṃ karonti, tasmā āgantukasodhanatthaṃ  uposathadivase ārocetabbaṃ. pavāraṇāyapi eseva nayo. ^b^gilāno^eb^ti gantuṃ asamattho.  ^b^dūtenā^eb^ti ettha anupasampannaṃ pesetuṃ na vaṭṭati, bhikkhuṃ pesetvā ārocāpetabbaṃ.</p>
              <p>[03]^b^abhikkhuko^eb^ ^a^M0.0012^ea^ ^b^āvāso^eb^ti suññavihāro; yattha ekopi bhikkhu natthi,  tattha vāsatthāya na gantabbaṃ. na hi tattha vuttharattiyo gaṇanūpikā honti, pakatattena  pana saddhiṃ vaṭṭati. dasavidhantarāye ^a^V0.0012^ea^ pana sacepi ^a^P6.1167^ea^ rattiyo gaṇanūpikā na  honti, antarāyato parimuccanatthāya gantabbameva. tena vuttaṃ -- ``aññatra antarāyā''ti.  nānāsaṃvāsakehi saddhiṃ vinayakammaṃ kātuṃ na vaṭṭati. tesaṃ anārocanepi ratticchedo  natthi, abhikkhukāvāsasadisameva hoti. tena vuttaṃ -- ^b^``yatthassu bhikkhū nānāsaṃvāsakā''^eb^ti.  sesaṃ uposathakkhandhake vuttanayameva.</p>
              <p>[03] 81^b^.^eb^ ^b^ekacchanne āvāse^eb^tiādīsu ^b^āvāso^eb^ nāma vasanatthāya katasenāsanaṃ. ^b^anāvāso^eb^  nāma cetiyagharaṃ bodhigharaṃ sammuñjaniaṭṭako dāruaṭṭako pānīyamāḷo vaccakuṭi  dvārakoṭṭhakoti evamādi. tatiyapadena tadubhayampi gahitaṃ. etesu yattha katthaci  ekacchanne chadanato udakapatanaṭṭhānaparicchinne okāse ukkhittako vasituṃ na labhati. ``pārivāsiko  pana antoāvāseyeva na labhatī''ti mahāpaccariyaṃ vuttaṃ. mahāaṭṭhakathāyaṃ pana ``avisesena  udakapātena vārita''nti vuttaṃ. kurundiyaṃ ``etesu ettakesu pañcavaṇṇacchadanabaddhaṭṭhānesu  pārivāsikassa ca ukkhittakassa ca pakatattena saddhiṃ udakapātena vārita''nti vuttaṃ.  tasmā nānūpacārepi ekacchanne na vaṭṭati. sace panettha tadahupasampannepi pakatatte paṭhamaṃ  pavisitvā nipanne saṭṭhivassopi pārivāsiko pacchā pavisitvā jānanto nipajjati, ratticchedo  ceva vattabhedadukkaṭañca. ajānantassa ratticchedova na vattabhedadukkaṭaṃ. sace pana  tasmiṃ paṭhamaṃ nipanne pacchā pakatatto pavisitvā nipajjati, pārivāsiko ca jānāti,  ratticchedo ceva vattabhedadukkaṭañca. no ce jānāti, ratticchedova na vattabhedadukkaṭaṃ.</p>
              <p>[03]^b^vuṭṭhātabbaṃ nimantetabbo^eb^ti tadahupasampannampi disvā vuṭṭhātabbameva; vuṭṭhāya ca ``ahaṃ  iminā sukhanisinno vuṭṭhāpito''ti parammukhena na gantabbaṃ, ``idaṃ ācariya-āsanaṃ,  ettha nisīdathā''ti evaṃ nimantetabboyeva. navakena pana ``mahātheraṃ obaddhaṃ karomī''ti  pārivāsikattherassa santikaṃ na gantabbaṃ. ^b^ekāsane^eb^ti samānavassikāsane mañce  vā pīṭhe vā ^a^P6.1168^ea^. ^b^na chamāyaṃ nisinne^eb^ti pakatatte bhūmiyaṃ nisinne  itarena antamaso tiṇasanthārepi uccatare vālikātalepi vā na nisīditabbaṃ, dvādasahatthaṃ  pana upacāraṃ ^a^M0.0013^ea^ muñcitvā nisīdituṃ vaṭṭati. ^b^ekacaṅkame^eb^ti sahāyena viya  saddhiṃ caṅkamanto ekasmiṃ caṅkame.</p>
              <p>[03]^b^chamāyaṃ caṅkamanta^eb^nti chamāyaṃ caṅkamante, ayameva vā pāṭho. ayaṃ panettha attho -- akataparicchedāya  bhūmiyā caṅkamante paricchedaṃ katvā vālikaṃ ākiritvā ālambanaṃ yojetvā katacaṅkame  ^a^V0.0013^ea^ nīcepi na caṅkamitabbaṃ, ko pana vādo iṭṭhakācayasampanne vedikāparikkhitteti! sace  pana pākāraparikkhitto hoti dvārakoṭṭhakayutto pabbatantaravanantaragumbantaresu vā suppaṭicchanno,  tādise caṅkame caṅkamituṃ vaṭṭati. appaṭicchannepi upacāraṃ muñcitvā vaṭṭati.</p>
              <p>[03]^b^vuḍḍhatarenā^eb^ti ettha sace vuḍḍhatare pārivāsike paṭhamaṃ nipanne itaro jānanto pacchā  nipajjati, ratticchedo cassa hoti vattabhede ca dukkaṭaṃ. vuḍḍhatarassa pana ratticchedova  na vattabhedadukkaṭaṃ. ajānitvā nipajjati, dvinnampi vattabhedo natthi, ratticchedo  pana hoti. atha navakapārivāsike paṭhamaṃ nipanne vuḍḍhataro pacchā nipajjati, navako  ca jānāti, ratti cassa chijjati, vattabhede ca dukkaṭaṃ hoti. vuḍḍhatarassa ratticchedova  na vattabhedo. no ce jānāti, dvinnampi vattabhedo natthi, ratticchedo pana hoti.  sace dvepi apacchāpurimaṃ nipajjanti, vuḍḍhatarassa ratticchedova itarassa vattabhedopīti  kurundiyaṃ vuttaṃ. dve pārivāsikā samavassā, eko paṭhamaṃ nipanno, eko jānantova  pacchā nipajjati, ratti ca chijjati, vattabhede ca dukkaṭaṃ. paṭhamaṃ nipannassa ratticchedova  na vattabhedo. sace pacchā nipajjantopi na jānāti, dvinnampi vattabhedo natthi, ratticchedo  ^a^P6.1169^ea^ pana hoti. sace dvepi apacchāpurimaṃ nipajjanti, dvinnampi ratticchedoyeva,  na vattabhedo. sace hi dve pārivāsikā ekato vaseyyuṃ, te aññamaññassa ajjhācāraṃ  ñatvā agāravā vā vippaṭisārino vā hutvā pāpiṭṭhataraṃ vā āpattiṃ āpajjeyyuṃ  vibbhameyyuṃ vā, tasmā nesaṃ sahaseyyā sabbappakārena paṭikkhittā. sesaṃ vuttanayeneva  veditabbaṃ. mūlāyapaṭikassanārahādayo cettha pārivāsikānaṃ pakatattaṭṭhāne ṭhitāti  veditabbā.</p>
              <p>[03]^b^pārivāsikacatuttho ce, bhikkhave, parivāsa^eb^nti ettha pārivāsikaṃ catutthaṃ katvā  aññassa parivāsadānādīni kātuṃ na vaṭṭati. etesvevāyaṃ gaṇapūrako ^a^M0.0014^ea^ na  hoti, sesasaṅghakammesu hoti. gaṇe pana appahonte vattaṃ nikkhipāpetvā gaṇapūrako  kātabboti.</p>
              <p>[03] 83^b^.^eb^ imaṃ pana vattakathaṃ sutvā vinayadharaupālittherassa rahogatassa evaṃ parivitakko  udapādi -- ``bhagavatā bahu pārivāsikavattaṃ paññattaṃ, katihi nu kho ettha kāraṇehi  ratticchedo hotī''ti! so bhagavantaṃ upasaṅkamitvā tamatthaṃ pucchi. bhagavā cassa byākāsi.  tena vuttaṃ -- ^b^``atha kho āyasmā upāli...pe0... ratticchedā''^eb^ti. tattha  ^b^sahavāso^eb^ti yvāyaṃ pakatattena ^a^V0.0014^ea^ bhikkhunā saddhiṃ ekacchannetiādinā nayena vutto  ekato vāso. ^b^vippavāso^eb^ti ekakasseva vāso. ^b^anārocanā^eb^ti āgantukādīnaṃ  anārocanā. etesu tīsu ekekena kāraṇena ratticchedo hoti.</p>
              <p>[03] 84^b^.^eb^ ^b^na sakkontī^eb^ti saṅghassa mahantatāya tattha tattha gantvā sabbesaṃ ārocetuṃ asakkontā  sodhetuṃ na sakkonti. ^b^parivāsaṃ nikkhipāmi, vattaṃ nikkhipāmī^eb^ti imesu dvīsu  padesu ekenāpi nikkhittova hoti parivāso; dvīhi sunikkhittoyeva. samādānepi  eseva nayo. evaṃ vattaṃ samādiyitvā parivutthaparivāsassa ^a^P6.1170^ea^ mānattaṃ gaṇhato  puna vattasamādānakiccaṃ natthi, samādinnavattoyeva hesa tasmāssa chārattaṃ mānattaṃ  dātabbaṃ, ciṇṇamānatto abbhetabbo. evaṃ anāpattiko hutvā suddhante patiṭṭhito tisso  sikkhā pūretvā dukkhassantaṃ karissatīti.</p>
              <p>[06] pārivāsikavattakathā niṭṭhitā.</p>
            </h4>
          </h3>
          <h3>
            <h3n> mūlāyapaṭikassanārahavattakathā</h3n>
            <h4>
              <h4n> </h4n>
              <p>[03] 86^b^.^eb^ ^b^mūlāyapaṭikassanārahā bhikkhū sādiyanti pakatattāna^eb^nti ṭhapetvā navakataraṃ  mūlāyapaṭikassanārahaṃ avasesānaṃ antamaso pārivāsikādīnampi. imesañhi pārivāsikamūlāyapaṭikassanārahamānattārahamānattācārikabbhānārahānaṃ  pañcannaṃ ṭhapetvā attano attano navakataraṃ, sesā sabbe pakatattā eva. kasmā?  mithu yathāvuḍḍhaṃ abhivādanādīnaṃ anuññātattā. tena vuttaṃ -- ``avasesānaṃ antamaso  pārivāsikādīnampī''ti. mūlāyapaṭikassanārahādilakkhaṇaṃ pana nesaṃ parato ^a^M0.0015^ea^  āvibhavissati. sesamettha ito paresu ca mānattārahādivattesu pārivāsikavatte vuttanayeneva  veditabbaṃ.</p>
              <p>[03] 87^b^.^eb^ ^b^mūlāyapaṭikassanārahacatuttho ce^eb^tiādīsupi yatheva pārivāsiko; evaṃ etepi  etesu vinayakammesu gaṇapūrakā na honti, sesasaṅghakammesu honti.</p>
              <p>[06] mūlāyapaṭikassanārahavattakathā niṭṭhitā.</p>
            </h4>
          </h3>
          <h3>
            <h3n> mānattacārikavattakathā</h3n>
            <h4>
              <h4n> </h4n>
              <p>[03] 90^b^.^eb^ mānattacārikassab^ ^a^V0.0015^ea^ vattesu ``devasikaṃ ārocetabba''nti viseso.</p>
              <p>[03] 92^b^.^eb^ ratticchedesu ^b^ūne gaṇe^eb^ti ettha ^b^gaṇo^eb^ti cattāro vā atirekā vā; tasmā  sacepi tīhi bhikkhūhi saddhiṃ vasati, ratticchedo hotiyeva. mānattanikkhepasamādānesu  vuttasadisova vinicchayo. sesaṃ sabbattha uttānamevāti.</p>
              <p>[06] mānattacārikavattakathā niṭṭhitā.</p>
              <p>[06] pārivāsikakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 3. samuccayakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> sukkavissaṭṭhikathā</h3n>
            <h4>
              <h4n> </h4n>
              <p>[03] 97^b^.^eb^ samuccayakkhandhake ^a^M0.0016^ea^ ^a^V0.0016^ea^ -- ^b^chārattaṃ mānatta^eb^nti ettha catubbidhaṃ mānattaṃ --  appaṭicchannamānattaṃ, paṭicchannamānattaṃ, pakkhamānattaṃ, samodhānamānattanti. tattha ^b^appaṭicchannamānattaṃ^eb^  ^a^P6.1171^ea^ nāma -- yaṃ appaṭicchannāya āpattiyā parivāsaṃ adatvā kevalaṃ  āpattiṃ āpannabhāveneva mānattārahassa mānattaṃ diyyati. ^b^paṭicchannamānattaṃ^eb^ nāma --  yaṃ paṭicchannāya āpattiyā parivutthaparivāsassa diyyati. ^b^pakkhamānattaṃ^eb^ nāma -- yaṃ  paṭicchannāya vā appaṭicchannāya vā āpattiyā addhamāsaṃ bhikkhunīnaṃ diyyati. ^b^samodhānamānattaṃ^eb^  nāma -- yaṃ odhāya ekato katvā diyyati. tesu idaṃ ``appaṭicchannāya chārattaṃ  mānatta''nti vacanato ``appaṭicchannamānatta''nti veditabbaṃ. taṃ dentena sace ekaṃ  āpattiṃ āpanno hoti, idha vuttanayena dātabbaṃ. sace dve vā tisso vā tatuttariṃ  vā āpanno, yatheva ``ekaṃ āpatti''nti vuttaṃ; evaṃ ``dve āpattiyo, tisso āpattiyo''ti  vattabbaṃ. tatuttari pana sacepi sataṃ vā sahassaṃ vā hoti, ``sambahulā''ti vattabbaṃ.  nānāvatthukāyopi ekato katvā dātabbā, tāsaṃ dānavidhiṃ parivāsadāne kathayissāma.</p>
              <p>[03]evaṃ āpattivasena kammavācaṃ katvā dinne mānatte ``evametaṃ dhārayāmī''ti kammavācāpariyosāne  māḷakasīmāyameva ``mānattaṃ samādiyāmi, vattaṃ samādiyāmī''ti vuttanayena vattaṃ  samādātabbaṃ. vattaṃ samādiyitvā tattheva saṅghassa ārocetabbaṃ, ārocentena ca evaṃ  ārocetabbaṃ --</p>
              <p>[02] ``ahaṃ ^a^V0.0017^ea^, bhante, ekaṃ āpattiṃ āpajjiṃ sañcetanikaṃ sukkavissaṭṭhiṃ appaṭicchannaṃ,  sohaṃ saṅghaṃ ekissā āpattiyā sañcetanikāya sukkavissaṭṭhiyā appaṭicchannāya chārattaṃ  mānattaṃ yāciṃ, tassa me saṅgho ekissā āpattiyā sañcetanikāya sukkavissaṭṭhiyā  appaṭicchannāya chārattaṃ mānattaṃ adāsi. sohaṃ mānattaṃ carāmi, vedayāmahaṃ, bhante  `vedayatī'ti maṃ saṅgho dhāretū''ti.</p>
              <p>[03]imañca pana atthaṃ gahetvā yāya kāyaci bhāsāya ārocetuṃ vaṭṭatiyeva. ārocetvā sace  nikkhipitukāmo, vuttanayeneva saṅghamajjhe ^a^M0.0017^ea^ nikkhipitabbaṃ. māḷakato bhikkhūsu  nikkhantesu ekassapi santike nikkhipituṃ vaṭṭati. māḷakato nikkhamitvā satiṃ   ^a^P6.1172^ea^ paṭilabhantena sahagacchantassa santike nikkhipitabbaṃ. sace sopi pakkanto,  aññassa yassa māḷake nārocitaṃ, tassa ārocetvā nikkhipitabbaṃ. ārocentena pana  avasāne ``vedayatīti maṃ āyasmā dhāretū''ti vattabbaṃ. dvinnaṃ ārocentena ``āyasmantā  dhārentū''ti, tiṇṇaṃ ārocentena ``āyasmanto dhārentū''ti vattabbaṃ. nikkhittakālato  paṭṭhāya pakatattaṭṭhāne tiṭṭhati.</p>
              <p>[03]sace appabhikkhuko vihāro hoti, sabhāgā bhikkhū vasanti, vattaṃ anikkhipitvā antovihāreyeva  rattiyo gaṇetabbā. atha na sakkā sodhetuṃ, vuttanayeneva vattaṃ nikkhipitvā paccūsasamaye  catūhi pañcahi vā bhikkhūhi saddhiṃ parikkhittassa vihārassa parikkhepato, aparikkhittassa  parikkhepārahaṭṭhānato dve leḍḍupāte atikkamitvā mahāmaggato okkamma gumbena vā vatiyā  vā paṭicchannaṭṭhāne nisīditabbaṃ. antoaruṇeyeva vuttanayena vattaṃ samādiyitvā ārocetabbaṃ.  sace añño koci bhikkhu kenacideva karaṇīyena taṃ ṭhānaṃ āgacchati, sace esa taṃ  passati, saddaṃ vāssa suṇāti, ārocetabbaṃ. anārocentassa ratticchedo ceva vattabhedo  ca.</p>
              <p>[03]atha dvādasahatthaṃ upacāraṃ okkamitvā ajānantasseva gacchati, ratticchedo hoti eva, vattabhedo  pana natthi. ārocitakālato paṭṭhāya ca ekaṃ bhikkhuṃ ṭhapetvā sesehi sati karaṇīye  gantumpi vaṭṭati. aruṇe uṭṭhite tassa bhikkhussa santike vattaṃ nikkhipitabbaṃ. sace  sopi kenaci kammena purearuṇeyeva gacchati, aññaṃ vihārato nikkhantaṃ vā āgantukaṃ  vā yaṃ paṭhamaṃ passati, tassa santike ārocetvā vattaṃ nikkhipitabbaṃ. ayañca yasmā  gaṇassa ^a^V0.0018^ea^ ārocetvā bhikkhūnañca atthibhāvaṃ sallakkhetvāva vasi, tenassa ūne gaṇe caraṇadoso  vā vippavāso vā na hoti. sace na kañci passati, vihāraṃ gantvā attanā saddhiṃ  gatabhikkhūsu ekassa santike nikkhipitabbanti mahāsumatthero āha. mahāpadumatthero  pana ``yaṃ paṭhamaṃ passati, tassa ārocetvā nikkhipitabbaṃ; ayaṃ nikkhittavattassa parihāro''ti  āha.</p>
              <p>[03]evaṃ ^a^P6.1173^ea^ chārattaṃ mānattaṃ akhaṇḍaṃ caritvā yattha siyā vīsatigaṇo bhikkhusaṅgho,  tattha so bhikkhu abbhetabbo. abbhentehi ca paṭhamaṃ abbhānāraho ^a^M0.0018^ea^ kātabbo.  ayañhi nikkhittavattattā pakatattaṭṭhāne ṭhito, pakatattassa ca abbhānaṃ kātuṃ na vaṭṭati,  tasmā vattaṃ samādāpetabbo. vatte samādinne abbhānāraho hoti. tenāpi vattaṃ samādiyitvā  ārocetvā abbhānaṃ yācitabbaṃ. anikkhittavattassa puna vattasamādānakiccaṃ natthi.  so hi chārattātikkameneva abbhānāraho hoti, tasmā so abbhetabbo. tatra yvāyaṃ ``evañca  pana, bhikkhave, abbhetabbo''ti pāḷiyaṃyeva abbhānavidhi vutto, ayañca ekāpattivasena  vutto. sace pana dve tisso sambahulā vā ekavatthukā vā nānāvatthukā vā āpattiyo  honti, tāsaṃ vasena kammavācā kātabbā. evaṃ appaṭicchannamānattaṃ dātabbaṃ. paṭicchannamānattaṃ  pana yasmā paṭicchannāya āpattiyā parivutthaparivāsassa dātabbaṃ hoti, tasmā naṃ parivāsakathāyaṃyeva  kathayissāma.</p>
            </h4>
          </h3>
          <h3>
            <h3n> parivāsakathā</h3n>
            <h4>
              <h4n> </h4n>
              <p>[03] 102^b^.^eb^ ``tena hi, bhikkhave, saṅgho udāyissa bhikkhuno ekissā āpattiyā sañcetanikāya  sukkavissaṭṭhiyā ekāhapaṭicchannāya ekāhaparivāsaṃ detū''tiādinā nayena pāḷiyaṃ  anekehi ākārehi parivāso ca mānattañca vuttaṃ. tassa yasmā āgatāgataṭṭhāne vinicchayo  vuccamāno pāḷi viya ativitthāraṃ āpajjati, na ca sakkā hoti sukhena pariggahetuṃ,  tasmā naṃ samodhānetvā idheva dassayissāma.</p>
              <p>[03]ayañhi idha adhippeto parivāso nāma -- paṭicchannaparivāso, suddhantaparivāso, samodhānaparivāsoti  tividho hoti. tattha paṭicchannaparivāso tāva yathāpaṭicchannāya āpattiyā dātabbo ^a^V0.0019^ea^.  kassaci hi ekāhapaṭicchannā āpatti hoti yathā ayaṃ udāyittherassa, kassaci dvīhādipaṭicchannā  yathā parato āgatā udāyittherasseva, kassaci ekā āpatti hoti yathā ayaṃ, kassaci  dve tisso tatuttari vā yathā parato āgatā, tasmā paṭicchannaparivāsaṃ dentena paṭhamaṃ  tāva paṭicchannabhāvo jānitabbo.</p>
              <p>[03]ayañhi ^a^P6.1174^ea^ āpatti nāma dasahākārehi paṭicchannā hoti. tatthāyaṃ mātikā --  āpatti ca hoti āpattisaññī ca, pakatatto ca hoti pakatattasaññī ^a^M0.0019^ea^ ca, anantarāyiko  ca hoti anantarāyikasaññī ca, pahu ca hoti pahusaññī ca, chādetukāmo ca hoti  chādeti cāti.</p>
              <p>[03]tattha ^b^āpatti ca hoti āpattisaññī cā^eb^ti yaṃ āpanno, sā āpattiyeva hoti. sopi  ca tattha āpattisaññīyeva. iti jānanto chādeti, channāva hoti. atha panāyaṃ tattha anāpattisaññī,  acchannā hoti, anāpatti pana āpattisaññāyapi anāpattisaññāyapi chādentenāpi acchāditāva  hoti. lahukaṃ vā garukāti garukaṃ vā lahukāti chādeti, alajjipakkhe tiṭṭhati,  āpatti pana acchannā hoti. garukaṃ lahukāti maññamāno deseti, neva desitā hoti,  na channā. garukaṃ garukāti ñatvā chādeti, channā hoti. garukalahukabhāvaṃ na  jānāti, āpattiṃ chādemīti chādeti, channāva hoti.</p>
              <p>[03]^b^pakatatto^eb^ti tividhaṃ ukkhepanīyakammaṃ akato -- so ce pakatattasaññī hutvā chādeti,  channā hoti. atha ``mayhaṃ saṅghena kammaṃ kata''nti apakatattasaññī hutvā chādeti,  acchannā hoti. apakatattena pakatattasaññinā vā apakatattasaññinā vā chāditāpi acchannāva  hoti. vuttampi cetaṃ --</p>
              <p>[21] ``āpajjati garukaṃ sāvasesaṃ,</p>
              <p>[27] chādeti anādariyaṃ paṭicca.</p>
              <p>[26] na bhikkhunī no ca phuseyya vajjaṃ,</p>
              <p>[22] pañhā mesā kusalehi cintitā''ti.. (pari0 481).</p>
              <p>[03]ayañhi ^a^V0.0020^ea^ pañho ukkhittakena kathito.</p>
              <p>[03]^b^anantarāyiko^eb^ti yassa dasasu antarāyesu ekopi natthi, so ce anantarāyikasaññī  hutvā chādeti, channā hoti. sacepi so bhīrukajātikatāya andhakāre amanussacaṇḍamigabhayena  antarāyikasaññī hutvā chādeti, acchannāva hoti. yassa hi pabbatavihāre vasantassa  kandaraṃ vā nadiṃ vā atikkamitvā ^a^P6.1175^ea^ ārocetabbaṃ hoti, antarāmagge ca  caṇḍavāḷāmanussādibhayaṃ atthi, magge ajagarā nipajjanti, nadī pūrā hoti, ekasmiṃ  pana satiyeva antarāye antarāyikasaññī hutvā ^a^M0.0020^ea^ chādeti, acchannāva hoti.  antarāyikassa pana antarāyikasaññāya vā anantarāyikasaññāya vā chādayato acchannāva hoti.</p>
              <p>[03]^b^pahū^eb^ti yo sakkoti bhikkhuno santikaṃ gantuñceva ārocetuñca; so ce pahusaññī  hutvā chādeti, channā hoti. sacassa mukhe appamattako gaṇḍo vā hoti, hanukavāto  vā vijjhati, danto vā rujjati, bhikkhā vā mandā laddhā hoti, tāvatakena pana neva  vattuṃ na sakkoti na gantuṃ; apica kho na sakkomīti saññī hoti, ayaṃ pahu hutvā  appahusaññī nāma. iminā chāditāpi acchāditā. appahunā pana vattuṃ vā gantuṃ vā  asamatthena pahusaññinā vā appahusaññinā vā chāditā hotu, acchāditāva.</p>
              <p>[03]^b^chādetukāmo ca hoti chādeti cā^eb^ti idaṃ uttānatthameva. sace pana chādessāmīti  dhuranikkhepaṃ katvā purebhatte vā pacchābhatte vā paṭhamayāmādīsu vā lajjidhammaṃ okkamitvā  antoaruṇeyeva āroceti, ayaṃ chādetukāmo na chādeti nāma.</p>
              <p>[03]yassa pana abhikkhuke ṭhāne vasantassa āpattiṃ āpajjitvā sabhāgassa bhikkhuno āgamanaṃ  āgamentassa sabhāgasantikaṃ vā gacchantassa addhamāsopi māsopi atikkamati, ayaṃ na chādetukāmo  chādeti nāma, ayampi acchannāva hoti.</p>
              <p>[03]yo pana āpannamattova aggiṃ akkantapuriso viya sahasā apakkamitvā sabhāgaṭṭhānaṃ gantvā  āvi karoti, ayaṃ na chādetukāmova na chādeti nāma. sace pana sabhāgaṃ disvāpi  ``ayaṃ ^a^V0.0021^ea^ me upajjhāyo vā ācariyo vā''ti lajjāya nāroceti, channāva hoti āpatti.  upajjhāyādibhāvo hi idha appamāṇaṃ averisabhāgamattameva pamāṇaṃ, tasmā averisabhāgassa  santike ārocetabbā.</p>
              <p>[03]yo pana visabhāgo hoti sutvā pakāsetukāmo, evarūpassa upajjhāyassāpi santike na  ārocetabbā. tattha ^a^P6.1176^ea^ purebhattaṃ vā āpattiṃ āpanno hotu pacchābhattaṃ  vā, divā vā rattiṃ vā yāva aruṇaṃ na uggacchati tāva ārocetabbaṃ. uddhaste aruṇe  paṭicchannā hoti, paṭicchādanapaccayā ca dukkaṭaṃ āpajjati. sabhāgasaṅghādisesaṃ āpannassa  pana santike āvi ^a^M0.0021^ea^ kātuṃ na vaṭṭati. sace āvi karoti, āpatti āvikatā  hoti, dukkaṭā pana na muccati, tasmā suddhassa santike āvikātabbā. āvikaronto  ca ``tuyhaṃ santike ekaṃ āpattiṃ āvikaromī''ti vā ``ācikkhāmī''ti vā  ``ārocemī''ti vā ``mama ekaṃ āpattiṃ āpannabhāvaṃ jānāhī''ti vā vadatu, ``ekaṃ  garukāpattiṃ āvikaromī''tiādinā vā nayena vadatu, sabbehipi ākārehi appaṭicchannāva  hotīti kurundiyaṃ vuttaṃ. sace pana lahukāpattiṃ āvikaromītiādinā nayena  vadati, paṭicchannā hoti, vatthuṃ āroceti, āpattiṃ āroceti, ubhayaṃ āroceti,  tividhenāpi ārocitāva hoti. iti imāni dasa kāraṇāni upalakkhetvā paṭicchannaparivāsaṃ  dentena paṭhamameva paṭicchannabhāvo jānitabbo.</p>
              <p>[03]tato paṭicchannadivase ca āpattiyo ca sallakkhetvā sace ekāhapaṭicchannā hoti -- ``ahaṃ,  bhante, ekaṃ āpattiṃ āpajjiṃ sañcetanikaṃ sukkavissaṭṭhiṃ ekāhapaṭicchanna''nti  evaṃ yācāpetvā idha vuttanayeneva kammavācaṃ vatvā parivāso dātabbo. atha dvīhatīhādipaṭicchannā  hoti, dvīhapaṭicchannaṃ tīhapaṭicchannaṃ catūhapaṭicchannaṃ pañcāhapaṭicchannaṃ chāhapaṭicchannaṃ  sattāhapaṭicchannaṃ aṭṭhāhapaṭicchannaṃ navāhapaṭicchannaṃ dasāhapaṭicchannaṃ ekādasāhapaṭicchannaṃ  dvādasāhapācchannaṃ terasāhapaṭicchannaṃ cuddasāhapaṭicchannanti evaṃ yāva cuddasa divasāni  divasavasena yojanā kātabbā. pañcadasa divasāni paṭicchannāya pakkhapaṭicchannanti vatvā  yojanā kātabbā. tato yāva ekūnatiṃsatimo divaso, tāva atirekapakkhapaṭicchannanti.</p>
              <p>[03]tato māsapaṭicchannaṃ atirekamāsapaṭicchannaṃ dvemāsapaṭicchannaṃ atirekadvemāsapaṭicchannaṃ  ^a^P6.1177^ea^ temāsapaṭicchannaṃ atirekatemāsapaṭicchannaṃ catumāsapaṭicchannaṃ atirekacatumāsapaṭicchannaṃ  pañcamāsapaṭicchannaṃ ^a^V0.0022^ea^ atirekapañcamāsapaṭicchannaṃ chamāsapaṭicchannaṃ atirekachamāsapaṭicchannaṃ  sattamāsapaṭicchannaṃ atirekasattamāsapaṭicchannaṃ aṭṭhamāsapaṭicchannaṃ atirekāṭṭhamāsapaṭicchannaṃ  navamāsapaṭicchannaṃ atirekanavamāsapaṭicchannaṃ dasamāsapaṭicchannaṃ atirekadasamāsapaṭicchannaṃ  ekādasamāsapaṭicchannaṃ atirekaekādasamāsapaṭicchannanti evaṃ yojanā kātabbā. saṃvacchare  paripuṇṇe ekasaṃvaccharapaṭicchannanti. tato paraṃ atirekaekasaṃvacchara... dvesaṃvacchara...  atirekadvesaṃvacchara... tisaṃvacchara... atiraketisaṃvacchara... catusaṃvacchara... atirekacatusaṃvacchara...  pañcasaṃvacchara... atirekapañcasaṃvaccharapaṭicchannanti ^a^M0.0022^ea^ evaṃ yāva saṭṭhisaṃvacchara... atirekasaṭṭhisaṃvaccharapaṭicchannanti  vā tato vā bhiyyopi vatvā yojanā kātabbā.</p>
              <p>[03]sace pana dve tisso tatuttari vā āpattiyo honti, yathā idha ekaṃ āpattinti vuttaṃ;  evaṃ dve āpattiyo tisso āpattiyoti vattabbaṃ. tato paraṃ pana sataṃ vā hotu sahassaṃ  vā, sambahulāti vattuṃ vaṭṭati. nānāvatthukāsupi ``ahaṃ, bhante, sambahulā saṅghādisesā  āpattiyo āpajjiṃ -- ekaṃ sukkavissaṭṭhiṃ, ekaṃ kāyasaṃsaggaṃ, ekaṃ duṭṭhullavācaṃ,  ekaṃ attakāmaṃ, ekaṃ sañcarittaṃ, ekāhapaṭicchannāyo''ti evaṃ gaṇanavasena  vā ``ahaṃ, bhante, sambahulā saṅghādisesā āpattiyo āpajjiṃ nānāvatthukāyo ekāhapaṭicchannāyo''ti  evaṃ vatthukittanavasena vā, ``ahaṃ, bhante, sambahulā saṅghādisesā āpattiyo āpajjiṃ  ekāhapaṭicchannāyo''ti evaṃ nāmamattavasena vā yojanā kātabbā.</p>
              <p>[03]tattha nāmaṃ duvidhaṃ -- sajātisādhāraṇañca sabbasādhāraṇañca. tattha saṅghādisesoti sajātisādhāraṇaṃ,  āpattīti sabbasādhāraṇaṃ; tasmā ``sambahulā āpattiyo āpajjiṃ ekāhapaṭicchannāyo''ti  evaṃ sabbasādhāraṇanāmavasenapi vattuṃ vaṭṭati. idañhi sabbampi parivāsādikaṃ vinayakammaṃ  vatthuvasena gottavasena nāmavasena ^a^P6.1178^ea^ āpattivasena ca kātuṃ vaṭṭatiyeva.</p>
              <p>[03]tattha ``sukkavissaṭṭhī''ti vatthu ceva gottañca. ``saṅghādiseso''ti nāmañceva āpatti  ca. ``kāyasaṃsaggo''ti vatthu ceva gottañca. ``saṅghādiseso''ti nāmañceva āpatti  ca, tattha ``sukkavissaṭṭhiṃ kāyasaṃsagga''ntiādinā vacanenāpi ``nānāvatthukāyo''ti  vacanenāpi vatthu ceva ^a^V0.0023^ea^ gottañca gahitaṃ hoti. ``saṅghādiseso''ti vacanenāpi ``āpattiyo''ti  vacanenāpi nāmañceva āpatti ca gahitā hoti. idha pana ekaṃ āpattiṃ āpajjiṃ sañcetanikaṃ  ``sukkavissaṭṭhi''nti nāmampi vatthugottānipi gahitāneva. yathā ca idha ``ayaṃ  udāyi bhikkhū''ti vuttaṃ; evaṃ yo yo āpanno hoti, tassa tassa nāmaṃ gahetvā  ``ayaṃ itthannāmo bhikkhū''ti kammavācā kātabbā.</p>
              <p>[03]kammavācāpariyosāne ca tena bhikkhunā māḷakasīmāyameva ``parivāsaṃ samādiyāmi, vattaṃ  samādiyāmī''ti vuttanayeneva vattaṃ samādātabbaṃ ^a^M0.0023^ea^. samādiyitvā tattheva  saṅghassa ārocetabbaṃ, ārocentena ca evaṃ ārocetabbaṃ --</p>
              <p>[02] ``ahaṃ, bhante, ekaṃ āpattiṃ āpajjiṃ sañcetanikaṃ sukkavissaṭṭhiṃ ekāhapaṭicchannaṃ,  sohaṃ saṅghaṃ ekissā āpattiyā sañcetanikāya sukkavissaṭṭhiyā ekāhapaṭicchannāya  ekāhaparivāsaṃ yāciṃ, tassa me saṅgho ekissā āpattiyā sañcetanikāya sukkavissaṭṭhiyā  ekāhapaṭicchannāya ekāhaparivāsaṃ adāsi, sohaṃ parivasāmi -- `vedayāmahaṃ, bhante,  vedayatī'ti maṃ saṅgho dhāretū''ti.</p>
              <p>[03]imañca panatthaṃ gahetvā yāya kāyaci bhāsāya ārocetuṃ vaṭṭatiyeva. ārocetvā sace  nikkhipitukāmo, vuttanayeneva saṅghamajjhe nikkhipitabbaṃ. māḷakato bhikkhūsu nikkhantesu  ekassāpi santike nikkhipituṃ vaṭṭati. māḷakato nikkhamitvā satiṃ paṭilabhantena  sahagacchantassa santike nikkhipitabbaṃ. sace sopi pakkanto, aññassa yassa māḷake nārocitaṃ,  tassa ārocetvā nikkhipitabbaṃ. ārocentena ca avasāne ``vedayatīti maṃ āyasmā  dhāretū''ti vattabbaṃ. dvinnaṃ ^a^P6.1179^ea^ ārocentena ``āyasmantā dhārentū''ti,  tiṇṇaṃ ārocentena ``āyasmanto dhārentū''ti vattabbaṃ. nikkhittakālato paṭṭhāya  pakatattaṭṭhāne tiṭṭhati.</p>
              <p>[03]sace appabhikkhuko vihāro hoti, sabhāgā bhikkhū vasanti, vattaṃ anikkhipitvā vihāreyeva  rattipariggaho kātabbo. atha na sakkā sodhetuṃ, vuttanayeneva vattaṃ nikkhipitvā  paccūsasamaye ekena bhikkhunā saddhiṃ mānattavaṇṇanāyaṃ vuttanayeneva upacārasīmaṃ atikkamitvā  mahāmaggā okkamma paṭicchanne ṭhāne nisīditvā antoaruṇeyeva vuttanayeneva vattaṃ ^a^V0.0024^ea^ samādiyitvā  tassa bhikkhuno parivāso ārocetabbo. ārocentena sace navakataro hoti, ``āvuso''ti  vattabbaṃ. sace vuḍḍhataro, ``bhante''ti vattabbaṃ. sace añño koci bhikkhu kenacideva  karaṇīyena taṃ ṭhānaṃ āgacchati, sace esa taṃ passati, saddaṃ vāssa suṇāti, ārocetabbaṃ;  anārocentassa ratticchedo ceva vattabhedo ca. atha dvādasahatthaṃ upacāraṃ okkamitvā  ajānantasseva gacchati, ratticchedoyeva hoti, vattabhedo pana natthi.</p>
              <p>[03]uggate ^a^M0.0024^ea^ aruṇe vattaṃ nikkhipitabbaṃ. sace so bhikkhu kenacideva karaṇīyena  pakkanto hoti, yaṃ aññaṃ sabbapaṭhamaṃ passati, tassa ārocetvā nikkhipitabbaṃ. sace  pana kañci na passati, vihāraṃ gantvā attanā saddhiṃ gatabhikkhussa santike nikkhipitabbanti  mahāsumatthero āha. mahāpadumatthero pana ``yaṃ paṭhamaṃ passati, tassa ārocetvā  nikkhipitabbaṃ, ayaṃ nikkhittavattassa parihāro''ti āha.</p>
              <p>[03]evaṃ yattakāni divasāni āpatti paṭicchannā hoti, tattakāni tato adhikatarāni vā  kukkuccavinodanatthāya parivasitvā saṅghaṃ upasaṅkamitvā vattaṃ samādiyitvā mānattaṃ  yācitabbaṃ. ayañhi vatte samādinne eva mānattāraho hoti nikkhittavattena parivutthattā.  anikkhittavattassa pana puna samādānakiccaṃ natthi, so hi paṭicchannadivasātikkameneva  mānattāraho hoti, tasmā tassa mānattaṃ dātabbameva. idaṃ paṭicchannamānattaṃ nāma.  taṃ dentena sace ekāpatti hoti ^a^P6.1180^ea^, pāḷiyaṃ vuttanayeneva dātabbaṃ.  atha dve vā tisso vā ``sohaṃ parivutthaparivāso saṅghaṃ dvinnaṃ āpattīnaṃ tissannaṃ  āpattīnaṃ ekāhapaṭicchannānaṃ chārattaṃ mānattaṃ yācāmī''ti parivāse vuttanayeneva  āpattiyo ca divase ca sallakkhetvā yojanā kātabbā.</p>
              <p>[03]appaṭicchannāpattiṃ paṭicchannāpattiyā samodhānetvāpi dātuṃ vaṭṭati. kathaṃ? paṭicchannāya  ekāhaparivāsaṃ vasitvā --</p>
              <p>[02] ``ahaṃ, bhante, ekaṃ āpattiṃ āpajjiṃ sañcetanikaṃ sukkavissaṭṭhiṃ ekāhapaṭicchannaṃ,  sohaṃ saṅghaṃ ekissā āpattiyā sañcetanikāya sukkavissaṭṭhiyā ekāhapaṭicchannāya  ekāhaparivāsaṃ yāciṃ, tassa me saṅgho ekissā āpattiyā sañcetanikāya sukkavissaṭṭhiyā  ekāhapaṭicchannāya ekāhaparivāsaṃ adāsi, sohaṃ parivutthaparivāso ^a^V0.0025^ea^. ahaṃ, bhante, ekaṃ  āpattiṃ āpajjiṃ sañcetanikaṃ sukkavissaṭṭhiṃ appaṭicchannaṃ. sohaṃ, bhante, saṅghaṃ  tāsaṃ āpattīnaṃ sañcetanikānaṃ sukkavissaṭṭhīnaṃ paṭicchannāya ca appaṭicchannāya ca  chārattaṃ mānattaṃ yācāmī''ti.</p>
              <p>[03]athassa tadanurūpaṃ kammavācaṃ katvā mānattaṃ dātabbaṃ. sace paṭicchannā dve, appaṭicchannā  ekā ``paṭicchannānañca appaṭicchannāya cā''ti vattabbaṃ. atha paṭicchannā ^a^M0.0025^ea^  ekā, appaṭicchannā dve, ``paṭicchannāya ca appaṭicchannānañcā''ti vattabbaṃ. sace paṭicchannāpi  dve, appaṭicchannāpi dve, ``paṭicchannānañca appaṭicchannānañcā''ti vattabbaṃ. sabbattha  anurūpaṃ kammavācaṃ katvā mānattaṃ dātabbaṃ. ciṇṇamānattassa ca tadanurūpameva kammavācaṃ  katvā abbhānaṃ kātabbaṃ. idha pana ekāpattivasena vuttaṃ. iti yaṃ paṭicchannāya  āpattiyā parivāsāvasāne mānattaṃ diyyati, idaṃ paṭicchannamānattaṃ nāma. evamettha  ekeneva yojanāmukhena paṭicchannaparivāso ca paṭicchannamānattañca vuttanti veditabbaṃ.  pakkhamānattaṃ samodhānamānattañca avasesaparivāsakathāvasāne kathayissāma.</p>
              <p>[03]suddhantaparivāso samodhānaparivāsoti hi dve parivāsā avasesā. tattha ^a^P6.1181^ea^  ^b^``suddhantaparivāso''^eb^ nāma parato adhammikamānattacārāvasāne ``tena kho pana samayena  aññataro bhikkhu sambahulā saṅghādisesā āpattiyo āpanno hoti, āpattipariyantaṃ na  jānāti, rattipariyantaṃ na jānātī''ti imasmiṃ vatthusmiṃ anuññātaparivāso. so  duvidho -- cūḷasuddhanto, mahāsuddhantoti. duvidhopi cesa rattiparicchedaṃ sakalaṃ vā  ekaccaṃ vā ajānantassa ca assarantassa ca tattha vematikassa ca dātabbo. āpattipariyantaṃ  pana ettakā ahaṃ āpattiyo āpannoti jānātu vā mā vā, akāraṇametaṃ.</p>
              <p>[03]tattha yo upasampadato paṭṭhāya anulomakkamena vā ārocitadivasato paṭṭhāya paṭilomakkamena  vā ``asukañca asukañca divasaṃ vā pakkhaṃ vā māsaṃ vā saṃvaccharaṃ vā tava suddhabhāvaṃ  jānāsī''ti pucchiyamāno ``āma, bhante, jānāmi, ettakaṃ nāma kālaṃ ahaṃ suddho''ti  vadati, tassa dinno suddhantaparivāso ^b^``cūḷasuddhanto''^eb^ti vuccati.</p>
              <p>[03]taṃ gahetvā parivasantena yattakaṃ kālaṃ attano suddhiṃ jānāti, tattakaṃ apanetvā avasesaṃ  ^a^V0.0026^ea^ māsaṃ vā dvemāsaṃ vā parivasitabbaṃ. sace māsamattaṃ asuddhomhīti sallakkhetvā aggahesi  parivasanto ca puna aññaṃ māsaṃ sarati, tampi māsaṃ parivasitabbameva. puna parivāsadānakiccaṃ  natthi. atha dvemāsaṃ asuddhomhīti sallakkhetvā aggahesi, parivasanto ca māsamattamevāhaṃ  asuddhomhīti sanniṭṭhānaṃ karoti, māsameva parivasitabbaṃ. puna ^a^M0.0026^ea^ parivāsadānakiccaṃ  natthi. ayañhi suddhantaparivāso nāma uddhampi ārohati, heṭṭhāpi orohati, idamassa  lakkhaṇaṃ. aññasmiṃ pana āpattivuṭṭhāne idaṃ lakkhaṇaṃ -- yo appaṭicchannaṃ āpattiṃ paṭicchannāti  vinayakammaṃ karoti, tassa āpatti vuṭṭhāti. yo paṭicchannaṃ appaṭicchannāti vinayakammaṃ  karoti, tassa na vuṭṭhāti. acirapaṭicchannaṃ cirapaṭicchannāti karontassāpi vuṭṭhāti.  cirapaṭicchannaṃ acirapaṭicchannāti ^a^P6.1182^ea^ karontassa na vuṭṭhāti. ekaṃ āpattiṃ  āpajjitvā sambahulāti karontassāpi vuṭṭhāti, ekaṃ vinā sambahulānaṃ abhāvato.  sambahulā pana āpajjitvā ekaṃ āpajjinti karontassa na vuṭṭhāti.</p>
              <p>[03]yo pana yathāvuttena anulomapaṭilomanayena pucchiyamānopi rattipariyantaṃ na jānāti neva  sarati vematiko vā hoti, tassa dinno suddhantaparivāso ^b^``mahāsuddhanto''^eb^ti vuccati.  taṃ gahetvā gahitadivasato paṭṭhāya yāva upasampadadivaso, tāva rattiyo gaṇetvā parivasitabbaṃ.  ayaṃ uddhaṃ nārohati, heṭṭhā pana orohati. tasmā sace parivasanto rattiparicchede sanniṭṭhānaṃ  karoti, māso vā saṃvaccharo vā mayhaṃ āpannassāti māsaṃ vā saṃvaccharaṃ vā parivasitabbaṃ.  parivāsayācanadānalakkhaṇaṃ panettha parato pāḷiyaṃ āgatanayeneva veditabbaṃ. kammavācāpariyosāne  vattasamādānamānattābbhānāni vuttanayāneva. ayaṃ suddhantaparivāso nāma.</p>
              <p>[03]^b^``samodhānaparivāso''^eb^ nāma tividho hoti -- odhānasamodhāno, agghasamodhāno, missakasamodhānoti.  tattha ^b^``odhānasamodhāno''^eb^ nāma -- antarāpattiṃ āpajjitvā paṭicchādentassa parivutthadivase  odhunitvā makkhetvā purimāya āpattiyā mūladivasaparicchede pacchā āpannaṃ āpattiṃ  samodahitvā dātabbaparivāso vuccati. so parato ``tena hi bhikkhave saṅgho udāyiṃ bhikkhuṃ  antarā ekissā āpattiyā sañcetanikāya sukkavissaṭṭhiyā pañcāhapaṭicchannāya ^a^V0.0027^ea^ mūlāya  paṭikassitvā purimāya āpattiyā samodhānaparivāsaṃ detū''ti ito paṭṭhāya vitthārato  pāḷiyaṃyeva āgato.</p>
              <p>[03]ayaṃ panettha vinicchayo -- yo paṭicchannāya āpattiyā parivāsaṃ gahetvā parivasanto  vā mānattāraho vā mānattaṃ caranto vā abbhānāraho vā aññaṃ āpattiṃ āpajjitvā  purimāya āpattiyā samā vā ūnatarā vā rattiyo paṭicchādeti, tassa mūlāyapaṭikassanena  te ^a^M0.0027^ea^ parivutthadivase ca mānattaciṇṇadivase ca sabbe odhunitvā adivase  katvā pacchā āpannāpattiṃ mūlāpattiyaṃ samodhāya parivāso dātabbo. tena sace mūlāpatti  ^a^P6.1183^ea^ pakkhapaṭicchannā, antarāpatti ūnakapakkhapaṭicchannā, puna pakkhameva parivāso  parivasitabbo. athāpi antarāpatti pakkhapaṭicchannāva pakkhameva parivasitabbaṃ. etenupāyena  yāva saṭṭhivassapaṭicchannā mūlāpatti, tāva vinicchayo veditabbo. saṭṭhivassāni parivasitvā  mānattāraho hutvāpi hi ekadivasaṃ antarāpattiṃ paṭicchādetvā punapi saṭṭhivassāni  parivāsāraho hoti.</p>
              <p>[03]sace pana antarāpatti mūlāpattito atirekapaṭicchannā hoti, tattha ``kiṃ kātabba''nti  vutte mahāsumatthero āha -- ``atekiccho ayaṃ puggalo, atekiccho nāma āvikārāpetvā  vissajjetabbo''ti. mahāpadumatthero panāha -- ``kasmā atekiccho nāma, nanu ayaṃ  samuccayakkhandhako nāma buddhānaṃ ṭhitakālasadiso, āpatti nāma paṭicchannā vā hotu  appaṭicchannā vā samakaūnatarātirekapaṭicchannā vā vinayadharassa kammavācaṃ yojetuṃ samatthabhāvoyevettha  pamāṇaṃ, tasmā yā atirekapaṭicchannā hoti, taṃ mūlāpattiṃ katvā tattha itaraṃ samodhāya  parivāso dātabbo''ti. ayaṃ ``odhānasamodhāno'' nāma.</p>
              <p>[03]^b^``agghasamodhāno''^eb^ nāma sambahulāsu āpattīsu yā ekā vā dve vā tisso vā  sambahulā vā āpattiyo sabbacirapaṭicchannāyo, tāsaṃ agghena samodhāya tāsaṃ rattiparicchedavasena  avasesānaṃ ūnatarapaṭicchannānaṃ āpattīnaṃ parivāso diyyati. ayaṃ vuccati agghasamodhāno.  sopi parato ``tena kho pana samayena aññataro bhikkhu sambahulā saṅghādisesā āpattiyo  āpanno hoti, ekā āpatti ekāhapaṭicchannā ekā āpatti dvīhapaṭicchannā''tiādinā  nayena pāḷiyaṃ āgatoyeva.</p>
              <p>[03]yassa ^a^V0.0028^ea^ pana sataṃ āpattiyo dasāhapaṭicchannā, aparampi sataṃ āpattiyo dasāhapaṭicchannāti  evaṃ dasakkhattuṃ katvā āpattisahassaṃ divasasatapaṭicchannaṃ hoti, tena kiṃ kātabbanti?  sabbaṃ samodahitvā dasa divase parivasitabbaṃ. evaṃ ekeneva dasāhena divasasatampi parivasitameva  ^a^P6.1184^ea^ hoti. vuttampi cetaṃ --</p>
              <p>[21] ``dasasataṃ ^a^M0.0028^ea^ rattisataṃ, āpattiyo chādayitvāna.</p>
              <p>[22] dasa rattiyo vasitvāna, mucceyya pārivāsiko''ti.. (pari0 477).</p>
              <p>[03]ayaṃ agghasamodhāno nāma.</p>
              <p>[03]^b^``missakasamodhāno''^eb^ nāma -- yo nānāvatthukā āpattiyo ekato katvā diyyati.  tatrāyaṃ nayo --</p>
              <p>[02] ``ahaṃ, bhante, sambahulā saṅghādisesā āpattiyo āpajjiṃ ekaṃ sukkavissaṭṭhiṃ,  ekaṃ kāyasaṃsaggaṃ, ekaṃ duṭṭhullavācaṃ, ekaṃ attakāmaṃ, ekaṃ sañcarittaṃ, ekaṃ  kuṭikāraṃ, ekaṃ vihārakāraṃ, ekaṃ duṭṭhadosaṃ, ekaṃ aññabhāgiyaṃ, ekaṃ saṅghabhedaṃ,  ekaṃ bhedānuvattakaṃ, ekaṃ dubbacaṃ, ekaṃ kuladūsakaṃ, sohaṃ, bhante, saṅghaṃ tāsaṃ  āpattīnaṃ samodhānaparivāsaṃ yācāmī''ti --</p>
              <p>[03]tikkhattuṃ yācāpetvā tadanurūpāya kammavācāya parivāso dātabbo.</p>
              <p>[03]ettha ca saṅghādisesā āpattiyo āpajjiṃ nānāvatthukāyotipi saṅghādisesā āpattiyo  āpajjintipi evaṃ pubbe vuttanayena vatthuvasenapi gottavasenapi nāmavasenapi āpattivasenapi  yojetvā kammavācaṃ kātuṃ vaṭṭatiyevāti ayaṃ missakasamodhāno. sabbaparivāsakammavācāvasāne  pana nikkhittānikkhittavattādikathā purimanayeneva veditabbāti.</p>
              <p>[06] parivāsakathā niṭṭhitā.</p>
              <p>[03]idāni ^a^V0.0029^ea^ yaṃ vuttaṃ ``pakkhamānattañca samodhānamānattañca avasesaparivāsakathāvasāne kathayissāmā''ti,  tassokāso sampatto, tasmā vuccati -- ^b^``pakkhamānatta''^eb^nti bhikkhuniyā dātabbamānattaṃ.  taṃ pana paṭicchannāyapi appaṭicchannāyapi āpattiyā aḍḍhamāsameva dātabbaṃ. vuttañhetaṃ --  ``garudhammaṃ ajjhāpannāya bhikkhuniyā ubhatosaṅghe pakkhamānattaṃ caritabba''nti (cūḷava0  403). taṃ pana bhikkhunīhi attano sīmaṃ sodhetvā vihārasīmāya vā ^a^M0.0029^ea^ vihārasīmaṃ  sodhetuṃ ^a^P6.1185^ea^ asakkontīhi khaṇḍasīmāya vā sabbantimena paricchedena  catuvaggagaṇaṃ sannipātāpetvā dātabbaṃ. sace ekā āpatti hoti ekissā vasena,  sace dve vā tisso vā sambahulā vā ekavatthukā vā nānāvatthukā vā tāsaṃ tāsaṃ  vasena vatthugottanāmāapattīsu yaṃ yaṃ icchati taṃ taṃ ādāya yojanā kātabbā.</p>
              <p>[03]tatridaṃ ekāpattivasena mukhamattadassanaṃ, tāya āpannāya bhikkhuniyā bhikkhunisaṅghaṃ upasaṅkamitvā  ekaṃsaṃ uttarāsaṅgaṃ karitvā vuḍḍhānaṃ bhikkhunīnaṃ pāde vanditvā ukkuṭikaṃ nisīditvā  añjaliṃ paggahetvā evamassa vacanīyo -- ``ahaṃ, ayye, ekaṃ āpattiṃ āpajjiṃ gāmantaraṃ,  sāhaṃ, ayye, ekissā āpattiyā gāmantarāya pakkhamānattaṃ yācāmī''ti.</p>
              <p>[03]evaṃ tikkhattuṃ yācāpetvā byattāya bhikkhuniyā paṭibalāya saṅgho ñāpetabbo --</p>
              <p>[02] ``suṇātu me ayye saṅgho, ayaṃ itthannāmā bhikkhunī ekaṃ āpattiṃ āpajji gāmantaraṃ,  sā saṅghaṃ ekissā āpattiyā gāmantarāya pakkhamānattaṃ yācati, yadi saṅghassa pattakallaṃ,  saṅgho itthannāmāya bhikkhuniyā ekissā āpattiyā gāmantarāya pakkhamānattaṃ dadeyya,  esā ñatti.</p>
              <p>[02] ``suṇātu me ayye saṅgho, ayaṃ...pe0... dutiyampi... tatiyampi etamatthaṃ vadāmi.  suṇātu me ayye saṅgho...pe0... deti... dinnaṃ saṅghena itthannāmāya bhikkhuniyā  ekissā āpattiyā gāmantarāya pakkhamānattaṃ, khamati saṅghassa, tasmā tuṇhī; evametaṃ  dhārayāmī''ti.</p>
              <p>[03]kammavācāpariyosāne ^a^V0.0030^ea^ vattaṃ samādiyitvā bhikkhumānattakathāya vuttanayeneva saṅghassa ārocetvā  nikkhittavattaṃ vasitukāmāya tattheva saṅghamajjhe vā pakkantāsu bhikkhunīsu ekabhikkhuniyā  vā dutiyikāya vā santike vuttanayeneva nikkhipitabbaṃ. aññissā pana āgantukāya  santike ārocetvā nikkhipitabbaṃ. nikkhittakālato paṭṭhāya pakatattaṭṭhāne tiṭṭhati.  puna samādiyitvā aruṇaṃ uṭṭhāpentiyā pana bhikkhunīnaṃyeva santike vasituṃ na labhati.  ``ubhatosaṅghe pakkhamānattaṃ caritabba''nti ^a^P6.1186^ea^ hi vuttaṃ. tasmā assā  ācariyupajjhāyāhi vihāraṃ gantvā saṅgāhakapakkhe ṭhito ^a^M0.0030^ea^ eko mahāthero vā  dhammakathiko vā bhikkhu vattabbo -- ``ekissā bhikkhuniyā vinayakammaṃ kattabbamatthi,  tatra no ayyā, cattāro bhikkhū pesethā''ti. saṅgahaṃ akātuṃ na labbhati, pesessāmīti  vattabbaṃ. catūhi pakatattabhikkhunīhi mānattacāriniṃ bhikkhuniṃ gahetvā antoaruṇeyeva  nikkhamitvā gāmūpacārato dve leḍḍupāte atikkamitvā maggā okkamma gumbavatiādīhi  paṭicchannaṭṭhāne nisīditabbaṃ. vihārūpacāratopi dve leḍḍupātā atikkamitabbā catūhi  pakatattabhikkhūhipi tattha gantabbaṃ. gantvā pana bhikkhunīhi saddhiṃ na ekaṭṭhāne nisīditabbaṃ,  paṭikkamitvā avidūraṭṭhāne nisīditabbaṃ. kurundimahāpaccarīsu pana ``bhikkhunīhipi  byattaṃ ekaṃ vā dve vā upāsikāyo bhikkhūhipi ekaṃ vā dve vā upāsake attarakkhaṇatthāya  gahetvā gantabba''nti vuttaṃ. kurundiyaṃyeva ca bhikkhunupassayassa ca vihārassa  ca upacāraṃ muñcituṃ vaṭṭatī''ti vuttaṃ, gāmassāti na vuttaṃ.</p>
              <p>[03]evaṃ nisinnesu pana bhikkhūsu ca bhikkhunīsu ca tāya bhikkhuniyā ``mānattaṃ samādiyāmi,  vattaṃ samādiyāmī''ti vattaṃ samādiyitvā bhikkhunīsaṅghassa tāva evaṃ ārocetabbaṃ --</p>
              <p>[02] ``ahaṃ, ayye, ekaṃ āpattiṃ āpajjiṃ gāmantaraṃ, sāhaṃ saṅghaṃ ekissā āpattiyā  gāmantarāya pakkhamānattaṃ yāciṃ, tassa me saṅgho ekissā āpattiyā gāmantarāya pakkhamānattaṃ  adāsi, sāhaṃ pakkhamānattaṃ carāmi, `vedayāmahaṃ, ayye, vedayatī'ti maṃ saṅgho dhāretū''ti.</p>
              <p>[03]tato bhikkhusaṅghassa santikaṃ gantvā evaṃ ārocetabbaṃ -- ``ahaṃ, ayyā, ekaṃ āpattiṃ  āpajjiṃ ^a^V0.0031^ea^ ...pe0... vedayāmahaṃ, ayyā, vedayatīti maṃ saṅgho ^a^P6.1187^ea^ dhāretū''ti.  idhāpi yāya kāyaci bhāsāya ārocetuṃ vaṭṭati.</p>
              <p>[03]ārocetvā ca bhikkhunisaṅghasseva santike nisīditabbaṃ, ārocitakālato paṭṭhāya bhikkhūnaṃ  gantuṃ vaṭṭati. sace sāsaṅkaṃ hoti, bhikkhuniyo tattheva ṭhānaṃ paccāsīsanti, ṭhātabbaṃ.  sace añño bhikkhu vā bhikkhunī ^a^M0.0031^ea^ vā taṃ ṭhānaṃ eti, passantiyā ārocetabbaṃ.  no ce āroceti, ratticchedo ceva vattabhedadukkaṭañca. sace ajānantiyā eva upacāraṃ  okkamitvā gacchati, ratticchedova hoti, na vattabhedadukkaṭaṃ. sace bhikkhuniyo  upajjhāyādīnaṃ vattakaraṇatthaṃ pageva gantukāmā honti, rattivippavāsagaṇaohīyanagāmantarāpattirakkhaṇatthaṃ  ekaṃ bhikkhuniṃ ṭhapetvā gantabbaṃ. tāya aruṇe uṭṭhite tassā santike vattaṃ nikkhipitabbaṃ.  etenupāyena akhaṇḍā pañcadasa rattiyo mānattaṃ caritabbaṃ.</p>
              <p>[03]anikkhittavattāya pana pārivāsikakkhandhake vuttanayeneva sammā vattitabbaṃ. ayaṃ pana  viseso -- ``āgantukassa ārocetabba''nti ettha yattakā purebhattaṃ vā pacchābhattaṃ  vā taṃ gāmaṃ bhikkhū vā bhikkhuniyo vā āgacchanti, sabbesaṃ ārocetabbaṃ. anārocentiyā  ratticchedo ca vattabhedadukkaṭañca. sacepi rattiṃ koci bhikkhu taṃ gāmūpacāraṃ okkamitvā  gacchati, ratticchedo hotiyeva, ajānanapaccayā pana vattabhedato muccati. kurundiādīsu  pana anikkhittavattabhikkhūnaṃ vuttanayeneva kathetabbanti vuttaṃ. taṃ pārivāsikavattādīnaṃ  upacārasīmāya paricchinnattā yuttataraṃ dissati. uposathe ārocetabbaṃ, pavāraṇāya  ārocetabbaṃ, catunnaṃ bhikkhūnañca bhikkhunīnañca devasikaṃ ārocetabbaṃ. sace bhikkhūnaṃ  tasmiṃ gāme bhikkhācāro sampajjati, tattheva gantabbaṃ. no ce sampajjati, aññatra caritvāpi  tatra āgantvā attānaṃ dassetvā gantabbaṃ. bahigāme ^a^P6.1188^ea^ vā saṅketaṭṭhānaṃ  kātabbaṃ -- ``asukasmiṃ nāma ṭhāne amhe passissasī''ti. tāya saṅketaṭṭhānaṃ gantvā  ārocetabbaṃ. saṅketaṭṭhāne adisvā vihāraṃ gantvā ārocetabbaṃ. vihāre sabbabhikkhūnaṃ  ārocetabbaṃ. sace sabbesaṃ sakkā na hoti ārocetuṃ, bahiupacārasīmāya ṭhatvā  bhikkhuniyo pesetabbā. tāhi ānītānaṃ catunnaṃ bhikkhūnaṃ ārocetabbaṃ. sace vihāro  dūro hoti sāsaṅko, upāsake ca upāsikāyo ca gahetvā gantabbaṃ. sace pana ayaṃ  ekā vasati, rattivippavāsaṃ āpajjati, tasmāssā ekā pakatattā bhikkhunī sammannitvā  dātabbā ekacchanne vasanatthāya.</p>
              <p>[03]evaṃ ^a^V0.0032^ea^ akhaṇḍaṃ mānattaṃ caritvā vīsatigaṇe bhikkhunisaṅghe vuttanayeneva abbhānaṃ kātabbaṃ.  sace mānattaṃ caramānā antarāpattiṃ āpajjati, mūlāya paṭikassitvā ^a^M0.0032^ea^ tassā  āpattiyā mānattaṃ dātabbanti kurundiyaṃ vuttaṃ. idaṃ ``pakkhamānattaṃ'' nāma.</p>
              <p>[03]^b^``samodhānamānattaṃ''^eb^ pana tividhaṃ hoti -- odhānasamodhānaṃ, agghasamodhānaṃ, missakasamodhānanti.  tattha yadetaṃ parato udāyittherassa pañcāhapaṭicchannāya āpattiyā parivāsaṃ parivasantassa  parivāse ca mānattārahaṭṭhāne ca antarāpattiṃ āpajjitvā mūlāyapaṭikassitassa ``tena  hi, bhikkhave, saṅgho udāyissa bhikkhuno tissannaṃ āpattīnaṃ chārattaṃ mānattaṃ detū''ti  mānattaṃ anuññātaṃ, idaṃ ^b^``odhānasamodhānaṃ''^eb^ nāma. idañhi punappunaṃ mūlāyapaṭikassanena  parivutthadivase odhunitvā purimāpattīhi saddhiṃ samodhāya dinnaṃ, tasmā odhānasamodhānanti  vuccati. kurundiyaṃ pana ``samodhānaparivāsaṃ vutthassa dātabbaṃ mānattaṃ samodhānamānatta''nti  vuttaṃ. tampi tena pariyāyena yujjati.</p>
              <p>[03]^b^agghasamodhānaṃ^eb^ pana ^b^missakasamodhānañca^eb^ agghasamodhānamissakasamodhānaparivāsāvasāne dātabbamānattameva  vuccati, taṃ parivāsakammavācānusārena yojetvā dātabbaṃ. ettāvatā yaṃ vuttaṃ ``tena  hi, bhikkhave, saṅgho udāyissa bhikkhuno ekissā āpattiyā sañcetanikāya sukkavissaṭṭhiyā  ekāhapaṭicchannāya ekāhaparivāsaṃ detūtiādinā ^a^P6.1189^ea^ nayena pāḷiyaṃ  anekehi ākārehi parivāso ca mānattañca vuttaṃ, tassa yasmā āgatāgataṭhāne vinicchayo  vuccamāno pāḷi viya ativitthāraṃ āpajjati, na ca sakkā hoti sukhena pariggahetuṃ,  tasmā naṃ samodhānetvā idheva dassessāmā''ti, tadidaṃ atthato sampāditaṃ hoti.</p>
            </h4>
          </h3>
          <h3>
            <h3n> paṭicchannaparivāsakathā</h3n>
            <h4>
              <h4n> </h4n>
              <p>[40] 102^b^.^eb^ idāni yā tāva ayaṃ paṭicchannāya ekissā āpattiyā vasena pāḷi vuttā,  sā uttānatthāva.</p>
              <p>[03] 108^b^.^eb^ tato paraṃ dvīhatīhacatūhapañcāhapaṭicchannānaṃ vasena pāḷiṃ vatvā pañcāhapaṭicchannāya  parivāsato paṭṭhāya antarāpatti dassitā. yasmā pana taṃ āpattiṃ āpanno mūlāyapaṭikassanāraho  ^a^V0.0033^ea^ nāma hoti, tasmāssa ^a^M0.0033^ea^ tattha mūlāyapaṭikassanaṃ anuññātaṃ. sace pana nikkhittavatto  āpajjati, mūlāyapaṭikassanāraho na hoti. kasmā? yasmā na so parivasanto āpanno,  pakatattaṭṭhāne ṭhito āpanno, tasmā tassā āpattiyā visuṃ mānattaṃ caritabbaṃ.  sace paṭicchannā hoti parivāsopi vasitabbo. yañcetaṃ mūlāyapaṭikassanaṃ vuttaṃ,  tasmimpi kate parivutthadivasā makkhitā honti. iti parivāse antarāpattiṃ dassetvā  puna mānattārahassa antarāpattiṃ dassetvā mūlāyapaṭikassanaṃ vuttaṃ, tasmimpi kate  parivutthadivasā makkhitāva honti. tato parivutthaparivāsassa tāsaṃ tissannampi āpattīnaṃ  samodhānamānattaṃ dassitaṃ. tato mānattacārikassa antarāpattiṃ dassetvā mūlāyapaṭikassanaṃ  vuttaṃ. tasmiṃ pana paṭikassane kate mānattaciṇṇadivasāpi parivutthadivasāpi makkhitāva  honti. tato abbhānārahassa antarāpattiṃ dassetvā mūlāyapaṭikassanaṃ vuttaṃ. tasmimpi  kate sabbe te makkhitāva honti. tato paraṃ sabbā antarāpattiyo yojetvā abbhānakammaṃ  dassitaṃ. evaṃ paṭicchannavāre ekāhapaṭicchannādivasena pañca, antarāpattivasena catassoti  nava kammavācā dassitā honti.</p>
              <p>[06] paṭicchannaparivāsakathā niṭṭhitā.</p>
            </h4>
          </h3>
          <h3>
            <h3n> samodhānaparivāsakathā</h3n>
            <h4>
              <h4n> </h4n>
              <p>[03] 125^b^.^eb^ tato paraṃ pakkhapaṭicchannāya āpattiyā antoparivāsato paṭṭhāya pañcāhapaṭicchannāya  antarāpattiyā vasena samodhānaparivāso ca, samodhānamānattañca dassitaṃ. ettha ca mānattacārikamānattārahakālepi  ^a^P6.1190^ea^ āpannāya āpattiyā mūlāyapaṭikassane kate mānattaciṇṇadivasāpi  parivāsaparivutthadivasāpi sabbe makkhitāva honti. kasmā? yasmā paṭicchannā antarāpatti.  teneva vuttaṃ -- ``mūlāya paṭikassitvā purimāya āpattiyā samodhānaparivāsaṃ datvā  chārattaṃ mānattaṃ detū''ti. tato paraṃ sabbā antarāpattiyo yojetvā abbhānakammaṃ  dassetvā sukkavissaṭṭhivatthu niṭṭhāpitaṃ.</p>
              <p>[06] samodhānaparivāsakathā niṭṭhitā.</p>
              <p>[06] sukkavissaṭṭhikathā ca niṭṭhitā.</p>
            </h4>
          </h3>
          <h3>
            <h3n> agghasamodhānaparivāsakathā</h3n>
            <h4>
              <h4n> </h4n>
              <p>[03] 134^b^.^eb^ tato ^a^V0.0034^ea^ ekāpattimūlakañca āpattivaḍḍhanakañcāti dve naye dassetvā agghasamodhānaparivāso  dassito.</p>
              <p>[03]tato ^a^M0.0034^ea^ sañcicca anārocitāpattivatthuṃ dassetvā sañcicca ajānanāssaraṇavematikabhāvehi  anārocitāya āpattiyā pacchā lajjidhamme vā ñāṇasaraṇanibbematikabhāvesu vā uppannesu  yaṃ kātabbaṃ, taṃ dassetuṃ ``idha pana bhikkhave''tiādinā nayena pāḷi ṭhapitā. tato  ajānanāssaraṇavematikapaṭicchannānaṃ appaṭicchannabhāvaṃ dassetuṃ tatheva pāḷi ṭhapitā.</p>
              <p>[06] agghasamodhānaparivāsakathā niṭṭhitā.</p>
            </h4>
          </h3>
          <h3>
            <h3n> dvemāsaparivāsakathā</h3n>
            <h4>
              <h4n> </h4n>
              <p>[03] 138^b^.^eb^ tato dvinnaṃ āpattīnaṃ dvemāsapaṭicchannānaṃ ekamāsaparivāsayācanavatthuṃ dassetvā  asañcicca ajānanāssaraṇavematikabhāvehi anārocite itarasmiṃ māse pacchā lajjidhammādīsu  uppannesu yaṃ kātabbaṃ, taṃ dassetuṃ ajānanāssaraṇavematikapaṭicchannassa ca āpannabhāvaṃ  dassetuṃ purimanayeneva pāḷi ṭhapitā.</p>
              <p>[06] dvemāsaparivāsakathā niṭṭhitā.</p>
            </h4>
          </h3>
          <h3>
            <h3n> suddhantaparivāsādikathā</h3n>
            <h4>
              <h4n> </h4n>
              <p>[03] 156^b^.^eb^ tato ``āpattipariyantaṃ na jānāti, rattipariyantaṃ na jānātī''tiādinā nayena  suddhantaparivāso dassito.</p>
              <p>[03] 160^b^.^eb^ tato ^a^V0.0035^ea^ paraṃ pārivāsikaṃ ādiṃ katvā vibbhamitvā punaupasampannādīsu paṭipattidassanatthaṃ  pāḷi ṭhapitā.</p>
              <p>[03] 165^b^.^eb^ tattha ^b^``antarā sambahulā āpattiyo āpajjati parimāṇā appaṭicchannāyo''^eb^tiādīsu  āpattiparicchedavasena parimāṇāyo ceva appaṭicchannāyo cāti attho.</p>
              <p>[03] 166^b^.^eb^ ^b^pacchimasmiṃ^eb^ ^a^P6.1191^ea^ ^b^āpattikkhandhe^eb^ti ekova so āpattikkhandho,  pacchā chāditattā pana ``pacchimasmiṃ āpattikkhandhe''ti vuttaṃ. ^b^purimasmi^eb^nti  etthāpi eseva nayo.</p>
              <p>[03] 180^b^.^eb^ ^b^vavatthitā sambhinnā^eb^ti sabhāgavisabhāgānamevetaṃ pariyāyavacanaṃ.</p>
              <p>[06] suddhantaparivāsādikathā niṭṭhitā.</p>
            </h4>
          </h3>
          <h3>
            <h3n> dvebhikkhuvāraekādasakādikathā</h3n>
            <h4>
              <h4n> </h4n>
              <p>[03] 181^b^.^eb^ tato ^a^M0.0035^ea^ paraṃ yo paṭicchādeti, tasmiṃ paṭipattidassanatthaṃ ^b^``dve bhikkhū''^eb^tiādi  vuttaṃ. tattha ^b^missaka^eb^nti thullaccayādīhi missakaṃ. ^b^suddhaka^eb^nti saṅghādisesaṃ  vinā lahukāpattikkhandhameva.</p>
              <p>[03] 184^b^.^eb^ tato paraṃ avisuddhavisuddhabhāvadassanatthaṃ ^b^``idha pana, bhikkhave, bhikkhu sambahulā saṅghādisesā''^eb^tiādi  vuttaṃ. tattha byañjanato vā adhippāyato vā anuttānaṃ nāma kiñci natthi, tasmā  tañca ito pubbe avuttañca sabbaṃ pāḷianusāreneva veditabbanti.</p>
              <p>[06] dvebhikkhuvāraekādasakādikathā niṭṭhitā.</p>
              <p>[06] samuccayakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 4. samathakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> sammukhāvinayakathā</h3n>
            <h4>
              <h4n> </h4n>
              <p>[03] 186-187^b^.^eb^ samathakkhandhake ^a^M0.0036^ea^ ^a^V0.0036^ea^ -- ``adhammavādī puggalo''tiādīni cha mātikāpadāni  nikkhipitvā ``adhammavādī puggalo dhammavādiṃ puggalaṃ saññāpetī''tiādinā nayena  vitthāro vutto. tattha ^b^saññāpetī^eb^ti kāraṇapatirūpakāni vatvā paritosetvā jānāpeti.  ^b^nijjhāpetī^eb^ti yathā so taṃ atthaṃ nijjhāyati, oloketi; evaṃ karoti. ^b^pekkhati  anupekkhatī^eb^ti yathā so taṃ atthaṃ pekkhati ceva punappunañca pekkhati; evaṃ karoti.  ^b^dasseti anudassetī^eb^ti tesaññeva pariyāyavacanāni. ^b^adhammena vūpasammatī^eb^ti yasmā  so adhammameva ``ayaṃ dhammo''tiādinā nayena mohetvā dasseti, tasmā adhammena vūpasammati  nāma.</p>
              <p>[03] 188^b^.^eb^ ^b^dhammena vūpasammatī^eb^ti yasmā dhammavādī dhammameva ``ayaṃ dhammo''tiādinā nayena  amohetvā dasseti, tasmā dhammena vūpasammati nāma.</p>
              <p>[06] sammukhāvinayakathā niṭṭhitā.</p>
            </h4>
          </h3>
          <h3>
            <h3n> sativinayakathā</h3n>
            <h4>
              <h4n> </h4n>
              <p>[03] 195^b^.^eb^ ^b^pañcimāni^eb^ ^a^P6.1192^ea^ ^b^bhikkhave dhammikāni sativinayassa dānānī^eb^ti  ettha suddhassa anāpattikassa dānaṃ ekaṃ, anuvaditassa dānaṃ ekaṃ, yācitassa dānaṃ  ekaṃ, saṅghena dānaṃ ekaṃ, dhammena samaggadānaṃ ekanti evaṃ pañca. etāni pana ekekāṅgavasena  na labbhanti, tasmā ^a^V0.0037^ea^ desanāmattamevetaṃ, pañcaṅgasamannāgataṃ pana sativinayadānaṃ dhammikanti  ayamettha attho. tattha ca ^b^anuvadantī^eb^ti codenti. sesaṃ uttānameva. ayaṃ pana  sativinayo khīṇāsavasseva dātabbo na aññassa, antamaso anāgāminopi. so ca kho aññena  codiyamānasseva, na acodiyamānassa. dinne ca pana tasmiṃ codakassa kathā na ruhati.  codentopi ``ayaṃ khīṇāsavo sativinayaladdho, ko tuyhaṃ kathaṃ gahessatī''ti apasādetabbataṃ  āpajjati.</p>
              <p>[06] sativinayakathā niṭṭhitā.</p>
            </h4>
          </h3>
          <h3>
            <h3n> amūḷhavinayakathā</h3n>
            <h4>
              <h4n> </h4n>
              <p>[03] 196^b^.^eb^ ^b^bhāsitaparikkanta^eb^nti ^a^M0.0037^ea^ vācāya bhāsitaṃ kāyena parikkantaṃ; parikkamitvā  katanti attho. ^b^saratāyasmā evarūpiṃ āpattiṃ āpajjitā^eb^ti ettha saratu āyasmā  evarūpiṃ āpattiṃ āpajjitā; āyasmā evarūpiyā āpattiyāti ayamattho. āpajjitvāti  vā pāṭho, tassattho -- paṭhamaṃ āpajjitvā pacchā taṃ āpattiṃ saratu āyasmāti.</p>
              <p>[06] amūḷhavinayakathā niṭṭhitā.</p>
            </h4>
          </h3>
          <h3>
            <h3n> yebhuyyasikākathā</h3n>
            <h4>
              <h4n> </h4n>
              <p>[03] 202^b^.^eb^ ^b^yebhuyyasikāya vūpasametu^eb^nti ettha yassā kiriyāya dhammavādino bahutarā,  esā yebhuyyasikā nāma.</p>
              <p>[03] 204^b^.^eb^ adhammikasalākaggāhesu ^b^oramattaka^eb^nti parittaṃ appamattakaṃ bhaṇḍanamattameva.  ^b^na ca gatigata^eb^nti dve tayo āvāse na gataṃ, tattha tattheva vā dvattikkhattuṃ avinicchitaṃ.  ^b^na ca saritasārita^eb^nti dvattikkhattuṃ tehi bhikkhūhi sayaṃ saritaṃ vā aññehi  sāritaṃ vā na hoti. ^b^jānātī^eb^ti salākaṃ gāhento jānāti ``adhammavādī bahutarā''ti.  ^b^appeva nāmā^eb^ti iminā nīhārena salākāya gāhiyamānāya ``api nāma adhammavādino  bahutarā assū''ti ayamassa ajjhāsayo hoti. aparesupi dvīsu eseva nayo.</p>
              <p>[03]^b^adhammena^eb^ ^a^V0.0038^ea^ ^b^gaṇhantī^eb^ti ^a^P6.1193^ea^ adhammavādino ``evaṃ mayaṃ bahū bhavissāmā''ti  dve dve salākāyo gaṇhanti. ^b^vaggā gaṇhantī^eb^ti dve dhammavādino ekaṃ dhammavādisalākaṃ  gaṇhanti ``evaṃ dhammavādino na bahū bhavissantī''ti maññamānā. ^b^na ca yathādiṭṭhiyā  gaṇhantī^eb^ti dhammavādino hutvā ``balavapakkhaṃ bhajissāmā''ti adhammavādisalākaṃ gaṇhanti.  dhammikasalākaggāhesu ayamevattho parivattetvā veditabbo. evaṃ salākaṃ gāhetvā  sace bahutarā dhammavādino honti; yathā te vadanti, evaṃ taṃ adhikaraṇaṃ vūpasametabbaṃ,  evaṃ yebhuyyasikāya vūpasantaṃ hoti. ayamettha saṅkhepo. vitthāro pana paratopi āgamissati.</p>
              <p>[06] yebhuyyasikākathā niṭṭhitā.</p>
            </h4>
          </h3>
          <h3>
            <h3n> tassapāpiyasikākathā</h3n>
            <h4>
              <h4n> </h4n>
              <p>[03] 207^b^.^eb^ ^b^asucī^eb^ti ^a^M0.0038^ea^ asucīhi kāyavacīkammehi samannāgato. ^b^alajjī^eb^ti  sañcicca āpajjanādinā alajjilakkhaṇena samannāgato. ^b^sānuvādo^eb^ti saupavādo.  iti imesañca tiṇṇaṃ aṅgānaṃ vasena tīṇi karaṇāni, saṅghena karaṇaṃ, dhammena samaggena karaṇanti  imāni ca dveti pañca tassapāpiyasikākammassa karaṇāni nāma honti. sesamettha tajjanīyādīsu  vuttanayameva. ayaṃ panettha vacanattho -- idañhi yo pāpussannatāya pāpiyo puggalo,  tassa kattabbato ``tassapāpiyasikākamma''nti vuccati.</p>
              <p>[06] tassapāpiyasikākathā niṭṭhitā.</p>
            </h4>
          </h3>
          <h3>
            <h3n> tiṇavatthārakādikathā</h3n>
            <h4>
              <h4n> </h4n>
              <p>[03] 212^b^.^eb^ ^b^kakkhaḷattāya vāḷattāyā^eb^ti kakkhaḷabhāvāya ceva vāḷabhāvāya ca. ^b^bhedāyā^eb^ti  saṅghabhedāya. ^b^sabbeheva ekajjha^eb^nti kassaci chandaṃ anāharitvā gilānepi tattheva  ānetvā ekato sannipatitabbaṃ. ^b^tiṇavatthārakena vūpasameyyā^eb^ti ettha idaṃ kammaṃ  tiṇavatthārakasadisattā ``tiṇavatthārako''ti vuttaṃ. yathā hi gūthaṃ vā muttaṃ vā  ghaṭṭiyamānaṃ duggandhatāya bādhati, tiṇehi avattharitvā suppaṭicchāditassa panassa so gandho  na bādhati; evameva yaṃ adhikaraṇaṃ ^a^V0.0039^ea^ mūlānumūlaṃ gantvā vūpasamiyamānaṃ kakkhaḷattāya vāḷattāya  bhedāya saṃvattati, taṃ iminā kammena vūpasantaṃ gūthaṃ viya tiṇavatthārakena paṭicchannaṃ  ^a^P6.1194^ea^ suvūpasantaṃ hotīti idaṃ kammaṃ tiṇavatthārakasadisattā ``tiṇavatthārako''ti  vuttaṃ.</p>
              <p>[03] 213^b^.^eb^ ^b^thullavajja^eb^nti pārājikañceva saṅghādisesañca. ^b^gihipaṭisaṃyutta^eb^nti gihīnaṃ  hīnena khuṃsanavambhanadhammikapaṭissavesu āpannaṃ āpattiṃ.</p>
              <p>[03] 214^b^.^eb^ ^b^evañca pana bhikkhave te bhikkhū tāhi āpattīhi vuṭṭhitā hontī^eb^ti evaṃ tiṇavatthārakakammavācāya  katāya kammavācāpariyosāne yattakā tattha sannipatitā antamaso suttāpi samāpannāpi  aññavihitāpi sabbe te bhikkhū yāva upasampadamaṇḍalato paṭṭhāya thullavajjañca gihipaṭisaṃyuttañca  ṭhapetvā avasesā āpattiyo āpannā, sabbāhi tāhi āpattīhi vuṭṭhitā honti.  ye pana ``na ^a^M0.0039^ea^ metaṃ khamatī''ti aññamaññaṃ diṭṭhāvikammaṃ karonti, tehi vā  saddhiṃ āpattiṃ āpajjitvāpi tattha anāgatā, āgantvā vā chandaṃ datvā pariveṇādīsu  nisinnā, te āpattīhi na vuṭṭhahanti. tena vuttaṃ -- ``ṭhapetvā diṭṭhāvikammaṃ  ṭhapetvā ye na tattha hontī''ti.</p>
              <p>[06] tiṇavatthārakādikathā niṭṭhitā.</p>
            </h4>
          </h3>
          <h3>
            <h3n> adhikaraṇakathā</h3n>
            <h4>
              <h4n> </h4n>
              <p>[03] 215^b^.^eb^ ^b^bhikkhunīnaṃ anupakhajjā^eb^ti bhikkhunīnaṃ anto pavisitvā. vivādādhikaraṇādīnaṃ  vacanattho duṭṭhadosavaṇṇanāyaṃ vuttoyeva. ^b^vipaccatāya vohāro^eb^ti cittadukkhatthaṃ  vohāro; pharusavacananti attho. ^b^yo tattha anuvādo^eb^ti yo tesu anuvadantesu  upavādo. ^b^anuvadanā^eb^ti ākāranidassanametaṃ; upavadanāti attho. ^b^anullapanā  anubhaṇanā^eb^ti ubhayaṃ anuvadanavevacanamattameva. ^b^anusampavaṅkatā^eb^ti punappunaṃ kāyacittavācāhi  tattheva sampavaṅkatā; anuvadanabhāvoti attho. ^b^abbhussahanatā^eb^ti ``kasmā evaṃ na upavadissāmi,  upavadissāmiyevā''ti ussāhaṃ katvā anuvadanā. ^b^anubalappadāna^eb^nti purimavacanassa  kāraṇaṃ dassetvā pacchimavacanena balappadānaṃ.</p>
              <p>[03]^b^kiccayatā^eb^ ^a^V0.0040^ea^ ^b^karaṇīyatā^eb^ti ettha kiccameva kiccayaṃ, kiccayassa bhāvo kiccayatā,  karaṇīyassa bhāvo karaṇīyatā; ubhayampetaṃ ^a^P6.1195^ea^ saṅghakammasseva adhivacanaṃ.  ^b^apalokanakamma^eb^ntiādi pana tasseva pabhedavacanaṃ. tattha ^b^apalokanakammaṃ^eb^ nāma sīmaṭṭhakasaṅghaṃ  sodhetvā chandārahānaṃ chandaṃ āharitvā samaggassa saṅghassa anumatiyā tikkhattuṃ sāvetvā  kattabbakammaṃ. ^b^ñattikammaṃ^eb^ nāma vuttanayeneva samaggassa saṅghassa anumatiyā ekāya  ñattiyā kattabbakammaṃ. ^b^ñattidutiyakammaṃ^eb^ nāma vuttanayeneva samaggassa saṅghassa anumatiyā  ekāya ñattiyā ekāya ca anussāvanāyāti evaṃ ñattidutiyāya anussāvanāya kattabbakammaṃ.  ^b^ñatticatutthakammaṃ^eb^ nāma vuttanayeneva samaggassa saṅghassa anumatiyā ekāya ñattiyā  tīhi ca anussāvanāhīti evaṃ ñatticatutthāhi tīhi anussāvanāhi kattabbakammaṃ.</p>
              <p>[03]tattha apalokanakammaṃ apaloketvāva kātabbaṃ, ñattikammādivasena na kātabbaṃ. ñattikammampi  ekaṃ ñattiṃ ṭhapetvāva kātabbaṃ, apalokanakammādivasena na kātabbaṃ. ñattidutiyakammaṃ  pana apaloketvā kattabbampi atthi, akattabbampi atthi. tattha sīmāsammuti sīmāsamūhananaṃ  kathinadānaṃ kathinubbhāro ^a^M0.0040^ea^ kuṭivatthudesanā vihāravatthudesanāti imāni  cha kammāni garukāni, apaloketvā kātuṃ na vaṭṭanti. ñattidutiyakammavācaṃ sāvetvāva  kātabbāni. avasesā terasa sammutiyo senāsanaggāhakamatakacīvaradānādisammutiyo  cāti evarūpāni lahukakammāni apaloketvāpi kātuṃ vaṭṭanti. ñattikammañatticatutthakammavasena  pana na kātabbameva. ñatticatutthakammaṃ ñattiñca tisso ca kammavācāyo sāvetvāva  kātabbaṃ, apalokanakammādivasena na kātabbanti ayamettha saṅkhepo.</p>
              <p>[03]vitthārato pana imāni cattāri kammāni ``katihākārehi vipajjantī''tiādinā nayena  parivārāvasāne kammavagge etesaṃ vinicchayo āgatoyeva. yaṃ pana tattha anuttānaṃ, taṃ  kammavaggeyeva vaṇṇayissāma. evañhi sati na aṭṭhāne vaṇṇanā bhavissati, ādito paṭṭhāya  ca ^a^P6.1196^ea^ tassa tassa kammassa viññātattā suviññeyyo bhavissati.</p>
              <p>[03] 216^b^.^eb^ ^b^vivādādhikaraṇassa kiṃ mūla^eb^ntiādīni pāḷivaseneva veditabbāni.</p>
              <p>[03] 220^b^.^eb^ ^b^``vivādādhikaraṇaṃ^eb^ ^a^V0.0041^ea^ ^b^siyā kusala''^eb^ntiādīsu yena vivadanti, so cittuppādo  vivādo, samathehi ca adhikaraṇīyatāya adhikaraṇanti evamādinā nayena attho daṭṭhabbo.</p>
              <p>[03] 222^b^.^eb^ ^b^āpattādhikaraṇaṃ siyā akusalaṃ siyā abyākataṃ, natthi āpattādhikaraṇaṃ  kusala^eb^nti ettha sandhāya bhāsitavasena attho veditabbo. yasmiñhi pathavikhaṇanādike  āpattādhikaraṇe kusalacittaṃ aṅgaṃ hoti, tasmiṃ sati na sakkā vattuṃ ``natthi  āpattādhikaraṇaṃ kusala''nti, tasmā nayidaṃ aṅgappahonakacittaṃ sandhāya vuttaṃ.  idaṃ pana sandhāya vuttaṃ. yaṃ tāva āpattādhikaraṇaṃ lokavajjaṃ, taṃ ekantato akusalameva,  tattha ``siyā akusala''nti vikappo natthi. yaṃ pana paṇṇattivajjaṃ, taṃ yasmā sañcicca  ``imaṃ āpattiṃ vītikkamāmī''ti vītikkamantasseva akusalaṃ hoti, asañcicca  pana kiñci ajānantassa sahaseyyādivasena āpajjato abyākataṃ hoti, tasmā tattha sañciccāsañciccavasena  imaṃ vikappabhāvaṃ ^a^M0.0041^ea^ sandhāya idaṃ vuttaṃ -- ``āpattādhikaraṇaṃ siyā akusalaṃ,  siyā abyākataṃ, natthi āpattādhikaraṇaṃ kusala''nti.</p>
              <p>[03]sace pana ``yaṃ kusalacitto āpajjati, idaṃ vuccati āpattādhikaraṇaṃ kusala''nti  vadeyya, acittakānaṃ pana eḷakalomapadasodhammādisamuṭṭhānānampi kusalacittaṃ āpajjeyya,  na ca tattha vijjamānampi kusalacittaṃ āpattiyā aṅgaṃ. kāyavacīviññattivasena pana  calitappavattānaṃ kāyavācānaṃ aññatarameva aṅgaṃ, tañca rūpakkhandhapariyāpannattā abyākatanti.</p>
              <p>[03]^b^yaṃ jānanto^eb^tiādimhi pana ayamattho -- yaṃ cittaṃ āpattiyā aṅgaṃ hoti, tena vatthuṃ  jānanto ``idaṃ vītikkamāmī''ti ca vītikkamākārena saddhiṃ jānanto sañjānanto vītikkamacetanāvasena  cetetvā pakappetvā upakkamavasena maddanto abhivitaritvā nirāsaṅkacittaṃ pesetvā  yaṃ āpattādhikaraṇaṃ vītikkamaṃ āpajjati, tassa evaṃ vītikkamato ^a^P6.1197^ea^  yo vītikkamo, idaṃ vuccati ``āpattādhikaraṇaṃ akusala''nti.</p>
              <p>[03]abyākatavārepi yaṃ cittaṃ āpattiyā aṅgaṃ hoti, tassa abhāvena ajānanto vītikkamākārena  ca saddhiṃ ajānanto asañjānanto āpattiaṅgabhūtāya vītikkamacetanāya abhāvena acetetvā  sañcicca maddanassa abhāvena anabhivitaritvā nirāsaṅkacittaṃ apesetvā yaṃ ^a^V0.0042^ea^ āpattādhikaraṇaṃ  vītikkamaṃ āpajjati, tassa evaṃ vītikkamato yo vītikkamo, idaṃ vuccati ``āpattādhikaraṇaṃ  abyākata''nti.</p>
              <p>[03] 224^b^.^eb^ ^b^ayaṃ vivādo no adhikaraṇa^eb^ntiādīsu samathehi adhikaraṇīyatāya abhāvato noadhikaraṇanti  evamattho veditabbo.</p>
              <p>[06] adhikaraṇakathā niṭṭhitā.</p>
            </h4>
          </h3>
          <h3>
            <h3n> adhikaraṇavūpasamanasamathakathā</h3n>
            <h4>
              <h4n> </h4n>
              <p>[03] 228^b^.^eb^ ^b^yāvatikā ca bhikkhū kammappattā^eb^ti ettha catuvaggakaraṇe kamme cattāro,  pañcavaggakaraṇe pañca, dasavaggakaraṇe dasa, vīsativaggakaraṇe vīsati bhikkhū kammappattāti  veditabbā.</p>
              <p>[03] 230^b^.^eb^ ^b^supariggahita^eb^nti ^a^M0.0042^ea^ suṭṭhu pariggahitaṃ katvā sampaṭicchitabbaṃ. sampaṭicchitvā  ca pana ``ajja bhaṇḍakaṃ dhovāma, ajja pattaṃ pacāma, ajjeko palibodho atthī''ti  mānaniggahatthāya katipāhaṃ atikkāmetabbaṃ.</p>
              <p>[03] 231^b^.^eb^ ^b^anantāni ceva bhassāni jāyantī^eb^ti aparimāṇāni ito cito ca vacanāni uppajjanti.  ``bhāsānī''tipi pāṭho, ayamevattho. ^b^ubbāhikāya sammannitabbo^eb^ti apaloketvā  vā sammannitabbo parato vuttāya ñattidutiyāya vā kammavācāya. evaṃ sammatehi pana  bhikkhūhi visuṃ vā nisīditvā tassāyeva vā parisāya ``aññehi asammatehi na kiñci  kathetabba''nti sāvetvā taṃ adhikaraṇaṃ vinicchitabbaṃ.</p>
              <p>[03] 233^b^.^eb^ ^b^tatrāssā^eb^ti tassaṃ parisati bhaveyya. ^b^neva suttaṃ āgata^eb^nti na mātikā āgatā.  ^b^no suttavibhaṅgo^eb^ti vinayopi na paguṇo. ^b^byañjanacchāyāya atthaṃ paṭibāhatī^eb^ti byañjanamattameva  gahetvā atthaṃ paṭisedheti. jātarūparajatakhettavatthupaṭiggahaṇādīsu vinayadharehi bhikkhūhi  āpattiyā kāriyamāne disvā ``kiṃ ime āpattiyā kāretha, `nanu jātarūparajatapaṭiggahaṇā  ^a^V0.0043^ea^ paṭivirato hotī'ti evaṃ sutte paṭiviratimattameva vuttaṃ, natthi ettha āpattī''ti  vadati. aparo ^a^P6.1198^ea^ dhammakathiko suttassa āgatattā olambetvā nivāsentānaṃ  āpattiyā āropiyamānāya ``kiṃ imesaṃ āpattiṃ ropetha, `nanu parimaṇḍalaṃ nivāsessāmīti  sikkhā karaṇīyā'ti evaṃ sikkhākaraṇamattamevettha vuttaṃ, natthi ettha āpattī''ti  vadati.</p>
              <p>[03] 234^b^.^eb^ ^b^yathā bahutarā bhikkhū^eb^ti ettha ekenapi adhikā bahutarāva ko pana vādo  dvīhi tīhīti.</p>
              <p>[06] adhikaraṇavūpasamanasamathakathā niṭṭhitā.</p>
            </h4>
          </h3>
          <h3>
            <h3n> tividhasalākaggāhakathā</h3n>
            <h4>
              <h4n> </h4n>
              <p>[03] 235^b^.^eb^ ^b^saññattiyā^eb^ti saññāpanatthāya. ^b^gūḷhaka^eb^ntiādīsu alajjussannāya parisāya  gūḷhako salākaggāho kātabbo, lajjussannāya parisāya vivaṭako, bālussannāya sakaṇṇajappako.  ^b^vaṇṇāvaṇṇāyo katvā^eb^ti dhammavādīnañca adhammavādīnañca salākāyo nimittasaññaṃ āropetvā  aññamaññaṃ visabhāgā kātabbā. tato tā sabbāpi cīvarabhoge ^a^M0.0043^ea^ katvā vuttanayena  gāhetabbā. ^b^duggahoti paccukkaḍḍhitabba^eb^nti ``duggahitā salākāyo''ti vatvā  puna gahetvā yāvatatiyaṃ gāhetabbā. ^b^suggahoti sāvetabba^eb^nti ekasmimpi dhammavādimhi  atirekajāte ``suggahitā salākāyo''ti sāvetabbaṃ. yathā ca te dhammavādino  vadanti tathā taṃ adhikaraṇaṃ vūpasametabbanti. atha yāvatatiyampi adhammavādinova bahutarā  honti, ajja ``akālo, sve jānissāmā''ti vuṭṭhahitvā alajjīnaṃ pakkhabhedatthāya  dhammavādipakkhaṃ pariyesitvā punadivase salākaggāho kātabbo. ayaṃ gūḷhako salākaggāho.</p>
              <p>[01] sakaṇṇajappake pana ^b^gahite vattabbo^eb^ti ettha sace saṅghatthero adhammavādisalākaṃ gaṇhāti,  so evaṃ avabodhetabbo -- ``bhante, tumhe mahallakā vayoanuppattā, tumhākaṃ etaṃ  na yuttaṃ, ayaṃ pana dhammavādisalākā''ti assa itarā salākā dassetabbā. sace so  taṃ gaṇhāti, dātabbā. atha neva avabujjhati, tato ``mā kassaci ārocehī''ti vattabbo.  sesaṃ vuttanayameva. vivaṭako vivaṭatthoyeva.</p>
              <p>[06] tividhasalākaggāhakathā niṭṭhitā.</p>
            </h4>
          </h3>
          <h3>
            <h3n> tassapāpiyasikāvinayakathā</h3n>
            <h4>
              <h4n> </h4n>
              <p>[03] 238^b^.^eb^ ^b^pārājikasāmantaṃ^eb^ ^a^P6.1199^ea^ ^a^V0.0044^ea^ ^b^vā^eb^ti ettha methunadhamme pārājikasāmantaṃ  nāma dukkaṭaṃ hoti. adinnādānādīsu thullaccayaṃ. ^b^nibbeṭhenta^eb^nti ``na sarāmī''ti  vacanena nibbeṭhayamānaṃ. ^b^ativeṭhetī^eb^ti ``iṅghāyasmā''tiādivacanehi ativeṭhiyati.  ^b^sarāmi kho ahaṃ āvuso^eb^ti pārājikapaṭicchādanatthāya evaṃ paṭijānāti. puna tena  ativeṭhiyamāno ``sarāmi kho''ti paṭiññaṃ datvā ``idāni maṃ nāsessantī''ti bhayena  ^b^``davāya me''^eb^tiādimāha. etassa tassapāpiyasikākammaṃ kātabbaṃ. sace sīlavā  bhavissati, vattaṃ paripūretvā paṭippassaddhiṃ labhati, no ce tathā nāsitakova bhavissati.  sesaṃ sabbattha uttānatthamevāti.</p>
              <p>[06] tassapāpiyasikāvinayakathā niṭṭhitā.</p>
              <p>[06] samathakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 5. khuddakavatthukkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> khuddakavatthukathā</h3n>
            <h4>
              <h4n> </h4n>
              <p>[03] 243^b^.^eb^ khuddakavatthukkhandhake ^a^M0.0044^ea^ ^a^V0.0045^ea^ -- ^b^mallamuṭṭhikā^eb^ti muṭṭhikamallā. ^b^gāmamuddavā^eb^ti  chavirāgamaṇḍanānuyuttā nāgarikamanussā. gāmamoddavātipi pāṭho; esevattho. ^b^thambhe^eb^ti  nhānatitthe nikhaṇitvā ṭhapitatthambhe.</p>
              <p>[03]^b^kuṭṭe^eb^ti iṭṭhakāsilādārukuṭṭānaṃ aññatarasmiṃ. ^b^aṭṭāne nhāyantī^eb^ti ettha aṭṭānaṃ  nāma rukkhaṃ phalakaṃ viya tacchetvā aṭṭhapadākārena rājiyo chinditvā nhānatitthe nikhaṇanti,  tattha cuṇṇāni ākiritvā manussā kāyaṃ ghaṃsanti. ^b^gandhabbahatthakenā^eb^ti nhānatitthe  ṭhapitena dārumayahatthena, tena kira cuṇṇāni gahetvā manussā sarīraṃ ghaṃsanti ^a^P6.1200^ea^.  ^b^kuruvindakasuttiyā^eb^ti kuruvindakapāsāṇacuṇṇāni lākhāya bandhitvā kataguḷikakalāpako  vuccati, taṃ ubhosu antesu gahetvā sarīraṃ ghaṃsanti. ^b^viggayha parikammaṃ kārāpentī^eb^ti  aññamaññaṃ sarīrena sarīraṃ ghaṃsanti. ^b^mallakaṃ^eb^ nāma makaradantake chinditvā mallakamūlasaṇṭhānena  kataṃ mallakanti vuccati, idaṃ gilānassāpi na vaṭṭati.</p>
              <p>[03] 244^b^.^eb^ ^b^akatamallakaṃ^eb^ nāma dante acchinditvā kataṃ, idaṃ agilānasseva na vaṭṭati;  iṭṭhakākhaṇḍaṃ pana kapālakhaṇḍaṃ vā vaṭṭati. ^b^ukkāsika^eb^nti vatthavaṭṭiṃ; tasmā nhāyantassa  yassa kassaci nhānasāṭakavaṭṭiyā piṭṭhiṃ ghaṃsituṃ vaṭṭati. ^b^puthupāṇika^eb^nti hatthaparikammaṃ  vuccati, tasmā sabbesaṃ hatthena piṭṭhiparikammaṃ kātuṃ vaṭṭati.</p>
              <p>[03] 245^b^.^eb^ ^b^vallikā^eb^ti ^a^V0.0046^ea^ kaṇṇato nikkhantamuttolambakādīnaṃ etaṃ adhivacanaṃ; na kevalañca  vallikā eva, yaṃkiñci kaṇṇapiḷandhanaṃ antamaso tālapaṇṇampi na vaṭṭati. ^b^pāmaṅga^eb^nti  yaṃkiñci palambakasuttaṃ. ^b^kaṇṭhasuttaka^eb^nti yaṃkiñci gīvūpagāabharaṇaṃ. ^b^kaṭisuttaka^eb^nti  yaṃkiñci kaṭipiḷandhanaṃ antamaso suttatantumattampi. ^b^ovaṭṭika^eb^nti valayaṃ.  ^b^kāyūrā^eb^dīni pākaṭāneva, akkhakānaṃ heṭṭhā bāhābharaṇaṃ yaṃkiñci ābharaṇaṃ na vaṭṭati.</p>
              <p>[03] 246^b^.^eb^ ^b^dumāsikaṃ^eb^ ^a^M0.0045^ea^ ^b^vā duvaṅgulaṃ vā^eb^ti ettha sace kesā antodvemāse  dvaṅgulaṃ pāpuṇanti, antodvemāseva chinditabbā. dvaṅgulehi atikkāmetuṃ na vaṭṭati.  sacepi na dīghā, dvemāsato ekadivasampi atikkāmetuṃ na vaṭṭatiyeva; evamayaṃ ubhayenapi  ukkaṭṭhaparicchedova vutto, tato oraṃ pana navaṭṭanabhāvo nāma natthi.</p>
              <p>[03]^b^kocchena osaṇṭhentī^eb^ti kocchena olikhitvā sannisīdāpenti. ^b^phaṇakenā^eb^ti  dantamayādīsu yena kenaci. ^b^hatthaphaṇakenā^eb^ti ^a^P6.1201^ea^ hattheneva phaṇakiccaṃ  karontā aṅgulīhi osaṇṭhenti. ^b^sitthatelakenā^eb^ti madhusitthakaniyyāsādīsu yena  kenaci cikkalena. ^b^udakatelakenā^eb^ti udakamissakena telena. maṇḍanatthāya sabbattha  dukkaṭaṃ, uddhalomena pana anulomanipātanatthaṃ hatthaṃ temetvā sīsaṃ puñchitabbaṃ.  uṇhābhitattarajasirānampi allahatthena puñchituṃ vaṭṭati.</p>
              <p>[03] 247^b^.^eb^ ^b^na bhikkhave ādāse vā udakapatte vā^eb^ti ettha kaṃsapattādīnipi yesu mukhanimittaṃ  paññāyati, sabbāni ādāsasaṅkhameva gacchanti. kañjiyādīnipi ca udakapattasaṅkhameva.  tasmā yattha katthaci olokentassa dukkaṭaṃ. ^b^ābādhapaccayā^eb^ti ``sañchavi nu kho  me vaṇo, udāhu na tāvā''ti jānanatthaṃ; ``jiṇṇo nu khomhi no''ti evaṃ āyusaṅkhāraṃ  olokanatthampi vaṭṭatīti vuttaṃ.</p>
              <p>[03]^b^mukhaṃ ālimpantī^eb^ti vippasannachavirāgakarehi mukhālepanehi ālimpanti. ^b^ummaddentī^eb^ti  nānāummaddanehi ummaddenti. ^b^cuṇṇentī^eb^ti mukhacuṇṇakena makkhenti. ^b^manosilikāya  mukhaṃ lañchentī^eb^ti manosilāya tilakādīni lañchanāni karonti, tāni haritālādīhipi  na vaṭṭantiyeva. ^b^aṅgarāgā^eb^dayo pākaṭāyeva. sabbattha dukkaṭaṃ.</p>
              <p>[03] 248^b^.^eb^ ^b^na^eb^ ^a^V0.0047^ea^ ^b^bhikkhave naccaṃ vā^eb^tiādīsu yaṃkiñci naccaṃ antamaso moranaccampi dassanāya  gacchantassa dukkaṭaṃ. sayampi naccantassa vā naccāpentassa vā dukkaṭameva. ^b^gītampi^eb^  yaṃkiñci naṭagītaṃ vā sādhugītaṃ vā antamaso dantagītampi ``yaṃ gāyissāmā''ti  pubbabhāge okūjantā karonti, etampi na vaṭṭati. sayaṃ gāyantassāpi gāyāpentassāpi  dukkaṭameva. ^b^vāditampi^eb^ yaṃkiñci ^a^M0.0046^ea^ na vaṭṭati. yaṃ pana niṭṭhubhanto vā  sāsaṅke vā ṭhito accharikaṃ vā phoṭeti ^a^P6.1202^ea^, pāṇiṃ vā paharati, tattha  anāpatti. sabbaṃ antarārāme ṭhitassa passato anāpatti. ``passissāmī''ti vihārato  vihāraṃ gacchantassa āpattiyeva. āsanasālāya nisinno passati, anāpatti. ``passissāmī''ti  uṭṭhahitvā gacchato āpatti. vīthiyaṃ ṭhatvā gīvaṃ parivattetvā passatopi āpattiyeva.</p>
              <p>[03] 249^b^.^eb^ ^b^sarakutti^eb^nti sarakiriyaṃ. ^b^bhaṅgo hotī^eb^ti aladdhaṃ uppādetuṃ na sakkoti;  laddhaṃ samāpajjituṃ. ^b^pacchimā janatā^eb^ti amhākaṃ ācariyāpi upajjhāyāpi evaṃ gāyiṃsūti  pacchimo jano diṭṭhānugatiṃ āpajjati; tatheva gāyati. ^b^na bhikkhave āyatakenā^eb^ti ettha  āyatako nāma taṃ taṃ vattaṃ bhinditvā akkharāni vināsetvā pavatto. dhamme pana suttantavattaṃ  nāma atthi, jātakavattaṃ nāma atthi, gāthāvattaṃ nāma atthi, taṃ vināsetvā atidīghaṃ  kātuṃ na vaṭṭati. caturassena vattena parimaṇḍalāni padabyañjanāni dassetabbāni. ^b^sarabhañña^eb^nti  sarena bhaṇanaṃ. sarabhaññe kira taraṅgavattadhotakavattagalitavattādīni dvattiṃsa vattāni atthi.  tesu yaṃ icchati, taṃ kātuṃ labhati. sabbesaṃ padabyañjanaṃ avināsetvā vikāraṃ  akatvā samaṇasāruppena caturassena nayena pavattanaṃyeva lakkhaṇaṃ.</p>
              <p>[03]^b^bāhiralomiṃ uṇṇi^eb^nti uṇṇalomāni bahi katvā uṇṇapāvāraṃ pārupanti; tathā dhārentassa  dukkaṭaṃ. lomāni anto katvā pārupituṃ vaṭṭati. ^b^samaṇakappakathā^eb^ bhūtagāmasikkhāpadavaṇṇanāyaṃ  vuttā.</p>
              <p>[03] 251^b^.^eb^ ^b^na bhikkhave attano aṅgajāta^eb^nti aṅgajātaṃ chindantasseva thullaccayaṃ. aññaṃ  pana kaṇṇanāsāaṅguliādiṃ yaṃkiñci chindantassa tādisaṃ vā dukkhaṃ uppādentassa dukkaṭaṃ.  ahikīṭadaṭṭhādīsu pana aññāabādhapaccayā vā lohitaṃ vā mocentassa chindantassa vā anāpatti.</p>
              <p>[03] 252^b^.^eb^ ^b^candanagaṇṭhi uppannā^eb^ ^a^V0.0048^ea^ ^b^hotī^eb^ti candanaghaṭikā uppannā hoti. so kira uddhañca  adho ca jālāni parikkhipāpetvā gaṅgāya ^a^P6.1203^ea^ nadiyā kīḷati, tassa nadīsotena  vuyhamānā candanagaṇṭhi āgantvā jāle laggā, tamassa purisā āharitvā adaṃsu; evaṃ  sā uppannā hoti. ^b^iddhipāṭihāriya^eb^nti ettha ^a^M0.0047^ea^ vikubbaniddhipāṭihāriyaṃ  paṭikkhittaṃ, adhiṭṭhāniddhi pana appaṭikkhittāti veditabbā.</p>
              <p>[03]^b^na bhikkhave sovaṇṇamayo patto^eb^tiādīsu sacepi gihī bhattagge suvaṇṇataṭṭikādīsu byañjanaṃ  katvā upanāmenti, āmasitumpi na vaṭṭati. phalikamayakācamayakaṃsamayāni pana taṭṭikādīni  bhājanāni puggalikaparibhogeneva na vaṭṭanti, saṅghikaparibhogena vā gihivikaṭāni  vā vaṭṭanti. ``tambalohamayopi pattova na vaṭṭati, thālakaṃ pana vaṭṭatī''ti idaṃ sabbaṃ  kurundiyaṃ vuttaṃ. ^b^maṇimayo^eb^ti ettha pana indanīlādimaṇimayo vutto. ^b^kaṃsamayo^eb^ti  ettha vaṭṭalohamayopi saṅgahito.</p>
              <p>[03] 253^b^.^eb^ ^b^likhitu^eb^nti tanukaraṇatthāyetaṃ vuttaṃ. ^b^pakatimaṇḍala^eb^nti makaradantacchinnakamaṇḍalameva.</p>
              <p>[03] 254^b^.^eb^ ^b^āvaṭṭitvā^eb^ti aññamaññaṃ paharitvā. ^b^pattādhāraka^eb^nti ettha ``dantavallivettādīhi  kate bhūmiādhārake tayo, dāruādhārake dve patte uparūpari ṭhapetuṃ vaṭṭatī''ti kurundiyaṃ  vuttaṃ. mahāaṭṭhakathāyaṃ pana vuttaṃ -- ``bhūmiādhārake tiṇṇaṃ pattānaṃ anokāso,  dve ṭhapetuṃ vaṭṭati. dāruādhārakadaṇḍādhārakesupi susajjitesu eseva nayo. bhamakoṭisadiso  pana dāruādhārako tīhi daṇḍakehi baddho daṇḍakādhāro ca ekassapi pattassa anokāso,  tattha ṭhapetvāpi hatthena gahetvā eva nisīditabbaṃ. bhūmiyaṃ pana nikkujjitvā ekameva  ṭhapetabba''nti.</p>
              <p>[03]^b^miḍḍhante^eb^ti ālindakamiḍḍhikādīnaṃ ante. sace pana parivattetvā tattheva patiṭṭhāti,  evarūpāya vitthiṇṇāya miḍḍhiyā ṭhapetuṃ vaṭṭati. ^b^paribhaṇḍante^eb^ti bāhirapasse katāya  tanukamiḍḍhikāya ^a^P6.1204^ea^ ante. miḍḍhiyaṃ vuttanayenevetthāpi vinicchayo veditabbo.</p>
              <p>[03]^b^coḷaka^eb^nti ^a^V0.0049^ea^ yaṃ pattharitvā patto ṭhapīyati; tasmiṃ pana asati kaṭasārake vā taṭṭikāya  vā mattikāparibhaṇḍakatāya bhūmiyā vā yattha na dussati, tathārūpāya vālikāya vā ṭhapetuṃ  vaṭṭati. paṃsurajādīsu pana kharabhūmiyaṃ vā ṭhapentassa dukkaṭaṃ. ^b^pattamāḷakaṃ^eb^ iṭṭhakāhi  vā dārūhi vā kātuṃ vaṭṭati ^a^M0.0048^ea^. ^b^pattakuṇḍolikā^eb^ti mahāmukhakuṇḍasaṇṭhānā  bhaṇḍakukkhalikā vuccati. ^b^yo laggeyyā^eb^ti yattha katthaci laggentassa dukkaṭameva.  cīvaravaṃsepi bandhitvā ṭhapetuṃ na vaṭṭati. bhaṇḍakaṭṭhapanatthameva vā kataṃ hotu nisīdanasayanatthaṃ  vā yattha katthaci mañce vā pīṭhe vā ṭhapentassa dukkaṭaṃ, aññena pana bhaṇḍakena saddhiṃ  bandhitvā ṭhapetuṃ vaṭṭati. aṭaniyaṃ bandhitvā olambetuṃ vā vaṭṭati, bandhitvāpi  upari ṭhapetuṃ na vaṭṭatiyeva. sace pana mañco vā pīṭhaṃ vā ukkhipitvā cīvaravaṃsādīsu  aṭṭakachannena ṭhapitaṃ hoti, tattha ṭhapetuṃ vaṭṭati. aṃsavaddhanakena aṃsakūṭe laggetvā  aṅke ṭhapetuṃ vaṭṭati. chatte bhattapūropi aṃsakūṭe laggitapattopi ṭhapetuṃ na vaṭṭati, bhaṇḍakena  pana saddhiṃ bandhitvā vā aṭṭakaṃ katvā vā ṭhapite yo koci ṭhapetuṃ vaṭṭati.</p>
              <p>[03] 255^b^.^eb^ ^b^pattahatthenā^eb^ti ettha na kevalaṃ yassa patto hatthe, so eva pattahattho, na kevalañca  kavāṭameva paṇāmetuṃ na labhati; apica kho pana hatthe vā piṭṭhipāde vā yattha katthaci  sarīrāvayave pattasmiṃ sati hatthena vā pādena vā sīsena vā yena kenaci sarīrāvayavena  kavāṭaṃ vā paṇāmetuṃ ghaṭikaṃ vā ukkhipituṃ sūciṃ vā kuñcikāya apāpurituṃ  na labhati. aṃsakūṭe pana pattaṃ laggetvā yathāsukhaṃ avāpurituṃ labhati.</p>
              <p>[03]^b^tumbakaṭāha^eb^nti ^a^P6.1205^ea^ lābukaṭāhaṃ vuccati, taṃ pariharituṃ na vaṭṭati.  labhitvā pana tāvakālikaṃ paribhuñjituṃ vaṭṭati. ghaṭikaṭāhepi eseva nayo. ^b^ghaṭikaṭāha^eb^nti  ghaṭikapālaṃ. ^b^abhuṃ me^eb^ti utrāsavacanametaṃ. ^b^sabbapaṃsukūlikenā^eb^ti ettha  cīvarañca mañcapīṭhañca paṃsukūlaṃ vaṭṭati, ajjhoharaṇīyaṃ pana dinnakameva gahetabbaṃ.</p>
              <p>[03]^b^calakānī^eb^ti cabbetvā apaviddhāmisāni. ^b^aṭṭhikānī^eb^ti macchamaṃsāṭṭhikāni. ^b^ucchiṭṭhodaka^eb^nti  mukhavikkhālanodakaṃ. etesu yaṃkiñci pattena nīharantassa dukkaṭaṃ. pattaṃ paṭiggahaṃ  katvā hatthaṃ dhovitumpi na labhati. hatthadhotapādadhotaudakampi patte ākiritvā nīharituṃ  na vaṭṭati. anucchiṭṭhaṃ suddhapattaṃ ucchiṭṭhahatthena gaṇhituṃ na vaṭṭati, vāmahatthena panettha udakaṃ  ^a^V0.0050^ea^ āsiñcitvā ekaṃ udakagaṇḍusaṃ ^a^M0.0049^ea^ gahetvā ucchiṭṭhahatthena gaṇhituṃ vaṭṭati. ettāvatāpi  hi so ucchiṭṭhapatto hoti, hatthaṃ pana bahi udakena vikkhāletvā gahetuṃ vaṭṭati. macchamaṃsaphalāphalādīni  khādanto yaṃ tattha aṭṭhiṃ vā calakaṃ vā chaḍḍetukāmo hoti, taṃ patte ṭhapetuṃ na labhati.  yaṃ pana paṭikhāditukāmo hoti, taṃ patte ṭhapetuṃ labhati. aṭṭhikakaṇṭakādīni tattheva  katvā hatthena luñcitvā khādituṃ vaṭṭati. mukhato nīhaṭaṃ pana yaṃkiñci puna khāditukāmo  hoti, taṃ patte ṭhapetuṃ na labhati. siṅgiveranāḷikerakhaṇḍāni ḍaṃsitvā puna ṭhapetuṃ  labhati.</p>
              <p>[03] 256^b^.^eb^ ^b^namataka^eb^nti satthakaveṭhanakaṃ pilotikakhaṇḍaṃ. ^b^daṇḍasatthaka^eb^nti pipphalakaṃ  vā aññampi vā yaṃkiñci daṇḍaṃ yojetvā katasatthakaṃ.</p>
              <p>[03]^b^kaṇṇakitā hontī^eb^ti malaggahitā honti. ^b^kiṇṇena pūretu^eb^nti kiṇṇacuṇṇena  pūretuṃ. ^b^sattuyā^eb^ti ^a^P6.1206^ea^ haliddimissakena piṭṭhacuṇṇena. ^b^saritaka^eb^nti  pāsāṇacuṇṇaṃ vuccati; tena pūretuṃ anujānāmīti attho. ^b^madhusitthakena sāretu^eb^nti  madhusitthakena makkhetuṃ. ^b^saritakaṃ paribhijjatī^eb^ti taṃ makkhitamadhusitthakaṃ bhijjati.  ^b^saritasipāṭika^eb^nti madhusitthakapilotikaṃ; satthakosakasipāṭiyā pana saritasipāṭikāya  anulomāti kurundiyaṃ vuttaṃ. ^b^kathina^eb^nti nisseṇimpi tattha attharitabbakaṭasārakakilañjānaṃ  aññatarampi. ^b^kathinarajju^eb^nti yāya dupaṭṭacīvaraṃ sibbantā kathine cīvarampi bandhanti.  ^b^kathinaṃ nappahotī^eb^ti dīghassa bhikkhuno pamāṇena kataṃ kathinaṃ; tattha rassassa bhikkhuno  cīvaraṃ patthariyamānaṃ nappahoti, antoyeva hoti; daṇḍake na pāpuṇātīti attho.  ^b^daṇḍakathina^eb^nti tassa majjhe itarassa bhikkhuno pamāṇena aññaṃ nisseṇiṃ bandhituṃ anujānāmīti  attho.</p>
              <p>[03]^b^bidalaka^eb^nti daṇḍakathinappamāṇena kaṭasārakassa pariyante paṭisaṃharitvā duguṇakaraṇaṃ.  ^b^salāka^eb^nti dupaṭṭacīvarassa antare pavesanasalākaṃ. ^b^vinandhanarajju^eb^nti mahānisseṇiyā  saddhiṃ khuddakaṃ nisseṇiṃ vinandhituṃ rajjuṃ. ^b^vinandhanasutta^eb^nti khuddakanisseṇiyā  cīvaraṃ vinandhituṃ suttakaṃ. ^b^vinandhitvā cīvaraṃ sibbetu^eb^nti tena suttakena tattha  cīvaraṃ vinandhitvā sibbituṃ. ^b^visamā hontī^eb^ti kāci khuddakā honti, kāci  mahantā. ^b^kaḷimbhaka^eb^nti pamāṇasaññākaraṇaṃ yaṃkiñci tālapaṇṇādiṃ. ^b^moghasuttaka^eb^nti  vaḍḍhakīnaṃ dārūsu ^a^M0.0050^ea^ kāḷasuttena viya haliddisuttena saññākaraṇaṃ ^a^V0.0051^ea^. ^b^aṅguliyā  paṭiggaṇhantī^eb^ti sūcimukhaṃ aṅguliyā paṭicchanti. ^b^paṭiggaha^eb^nti aṅgulikosakaṃ.</p>
              <p>[03] 257^b^.^eb^ ^b^āvesanavitthakaṃ^eb^ nāma yaṃkiñci pāticaṅkoṭakādi. ^b^uccavatthuka^eb^nti paṃsuṃ  ākiritvā uccavatthukaṃ kātuṃ ^a^P6.1207^ea^ anujānāmīti attho. ^b^ogumphetvā  ullittāvalittaṃ kātu^eb^nti chadanaṃ odhunitvā ghanadaṇḍakaṃ katvā anto ceva bahi  ca mattikāya limpitunti attho. ^b^goghaṃsikāyā^eb^ti veḷuṃ vā rukkhadaṇḍaṃ vā  antokatvā tena saddhiṃ saṅgharitunti attho. ^b^bandhanarajju^eb^nti tathā saṅgharitassa bandhanarajjuṃ.</p>
              <p>[03] 258^b^.^eb^ ^b^kaṭacchuparissāvanaṃ^eb^ nāma tīsu daṇḍakesu vinandhitvā kataṃ.</p>
              <p>[03] 259^b^.^eb^ ^b^yo na dadeyyā^eb^ti aparissāvanakasseva yo na dadāti, tassa āpatti. yo pana  attano hatthe parissāvane vijjamānepi yācati, tassa na akāmā dātabbaṃ. ^b^daṇḍaparissāvana^eb^nti  rajakānaṃ khāraparissāvanaṃ viya catūsu pādesu baddhanisseṇikāya sāṭakaṃ bandhitvā  majjhedaṇḍake udakaṃ āsiñcitabbaṃ, taṃ ubhopi koṭṭhāse pūretvā parissavati. ^b^ottharakaṃ^eb^  nāma yaṃ udake ottharitvā ghaṭakena udakaṃ gaṇhanti, tañhi catūsu daṇḍakesu vatthaṃ  bandhitvā udake cattāro khāṇuke nikhaṇitvā tesu bandhitvā sabbapariyante udakato  mocetvā majjhe ottharitvā ghaṭena udakaṃ gaṇhanti. ^b^makasakuṭikā^eb^ti cīvarakuṭikā  vuccati.</p>
              <p>[03] 260^b^.^eb^ ^b^abhisannakāyā^eb^ti semhādidosussannakāyā. ^b^aggaḷavaṭṭi^eb^ nāma dvārabāhāya  samappamāṇoyeva aggaḷatthambho vuccati, yattha tīṇi cattāri chiddāni katvā sūciyo denti.  ^b^kapisīsakaṃ^eb^ nāma dvārabāhaṃ vijjhitvā tattha pavesito aggaḷapāsako vuccati.  ^b^sūcikā^eb^ti tattha majjhe chiddaṃ katvā pavesitā. ^b^ghaṭikā^eb^ti upari yojitā.  ^b^maṇḍalikaṃ kātu^eb^nti nīcavatthukaṃ cinituṃ. ^b^dhūmanetta^eb^nti dhūmanikkhamanachiddaṃ.  ^b^vāsetu^eb^nti gandhena vāsetuṃ. ^b^udakaṭṭhāna^eb^nti udakatthapanaṭṭhānaṃ. tattha ghaṭena  udakaṃ ṭhapetvā ^a^P6.1208^ea^ sarāvakena vaḷañjetabbaṃ. ^b^koṭṭhako^eb^ti dvārakoṭṭhako.</p>
              <p>[03] 261^b^.^eb^ ^b^tisso^eb^ ^a^M0.0051^ea^ ^b^paṭicchādiyo^eb^ti ettha jantāgharapaṭicchādi ca udakapaṭicchādi  ca parikammaṃ ^a^V0.0052^ea^ karontasseva vaṭṭati, sesesu abhivādanādīsu na vaṭṭati. vatthapaṭicchādi  sabbakammesu vaṭṭati. ^b^udakaṃ na hotī^eb^ti nhānodakaṃ na hoti.</p>
              <p>[03] 262^b^.^eb^ ^b^tula^eb^nti paṇṇikānaṃ viya udakaubbāhanakatulaṃ. ^b^karakaṭako^eb^ vuccati goṇe  vā yojetvā hatthehi vā gahetvā dīghavarattādīhi ākaḍḍhanayantaṃ. ^b^cakkavaṭṭaka^eb^nti  arahaṭaghaṭiyantaṃ. ^b^cammakhaṇḍaṃ^eb^ nāma tulāya vā karakaṭake vā yojetabbakaṃ cammabhājanaṃ.  ^b^pākaṭā hotī^eb^ti aparikkhittā hoti. ^b^udakapuñchanī^eb^ti daṇḍamayāpi visāṇamayāpi  dārumayāpi vaṭṭati, tassā asati coḷakenāpi udakaṃ paccuddharituṃ vaṭṭati.</p>
              <p>[03] 263^b^.^eb^ ^b^udakamātika^eb^nti udakassa āgamanamātikaṃ. ^b^nillekhajantāgharaṃ^eb^ nāma āviddhapakkhapāsakaṃ  vuccati, gopānasīnaṃ upari maṇḍale pakkhapāsake ṭhapetvā katakūṭacchadanassetaṃ nāmaṃ.  ^b^cātumāsaṃ nisīdanenā^eb^ti nisīdanena cattāro māse na vippavasitabbanti attho.</p>
              <p>[03] 264^b^.^eb^ ^b^pupphābhikiṇṇesū^eb^ti pupphehi santhatesu. ^b^namatakaṃ^eb^ nāma eḷakalomehi  kataṃ avāyimaṃ cammakhaṇḍaparihārena paribhuñjitabbaṃ. ^b^āsittakūpadhānaṃ^eb^ nāma tambalohena  vā rajatena vā katāya peḷāya etaṃ adhivacanaṃ, paṭikkhittattā pana dārumayāpi na vaṭṭati.  ^b^maḷorikā^eb^ti daṇḍadhārako vuccati. yaṭṭhiādhārakapaṇṇādhārakapacchikapiṭṭhānipi ettheva  paviṭṭhāni. ādhārakasaṅkhepagamanato hi paṭṭhāya chiddaṃ viddhampi aviddhampi ^a^P6.1209^ea^  vaṭṭatiyeva. ^b^ekabhājane^eb^ti ettha sace eko bhikkhu bhājanato phalaṃ vā pūvaṃ vā gahetvā  gacchati, tasmiṃ apagate itarassa sesakaṃ bhuñjituṃ vaṭṭati. itarassāpi tasmiṃ khīṇe puna  gahetuṃ vaṭṭati.</p>
              <p>[03] 265^b^.^eb^ ^b^aṭṭhahaṅgehī^eb^ti ettha ekekenapi aṅgena samannāgatassa antosīmāya vā nissīmaṃ  gantvā nadīādīsu vā nikkujjituṃ vaṭṭatiyeva. evaṃ nikkujjite pana patte tassa  gehe koci deyyadhammo na gahetabbo ^a^M0.0052^ea^ -- ``asukassa gehe bhikkhaṃ mā gaṇhitthā''ti  aññesu vihāresupi pesetabbaṃ. ukkujjanakāle pana yāvatatiyaṃ yācāpetvā hatthapāsaṃ  vijahāpetvā ñattidutiyakammena ukkujjitabbo.</p>
              <p>[03] 268^b^.^eb^ ^b^purakkhatvā^eb^ti ^a^V0.0053^ea^ aggato katvā. ^b^saṃharantū^eb^ti saṃhariyantu. ^b^celapaṭika^eb^nti  celasantharaṃ. so kira ``sace ahaṃ puttaṃ lacchāmi, akkamissati me bhagavā celapaṭika''nti  iminā ajjhāsayena santhari, abhabbo cesa puttalābhāya; tasmā bhagavā na akkami. yadi  akkameyya, pacchā puttaṃ alabhanto ``nāyaṃ sabbaññū''ti diṭṭhiṃ gaṇheyya. idaṃ tāva  bhagavato anakkamane kāraṇaṃ. yasmā pana bhikkhūpi ye ajānantā akkameyyuṃ, te gihīnaṃ  paribhūtā bhaveyyuṃ; tasmā bhikkhū paribhavato mocetuṃ sikkhāpadaṃ paññapesi. idaṃ  sikkhāpadapaññāpane kāraṇaṃ.</p>
              <p>[03]^b^maṅgalatthāya yāciyamānenā^eb^ti apagatagabbhā vā hotu garugabbhā vā, evarūpesu ṭhānesu  maṅgalatthāya yāciyamānena akkamituṃ vaṭṭati. ^b^dhotapādakaṃ^eb^ nāma pādadhovanaṭṭhāne dhotehi  pādehi akkamanatthāya paccattharaṇaṃ atthataṃ hoti, taṃ akkamituṃ vaṭṭati.</p>
              <p>[03] 269^b^.^eb^ ^b^katakaṃ^eb^ nāma padumakaṇṇikākāraṃ pādaghaṃsanatthaṃ kaṇṭake uṭṭhāpetvā kataṃ.  taṃ vaṭṭaṃ vā hotu caturassādibhedaṃ vā, bāhulikānuyogattā paṭikkhittameva, neva  paṭiggahetuṃ na paribhuñjituṃ vaṭṭati. ^b^sakkharā^eb^ti pāsāṇo vuccati; pāsāṇapheṇakopi  vaṭṭati. ^b^vidhūpana^eb^nti vījanī vuccati ^a^P6.1210^ea^. tālavaṇṭaṃ pana tālapaṇṇehi  vā kataṃ hotu veḷudantavilīvehi vā morapiñchehi vā cammavikatīhi vā sabbaṃ vaṭṭati.  ^b^makasabījanī^eb^ dantamayavisāṇamayadaṇḍakāpi vaṭṭati, vākamayabījaniyā ketakapārohakuntālapaṇṇādimayāpi  saṅgahitā.</p>
              <p>[03] 270^b^.^eb^ ^b^gilānassa chatta^eb^nti ettha yassa kāyaḍāho vā pittakopo vā hoti, cakkhu vā  dubbalaṃ, añño vā koci ābādho vinā chattena uppajjati, tassa gāme vā araññe vā  chattaṃ vaṭṭati. vasse pana cīvaraguttatthaṃ vāḷamigacorabhayesu ca attaguttatthampi vaṭṭati.  ekapaṇṇacchattaṃ pana sabbattheva vaṭṭati.</p>
              <p>[03]^b^asissā^eb^ti ^a^M0.0053^ea^ asi assa. ^b^vijjotalatī^eb^ti vijjotati. ^b^daṇḍasammuti^eb^nti  ettha pamāṇayutto catuhatthoyeva daṇḍo sammannitvā dātabbo. tato ūnātiritto vināpi  sammutiyā sabbesaṃ vaṭṭati. ^b^sikkā^eb^ pana agilānassa na vaṭṭati, gilānassāpi sammannitvāva  dātabbā.</p>
              <p>[03] 273^b^.^eb^ ^b^romanthakassā^eb^ti ^a^V0.0054^ea^ ettha ṭhapetvā romanthakaṃ sesānaṃ āgataṃ uggāraṃ mukhe  sandhāretvā gilantānaṃ āpatti. sace pana asandhāritameva paragalaṃ gacchati, vaṭṭati.</p>
              <p>[03]^b^yaṃ diyyamāna^eb^nti yaṃ dāyakehi diyyamānaṃ paṭiggahitabhājanato bahi patitaṃ, taṃ bhikkhunā  sāmaṃ gahetvā paribhuñjituṃ anujānāmīti attho. idaṃ bhojanavagge vaṇṇitameva.</p>
              <p>[03] 274^b^.^eb^ ^b^kuppaṃ karissāmī^eb^ti saddaṃ karissāmi. nakhādīhi nakhacchedane āpatti natthi,  anurakkhaṇatthaṃ pana nakhacchedanaṃ anuññātaṃ. ^b^vīsatimaṭṭha^eb^nti vīsatipi nakhe likhitamaṭṭhe  kārāpenti. ^b^malamatta^eb^nti nakhato malamattaṃ apakaḍḍhituṃ anujānāmīti attho.</p>
              <p>[03] 275^b^.^eb^ ^b^khurasipāṭika^eb^nti khurakosakaṃ ^a^P6.1211^ea^. ^b^massuṃ kappāpentī^eb^ti  kattariyā massuṃ chedāpenti. ^b^massuṃ vaḍḍhāpentī^eb^ti massuṃ dīghaṃ kārenti.  ^b^golomika^eb^nti hanukamhi dīghaṃ katvā ṭhapitaṃ eḷakamassu vuccati. ^b^caturassaka^eb^nti  catukoṇaṃ. ^b^parimukha^eb^nti ure lomasaṃharaṇaṃ. ^b^aḍḍhaduka^eb^nti udare lomarājiṭṭhapanaṃ.  ^b^āpatti dukkaṭassā^eb^ti massukappāpanādīsu sabbattha āpatti dukkaṭassa. ^b^ābādhappaccayā  sambādhe loma^eb^nti gaṇḍavaṇarudhiādiābādhappaccayā. ^b^kattarikāyā^eb^ti gaṇḍavaṇarudhisīsarogābādhappaccayā.  sakkharādīhi nāsikālomaggāhāpane āpatti natthi. anurakkhaṇatthaṃ pana saṇḍāso anuññāto.  ^b^na bhikkhave palitaṃ gāhāpetabba^eb^nti ettha yaṃ bhamukāya vā nalāṭe vā dāṭhikāya vā  uggantvā bībhacchaṃ ṭhitaṃ, tādisaṃ lomaṃ palitaṃ vā apalitaṃ vā gāhāpetuṃ vaṭṭati.</p>
              <p>[03] 277^b^.^eb^ ^b^kaṃsapattharikā^eb^ti kaṃsabhaṇḍavāṇijā. ^b^bandhanamatta^eb^nti vāsikattarayaṭṭhiādīnaṃ  bandhanamattaṃ.</p>
              <p>[03] 278^b^.^eb^ ^b^na^eb^ ^a^M0.0054^ea^ ^b^bhikkhave akāyabandhanenā^eb^ti ettha abandhitvā nikkhamantena  yattha sarati, tattha bandhitabbaṃ. āsanasālāya bandhissāmīti gantuṃ vaṭṭati. saritvā  yāva na bandhati, na tāva piṇḍāya caritabbaṃ. ^b^kalābukaṃ^eb^ nāma bahurajjukaṃ. ^b^deḍḍubhakaṃ^eb^  nāma udakasappasīsasadisaṃ. ^b^murajaṃ^eb^ nāma murajavaṭṭisaṇṭhānaṃ veṭhetvā kataṃ. ^b^maddavīṇaṃ^eb^  nāma pāmaṅgasaṇṭhānaṃ. īdisañhi ekampi na vaṭṭati, pageva bahūni. ^b^paṭṭikaṃ sūkarantaka^eb^nti  ettha pakativītā vā macchakaṇṭakavāyimā vā ^a^V0.0055^ea^ paṭṭikā vaṭṭati, sesā kuñjaracchikādibhedā  na vaṭṭanti. ^b^sūkarantakaṃ^eb^ nāma kuñjikākosakasaṇṭhānaṃ hoti. ekarajjukaṃ  pana muddikakāyabandhanañca sūkarantakaṃ anulometi. ^b^anujānāmi bhikkhave murajaṃ  maddavīṇa^eb^nti idaṃ dasāsuyeva anuññātaṃ ^a^P6.1212^ea^. pāmaṅgadasā cettha catunnaṃ  upari na vaṭṭati. ^b^sobhaṇaṃ^eb^ nāma veṭhetvā mukhavaṭṭisibbanaṃ. ^b^guṇakaṃ^eb^ nāma mudiṅgasaṇṭhānena  sibbanaṃ; evaṃ sibbitā hi antā thirā honti. ^b^pavananto^eb^ti pāsanto vuccati.</p>
              <p>[03] 280^b^.^eb^ ^b^hatthisoṇḍakaṃ^eb^ nāma nābhimūlato hatthisoṇḍasaṇṭhānaṃ olambakaṃ katvā nivatthaṃ  coḷikaitthīnaṃ nivāsanaṃ viya. ^b^macchavāḷakaṃ^eb^ nāma ekato dasantaṃ ekato pāsantaṃ  olambetvā nivatthaṃ. ^b^catukaṇṇakaṃ^eb^ nāma upari dve, heṭṭhato dveti evaṃ cattāro  kaṇṇe dassetvā nivatthaṃ. ^b^tālavaṇṭakaṃ^eb^ nāma tālavaṇṭākārena sāṭakaṃ olambetvā  nivāsanaṃ. ^b^satavalikaṃ^eb^ nāma dīghasāṭakaṃ anekakkhattuṃ obhañjitvā ovaṭṭikaṃ  karontena nivatthaṃ, vāmadakkhiṇapassesu vā nirantaraṃ valiyo dassetvā nivatthaṃ. sace  pana jāṇuto paṭṭhāya ekā vā dve vā valiyo paññāyanti, vaṭṭati.</p>
              <p>[03]^b^saṃvelliyaṃ nivāsentī^eb^ti mallakammakārādayo viya kacchaṃ bandhitvā nivāsenti;  evaṃ nivāsetuṃ gilānassapi maggappaṭipannassapi na vaṭṭati. yampi maggaṃ gacchantā ekaṃ  vā dve vā koṇe ukkhipitvā antaravāsakassa upari laggenti, anto vā ekaṃ kāsāvaṃ  tathā nivāsetvā bahi aparaṃ nivāsenti, sabbaṃ na vaṭṭati. gilāno pana anto kāsāvassa  ovaṭṭikaṃ dassetvā aparaṃ upari nivāsetuṃ labhati. agilānena dve nivāsentena saguṇaṃ  ^a^M0.0055^ea^ katvā nivāsetabbāni. iti yañca idha paṭikkhittaṃ, yañca sekhiyavaṇṇanāyaṃ;  taṃ sabbaṃ vajjetvā nibbikāraṃ timaṇḍalaṃ paṭicchādentena parimaṇḍalaṃ nivāsetabbaṃ.  yaṃkiñci vikāraṃ karonto dukkaṭā na muccati. na bhikkhave gihipārutaṃ pārupitabbanti  evaṃ paṭikkhittaṃ gihipārutaṃ apārupitvā, ubho kaṇṇe samaṃ katvā pārupanaṃ parimaṇḍalapārupanaṃ  nāma, taṃ pārupitabbaṃ.</p>
              <p>[03]tattha yaṃkiñci ^a^P6.1213^ea^ setapaṭapārutaṃ paribbājakapārutaṃ ekasāṭakapārutaṃ  soṇḍapārutaṃ antepurikapārutaṃ mahājeṭṭhakapārutaṃ kuṭipavesakapārutaṃ brāhmaṇapārutaṃ  pāḷikārakapārutanti evamādi ^a^V0.0056^ea^ parimaṇḍalalakkhaṇato aññathā pārutaṃ, sabbametaṃ gihipārutaṃ  nāma. tasmā yathā setapaṭā aḍḍhapālakanigaṇṭhā pārupanti, yathā ca ekacce paribbājakā  uraṃ vivaritvā dvīsu aṃsakūṭesu pāvuraṇaṃ ṭhapenti, yathā ca ekasāṭakā manussā  nivatthasāṭakassa ekenantena piṭṭhiṃ pārupitvā ubho kaṇṇe ubhosu aṃsakūṭesu ṭhapenti,  yathā ca surāsoṇḍādayo sāṭakena gīvaṃ parikkhipantā ubho ante udare vā olambenti;  piṭṭhiyaṃ vā khipanti, yathā ca antepurikāyo akkhitārakamattaṃ dassetvā oguṇṭhikaṃ  pārupanti, yathā ca mahājeṭṭhā dīghasāṭakaṃ nivāsetvā tasseva ekenantena sakalasarīraṃ  pārupanti, yathā ca kassakā khettakuṭiṃ pavisantā sāṭakaṃ paliveṭhetvā upakacchake  pakkhipitvā tasseva ekenantena sarīraṃ pārupanti, yathā ca brāhmaṇā ubhinnaṃ upakacchakānaṃ  antarena sāṭakaṃ pavesetvā aṃsakūṭesu pakkhipanti, yathā ca pāḷikārako bhikkhu  ekaṃsapārupanena pārutaṃ vāmabāhuṃ vivaritvā cīvaraṃ aṃsakūṭaṃ āropeti; evaṃ apārupitvā  sabbepi ete aññe ca evarūpe pārupanadose vajjetvā nibbikāraṃ parimaṇḍalaṃ pārupitabbaṃ.  tathā apārupitvā ārāme vā antaraghare vā anādarena yaṃkiñci vikāraṃ karontassa  dukkaṭaṃ.</p>
              <p>[03] 281^b^.^eb^ ^b^muṇḍavaṭṭī^eb^ti yathā rañño kuhiñci gacchato parikkhārabhaṇḍavahanamanussāti adhippāyo.  ^b^antarākāja^eb^nti majjhe laggetvā dvīhi vahitabbabhāraṃ.</p>
              <p>[03] 282^b^.^eb^ ^b^acakkhussa^eb^nti ^a^M0.0056^ea^ cakkhūnaṃ hitaṃ na hoti; parihāniṃ janeti. ^b^nacchādetī^eb^ti  na ruccati. ^b^aṭṭhaṅgulaparama^eb^nti manussānaṃ pamāṇaṅgulena ^a^P6.1214^ea^ aṭṭhaṅgulaparamaṃ.  ^b^atimaṭāhaka^eb^nti atikhuddakaṃ.</p>
              <p>[03] 283^b^.^eb^ ^b^dāyaṃ ālimpentī^eb^ti tiṇavanādīsu aggiṃ denti. ^b^paṭaggi^eb^nti paṭiaggiṃ.  ^b^paritta^eb^nti appaharitakaraṇena vā parikhākhaṇanena vā parittāṇaṃ. ettha pana anupasampanne  sati sayaṃ aggiṃ dātuṃ na labhati, asati aggimpi dātuṃ labhati, bhūmiṃ tacchetvā  tiṇānipi harituṃ, parikhampi khaṇituṃ, allasākhaṃ bhañjitvāpi aggiṃ nibbāpetuṃ  labhati, senāsanaṃ pattaṃ vā appattaṃ vā tathā nibbāpetuṃ labhatiyeva. udakena pana  kappiyeneva labhati, na itarena.</p>
              <p>[03] 284^b^.^eb^ ^b^sati karaṇīye^eb^ti sukkhakaṭṭhādiggahaṇakicce sati. ^b^porisiya^eb^nti purisappamāṇaṃ.  ^b^āpadāsū^eb^ti ^a^V0.0057^ea^ vāḷamigādayo vā disvā maggamūḷho vā disā oloketukāmo hutvā  davaḍāhaṃ vā udakoghaṃ vā āgacchantaṃ disvā evarūpāsu āpadāsu atiuccampi rukkhaṃ  ārohituṃ vaṭṭati.</p>
              <p>[03] 285^b^.^eb^ ^b^kalyāṇavākkaraṇā^eb^ti madhurasaddā. ^b^chandaso āropemā^eb^ti vedaṃ viya sakkatabhāsāya  vācanāmaggaṃ āropema. ^b^sakāya niruttiyā^eb^ti ettha sakā nirutti nāma sammāsambuddhena  vuttappakāro māgadhiko vohāro.</p>
              <p>[03] 286^b^.^eb^ ^b^lokāyataṃ^eb^ nāma sabbaṃ ucchiṭṭhaṃ, sabbaṃ anucchiṭṭhaṃ, seto kāko, kāḷo  bako; iminā ca iminā ca kāraṇenāti evamādiniratthakakāraṇapaṭisaṃyuttaṃ titthiyasatthaṃ.</p>
              <p>[03] 288^b^.^eb^ ^b^antarā ahosī^eb^ti antaritā ahosi paṭicchannā.</p>
              <p>[03] 289^b^.^eb^ ^b^ābādhappaccayā^eb^ti yassa ābādhassa lasuṇaṃ bhesajjaṃ; tappaccayāti attho.</p>
              <p>[03] 290^b^.^eb^ ^b^passāvapāduka^eb^nti ettha pādukā iṭṭhakāhipi silāhipi dārūhipi kātuṃ  vaṭṭati. ^b^vaccapādukāya^eb^pi eseva nayo. ^b^pariveṇa^eb^nti vaccakuṭiparikkhepabbhantaraṃ.</p>
              <p>[03] 293^b^.^eb^ ^b^yathādhammo^eb^ ^a^M0.0057^ea^ ^b^kāretabbo^eb^ti dukkaṭavatthumhi dukkaṭena pācittiyavatthumhi  pācittiyena kāretabbo. paharaṇatthaṃ ^a^P6.1215^ea^ kataṃ ^b^paharaṇī^eb^ti vuccati, yassa  kassaci āvudhasaṅkhātassetaṃ adhivacanaṃ, taṃ ṭhapetvā aññaṃ sabbaṃ lohabhaṇḍaṃ anujānāmīti  attho. ^b^katakañca kumbhakārikañcā^eb^ti ettha katakaṃ vuttameva. ^b^kumbhakārikañcā^eb^ti  dhaniyasseva sabbamattikāmayakuṭi vuccati. sesaṃ sabbattha uttānamevāti.</p>
              <p>[06] khuddakavatthukathā niṭṭhitā.</p>
              <p>[06] khuddakavatthukkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 6. senāsanakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> vihārānujānanakathā</h3n>
            <h4>
              <h4n> </h4n>
              <p>[03] 294^b^.^eb^ senāsanakkhandhake ^a^M0.0058^ea^ ^a^V0.0058^ea^ -- ^b^apaññattaṃ hotī^eb^ti ananuññātaṃ hoti. ^b^vihāro^eb^  nāma aḍḍhayogādimuttako avasesāvāso. ^b^aḍḍhayogo^eb^ti supaṇṇavaṅkagehaṃ. ^b^pāsādo^eb^ti  dīghapāsādo. ^b^hammiya^eb^nti upariākāsatale patiṭṭhitakūṭāgāro pāsādoyeva. ^b^guhā^eb^ti  iṭṭhakāguhā silāguhā dāruguhā paṃsuguhā. ^b^āgatānāgatassa cātuddisassa saṅghassā^eb^ti  āgatassa ca anāgatassa ca catūsu disāsu appaṭihatacārassa cātuddisassa saṅghassa.</p>
              <p>[03] 295^b^.^eb^ anumodanagāthāsu -- ^b^sītaṃ uṇha^eb^nti utuvisabhāgavasena vuttaṃ. ^b^sisire  cāpi vuṭṭhiyo^eb^ti ettha ^b^sisiro^eb^ti samphusitakavāto vuccati. ^b^vuṭṭhiyo^eb^ti ujukameghavuṭṭhiyo  eva. etāni sabbāni ^b^paṭihantī^eb^ti imināva padena yojetabbāni.</p>
              <p>[03]^b^paṭihaññatī^eb^ti vihārena paṭihaññati. ^b^leṇattha^eb^nti nilīyanatthaṃ. ^b^sukhattha^eb^nti  sītādiparissayābhāvena sukhavihāratthaṃ. ^b^jhāyituñca vipassitu^eb^nti idampi padadvayaṃ  ``sukhatthañcā''ti imināva padena yojetabbaṃ. idañhi vuttaṃ hoti -- sukhatthañca vihāradānaṃ,  katamaṃ sukhatthaṃ? jhāyituṃ vipassituñca yaṃ sukhaṃ, tadatthaṃ. atha vā parapadenapi yojetabbaṃ --  jhāyituñca vipassituñca vihāradānaṃ; idha jhāyissanti vipassissantīti dadato ^b^vihāradānaṃ  saṅghassa aggaṃ buddhena vaṇṇitaṃ^eb^. vuttañhetaṃ -- ``so ca sabbadado hoti, yo dadāti  upassaya''nti (saṃ0 ni0  1.42).</p>
              <p>[03]yasmā ^a^V0.0059^ea^ ca aggaṃ vaṇṇitaṃ ^a^P6.1216^ea^, ^b^``tasmā hi paṇḍito poso''^eb^ti gāthā.  ^b^vāsayettha bahussute^eb^ti ettha vihāre pariyattibahussute ca paṭivedhabahussute  ca vāseyya. ^b^tesaṃ annañcā^eb^ti yaṃ tesaṃ anucchavikaṃ annañca pānañca vatthāni ca mañcapīṭhādisenāsanāni  ca, taṃ sabbaṃ tesu ujubhūtesu akuṭilacittesu. ^b^dadeyyā^eb^ti nidaheyya. tañca  kho vippasannena cetasā na ^a^M0.0059^ea^ cittappasādaṃ virādhetvā, evaṃ vippasannacittassa  hi ^b^te tassa dhammaṃ desenti...pe0... parinibbāti anāsavo^eb^ti.</p>
              <p>[03] 296^b^.^eb^ ^b^āviñchanacchiddaṃ āviñchanarajju^eb^nti ettha rajju nāma sacepi dīpinaṅguṭṭhena  katā hoti, vaṭṭatiyeva; na kāci na vaṭṭati. ^b^tīṇi tāḷānī^eb^ti tisso kuñcikāyo.  ^b^yantakaṃ sūcika^eb^nti ettha yaṃ yaṃ jānāti taṃ taṃ yantakaṃ, tassa vivaraṇasūcikañca  kātuṃ vaṭṭati. ^b^vedikāvātapānaṃ^eb^ nāma cetiye vedikāsadisaṃ. ^b^jālavātapānaṃ^eb^  nāma jālakabaddhaṃ. ^b^salākavātapānaṃ^eb^ nāma thambhakavātapānaṃ. ^b^cakkalika^eb^nti ettha  coḷakapādapuñchanaṃ bandhituṃ anujānāmīti attho. ^b^vātapānabhisī^eb^ti vātapānappamāṇena  bhisiṃ katvā bandhituṃ anujānāmīti attho. ^b^miḍḍhi^eb^nti miḍḍhakaṃ. ^b^bidalamañcaka^eb^nti  vettamañcaṃ; veḷuvilīvehi vā vītaṃ.</p>
              <p>[03] 297^b^.^eb^ ^b^āsandiko^eb^ti caturassapīṭhaṃ vuccati. uccakampi āsandikanti vacanato  ekatobhāgena dīghapīṭhameva hi aṭṭhaṅgulapādakaṃ vaṭṭati, caturassāasandiko pana pamāṇātikkantopi  vaṭṭatīti veditabbo. ^b^sattaṅgo^eb^ nāma tīsu disāsu apassayaṃ katvā katamañco, ayampi  pamāṇātikkanto vaṭṭati. ^b^bhaddapīṭha^eb^nti vettamayaṃ pīṭhaṃ vuccati. ^b^pīṭhikā^eb^ti  pilotikābaddhapīṭhameva. ^b^eḷakapādapīṭhaṃ^eb^ nāma dārupaṭṭikāya upari pāde ṭhapetvā  bhojanaphalakaṃ ^a^P6.1217^ea^ viya katapīṭhaṃ vuccati. ^b^āmalakavaṭṭikapīṭhaṃ^eb^ nāma  āmalakākārena yojitaṃ bahupādakapīṭhaṃ. imāni tāva pāḷiyaṃ āgatapīṭhāni. dārumayaṃ  pana sabbaṃ pīṭhaṃ vaṭṭatīti ayamettha vinicchayo. ^b^koccha^eb^nti usiramayaṃ vā muñjapabbajamayaṃ  vā.</p>
              <p>[03]^b^aṭṭhaṅgulaparamaṃ mañcapaṭipādaka^eb^nti ettha manussānaṃ pamāṇaṅgulameva aṭṭhaṅgulaṃ. ^b^cimilikā^eb^  nāma parikammakatāya bhūmiyā chavisaṃrakkhaṇatthāya attharaṇaṃ vuccati. ^b^rukkhatūla^eb^nti  simbalirukkhādīnaṃ yesaṃ kesañci rukkhānaṃ tūlaṃ. ^b^latātūla^eb^nti khīravalliādīnaṃ  yāsaṃ kāsañci vallīnaṃ tūlaṃ. ^b^poṭakitūla^eb^nti poṭakitiṇādīnaṃ yesaṃ kesañci  tiṇajātikānaṃ antamaso ^a^V0.0060^ea^ ucchunaḷādīnampi tūlaṃ. etehi tīhi sabbabhūtagāmā saṅgahitā  honti. rukkhavallitiṇajātiyo hi muñcitvā añño bhūtagāmo nāma natthi, tasmā yassa  kassaci bhūtagāmassa tūlaṃ bimbohane ^a^M0.0060^ea^ vaṭṭati, bhisiṃ pana pāpuṇitvā sabbampetaṃ  akappiyatūlanti vuccati. na kevalañca bimbohane etaṃ tūlameva, haṃsamorādīnaṃ  sabbasakuṇānaṃ sīhādīnaṃ sabbacatuppadānañca lomampi vaṭṭati. piyaṅgupupphabakuḷapupphādi  pana yaṃkiñci pupphaṃ na vaṭṭati. tamālapattaṃ suddhameva na vaṭṭati, missakaṃ pana vaṭṭati.  bhisīnaṃ anuññātaṃ pañcavidhaṃ uṇṇāditūlampi vaṭṭati.</p>
              <p>[03]^b^addhakāyikānī^eb^ti upaḍḍhakāyappamāṇāni, yesu kaṭito paṭṭhāya yāva sīsaṃ upadahanti.  ^b^sīsappamāṇaṃ^eb^ nāma yassa vitthārato tīsu kaṇṇesu dvinnaṃ kaṇṇānaṃ antaraṃ minīyamānaṃ  vidatthi ceva caturaṅgulañca hoti, majjhaṭṭhānaṃ muṭṭhiratanaṃ hoti. dīghato pana diyaḍḍharatanaṃ  vā dviratanaṃ vāti kurundiyaṃ vuttaṃ. ayaṃ sīsappamāṇassa ukkaṭṭhaparicchedo. ito  uddhaṃ na vaṭṭati, heṭṭhā pana vaṭṭati. agilānassa sīsupadhānañca pādupadhānañcāti dvayameva  vaṭṭati ^a^P6.1218^ea^. gilānassa bimbohanāni santharitvā upari paccattharaṇaṃ katvā  nipajjitumpi vaṭṭati. ``yāni pana bhisīnaṃ anuññātāni pañca kappiyatūlāni, tehi  bimbohanaṃ mahantampi vaṭṭatī''ti phussadevatthero āha. vinayadharaupatissatthero  pana ``bimbohanaṃ karissāmī'ti kappiyatūlaṃ vā akappiyatūlaṃ vā pakkhipitvā  karontassa pamāṇameva vaṭṭatī''ti āha.</p>
              <p>[03]^b^pañca bhisiyo^eb^ti pañcahi uṇṇādīhi pūritabhisiyo. tūlagaṇanāya hi etāsaṃ gaṇanā  vuttā. tattha uṇṇaggahaṇena na kevalaṃ eḷakalomameva gahitaṃ, ṭhapetvā manussalomaṃ  yaṃkiñci kappiyākappiyamaṃsajātīnaṃ pakkhicatuppadānaṃ lomaṃ, sabbaṃ idha uṇṇaggahaṇeneva  gahitaṃ. tasmā channaṃ cīvarānaṃ channaṃ anulomacīvarānañca aññatarena bhisicchaviṃ katvā  taṃ sabbaṃ pakkhipitvā bhisiṃ kātuṃ vaṭṭati. eḷakalomāni pana apakkhipitvā kambalameva  catugguṇaṃ vā pañcaguṇaṃ vā pakkhipitvā katāpi uṇṇabhisisaṅkhyameva gacchati.</p>
              <p>[03]coḷabhisiādīsu yaṃkiñci navacoḷaṃ vā purāṇacoḷaṃ vā saṃharitvā vā anto pakkhipitvā  vā katā ^b^coḷabhisi,^eb^ yaṃkiñci vākaṃ pakkhipitvā katā ^b^vākabhisi,^eb^ yaṃkiñci  tiṇaṃ pakkhipitvā katā ^b^tiṇabhisi,^eb^ aññatra suddhatamālapattaṃ yaṃkiñci paṇṇaṃ pakkhipitvā  katā ^a^V0.0061^ea^ ^b^paṇṇabhisī^eb^ti veditabbā. tamālapattaṃ pana aññena missameva vaṭṭati, suddhaṃ na  vaṭṭati. bhisiyā pamāṇaniyamo ^a^M0.0061^ea^ natthi, mañcabhisi pīṭhabhisi bhūmattharaṇabhisi caṅkamanabhisi  pādapuñchanabhisīti etāsaṃ anurūpato sallakkhetvā attano rucivasena pamāṇaṃ kātabbaṃ.  yaṃ panetaṃ uṇṇādipañcavidhatūlampi bhisiyaṃ vaṭṭati, taṃ ``masūrakepi vaṭṭatī''ti kurundiyaṃ  vuttaṃ. etena masūrakaṃ paribhuñjituṃ vaṭṭatīti siddhaṃ hoti.</p>
              <p>[03]^b^mañcabhisiṃ pīṭhe santharantī^eb^ti mañcabhisiṃ pīṭhe attharanti; attharaṇatthāya harantīti yujjati.  ^b^ullokaṃ akaritvā^eb^ti heṭṭhā cimilikaṃ adatvā. ^b^phositu^eb^nti rajanena vā  ^a^P6.1219^ea^ haliddiyā vā upari phusitāni dātuṃ. ^b^bhattikamma^eb^nti bhisicchaviyā  upari bhattikammaṃ. ^b^hatthabhatti^eb^nti pañcaṅgulibhattiṃ.</p>
              <p>[03] 298^b^.^eb^ ^b^ikkāsa^eb^nti rukkhaniyyāsaṃ vā silesaṃ vā. ^b^piṭṭhamadda^eb^nti piṭṭhakhaliṃ.  ^b^kuṇḍakamattika^eb^nti kuṇḍakamissakamattikaṃ. ^b^sāsapakuṭṭa^eb^nti sāsapapiṭṭhaṃ.  ^b^sitthatelaka^eb^nti vilīnamadhusitthakaṃ. ^b^accussannaṃ hotī^eb^ti bindu bindu hutvā  tiṭṭhati. ^b^paccuddharitu^eb^nti puñchituṃ. ^b^gaṇḍumattika^eb^nti gaṇḍuppādagūthamattikaṃ.  ^b^kasāva^eb^nti āmalakaharītakānaṃ kasāvaṃ.</p>
              <p>[03] 299^b^.^eb^ ^b^na bhikkhave paṭibhānacitta^eb^nti ettha na kevalaṃ itthipurisarūpameva, tiracchānarūpampi  antamaso gaṇḍuppādarūpampi bhikkhuno sayaṃ kātuṃ vā ``karohī''ti vattuṃ vā na  vaṭṭati, ``upāsaka dvārapālaṃ karohī''ti vattumpi na labbhati. jātakapakaraṇāsadisadānādīni  pana pasādanīyāni nibbidāpaṭisaṃyuttāni vā vatthūni parehi kārāpetuṃ labbhati.  mālākammādīni sayampi kātuṃ labbhati.</p>
              <p>[03] 300^b^.^eb^ ^b^aḷakamandā^eb^ti ekaṅgaṇā manussābhikiṇṇā. ^b^tayo gabbhe^eb^ti ettha ^b^sivikāgabbho^eb^ti  caturassagabbho. ^b^nāḷikāgabbho^eb^ti vitthārato diguṇatiguṇāyāmo dīghagabbho. ^b^hammiyagabbho^eb^ti  ākāsatale kūṭāgāragabbho vā muṇḍacchadanagabbho vā.</p>
              <p>[03]^b^kalaṅkapādaka^eb^nti rukkhaṃ vijjhitvā tattha khāṇuke ākoṭetvā kataṃ, taṃ āharimaṃ  bhittipādaṃ jiṇṇakuṭṭapādassa upatthambhanatthaṃ bhūmiyaṃ patiṭṭhāpetuṃ anujānāmīti ^a^M0.0062^ea^  attho. ^b^parittāṇakiṭika^eb^nti ^a^V0.0062^ea^ vassaparittāṇatthaṃ kiṭikaṃ. ^b^uddasudha^eb^nti vacchakagomayena  ceva chārikāya ca saddhiṃ madditamattikaṃ.</p>
              <p>[03]^b^āḷindo^eb^ nāma pamukhaṃ vuccati. ^b^paghanaṃ^eb^ nāma yaṃ nikkhamantā ca pavisantā ca pādehi  hananti, tassa vihāradvāre ^a^P6.1220^ea^ ubhato kuṭṭaṃ nīharitvā katapadesassetaṃ adhivacanaṃ,  ``paghāna''ntipi vuccati. ^b^pakuṭṭa^eb^nti majjhe gabbhassa samantā pariyāgāro vuccati.  ``pakuṭa''ntipi pāṭho. ^b^osāraka^eb^nti anāḷindake vihāre vaṃsaṃ datvā tato  daṇḍake osāretvā katachadanapamukhaṃ. ^b^saṃsāraṇakiṭiko^eb^ nāma cakkalayutto kiṭiko.</p>
              <p>[03] 301^b^.^eb^ ^b^pānīyabhājana^eb^nti pivantānaṃ pānīyadānabhājanaṃ. uḷuṅko ca thālakañca pānīyasaṅkhassa  anulomāni.</p>
              <p>[03] 303^b^.^eb^ ^b^apesī^eb^ti dīghadārumhi khāṇuke pavesetvā kaṇṭakasākhāhi vinandhitvā kataṃ  dvārathakanakaṃ. ^b^paligho^eb^ti gāmadvāresu viya cakkayuttaṃ dvārathakanakaṃ.</p>
              <p>[03] 305^b^.^eb^ assatarīhi yuttā rathā ^b^assatarīrathā^eb^. ^b^āmuttamaṇikuṇḍalā^eb^ti āmuttamaṇikuṇḍalāni.</p>
              <p>[03]^b^parinibbuto^eb^ti kilesaparinibbānena parinibbuto. ^b^sītibhūto^eb^ti kilesātapābhāvena  sītibhūto. ^b^nirūpadhī^eb^ti kilesupadhiabhāvena nirūpadhīti vuccati.</p>
              <p>[03]^b^sabbā āsattiyo chetvā^eb^ti rūpādīsu vā visayesu sabbabhavesu vā patthanāyo chinditvā.  ^b^hadaye dara^eb^nti citte kilesadarathaṃ vinetvā. ^b^veyyāyika^eb^nti vayakaraṇaṃ vuccati.</p>
              <p>[03] 307^b^.^eb^ ^b^ādeyyavāco^eb^ti tassa vacanaṃ bahū janā ādiyitabbaṃ sotabbaṃ maññantīti attho.  ^b^ārāme akaṃsū^eb^ti ye sadhanā, te attano dhanena akaṃsu. ye mandadhanā ceva adhanā  ca, tesaṃ dhanaṃ adāsi. iti so satasahassakahāpaṇe satasahassagghanakañca bhaṇḍaṃ datvā pañcacattālīsayojanike  addhāne yojane yojane vihārapatiṭṭhānaṃ katvā sāvatthiṃ agamāsi.</p>
              <p>[03]^b^koṭisantharaṃ^eb^ ^a^M0.0063^ea^ ^a^V0.0063^ea^ ^b^santharāpesī^eb^ti kahāpaṇakoṭiyā kahāpaṇakoṭiṃ paṭipādetvā  santhari. ye tattha rukkhā vā pokkharaṇiyo vā tesaṃ parikkhepappamāṇaṃ gahetvā aññasmiṃ  ṭhāne santharitvā adāsi. evamassa aṭṭhārasakoṭikaṃ nidhānaṃ parikkhayaṃ agamāsi.</p>
              <p>[03]^b^kumārassa^eb^ ^a^P6.1221^ea^ ^b^etadahosī^eb^ti gahapatino evaṃ bahudhanaṃ cajantassāpi mukhassa  vippasannākāraṃ disvā etaṃ ahosi. ^b^koṭṭhakaṃ māpesī^eb^ti sattabhūmikaṃ dvārakoṭṭhakapāsādaṃ  māpesi.</p>
              <p>[03]^b^atha kho anāthapiṇḍiko gahapati jetavane vihāre kārāpesi...pe0... maṇḍape  kārāpesī^eb^ti aparāhipi aṭṭhārasahi koṭīhi ete vihārādayo kārāpesi aṭṭhakarīsappamāṇāya  bhūmiyā. vipassissa hi bhagavato punabbasumitto gahapati yojanappamāṇaṃ bhūmiṃ suvaṇṇiṭṭhakāsantharena  kiṇitvā vihāraṃ kārāpesi. sikhissa pana sirivaḍḍho gahapati tigāvutappamāṇaṃ  suvaṇṇayaṭṭhisantharena, vessabhussa sotthijo gahapati aḍḍhayojanappamāṇaṃ suvaṇṇaphālasantharena,  kakusandhassa pana accuto gahapati gāvutappamāṇaṃ suvaṇṇahatthipadasantharena, koṇāgamanassa  uggo gahapati aḍḍhagāvutappamāṇaṃ suvaṇṇiṭṭhakāsantharena, kassapassa sumaṅgalo gahapati vīsatiusabhappamāṇaṃ  suvaṇṇakacchapasantharena, amhākaṃ bhagavato sudatto gahapati aṭṭhakarīsappamāṇaṃ bhūmiṃ kahāpaṇasantharena  kiṇitvā vihāraṃ kārāpesīti; evaṃ anupubbena parihāyanti sampattiyoti alameva  sabbasampattīsu virajjituṃ alaṃ vimuccitunti.</p>
              <p>[03] 308^b^.^eb^ ^b^khaṇḍa^eb^nti bhinnokāso. ^b^phulla^eb^nti phalitokāso. ^b^paṭisaṅkharissatī^eb^ti  pākatikaṃ karissati. laddhanavakammena pana bhikkhunā vāsipharasunikhādanādīni gahetvā  sayaṃ na kātabbaṃ, katākataṃ jānitabbaṃ.</p>
              <p>[03] 310^b^.^eb^ ^b^piṭṭhito piṭṭhito gantvā^eb^ti thero kira gilāne paṭijagganto jiṇṇe vuḍḍhe saṅgaṇhanto  sabbapacchato āgacchati. idamassa cārittaṃ. tena vuttaṃ -- ``piṭṭhito piṭṭhito gantvā''ti.  ^b^aggāsana^eb^nti therāsanaṃ. ^b^aggodaka^eb^nti dakkhiṇodakaṃ. ^b^aggapiṇḍa^eb^nti saṅghattherapiṇḍaṃ.  ^b^antarā satthīnaṃ karitvā^eb^ti catunnaṃ pādānaṃ antare karitvā.</p>
              <p>[03] 315^b^.^eb^ ^b^patiṭṭhāpesī^eb^ti ^a^M0.0064^ea^ ^a^V0.0064^ea^ aṭṭhārasakoṭipariccāgaṃ katvā patiṭṭhāpesi. evaṃ  sabbāpi catupaṇṇāsakoṭiyo pariccaji.</p>
              <p>[06] vihārānujānanakathā niṭṭhitā.</p>
            </h4>
          </h3>
          <h3>
            <h3n> āsanappaṭibāhanādikathā</h3n>
            <h4>
              <h4n> </h4n>
              <p>[03] 316^b^.^eb^ ^b^vippakatabhojano^eb^ti ^a^P6.1222^ea^ antaraghare vā vihāre vā araññe vā  yattha katthaci bhuñjamāno bhikkhu aniṭṭhite bhojane na vuṭṭhāpetabbo. antaraghare pacchā āgatena  bhikkhaṃ gahetvā gantabbaṃ. sace manussā vā bhikkhū vā ``pavisathā''ti vadanti, ``mayi  pavisante bhikkhū uṭṭhahissantī''ti vattabbaṃ. ``etha, bhante, āsanaṃ atthī''ti vuttena  pana pavisitabbaṃ. sace koci kiñci na vadati, āsanasālaṃ gantvā atisamīpaṃ agantvā  sabhāgaṭṭhāne ṭhātabbaṃ. okāse kate ``pavisathā''ti vuttena pana pavisitabbaṃ. sace  pana yaṃ āsanaṃ tassa pāpuṇāti, tattha abhuñjanto bhikkhu nisinno hoti, taṃ uṭṭhāpetuṃ  vaṭṭati. yāgukhajjakādīsu pana yaṃkiñci pivitvā vā khāditvā vā yāva añño āgacchati,  tāva nisinnaṃ rittahatthampi vuṭṭhāpetuṃ na vaṭṭati. vippakatabhojanoyeva hi so hoti.</p>
              <p>[03]^b^sace vuṭṭhāpetī^eb^ti sace āpattiṃ atikkamitvāpi vuṭṭhāpetiyeva. ^b^pavārito ca hotī^eb^ti  yaṃ so vuṭṭhāpeti, ayañca bhikkhu pavārito ca hoti, tena vattabbo -- ``gaccha udakaṃ  āharāhī''ti. vuḍḍhatarañhi bhikkhuṃ āṇāpetuṃ idameva ekaṃ ṭhānanti. sace so udakampi  na āharati, tato yañca navakatarena kattabbaṃ, taṃ dassento ^b^``sādhukaṃ sitthānī''^eb^tiādimāha.</p>
              <p>[03]^b^gilānassa patirūpaṃ seyya^eb^nti ettha yo kāsabhagandarātisārādīhi gilāno hoti, kheḷamallakavaccakapālādīni  ṭhapetabbāni honti. kuṭṭhi vā hoti, senāsanaṃ dūseti; evarūpassa heṭṭhāpāsādapaṇṇasālādīsu  aññataraṃ ekamantaṃ senāsanaṃ dātabbaṃ. yasmiṃ vasante senāsanaṃ na dussati, tassa  varaseyyāpi dātabbāva. yopi sinehapānavirecananatthukammādīsu yaṃkiñci bhesajjaṃ  karoti, sabbo so gilānoyeva, tassāpi sallakkhetvā patirūpaṃ senāsanaṃ dātabbaṃ ^a^V0.0065^ea^.  ^b^lesakappenā^eb^ti appakena sīsābādhādimattena. ^b^bhikkhū^eb^ ^a^P6.1223^ea^ ^b^gaṇetvā^eb^ti  ``ettakā nāma bhikkhū''ti vihāre bhikkhūnaṃ paricchedaṃ ñatvā.</p>
              <p>[06] āsanappaṭibāhanādikathā niṭṭhitā.</p>
            </h4>
          </h3>
          <h3>
            <h3n> senāsanaggāhakathā</h3n>
            <h4>
              <h4n> </h4n>
              <p>[03] 318^b^.^eb^ ^b^seyyā^eb^ti ^a^M0.0065^ea^ mañcaṭṭhānāni vuccanti. ^b^seyyaggenā^eb^ti seyyāparicchedena,  vassūpanāyikadivase kālaṃ ghosetvā ekamañcaṭṭhānaṃ ekassa bhikkhuno gāhetuṃ anujānāmīti  attho. ^b^seyyaggena gāhentā^eb^ti seyyāparicchedena gāhiyamānā. ^b^seyyā ussārayiṃsū^eb^ti  mañcaṭṭhānāni atirekāni ahesuṃ. vihāraggādīsupi eseva nayo. ^b^anubhāga^eb^nti  puna aparampi bhāgaṃ dātuṃ. atimandesu hi bhikkhūsu ekekassa bhikkhuno dve tīṇi  pariveṇāni dātabbāni. ^b^na akāmā dātabbo^eb^ti anicchāya na dātabbo. tattha vassūpanāyikadivase  gahite anubhāge pacchā āgatānaṃ na attano aruciyā so anubhāgo dātabbo. sace  pana yena gahito, so ca attano ruciyā taṃ anubhāgaṃ vā paṭhamabhāgaṃ vā deti, vaṭṭati.</p>
              <p>[03]^b^nissīme ṭhitassā^eb^ti upacārasīmato bahi ṭhitassa. anto upacārasīmāya pana dūre  ṭhitassāpi labbhatiyeva. ^b^senāsanaṃ gahetvā^eb^ti vassūpanāyikadivase gahetvā. ^b^sabbakālaṃ  paṭibāhantī^eb^ti catumāsaccayena utukālepi paṭibāhanti. tīsu senāsanaggāhesu  purimako ca pacchimako cāti ime dve gāhā thāvarā.</p>
              <p>[03]^b^antarāmuttake^eb^ ayaṃ vinicchayo -- ekasmiṃ vihāre mahālābhasenāsanaṃ hoti.  senāsanasāmikā vassūpagataṃ bhikkhuṃ sabbapaccayehi sakkaccaṃ upaṭṭhahitvā pavāretvā gamanakāle  bahuṃ samaṇaparikkhāraṃ denti. mahātherā dūratopi āgantvā vassūpanāyikadivase taṃ  gahetvā phāsuṃ vasitvā vutthavassā lābhaṃ gaṇhitvā pakkamanti. āvāsikā ``mayaṃ  etthuppannaṃ lābhaṃ na labhāma, niccaṃ āgantukamahātherāva labhanti, teyeva naṃ āgantvā  paṭijaggissantī''ti palujjantampi na olokenti. bhagavā tassa paṭijagganatthaṃ ``aparajjugatāya  pavāraṇāya āyatiṃ ^a^P6.1224^ea^ vassāvāsatthāya antarāmuttako gāhetabbo''ti āha.</p>
              <p>[03]taṃ ^a^V0.0066^ea^ gāhentena saṅghatthero vattabbo -- ``bhante antarāmuttakasenāsanaṃ gaṇhathā''ti. sace  gaṇhāti, dātabbaṃ; no ce eteneva upāyena anutheraṃ ādiṃ katvā yo gaṇhāti, tassa  antamaso sāmaṇerassāpi dātabbaṃ. tena taṃ senāsanaṃ aṭṭhamāse paṭijaggitabbaṃ. chadanabhittibhūmīsu  ^a^M0.0066^ea^ yaṃ kiñci khaṇḍaṃ vā phullaṃ vā hoti, taṃ sabbaṃ paṭisaṅkharitabbaṃ. uddesaparipucchādīhi  divasaṃ khepetvā rattiṃ tattha vasitumpi vaṭṭati. rattiṃ pariveṇe vasitvā tattha divasaṃ  khepetumpi vaṭṭati. rattindivaṃ tattheva vasitumpi vaṭṭati. utukāle āgatānaṃ vuḍḍhānaṃ  na paṭibāhitabbaṃ. vassūpanāyikadivase pana sampatte sace saṅghatthero ``mayhaṃ idaṃ senāsanaṃ  dethā''ti vadati, na labhati. ``bhante, idaṃ antarāmuttakaṃ gahetvā aṭṭhamāse ekena  bhikkhunā paṭijaggita''nti vatvā na dātabbaṃ. aṭṭhamāse paṭijaggakabhikkhusseva gahitaṃ  hoti.</p>
              <p>[03]yasmiṃ pana senāsane ekasaṃvacchare dvikkhattuṃ paccaye denti chamāsaccayena chamāsaccayena,  taṃ antarāmuttakaṃ na gāhetabbaṃ. yasmiṃ vā tikkhattuṃ denti catumāsaccayena catumāsaccayena,  yasmiṃ vā catukkhattuṃ denti temāsaccayena temāsaccayena, taṃ antarāmuttakaṃ na gāhetabbaṃ.  paccayeneva hi taṃ paṭijagganaṃ labhissati. yasmiṃ pana ekasaṃvacchare sakideva bahupaccaye  denti, etaṃ antarāmuttakaṃ gāhetabbanti. ayaṃ tāva antovasse vassūpanāyikadivasena  pāḷiyaṃ āgatasenāsanaggāhakathā.</p>
              <p>[03]ayaṃ pana senāsanaggāho nāma duvidho hoti -- utukāle ca vassāvāse ca. tattha utukāle  tāva keci āgantukā bhikkhū purebhattaṃ āgacchanti, keci pacchābhattaṃ paṭhamayāmaṃ  vā majjhimayāmaṃ vā pacchimayāmaṃ vā ye yadā āgacchanti, tesaṃ tadāva bhikkhū uṭṭhāpetvā  senāsanaṃ dātabbaṃ. akālo nāma natthi. senāsanapaññāpakena pana paṇḍitena bhavitabbaṃ,  ekaṃ vā dve vā mañcaṭṭhānāni ṭhapetabbāni. sace ^a^P6.1225^ea^ vikāle eko vā  dve vā therā āgacchanti, te vattabbā -- ``bhante, ādito paṭṭhāya vuṭṭhāpiyamāne sabbepi  bhikkhū ubbhaṇḍikā bhavissanti, tumhe amhākaṃ vasanaṭṭhāneyeva vasathā''ti.</p>
              <p>[03]bahūsu pana āgatesu vuṭṭhāpetvā paṭipāṭiyā dātabbaṃ. sace ekekaṃ pariveṇaṃ pahoti,  ekekaṃ pariveṇaṃ dātabbaṃ. tattha aggisāladīghasālamaṇḍalamālādayo sabbepi tasseva  pāpuṇanti ^a^V0.0067^ea^. evaṃ appahonte pāsādaggena dātabbaṃ. pāsādesu appahontesu ovarakaggena  dātabbaṃ. ovarakesu ^a^M0.0067^ea^ appahontesu seyyaggena dātabbaṃ. seyyaggesu  appahontesu mañcaṭṭhānena dātabbaṃ. mañcaṭṭhāne appahonte ekapīṭhakaṭṭhānavasena dātabbaṃ.  bhikkhuno pana ṭhitokāsamattaṃ na gāhetabbaṃ. etañhi senāsanaṃ nāma na hoti. pīṭhakaṭṭhāne  pana appahonte ekaṃ mañcaṭṭhānaṃ vā pīṭhakaṭṭhānaṃ vā vārena vārena gahetvā ``bhante, vissamathā''ti  tiṇṇaṃ janānaṃ dātabbaṃ, na hi sakkā sītasamaye sabbarattiṃ ajjhokāse vasituṃ.  mahātherena paṭhamayāmaṃ vissamitvā nikkhamitvā dutiyattherassa vattabbaṃ -- ``āvuso, idha  pavisāhī''ti. sace mahāthero niddāgaruko hoti, kālaṃ na jānāti, ukkāsitvā  dvāraṃ ākoṭetvā ``bhante, kālo jāto, sītaṃ anudahatī''ti vattabbaṃ. tena  nikkhamitvā okāso dātabbo, adātuṃ na labhati. dutiyattherenapi majjhimayāmaṃ vissamitvā  purimanayeneva itarassa dātabbaṃ. niddāgaruko vuttanayeneva vuṭṭhāpetabbo. evaṃ ekarattiṃ  ekamañcaṭṭhānaṃ tiṇṇaṃ dātabbaṃ. jambudīpe pana ekacce bhikkhū ``senāsanaṃ nāma  mañcaṭṭhānaṃ vā pīṭhaṭṭhānaṃ vā kiñcideva kassaci sappāyaṃ hoti, kassaci asappāya''nti  āgantukā hontu vā mā vā, devasikaṃ senāsanaṃ gāhenti. ayaṃ utukāle  senāsanaggāho nāma.</p>
              <p>[03]vassāvāse ^a^P6.1226^ea^ pana atthi āgantukavattaṃ, atthi āvāsikavattaṃ, āgantukena  tāva sakaṭṭhānaṃ muñcitvā aññattha gantvā vasitukāmena vassūpanāyikadivasameva tattha  na gantabbaṃ. vasanaṭṭhānaṃ vā hi tatra sambādhaṃ bhaveyya, bhikkhācāro vā na sampajjeyya, tena  na phāsuṃ vihareyya. tasmā ``idāni māsamattena vassūpanāyikā bhavissatī''ti taṃ  vihāraṃ pavisitabbaṃ. tattha māsamattaṃ vasanto sace uddesatthiko uddesasampattiṃ sallakkhetvā,  sace kammaṭṭhāniko kammaṭṭhānasappāyataṃ sallakkhetvā, sace paccayatthiko paccayalābhaṃ sallakkhetvā  antovasse sukhaṃ vasissati.</p>
              <p>[03]sakaṭṭhānato ca tattha gacchantena na gocaragāmo ghaṭṭetabbo, na tattha manussā vattabbā -- ``tumhe  nissāya salākabhattādīni vā yāgukhajjakādīni vā vassāvāsikaṃ vā natthi, ayaṃ  cetiyassa parikkhāro, ayaṃ uposathāgārassa, idaṃ tāḷañceva sūci ca sampaṭicchatha tumhākaṃ  vihāra''nti. senāsanaṃ pana jaggitvā dārubhaṇḍamattikābhaṇḍāni paṭisāmetvā gamiyavattaṃ  pūretvā gantabbaṃ. evaṃ gacchantenāpi daharehi pattacīvarabhaṇḍikāyo ukkhipāpetvā  ^a^M0.0068^ea^ telanāḷikattaradaṇḍādīni ^a^V0.0068^ea^ gāhāpetvā chattaṃ paggayha attānaṃ dassentena gāmadvāreneva  na gantabbaṃ, paṭicchannena aṭavimaggena gantabbaṃ. aṭavimagge asati gumbādīni maddantena  na gantabbaṃ, gamiyavattaṃ pana pūretvā vitakkaṃ chinditvā suddhacittena gamanavatteneva  gantabbaṃ. sace pana gāmadvārena maggo hoti, gacchantañca naṃ saparivāraṃ disvā manussā  ``amhākaṃ thero viyā''ti upadhāvitvā ``kuhiṃ, bhante, sabbaparikkhāre gahetvā  gacchathā''ti vadanti, tesu ce eko evaṃ vadati -- ``vassūpanāyikakālo nāmāyaṃ,  yattha antovasse nibaddhabhikkhācāro bhaṇḍapaṭicchādanañca labbhati, tattha bhikkhū gacchantī''ti.  tassa ce sutvā te manussā ``bhante, imasmimpi ^a^P6.1227^ea^ gāme jano bhuñjati  ceva nivāseti ca, mā aññattha gacchathā''ti vatvā mittāmacce pakkosāpetvā sabbe  sammantayitvā vihāre nibaddhavattañca salākabhattādīni ca vassāvāsikañca paṭṭhapetvā  ``idheva bhante vasathā''ti yācanti, sabbaṃ sādituṃ vaṭṭati. sabbañhetaṃ kappiyañceva  anavajjañca. kurundiyaṃ pana ```kuhiṃ gacchathā'ti vutte `asukaṭṭhāna'nti vatvā,  `kasmā tattha gacchathā'ti vutte `kāraṇaṃ ācikkhitabba'''nti vuttaṃ. ubhayampi  panettha suddhacittattāva anavajjaṃ. idaṃ āgantukavattaṃ nāma.</p>
              <p>[03]idaṃ pana āvāsikavattaṃ -- paṭikacceva hi āvāsikehi vihāro jaggitabbo. khaṇḍaphullapaṭisaṅkharaṇaparibhaṇḍāni  kātabbāni. rattiṭṭhānadivāṭṭhānavaccakuṭipassāvaṭṭhānāni padhānagharavihāramaggoti imāni  sabbāni paṭijaggitabbāni, cetiye sudhākammaṃ muddavedikāya telamakkhanaṃ mañcapīṭhapaṭijaggananti  idampi sabbaṃ kātabbaṃ -- ``vassaṃ vasitukāmā āgantvā uddesaparipucchākammaṭṭhānānuyogādīni  karontā sukhaṃ vasissantī''ti. kataparikammehi āsāḷhījuṇhapañcamito paṭṭhāya vassāvāsikaṃ  pucchitabbaṃ. kattha pucchitabbaṃ? yato pakatiyā labbhati. yehi pana na dinnapubbaṃ,  te pucchituṃ na vaṭṭati. kasmā pucchitabbaṃ? kadāci hi manussā denti, kadāci  dubbhikkhādīhi upaddutā na denti. tattha ye na dassanti, te apucchitvā vassāvāsike  gāhite gāhitabhikkhūnaṃ lābhantarāyo hoti, tasmā pucchitvāva gāhetabbaṃ, pucchantena  ``tumhākaṃ vassāvāsikaggāhakakālo upakaṭṭho''ti vattabbaṃ. sace vadanti ``bhante,  imaṃ saṃvaccharaṃ chātakādīhi upaddutamha, na sakkoma dātu''nti vā ``yaṃ mayaṃ pubbe  dema, tato ūnataraṃ dassāmā''ti vā ``idāni kappāso sulabho, yaṃ pubbe dema,  tato bahutaraṃ dassāmā''ti ^a^M0.0069^ea^ vā ^a^P6.1228^ea^ vadanti, taṃ sallakkhetvā tadanurūpena  nayena tesaṃ tesaṃ senāsane bhikkhūnaṃ vassāvāsikaṃ gāhetabbaṃ.</p>
              <p>[03]sace ^a^V0.0069^ea^ manussā vadanti -- ``yassa amhākaṃ vassāvāsikaṃ pāpuṇāti, so temāsaṃ pānīyaṃ  upaṭṭhāpetu, vihāramaggaṃ jaggatu, cetiyaṅgaṇabodhiyaṅgaṇāni jaggatu, bodhirukkhe udakaṃ  āsiñcatū''ti, yassa taṃ pāpuṇāti, tassa ācikkhitabbaṃ. yo pana gāmo paṭikkamma  yojanadviyojanantare hoti, tatra ce kulāni upanikkhepaṃ ṭhapetvā vihāre vassāvāsikaṃ  dentiyeva, tāni kulāni apucchitvāpi tesaṃ senāsane vattaṃ katvā vasantassa vassāvāsikaṃ  gāhetabbaṃ. sace pana tesaṃ senāsane paṃsukūliko vasati, āgatañca taṃ disvā  ``tumhākaṃ vassāvāsikaṃ demā''ti vadanti, tena saṅghassa ācikkhitabbaṃ. sace tāni  kulāni saṅghassa dātuṃ na icchanti, ``tumhākaṃyeva demā''ti vadanti, sabhāgo bhikkhu  ``vattaṃ katvā gaṇhāhī''ti vattabbo. paṃsukūlikassa panetaṃ na vaṭṭati, iti saddhādeyye  dāyakamanussā pucchitabbā.</p>
              <p>[03]tatruppāde pana kappiyakārakā pucchitabbā. kathaṃ pucchitabbā? ``kiṃ, āvuso,  saṅghassa bhaṇḍapaṭicchādanaṃ bhavissatī''ti. sace vadanti -- ``bhavissati, bhante, ekekassa  navahatthaṃ sāṭakaṃ dassāma, vassāvāsikaṃ gāhethā''ti, gāhetabbaṃ. sacepi vadanti --  ``sāṭakaṃ natthi; vatthu pana atthi, gāhetha, bhante''ti, vatthumhi santepi gāhetuṃ  vaṭṭatiyeva. kappiyakārakānañhi hatthe ``kappiyabhaṇḍaṃ paribhuñjathā''ti dinnavatthuto  yaṃ yaṃ kappaṃ, taṃ taṃ sabbaṃ paribhuñjituṃ anuññātaṃ.</p>
              <p>[03]yaṃ panettha piṇḍapātatthāya gilānapaccayatthāya vā uddissa dinnaṃ, taṃ cīvare upanāmentehi  saṅghasuṭṭhutāya apaloketvā upanāmetabbaṃ. senāsanatthāya uddissa dinnaṃ garubhaṇḍaṃ hoti,  cīvaravaseneva catupaccayavasena vā dinnaṃ cīvare upanāmentānaṃ apalokanakammakiccaṃ natthi,  apalokanakammaṃ karontehi ca puggalavaseneva ^a^P6.1229^ea^ kātabbaṃ, saṅghavasena na  kātabbaṃ. jātarūparajatavasenāpi āmakadhaññavasena vā apalokanakammaṃ na vaṭṭati. kappiyabhaṇḍavasena  cīvarataṇḍulādivaseneva ca vaṭṭati. taṃ pana evaṃ kattabbaṃ -- ``idāni subhikkhaṃ sulabhapiṇḍaṃ,  bhikkhū cīvarena kilamanti, ettakaṃ nāma taṇḍulabhāgaṃ bhikkhūnaṃ cīvaraṃ kātuṃ ruccatī''ti.  ``gilānapaccayo sulabho ^a^M0.0070^ea^ gilāno vā natthi, ettakaṃ nāma taṇḍulabhāgaṃ bhikkhūnaṃ  cīvaraṃ kātuṃ ruccatī''ti.</p>
              <p>[03]evaṃ ^a^V0.0070^ea^ cīvarapaccayaṃ sallakkhetvā senāsanassa kāle ghosite sannipatite saṅghe senāsanaggāhako  sammannitabbo. sammannantena ca dve sammannitabbāti vuttaṃ. evañhi navako vuḍḍhatarassa,  vuḍḍho ca navakassa gāhessati. mahante pana mahāvihārasadise vihāre tayo cattāro  janā sammannitabbā. kurundiyaṃ pana ``aṭṭhapi soḷasapi jane sammannituṃ vaṭṭatī''ti  vuttaṃ. tesaṃ sammuti kammavācāyapi apalokanenapi vaṭṭatiyeva.</p>
              <p>[03]tehi sammatehi bhikkhūhi senāsanaṃ sallakkhetabbaṃ, cetiyagharaṃ bodhigharaṃ āsanagharaṃ  sammuñjaniaṭṭo dāruaṭṭo vaccakuṭi iṭṭhakasālā vaḍḍhakisālā dvārakoṭṭhako pānīyamāḷo  maggo pokkharaṇīti etāni hi asenāsanāni, vihāro aḍḍhayogo pāsādo hammiyaṃ guhā  maṇḍapo rukkhamūlaṃ veḷugumboti imāni senāsanāni, tāni gāhetabbāni. gāhentena  ca ``paṭhamaṃ bhikkhū gaṇetuṃ, bhikkhū gaṇetvā seyyā gaṇetu''nti ettha vuttanayena  gāhetabbāni. sace saṅghiko ca saddhādeyyo cāti dve cīvarapaccayā honti, tesu yaṃ  bhikkhū paṭhamaṃ gaṇhituṃ icchanti, taṃ gāhetvā tassa ṭhitikato paṭṭhāya itaro gāhetabbo.</p>
              <p>[03]sace pana bhikkhūnaṃ appatāya pariveṇaggena senāsane gāhiyamāne ekaṃ pariveṇaṃ mahālābhaṃ  hoti, dasa vā dvādasa vā cīvarāni labhanti, taṃ vijaṭetvā aññesu ^a^P6.1230^ea^  alābhakesu āvāsesu pakkhipitvā aññesampi bhikkhūnaṃ gāhetabbanti mahāsumatthero  āha. mahāpadumatthero panāha -- ``na evaṃ kātabbaṃ, manussā hi attano āvāsajagganatthāya  paccayaṃ denti, tasmā aññehi bhikkhūhi tattha pavisitabba''nti. sace panettha mahāthero  paṭikkosati -- ``māvuso, evaṃ gāhetha, bhagavato anusiṭṭhiṃ karotha, vuttañhetaṃ bhagavatā --  `anujānāmi, bhikkhave, pariveṇaggena gāhetu'''nti tassa paṭikkosanāya aṭṭhatvā  ``bhante bhikkhū bahū, paccayo mando, saṅgahaṃ kātuṃ vaṭṭatī''ti taṃ saññāpetvā gāhetabbameva.</p>
              <p>[03]gāhentena ^a^M0.0071^ea^ ca sammatena bhikkhunā mahātherassa santikaṃ gantvā evaṃ vattabbaṃ --  ``bhante, tumhākaṃ senāsanaṃ pāpuṇāti, gaṇhatha paccayaṃ dhārethā''ti. ``asukakulassa  paccayo asukasenāsanañca mayhaṃ pāpuṇāti, āvuso''ti, ``pāpuṇāti, bhante, gaṇhatha  na''nti, ``gaṇhāmi, āvuso''ti, gahitaṃ hoti. sace pana ``gahitaṃ vo, bhante''ti  vutte ``gahitaṃ me''ti vā ``gaṇhissatha, bhante''ti vutte ``gaṇhissāmī''ti vā  vadati, ``agahitaṃ hotī''ti mahāsumatthero ^a^V0.0071^ea^ āha. mahāpadumatthero panāha -- ``atītānāgatavacanaṃ  vā hotu, vattamānavacanaṃ vā, satuppādamattāalayakaraṇamattameva cettha pamāṇaṃ, tasmā  gahitameva hotī''ti.</p>
              <p>[03]yopi paṃsukūliko bhikkhu senāsanaṃ gahetvā paccayaṃ vissajjeti, ayampi na aññasmiṃ  āvāse pakkhipitabbo. tasmiṃyeva pariveṇe aggisālāya vā dīghasālāya vā rukkhamūle  vā aññassa gāhetuṃ vaṭṭati. paṃsukūliko ``vasāmī''ti senāsanaṃ jaggissati,  itaro ``paccayaṃ gaṇhāmī''ti, evaṃ dvīhi kāraṇehi senāsanaṃ sujaggitataraṃ bhavissati.  mahāpaccariyaṃ pana vuttaṃ -- ``paṃsukūlike vāsatthāya senāsanaṃ gaṇhante senāsanaggāhāpakena  vattabbaṃ -- `bhante, idha paccayo atthi, so kiṃ kātabbo'ti. tena `heṭṭhā aññaṃ gāhāpehī'ti  vattabbo. sace pana kiñci avatvāva ^a^P6.1231^ea^ vasati, vutthavassassa ca pādamūle  ṭhapetvā sāṭakaṃ denti, vaṭṭati. atha vassāvāsikaṃ demāti vadanti, tasmiṃ senāsane  vassaṃvutthabhikkhūnaṃ pāpuṇātī''ti. yesaṃ pana senāsanaṃ natthi; kevalaṃ paccayameva  denti, tesaṃ paccayaṃ avassāvāsike senāsane gāhetuṃ vaṭṭati.</p>
              <p>[03]manussā thūpaṃ katvā vassāvāsikaṃ gāhāpenti, thūpo nāma asenāsanaṃ, tassa samīpe  rukkhe vā maṇḍape vā upanibandhitvā gāhāpetabbaṃ. tena bhikkhunā cetiyaṃ paṭijaggitabbaṃ.  bodhirukkhabodhigharāasanagharasammuñjaniaṭṭadāruaṭṭavaccakuṭidvārakoṭṭhakapānīyamāḷakadantakaṭṭhamāḷakesupi  eseva nayo. bhojanasālā pana senāsanameva, tasmā taṃ ekassa vā bahūnaṃ vā paricchinditvā  gāhetuṃ vaṭṭatīti sabbamidaṃ vitthārena mahāpaccariyaṃ vuttaṃ.</p>
              <p>[03]senāsanaggāhāpakena pana pāṭipadāruṇato paṭṭhāya yāva puna aruṇaṃ na bhijjati tāva gāhetabbaṃ,  idañhi senāsanaggāhassa khettaṃ. sace ^a^M0.0072^ea^ pātova gāhite senāsane añño vitakkacāriko  bhikkhu āgantvā senāsanaṃ yācati, ``gahitaṃ, bhante, senāsanaṃ, vassūpagato saṅgho,  ramaṇīyo vihāro, rukkhamūlādīsu yattha icchatha tattha vasathā''ti vattabbo. vassūpagatehi  antovasse nibaddhavattaṃ ṭhapetvā vassūpagatā bhikkhū ``sammuñjaniyo bandhathā''ti vattabbā.  sulabhā ce daṇḍakā ceva salākāyo ca honti, ekekena cha pañca muṭṭhisammuñjaniyo,  dve tisso yaṭṭhisammuñjaniyo vā bandhitabbā. dullabhā ce honti, dve tisso muṭṭhisammuñjaniyo  ekā ^a^V0.0072^ea^ yaṭṭhisammuñjanī bandhitabbā. sāmaṇerehi pañca pañca ukkā koṭṭetabbā. vasanaṭṭhāne  kasāvaparibhaṇḍaṃ kātabbaṃ.</p>
              <p>[03]vattaṃ karontehi pana ``na uddisitabbaṃ, na uddisāpetabbaṃ, na ^a^P6.1232^ea^ sajjhāyo  kātabbo, na pabbājetabbaṃ, na upasampādetabbaṃ, na nissayo dātabbo, na dhammasavanaṃ kātabbaṃ,  sabbeva hi ete papañcā. nippapañcā hutvā samaṇadhammameva karissāmā''ti vā ``sabbe  terasa dhutaṅgāni samādiyantu, seyyaṃ akappetvā ṭhānacaṅkamehi vītināmentu, mūgabbataṃ  gaṇhantu, sattāhakaraṇīyena gatāpi bhājanīyabhaṇḍaṃ labhantū''ti vā evarūpaṃ adhammikavattaṃ  na kātabbaṃ. evaṃ pana kātabbaṃ -- pariyattidhammo nāma tividhampi saddhammaṃ patiṭṭhāpeti;  tasmā sakkaccaṃ uddisatha, uddisāpetha, sajjhāyaṃ karotha, padhānaghare vasantānaṃ saṅghaṭṭanaṃ  akatvā antovihāre nisīditvā uddisatha, uddisāpetha, sajjhāyaṃ karotha, dhammasavanaṃ samiddhaṃ  karotha, pabbājentā sodhetvā pabbājetha, sodhetvā upasampādetha, sodhetvā nissayaṃ  detha, ekopi hi kulaputto pabbajjaṃ upasampadañca labhitvā sakalasāsanaṃ patiṭṭhāpeti,  attano thāmena yattakāni sakkotha tattakāni dhutaṅgāni samādiyatha. antovassaṃ nāmetaṃ  sakaladivasaṃ rattiyā ca paṭhamapacchimayāmesu appamattehi bhavitabbaṃ, vīriyaṃ ārabhitabbaṃ.  porāṇakamahātherāpi sabbapalibodhe chinditvā antovasse ekacārikavattaṃ pūrayiṃsu,  bhasse mattaṃ jānitvā dasavatthukakathaṃ dasāsubhadasānussatiaṭṭhatiṃsārammaṇakathañca kātuṃ  vaṭṭati, āgantukānaṃ vattaṃ kātuṃ sattāhakaraṇīyena gatānaṃ apaloketvā dātuṃ vaṭṭatīti  evarūpaṃ vattaṃ kātabbaṃ.</p>
              <p>[03]apica ^a^M0.0073^ea^ bhikkhū ovaditabbā -- ``viggāhikapisuṇapharusavacanāni mā vadatha,  divase divase sīlāni āvajjentā caturārakkhaṃ ahāpentā manasikārabahulā ^a^P6.1233^ea^  viharathā''ti. dantakaṭṭhakhādanavattaṃ ācikkhitabbaṃ, cetiyaṃ vā bodhiṃ vā vandantena  gandhamālaṃ vā pūjentena pattaṃ vā thavikāya pakkhipantena na kathetabbaṃ, bhikkhācāravattaṃ  ācikkhitabbaṃ -- ``antogāme manussehi saddhiṃ paccayasaññuttakathā vā visabhāgakathā  vā na kathetabbā, rakkhitindriyehi bhavitabbaṃ, khandhakavattañca sekhiyavattañca pūretabba''nti  evarūpā bahukāpi niyyānikakathā ācikkhitabbāti.</p>
              <p>[03]pacchimavassūpanāyikadivase pana sace kālaṃ ghosetvā sannipatite saṅghe koci dasahatthaṃ  vatthaṃ ^a^V0.0073^ea^ āharitvā vassāvāsikaṃ deti, āgantuko sace bhikkhu saṅghatthero hoti, tassa  dātabbaṃ. navako ce hoti, sammatena bhikkhunā saṅghatthero vattabbo -- ``sace bhante  icchatha, paṭhamabhāgaṃ muñcitvā idaṃ vatthaṃ gaṇhathā''ti, amuñcantassa na dātabbaṃ. sace  pana pubbe gāhitaṃ muñcitvā gaṇhāti, dātabbaṃ. etenevupāyena dutiyattherato paṭṭhāya  parivattetvā pattaṭṭhāne āgantukassa dātabbaṃ. sace paṭhamavassūpagatā dve tīṇi cattāri  pañca vā vatthāni alatthuṃ, laddhaṃ laddhaṃ etenevupāyena vissajjāpetvā yāva āgantukassa  samakaṃ hoti, tāva dātabbaṃ. tena pana samake laddhe avasiṭṭho anubhāgo therāsane dātabbo.  paccuppanne lābhe sati ṭhitikāya gāhetuṃ katikaṃ kātuṃ vaṭṭati.</p>
              <p>[03]sace dubbhikkhaṃ hoti, dvīsupi vassūpanāyikāsu vassūpagatā bhikkhū bhikkhāya kilamantā  ``āvuso, idha vasantā sabbeva kilamāma, sādhu vata dvebhāgā homa, yesaṃ ñātipavāritaṭṭhānāni  atthi, te tattha vasitvā pavāraṇāya āgantvā attano pattaṃ vassāvāsikaṃ gaṇhantū''ti  vadanti, tesu ye tattha vasitvā pavāraṇāya āgacchanti, tesaṃ apaloketvā vassāvāsikaṃ  dātabbaṃ. sādiyantāpi hi te neva vassāvāsikassa sāmino, khīyantāpi ca āvāsikā  neva adātuṃ labhanti. kurundiyaṃ pana ^a^P6.1234^ea^ vuttaṃ -- ``katikavattaṃ  kātabbaṃ -- `sabbesaṃ no idha yāgubhattaṃ nappahoti, sabhāgaṭṭhāne vasitvā āgacchatha, tumhākaṃ  pattaṃ vassāvāsikaṃ labhissathā'ti. tañce eko paṭibāhati, supaṭibāhitaṃ; no  ce ^a^M0.0074^ea^ paṭibāhati, katikā sukatā. pacchā tesaṃ tattha vasitvā āgatānaṃ apaloketvā  dātabbaṃ, apalokanakāle paṭibāhituṃ na labbhatī''ti. punapi vuttaṃ -- ``sace vassūpagatesu  ekaccānaṃ vassāvāsike apāpuṇante bhikkhū katikaṃ karonti -- `chinnavassānaṃ  vassāvāsikañca idāni uppajjanakavassāvāsikañca imesaṃ dātuṃ ruccatī'ti evaṃ  katikāya katāya gāhitasadisameva hoti, uppannuppannaṃ tesameva dātabba''nti.</p>
              <p>[03]temāsaṃ pānīyaṃ upaṭṭhāpetvā vihāramaggacetiyaṅgaṇabodhiyaṅgaṇāni jaggitvā bodhirukkhe  udakaṃ siñcitvā pakkantopi vibbhantopi vassāvāsikaṃ labhatiyeva. bhatiniviṭṭhañhi  tena kataṃ. saṅghikaṃ pana apalokanakammaṃ katvā gāhitaṃ antovasse vibbhantopi labhateva.  paccayavasena gāhitaṃ pana na labhatīti vadanti.</p>
              <p>[03]sace ^a^V0.0074^ea^ vutthavasso disaṃgamiko bhikkhu āvāsikassa hatthato kiñcideva kappiyabhaṇḍaṃ gahetvā  ``asukakule mayhaṃ vassāvāsikaṃ pattaṃ, taṃ gaṇhathā''ti vatvā gataṭṭhāne vibbhamati,  vassāvāsikaṃ saṅghikaṃ hoti. sace pana manusse sammukhā sampaṭicchāpetvā gacchati,  labhati. ``idaṃ vassāvāsikaṃ amhākaṃ senāsane vutthabhikkhuno demā''ti vutte,  yassa gāhitaṃ tasseva hoti. sace pana senāsanasāmikassa piyakamyatāya puttadhītādayo  bahūni vatthāni āharitvā ``amhākaṃ senāsane demā''ti denti, tattha vassūpagatassa  ekameva vatthaṃ dātabbaṃ, sesāni saṅghikāni honti, vassāvāsikaṭṭhitikāya gāhetabbāni.  ṭhitikāya asati therāsanato paṭṭhāya gāhetabbāni. senāsane vassūpagataṃ bhikkhuṃ nissāya  uppannena ^a^P6.1235^ea^ cittappasādena bahūni vatthāni āharitvā ``senāsanassa demā''ti  dinnesupi eseva nayo. sace pana pādamūle ṭhapetvā ``etassa bhikkhuno demā''ti  vadanti, tasseva honti.</p>
              <p>[03]ekassa gehe dve vassāvāsikāni -- paṭhamabhāgo sāmaṇerassa gāhito hoti, dutiyo therāsane.  so ekaṃ dasahatthaṃ, ekaṃ aṭṭhahatthaṃ sāṭakaṃ peseti ``vassāvāsikaṃ pattabhikkhūnaṃ  dethā''ti vicinitvā varabhāgaṃ sāmaṇerassa datvā anubhāgo therāsane dātabbo. sace  pana ubhopi gharaṃ netvā bhojetvā sayameva pādamūle ṭhapeti, yaṃ yassa dinnaṃ, tadeva tassa  hoti.</p>
              <p>[03]ito ^a^M0.0075^ea^ paraṃ mahāpaccariyaṃ āgatanayo hoti -- ``ekassa ghare daharasāmaṇerassa vassāvāsikaṃ  pāpuṇāti, so ce pucchati -- `amhākaṃ vassāvāsikaṃ kassa patta'nti, `sāmaṇerassā'ti  avatvā `dānakāle jānissasī'ti vatvā dānadivase ekaṃ mahātheraṃ pesetvā nīharāpetabbaṃ.  sace yassa vassāvāsikaṃ pattaṃ, so vibbhamati vā kālaṃ vā karoti, manussā ce  pucchanti -- `kassa amhākaṃ vassāvāsikaṃ patta'nti, tesaṃ yathābhūtaṃ ācikkhitabbaṃ.  sace te vadanti -- `tumhākaṃ demā'ti, tassa bhikkhuno pāpuṇāti. atha saṅghassa vā  gaṇassa vā denti, saṅghassa vā gaṇassa vā pāpuṇāti. sace vassūpagatā suddhapaṃsukūlikāyeva  honti, ānetvā dinnaṃ vassāvāsikaṃ senāsanaparikkhāraṃ vā katvā ṭhapetabbaṃ,  bimbohanādīni vā kātabbānī''ti. idaṃ nevāsikavattaṃ.</p>
              <p>[06] senāsanaggāhakathā niṭṭhitā.</p>
            </h4>
          </h3>
          <h3>
            <h3n> upanandavatthukathā</h3n>
            <h4>
              <h4n> </h4n>
              <p>[03] 319^b^.^eb^ upanandavatthusmiṃ ^a^V0.0075^ea^ -- ^b^tattha tayā moghapurisa gahitaṃ idha muttaṃ, idha tayā gahitaṃ  tatra mutta^eb^nti ettha ayamattho -- yaṃ tayā tattha senāsanaṃ gahitaṃ, taṃ te gaṇhanteneva  idha muttaṃ hoti. ``idha dānāhaṃ, āvuso, muñcāmī''ti vadantena pana taṃ tatrāpi  muttaṃ. evaṃ tvaṃ ubhayattha paribāhiroti.</p>
              <p>[03]ayaṃ panettha vinicchayo -- gahaṇena gahaṇaṃ paṭippassambhati, gahaṇena ālayo paṭippassambhati,  ālayena gahaṇaṃ paṭippassambhati, ālayena ālayo ^a^P6.1236^ea^ paṭippassambhati. kathaṃ?  idhekacco vassūpanāyikadivase ekasmiṃ vihāre senāsanaṃ gahetvā sāmantavihāraṃ  gantvā tatrāpi gaṇhāti, tassa iminā gahaṇena purimaṃ gahaṇaṃ paṭippassambhati. aparo  ``idha vasissāmī''ti ālayamattaṃ katvā sāmantavihāraṃ gantvā tattha senāsanaṃ gaṇhāti,  tassa iminā gahaṇena purimo ālayo paṭippassambhati. eko ``idha vasissāmī''ti senāsanaṃ  vā gahetvā ālayaṃ vā katvā sāmantavihāraṃ gantvā ``idheva dāni vasissāmī''ti  ālayaṃ karoti, iccassa ālayena vā gahaṇaṃ ālayena vā ālayo paṭippassambhati, sabbattha  pacchime ^a^M0.0076^ea^ gahaṇe vā ālaye vā tiṭṭhati. yo pana ``ekasmiṃ vihāre senāsanaṃ  gahetvā aññasmiṃ vihāre vasissāmī''ti gacchati, tassa upacārasīmātikkame senāsanaggāho  paṭippassambhati. yadi pana ``tattha phāsu bhavissati, vasissāmi; no ce, āgamissāmī''ti  gantvā aphāsubhāvaṃ ñatvā paccāgacchati, vaṭṭati.</p>
              <p>[03] 320^b^.^eb^ ^b^tivassantarenā^eb^ti ettha ^b^tivassantaro^eb^ nāma yo dvīhi vassehi mahantataro  vā daharataro vā hoti. yo pana ekena vassena mahantataro vā daharataro vā hoti, yo vā  samānavasso, tattha vattabbameva natthi. ime sabbe ekasmiṃ mañce vā pīṭhe vā dve  dve hutvā nisīdituṃ labhanti. yaṃ tiṇṇaṃ pahoti, taṃ saṃhārimaṃ vā hotu asaṃhārimaṃ  vā, tathārūpe api phalakakhaṇḍe anupasampannenāpi saddhiṃ nisīdituṃ vaṭṭati.</p>
              <p>[03]^b^hatthinakhaka^eb^nti hatthikumbhe patiṭṭhitaṃ; evaṃ katassa kiretaṃ nāmaṃ. ^b^sabbaṃ pāsādaparibhoga^eb^nti  suvaṇṇarajatādivicitrāni kavāṭāni mañcapīṭhāni tālavaṇṭāni suvaṇṇarajatamayapānīyaghaṭapānīyasarāvāni  ^a^V0.0076^ea^ yaṃkiñci cittakammakataṃ, sabbaṃ vaṭṭati. ``pāsādassa dāsidāsaṃ khettavatthuṃ  gomahiṃsaṃ demā''ti vadanti, pāṭekkaṃ gahaṇakiccaṃ natthi, pāsāde paṭiggahite paṭiggahitameva  ^a^P6.1237^ea^ hoti. gonakādīni saṅghikavihāre vā puggalikavihāre vā mañcapīṭhakesu  attharitvā paribhuñjituṃ na vaṭṭanti. dhammāsane pana gihivikaṭanihārena labbhanti,  tatrāpi nipajjituṃ na vaṭṭati.</p>
              <p>[06] upanandavatthukathā niṭṭhitā.</p>
            </h4>
          </h3>
          <h3>
            <h3n> avissajjiyavatthukathā</h3n>
            <h4>
              <h4n> </h4n>
              <p>[03] 321^b^.^eb^ ^b^pañcimānī^eb^ti rāsivasena pañca, sarūpavasena panetāni bahūni honti. tattha ^b^ārāmo^eb^  nāma pupphārāmo vā phalārāmo vā. ^b^ārāmavatthu^eb^ nāma tesaṃyeva ārāmānaṃ  atthāya paricchinditvā ṭhapitokāso; tesu vā ārāmesu vinaṭṭhesu tesaṃ porāṇakabhūmibhāgo.  ^b^vihāro^eb^ nāma yaṃkiñci pāsādādisenāsanaṃ. ^b^vihāravatthu^eb^ nāma tassa patiṭṭhānokāso.  ^b^mañco^eb^ nāma -- masārako, bundikābaddho, kuḷīrapādako āhaccapādakoti imesaṃ  pubbe vuttānaṃ catunnaṃ mañcānaṃ aññataro ^a^M0.0077^ea^. ^b^pīṭhaṃ^eb^ nāma masārakādīnaṃyeva  catunnaṃ pīṭhānaṃ aññataraṃ. ^b^bhisi^eb^ nāma uṇṇabhisiādīnaṃ pañcannaṃ aññatarā. ^b^bimbohanaṃ^eb^  nāma vuttappakārānaṃ bimbohanānaṃ aññataraṃ. ^b^lohakumbhī^eb^ nāma kāḷalohena vā  tambalohena vā yena kenaci lohena katā kumbhī. ^b^lohabhāṇakā^eb^dīsupi eseva nayo.  ettha pana ^b^bhāṇaka^eb^nti arañjaro vuccati. ^b^vārako^eb^ti ghaṭo. ^b^kaṭāhaṃ^eb^ kaṭāhameva.  ^b^vāsi^eb^ādīsu ^b^valli^eb^ādīsu ca duviññeyyaṃ nāma natthi. evaṃ --</p>
              <p>[21] dvisaṅgahāni dve honti, tatiyaṃ catusaṅgahaṃ.</p>
              <p>[22] catutthaṃ navakoṭṭhāsaṃ, pañcamaṃ aṭṭhabhedanaṃ..</p>
              <p>[21] iti pañcahi rāsīhi, pañcanimmalalocano.</p>
              <p>[22] pañcavīsavidhaṃ nātho, garubhaṇḍaṃ pakāsayi..</p>
              <p>[03]tatrāyaṃ ^a^V0.0077^ea^ vinicchayakathā -- idañhi sabbampi garubhaṇḍaṃ idha avissajjiyaṃ, kīṭāgirivatthusmiṃ  ``avebhaṅgiya''nti vuttaṃ. parivāre pana --</p>
              <p>[21] ``avissajjiyaṃ avebhaṅgiyaṃ, pañca vuttā mahesinā.</p>
              <p>[27] vissajjentassa paribhuñjantassa anāpatti,</p>
              <p>[22] pañhā mesā kusalehi cintitā''ti.. (pari0 479) --</p>
              <p>[03]āgataṃ. tasmā mūlacchejjavasena avissajjiyaṃ avebhaṅgiyañca parivattanavasena pana vissajjentassa  paribhuñjantassa ca anāpattīti evamettha adhippāyo veditabbo.</p>
              <p>[03]tatrāyaṃ anupubbikathā ^a^P6.1238^ea^ -- idaṃ tāva pañcavidhampi cīvarapiṇḍapātabhesajjatthāya  upanetuṃ na vaṭṭati. thāvarena ca thāvaraṃ garubhaṇḍena ca garubhaṇḍaṃ parivattetuṃ vaṭṭati.  thāvare pana khettaṃ vatthu taḷākaṃ mātikāti evarūpaṃ bhikkhusaṅghassa vicāretuṃ vā sampaṭicchituṃ  vā adhivāsetuṃ vā na vaṭṭati, kappiyakārakeheva vicāritato kappiyabhaṇḍaṃ vaṭṭati.  ārāmena pana ārāmaṃ ārāmavatthuṃ vihāraṃ vihāravatthunti imāni cattāri parivattetuṃ  vaṭṭati.</p>
              <p>[03]tatrāyaṃ parivattananayo -- saṅghassa nāḷikerārāmo dūre hoti, kappiyakārakā vā bahutaraṃ  khādanti. yampi na khādanti, tato sakaṭavetanaṃ datvā ^a^M0.0078^ea^ appameva haranti.  aññesaṃ pana tassa ārāmassa avidūragāmavāsīnaṃ manussānaṃ vihārassa samīpe ārāmo  hoti, te saṅghaṃ upasaṅkamitvā sakena ārāmena taṃ ārāmaṃ yācanti, saṅghena ``ruccati  saṅghassā''ti apaloketvā sampaṭicchitabbo. sacepi bhikkhūnaṃ rukkhasahassaṃ hoti, manussānaṃ  pañca satāni, ``tumhākaṃ ārāmo khuddako''ti na vattabbaṃ. kiñcāpi hi ayaṃ  khuddako, atha kho itarato bahutaraṃ āyaṃ deti. sacepi samakameva deti; evampi icchiticchitakkhaṇe  paribhuñjituṃ sakkāti gahetabbameva. sace pana manussānaṃ bahutarā rukkhā honti,  ``nanu tumhākaṃ bahutarā rukkhā''ti vattabbaṃ. sace ``atirekaṃ amhākaṃ puññaṃ  hotu, saṅghassa demā''ti vadanti, jānāpetvā sampaṭicchituṃ vaṭṭati. bhikkhūnaṃ rukkhā  phaladhārino, manussānaṃ rukkhā na tāva phalaṃ gaṇhanti, kiñcāpi na gaṇhanti, na cirena  gaṇhissantīti sampaṭicchitabbameva. manussānaṃ rukkhā phaladhārino, bhikkhūnaṃ na tāva  phalaṃ gaṇhanti, ``nanu tumhākaṃ ^a^V0.0078^ea^ rukkhā phaladhārino''ti vattabbaṃ. sace ``gaṇhatha,  bhante, amhākaṃ puññaṃ bhavissatī''ti denti, jānāpetvā sampaṭicchituṃ vaṭṭati; evaṃ  ārāmena ārāmo parivattetabbo. eteneva nayena ārāmavatthupi vihāropi vihāravatthupi  ārāmena parivattetabbaṃ. ārāmavatthunā ca mahantena vā khuddakena vā ārāmāarāmavatthu  vihāravihāravatthūni ^a^P6.1239^ea^.</p>
              <p>[03]kathaṃ vihārena vihāro parivattetabbo? saṅghassa antogāme gehaṃ hoti, manussānaṃ vihāramajjhe  pāsādo, ubhopi agghena samakā, sace manussā tena pāsādena taṃ gehaṃ yācanti, sampaṭicchituṃ  vaṭṭati. bhikkhūnaṃ ce mahagghataraṃ gehaṃ hoti, ``mahagghataraṃ amhākaṃ geha''nti vutte  ``kiñcāpi mahagghataraṃ, pabbajitānaṃ asāruppaṃ, na sakkā tattha pabbajitehi vasituṃ,  idaṃ pana sāruppaṃ gaṇhathā''ti vadanti; evampi sampaṭicchituṃ vaṭṭati. sace pana manussānaṃ  mahagghaṃ hoti, ``nanu tumhākaṃ gehaṃ mahaggha''nti vattabbaṃ. ``hotu, bhante, amhākaṃ  puññaṃ bhavissati, gaṇhathā''ti vutte pana sampaṭicchituṃ vaṭṭati. evaṃ vihārena vihāro  parivattetabbo. eteneva nayena vihāravatthupi ārāmopi ārāmavatthupi vihārena parivattetabbaṃ.  vihāravatthunā ca mahagghena vā appagghena vā vihāravihāravatthuārāmāarāmavatthūni. evaṃ  tāva thāvarena thāvaraparivattanaṃ veditabbaṃ.</p>
              <p>[03]garubhaṇḍena ^a^M0.0079^ea^ garubhaṇḍaparivattane pana mañcapīṭhaṃ mahantaṃ vā hotu khuddakaṃ vā,  antamaso caturaṅgulapādakaṃ vā gāmadārakehi paṃsvāgārakesu kīḷantehi katampi saṅghassa  dinnakālato paṭṭhāya garubhaṇḍaṃ hoti. sacepi rājarājamahāmattādayo ekappahāreneva mañcasataṃ  vā mañcasahassaṃ vā denti, sabbe kappiyamañcā sampaṭicchitabbā, sampaṭicchitvā vuḍḍhapaṭipāṭiyā  ``saṅghikaparibhogena paribhuñjathā''ti dātabbā, puggalikavasena na dātabbā. atirekamañce  bhaṇḍāgārādīsu paññapetvā pattacīvaraṃ nikkhipitumpi vaṭṭati. bahisīmāya ``saṅghassa  demā''ti dinnamañco saṅghattherassa vasanaṭṭhāne dātabbo. tattha ce bahū mañcā honti,  mañcena kammaṃ natthi; yassa vasanaṭṭhāne kammaṃ atthi, tattha ``saṅghikaparibhogena paribhuñjathā''ti  dātabbo. mahagghena satagghanakena vā sahassagghanakena vā satasahassagghanakena vā mañcena  aññaṃ mañcasataṃ ^a^P6.1240^ea^ labhati, parivattetvā gahetabbaṃ. na kevalaṃ mañcena mañcoyeva,  ārāmāarāmavatthuvihāravihāravatthupīṭhabhisibimbohanānipi parivattetuṃ vaṭṭanti. esa  nayo pīṭhabhisibimbohanesupi. etesu hi kappiyākapyiyaṃ vuttanayameva. tattha akappiyaṃ  na paribhuñjitabbaṃ, kappiyaṃ saṅghikaparibhogena ^a^V0.0079^ea^ paribhuñjitabbaṃ. akappiyaṃ vā mahagghaṃ  kappiyaṃ vā parivattetvā vuttavatthūni gahetabbāni. agarubhaṇḍupagaṃ pana bhisibimbohanaṃ  nāma natthi.</p>
              <p>[03]lohakumbhī lohabhāṇakaṃ lohakaṭāhanti imāni tīṇi mahantāni vā hontu khuddakāni  vā antamaso pasatamattaudakagaṇhanakānipi garubhaṇḍāniyeva. lohavārako pana kāḷalohatambalohavaṭṭalohakaṃsalohānaṃ  yena kenaci kato sīhaḷadīpe pādagaṇhanako bhājetabbo. pādo ca nāma magadhanāḷiyā  pañcanāḷimattaṃ gaṇhāti, tato adhikagaṇhanako garubhaṇḍaṃ. imāni tāva pāḷiyaṃ āgatāni  lohabhājanāni.</p>
              <p>[03]pāḷiyaṃ pana anāgatānipi bhiṅgārapaṭiggahauḷuṅkadabbikaṭacchupātitaṭṭakasarakasamuggāṅgārakapalladhūmakaṭacchuādīni  khuddakāni vā mahantāni vā sabbāni garubhaṇḍāni. patto, ayathālakaṃ, tambalohathālakanti  imāni pana bhājanīyāni. kaṃsalohavaṭṭalohabhājanavikati saṅghikaparibhogena vā gihivikaṭā  vā vaṭṭati, puggalikaparibhogena na vaṭṭati. kaṃsalohādibhājanaṃ ^a^M0.0080^ea^ saṅghassa dinnampi  hi pārihāriyaṃ na vaṭṭati. ``gihivikaṭanihāreneva paribhuñjitabba''nti mahāpaccariyaṃ  vuttaṃ.</p>
              <p>[03]ṭhapetvā pana bhājanavikatiṃ aññasmimpi kappiyalohabhaṇḍe -- añjanī, añjanisalākā,  kaṇṇamalaharaṇī, sūci, paṇṇasūci, khuddako, pipphalako, khuddakaṃ, ārakaṇṭakaṃ,  kuñcikā, tāḷaṃ, kattarayaṭṭhi vedhako, natthudānaṃ, bhindivālo, lohakūṭo,  lohakuṭṭi, lohaguḷo, lohapiṇḍi, lohacakkalikaṃ, aññampi vippakatalohabhaṇḍaṃ bhājanīyaṃ.  dhūmanettaphāladīparukkhadīpakapallakaolambakadīpaitthipurisatiracchānagatarūpakāni ^a^P6.1241^ea^  pana aññāni vā bhitticchadanakavāṭādīsu upanetabbāni, antamaso lohakhilakaṃ upādāya  sabbāni lohabhaṇḍāni garubhaṇḍāniyeva honti, attanā laddhānipi pariharitvā puggalikaparibhogena  na paribhuñjitabbāni, saṅghikaparibhogena vā gihivikaṭāni vā vaṭṭanti. tipubhaṇḍepi  eseva nayo. khīrapāsāṇamayāni taṭṭakasarakādīni garubhaṇḍāniyeva.</p>
              <p>[03]ghaṭako pana telabhājanaṃ vā pādagaṇhanakato atirekameva garubhaṇḍaṃ. suvaṇṇarajatahārakūṭajātiphalikabhājanāni  ^a^V0.0080^ea^ gihivikaṭānipi na vaṭṭanti, pageva saṅghikaparibhogena vā puggalikaparibhogena vā.  senāsanaparibhoge pana āmāsampi anāmāsampi sabbaṃ vaṭṭati.</p>
              <p>[03]vāsiādīsu yāya vāsiyā ṭhapetvā daṇḍakaṭṭhacchedanaṃ vā ucchutacchanaṃ vā aññaṃ mahākammaṃ  kātuṃ na sakkā, ayaṃ bhājanīyā. tato mahattarī yena kenaci ākārena katā vāsi  garubhaṇḍameva. pharasu pana antamaso vejjānaṃ sirāvedhanapharasupi garubhaṇḍameva. kuṭhāriyaṃ  pharasusadiso eva vinicchayo. yā pana āvudhasaṅkhepena katā, ayaṃ anāmāsā. kudālo  antamaso caturaṅgulamattopi garubhaṇḍameva. nikhādanaṃ caturassamukhaṃ vā hotu doṇimukhaṃ  vā vaṅkaṃ vā ujukaṃ vā, antamaso sammuñjanidaṇḍakavedhanampi daṇḍabaddhaṃ ce, garubhaṇḍameva.  sammuñjanidaṇḍakhaṇanakaṃ pana adaṇḍakaṃ phalamattameva, yaṃ sakkā sipāṭikāya pakkhipitvā  pariharituṃ, taṃ bhājanīyaṃ. sikharampi nikhādaneneva saṅgahitaṃ. yehi manussehi vihāre  vāsiādīni dinnāni honti, te ca ghare daḍḍhe vā ^a^M0.0081^ea^ corehi vā vilutte ``detha  no, bhante, upakaraṇe, puna pākatike karissāmā''ti vadanti, dātabbā. sace  āharanti ^a^P6.1242^ea^, na vāretabbā; anāharantāpi na codetabbā.</p>
              <p>[03]kammārataṭṭakāracundakāranaḷakāramaṇikārapattabandhakānaṃ adhikaraṇimuṭṭhikasaṇḍāsatulādīni  sabbāni lohamayaupakaraṇāni saṅghe dinnakālato paṭṭhāya garubhaṇḍāni. tipukoṭṭakasuvaṇṇakāracammakāraupakaraṇesupi  eseva nayo. ayaṃ pana viseso -- tipukoṭṭakaupakaraṇesupi tipucchedanasatthakaṃ, suvaṇṇakāraupakaraṇesu  suvaṇṇacchedanasatthakaṃ, cammakāraupakaraṇesu kataparikammacammachiddanakaṃ khuddakasatthakanti  imāni bhājanīyabhaṇḍāni. nahāpitatunnakāraupakaraṇesupi ṭhapetvā mahākattariṃ mahāsaṇḍāsaṃ  mahāpipphalakañca sabbaṃ bhājanīyaṃ. mahākattariādīni garubhaṇḍāni.</p>
              <p>[03]valliādīsu vettavalliādikā yā kāci aḍḍhabāhuppamāṇā valli saṅghassa dinnā vā  tatthajātakā vā rakkhitagopitā garubhaṇḍaṃ hoti, sā saṅghakamme ca cetiyakamme ca  kate sace atirekā hoti, puggalikakammepi upanetuṃ vaṭṭati; arakkhitā pana garubhaṇḍameva  na hoti. suttamakacivākanāḷikerahīracammamayā rajjukā vā yottāni vā vāke ca  nāḷikerahīre ca vaṭṭetvā katā ekavaṭṭā vā dvivaṭṭā vā saṅghassa dinnakālato paṭṭhāya  garubhaṇḍaṃ. suttaṃ pana avaṭṭetvā ^a^V0.0081^ea^ dinnaṃ makacivākanāḷikerahīrā ca bhājanīyā.  yehi panetāni rajjukayottādīni dinnāni honti, te attano karaṇīyena harantā na  vāretabbā.</p>
              <p>[03]yo koci antamaso aṭṭhaṅgulasūcidaṇḍamattopi veḷu saṅghassa dinno vā tatthajātako vā rakkhitagopito  garubhaṇḍaṃ, sopi saṅghakamme ca cetiyakamme ca kate atireko puggalikakamme dātuṃ  vaṭṭati. pādagaṇhanakatelanāḷi pana kattarayaṭṭhi, upāhanadaṇḍako, chattadaṇḍo, chattasalākāti  idamettha bhājanīyabhaṇḍaṃ. daḍḍhagehamanussā gaṇhitvā gacchantā na vāretabbā. rakkhitagopitaṃ  veḷuṃ gaṇhantena samakaṃ vā atirekaṃ vā thāvaraṃ antamaso taṃagghanakampi phātikammaṃ  katvā gahetabbo ^a^M0.0082^ea^. phātikammaṃ akatvā gaṇhantena tattheva vaḷañjetabbo ^a^P6.1243^ea^,  gamanakāle saṅghikāvāse ṭhapetvā gantabbaṃ. asatiyā gahetvā gatena pahiṇitvā dātabbo.  desantaraṃ gatena sampattavihāre saṅghikāvāse ṭhapetabbo.</p>
              <p>[03]^b^tiṇa^eb^nti muñjaṃ pabbajañca ṭhapetvā avasesaṃ yaṃkiñci tiṇaṃ. yattha pana tiṇaṃ natthi,  tattha paṇṇehi chādenti; tasmā paṇṇampi tiṇeneva saṅgahitaṃ. iti muñjādīsu yaṃkiñci  muṭṭhippamāṇampi tiṇaṃ tālapaṇṇādīsu ca ekaṃ paṇṇampi saṅghassa dinnaṃ vā tatthajātakaṃ  vā bahārāme saṅghassa tiṇavatthuto jātatiṇaṃ vā rakkhitagopitaṃ garubhaṇḍaṃ hoti, tampi  saṅghakamme ca cetiyakamme ca kate atirekaṃ puggalikakamme dātuṃ vaṭṭati. daḍḍhagehamanussā  gahetvā gacchantā na vāretabbā. aṭṭhaṅgulappamāṇopi rittapotthako garubhaṇḍameva.</p>
              <p>[03]^b^mattikā^eb^ pakatimattikā vā hotu pañcavaṇṇā vā sudhā vā sajjurasakaṅguṭṭhasilesādīsu  vā yaṃkiñci, dullabhaṭṭhāne ānetvā vā dinnaṃ tatthajātakaṃ vā rakkhitagopitaṃ tālaphalapakkamattaṃ  garubhaṇḍaṃ hoti. tampi saṅghakamme ca cetiyakamme ca niṭṭhite atirekaṃ puggalikakamme  dātuṃ vaṭṭati. hiṅguhiṅgulakaharitālamanosilañjanāni pana bhājanīyabhaṇḍāni.</p>
              <p>[03]^b^dārubhaṇḍe^eb^ yo koci aṭṭhaṅgulasūcidaṇḍamattopi dārubhaṇḍako dārudullabhaṭṭhāne saṅghassa  dinno vā tatthajātako vā rakkhitagopito, ayaṃ garubhaṇḍaṃ hotīti kurundiyaṃ vuttaṃ.  mahāaṭṭhakathāyaṃ pana sabbampi dāruveḷucammapāsāṇādivikatiṃ dārubhaṇḍena saṅgaṇhitvā  ``tena kho ^a^V0.0082^ea^ pana samayena saṅghassa āsandiko uppanno hotī''ti ito paṭṭhāya dārubhaṇḍavinicchayo  vutto.</p>
              <p>[03]tatrāyaṃ atthuddhāro, āsandiko, sattaṅgo, bhaddapīṭhaṃ, pīṭhikā, eḷakapādakapīṭhaṃ, āmalakavaṭṭakapīṭhaṃ,  phalakaṃ, kocchaṃ, palālapīṭhakanti imesu ^a^M0.0083^ea^ tāva yaṃkiñci khuddakaṃ vā hotu  mahantaṃ vā, saṅghassa dinnaṃ garubhaṇḍaṃ ^a^P6.1244^ea^ hoti. palālapīṭhena cettha kadalipattādipīṭhānipi  saṅgahitāni. byagghacammaonaddhampi vāḷarūpaparikkhittaṃ, ratanaparisibbitaṃ, kocchakaṃ garubhaṇḍameva.</p>
              <p>[03]vaṅkaphalakaṃ, dīghaphalakaṃ, cīvaradhovanaphalakaṃ, ghaṭṭanaphalakaṃ, ghaṭṭanamuggaro, dantakaṭṭhacchedanagaṇṭhikā,  daṇḍamuggaro, ambaṇaṃ, rajanadoṇi, udakapaṭicchako, dārumayo vā dantamayo vā  veḷumayo vā sapādakopi apādakopi samuggo, mañjūsā, pādagaṇhanakato atirekappamāṇo  karaṇḍo, udakadoṇi, udakakaṭāhaṃ, uḷuṅko, kaṭacchu, pānīyasarāvaṃ, pānīyasaṅkhoti  etesupi yaṃkiñci saṅghe dinnaṃ garubhaṇḍaṃ. saṅkhathālakaṃ pana bhājanīyaṃ, tathā dārumayo  udakatumbo.</p>
              <p>[03]pādakathalikamaṇḍalaṃ dārumayaṃ vā hotu coḷapaṇṇādimayaṃ vā sabbaṃ garubhaṇḍaṃ. ādhārako  pattapidhānaṃ, tālavaṇṭaṃ, bījanī, caṅkoṭakaṃ, pacchi, yaṭṭhisammuñjanī muṭṭhisammuñjanīti  etesupi yaṃkiñci khuddakaṃ vā mahantaṃ vā dāruveḷupaṇṇacammādīsu yena kenaci  kataṃ garubhaṇḍameva.</p>
              <p>[03]thambhatulāsopānaphalakādīsu dārumayaṃ vā pāsāṇamayaṃ vā yaṃkiñci gehasambhārarūpaṃ,  yo koci kaṭasārako, yaṃkiñci bhūmattharaṇaṃ, yaṃkiñci akappiyacammaṃ, sabbaṃ  saṅghe dinnaṃ garubhaṇḍaṃ, bhūmattharaṇaṃ kātuṃ vaṭṭati. eḷakacammaṃ pana paccattharaṇagatikaṃ  hoti, tampi garubhaṇḍameva. kappiyacammāni bhājanīyāni. kurundiyaṃ pana ``sabbaṃ  mañcappamāṇaṃ cammaṃ garubhaṇḍa''nti vuttaṃ.</p>
              <p>[03]udukkhalaṃ, musalaṃ, suppaṃ, nisadaṃ, nisadapoto, pāsāṇadoṇi, pāsāṇakaṭāhaṃ,  turivemabhastādi ^a^V0.0083^ea^ sabbaṃ pesakārādibhaṇḍaṃ, sabbaṃ kasibhaṇḍaṃ, sabbaṃ cakkayuttakayānaṃ  garubhaṇḍameva. mañcapādo ^a^P6.1245^ea^, mañcāṭanī, pīṭhapādo, pīṭhāṭanī, vāsipharasuādīnaṃ  daṇḍāti etesu yaṃkiñci vippakatatacchanakammaṃ aniṭṭhitameva bhājanīyaṃ, tacchitamaṭṭhaṃ pana  garubhaṇḍaṃ hoti. anuññātavāsiyā pana daṇḍo chattamuṭṭhipaṇṇaṃ kattarayaṭṭhi upāhanā  araṇisahitaṃ dhammakaraṇo pādagaṇhanakato anatirittaṃ āmalakatumbaṃ āmalakaghaṭo lābukatumbaṃ  lābughaṭo visāṇakatumbanti sabbametaṃ bhājanīyaṃ, tato mahantataraṃ garubhaṇḍaṃ.</p>
              <p>[03]hatthidanto ^a^M0.0084^ea^ vā yaṃkiñci visāṇaṃ vā atacchitaṃ yathājātameva bhājanīyaṃ, tehi  katamañcapādādīsu purimasadisoyeva vinicchayo. tacchitaniṭṭhitopi hiṅgukaraṇḍako  añjanakaraṇḍako gaṇṭhikā vidho añjanī añjanisalākā udakapuñchanīti idaṃ sabbaṃ  bhājanīyameva.</p>
              <p>[03]mattikābhaṇḍe sabbaṃ manussānaṃ upabhogaparibhogaṃ ghaṭapiṭharādikulālabhājanaṃ pattakaṭāhaṃ  aṅgārakaṭāhaṃ dhūmadānakaṃ dīparukkhako dīpakapallikā cayaniṭṭhakā chadaniṭṭhakā  thūpikāti saṅghassa dinnakālato paṭṭhāya garubhaṇḍaṃ, pādagaṇhanakato anatirittappamāṇo pana  ghaṭako pattaṃ thālakaṃ kañcanako kuṇḍikāti idamettha bhājanīyabhaṇḍaṃ. yathā  ca mattikābhaṇḍe; evaṃ lohabhaṇḍepi kuṇḍikā bhājanīyakoṭṭhāsameva bhajatīti ayamettha  anupubbikathā.</p>
              <p>[06] avissajjiyavatthukathā niṭṭhitā.</p>
            </h4>
          </h3>
          <h3>
            <h3n> navakammadānakathā</h3n>
            <h4>
              <h4n> </h4n>
              <p>[03] 323^b^.^eb^ ^b^bhaṇḍikāṭṭhapanamattenā^eb^ti dvārabāhānaṃ upari kapotabhaṇḍikayojanamattena. ^b^paribhaṇḍakaraṇamattenā^eb^ti  gomayaparibhaṇḍakasāvaparibhaṇḍakaraṇamattena. ^b^dhūmakālika^eb^nti idaṃ yāvassa citakadhūmo  na paññāyati, tāva ayaṃ vihāro etassevāti evaṃ dhūmakāle apaloketvā katapariyositaṃ  vihāraṃ denti. ^b^vippakata^eb^nti ettha vippakato ^a^P6.1246^ea^ nāma yāva gopānasiyo  na ārohanti. gopānasīsu pana āruḷhāsu bahukato nāma hoti, tasmā tato paṭṭhāya  na dātabbo, kiñcideva samādapetvā kāressati. ^b^khuddake vihāre kammaṃ  oloketvā chappañcavassika^eb^nti ^a^V0.0084^ea^ kammaṃ oloketvā catuhatthavihāre catuvassikaṃ,  pañcahatthe pañcavassikaṃ, chahatthe chavassikaṃ dātabbaṃ. aḍḍhayogo pana yasmā sattaṭṭhahattho  hoti, tasmā ettha ``sattaṭṭhavassika''nti vuttaṃ. sace pana so navahattho hoti navavassikampi  dātabbaṃ. mahallake pana dasahatthe ekādasahatthe vihāre vā pāsāde vā dasavassikaṃ  vā ekādasavassikaṃ vā dātabbaṃ. dvādasahatthe pana tato adhike vā lohapāsādasadisepi  dvādasavassikameva dātabbaṃ, na tato uttari.</p>
              <p>[03]navakammiko ^a^M0.0085^ea^ bhikkhu antovasse taṃ āvāsaṃ labhati, utukāle paṭibāhituṃ  na labhati. sace so āvāso jīrati, āvāsasāmikassa vā tassa vaṃse uppannassa vā  kassaci kathetabbaṃ -- ``āvāso te nassati, jaggatha etaṃ āvāsa''nti. sace so na  sakkoti, bhikkhūhi ñātī vā upaṭṭhāke vā samādapetvā jaggitabbo. sace tepi na  sakkonti, saṅghikena paccayena jaggitabbo. tasmimpi asati ekaṃ āvāsaṃ vissajjetvā  avasesā jaggitabbā. bahū vissajjetvā ekaṃ saṇṭhāpetumpi vaṭṭatiyeva.</p>
              <p>[03]dubbhikkhe bhikkhūsu pakkantesu sabbe āvāsā nassanti, tasmā ekaṃ vā dve vā tayo  vā āvāse vissajjetvā tato yāgubhattacīvarādīni paribhuñjantehi sesāvāsā jaggitabbāyeva.  kurundiyaṃ pana vuttaṃ ``saṅghike paccaye asati eko bhikkhu `tuyhaṃ ekaṃ mañcaṭṭhānaṃ  gahetvā jaggāhī'ti vattabbo. sace bahutaraṃ icchati, tibhāgaṃ vā upaḍḍhabhāgaṃ vā datvāpi  jaggāpetabbaṃ. atha `thambhamattamevettha avasiṭṭhaṃ, bahukammaṃ kātabba'nti na icchati,  `tuyhaṃ puggalikameva katvā jagga; evampi hi saṅghassa bhaṇḍakaṭṭhapanaṭṭhānaṃ navakānañca vasanaṭṭhānaṃ  labhissatī'ti jaggāpetabbo. evaṃ jaggito pana tasmiṃ jīvante puggaliko hoti, mate  saṅghikoyeva ^a^P6.1247^ea^. sace saddhivihārikānaṃ dātukāmo hoti, kammaṃ oloketvā  tibhāgaṃ vā upaḍḍhaṃ vā puggalikaṃ katvā jaggāpetabbo. evañhi saddhivihārikānaṃ  dātuṃ labhati. evaṃ jagganake pana asati `ekaṃ āvāsaṃ vissajjetvā'tiādinā nayena  jaggāpetabbo''ti.</p>
              <p>[03]idampi ca aññaṃ tattheva vuttaṃ -- dve bhikkhū saṅghikaṃ bhūmiṃ gahetvā sodhetvā saṅghikaṃ  senāsanaṃ karonti. yena sā bhūmi paṭhamaṃ gahitā, so sāmī. ubhopi puggalikaṃ  karonti, soyeva sāmī. so saṅghikaṃ karoti, itaro puggalikaṃ karoti, aññaṃ ce  bahuṃ senāsanaṭṭhānaṃ atthi ^a^V0.0085^ea^, puggalikaṃ karontopi na vāretabbo. aññasmiṃ pana tādise  paṭirūpe ṭhāne asati taṃ paṭibāhitvā saṅghikaṃ karonteneva kātabbaṃ. yaṃ pana tassa  tattha vayakammaṃ kataṃ, taṃ dātabbaṃ. sace pana katāvāse vā āvāsakaraṇaṭṭhāne vā chāyūpagaphalūpagarukkhā  honti, apaloketvā ^a^M0.0086^ea^ hāretabbā. puggalikā ce honti, sāmikā āpucchitabbā;  no ce denti, yāvatatiyaṃ āpucchitvā ``rukkhāgghanakamūlaṃ dassāmā''ti hāretabbā.</p>
              <p>[03]yo pana saṅghikavallimattampi aggahetvā āharimena upakaraṇena saṅghikāya bhūmiyā puggalikavihāraṃ  kāreti, upaḍḍhaṃ saṅghikaṃ hoti; upaḍḍhaṃ puggalikaṃ. pāsādo ce hoti, heṭṭhāpāsādo  saṅghiko; upari puggaliko. sace so heṭṭhāpāsādaṃ icchati, tassa hoti. atha heṭṭhā  ca upari ca icchati, ubhayattha upaḍḍhaṃ labhati. dve senāsanāni kāreti -- ekaṃ saṅghikaṃ,  ekaṃ puggalikaṃ. sace vihāre uṭṭhitena dabbasambhārena kāreti, tatiyabhāgaṃ labhati.  sace akataṭṭhāne cayaṃ vā pamukhaṃ vā karoti, bahikuṭṭe upaḍḍhaṃ saṅghassa, upaḍḍhaṃ tassa.  atha mahantaṃ visamaṃ pūretvā apade padaṃ dassetvā kataṃ hoti, anissaro tattha saṅgho.</p>
              <p>[03]^b^ekaṃ^eb^ ^a^P6.1248^ea^ ^b^varaseyya^eb^nti ettha navakammadānaṭṭhāne vā vassaggena pattaṭṭhāne  vā yaṃ icchati, taṃ ekaṃ varaseyyaṃ anujānāmīti attho.</p>
              <p>[03]^b^pariyosite pakkamati tasseveta^eb^nti puna āgantvā vasantassa antovassaṃ tasseva taṃ;  anāgacchantassa pana saddhivihārikādayo gahetuṃ na labhanti.</p>
              <p>[06] navakammadānakathā niṭṭhitā.</p>
            </h4>
          </h3>
          <h3>
            <h3n> aññatrapaṭibhogapaṭikkhepādikathā</h3n>
            <h4>
              <h4n> </h4n>
              <p>[03] 324^b^.^eb^ ^b^nātiharantī^eb^ti aññatra haritvā na paribhuñjanti. ^b^guttatthāyā^eb^ti yaṃ tattha  mañcapīṭhādi, tassa guttatthāya, taṃ aññatra harituṃ anujānāmīti attho. tasmā taṃ  aññatra haritvā saṅghikaparibhogena paribhuñjantassa naṭṭhaṃ sunaṭṭhaṃ, jiṇṇaṃ sujiṇṇaṃ. sace  arogaṃ tasmiṃ vihāre paṭisaṅkhate puna pākatikaṃ kātabbaṃ. puggalikaparibhogena  paribhuñjato naṭṭhaṃ vā jiṇṇaṃ vā ^a^V0.0086^ea^ gīvā hoti, tasmiṃ paṭisaṅkhate dātabbameva. sace tato  gopānasiādīni gahetvā aññasmiṃ saṅghikāvāse yojenti, suyojitāni. puggalikāvāse  yojentehi pana mūlaṃ vā dātabbaṃ, paṭipākatikaṃ vā kātabbaṃ chaḍḍitavihārato mañcapīṭhādīni  theyyacittena gaṇhanto uddhāreyeva bhaṇḍagghena kāretabbo. puna āvāsikakāle dassāmīti  gahetvā saṅghikaparibhogena paribhuñjantassa naṭṭhaṃ sunaṭṭhaṃ, jiṇṇaṃ sujiṇṇaṃ. arogañce  pākatikaṃ kātabbaṃ ^a^M0.0087^ea^. puggalikaparibhogena paribhuñjantassa naṭṭhaṃ gīvā hoti.  tato dvāravātapānādīni saṅghikāvāse vā puggalikāvāse vā yojitāni paṭidātabbāniyeva.</p>
              <p>[03]^b^phātikammatthāyā^eb^ti vaḍḍhikammatthāya. phātikammañcettha samakaṃ vā atirekaṃ vā  agghanakaṃ mañcapīṭhādisenāsanameva vaṭṭati.</p>
              <p>[03]^b^cakkalika^eb^nti kambalādīhi veṭhetvā katacakkalikaṃ. ^b^allehi pādehī^eb^ti yehi  akkantaṭṭhāne udakaṃ paññāyati, evarūpehi pādehi paribhaṇḍakatabhūmi vā senāsanaṃ vā  na akkamitabbaṃ ^a^P6.1249^ea^. sace pana udakasinehamattameva paññāyati, na udakaṃ,  vaṭṭati. pādapuñchaniṃ pana allapādehipi akkamituṃ vaṭṭatiyeva. saupāhanena dhotapādehi  akkamitabbaṭṭhāneyeva na vaṭṭati.</p>
              <p>[03]^b^coḷakena paliveṭhetu^eb^nti sudhābhūmiyaṃ vā paribhaṇḍabhūmiyaṃ vā sace taṭṭikā vā kaṭasārako  vā natthi, coḷakena pādā veṭhetabbā, tasmiṃ asati paṇṇampi attharituṃ vaṭṭati.  kiñci anattharitvā ṭhapentassa pana dukkaṭaṃ. yadi pana tattha nevāsikā anatthatāyapi bhūmiyā  ṭhapenti, adhotapādehipi vaḷañjenti, tatheva vaḷañjetuṃ vaṭṭati.</p>
              <p>[03]^b^na bhikkhave parikammakatā bhittī^eb^ti setabhitti vā cittakammakatā vā. na  kevalañca bhittimeva, dvārampi vātapānampi apassenaphalakampi pāsāṇatthambhampi rukkhatthambhampi  cīvarena vā kenaci vā appaṭicchādetvā apassayituṃ na labbhatiyeva.</p>
              <p>[03]^b^dhotapādakā^eb^ti dhotapādakā hutvā dhotehi pādehi akkamitabbaṭṭhāne nipajjituṃ  kukkuccāyanti. ``dhotapādake''tipi pāṭho. dhotehi pādehi akkamitabbaṭṭhānassetaṃ  adhivacanaṃ ^a^V0.0087^ea^. ^b^paccattharitvā^eb^ti paribhaṇḍakataṃ bhūmiṃ vā bhūmattharaṇasenāsanaṃ vā saṅghikamañcapīṭhaṃ  vā attano santakena paccattharaṇena paccattharitvāva nipajjitabbaṃ. sace niddāyatopi paccattharaṇe  saṅkuṭite koci sarīrāvayavo mañcaṃ vā pīṭhaṃ vā phusati, āpattiyeva. lomesu  pana lomagaṇanāya āpattiyeva. paribhogasīsena apassayantassāpi eseva nayo. hatthatalapādatalehi  pana phusituṃ vā akkamituṃ vā vaṭṭati. mañcapīṭhaṃ nīharantassa kāye paṭihaññati,  anāpatti.</p>
              <p>[06] aññatraparibhogapaṭikkhepādikathā niṭṭhitā.</p>
            </h4>
          </h3>
          <h3>
            <h3n> saṅghabhattādianujānanakathā</h3n>
            <h4>
              <h4n> </h4n>
              <p>[03] 325^b^.^eb^ ^b^na^eb^ ^a^M0.0088^ea^ ^b^sakkonti saṅghabhattaṃ kātu^eb^nti sakalassa saṅghassa bhattaṃ kātuṃ  na sakkonti. ^b^uddesabhatta^eb^ntiādīsu ``ekaṃ vā dve vā...pe0... dasa vā bhikkhū  saṅghato uddisitvā dethā''ti evaṃ uddesena laddhabhikkhūnaṃ bhattaṃ kātuṃ icchanti. apare  tatheva bhikkhū paricchinditvā ^a^P6.1250^ea^ nimantetvā tesaṃ bhattaṃ kātuṃ  icchanti. apare salākāyo chinditvā, apare pakkhikaṃ uposathikaṃ pāṭipadikanti  evaṃ niyāmetvā, ekassa vā dvinnaṃ vā...pe0... dasannaṃ vā bhikkhūnaṃ bhattaṃ kātuṃ  icchanti. iti etāni bhattāni uddesabhattaṃ nimantananti imaṃ vohāraṃ pattāni. yasmā  pana te sacepi dubbhikkhe na sakkonti, subhikkhe jāte pana puna saṅghabhattaṃ kātuṃ  sakkhissanti, tasmā bhagavā tampi anto katvā ^b^``anujānāmi, bhikkhave, saṅghabhattaṃ uddesabhatta''^eb^ntiādimāha.</p>
              <p>[03]tattha ^b^saṅghabhatte^eb^ ṭhitikā nāma natthi, tasmā ``amhākaṃ ajja dasa dvādasa divasā bhuñjantānaṃ  idāni aññato bhikkhū ānethā''ti na evaṃ tattha vattabbaṃ. ``purimadivasesu amhehi  na laddhaṃ, idāni taṃ amhākaṃ gāhethā''ti evampi vattuṃ na labbhati. tañhi āgatāgatānaṃ  pāpuṇātiyeva.</p>
              <p>[06] saṅghabhattādianujānanakathā niṭṭhitā.</p>
            </h4>
          </h3>
          <h3>
            <h3n> uddesabhattakathā</h3n>
            <h4>
              <h4n> </h4n>
              <p>[03]^b^uddesabhattādīsu^eb^ ^a^V0.0088^ea^ pana ayaṃ nayo -- raññā vā rājamahāmattena vā saṅghato uddisitvā ``ettake  bhikkhū ānethā''ti pahite kālaṃ ghosetvā ṭhitikā pucchitabbā. sace atthi,  tato paṭṭhāya gāhetabbaṃ; no ce, therāsanato paṭṭhāya gāhetabbaṃ. uddesakena piṇḍapātikānampi  na atikkāmetabbaṃ. te pana dhutaṅgaṃ rakkhantā sayameva atikkamissanti; evaṃ gāhiyamāne  alasajātikā mahātherā pacchā āgacchanti, ``bhante, vīsativassānaṃ gāhiyati, tumhākaṃ  ṭhitikā atikkantā''ti na vattabbā, ṭhitikaṃ ṭhapetvā tesaṃ gāhetvā pacchā ṭhitikāya  gāhetabbaṃ. ``asukavihāre bahuṃ uddesabhattaṃ uppanna''nti sutvā yojanantarikavihāratopi  bhikkhū āgacchanti, sampattasampattānaṃ ṭhitaṭṭhānato paṭṭhāya gāhetabbaṃ. asampattānampi  upacārasīmaṃ paviṭṭhānaṃ antevāsikādīsu gaṇhantesu ^a^M0.0089^ea^ gāhetabbameva.  bahiupacārasīmāya ṭhitānaṃ gāhethāti vadanti, na gāhetabbaṃ. sace pana upacārasīmaṃ  okkantehi ekābaddhā hutvā attano vihāradvāre vā antovihāreyeva vā honti,  parisāvasena vaḍḍhitā nāma sīmā hoti, tasmā gāhetabbaṃ. saṅghanavakassa dinnepi pacchā  āgatānaṃ gāhetabbameva ^a^P6.1251^ea^. dutiyabhāge pana therāsanaṃ āruḷhe puna āgatānaṃ  paṭhamabhāgo na pāpuṇāti, dutiyabhāgato vassaggena gāhetabbaṃ.</p>
              <p>[03]ekasmiṃ vihāre ekaṃ bhattuddesaṭṭhānaṃ paricchinditvā gāvutappamāṇāyapi upacārasīmāya  yattha katthaci ārocitaṃ uddesabhattaṃ, tasmiṃyeva bhattuddesaṭṭhāne gāhetabbaṃ. eko  ekassa bhikkhuno pahiṇāti ``svepi saṅghato uddisitvā dasa bhikkhū pahiṇathā''ti, tena  so attho bhattuddesakassa ārocetabbo. sace taṃ divasaṃ pamussati, dutiyadivase pātova  ārocetabbo. atha pamussitvāva piṇḍāya pavisanto sarati, yāva upacārasīmaṃ nātikkamati,  tāva yā bhojanasālāya pakatiṭṭhitikā, tassāyeva vasena gāhetabbaṃ. sacepi upacārasīmaṃ  atikkantā bhikkhū ca upacārasīmaṭṭhakehi ekābaddhā honti, aññamaññaṃ dvādasahatthantaraṃ  avijahitvā gacchanti, pakatiṭṭhitikāya vasena gāhetabbaṃ. bhikkhūnaṃ pana tādise  ekābaddhe asati bahiupacārasīmāya yasmiṃ ṭhāne sarati, tattha navaṃ ṭhitikaṃ katvā gāhetabbaṃ.  antogāme āsanasālāya sarantena āsanasālāya ṭhitikāya gāhetabbaṃ. yattha katthaci  saritvā gāhetabbameva, agāhetuṃ na vaṭṭati. na hi etaṃ dutiyadivase labbhatīti.</p>
              <p>[03]sace ^a^V0.0089^ea^ sakavihārato aññaṃ vihāraṃ gacchante bhikkhū disvā koci uddesabhattaṃ uddisāpeti,  yāva antoupacāre vā upacārasīmaṭṭhakehi saddhiṃ vuttanayena ekābaddhā vā honti, tāva  sakavihāre ṭhitikāvaseneva gāhetabbaṃ. bahiupacāre ṭhitānaṃ dinnaṃ pana ``saṅghato bhante  ettake nāma bhikkhū uddisathā''ti vutte sampattānaṃ gāhetabbaṃ. tattha dvādasahatthantaraṃ  avijahitvā ekābaddhanayena dūre ṭhitāpi sampattāyevāti veditabbaṃ. sace yaṃ vihāraṃ  gacchanti, tattha paviṭṭhānaṃ ārocenti, tassa vihārassa ṭhitikāvasena gāhetabbaṃ. sacepi  gāmadvāre vā vīthiyaṃ vā catukke ^a^M0.0090^ea^ vā antaraghare vā bhikkhū ^a^P6.1252^ea^  disvā koci saṅghuddesaṃ āroceti, tasmiṃ tasmiṃ ṭhāne antoupacāragatānaṃ gāhetabbaṃ.</p>
              <p>[03]gharūpacāro cettha ``ekaṃ gharaṃ ekūpacāraṃ, ekaṃ gharaṃ nānūpacāraṃ, nānāgharaṃ ekūpacāraṃ,  nānāgharaṃ nānūpacāra''nti imesaṃ vasena veditabbo. tattha yaṃ ekakulassa gharaṃ ekavaḷañjaṃ  hoti, taṃ suppapātaparicchedassa anto ekūpacāraṃ nāma. tatthuppanno uddesalābho tasmiṃ  upacāre bhikkhācāravattenapi ṭhitānaṃ sabbesaṃ pāpuṇāti, etaṃ ^b^``ekaṃ gharaṃ ekūpacāraṃ''^eb^  nāma.</p>
              <p>[03]yaṃ pana ekaṃ gharaṃ dvinnaṃ bhariyānaṃ sukhavihāratthāya majjhe bhittiṃ uṭṭhāpetvā nānādvāravaḷañjaṃ  kataṃ, tatthuppanno uddesalābho bhittiantarikassa na pāpuṇāti, tasmiṃ tasmiṃ ṭhāne  nisinnasseva pāpuṇāti, etaṃ ^b^``ekaṃ gharaṃ nānūpacāraṃ''^eb^ nāma.</p>
              <p>[03]yasmiṃ pana ghare bahū bhikkhū nimantetvā antogehato paṭṭhāya ekābaddhe katvā paṭivissakagharānipi  pūretvā nisīdāpenti, tatthuppanno uddesalābho sabbesaṃ pāpuṇāti. yampi nānākulassa  nivesanaṃ majjhe bhittiṃ akatvā ekadvāreneva vaḷañjanti, tatrāpi eseva nayo. etaṃ  ^b^``nānāgharaṃ ekūpacāraṃ''^eb^ nāma.</p>
              <p>[03]yo pana nānānivesanesu nisinnānaṃ bhikkhūnaṃ uddesalābho uppajjati, kiñcāpi bhitticchiddena  bhikkhū dissanti, tasmiṃ tasmiṃ nivesane nisinnānaṃyeva pāpuṇāti, etaṃ ^b^``nānāgharaṃ  nānūpacāraṃ''^eb^ nāma.</p>
              <p>[03]yo pana gāmadvāravīthicatukkesu aññatarasmiṃ ṭhāne uddesabhattaṃ labhitvā aññasmiṃ bhikkhusmiṃ  ^a^V0.0090^ea^ asati attanova pāpuṇāpetvā dutiyadivasepi tasmiṃyeva ṭhāne aññaṃ labhati, tena yaṃ  aññaṃ navakaṃ vā vuḍḍhaṃ vā bhikkhuṃ passati, tassa gāhetabbaṃ. sace koci natthi,  attanova pāpetvā bhuñjitabbaṃ.</p>
              <p>[03]sace āsanasālāya nisīditvā kālaṃ paṭimānentesu bhikkhūsu koci āgantvā ``saṅghuddesapattaṃ  ^a^P6.1253^ea^ detha, uddesapattaṃ detha, saṅghato uddisitvā pattaṃ detha, saṅghikaṃ pattaṃ  dethā''ti vā vadati, uddesapattaṃ ṭhitikāya gāhetvā dātabbaṃ. ``saṅghuddesabhikkhuṃ  detha, saṅghato uddisitvā bhikkhuṃ detha, saṅghikaṃ bhikkhuṃ dethā''ti vuttepi eseva nayo.</p>
              <p>[03]^b^uddesako^eb^ ^a^M0.0091^ea^ panettha pesalo lajjī medhāvī icchitabbo, tena tikkhattuṃ  ṭhitikaṃ pucchitvā sace koci ṭhitikaṃ jānanto natthi, therāsanato gāhetabbaṃ. sace  pana ``ahaṃ jānāmi, dasavassena laddha''nti koci bhaṇati, ``atthāvuso, dasavassā bhikkhū''ti  pucchitabbaṃ. sace tassa sutvā ``dasavassamha dasavassamhā''ti bahū āgacchanti, ``tuyhaṃ  pāpuṇāti, tuyhaṃ pāpuṇātī''ti avatvā ``sabbe appasaddā hothā''ti vatvā paṭipāṭiyā  ṭhapetabbā. ṭhapetvā ``kati icchathā''ti upāsako pucchitabbo. ``ettake nāma,  bhante, bhikkhū''ti vutte ``tuyhaṃ pāpuṇāti, tuyhaṃ pāpuṇātī''ti avatvā sabbanavakassa  vassaggañca utu ca divasabhāgo ca chāyā ca pucchitabbā. sace chāyāyapi pucchiyamānāya  añño vuḍḍhataro āgacchati, tassa dātabbaṃ. atha chāyaṃ pucchitvā ``tuyhaṃ pāpuṇātī''ti  vutte vuḍḍhataro āgacchati, na labhati. kathāpapañcena hi nisinnassāpi niddāyantassāpi  gāhitaṃ suggāhitaṃ, atikkantaṃ suatikkantaṃ, bhājanīyabhaṇḍañhi nāmetaṃ sampattasseva  pāpuṇāti, tattha sampattabhāvo upacārena paricchinditabbo. āsanasālāya ca antoparikkhepo  upacāro, tasmiṃ ṭhitassa lābho pāpuṇātīti.</p>
              <p>[03]koci āsanasālato aṭṭha uddesapatte āharāpetvā satta patte paṇītabhojanānaṃ ekaṃ udakassa  pūretvā āsanasālāyaṃ pahiṇāti, gahetvā āgatā kiñci avatvā bhikkhūnaṃ hatthesu  patiṭṭhāpetvā pakkamanti. yena yaṃ laddhaṃ, tasseva taṃ hoti. yena pana udakaṃ laddhaṃ, tassa  atikkantampi ṭhitikaṃ ṭhapetvā aññaṃ uddesabhattaṃ gāhetabbaṃ. tañca lūkhaṃ vā labhatu  paṇītaṃ vā ^a^V0.0091^ea^ ticīvaraparivāraṃ vā, tassevetaṃ. īdiso hissa ^a^P6.1254^ea^ puññaviseso.  udakaṃ pana yasmā āmisaṃ na hoti, tasmā aññaṃ uddesabhattaṃ labbhati.</p>
              <p>[03]sace pana te gahetvā āgatā ``idaṃ kira bhante sabbaṃ bhājetvā bhuñjathā''ti vatvā gacchanti,  sabbehi bhājetvā bhuñjitvā udakaṃ pātabbaṃ. saṅghato uddisitvā ``aṭṭha mahāthere  detha, majjhime detha, navake detha, paripuṇṇavassasāmaṇere detha, majjhimabhāṇakādayo detha,  mayhaṃ ñātibhikkhū dethā''ti vadantassa pana ``upāsaka, tvaṃ evaṃ vadasi, ṭhitikāya  pana tesaṃ na pāpuṇātī''ti vatvā ṭhitikāvaseneva dātabbā. daharasāmaṇerehi ^a^M0.0092^ea^  pana uddesabhattesu laddhesu sace dāyakānaṃ ghare maṅgalaṃ hoti, ``tumhākaṃ ācariyupajjhāye  pesethā''ti vattabbaṃ.</p>
              <p>[03]yasmiṃ pana uddesabhatte paṭhamabhāgo sāmaṇerānaṃ pāpuṇāti, anubhāgo mahātherānaṃ, na tattha  sāmaṇerā ``mayaṃ paṭhamabhāgaṃ labhimhā''ti purato gantuṃ labhanti, yathāpaṭipāṭiyā eva  gantabbaṃ. ``saṅghato uddisitvā `tumhe ethā'ti vutte `mayhaṃ aññadāpi jānissasi,  ṭhitikā pana evaṃ gacchatī'''ti ṭhitikāvaseneva gāhetabbaṃ. atha ``saṅghuddesapattaṃ dethā''ti  vatvā agāhiteyeva patte yassa kassaci pattaṃ gahetvā pūretvā āharati, āhaṭampi ṭhitikāya  eva gāhetabbaṃ.</p>
              <p>[03]eko ``saṅghuddesapattaṃ āharā''ti pesito ``bhante, ekaṃ pattaṃ detha, nimantanabhattaṃ  āharissāmī''ti vadati, so ce uddesabhattagharato ayaṃ āgatoti ñatvā bhikkhūhi ``nanu  tvaṃ asukagharato āgato''ti vutto ``āma, bhante, na nimantanabhattaṃ, uddesabhatta''nti  bhaṇati, ṭhitikāya gahetabbaṃ. yo pana ``ekaṃ pattaṃ āharā''ti vutto ```ki'nti  vatvā āharāmī''ti vatvā ``yathā te ruccatī''ti vutto āgacchati, ayaṃ vissaṭṭhadūto  nāma. uddesapattaṃ vā paṭipāṭipattaṃ vā puggalikapattaṃ vā yaṃ icchati, taṃ tassa dātabbaṃ.  eko bālo abyatto ``uddesapattaṃ āharā''ti pesito vattuṃ na jānāti, tuṇhībhūto  tiṭṭhati, so ``kassa ^a^P6.1255^ea^ santikaṃ āgatosī''ti vā ``kassa pattaṃ harissasī''ti  vā na vattabbo. evañhi vutto pucchāsabhāgena ``tumhākaṃ santikaṃ āgatomhī''ti  ``tumhākaṃ pattaṃ harissāmī''ti vā vadeyya, tato taṃ bhikkhuṃ aññe bhikkhū jigucchantā  na olokeyyuṃ. ``kuhiṃ gacchasi, kiṃ karonto āhiṇḍasī''ti pana vattabbo.  tassa ``uddesapattatthāya āgatomhī''ti vadantassa gāhetvā patto dātabbo.</p>
              <p>[03]ekā ^a^V0.0092^ea^ ^b^kūṭaṭṭhitikā^eb^ nāma hoti. rañño vā hi rājamahāmattassa vā gehe atipaṇītāni  aṭṭha uddesabhattāni niccaṃ diyyanti, tāni ekacārikabhattāni katvā bhikkhū visuṃ  ṭhitikāya paribhuñjanti. ekacce bhikkhū ``sve dāni amhākaṃ pāpuṇissantī''ti  attano ṭhitikaṃ sallakkhetvā gatā, tesu anāgatesuyeva aññe āgantukā bhikkhū āgantvā  āsanasālāya ^a^M0.0093^ea^ nisīdanti; taṅkhaṇaññeva rājapurisā āgantvā ``paṇītabhattapatte dethā''ti  vadanti. āgantukā ṭhitikaṃ ajānantā gāhenti. taṅkhaṇaññeva ca ṭhitikaṃ jānanakabhikkhū  āgantvā ``kiṃ gāhethā''ti vadanti. ``rājagehe paṇītabhatta''nti. ``kativassato  paṭṭhāyā''ti? ``ettakavassato nāmā''ti. ``mā gāhethā''ti nivāretvā ṭhitikāya  gāhetabbaṃ. gāhite āgatehipi pattadānakāle āgatehipi dinnakāle āgatehipi  rājagehato patte pūretvā āhaṭakāle āgatehipi rājā ``ajja bhikkhūyeva āgacchantū''ti  pesetvā bhikkhūnaṃyeva hatthe piṇḍapātaṃ deti; evaṃ dinnapiṇḍapātaṃ gahetvā āgatakāle  āgatehipi ṭhitikaṃ jānanakabhikkhūhi ``mā bhuñjitthā''ti vāretvā ṭhitikāyameva  gāhetabbaṃ.</p>
              <p>[03]atha ne rājā bhojetvā pattepi nesaṃ pūretvā deti, yaṃ āhaṭaṃ taṃ ṭhitikāya gāhetabbaṃ.  sace pana ``mā tucchahatthā gacchantū''ti thokameva pattesu pakkhittaṃ hoti, taṃ na gāhetabbaṃ.  atha bhuñjitvā tucchapattāva āgacchanti, yaṃ tehi bhuttaṃ, taṃ nesaṃ gīvā hotīti  mahāsumatthero āha. mahāpadumatthero panāha ^a^P6.1256^ea^ -- ``gīvākiccaṃ  ettha natthi, ṭhitikaṃ pana ajānantehi yāva jānanakā āgacchanti, tāva nisīditabbaṃ siyā;  evaṃ santepi bhuttaṃ subhuttaṃ, idāni pattaṭṭhānena gāhetabba''nti.</p>
              <p>[03]eko ticīvaraparivāro satagghanako piṇḍapāto avassikassa bhikkhuno patto, vihāre  ca ``evarūpo piṇḍapāto avassikassa patto''ti likhitvā ṭhapesuṃ. atha saṭṭhivassaccayena  añño tathārūpo piṇḍapāto uppanno, ayaṃ kiṃ avassikaṭṭhitikāya gāhetabbo, udāhu  saṭṭhivassikaṭṭhitikāyāti. saṭṭhivassikaṭṭhitikāyāti vuttaṃ, ayañhi bhikkhu ṭhitikaṃ  gahetvāyeva vaḍḍhitoti.</p>
              <p>[03]eko uddesabhattaṃ bhuñjitvā sāmaṇero jāto, puna taṃ bhattaṃ sāmaṇeraṭṭhitikāya pattaṃ  gaṇhituṃ labhati. ayaṃ kira ^b^antarābhaṭṭhako^eb^ nāma. yo pana paripuṇṇavasso sāmaṇero  ``sve uddesabhattaṃ ^a^V0.0093^ea^ labhissatī''ti ajjeva upasampajjati, atikkantā tassa ṭhitikā.  ekassa bhikkhuno uddesabhattaṃ pattaṃ, patto cassa na tuccho hoti, so aññassa samīpe  nisinnassa pattaṃ dāpeti, tañce theyyāya haranti, gīvā hoti ^a^M0.0094^ea^. sace pana  so bhikkhu ``mayhaṃ pattaṃ dammī''ti sayameva deti, assa gīvā na hoti. athāpi  tena bhattena anatthiko hutvā ``alaṃ mayhaṃ, tavetaṃ bhattaṃ dammi, pattaṃ pesetvā  āharāpehī''ti aññaṃ vadati, yaṃ tato āharīyati sabbaṃ pattasāmikassa hoti. pattañce  theyyāya haranti, suhaṭo; bhattassa dinnattā gīvā na hoti.</p>
              <p>[03]vihāre dasa bhikkhū honti, tesu nava piṇḍapātikā, eko sādiyanako. ``dasa uddesapatte  dethā''ti vutte piṇḍapātikā gahetuṃ na icchanti. itaro bhikkhu ``sabbāni mayhaṃ  pāpuṇantī''ti gaṇhāti, ṭhitikā na hoti. ekekaṃ ce pāpetvā gaṇhāti, ṭhitikā  tiṭṭhati. evaṃ gāhetvā dasahipi pattehi āharāpetvā ``bhante, mayhaṃ saṅgahaṃ karothā''ti  nava patte ^a^P6.1257^ea^ piṇḍapātikānaṃ deti, bhikkhudattiyaṃ nāmetaṃ, gaṇhituṃ  vaṭṭati.</p>
              <p>[03]sace so upāsako ``bhante, gharaṃ āgantabba''nti vadati, so ca bhikkhu te bhikkhū ``etha,  bhante, mayhaṃ sahāyā hothā''ti tassa gharaṃ gacchati. yaṃ tattha labhati, sabbaṃ tasseva hoti.  itare tena dinnaṃ labhanti. atha nesaṃ ghareyeva nisīdāpetvā dakkhiṇodakaṃ datvā  yāgukhajjakādīni denti, ``bhante, yaṃ manussā denti, taṃ gaṇhathā''ti tassa bhikkhuno  vacaneneva itaresaṃ vaṭṭati. bhuttāvīnaṃ patte pūretvā gaṇhitvā gamanatthāya denti,  sabbaṃ tasseva bhikkhuno hoti, tena dinnaṃ itaresaṃ vaṭṭati.</p>
              <p>[03]yadi pana te vihāreyeva tena bhikkhunā ``bhante, mayhaṃ bhikkhaṃ gaṇhatha, manussānañca vacanaṃ  kātuṃ vaṭṭatī''ti vuttā gacchanti, yaṃ tattha bhuñjanti ceva nīharanti ca, sabbaṃ taṃ  tasseva santakaṃ. athāpi ``mayhaṃ bhikkhaṃ gaṇhathā''ti avuttā ``manussānaṃ vacanaṃ  kātuṃ vaṭṭatī''ti gacchanti, tatra ce ekassa madhurena sarena anumodanaṃ karontassa sutvā  therānañca upasame pasīditvā bahuṃ samaṇaparikkhāraṃ denti, ayaṃ theresu pasādena uppanno  ``akatabhāgo'' nāma, tasmā sabbesaṃ pāpuṇāti.</p>
              <p>[03]eko ^a^V0.0094^ea^ saṅghato uddisāpetvā ṭhitikāya gāhitaṃ pattaṃ haritvā paṇītassa khādanīyabhojanīyassa  pūretvā āharitvā ``imaṃ, bhante, sabbo saṅgho paribhuñjatū''ti deti, sabbehi bhājetvā  paribhuñjitabbaṃ. pattasāmikassa pana atikkantampi ṭhitikaṃ ṭhapetvā aññaṃ uddesabhattaṃ  dātabbaṃ. atha ^a^M0.0095^ea^ ``paṭhamaṃyeva sabbaṃ saṅghikaṃ pattaṃ dethā''ti vadati, ekassa  lajjibhikkhuno santako patto dātabbo. āharitvā ca ``sabbo saṅgho paribhuñjatū''ti  vutte bhājetvā paribhuñjitabbaṃ.</p>
              <p>[03]eko pātiyā bhattaṃ āharitvā ``saṅghuddesaṃ dammī''ti vadati, ekekaṃ ālopaṃ adatvā  ṭhitikāya ekassa yāpanamattaṃ katvā dātabbaṃ. atha so bhattaṃ āharitvā kiñci  vattuṃ ajānanto tuṇhībhūto acchati, ``kassa te ānītaṃ, kassa dātukāmosī''ti  na vattabbaṃ. pucchāsabhāgena hi ``tumhākaṃ ānītaṃ, tumhākaṃ dātukāmomhī''ti  ^a^P6.1258^ea^ vadeyya, tato taṃ bhikkhuṃ aññe bhikkhū jigucchantā gīvaṃ parivattetvā  oloketabbampi na maññeyyuṃ. sace pana ``kuhiṃ yāsi, kiṃ karonto āhiṇḍasī''ti  vutte ``uddesabhattaṃ gahetvā āgatomhī''ti vadati, ekena lajjibhikkhunā ṭhitikāya  gāhetabbaṃ. sace ābhataṃ bahu hoti, sabbesaṃ pahoti, ṭhitikākiccaṃ natthi, therāsanato  paṭṭhāya pattaṃ pūretvā dātabbaṃ.</p>
              <p>[03]``saṅghuddesapattaṃ dethā''ti vutte ``kiṃ āharissasī''ti avatvā pakatiṭṭhitikāya eva  gāhetabbaṃ. yo pana pāyāso vā rasapiṇḍapāto vā niccaṃ labbhati; evarūpānaṃ paṇītabhojanānaṃ  āveṇikā ṭhitikā kātabbā, tathā saparivārāya yāguyā mahagghānaṃ phalānaṃ paṇītānañca  khajjakānaṃ. pakatibhattayāguphalakhajjakānaṃ pana ekāva ṭhitikā kātabbā. ``sappiṃ  āharissāmī''ti vutte sabbasappīnaṃ ekāva ṭhitikā vaṭṭati, tathā sabbatelānaṃ. ``madhuṃ  āharissāmī''ti vutte pana madhuno ekāva ṭhitikā vaṭṭati, tathā phāṇitassa laṭṭhimadhukādīnañca  bhesajjānaṃ. sace pana gandhamālaṃ saṅghuddesaṃ denti, piṇḍapātikassa vaṭṭati, na vaṭṭatīti.  āmisasseva paṭikkhittattā vaṭṭati, saṅghaṃ uddissa dinnattā pana na gahetabbanti vadanti.</p>
              <p>[06] uddesabhattakathā niṭṭhitā.</p>
            </h4>
          </h3>
          <h3>
            <h3n> nimantanabhattakathā</h3n>
            <h4>
              <h4n> </h4n>
              <p>[03]^b^nimantanaṃ^eb^ ^a^V0.0095^ea^ puggalikañce, sayameva issaro. saṅghikaṃ pana uddesabhatte vuttanayeneva gāhetabbaṃ.  sace panettha dūto byatto hoti, ``bhante ^a^M0.0096^ea^, rājagehe bhikkhusaṅghassa bhattaṃ  gaṇhathā''ti avatvā ``bhikkhaṃ gaṇhathā''ti vadati, piṇḍapātikānampi vaṭṭati. atha dūto  abyatto ``bhattaṃ gaṇhathā''ti vadati, bhattuddesako byatto ``bhatta''nti avatvā  ``bhante, tumhe yāthā''ti vadati; evampi piṇḍapātikānampi vaṭṭati. tumhākaṃ paṭipāṭiyā  ``bhattaṃ pāpuṇātī''ti vutte pana na vaṭṭati. sace nimantetuṃ āgatamanusso ^a^P6.1259^ea^  āsanasālaṃ pavisitvā ``aṭṭha bhikkhū dethā''ti vā ``aṭṭha patte dethā''ti vā vadati;  evampi piṇḍapātikānaṃ vaṭṭati, ``tumhe ca tumhe ca gacchathā''ti vattabbaṃ. sace  pana ``aṭṭha bhikkhū detha; bhattaṃ gaṇhatha, aṭṭha patte detha; bhattaṃ gaṇhathā''ti vadati,  paṭipāṭiyā gāhetabbaṃ. gāhentena pana vicchinditvā ``bhatta''nti avadantena ``tumhe  ca tumhe ca gacchathā''ti vutte piṇḍapātikānaṃ vaṭṭati. ``bhante, tumhākaṃ pattaṃ  detha, tumhe ethā''ti vutte pana ``sādhu, upāsakā''ti gantabbaṃ. saṅghato uddisitvā  ``tumhe ethā''ti vuttepi yathāṭhitikāya gāhetabbaṃ.</p>
              <p>[03]nimantanabhattagharato pana pattatthāya āgatassa uddesabhatte vuttanayeneva ṭhitikāya patto dātabbo.  eko ``saṅghato paṭipāṭiyā patta''nti avatvā kevalaṃ ``ekaṃ pattaṃ dethā''ti vatvā  agāhiteyeva patte yassa kassaci pattaṃ gahetvā pūretvā āharati, taṃ pattasāmikasseva  hoti, uddesabhatte viya ṭhitikāya na gāhetabbaṃ. idhāpi yo āgantvā tuṇhībhūto tiṭṭhati,  so ``kassa santikaṃ āgatosī''ti vā ``kassa pattaṃ harissasī''ti vā na vattabbo.</p>
              <p>[03]pucchāsabhāgena hi ``tumhākaṃ santikaṃ āgato, tumhākaṃ pattaṃ harissāmī''ti  vadeyya, tato so bhikkhu bhikkhūhi jigucchanīyo assa. ``kuhiṃ gacchasi, kiṃ karonto  āhiṇḍasī''ti pana vutte ``tassa pattatthāya āgatomhī''ti vadantassa paṭipāṭiyā bhattaṭṭhitikāya  gāhetvā patto dātabbo. ``bhattāharaṇakapattaṃ dethā''ti vuttepi paṭipāṭiyā bhattaṭṭhitikāya  eva dātabbo. sace āharitvā ``sabbo saṅgho bhuñjatū''ti vadati, bhājetvā bhuñjitabbaṃ.  pattasāmikassa atikkantampi ṭhitikaṃ ṭhapetvā aññaṃ paṭipāṭibhattaṃ gāhetabbaṃ.</p>
              <p>[03]eko ^a^M0.0097^ea^ ^a^V0.0096^ea^ pātiyā bhattaṃ āharitvā ``saṅghassa dammī''ti vadati, ālopabhattaṭṭhitikato  paṭṭhāya ālopasaṅkhepena bhājetabbaṃ. sace pana tuṇhībhūto acchati, ``kassa te ābhataṃ,  kassa dātukāmosī''ti na vattabbo. sace pana ``kuhiṃ gacchasi, kiṃ karonto āhiṇḍasī''ti  ^a^P6.1260^ea^ vutte ``saṅghassa me bhattaṃ ābhataṃ, therānaṃ me bhattaṃ ābhata''nti vadati,  gahetvā ālopabhattaṭṭhitikāya bhājetabbaṃ. sace pana evaṃ ābhataṃ bahuṃ hoti, sakalassa  saṅghassa bahu hoti, abhihaṭabhikkhā nāma piṇḍapātikānampi vaṭṭati, ṭhitikāpucchanakiccaṃ  natthi, therāsanato paṭṭhāya pattaṃ pūretvā dātabbaṃ.</p>
              <p>[03]upāsako saṅghattherassa vā ganthadhutaṅgavasena abhiññātassa vā bhattuddesakassa vā pahiṇāti ``amhākaṃ  bhattagahaṇatthāya aṭṭha bhikkhū gahetvā āgacchathā''ti, sacepi ñātiupaṭṭhākehi pesitaṃ  hoti, ime tayo janā pucchituṃ na labhanti, āruḷhāyeva mātikaṃ, saṅghato aṭṭha bhikkhū  uddisāpetvā attanavamehi gantabbaṃ. kasmā? bhikkhusaṅghassa hi ete bhikkhū nissāya  lābho uppajjatīti. ganthadhutaṅgādīhi pana anabhiññāto āvāsikabhikkhu pucchituṃ labhati,  tasmā tena ``kiṃ saṅghato gaṇhāmi, udāhu ye jānāmi, tehi saddhiṃ āgacchāmī''ti mātikaṃ  āropetvā yathā dāyakā vadanti, tathā paṭipajjitabbaṃ. ``tumhākaṃ nissitake vā  ye vā jānātha, te gahetvā ethā''ti vutte pana ye icchanti, tehi saddhiṃ gantuṃ labhati.  sace ``aṭṭha bhikkhū pahiṇathā''ti pesenti, saṅghatova pesetabbā. attanā sace aññasmiṃ  gāme sakkā hoti bhikkhā labhituṃ, añño gāmo gantabbo. na sakkā ce hoti labhituṃ,  soyeva gāmo piṇḍāya pavisitabbo.</p>
              <p>[03]nimantitabhikkhū āsanasālāya nisinnā honti, tatra ce manussā ``patte dethā''ti āgacchanti,  animantitehi na dātabbā. ``ete nimantitabhikkhū''ti vattabbaṃ. ``tumhepi dethā''ti  vutte pana dātuṃ vaṭṭati. ussavādīsu manussā sayameva pariveṇāni ca padhānagharāni ca  gantvā tipiṭake ca dhammakathike ca bhikkhusatenapi saddhiṃ nimantenti. tadā yepi  jānanti, te gahetvā gantuṃ vaṭṭati. kasmā? na hi mahābhikkhusaṅghena atthikā manussā  pariveṇāni ca padhānagharāni gacchanti, sannipātaṭṭhānatova yathāsatti yathābalaṃ bhikkhū   ^a^P6.1261^ea^ gaṇhitvā gacchantīti.</p>
              <p>[03]sace ^a^M0.0098^ea^ ^a^V0.0097^ea^ pana saṅghatthero vā ganthadhutaṅgavasena abhiññātako vā bhattuddesako vā aññatra  vā vassaṃ vasitvā katthaci vā gantvā puna sakaṭṭhānaṃ āgacchanti, manussā ca āgantukassa  sakkāraṃ karonti, ekavāraṃ ye jānanti, te gahetvā gantabbaṃ. paṭibaddhakālato  pana paṭṭhāya dutiyavāre āraddhe saṅghatoyeva gahetvā gantabbaṃ. abhinavāagantukāva hutvā  ñātī vā upaṭṭhāke vā passissāmāti gacchanti, tatra tesaṃ ñātī ca upaṭṭhākā ca sakkāraṃ  karonti. ettha pana ye jānanti, te gahetvā gantuṃ vaṭṭati.</p>
              <p>[03]yo pana atilābhī hoti, sakaṭṭhānañca āgantukaṭṭhānañca ekasadisaṃ, sabbattha manussā saṅghabhattaṃ  sajjetvāva nisīdanti, tena saṅghatova gahetvā gantabbanti ayaṃ nimantane viseso.  avaseso sabbapañho uddesabhatte vuttanayeneva veditabbo. kurundiyaṃ pana ``aṭṭha mahāthere  dethā''ti vutte ``aṭṭha mahātherāva dātabbā''ti vuttaṃ. esa nayo majjhimādīsu.  sace pana avisesetvā ``aṭṭha bhikkhū dethā''ti vadati, saṅghato dātabbā.</p>
              <p>[06] nimantanabhattakathā niṭṭhitā.</p>
            </h4>
          </h3>
          <h3>
            <h3n> salākabhattakathā</h3n>
            <h4>
              <h4n> </h4n>
              <p>[03]^b^salākabhatte^eb^ pana ``anujānāmi, bhikkhave, salākāya vā paṭṭikāya vā upanibandhitvā  opuñjitvā uddisitu''nti vacanato rukkhasāramayāya salākāya vā veḷuvilīvatālapaṇṇādimayāya  paṭṭikāya vā ``asukassa nāma salākabhatta''nti evaṃ akkharāni upanibandhitvā pacchiyaṃ  vā cīvarabhoge vā katvā sabbā salākāyo opuñjitvā punappunaṃ heṭṭhuparivaseneva  āloḷetvā pañcaṅgasamannāgatena bhattuddesakena sace ṭhitikā atthi, ṭhitikato paṭṭhāya;  no ce atthi, therāsanato ^a^P6.1262^ea^ paṭṭhāya salākā dātabbā. pacchā āgatānampi  ekābaddhavasena dūre ṭhitānampi uddesabhatte vuttanayeneva dātabbā.</p>
              <p>[03]sace ^a^M0.0099^ea^ vihārassa samantato bahū gocaragāmā, bhikkhū pana na bahukā, gāmavasenapi  salākāyo pāpuṇanti, ``tumhākaṃ asukagāme salākabhattaṃ pāpuṇātī''ti gāmavaseneva  gāhetabbā. evaṃ gāhentena sacepi ekekasmiṃ gāme nānappakārāni saṭṭhisalākabhattāni,  sabbāni ^a^V0.0098^ea^ gāhitāneva honti, tassa pattagāmasamīpe aññānipi dve tīṇi salākabhattāni  honti, tānipi tasseva dātabbāni. na hi sakkā tesaṃ kāraṇā aññaṃ bhikkhuṃ pahiṇitunti.</p>
              <p>[03]sace ekaccesu gāmesu bahūni salākabhattāni sallakkhetvā sattannampi aṭṭhannampi bhikkhūnaṃ  dātabbāni. dadantena pana catunnaṃ pañcannaṃ bhattānaṃ salākāyo ekato bandhitvā dātabbā.  sace taṃ gāmaṃ atikkamitvā añño gāmo hoti, tasmiñca ekameva salākabhattaṃ, taṃ  pana pātova denti, tampi etesu bhikkhūsu ekassa niggahena datvā ``pātova taṃ gahetvā  pacchā orimagāme itarāni bhattāni gaṇhāhī''ti vattabbo. sace orimagāme salākabhattesu  agāhitesveva gāhitasaññāya gacchati, parabhāgagāme salākabhattaṃ gāhetvā puna vihāraṃ  āgantvā itarāni gāhetvā orimagāmo gantabbo. ``na hi bahisīmāya saṅghalābho gāhetuṃ  labbhatī''ti ayaṃ nayo kurundiyaṃ vutto.</p>
              <p>[03]sace pana bhikkhū bahū honti, gāmavasena salākā na pāpuṇanti, vīthivasena vā vīthiyaṃ  ekagehavasena vā kulavasena vā gāhetabbā. vīthiādīsu ca yattha bahūni bhattāni, tattha  gāme vuttanayeneva bahūnaṃ bhikkhūnaṃ gāhetabbāni. salākāsu asati uddisitvāpi gāhetabbāni.</p>
              <p>[03]salākadāyakena pana vattaṃ jānitabbaṃ. tena hi kālasseva vuṭṭhāya pattacīvaraṃ gahetvā  bhojanasālaṃ gantvā asammaṭṭhaṭṭhānaṃ sammajjitvā pānīyaṃ paribhojanīyaṃ upaṭṭhāpetvā ``idāni  bhikkhūhi vattaṃ kataṃ bhavissatī''ti kālaṃ sallakkhetvā ghaṇṭiṃ paharitvā bhikkhūsu  sannipatitesu paṭhamameva vāragāme ^a^P6.1263^ea^ salākabhattaṃ gāhetabbaṃ. ``tuyhaṃ  asukasmiṃ nāma vāragāme salākā pāpuṇāti tatra gacchā''ti vattabbaṃ.</p>
              <p>[03]sace atirekagāvute gāmo hoti, taṃ divasaṃ gacchantā kilamanti, ``sve tuyhaṃ vāragāme  pāpuṇātī''ti ajjeva gāhetabbaṃ. yo vāragāmaṃ pesiyamāno ^a^M0.0100^ea^ na gacchati,  aññaṃ salākaṃ maggati, na dātabbā. saddhānañhi manussānaṃ puññahāni saṅghassa ca lābhacchedo  hoti, tasmā tassa dutiyepi tatiyepi divase aññā salākā na dātabbā, ``attano pattaṭṭhānaṃ  gantvā ^a^V0.0099^ea^ bhuñjāhī''ti vattabbo, tīṇi pana divasāni agacchantassa vāragāmato orimavāragāme  salākā gāhetabbā. tañce na gaṇhāti, tato paṭṭhāya tassa aññaṃ salākaṃ dātuṃ na  vaṭṭati, daṇḍakammaṃ pana gāḷhaṃ kātabbaṃ, saṭṭhito vā paṇṇāsato vā na parihāpetabbaṃ.  vāragāme gāhetvā vihāravāro gāhetabbo, ``tuyhaṃ vihāravāro pāpuṇātī''ti  vattabbaṃ. vihāravārikassa dve tisso yāgusalākāyo tisso catasso vā bhattasalākāyo  ca dātabbā, nibaddhaṃ katvā pana na dātabbā. yāgubhattadāyakā hi ``amhākaṃ yāgubhattaṃ  vihāragopakāva bhuñjantī''ti aññathattaṃ āpajjeyyuṃ, tasmā aññesu kulesu dātabbā.</p>
              <p>[03]sace vihāravārikānaṃ sabhāgā āharitvā denti, iccetaṃ kusalaṃ; no ce, vāraṃ gāhetvā  tesaṃ yāgubhattaṃ āharāpetabbaṃ. tāva nesaṃ salākā phātikammameva bhavanti, vassaggena  pattaṭṭhāne pana aññampi paṇītabhattasalākaṃ gaṇhituṃ labhantiyeva. atirekauttaribhaṅgassa  ekacārikabhattassa visuṃ ṭhitikaṃ katvā salākā dātabbā.</p>
              <p>[03]sace yena salākā laddhā, so taṃdivasaṃ taṃ bhattaṃ na labhati, punadivase gāhetabbaṃ. bhattameva  labhati, na uttaribhaṅgaṃ; evampi puna gāhetabbaṃ. khīrabhattassa salākāyapi eseva nayo.  sace pana khīrameva labhati, na bhattaṃ; khīralābhato paṭṭhāya puna na gāhetabbaṃ. dve tīṇi  ekacārikabhattāni ekasseva ^a^P6.1264^ea^ pāpuṇanti, dubbhikkhasamaye saṅghanavakena  laddhakāle vijaṭetvā visuṃ gāhetabbāni, pākatikasalākabhattaṃ aladdhassāpi punadivase  gāhetabbaṃ.</p>
              <p>[03]sace khuddako vihāro hoti, sabbe bhikkhū ekasambhogā, ucchusalākaṃ gāhentena yassa  kassaci sammukhībhūtassa pāpetvā mahātherādīnaṃ divā tacchetvā dātuṃ vaṭṭati. rasasalākaṃ  pāpetvā pacchābhattaṃ parissāvetvā vā phāṇitaṃ vā kāretvā piṇḍapātikādīnampi  dātabbaṃ ^a^M0.0101^ea^. āgantukānaṃ āgatānāgatabhāvaṃ ñatvā gāhetabbā, mahāāvāse  ṭhitikaṃ katvā gāhetabbā.</p>
              <p>[03]takkasalākampi sabhāgaṭṭhāne pāpetvā vā pacāpetvā vā dhūmāpetvā vā therānaṃ dātuṃ  vaṭṭati. mahāāvāse vuttanayeneva paṭipajjitabbaṃ phalasalākapūvasalākabhesajjagandhamālasalākāyopi  visuṃ ṭhitikāya gāhetabbā. bhesajjādisalākāyo cettha kiñcāpi piṇḍapātikānampi  vaṭṭanti, salākavasena gāhitattā pana na sāditabbā. aggabhikkhāmattaṃ salākabhattaṃ ^a^V0.0100^ea^ denti,  ṭhitikaṃ pucchitvā gāhetabbaṃ. asatiyā ṭhitikāya therāsanato paṭṭhāya gāhetabbaṃ.  sace tādisāni bhattāni bahūni honti, ekekassa bhikkhuno dve tīṇi dātabbāni; no  ce, ekekameva datvā paṭipāṭiyā gatāya puna therāsanato paṭṭhāya dātabbaṃ. sace antarāva  upacchijjati, ṭhitikā sallakkhetabbā. yadi pana tādisaṃ bhattaṃ nibaddhameva hoti, yassa  pāpuṇāti, so vattabbo ``laddhā vā aladdhā vā svepi gaṇheyyāsī''ti. ekaṃ anibaddhaṃ  hoti, labhanadivase pana yāvadatthaṃ labhati, alabhanadivasā bahutarā honti, taṃ yassa pāpuṇāti,  so alabhitvā ``sve gaṇheyyāsī''ti vattabbo.</p>
              <p>[03]yo salākāsu gāhitāsu pacchā āgacchati, tassa atikkantāva salākā na upaṭṭhāpetvā  dātabbā. salākaṃ nāma ghaṇṭippaharaṇato paṭṭhāya āgantvā hatthaṃ pasārentova labhati.  aññassa āgantvā ^a^P6.1265^ea^ samīpe ṭhitassāpi atikkantā atikkantāva hoti.  sace panassa añño gaṇhanto atthi, sayaṃ anāgatopi labhati. sabhāgaṭṭhāne asuko anāgatoti  ñatvā ``ayaṃ tassa salākā''ti ṭhapetuṃ vaṭṭati. sace ``anāgatassa na dātabbā''ti  katikaṃ karonti, adhammikā hoti. antoupacāre ṭhitassa hi bhājanīyabhaṇḍaṃ pāpuṇāti.  sace pana ``anāgatassa dethā''ti mahāsaddaṃ karonti, daṇḍakammaṃ ṭhapetabbaṃ, ``āgantvā  gaṇhantū''ti vattabbaṃ.</p>
              <p>[03]chappañcasalākā naṭṭhā honti, bhattuddesako dāyakānaṃ nāmaṃ nassarati, so ce naṭṭhasalākā  mahātherassa vā attano vā pāpetvā bhikkhū vadeyya, ``mayā asukagāme salākabhattaṃ  mayhaṃ pāpitaṃ, tumhe tattha laddhaṃ salākabhattaṃ bhuñjeyyāthā''ti, vaṭṭati. vihāre  apāpitaṃ pana āsanasālāya taṃ bhattaṃ labhitvā tattheva pāpetvā bhuñjituṃ ^a^M0.0102^ea^  na vaṭṭati. ``ajja paṭṭhāya mayhaṃ salākabhattaṃ gaṇhathā''ti vutte tatra āsanasālāya gāhetuṃ  na vaṭṭati, vihāraṃ ānetvā gāhetabbaṃ. ``sve paṭṭhāyā''ti vutte pana bhattuddesakassa  ācikkhitabbaṃ ``sve paṭṭhāya asukakulaṃ nāma salākabhattaṃ deti, salākaggāhaṇakāle  sareyyāsī''ti. dubbhikkhe salākabhattaṃ pacchinditvā subhikkhe jāte kiñci disvā  ``ajja paṭṭhāya amhākaṃ salākabhattaṃ gaṇhathā''ti puna paṭṭhapenti, antogāme agāhetvā  vihāraṃ ānetvāva gāhetabbaṃ. idañhi ``salākabhattaṃ'' nāma. uddesabhattasadisaṃ  na hoti, vihārameva sandhāya diyyati, tasmā bahiupacāre gāhetuṃ na vaṭṭati. ``sve  paṭṭhāyā''ti vutte pana vihāre gāhetabbameva.</p>
              <p>[03]gamiko ^a^V0.0101^ea^ bhikkhu yaṃ disābhāgaṃ gantukāmo, tattha aññena vāragāmasalākā laddhā hoti,  taṃ gahetvā itaraṃ bhikkhuṃ ``mayhaṃ pattasalākaṃ tvaṃ gaṇhāhī''ti vatvā gantuṃ vaṭṭati.  tena pana upacārasīmaṃ anatikkanteyeva tasmiṃ tassa salākā gāhetabbā.</p>
              <p>[03]chaḍḍitavihāre manussā bodhicetiyādīni jaggitvā bhuñjantūti ^a^P6.1266^ea^ salākabhattaṃ  paṭṭhapenti, bhikkhū sakaṭṭhānesu vasitvā kālasseva gantvā tattha vattaṃ karitvā taṃ  bhattaṃ bhuñjanti, vaṭṭati. sace tesu svātanāya attano pāpetvā gatesu āgantuko  bhikkhu chaḍḍitavihāre vasitvā kālasseva vattaṃ katvā ghaṇṭiṃ paharitvā salākabhattaṃ  attano pāpetvā āsanasālaṃ gacchati, sova tassa bhattassa issaro. yo pana bhikkhūsu  vattaṃ karontesuyeva bhūmiyaṃ dve tayo sammuñjanippahāre datvā ghaṇṭiṃ paharitvā  ``dhuragāme salākabhattaṃ mayhaṃ pāpuṇātī''ti gacchati, tassa taṃ corikāya gahitattā  na pāpuṇāti, vattaṃ katvā pāpetvā pacchā gatabhikkhūnaṃyeva hoti.</p>
              <p>[03]eko gāmo atidūre hoti, bhikkhū niccaṃ gantuṃ na icchanti, manussā ``mayaṃ puññena  paribāhirā homā''ti vadanti, ye tassa gāmassa āsannavihāre sabhāgabhikkhū, te vattabbā  ``imesaṃ bhikkhūnaṃ anāgatadivase tumhe bhuñjathā''ti. salākā pana devasikaṃ pāpetabbā,  tā ca kho pana ghaṇṭippaharaṇamattena vā pacchicālanamattena vā pāpitā na honti, pacchiṃ pana  gahetvā ^a^M0.0103^ea^ salākā pīṭhake ākiritabbā, pacchi pana mukhavaṭṭiyaṃ na gahetabbā.  sace hi tattha ahi vā vicchiko vā bhaveyya, dukkhaṃ uppādeyya; tasmā heṭṭhā gahetvā  pacchiṃ parammukhaṃ katvā salākā ākiritabbā ``sacepi sappo bhavissati, ettova  palāyissatī''ti. evaṃ salākā ākiritvā gāmādivasena pubbe vuttanayeneva gāhetabbā.  apica ekaṃ mahātherassa pāpetvā ``avasesā mayhaṃ pāpuṇantī''ti attano pāpetvā  vattaṃ katvā cetiyaṃ vanditvā vitakkamāḷake ṭhitehi bhikkhūhi ``pāpitā, āvuso,  salākā''ti vutte ``āma, bhante, tumhe gatagatagāme salākabhattaṃ gaṇhathā''ti vattabbaṃ;  evaṃ pāpitāpi hi supāpitāva honti.</p>
              <p>[03]bhikkhū sabbarattiṃ dhammasavanatthaṃ ^a^P6.1267^ea^ aññaṃ vihāraṃ gacchantā ``mayaṃ tattha dānaṃ  aggahetvāva amhākaṃ gocaragāmeva piṇḍāya caritvā āgamissāmā''ti salākā aggahetvāva  gatā, vihāre therassa pattasalākabhattaṃ bhuñjituṃ āgacchanti, vaṭṭati. atha mahātheropi  ``ahaṃ idha kiṃ karomī''ti ^a^V0.0102^ea^ tehiyeva saddhiṃ gacchati, tehi gatavihāre abhuñjitvāva  gocaragāmaṃ anuppattehi ``detha, bhante, patte salākayāguādīni āharissāmā''ti vutte  pattā na dātabbā. ``kasmā, bhante, na dethā''ti ``vihāraṭṭhakaṃ bhattaṃ vihāre  vutthānaṃ pāpuṇāti, mayaṃ aññasmiṃ vihāre vutthā''ti. ``detha, bhante, na mayaṃ  vihāre pālikāya dema, tumhākaṃ dema, gaṇhatha amhākaṃ bhikkha''nti vutte pana  vaṭṭati.</p>
              <p>[06] salākabhattakathā niṭṭhitā.</p>
            </h4>
          </h3>
          <h3>
            <h3n> pakkhikabhattādikathā</h3n>
            <h4>
              <h4n> </h4n>
              <p>[03]pakkhikādīsu pana yaṃ abhilakkhitesu cātuddasī pañcadasī pañcamī aṭṭhamīti imesu pakkhesu  kammappasutehi uposathaṃ kātuṃ satikaraṇatthāya diyyati, taṃ ^b^pakkhikaṃ^eb^ nāma.  taṃ salākabhattagatikameva hoti, gāhetvā bhuñjitabbaṃ. sace salākabhattampi pakkhikabhattampi  bahu sabbesaṃ vinivijjhitvā gacchati, dvepi bhattāni visuṃ visuṃ gāhetabbāni. sace  bhikkhusaṅgho mahā, pakkhikaṃ gāhetvā tassa ṭhitikāya salākabhattaṃ gāhetabbaṃ ^a^M0.0104^ea^,  salākabhattaṃ vā gāhāpetvā tassa ṭhitikāya pakkhikaṃ gāhetabbaṃ. yesaṃ na pāpuṇāti,  te piṇḍāya carissanti. sace dvepi bhattāni bahūni, bhikkhū mandā; salākabhattaṃ  nāma devasikaṃ labbhati, tasmā taṃ ṭhapetvā ``pakkhikaṃ āvuso bhuñjathā''ti pakkhikameva  gāhetabbaṃ. pakkhikaṃ paṇītaṃ denti, visuṃ ṭhitikā kātabbā. ``sve pakkho''ti  ajja pakkhikaṃ na gāhetabbaṃ. sace pana ^a^P6.1268^ea^ dāyakā vadanti ``sve amhākaṃ  ghare lūkhabhattaṃ bhavissati, ajjeva pakkhikabhattaṃ uddisathā''ti, evaṃ vaṭṭati.</p>
              <p>[03]^b^uposathikaṃ^eb^ nāma anvaḍḍhamāse uposathaṅgāni samādiyitvā yaṃ attanā bhuñjati, tadeva  diyyati. ^b^pāṭipadikaṃ^eb^ nāma ``uposathe bahū saddhā pasannā bhikkhūnaṃ sakkāraṃ karonti,  pāṭipade pana bhikkhū kilamanti, pāṭipade dinnaṃ dubbhikkhadānasadisaṃ mahapphalaṃ hoti,  uposathakammena vā parisuddhasīlānaṃ dutiyadivase dinnaṃ mahapphalaṃ hotī''ti sallakkhetvā  pāṭipade diyyanakadānaṃ, tampi ubhayaṃ salākabhattagatikameva. iti imāni sattapi bhattāni  piṇḍapātikānaṃ na vaṭṭanti, dhutaṅgabhedaṃ karontiyeva.</p>
              <p>[03]aparānipi ^a^V0.0103^ea^ cīvarakkhandhake visākhāya varaṃ yācitvā dinnāni āgantukabhattaṃ gamiyabhattaṃ  gilānabhattaṃ gilānupaṭṭhākabhattanti cattāri bhattāni pāḷiyaṃ āgatāneva, tattha  āgantukānaṃ dinnaṃ bhattaṃ ^b^``āgantukabhattaṃ''^eb^. esa nayo sesesu. sace panettha  āgantukabhattānipi āgantukāpi bahū honti, sabbesaṃ ekekaṃ gāhetabbaṃ, bhattesu  appahontesu ṭhitikāya gāhetabbaṃ. eko āgantuko paṭhamameva āgantvā sabbaṃ āgantukabhattaṃ  attano gāhetvā nisīdati, sabbaṃ tasseva hoti, pacchā āgatehi āgantukehi tena  dinnāni paribhuñjitabbāni. tenapi ekaṃ attano gahetvā sesāni dātabbāni. ayaṃ  uḷāro.</p>
              <p>[03]sace pana yo paṭhamaṃ āgantvāpi attano aggahetvā tuṇhībhūto nisīdati, pacchā āgatehi  saddhiṃ paṭipāṭiyā gaṇhitabbaṃ. sace niccaṃ āgantukā āgacchanti, āgatadivaseyeva  bhuñjitabbaṃ, antarantarā ce āgacchanti, dve tīṇi divasāni bhuñjitabbaṃ. mahāpaccariyaṃ  pana ``satta divasāni bhuñjituṃ vaṭṭatī''ti vuttaṃ.</p>
              <p>[03]āvāsiko ^a^M0.0105^ea^ katthaci gantvā āgato, tenāpi āgantukabhattaṃ paribhuñjitabbaṃ.  sace pana taṃ vihāre nibandhāpitaṃ hoti, vihāre gāhetabbaṃ. atha vihāro ^a^P6.1269^ea^  dūre hoti, āsanasālāya nibandhāpitaṃ āsanasālāya gāhetabbaṃ. sace pana dāyakā  ``āgantukesu asati āvāsikāpi paribhuñjantū''ti vadanti, vaṭṭati.</p>
              <p>[03]^b^gamiyabhattepi^eb^ ayameva kathāmaggo. ayaṃ pana viseso -- āgantuko āgantukabhattameva  labhati, gamiko āgantukabhattampi gamiyabhattampi. āvāsikopi pakkamitukāmo  gamiko hoti; gamiyabhattaṃ labhati. yathā pana āgantukabhattaṃ; evamidaṃ dve vā tīṇi  vā satta vā divasāni na labbhati. ``gamissāmī''ti bhutto taṃdivasaṃ kenacideva  kāraṇena na gato, punadivasepi bhuñjituṃ vaṭṭati, saussāhattā. ``gamissāmī''ti  bhuttassa corā vā panthaṃ rundhanti udakaṃ vā, devo vā vassati, sattho vā na gacchati,  saussāhena bhuñjitabbaṃ. ete upaddave olokentena ``dve tayo divase bhuñjituṃ  vaṭṭatī''ti mahāpaccariyaṃ vuttaṃ. ``gamissāmī''ti pana lesaṃ oḍḍetvā bhuñjituṃ  na labhati.</p>
              <p>[03]^b^gilānabhattampi^eb^ sace sabbesaṃ gilānānaṃ pahoti, sabbesaṃ dātabbaṃ; no ce, ṭhitikaṃ  katvā ^a^V0.0104^ea^ gāhetabbaṃ. eko gilāno arogarūpo sakkoti antogāmaṃ gantuṃ, eko na  sakkoti, ayaṃ ^b^``mahāgilāno''^eb^ nāma. etassa gilānabhattaṃ dātabbaṃ. dve mahāgilānā --  eko lābhī abhiññāto bahuṃ khādanīyaṃ bhojanīyaṃ labhati, eko anātho appalābhatāya antogāmaṃ  pavisati -- etassa gilānabhattaṃ dātabbaṃ. gilānabhatte pana divasaparicchedo natthi. yāva  rogo na vūpasammati, sappāyabhojanaṃ abhuñjanto na yāpeti, tāva bhuñjitabbaṃ. yadā pana  missakayāguṃ vā missakabhattaṃ vā bhuttassāpi rogo na kuppati, tato paṭṭhāya na bhuñjitabbaṃ.</p>
              <p>[03]^b^gilānupaṭṭhākabhattampi^eb^ yaṃ sabbesaṃ pahoti, taṃ sabbesaṃ dātabbaṃ; no ce pahoti, ṭhitikaṃ  katvā gāhetabbaṃ. idampi dvīsu gilānesu ^a^P6.1270^ea^ mahāgilānupaṭṭhākassa  gāhetabbaṃ, dvīsu mahāgilānesu anāthagilānupaṭṭhākassa. yaṃ kulaṃ gilānabhattampi deti  gilānupaṭṭhākabhattampi, tattha ^a^M0.0106^ea^ yassa gilānassa bhattaṃ pāpuṇāti tadupaṭṭhākassāpi  tattheva gāhetabbaṃ. gilānupaṭṭhākabhattepi divasaparicchedo natthi, yāva gilāno labhati,  tāvassa upaṭṭhākopi labhatīti. imāni cattāri bhattāni sace evaṃ dinnāni honti  ``āgantukagamikagilānupaṭṭhākā mama bhikkhaṃ gaṇhantū''ti, piṇḍapātikānampi vaṭṭati.  sace pana āgantukādīnaṃ bhattaṃ nibandhāpemi, ``mama bhattaṃ gaṇhantū''ti evaṃ dinnāni  honti, piṇḍapātikānaṃ na vaṭṭati.</p>
              <p>[03]aparānipi ``dhurabhattaṃ, kuṭibhattaṃ, vārabhatta''nti tīṇi bhattāni. tattha ^b^dhurabhatta^eb^nti  niccabhattaṃ vuccati, taṃ duvidhaṃ -- saṅghikaṃ puggalikañca. tattha yaṃ ``saṅghassa dhurabhattaṃ  demā''ti nibandhāpitaṃ, taṃ salākabhattagatikaṃ. ``mama nibaddhaṃ bhikkhaṃ gaṇhantū''ti  vatvā dinnaṃ pana piṇḍapātikānampi vaṭṭati. puggalikepi ``tumhākaṃ dhurabhattaṃ dammī''ti  vutte piṇḍapātiko ce, na vaṭṭati. ``mama nibaddhaṃ bhikkhaṃ gaṇhathā''ti vutte pana  vaṭṭati, sāditabbaṃ. sacepi pacchā katipāhe vītivatte ``dhurabhattaṃ gaṇhathā''ti vadati,  mūle suṭṭhu sampaṭicchitattā vaṭṭati.</p>
              <p>[03]^b^kuṭibhattaṃ^eb^ nāma yaṃ saṅghassa āvāsaṃ kāretvā ``amhākaṃ senāsanavāsino amhākaṃyeva  bhattaṃ gaṇhantū''ti evaṃ nibandhāpitaṃ, taṃ salākabhattagatikameva hoti, gahetvā bhuñjitabbaṃ.  ``amhākaṃ senāsanavāsino amhākaṃyeva bhikkhaṃ gaṇhantū''ti vutte pana piṇḍapātikānampi  vaṭṭati ^a^V0.0105^ea^. yaṃ pana puggale pasīditvā tassa vā āvāsaṃ katvā ``tumhākaṃ demā''ti  dinnaṃ, taṃ tasseva hoti, tasmiṃ katthaci gate nissitakehi bhuñjitabbaṃ.</p>
              <p>[03]^b^vārabhattaṃ^eb^ nāma dubbhikkhasamaye ``vārena bhikkhū ^a^P6.1271^ea^ jaggissāmā''ti  dhuragehato paṭṭhāya dinnaṃ, tampi bhikkhāvacanena dinnaṃ piṇḍapātikānaṃ vaṭṭati. ``vārabhatta''nti  vutte pana salākabhattagatikaṃ hoti. sace taṇḍulādīni pesenti, ``sāmaṇerā pacitvā  dentū''ti, piṇḍapātikānaṃ vaṭṭati. iti imāni ca tīṇi āgantukabhattādīni ca cattārīti  satta, tāni saṅghabhattādīhi saha cuddasa bhattāni honti.</p>
              <p>[03]aṭṭhakathāyaṃ pana vihārabhattaṃ, aṭṭhakabhattaṃ, catukkabhattaṃ, guḷhakabhattanti aññānipi  cattāri bhattāni vuttāni. tattha ^b^vihārabhattaṃ^eb^ nāma vihāre tatruppādabhattaṃ, taṃ  saṅghabhattena gahitaṃ. taṃ pana tissamahāvihāracittalapabbatādīsu paṭisambhidāpattehi khīṇāsavehi  yathā piṇḍapātikānampi sakkā ^a^M0.0107^ea^ hoti paribhuñjituṃ, tathā paṭiggahitattā  tādisesu ṭhānesu piṇḍapātikānampi vaṭṭati. ``aṭṭhannaṃ bhikkhūnaṃ dema, catunnaṃ  demā''ti evaṃ dinnaṃ pana ^b^aṭṭhakabhattañceva catukkabhattañca;^eb^ tampi bhikkhāvacanena dinnaṃ  piṇḍapātikānaṃ vaṭṭati. mahābhisaṅkhārikena atirasakapūvena pattaṃ pūretvā thaketvā  dinnaṃ ^b^guḷhakabhattaṃ^eb^ nāma. imāni tīṇi salākabhattagatikāneva.</p>
              <p>[03]aparampi ^b^guḷakabhattaṃ^eb^ nāma atthi, idhekacce manussā mahādhammasavanañca vihārapūjañca  kāretvā sakalasaṅghassa dātuṃ na sakkomāti, ``dve tīṇi bhikkhusatāni amhākaṃ bhikkhaṃ  gaṇhantū''ti bhikkhuparicchedajānanatthaṃ guḷake denti, idaṃ piṇḍapātikānampi vaṭṭati.  iti cīvarakkhandhake cīvarabhājanīyaṃ, imasmiṃ pana senāsanakkhandhake senāsanabhājanīyañceva  piṇḍapātabhājanīyañca vuttaṃ.</p>
              <p>[03]gilānapaccayabhājanīyaṃ pana evaṃ veditabbaṃ -- sappiādīsu bhesajjesu rājarājamahāmattā  sappissa tāva kumbhasatampi kumbhasahassampi vihāraṃ pesenti, ghaṇṭiṃ paharitvā  therāsanato paṭṭhāya gahitabhājanaṃ pūretvā dātabbaṃ ^a^P6.1272^ea^, piṇḍapātikānampi vaṭṭati.  sace alasajātikā mahātherā ^a^V0.0106^ea^ pacchā āgacchanti, ``bhante, vīsativassānaṃ diyyati,  tumhākaṃ ṭhitikā atikkantā''ti na vattabbā, ṭhitikaṃ ṭhapetvā tesaṃ datvā pacchā  ṭhitikāya dātabbaṃ.</p>
              <p>[03]``asukavihāre bahu sappi uppanna''nti sutvā yojanantaravihāratopi bhikkhū āgacchanti,  sampattasampattānaṃ ṭhitaṭṭhānato paṭṭhāya dātabbaṃ. asampattānampi upacārasīmaṃ paviṭṭhānaṃ  antevāsikādīsu gaṇhantesu dātabbameva. ``bahiupacārasīmāya ṭhitānaṃ dethā''ti  vadanti, na dātabbaṃ. sace pana upacārasīmaṃ okkantehi ekābaddhā hutvā attano  vihāradvāre vā antovihāreyeva vā honti, parisāvasena vaḍḍhitā nāma sīmā hoti,  tasmā dātabbaṃ. saṅghanavakassa dinnepi pacchā āgatānaṃ dātabbameva. dutiyabhāge pana therāsanaṃ  āruḷhe pacchā āgatānaṃ paṭhamabhāgo na pāpuṇāti, dutiyabhāgato vassaggena dātabbaṃ.  upacārasīmaṃ pavisitvā yattha katthaci dinnaṃ hoti, sabbasannipātaṭṭhāneyeva bhājetabbaṃ.</p>
              <p>[03]yasmiṃ vihāre dasa bhikkhū, daseva ca sappikumbhā diyyanti, ekekakumbhavaseneva  bhājetabbaṃ. eko sappikumbho hoti, dasa bhikkhūhi bhājetvā ^a^M0.0108^ea^ gahetabbaṃ.  sace yathāṭhitaṃyeva ``amhākaṃ pāpuṇātī''ti gaṇhanti, duggahitaṃ; gatagataṭṭhāne saṅghikameva  hoti. kumbhaṃ pana āvajjetvā thālake thokaṃ sappiṃ katvā ``idaṃ mahātherassa pāpuṇāti,  avasesaṃ amhākaṃ pāpuṇātī''ti vatvā tampi kumbheyeva ākiritvā yathicchitaṃ gahetvā  gantuṃ vaṭṭati. sace thinaṃ sappi hoti, lekhaṃ katvā ``lekhato parabhāgo mahātherassa pāpuṇāti,  avasesaṃ amhāka''nti gahitampi suggahitaṃ, vuttaparicchedato ūnādhikesupi bhikkhūsu  ca sappikumbhesu ca etenevupāyena bhājetabbaṃ.</p>
              <p>[03]sace paneko bhikkhu, ekopi kumbho hoti, ghaṇṭiṃ paharitvā ``ayaṃ mayhaṃ ^a^P6.1273^ea^  pāpuṇātī''tipi gahetuṃ vaṭṭati. ``ayaṃ paṭhamabhāgo mayhaṃ pāpuṇāti, ayaṃ dutiyabhāgo''ti  evaṃ thokaṃ thokampi pāpetuṃ vaṭṭati. esa nayo navanītādīsupi. yasmiṃ pana vippasanne  tilatelādimhi lekhā na santiṭṭhati, taṃ uddharitvā bhājetabbaṃ. siṅgiveramaricādibhesajjampi  avasesapattathālakādisamaṇaparikkhāropi sabbo vuttānurūpeneva nayena suṭṭhu sallakkhetvā  bhājetabboti.</p>
              <p>[21] pāḷiṃ ^a^V0.0107^ea^ aṭṭhakathañceva, oloketvā vicakkhaṇo.</p>
              <p>[22] saṅghike paccaye evaṃ, appamattova bhājayeti..</p>
              <p>[06] iti sabbākārena paccayabhājanīyakathā niṭṭhitā.</p>
              <p>[03]sammannitvā ṭhapitayāgubhājakādīhi bhājanīyaṭṭhānaṃ āgatamanussānaṃ anāpucchitvāva upaḍḍhabhāgo  dātabbo, asammatehi pana apaloketvā dātabbo. sammatena appamattakavissajjanakena bhikkhunā  cīvarakammaṃ karontassa ``sūciṃ dehī''ti vadato ekā dīghā, ekā rassāti dve  sūciyo dātabbā. ``avibhattaṃ saṅghikaṃ bhaṇḍa''nti pucchitabbakiccaṃ natthi. pipphalakatthikassa  eko pipphalako, addhānakantāraṃ paṭipajjitukāmassa upāhanayugaḷaṃ, kāyabandhanatthikassa  kāyabandhanaṃ, ``aṃsabaddhako me jiṇṇo''ti āgatassa aṃsabaddhako, parissāvanatthikassa  parissāvanaṃ dātabbaṃ. dhammakaraṇatthikassa dhammakaraṇo. sace paṭako na hoti, dhammakaraṇo  paṭakena saddhiṃ dātabbo. ``āgantukapaṭṭaṃ āropessāmī''ti yācantassa ^a^M0.0109^ea^  kusiyā ca aḍḍhakusiyā ca pahonakaṃ dātabbaṃ. ``maṇḍalaṃ nappahotī''ti āgatassa maṇḍalaṃ  ekaṃ dātabbaṃ, aḍḍhamaṇḍalāni dve dātabbāni. dve maṇḍalāni yācantassa na dātabbāni.  anuvātaparibhaṇḍatthikassa ^a^P6.1274^ea^ ekassa cīvarassa pahonakaṃ dātabbaṃ. sappinavanītādiatthikassa  gilānassa ekaṃ bhesajjaṃ nāḷimattaṃ katvā tato tatiyakoṭṭhāso dātabbo. evaṃ tīṇi  divasāni datvā nāḷiyā paripuṇṇāya catutthadivasato paṭṭhāya saṅghaṃ pucchitvā dātabbaṃ.  guḷapiṇḍepi ekadivasaṃ tatiyabhāgo dātabbo. evaṃ tīhi divasehi niṭṭhite piṇḍe tato  paraṃ saṅghaṃ pucchitvā dātabbaṃ. sesaṃ sabbattha uttānamevāti.</p>
              <p>[06] pakkhikabhattādikathā niṭṭhitā.</p>
              <p>[06] senāsanakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 7. saṅghabhedakakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> chasakyapabbajjākathā</h3n>
            <h4>
              <h4n> </h4n>
              <p>[03] 330^b^.^eb^ saṅghabhedakakkhandhake ^a^M0.0110^ea^ ^a^V0.0108^ea^ ^b^abhiññātā abhiññātā^eb^ti pākaṭā pākaṭā.  ^b^sakyakumārā^eb^ nāma kāḷudāyippabhutayo dasa dūtā saddhiṃ parivārehi aññe ca bahū  janā. ^b^amhāka^eb^nti amhesu; amhākaṃ kulatoti vā vuttaṃ hoti. ^b^gharāvāsatthaṃ  anusāsissāmī^eb^ti gharāvāse yaṃ kattabbaṃ, taṃ jānāpessāmi. ^b^udakaṃ ninnetabba^eb^nti  yathā udakaṃ sabbaṭṭhāne samaṃ hoti, evaṃ kātabbaṃ. ^b^niddhāpetabba^eb^nti tiṇāni uddharitabbāni.  ^b^bhusikā uddharāpetabbā^eb^ti sukhumapalālamissadhaññā palālikā palāpetabbā. ^b^opunāpetabba^eb^nti  sukhumapalālaṃ apanetabbaṃ. ^b^tvaññeva gharāvāsatthena upajānāhī^eb^ti tvaññeva gharāvāsatthaṃ  jānāhi. ^b^ahaṃ tayā yathāsukhaṃ pabbajāhī^eb^ti ettha ahaṃ tayā saddhiṃ pabbajissāmīti  sahāyasinehena sahasā vattukāmo hutvā puna rajjasirilobhena parikaḍḍhiyamānahadayo ``ahaṃ  tayā''ti ettakameva vatvā sesaṃ vattuṃ nāsakkhīti evamattho veditabbo ^a^P6.1275^ea^.</p>
              <p>[03] 331^b^.^eb^ ^b^nippātitā^eb^ti nikkhamitā. ^b^mānassino^eb^ti mānassayino; mānanissitāti  vuttaṃ hoti.</p>
              <p>[03] 332^b^.^eb^ ^b^yassantarato na santi kopā^eb^ti tatiyamaggena samūhatattā yassa citte kopā  na santi. yasmā pana ^b^bhavo^eb^ti sampatti, ^b^vibhavo^eb^ti vipatti; tathā bhavoti vuḍḍhi,  vibhavoti hāni; bhavoti sassataṃ, vibhavoti ucchedo; bhavoti puññaṃ, vibhavoti  pāpaṃ; vibhavoti ca abhavoti ca atthato ekameva, tasmā ^b^itibhavābhavatañca vītivatto^eb^ti  ettha yā esā sampattivipattivuḍḍhihānisassatucchedapuññapāpavasena ^a^V0.0109^ea^ iti anekappakārā  bhavābhavatā vuccati; catūhipi maggehi yathāsambhavaṃ tena tena nayena taṃ itibhavābhavatañca vītivattoti  evamattho daṭṭhabbo. ^b^nānubhavantī^eb^ti na sampāpuṇanti; tassa dassanaṃ devānampi dullabhanti  adhippāyo.</p>
              <p>[03] 333^b^.^eb^ ^b^ahimekhalikā^eb^ti ahiṃ kaṭiyaṃ bandhitvā. ^b^ucchaṅge^eb^ti aṅke.</p>
              <p>[03] 334^b^.^eb^ ^b^sammannatī^eb^ti ^a^M0.0111^ea^ sammāneti. ^b^yaṃ tumo karissatī^eb^ti yaṃ so karissati.</p>
              <p>[06] chasakyapabbajjākathā niṭṭhitā.</p>
            </h4>
          </h3>
          <h3>
            <h3n> pakāsanīyakammādikathā</h3n>
            <h4>
              <h4n> </h4n>
              <p>[03] 336^b^.^eb^ ^b^kheḷāsakassā^eb^ti ettha micchājīvena uppannapaccayā ariyehi vantabbā kheḷasadisā,  tathārūpe paccaye ayaṃ ajjhoharatīti katvā kheḷāsakoti bhagavatā vutto.</p>
              <p>[03] 340^b^.^eb^ ^b^patthaddhena kāyenā^eb^ti potthakarūpasadisena niccalena kāyena.</p>
              <p>[03] 342^b^.^eb^ ^b^mayaṃ kho bhaṇe rājañātakā nāmā^eb^ti rājā amhe jānātīti rājañātakassa  bhāvena attānaṃ ukkaṃsanto āha. ^b^pahaṭṭhakaṇṇavālo^eb^ti bandhane niccale katvā.</p>
              <p>[03]^b^dukkhañhi kuñjara nāgamāsado^eb^ti bho kuñjara buddhanāgaṃ āsādanaṃ vadhakacittena  upagamanaṃ nāma dukkhaṃ. ^b^nāgahatassā^eb^ti buddhanāgaṃ ghātakassa.</p>
              <p>[03]^b^paṭikuṭiyova osakkī^eb^ti tathāgatābhimukhoyeva piṭṭhimehi pādehi avasakki. ^b^alakkhiko^eb^ti  ettha na lakkhetīti alakkhiko; na jānātīti attho ^a^P6.1276^ea^, ahaṃ pāpakammaṃ  karomīti na jānāti. na lakkhitabboti vā alakkhiko; na passitabboti attho.</p>
              <p>[03] 343^b^.^eb^ ^b^tikabhojana^eb^nti ettha tīhi janehi bhuñjitabbabhojanaṃ. ^b^taṃ paññāpessāmī^eb^ti  taṃ anujānissāmi ^a^V0.0110^ea^. gaṇabhojane pana yathādhammo kāretabboti. ^b^pañcavatthuyācanakathā^eb^  saṅghādisesavaṇṇanāyaṃ vuttā. ^b^kappa^eb^nti āyukappaṃ. ^b^brahmaṃ puñña^eb^nti seṭṭhaṃ  puññaṃ. ^b^kappaṃ saggamhī^eb^ti āyukappameva.</p>
              <p>[06] pakāsanīyakammādikathā niṭṭhitā.</p>
            </h4>
          </h3>
          <h3>
            <h3n> saṅghabhedakakathā</h3n>
            <h4>
              <h4n> </h4n>
              <p>[03] 344^b^.^eb^ ^b^atha kho devadatto saṅghaṃ bhinditvā^eb^ti so kira evaṃ salākaṃ gāhetvā tattheva  āveṇikaṃ uposathaṃ katvā gato, tenetaṃ vuttaṃ.</p>
              <p>[03] 345^b^.^eb^ ^b^piṭṭhi^eb^ ^a^M0.0112^ea^ ^b^me āgilāyatī^eb^ti ciranisajjāya vedanābhibhūtā bādhati.  ^b^tamahaṃ āyamissāmī^eb^ti taṃ ahaṃ pasāressāmi. ^b^ādesanāpāṭihāriyānusāsanī^eb^  nāma ``evampi te mano, tathāpi te mano''ti evaṃ parassa cittaṃ jānitvā tadanurūpā  dhammadesanā.</p>
              <p>[03] 346^b^.^eb^ ^b^mamānukubba^eb^nti mamānukiriyaṃ kurumāno. ^b^kapaṇo^eb^ti dukkhito.  ^b^mahāvarāhassā^eb^ti mahānāgassa. ^b^mahiṃ vikubbato^eb^ti pathaviṃ padālentassa. ^b^bhisaṃ  ghasamānassā^eb^ti bhisaṃ khādantassa. ^b^nadīsu jaggato^eb^ti ettha so kira hatthināgo sāyanhasamayaṃ  taṃ nadināmakaṃ pokkharaṇiṃ ogāhetvā kilanto sabbarattiṃ vītināmesi, jālikaṃ  karoti, tena vuttaṃ ``nadīsu jaggato''ti.</p>
              <p>[03] 347^b^.^eb^ ^b^sutā^eb^ti sotā. ^b^asandiddho ca akkhātī^eb^ti nissandeho hutvā akkhāti anusandhivasena  yojetvā yojetvā.</p>
              <p>[03] 350^b^.^eb^ apāye nibbattissatīti ^b^āpāyiko^eb^. evaṃ ^b^nerayiko^eb^. kappaṃ ṭhassatīti  ^b^kappaṭṭho^eb^. idāni buddhasahassenāpi tikicchituṃ na sakkāti ^b^atekiccho^eb^.</p>
              <p>[03]^b^mā jātu koci lokasmi^eb^nti mā kadācipi koci satto lokasmiṃ. ^b^udapajjathā^eb^ti  upapajjatha ^a^V0.0111^ea^. ^b^jalaṃva yasasā aṭṭhā^eb^ti yasasā jalanto viya ṭhito. ^b^devadattoti me  suta^eb^nti ``īdiso devadatto''ti bhagavatā sutampi atthi, tadeva gahetvā idaṃ  vuttaṃ. ^b^so pamādamanuciṇṇo^eb^ti ettha pamādaṃ anucinātīti anuciṇṇo, pamādo  ^a^P6.1277^ea^ appahīnoti attho. ^b^āsajja na^eb^nti pāpakena cittena patvā, visosetvāti  vā attho. ^b^avīcinirayaṃ patto^eb^ti idaṃ pana āsīsāyaṃ atītavacanaṃ. ^b^bhesmā^eb^ti  bhayānako.</p>
              <p>[06] saṅghabhedakakathā niṭṭhitā.</p>
            </h4>
          </h3>
          <h3>
            <h3n> upālipañhākathā</h3n>
            <h4>
              <h4n> </h4n>
              <p>[03] 351^b^.^eb^ ^b^ekato upāli eko^eb^ti dhammavādipakkhe eko. ^b^ekato dve^eb^ti adhammavādipakkhe  dve. ^b^catuttho anussāvetī^eb^ti saṅghaṃ bhindissāmīti adhammavādicatuttho ^a^M0.0113^ea^  hutvā anussāveti; anunayanto sāveti ``na tumhākaṃyeva narakabhayaṃ atthi, amhākampi  atthi, na amhākaṃ avīcimaggo pihito, na mayaṃ akusalā na bhāyāma. yadi hi ayaṃ  adhammo avinayo asatthusāsanaṃ vā bhaveyya, na mayaṃ gaṇheyyāmā''tiādinā nayena ``adhammaṃ  dhammo''ti evaṃ aṭṭhārasa bhedakaravatthūni bodhetīti attho. ^b^salākaṃ gāhetī^eb^ti evaṃ  anussāvetvā pana ``idaṃ gaṇhatha, idaṃ rocethā''ti vadanto salākaṃ gāheti.</p>
              <p>[03]^b^ekato upāli dve hontī^eb^tiādīsupi eseva nayo. ^b^evaṃ kho upāli saṅgharāji  ceva hoti saṅghabhedo cā^eb^ti evaṃ hoti; na pana ettāvatā saṅgho bhinno hoti.</p>
              <p>[03]^b^bhikkhu kho upāli pakatatto samānasaṃvāsako samānasīmāyaṃ ṭhito saṅghaṃ bhindatī^eb^ti  ettha siyā evaṃ ``devadatto kathaṃ pakatatto''ti. kathaṃ tāva na pakatatto, rañño  ghātāpitattā ruhiruppādassa ca katattāti? tattha vadāma -- āṇattiyā tāva viraddhattā  rañño ghātāpanaṃ natthi. ``tena hi tvaṃ, kumāra, pitaraṃ hantvā rājā hohi, ahaṃ  bhagavantaṃ hantvā buddho bhavissāmī''ti evañhi tassa āṇatti. kumāro pana rājā hutvā  pacchā pitaraṃ māresi; evaṃ tāva āṇattiyā viraddhattā rañño ghātāpanaṃ natthi. ruhiruppāde  pana katamatteyeva ruhiruppādapaccayā ^a^V0.0112^ea^ bhagavatā abhabbatā na vuttā, na ca sakkā bhagavato  vacanaṃ vināyeva tassa abhabbatā āropetuṃ.</p>
              <p>[02] ``ruhiruppādako, bhikkhave, anupasampanno na upasampādetabbo, upasampanno nāsetabbo''ti --</p>
              <p>[03]idaṃ pana bhagavatā ^a^P6.1278^ea^ saṅghabhedato pacchā vuttaṃ, tasmā pakatatteneva tena saṅgho  bhinnoti.</p>
              <p>[03]^b^adhammaṃ dhammoti dīpentī^eb^tiādīsu aṭṭhārasasu bhedakaravatthūsu suttantapariyāyena tāva  dasa kusalakammapathā dhammo, dasa akusalakammapathā adhammo. tathā cattāro satipaṭṭhānā,  cattāro sammappadhānā, cattāro iddhipādā, pañcindriyāni, pañca balāni, satta  bojjhaṅgā, ariyo aṭṭhaṅgiko maggoti sattatiṃsa bodhipakkhiyadhammā dhammo nāma; tayo  satipaṭṭhānā ^a^M0.0114^ea^, tayo sammappadhānā, tayo iddhipādā, cha indriyāni, cha  balāni, aṭṭha bojjhaṅgā, navaṅgiko maggoti ca cattāro upādānā, pañca nīvaraṇā,  satta anusayā, aṭṭha micchattāti ca ayaṃ adhammo.</p>
              <p>[03]tattha yaṃkiñci ekaṃ adhammakoṭṭhāsaṃ gahetvā ``imaṃ adhammaṃ dhammoti karissāma; evaṃ  amhākaṃ ācariyakulaṃ nissāya niyyānikaṃ bhavissati, mayañca loke pākaṭā bhavissāmā''ti  taṃ adhammaṃ ``dhammo aya''nti kathayantā adhammaṃ dhammoti dīpenti nāma. tatheva dhammakoṭṭhāsesu  ca ekaṃ gahetvā ayaṃ adhammoti kathentā dhammaṃ adhammoti dīpenti nāma. vinayapariyāyena  pana bhūtena vatthunā codetvā sāretvā yathāpaṭiññāya kātabbaṃ kammaṃ dhammo nāma, abhūtena  vatthunā acodetvā asāretvā apaṭiññāya kātabbaṃ kammaṃ adhammo nāma.</p>
              <p>[03]suttantapariyāyena rāgavinayo dosavinayo mohavinayo saṃvaro pahānaṃ paṭisaṅkhāti ayaṃ vinayo  nāma, rāgādīnaṃ avinayo asaṃvaro appahānaṃ appaṭisaṅkhāti ayaṃ avinayo nāma. vinayapariyāyena  vatthusampatti ñattisampatti anussāvanasampatti sīmāsampatti parisāsampattīti ayaṃ  vinayo nāma, vatthuvipatti...pe0... parisāvipattīti ayaṃ avinayo nāma.</p>
              <p>[03]suttantapariyāyena cattāro satipaṭṭhānā... aṭṭhaṅgiko maggoti ^a^P6.1279^ea^ idaṃ  bhāsitaṃ lapitaṃ tathāgatena ^a^V0.0113^ea^; tayo satipaṭṭhānā, tayo sammappadhānā, tayo iddhipādā,  cha indriyāni, cha balāni, aṭṭha bojjhaṅgā, navaṅgiko maggoti idaṃ abhāsitaṃ alapitaṃ  tathāgatena. vinayapariyāyena cattāro pārājikā, terasa saṅghādisesā, dve aniyatā, tiṃsa  nissaggiyā pācittiyāti idaṃ bhāsitaṃ lapitaṃ tathāgatena; tayo pārājikā, cuddasa  saṅghādisesā, tayo aniyatā, ekattiṃsa nissaggiyā pācittiyāti idaṃ abhāsitaṃ  alapitaṃ tathāgatena.</p>
              <p>[03]suttantapariyāyena devasikaṃ phalasamāpattisamāpajjanaṃ, mahākaruṇāsamāpattisamāpajjanaṃ,  buddhacakkhunā lokavolokanaṃ, aṭṭhuppattivasena suttantadesanā, jātakakathāti idaṃ āciṇṇaṃ;  na devasikaṃ phalasamāpattisamāpajjanaṃ...pe0... na jātakakathāti idaṃ anāciṇṇaṃ.  vinayapariyāyena nimantitassa ^a^M0.0115^ea^ vassāvāsaṃ vasitvā apaloketvā cāriyapakkamanaṃ,  pavāretvā cāriyapakkamanaṃ, āgantukehi saddhiṃ paṭhamaṃ paṭisanthārakaraṇanti idaṃ āciṇṇaṃ;  tasseva āciṇṇassa akaraṇaṃ anāciṇṇaṃ nāma.</p>
              <p>[03]suttantapariyāyena cattāro satipaṭṭhānā...pe0... aṭṭhaṅgiko maggoti idaṃ paññattaṃ  nāma; tayo satipaṭṭhānā...pe0... navaṅgiko maggoti idaṃ apaññattaṃ nāma. vinayapariyāyena  cattāro pārājikā...pe0... tiṃsa nissaggiyā pācittiyāti idaṃ paññattaṃ nāma;  tayo pārājikā...pe0... ekattiṃsa nissaggiyā pācittiyāti idaṃ apaññattaṃ  nāma.</p>
              <p>[03]``anāpatti ajānantassa, atheyyacittassa, na maraṇādhippāyassa, anullapanādhippāyassa, na  mocanādhippāyassā''ti tattha tattha vuttā anāpatti anāpatti nāma. ``jānantassa, theyyacittassā''tiādinā  nayena vuttā āpatti āpatti nāma. pañcāpattikkhandhā lahukāpatti nāma, dve āpattikkhandhā  garukāpatti nāma. cha āpattikkhandhā sāvasesāpatti nāma, eko pārājikāpattikkhandho  anavasesāpatti nāma. dve āpattikkhandhā duṭṭhullāpatti nāma, pañcāpattikkhandhā aduṭṭhullāpatti  nāma.</p>
              <p>[03]purimanayeneva panettha vuttappakāraṃ dhammaṃ ``adhammo aya''nti kathayantā ^a^P6.1280^ea^  ``dhammaṃ adhammo''ti dīpenti nāma. avinayaṃ ``vinayo aya''nti...pe0... aduṭṭhullāpattiṃ  ``duṭṭhullāpatti aya''nti kathayantā ``aduṭṭhullāpattiṃ duṭṭhullāpattī''ti dīpenti  nāma. evaṃ ^a^V0.0114^ea^ ``adhammaṃ dhammo''ti vā...pe0... ``aduṭṭhullāpattiṃ duṭṭhullāpattī''ti  vā dīpetvā pakkhaṃ labhitvā catunnaṃ saṅghakammānaṃ aññataraṃ saṅghakammaṃ ekasīmāyaṃ visuṃ  karontehi saṅgho bhinno nāma hoti. tena vuttaṃ -- ``te imehi aṭṭhārasahi vatthūhi  ^b^apakassantī''^eb^tiādi.</p>
              <p>[03]tattha ^b^apakassantī^eb^ti parisaṃ ākaḍḍhanti, vijaṭenti, ekamantaṃ ussārenti ca. ^b^avapakāsantī^eb^ti  ati viya pakāsenti yathā visaṃsaṭṭhāva honti, evaṃ karonti. ^b^āveni^eb^nti visuṃ.  ^b^ettāvatā kho upāli saṅgho bhinno hotī^eb^ti evaṃ aṭṭhārasasu bhedakaravatthūsu yaṃkiñci  ekampi vatthuṃ dīpetvā tena tena kāraṇena ``imaṃ gaṇhatha, imaṃ rocethā''ti saññāpetvā  salākaṃ gāhāpetvā visuṃ saṅghakamme kate saṅgho bhinno hoti. parivāre ^a^M0.0116^ea^  pana ``pañcahi upāli ākārehi saṅgho bhijjatī''tiādi vuttaṃ, tassa iminā idha  vuttena saṅghabhedalakkhaṇena atthato nānākaraṇaṃ natthi. taṃ panassa nānākaraṇābhāvaṃ tattheva  pakāsayissāma. sesaṃ sabbattha uttānamevāti.</p>
              <p>[06] upālipañhākathā niṭṭhitā.</p>
              <p>[06] saṅghabhedakakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 8. vattakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> āgantukavattakathā</h3n>
            <h4>
              <h4n> </h4n>
              <p>[03] 357^b^.^eb^ vattakkhandhake ^a^M0.0117^ea^ ^a^V0.0115^ea^ ^b^idāni ārāmaṃ pavisissāmī^eb^ti iminā upacārasīmasamīpaṃ  dasseti; tasmā upacārasīmaṃ patvā upāhanāomuñcanādi sabbaṃ kātabbaṃ. ^b^gahetvā^eb^ti  upāhanadaṇḍakena ^a^P6.1281^ea^ gahetvā. ^b^paṭikkamantī^eb^ti sannipatanti. ^b^vissajjetabba^eb^nti  pattharitabbaṃ. ^b^gocaro pucchitabbo^eb^ti ``gocaragāmo āsanne udāhu dūre, kālasseva  piṇḍāya caritabbaṃ udāhu divā''ti evaṃ bhikkhācāro pucchitabbo. ^b^agocaro^eb^  nāma micchādiṭṭhikānaṃ vā gāmo paricchinnabhikkho vā gāmo; yattha ekassa vā dvinnaṃ  vā bhikkhā diyyati, sopi pucchitabbo. ^b^pānīyaṃ pucchitabba^eb^nti ``kiṃ imissā  pokkharaṇiyā pānīyaṃyeva pivanti, nahānādiparibhogampi karontī''ti evaṃ pānīyañceva  paribhojanīyañca pucchitabbaṃ. kesuci ṭhānesu vāḷamigā vā amanussā vā honti,  tasmā ``kaṃ kālaṃ pavisitabbaṃ, kaṃ kālaṃ nikkhamitabba''nti pucchitabbaṃ.</p>
              <p>[03]^b^bahi ṭhitenā^eb^ti bahi nikkhamantassa ahino vā amanussassa vā maggaṃ datvā ṭhitena nilloketabbo.  ^b^sace ussahati sodhetabbo^eb^ti yadi sakkoti, sabbo vihāro sodhetabbo. asakkontena  attano vasanokāso jaggitabbo. sabbaṃ sodhetuṃ sakkontassa pana dassite vihārasodhanavatte  vinicchayo mahākhandhake vuttanayeneva veditabbo.</p>
              <p>[06] āgantukavattakathā niṭṭhitā.</p>
            </h4>
          </h3>
          <h3>
            <h3n> āvāsikavattakathā</h3n>
            <h4>
              <h4n> </h4n>
              <p>[03] 359^b^.^eb^ āvāsikavatte ^a^V0.0116^ea^ -- ^b^āsanaṃ paññapetabba^eb^nti evamādi sabbaṃ vuḍḍhatare āgate cīvarakammaṃ  vā navakammaṃ vā ṭhapetvāpi kātabbaṃ. cetiyaṅgaṇaṃ sammajjantena sammajjaniṃ nikkhipitvā  tassa vattaṃ kātuṃ ārabhitabbaṃ. paṇḍito hi ^a^M0.0118^ea^ āgantuko ``sammajjāhi  tāva cetiyaṅgaṇa''nti vakkhati. gilānabhesajjaṃ karontena pana sace nātiāturo gilāno  hoti, bhesajjaṃ akatvā vattameva kātabbaṃ. mahāgilānassa pana bhesajjameva kātabbaṃ.  paṇḍito hi āgantuko ``karohi tāva bhesajja''nti vakkhati. pānīyena pucchantena  sace sakiṃ ānītaṃ pānīyaṃ sabbaṃ pivati ^a^P6.1282^ea^, ``puna ānemī''ti pucchitabboyeva.  apica bījanenapi bījitabbo, bījantena sakiṃ pādapiṭṭhiyaṃ bījitvā sakiṃ majjhe sakiṃ  sīse bījitabbaṃ, ``alaṃ hotū''ti vuttena tato mandataraṃ bījitabbaṃ. puna ``ala''nti  vuttena tato mandataraṃ bījitabbaṃ. tatiyavāraṃ vuttena bījanī ṭhapetabbā. pādāpissa  dhovitabbā, dhovitvā sace attano telaṃ atthi, tena makkhetabbā. no ce atthi, tassa  santakena makkhetabbā. upāhanāpuñchanaṃ pana attano rucivasena kātabbaṃ. teneva hettha  ``sace ussahatī''ti vuttaṃ. tasmā upāhanā apuñchantassāpi anāpatti. ``kattha  mayhaṃ senāsanaṃ pāpuṇātī''ti pucchitena senāsanaṃ paññapetabbaṃ, ``etaṃ tumhākaṃ  senāsanaṃ pāpuṇātī''ti evaṃ ācikkhitabbanti attho. papphoṭetvā hi pattharituṃ  pana vaṭṭatiyeva.</p>
              <p>[03]navakassa vatte -- ^b^pānīyaṃ ācikkhitabba^eb^nti ``etaṃ pānīyaṃ gahetvā pivāhī''ti  ācikkhitabbaṃ. paribhojanīyepi eseva nayo. sesaṃ purimasadisameva. mahāāvāsepi  attano santikaṃ sampattassa āgantukassa vattaṃ akātuṃ na labhati.</p>
              <p>[06] āvāsikavattakathā niṭṭhitā.</p>
            </h4>
          </h3>
          <h3>
            <h3n> gamikavattakathā</h3n>
            <h4>
              <h4n> </h4n>
              <p>[03] 360^b^.^eb^ gamikavattesu ^b^dārubhaṇḍa^eb^nti senāsanakkhandhake vuttaṃ mañcapīṭhādi. ^b^mattikābhaṇḍampi^eb^  rajanabhājanādi sabbaṃ tattha vuttappabhedameva. taṃ sabbaṃ aggisālāya vā aññatarasmiṃ vā  guttaṭṭhāne ^a^V0.0117^ea^ paṭisāmetvā gantabbaṃ. anovassake pabbhārepi ṭhapetuṃ vaṭṭati. ^b^senāsanaṃ  āpucchitabba^eb^nti ettha yaṃ pāsāṇapiṭṭhiyaṃ vā pāsāṇatthambhesu vā katasenāsanaṃ, yattha  upacikā nārohanti, taṃ anāpucchantassāpi anāpatti. ^b^catūsu pāsāṇakesū^eb^tiādi  upacikānaṃ uppattiṭṭhāne paṇṇasālādisenāsane kattabbākāradassanatthaṃ vuttaṃ. ^b^appeva  nāma aṅgānipi seseyyu^eb^nti ayaṃ ajjhokāse ṭhapitamhi ānisaṃso. ovassakagehe  pana tiṇesu ca ^a^P6.1283^ea^ mattikāpiṇḍesu ca upari patantesu mañcapīṭhānaṃ aṅgānipi  vinassanti.</p>
              <p>[06] gamikavattakathā niṭṭhitā.</p>
            </h4>
          </h3>
          <h3>
            <h3n> anumodanavattakathā</h3n>
            <h4>
              <h4n> </h4n>
              <p>[03] 362^b^.^eb^ anumodanavatthusmiṃ ^a^M0.0119^ea^ ^b^iddhaṃ ahosī^eb^ti sampannaṃ ahosi. ^b^catūhi  pañcahī^eb^ti saṅghattherena anumodanatthāya nisinne heṭṭhā paṭipāṭiyā catūhi nisīditabbaṃ.  anuthere nisinne mahātherena ca heṭṭhā ca tīhi nisīditabbaṃ. pañcame nisinne upari  catūhi nisīditabbaṃ. saṅghattherena heṭṭhā daharabhikkhusmiṃ ajjhiṭṭhepi saṅghattherato paṭṭhāya  catūhi nisīditabbameva. sace pana anumodako bhikkhu ``gacchatha bhante, āgametabbakiccaṃ  natthī''ti vadati, gantuṃ vaṭṭati. mahātherena ``gacchāma āvuso''ti vutte ``gacchathā''ti  vadati, evampi vaṭṭati. ``bahigāme āgamessāmā''ti ābhogaṃ katvāpi bahigāmaṃ  gantvā attano nissitake ``tumhe tassa āgamanaṃ āgamethā''ti vatvāpi gantuṃ vaṭṭatiyeva.  sace pana manussā attano rucikena ekena anumodanaṃ kārenti, neva tassa anumodato  āpatti, na mahātherassa bhāro hoti. upanisinnakathāyameva hi manussesu kathāpentesu  mahāthero āpucchitabbo, mahātherena ca anumodanāya ajjhiṭṭhova āgametabboti idamettha  lakkhaṇaṃ. ^b^vaccito^eb^ti sañjātavacco; vaccapīḷitoti adhippāyo.</p>
              <p>[06] anumodanavattakathā niṭṭhitā.</p>
            </h4>
          </h3>
          <h3>
            <h3n> bhattaggavattakathā</h3n>
            <h4>
              <h4n> </h4n>
              <p>[03] 364^b^.^eb^ bhattaggavatte ^a^V0.0118^ea^ ``antogāmo vā hotu vihāro vā, manussānaṃ parivesanaṭṭhānaṃ  gacchantena cīvaraṃ pārupitvā kāyabandhanaṃ bandhanameva vaṭṭatī''ti aṭṭhakathāsu vuttaṃ.  ^b^na there bhikkhū anupakhajjā^eb^ti there bhikkhū atiallīyitvā na nisīditabbaṃ.  sace mahātherassa nisinnāsanena samakaṃ āsanaṃ hoti, bahūsu āsanesu sati ekaṃ  dve āsanāni ṭhapetvā nisīditabbaṃ. bhikkhū gaṇetvā paññattāsanesu anisīditvā  mahātherena nisīdāti vuttena nisīditabbaṃ. no ce mahāthero vadati, ``idaṃ, bhante,  āsanaṃ ucca''nti vattabbaṃ. ``nisīdā''ti ^a^P6.1284^ea^ vutte nisīditabbaṃ.  sace pana evaṃ āpucchitepi na vadati, nisīdantassa anāpatti; mahātherasseva āpatti.  navako hi evarūpe āsane anāpucchā nisīdanto āpajjati, thero āpucchite ananujānanto.  ^b^na saṅghāṭiṃ ottharitvā^eb^ti na saṅghāṭiṃ avattharitvā nisīditabbaṃ.</p>
              <p>[03]^b^ubhohi^eb^ ^a^M0.0120^ea^ ^b^hatthehī^eb^ti pattadhovanaudakaṃ sandhāya vuttaṃ. dakkhiṇodakaṃ  pana purato ādhārake pattaṃ ṭhapetvā gahetabbaṃ. ^b^sādhuka^eb^nti udakasaddaṃ akarontena.</p>
              <p>[03]^b^sūpassa okāso^eb^ti yathā sūpassa okāso hoti; evaṃ mattāya odano gaṇhitabboti  attho. ^b^samakaṃ sampādehī^eb^ti idaṃ na kevalaṃ sappiādīsuyeva odanepi vattabbaṃ.  sappiādīsu pana yaṃ appaṃ hoti ekassa vā dvinnaṃ vā anurūpakaṃ, taṃ sabbesaṃ samakaṃ  sampādehīti vutte manussānaṃ vihasā hoti, tasmā tādisaṃ sakiṃ vā dvikkhattuṃ vā  gahetvā sesaṃ na gahetabbaṃ.</p>
              <p>[03]^b^na tāva therena bhuñjitabba^eb^nti idaṃ yaṃ paricchinnabhikkhukaṃ bhattaggaṃ, yattha manussā  sabbesaṃ pāpetvā dātukāmā honti, taṃ sandhāya vuttaṃ. yaṃ pana mahābhattaggaṃ hoti,  yattha ekasmiṃ padese bhuñjanti, ekasmiṃ padese udakaṃ diyyati, tattha yathāsukhaṃ bhuñjitabbaṃ.</p>
              <p>[03]^b^na tāva udaka^eb^nti idaṃ hatthadhovanaudakaṃ sandhāya vuttaṃ. antarā pipāsitena pana gale  vilaggāmisena vā pānīyaṃ pivitvā hatthā na dhovitabbā. sace manussā ``dhovatha  bhante pattañca hatthe cā''ti vadanti, bhikkhū vā ``tumhe udakaṃ gaṇhathā''ti vadanti,  vaṭṭati.</p>
              <p>[03]^b^nivattantenā^eb^ti ^a^V0.0119^ea^ bhattaggato uṭṭhāya nivattantena saṅghena evaṃ nivattitabbanti dasseti.  kathaṃ? ^b^``navakehī''^eb^ti sabbaṃ daṭṭhabbaṃ. sambādhesu hi gharesu mahātherānaṃ nikkhamanokāso  na hoti, tasmā evaṃ vuttaṃ. evaṃ nivattantehi pana navakehi gehadvāre ṭhatvā theresu  nikkhantesu paṭipāṭiyā gantabbaṃ. sace pana mahātherā dhure nisinnā honti, navakā  antogehe ^a^P6.1285^ea^, therāsanato paṭṭhāya paṭipāṭiyā eva nikkhamitabbaṃ. kāyena  kāyaṃ aghaṭṭentena yathā antarena manussā gantuṃ sakkonti, evaṃ viraḷāya paṭipāṭiyā  gantabbaṃ.</p>
              <p>[06] bhattaggavattakathā niṭṭhitā.</p>
            </h4>
          </h3>
          <h3>
            <h3n> piṇḍacārikavattakathā</h3n>
            <h4>
              <h4n> </h4n>
              <p>[03] 366^b^.^eb^ piṇḍacārikavatte -- ^b^kammaṃ vā nikkhipatī^eb^ti kappāsaṃ vā suppaṃ vā musalaṃ  vā yaṃ gahetvā kammaṃ karonti, ṭhitā vā nisinnā vā honti, taṃ nikkhipati ^a^M0.0121^ea^.  ^b^na ca bhikkhādāyikāyā^eb^ti itthī vā hotu puriso vā, bhikkhādānasamaye mukhaṃ  na ulloketabbaṃ.</p>
              <p>[06] piṇḍacārikavattakathā niṭṭhitā.</p>
            </h4>
          </h3>
          <h3>
            <h3n> āraññikavattakathā</h3n>
            <h4>
              <h4n> </h4n>
              <p>[03] 368^b^.^eb^ āraññikavatte -- ^b^senāsanā otaritabba^eb^nti vasanaṭṭhānato nikkhamitabbaṃ.</p>
              <p>[03]^b^pattaṃ thavikāya pakkhipitvā^eb^ti ettha sace bahigāme udakaṃ natthi, antogāmeyeva bhattakiccaṃ  katvā atha bahigāme atthi, bahigāme bhattakiccaṃ katvā patto dhovitvā vodako  katvā thavikāya pakkhipitabbo.</p>
              <p>[03]^b^paribhojanīyaṃ upaṭṭhāpetabba^eb^nti sace bhājanāni nappahonti, pānīyameva paribhojanīyampi  katvā upaṭṭhāpetabbaṃ. bhājanaṃ alabhantena veḷunāḷikāyapi upaṭṭhāpetabbaṃ. tampi alabhantassa  yathā samīpe udakāavāṭo hoti, evaṃ kātabbaṃ. araṇisahite sati aggiṃ akātumpi  vaṭṭati ^a^V0.0120^ea^. yathā ca āraññikassa, evaṃ kantārappaṭipannassāpi araṇisahitaṃ icchitabbaṃ.  gaṇavāsino pana tena vināpi vaṭṭati. nakkhattāneva ^b^nakkhattapadāni^eb^.</p>
              <p>[06] āraññikavattakathā niṭṭhitā.</p>
            </h4>
          </h3>
          <h3>
            <h3n> senāsanavattakathā</h3n>
            <h4>
              <h4n> </h4n>
              <p>[03] 369^b^.^eb^ senāsanavatte -- ^b^dvāraṃ^eb^ nāma yasmā mahāvaḷañjaṃ, tasmā tattha āpucchanakiccaṃ natthi,  sesāni pana uddesadānādīni āpucchitvāva kātabbāni. devasikampi āpucchituṃ  vaṭṭati. athāpi ``bhante āpucchitameva hotū''ti vutte vuḍḍhataro ``sādhū''ti sampaṭicchati,  sayameva vā ``tvaṃ yathāsukhaṃ viharāhī''ti vadati; evampi vaṭṭati. sabhāgassa vissāsenāpi  vaṭṭatiyeva. ^b^yena vuḍḍho tena parivattitabba^eb^nti vuḍḍhābhimukhena parivattitabbaṃ. ^b^bhojanasālā^eb^dīsupi  evameva paṭipajjitabbaṃ.</p>
              <p>[06] senāsanavattakathā niṭṭhitā.</p>
            </h4>
          </h3>
          <h3>
            <h3n> jantāgharavattādikathā</h3n>
            <h4>
              <h4n> </h4n>
              <p>[03] 371^b^.^eb^ jantāgharavatte ^a^P6.1286^ea^ -- ^b^paribhaṇḍa^eb^nti bahijagati.</p>
              <p>[03] 373^b^.^eb^ ācamanavatthusmiṃ ^a^M0.0122^ea^ -- ^b^sati udake^eb^ti ettha sace udakaṃ atthi, paṭicchannaṭṭhānaṃ  pana natthi, bhājanena nīharitvā ācamitabbaṃ. bhājane asati pattena nīharitabbaṃ. pattepi  asati asantaṃ nāma hoti. ``idaṃ ativivaṭaṃ purato aññaṃ udakaṃ bhavissatī''ti gatassa  udakaṃ alabhantasseva bhikkhācāravelā hoti, kaṭṭhena vā kenaci vā puñchitvā gantabbaṃ,  bhuñjitumpi anumodanampi kātuṃ vaṭṭati. ^b^āgatapaṭipāṭiyā^eb^ti vaccakuṭiyaṃ passāvaṭṭhāne  nhānatittheti tīsupi āgatapaṭipāṭiyeva pamāṇaṃ.</p>
              <p>[03] 374^b^.^eb^ vaccakuṭivatte -- ^b^na dantakaṭṭhaṃ khādantenā^eb^ti ayaṃ vaccakuṭiyāpi avaccakuṭiyāpi  ^a^V0.0121^ea^ sabbattheva paṭikkhepo. ^b^na pharusena kaṭṭhenā^eb^ti phālitakaṭṭhena vā kharena vā gaṇṭhikena  vā kaṇṭakena vā susirena vā pūtinā vā na avalekhitabbaṃ. avalekhanakaṭṭhaṃ pana aggahetvā  paviṭṭhassa āpatti natthi.</p>
              <p>[03]^b^na ācamanasarāvake^eb^ti sabbasādhāraṇaṭṭhānaṃ sandhāyetaṃ vuttaṃ. tatra hi aññe aññe  āgacchanti, tasmā udakaṃ na sesetabbaṃ. yaṃ pana saṅghikepi vihāre ekadese nibaddhagamanatthāya  kataṃ ṭhānaṃ hoti puggalikaṭṭhānaṃ vā, tasmiṃ vaṭṭati. virecanaṃ pivitvā punappunaṃ  pavisantassāpi vaṭṭatiyeva.</p>
              <p>[03]^b^ūhatā^eb^ti ūhaditā; bahi vaccamakkhitāti attho. ^b^dhovitabbā^eb^ti udakaṃ āharitvā  dhovitabbā. udakaṃ atthi, bhājanaṃ natthi, asantaṃ nāma hoti. bhājanaṃ atthi, udakaṃ  natthi, etampi asantaṃ. ubhaye pana asati asantameva, kaṭṭhena vā kenaci vā puñchitvā  gantabbaṃ. sesaṃ sabbattha uttānamevāti.</p>
              <p>[06] jantāgharavattādikathā niṭṭhitā.</p>
              <p>[06] vattakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 9. pātimokkhaṭṭhapanakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> pātimokkhuddesayācanakathā</h3n>
            <h4>
              <h4n> </h4n>
              <p>[03] 383^b^.^eb^ pātimokkhaṭṭhapanakkhandhake ^a^P6.1287^ea^ ^a^M0.0123^ea^ ^a^V0.0122^ea^ -- ^b^(nandimukhiyā rattiyā^eb^ti  aruṇuṭṭhitakālepi hi nandimukhā viya ratti khāyati. tenāha ``nandimukhiyā rattiyā''ti.  ^b^antopūti^eb^nti attacittasantāne kilesapūtibhāvena antopūtiṃ. ^b^avassuta^eb^nti  kilesavassanavasena avassutaṃ. ^b^kasambukajāta^eb^nti ākiṇṇadosatāya saṃkiliṭṭhajātaṃ.)  ^b^yāva bāhāgahaṇāpi nāmā^eb^ti ``aparisuddhā ānanda parisā''ti vacanaṃ sutvāyeva  hi tena pakkamitabbaṃ siyā, evaṃ apakkamitvā yāva bāhāgahaṇāpi nāma so moghapuriso  āgamessati, acchariyamidanti dasseti.</p>
              <p>[03] 384^b^.^eb^ ^b^na āyatakeneva papāto^eb^ti na paṭhamameva gambhīro; anupubbena gambhīroti attho.  ^b^ṭhitadhammo velaṃ nātivattatī^eb^ti vīcīnaṃ osakkanakandaraṃ mariyādavelaṃ nātikkamati.  ^b^tīraṃ vāhetī^eb^ti tīrato appeti; ussāretīti attho. ^b^aññāpaṭivedho^eb^ti arahattappatti.</p>
              <p>[03] 385^b^.^eb^ ^b^channamativassatī^eb^ti āpattiṃ āpajjitvā paṭicchādento aññaṃ navaṃ āpattiṃ  āpajjati idametaṃ sandhāya vuttaṃ. ^b^vivaṭaṃ nātivassatī^eb^ti āpattiṃ āpajjitvā  vivaranto aññaṃ nāpajjati idametaṃ sandhāya vuttaṃ.</p>
              <p>[06] pātimokkhuddesayācanakathā niṭṭhitā.</p>
            </h4>
          </h3>
          <h3>
            <h3n> pātimokkhasavanārahakathā</h3n>
            <h4>
              <h4n> </h4n>
              <p>[03] 386^b^.^eb^ ^b^ṭhapitaṃ^eb^ ^a^V0.0123^ea^ ^b^hoti pātimokkha^eb^nti ettha pure vā pacchā vā ṭhapitampi aṭṭhapitaṃ  hoti, khette ṭhapitameva pana ṭhapitaṃ nāma hoti. tasmā ``suṇātu me, bhante saṅgho,  ajjuposatho pannaraso, yadi saṅghassa pattakallaṃ, saṅgho uposathaṃ kareyyā''ti ettha yāva  re-kāraṃ bhaṇati, tāva ṭhapetabbaṃ, idañhi khettaṃ. yya-kāre pana vutte ṭhapentena pacchā  ṭhapitaṃ nāma hoti. ``suṇātu me''ti anāraddheyeva ṭhapentena pure ṭhapitaṃ hoti.</p>
              <p>[06] pātimokkhasavanārahakathā niṭṭhitā.</p>
            </h4>
          </h3>
          <h3>
            <h3n> dhammikādhammikapātimokkhaṭṭhapanakathā</h3n>
            <h4>
              <h4n> </h4n>
              <p>[03] 387^b^.^eb^ ^b^amūlikāya^eb^ ^a^P6.1288^ea^ ^a^M0.0124^ea^ ^b^sīlavipattiyā pātimokkhaṃ ṭhapeti  akatāyā^eb^ti tena puggalena sā vipatti katā vā hotu akatā vā, pātimokkhaṭṭhapanakassa  saññāamūlikavasena amūlikā hoti. ^b^katākatāyā^eb^ti katañca akatañca ubhayaṃ gahetvā  vuttaṃ.</p>
              <p>[03]^b^dhammikaṃ sāmaggiṃ na upetī^eb^ti kammaṃ kopetukāmatāya saṅghassa kamme karīyamāne  neva āgacchati, na chandaṃ deti, sammukhībhūtova paṭikkosati, tena dukkaṭaṃ āpajjati.  iccassāpi sāpattikasseva pātimokkhaṃ ṭhapitaṃ hoti. ^b^paccādiyatī^eb^ti ``puna kātabbaṃ  kamma''nti paccādiyati, tena ukkoṭanakena pācittiyaṃ āpajjati. iccassāpi  sāpattikasseva pātimokkhaṃ ṭhapitaṃ hoti.</p>
              <p>[06] dhammikādhammikapātimokkhaṭṭhapanakathā niṭṭhitā.</p>
            </h4>
          </h3>
          <h3>
            <h3n> dhammikapātimokkhaṭṭhapanakathā</h3n>
            <h4>
              <h4n> </h4n>
              <p>[03] 388^b^.^eb^ ^b^yehi ākārehi yehi liṅgehi yehi nimittehī^eb^ti ettha maggenamaggapaṭipādanādīsu  ākārādisaññā veditabbā. ^b^tena diṭṭhena tena sutena tāya parisaṅkāyā^eb^ti ettha diṭṭhañca  sutañca pāḷiyaṃ ^a^V0.0124^ea^ āgatameva. sace pana tehi diṭṭhasutehi parisaṅkaṃ uppādeyya, taṃ sandhāya  vuttaṃ ``tāya parisaṅkāyā''ti.</p>
              <p>[06] dhammikapātimokkhaṭṭhapanakathā niṭṭhitā.</p>
            </h4>
          </h3>
          <h3>
            <h3n> attādānāṅgakathā</h3n>
            <h4>
              <h4n> </h4n>
              <p>[03] 398^b^.^eb^ ^b^attādānaṃ ādātukāmenā^eb^ti ettha sāsanaṃ sodhetukāmo bhikkhu yaṃ adhikaraṇaṃ  attanā ādiyati, taṃ attādānanti vuccati. ^b^akālo imaṃ attādānaṃ ādātu^eb^nti  ettha rājabhayaṃ corabhayaṃ dubbhikkhabhayaṃ vassārattoti ayaṃ akālo, viparīto kālo.</p>
              <p>[03]^b^abhūtaṃ idaṃ attādāna^eb^nti asantamidaṃ, mayā adhammo vā dhammoti, dhammo vā adhammoti,  avinayo vā vinayoti, vinayo vā avinayoti, dussīlo vā puggalo sīlavāti,  sīlavā vā dussīloti gahitoti attho; vipariyāyena bhūtaṃ veditabbaṃ. ^b^anatthasaṃhitaṃ  idaṃ attādāna^eb^nti ettha ^a^M0.0125^ea^ yaṃ jīvitantarāyāya vā brahmacariyantarāyāya vā saṃvattati,  idaṃ anatthasaṃhitaṃ, viparītaṃ atthasaṃhitaṃ nāma.</p>
              <p>[03]^b^na labhissāmi sandiṭṭhe sambhatte bhikkhū^eb^ti appekadā hi rājabhayādīsu evarūpā attano  pakkhassa upatthambhakā bhikkhū laddhuṃ na sakkā honti, taṃ sandhāya vuttaṃ ``na labhissāmī''ti  ^a^P6.1289^ea^. appekadā pana khemasubhikkhādīsu laddhuṃ sakkā honti, taṃ sandhāya  ``labhissāmī''ti vuttaṃ.</p>
              <p>[03]^b^bhavissati saṅghassa tatonidānaṃ bhaṇḍana^eb^nti kosambakānaṃ viya bhaṇḍanaṃ kalaho viggaho vivādo  saṅghabhedo ca bhavissatīti. ^b^pacchāpi avippaṭisārakaraṃ bhavissatī^eb^ti subhaddaṃ vuḍḍhapabbajitaṃ  niggahetvā pañcasatikasaṅgītiṃ karontassa mahākassapattherasseva, dasavatthuke adhikaraṇe  dasabhikkhusahassāni niggahetvā sattasatikasaṅgītiṃ karontassa āyasmato yasasseva, saṭṭhibhikkhusahassāni  niggahetvā sahassikasaṅgītiṃ karontassa moggaliputtatissattherasseva ca pacchā ^a^V0.0125^ea^ samanussaraṇakaraṇaṃ  hoti, sāsanassa ca vigatupakkilesacandimasūriyasassirikatāya saṃvattati.</p>
              <p>[06] attādānāṅgakathā niṭṭhitā.</p>
            </h4>
          </h3>
          <h3>
            <h3n> codakenapaccavekkhitabbadhammakathā</h3n>
            <h4>
              <h4n> </h4n>
              <p>[03] 399^b^.^eb^ ^b^acchiddena appaṭimaṃsenā^eb^tiādīsu yena gahaṭṭhapabbajitesu yo koci pahaṭo vā  hoti, gihīnaṃ gaṇḍaphālanādīni vejjakammāni vā katāni, tassa kāyasamācāro upacikāhi  khāyitatālapaṇṇamiva chiddo ca paṭimāsituṃ yattha katthaci gahetvā ākaḍḍhituṃ sakkuṇeyyatāya  sappaṭimaṃso ca hoti, viparīto acchiddo appaṭimaṃsoti veditabboti. vacīsamācāro  pana musāvādaomasavādapesuññāmūlakānuddhaṃsanādīhi chiddo ca sappaṭimaṃso ca hoti, viparīto  acchiddo appaṭimaṃso.</p>
              <p>[03]^b^mettaṃ nu kho me citta^eb^nti palibodhe chinditvā kammaṭṭhānabhāvanānuyogena adhigataṃ  mettacittaṃ. ^b^anāghāta^eb^nti āghātavirahitaṃ, vikkhambhanavasena vihatāghātanti attho.  ^b^idaṃ panāvuso kattha vuttaṃ bhagavatā^eb^ti idaṃ sikkhāpadaṃ katarasmiṃ nagare vuttanti attho.</p>
              <p>[06] codakenapaccavekkhitabbadhammakathā niṭṭhitā.</p>
            </h4>
          </h3>
          <h3>
            <h3n> codakenaupaṭṭhāpetabbakathā</h3n>
            <h4>
              <h4n> </h4n>
              <p>[03] 400^b^.^eb^ ^b^kālena^eb^ ^a^M0.0126^ea^ ^b^vakkhāmī^eb^tiādīsu eko ekaṃ okāsaṃ kāretvā  codento ^b^kālena vadati^eb^ nāma. saṅghamajjhagaṇamajjhasalākaggayāguaggavitakkamāḷakabhikkhācāramaggāasanasālādīsu  upaṭṭhākehi parivāritakkhaṇe vā codento ^a^P6.1290^ea^ ^b^akālena vadati^eb^ nāma.  tacchena vadanto ^b^bhūtena vadati^eb^ nāma. ``ambho mahallaka, parisāvacara, paṃsukūlika,  dhammakathika, patirūpaṃ tava ida''nti vadanto ^b^pharusena vadati^eb^ nāma. kāraṇanissitaṃ  pana katvā ``bhante mahallakattha, parisāvacarā, paṃsukūlikā, dhammakathikattha, patirūpaṃ  tumhākaṃ ida''nti vadanto ^b^saṇhena^eb^ ^a^V0.0126^ea^ ^b^vadati^eb^ nāma. kāraṇanissitaṃ katvā vadanto  ^b^atthasaṃhitena vadati^eb^ nāma. ^b^mettacitto vakkhāmi no dosantaro^eb^ti mettacittaṃ  upaṭṭhapetvā vakkhāmi, na duṭṭhacitto hutvā.</p>
              <p>[06] codakenaupaṭṭhāpetabbakathā niṭṭhitā.</p>
            </h4>
          </h3>
          <h3>
            <h3n> codakacuditakapaṭisaṃyuttakathā</h3n>
            <h4>
              <h4n> </h4n>
              <p>[03] 401^b^.^eb^ ^b^ajjhattaṃ manasikaritvā^eb^ti attano citte uppādetvā. ^b^kāruññatā^eb^ti karuṇābhāvo.  iminā karuṇañca karuṇāpubbabhāgañca dasseti. ^b^hitesitā^eb^ti hitagavesanatā. ^b^anukampitā^eb^ti  tena hitena saṃyojanatā. dvīhipi mettañca mettāpubbabhāgañca dasseti. ^b^āpattivuṭṭhānatā^eb^ti  āpattito vuṭṭhāpetvā suddhante patiṭṭhāpanā. vatthuṃ codetvā sāretvā paṭiññaṃ āropetvā  yathāpaṭiññāya kammakaraṇaṃ ^b^vinayapurekkhāratā^eb^ nāma. ^b^ime pañca dhamme^eb^ti ye ete  kāruññatātiādinā nayena vuttā, ime pañca dhamme ajjhattaṃ manasi karitvā paro  codetabboti.</p>
              <p>[03]^b^sacce ca akuppe cā^eb^ti vacīsacce ca akuppanatāya ca. cuditakena hi saccañca vattabbaṃ,  kopo ca na kātabbo. neva attanā kujjhitabbo, na paro ghaṭṭetabboti attho. sesaṃ  sabbattha uttānamevāti.</p>
              <p>[06] codakacuditakapaṭisaṃyuttakathā niṭṭhitā.</p>
              <p>[06] pātimokkhaṭṭhapanakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 10. bhikkhunikkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> mahāpajāpatigotamīvatthukathā</h3n>
            <h4>
              <h4n> </h4n>
              <p>[03] 402^b^.^eb^ bhikkhunikkhandhake ^a^V0.0127^ea^ ^a^M0.0127^ea^ -- ^b^alaṃ gotami mā te ruccī^eb^ti kasmā paṭikkhipati,  nanu sabbesampi buddhānaṃ catasso parisā hontīti? kāmaṃ honti, kilametvā pana  anekakkhattuṃ yācitena anuññātaṃ pabbajjaṃ ``dukkhena laddhā ayaṃ amhehī''ti ^a^P6.1291^ea^  sammā paripālessantīti bhaddakaṃ katvā anujānitukāmo paṭikkhipati. ^b^aṭṭhagarudhammakathā^eb^  mahāvibhaṅgeyeva kathitā.</p>
              <p>[03] 403^b^.^eb^ ^b^kumbhathenakehī^eb^ti kumbhe dīpaṃ jāletvā tena ālokena paraghare bhaṇḍaṃ  vicinitvā thenakacorehi.</p>
              <p>[03]^b^setaṭṭhikā nāma rogajātī^eb^ti eko pāṇako nāḷimajjhagataṃ kaṇḍaṃ vijjhati, yena  viddhattā nikkhantampi sālisīsaṃ khīraṃ gahetuṃ na sakkoti.</p>
              <p>[03]^b^mañjiṭṭhikā nāma rogajātī^eb^ti ucchūnaṃ antorattabhāvo. ^b^mahato taḷākassa paṭikacceva  āḷi^eb^nti iminā pana etamatthaṃ dasseti -- yathā mahato taḷākassa āḷiyā abaddhāyapi kiñci  udakaṃ tiṭṭheyya, paṭhamameva baddhāya pana yaṃ abaddhapaccayā na tiṭṭheyya, tampi tiṭṭheyya; evameva  ye ime anuppanne vatthusmiṃ paṭikacceva avītikkamanatthāya garudhammā paññattā.  tesu apaññattesupi mātugāmassa pabbajitattā pañceva vassasatāni saddhammo tiṭṭheyya.  paṭikacceva paññattattā pana aparānipi pañcavassasatāni ṭhassatīti evaṃ paṭhamaṃ vuttaṃ vassasahassameva  ṭhassatīti. ^b^vassasahassa^eb^nti cetaṃ paṭisambhidāpabhedappattakhīṇāsavavaseneva vuttaṃ.  tato pana uttarimpi ^a^V0.0128^ea^ sukkhavipassakakhīṇāsavavasena vassasahassaṃ, anāgāmivasena vassasahassaṃ,  sakadāgāmivasena vassasahassaṃ, sotāpannavasena vassasahassanti evaṃ pañcavassasahassāni  paṭivedhasaddhammo ṭhassati. pariyattidhammopi tāniyeva. na hi pariyattiyā asati paṭivedho  ^a^M0.0128^ea^ atthi, nāpi pariyattiyā sati paṭivedho na hoti; liṅgaṃ pana pariyattiyā  antarahitāyapi ciraṃ pavattissatīti.</p>
              <p>[06] mahāpajāpatigotamīvatthukathā niṭṭhitā.</p>
            </h4>
          </h3>
          <h3>
            <h3n> bhikkhunīupasampadānujānanakathā</h3n>
            <h4>
              <h4n> </h4n>
              <p>[03] 404^b^.^eb^ ^b^anujānāmi bhikkhave bhikkhūhi bhikkhuniyo upasampādetu^eb^nti imāya anupaññattiyā  bhikkhū pañcasatā sākiyāniyo mahāpajāpatiyā saddhivihāriniyo katvā upasampādesuṃ.  iti tā sabbāpi ekatoupasampannā nāma ahesuṃ. ye ^a^P6.1292^ea^ kho tvaṃ gotamīti  iminā ovādena gotamī arahattaṃ pattā.</p>
              <p>[03] 409^b^.^eb^ ^b^kammaṃ na karīyatī^eb^ti tajjanīyādi sattavidhampi kammaṃ na karīyati. ^b^khamāpentī^eb^ti  na puna evaṃ karissāmīti khamāpenti.</p>
              <p>[03] 410^b^.^eb^ ^b^anujānāmi, bhikkhave, bhikkhūhi bhikkhunīnaṃ kammaṃ ropetvā niyyādetu^eb^nti  ettha tajjanīyādīsu ``idaṃ nāma kammaṃ etissā kātabba''nti evaṃ ropetvā ``taṃ  dāni tumheva karothā''ti niyyādetabbaṃ. sace pana aññasmiṃ ropite aññaṃ karonti,  ``tajjanīyakammārahassa niyassakammaṃ karotī''ti ettha vuttanayena kāretabbataṃ āpajjanti.</p>
              <p>[03] 411^b^.^eb^ ^b^kaddamodakenā^eb^ti ettha na kevalaṃ kaddamodakena, vippasannaudakarajanakaddamādīsupi  yena kenaci osiñcantassa dukkaṭameva. ^b^avandiyo so bhikkhave bhikkhu bhikkhunisaṅghena  kātabbo^eb^ti bhikkhunupassaye sannipatitvā ``asuko nāma ayyo bhikkhunīnaṃ apasādanīyaṃ  dasseti, etassa ayyassa avandiyakaraṇaṃ ruccatī''ti evaṃ tikkhattuṃ sāvetabbaṃ. ettāvatā  avandiyo kato hoti. tato paṭṭhāya yathā sāmaṇere disvā na vandanti; evameva disvāpi  ^a^V0.0129^ea^ na vanditabbo. tena bhikkhunā sammā vattantena bhikkhunupassayaṃ āgantvā vihāreyeva  saṅghaṃ vā gaṇaṃ vā ekapuggalaṃ vā upasaṅkamitvā ukkuṭikaṃ nisīditvā añjaliṃ paggahetvā  ``bhikkhunisaṅgho mayhaṃ khamatū''ti khamāpetabbaṃ. tena bhikkhunā bhikkhunīnaṃ santikaṃ  āgantvā ``eso bhikkhu tumhe khamāpetī''ti vattabbaṃ. tato paṭṭhāya so vanditabbo.  ayamettha saṅkhepo, vitthāraṃ pana kammavibhaṅge vakkhāma.</p>
              <p>[03]^b^obhāsentī^eb^ti ^a^M0.0129^ea^ asaddhammena obhāsenti. ^b^bhikkhunīhi saddhiṃ sampayojentī^eb^ti  bhikkhunīhi saddhiṃ purise asaddhammena sampayojenti. avandiyakaraṇaṃ vuttanayameva.  ^b^āvaraṇa^eb^nti vihārappavesane nivāraṇaṃ ^a^P6.1293^ea^. ^b^ovādaṃ ṭhapetu^eb^nti  ettha na bhikkhunupassayaṃ gantvā ṭhapetabbo. ovādatthāya pana āgatā bhikkhuniyo vattabbā  ``asukā nāma bhikkhunī sāpattikā, tassā ovādaṃ ṭhapemi, mā tāya saddhiṃ uposathaṃ  karitthā''ti. kāyavivaraṇādīsupi daṇḍakammaṃ vuttanayameva.</p>
              <p>[03] 413^b^.^eb^ ^b^na bhikkhave bhikkhuniyā ovādo na gantabbo^eb^tiādi bhikkhunivibhaṅgavaṇṇanāyaṃ vuttameva.</p>
              <p>[03] 416^b^.^eb^ ^b^phāsukā namentī^eb^ti gihidārikāyo viya ghanapaṭṭakena kāyabandhanena phāsukā  namanatthāya bandhanti. ^b^ekapariyākata^eb^nti ekavāraṃ parikkhipanakaṃ.</p>
              <p>[03]^b^vilīvena paṭṭenā^eb^ti saṇhehi veḷuvilīvehi katapaṭṭena. ^b^dussapaṭṭenā^eb^ti setavatthapaṭṭena.  ^b^dussaveṇiyā^eb^ti dussena kataveṇiyā. ^b^dussavaṭṭiyā^eb^ti dussena katavaṭṭiyā.  ^b^coḷapaṭṭā^eb^dīsu coḷakāsāvaṃ coḷanti veditabbaṃ.</p>
              <p>[03]^b^aṭṭhillenā^eb^ti gojaṅghaṭṭhikena. ^b^jaghana^eb^nti kaṭippadeso vuccati. ^b^hatthaṃ koṭṭāpentī^eb^ti  aggabāhaṃ koṭṭāpetvā morapattādīhi cittālaṅkāraṃ karonti. ^b^hatthakoccha^eb^nti  piṭṭhihatthaṃ. ^b^pāda^eb^nti jaṅghaṃ. ^b^pādakoccha^eb^nti piṭṭhipādaṃ.</p>
              <p>[03] 417^b^.^eb^ ^b^mukhalimpanā^eb^dīni vuttanayāneva. ^b^avaṅgaṃ  karontī^eb^ti akkhī añjantiyo ^a^V0.0130^ea^ avaṅgadese  adhomukhaṃ lekhaṃ karonti. ^b^visesaka^eb^nti gaṇḍappadese vicitrasaṇṭhānaṃ visesakaṃ  karonti. ^b^olokentī^eb^ti vātapānaṃ vivaritvā vīthiṃ olokenti. ^b^sāloke  tiṭṭhantī^eb^ti dvāraṃ vivaritvā upaḍḍhakāyaṃ dassentiyo tiṭṭhanti. ^b^nacca^eb^nti naṭasamajjaṃ  kārenti. ^b^vesiṃ vuṭṭhāpentī^eb^ti gaṇikaṃ vuṭṭhāpenti. ^b^pānāgāraṃ ṭhapentī^eb^ti  suraṃ vikkiṇanti. ^b^sūnaṃ ṭhapentī^eb^ti maṃsaṃ vikkiṇanti. ^b^āpaṇa^eb^nti nānābhaṇḍānaṃ  anekavidhaṃ āpaṇaṃ pasārenti. ^b^dāsaṃ upaṭṭhāpentī^eb^ti dāsaṃ gahetvā tena attano  veyyāvaccaṃ kārenti. dāsīādīsupi eseva nayo. ^b^haritakapakkikaṃ^eb^ ^a^M0.0130^ea^  ^b^pakiṇantī^eb^ti haritakañceva ^a^P6.1294^ea^ pakkañca pakiṇanti; pakiṇṇakāpaṇaṃ pasārentīti  vuttaṃ hoti.</p>
              <p>[03] 418^b^.^eb^ ^b^sabbanīlakā^eb^dikathā kathitāyeva.</p>
              <p>[03] 419^b^.^eb^ ^b^bhikkhunī ce, bhikkhave, kālaṃ karontī^eb^tiādīsu ayaṃ pāḷimuttakavinicchayo --  sace hi pañcasu sahadhammikesu yo koci kālaṃ karonto ``mamaccayena mayhaṃ parikkhāro  upajjhāyassa hotu, ācariyassa hotu, saddhivihārikassa hotu, antevāsikassa hotu,  mātu hotu, pitu hotu, aññassa vā yassa kassaci hotū''ti vadati tesaṃ na hoti,  saṅghasseva hoti. na hi pañcannaṃ sahadhammikānaṃ accayadānaṃ ruhati, gihīnaṃ pana ruhati.  bhikkhu hi bhikkhunivihāre kālaṃ karoti, tassa parikkhāro bhikkhūnaṃyeva hoti. bhikkhunī  bhikkhuvihāre kālaṃ karoti, tassā parikkhāro bhikkhunīnaṃyeva hoti.</p>
              <p>[03] 420^b^.^eb^ ^b^purāṇamallī^eb^ti purāṇe gihikāle mallakassa bhariyā. ^b^purisabyañjana^eb^nti  purisanimittaṃ, chinnaṃ vā hotu acchinnaṃ vā, paṭicchannaṃ vā appaṭicchannaṃ vā.  sace etasmiṃ ṭhāne purisabyañjananti cittaṃ uppādetvā upanijjhāyati, dukkaṭaṃ.</p>
              <p>[03] 421^b^.^eb^ ^b^attano paribhogatthāya dinnaṃ^eb^ nāma yaṃ ``tumheyeva paribhuñjathā''ti vatvā dinnaṃ,  taṃ aññassa dadato dukkaṭaṃ. aggaṃ gahetvā pana dātuṃ vaṭṭati. sace asappāyaṃ, sabbaṃ  apanetuṃ vaṭṭati. cīvaraṃ ekāhaṃ vā dvīhaṃ vā paribhuñjitvā dātuṃ vaṭṭati. pattādīsupi  eseva nayo.</p>
              <p>[03]^b^bhikkhūnaṃ^eb^ ^a^V0.0131^ea^ ^b^sannidhiṃ bhikkhunīhi paṭiggāhāpetvā^eb^ti hiyyo paṭiggahetvā ṭhapitamaṃsaṃ  ajja aññasmiṃ anupasampanne asati bhikkhūhi paṭiggāhāpetvā bhikkhunīhi paribhuñjitabbaṃ.  bhikkhūhi paṭiggahitañhi bhikkhunīnaṃ appaṭiggahitakaṭṭhāne tiṭṭhati, bhikkhunīnaṃ paṭiggahitampi  bhikkhūsu eseva nayo.</p>
              <p>[03] 426^b^.^eb^ ^b^āsanaṃ saṃkasāyantiyo kālaṃ vītināmesu^eb^nti aññaṃ vuṭṭhāpetvā aññaṃ nisīdāpentiyo  bhojanakālaṃ atikkāmesuṃ.</p>
              <p>[03]^b^aṭṭhannaṃ^eb^ ^a^M0.0131^ea^ ^b^bhikkhunīnaṃ yathāvuḍḍha^eb^nti ettha sace pure aṭṭhasu nisinnāsu  tāsaṃ abbhantarimā ^a^P6.1295^ea^ aññā āgacchati, sā attano navakaṃ uṭṭhāpetvā nisīdituṃ  labhati. yā pana aṭṭhahipi navakatarā, sā sacepi saṭṭhivassā hoti, āgatapaṭipāṭiyāva nisīdituṃ  labhati. ^b^aññattha sabbattha yathāvuḍḍhaṃ na paṭibāhitabba^eb^nti ṭhapetvā bhattaggaṃ aññasmiṃ  catupaccayabhājanīyaṭṭhāne ``ahaṃ pubbe āgatā''ti vuḍḍhaṃ paṭibāhitvā kiñci na gahetabbaṃ;  yathāvuḍḍhameva vaṭṭati. ^b^pavāraṇākathā^eb^ kathitāyeva.</p>
              <p>[03] 429^b^.^eb^ ^b^itthiyutta^eb^ntiādīhi sabbayānāni anuññātāni. ^b^pāṭaṅki^eb^nti paṭapoṭṭalikaṃ.</p>
              <p>[03] 430^b^.^eb^ ^b^dūtena upasampadā^eb^ dasannaṃ antarāyānaṃ yena kenaci vaṭṭati. kammavācāpariyosāne  sā bhikkhunī bhikkhunupassaye ṭhitā vā hotu nipannā vā jāgarā vā niddaṃ okkantā  vā, upasampannāva hoti. tāvadeva chāyādīni āgatāya dūtabhikkhuniyā ācikkhitabbāni.</p>
              <p>[03] 431^b^.^eb^ ^b^udosito^eb^ti bhaṇḍasālā. ^b^na sammatī^eb^ti nappahoti. ^b^upassaya^eb^nti gharaṃ.  ^b^navakamma^eb^nti saṅghassatthāya bhikkhuniyā navakammampi kātuṃ anujānāmīti attho.</p>
              <p>[03] 432^b^.^eb^ ^b^tassā pabbajitāyā^eb^ti tassā pabbajitakāle. ^b^yāva so dārako viññutaṃ pāpuṇātī^eb^ti  yāva khādituṃ bhuñjituṃ nahāyituñca maṇḍituñca attano dhammatāya sakkotīti attho.</p>
              <p>[03]^b^ṭhapetvā^eb^ ^a^V0.0132^ea^ ^b^sāgāra^eb^nti sahagāraseyyamattaṃ ṭhapetvā. yathā aññasmiṃ purise; evaṃ  dutiyikāya bhikkhuniyā tasmiṃ dārake paṭipajjitabbanti dasseti. mātā pana nahāpetuṃ  pāyetuṃ bhojetuṃ maṇḍetuṃ ure katvā sayituñca labhati.</p>
              <p>[03] 434^b^.^eb^ ^b^yadeva sā vibbhantā^eb^ti yasmā sā vibbhantā attano ruciyā khantiyā odātāni  vatthāni nivatthā, tasmāyeva sā abhikkhunī, na sikkhāpaccakkhānenāti dasseti. sā  puna upasampadaṃ na labhati.</p>
              <p>[03]^b^sā^eb^ ^a^M0.0132^ea^ ^b^āgatā na upasampādetabbā^eb^ti na kevalaṃ na upasampādetabbā, pabbajjampi  na labhati. odātāni gahetvā vibbhantā pana pabbajjāmattaṃ labhati.</p>
              <p>[03]^b^abhivādana^eb^ntiādīsu ^a^P6.1296^ea^ purisā pāde sambāhantā vandanti, kese chindanti,  nakhe chindanti, vaṇapaṭikammaṃ karonti, taṃ sabbaṃ kukkuccāyantā na sādiyantīti  attho. tatreke ācariyā ``sace ekato vā ubhato vā avassutā honti sārattā,  yathāvatthukameva''. eke ācariyā ``natthi ettha āpattī''ti vadanti. evaṃ ācariyavādaṃ  dassetvā idaṃ odissa anuññātaṃ vaṭṭatīti aṭṭhakathāsu vuttaṃ. taṃ pamāṇaṃ. ``anujānāmi  bhikkhave sāditu''nti hi vacaneneva taṃ kappiyaṃ.</p>
              <p>[03] 435^b^.^eb^ ^b^pallaṅkena nisīdantī^eb^ti pallaṅkaṃ ābhujitvā nisīdanti. ^b^aḍḍhapallaṅka^eb^nti ekaṃ  pādaṃ ābhujitvā katapallaṅkaṃ. ^b^heṭṭhā vivaṭe upari paṭicchanne^eb^ti ettha sace kūpo  khato hoti, upari pana padaramattameva sabbadisāsu paññāyati, evarūpepi vaṭṭati.</p>
              <p>[03] 436^b^.^eb^ ^b^kukkusaṃ mattika^eb^nti kuṇḍakañceva mattikañca. sesamettha uttānamevāti.</p>
              <p>[06] bhikkhunīupasampadānujānanakathā niṭṭhitā.</p>
              <p>[06] bhikkhunikkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 11. pañcasatikakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> khuddānukhuddakasikkhāpadakathā</h3n>
            <h4>
              <h4n> </h4n>
              <p>[03] 441^b^.^eb^ pañcasatikakkhandhake ^a^V0.0133^ea^ ^a^M0.0133^ea^ -- ^b^cattāri pārājikāni ṭhapetvā avasesāni  khuddānukhuddakānī^eb^ti evamādi ekasikkhāpadampi apariccajitvā sabbesaṃ saṅgahetabbabhāvadassanatthaṃ  pariyāyena vuttaṃ. ^b^idaṃ vo samaṇāna^eb^nti idaṃ samaṇānaṃ. padapūraṇamatte vokāro.</p>
              <p>[03] 443^b^.^eb^ ^b^idampi te āvuso ānanda dukkaṭa^eb^nti ``idaṃ tayā duṭṭhu kata''nti  kevalaṃ garahantehi therehi vuttaṃ ^a^P6.1297^ea^, na āpattiṃ sandhāya vuttaṃ. na  hi te āpattānāpattiṃ na jānanti. idāneva cetaṃ anussāvitaṃ -- ``saṅgho apaññattaṃ  na paññapeti, paññattaṃ na samucchindatī''ti. ^b^desehi taṃ dukkaṭa^eb^nti idampi  ca ``āma, bhante, duṭṭhu mayā kata''nti evaṃ paṭijānāhi, taṃ dukkaṭanti idaṃ sandhāya  vuttaṃ, na āpattidesanaṃ. thero pana yasmā asatiyā na pucchi na anādarena, tasmā  tattha duṭṭhukatabhāvampi asallakkhento ``nāhaṃ taṃ dukkaṭaṃ passāmī''ti vatvā theresu  gāravaṃ dassento ``apicāyasmantānaṃ sandhāya desemi taṃ dukkaṭa''nti āha. yathā  tumhe vadatha, tathā paṭijānāmīti vuttaṃ hoti. eseva nayo avasesesu catūsu ṭhānesu.  sesamettha yaṃ vattabbaṃ siyā, taṃ nidānavaṇṇanāyameva vuttaṃ.</p>
              <p>[06] khuddānukhuddakasikkhāpadakathā niṭṭhitā.</p>
              <p>[06] pañcasatikakkhandhakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
    <h0>
      <h0n> 12. sattasatikakkhandhakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> dasavatthukathā</h3n>
            <h4>
              <h4n> </h4n>
              <p>[03] 446^b^.^eb^ sattasatikakkhandhake ^a^V0.0134^ea^ ^a^M0.0134^ea^ -- ^b^bhikkhaggenā^eb^ti bhikkhuaggena, bhikkhū gaṇetvā  tattake paṭivīse ṭhapesunti attho. ^b^mahiyā^eb^ti himapātasamaye himavalāhakā.</p>
              <p>[03] 447^b^.^eb^ ^b^avijjānivuṭā^eb^ti avijjāpaṭicchannā ^a^P6.1298^ea^. ^b^posā^eb^ti purisā.  piyarūpaṃ abhinandanti patthentīti ^b^piyarūpābhinandino^eb^. ^b^aviddasū^eb^ti avijānantā.  rāgarajehi ^b^sarajā^eb^. magasadisāti ^b^magā^eb^. saha nettiyāti ^b^sanettikā^eb^. ^b^vaḍḍhenti  kaṭasi^eb^nti punappunaṃ kaḷevaraṃ nikkhipamānā bhūmiṃ vaḍḍhenti. evaṃ vaḍḍhentāva ghoraṃ  ādiyanti punabbhavaṃ.</p>
              <p>[03] 454^b^.^eb^ ^b^pāpakaṃ no āvuso kata^eb^nti āvuso amhehi pāpakaṃ katanti attho.</p>
              <p>[03] 455^b^.^eb^ ^b^katamena tvaṃ bhūmi vihārenā^eb^ti ettha ^b^bhūmī^eb^ti piyavacanametaṃ. piyaṃ vattukāmo  kira āyasmā sabbakāmī navake bhikkhū evaṃ āmanteti. ^b^kullakavihārenā^eb^ti  uttānavihārena.</p>
              <p>[03] 457^b^.^eb^ ^b^sāvatthiyā suttavibhaṅge^eb^ti kathaṃ suttavibhaṅge paṭikkhittaṃ hoti? tatra hi  ``sannidhi nāma ajja paṭiggahitaṃ aparajjū''ti vatvā puna ``sannidhikārake asannidhikārakasaññī  khādanīyaṃ vā bhojanīyaṃ vā khādati vā bhuñjati vā āpatti pācittiyassā''ti āpattiṃ  vadantena paṭikkhittaṃ hoti. tatreke maññanti ``yo pana bhikkhu sannidhikārakaṃ ^a^V0.0135^ea^ khādanīyaṃ  vā bhojanīyaṃ vā''ti hi vuttaṃ, idañca loṇaṃ nāma yāvajīvikattā sannidhibhāvaṃ nāpajjati.  yampi aloṇakaṃ āmisaṃ paṭiggahetvā tena saddhiṃ paribhuñjati, taṃ tadahupaṭiggahitameva,  tasmā ```yāvakālikena, bhikkhave, yāvajīvikaṃ tadahupaṭiggahitaṃ kāle kappati,  vikāle na kappatī'ti vacanato dukkaṭenettha bhavitabba''nti. te vattabbā -- ``tumhākaṃ  matena dukkaṭenapi na bhavitabbaṃ, na hi ettha yāvajīvikaṃ tadahupaṭiggahitaṃ, yāvakālikameva  ^a^M0.0135^ea^ tadahupaṭiggahitaṃ ^a^P6.1299^ea^, na ca taṃ vikāle paribhuttaṃ. yadi  vā ``vikāle na kappatī''ti vacanena tumhe dukkaṭaṃ maññetha, yāvajīvikamissaṃ yāvakālikaṃ  vikāle bhuñjantassa vikālabhojanapācittiyaṃ na bhaveyya. tasmā na byañjanamattaṃ gahetabbaṃ,  attho upaparikkhitabbo.</p>
              <p>[03]ayañhettha attho -- yāvakālikena yāvajīvikaṃ tadahupaṭiggahitaṃ yadi sambhinnarasaṃ hoti,  yāvakālikagatikameva hoti. tasmā ``yo pana bhikkhu vikāle khādanīyaṃ vā bhojanīyaṃ  vā''ti iminā sikkhāpadena kāle kappati, vikāle na kappati. na idha ``na kappatī''ti  vacanamattenettha dukkaṭaṃ hoti. yatheva yāvajīvikaṃ tadahupaṭiggahitaṃ yāvakālikena  sambhinnarasaṃ vikāle na kappati, vikālabhojanapācittiyāvahaṃ hoti. evaṃ ajja paṭiggahitampi  aparajju yāvakālikena sambhinnarasaṃ na kappati, sannidhibhojanapācittiyāvahaṃ hoti.  taṃ ``sannidhikataṃ ida''nti ajānantopi na muccati. vuttañhetaṃ -- ``sannidhikārake  asannidhikārakasaññī khādanīyaṃ vā bhojanīyaṃ vā khādati vā bhuñjati vā āpatti pācittiyassā''ti.  tasmā ``kattha paṭikkhitta''nti imissā pucchāya ``parisuddhamidaṃ byākaraṇaṃ sāvatthiyā  suttavibhaṅge''ti.</p>
              <p>[03]^b^rājagahe uposathasaṃyutte^eb^ti idaṃ ``na bhikkhave ekasmiṃ āvāse dve uposathāgārāni  sammannitabbāni; yo sammanneyya, āpatti dukkaṭassā''ti etaṃ sandhāya vuttaṃ. ^b^vinayātisāre  dukkaṭa^eb^nti ``na bhikkhave ekasmiṃ āvāse dve uposathāgārāni sammannitabbānī''ti  etassa vinayassa atisāre dukkaṭaṃ. ^b^campeyyake vinayavatthusmi^eb^nti idaṃ ``adhammena  ce bhikkhave vaggakammaṃ, akammaṃ na ca karaṇīya''nti evamādiṃ katvā campeyyakkhandhake  āgataṃ vinayavatthuṃ sandhāya vuttaṃ.</p>
              <p>[03]^b^ekacco^eb^ ^a^V0.0136^ea^ ^b^kappatī^eb^ti idaṃ dhammikaṃ āciṇṇaṃ sandhāya vuttaṃ. ^b^chedanake pācittiya^eb^nti  suttavibhaṅge hi ``nisīdanaṃ ^a^P6.1300^ea^ nāma sadasaṃ vuccatī''ti āgataṃ, tasmā  dvinnaṃ sugatavidatthīnaṃ upari dasāyeva vidatthimattā labbhati. dasāya vinā taṃ pamāṇaṃ  karontassa idaṃ āgatameva hoti -- ``taṃ atikkāmayato chedanakaṃ pācittiya''nti.  tasmā ``kiṃ āpajjatī''ti puṭṭho ``chedanake ^a^M0.0136^ea^ pācittiya''nti āha.  chedanakasikkhāpade vuttapācittiyaṃ āpajjatīti attho. sesaṃ sabbattha uttānamevāti.</p>
              <p>[06] dasavatthukathā niṭṭhitā.</p>
              <p>[06] samantapāsādikāya vinayasaṃvaṇṇanāya</p>
              <p>[06] sattasatikakkhandhakavaṇṇanā niṭṭhitā.</p>
              <p>[21] dvivaggasaṅgahā vuttā, dvāvīsatipabhedanā.</p>
              <p>[22] khandhakā sāsane pañcakkhandhadukkhappahāyino..</p>
              <p>[21] yā tesaṃ vaṇṇanā esā, antarāyaṃ vinā yathā.</p>
              <p>[22] siddhā sijjhantu kalyāṇā, evaṃ āsāpi pāṇinanti..</p>
              <p>[06] cūḷavagga-aṭṭhakathā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
