<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19]visuddhimagga-mahāṭīkā </h>
  <ha>
    <han> (paṭhamo bhāgo) </han>
    <h0>
      <h0n> ganthārambhakathā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] saddhammaraṃsimālī ^a^M1.0001^ea^ ^a^V1.0001^ea^ yo, vineyyakamalākare. </p>
              <p>[22] vibodhesi mahāmoha-tamaṃ hantvāna sabbaso.. </p>
              <p>[21] ñāṇātisayabimbaṃ taṃ, visuddhakaruṇāruṇaṃ. </p>
              <p>[22] vanditvā nirupaklesaṃ, ^b^buddhādiccaṃ^eb^ mahodayaṃ.. </p>
              <p>[21] lokālokakaraṃ ^b^dhammaṃ,^eb^ guṇarasmisamujjalaṃ. </p>
              <p>[22] ^b^ariyasaṅghañca^eb^ samphullaṃ, visuddhakamalākaraṃ.. </p>
              <p>[21] vandanājanitaṃ ^a^V1.0002^ea^ puññaṃ, iti yaṃ ratanattaye. </p>
              <p>[22] hatantarāyo sabbattha, hutvāhaṃ tassa tejasā.. </p>
              <p>[21] sampannasīlācārena, dhīmatā sucivuttinā. </p>
              <p>[22] ajjhesito ^b^dāṭhānāgattherena^eb^ thiracetasā.. </p>
              <p>[21] visuddhacarito nātho, yaṃ visuddhimanuttaraṃ. </p>
              <p>[22] patvā desesi karuṇāsamussāhitamānaso.. </p>
              <p>[21] tassā adhigamūpāyo, visuddhanayamaṇḍito. </p>
              <p>[22] ^b^visuddhimaggo^eb^ yo vutto, suvisuddhapadakkamo.. </p>
              <p>[21] suvisuddhaṃ asaṃkiṇṇaṃ, nipuṇatthavinicchayaṃ. </p>
              <p>[22] mahāvihāravāsīnaṃ, samayaṃ avilomayaṃ.. </p>
              <p>[21] tassa ^a^M1.0002^ea^ nissāya porāṇaṃ, kathāmaggaṃ anākulaṃ. </p>
              <p>[22] tantinayānugaṃ suddhaṃ, karissāma^b^tthavaṇṇanaṃ^eb^.. </p>
              <p>[21] iti ākaṅkhamānassa, saddhammassa ciraṭṭhitiṃ. </p>
              <p>[22] vibhajantassa tassatthaṃ, nisāmayatha sādhavoti.. </p>
            </h4>
          </h3>
        </h2>
      </h1>
    </h0>
    <h0>
      <h0n> nidānādikathāvaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 1^b^.^eb^ svāyaṃ ^b^visuddhimaggo^eb^ yaṃ suttapadaṃ nissāya paṭṭhapīyati, taṃ tāva nikkhipitvā  tassa nidānādiniddhāraṇamukhena nānappakārato atthaṃ saṃvaṇṇetuṃ ^b^``sīle patiṭṭhāyā''^eb^tiādi  āraddhaṃ. dhammaṃ saṃvaṇṇentena hi ādito tassa nidānaṃ vattabbaṃ, tato payojanaṃ piṇḍattho  padattho sambandho adhippāyo codanā sodhanaṃ vattabbaṃ. tathā ceva ācariyena paṭipannaṃ.  ettha hi ^b^bhagavantaṃ kirā^eb^tiādi desanāya nidānapayojananiddhāraṇaṃ, ^b^visuddhimaggaṃ bhāsissa^eb^ntiādi  piṇḍatthaniddhāraṇaṃ ^a^V1.0003^ea^, ^b^sīle ṭhatvā^eb^tiādi padatthasambandhādhippāyavibhāvanā, ^b^kiṃ sīla^eb^ntiādi  codanā, tato paraṃ sodhanaṃ, samādhipaññākathāsupi eseva nayo. kasmā panettha vissajjanagāthā  ādimhi nikkhittā, na pucchāgāthā. pucchāpubbikā hi vissajjanāti? vuccate --  tadatthassa maṅgalabhāvato, sāsanassa ādikalyāṇādibhāvavibhāvanato, bhayādiupaddavanivāraṇena  antarāyavidhamanato, upari saṃvaṇṇetabbadhammasaṅgahato cāti veditabbaṃ.</p>
              <p>[03] etthāha -- kasmā panāyaṃ visuddhimaggakathā vatthupubbikā āraddhā, na satthuthomanāpubbikāti?  vuccate -- visuṃ asaṃvaṇṇanādibhāvato. ^b^sumaṅgalavilāsinī^eb^ādayo viya hi dīghanikāyādīnaṃ  nāyaṃ visuṃ saṃvaṇṇanā, na pakaraṇantaraṃ vā abhidhammāvatārasumatāvatārādi viya. tāsaṃyeva  pana sumaṅgalavilāsinīādīnaṃ visesabhūtā. tenevāha ^b^``majjhe visuddhimaggo''^eb^tiādi  (dī0 ni0 aṭṭha0 1.ganthārambhakathā; ma0 ni0 aṭṭha0 1.ganthārambhakathā; saṃ0 ni0 aṭṭha0 1.1.ganthārambhakathā;  a0 ni0 aṭṭha0 1.1.ganthārambhakathā). atha vā thomanāpubbikāpi cāyaṃ kathā na vatthupubbikāvāti  daṭṭhabbaṃ. sāsane hi vatthukittanaṃ na loke viya kevalaṃ hoti, sāsanasampattikittanattā  pana satthu aviparītadhammadesanābhāvavibhāvanena satthuguṇasaṃkittanaṃ ulliṅgantameva pavattati.  tathā hi vakkhati ``ettāvatā tisso sikkhā''tiādi. ^b^sotāpannādibhāvassa ca kāraṇa^eb^nti  ettha hi ^b^ādi^eb^-saddena sabbasakadāgāmianāgāmino ^a^M1.0003^ea^ viya sabbepi arahanto  saṅgayhanti vibhāgassa anuddhaṭattā. tena tiṇṇampi bodhisattānaṃ nibbedhabhāgiyā sīlādayo  idha ``sīle patiṭṭhāyā''tiādivacanena saṅgahitāti daṭṭhabbaṃ. tiṇṇampi hi nesaṃ carimabhave  visesato saṃsārabhayikkhaṇaṃ, yathāsakaṃ sīle patiṭṭhāya samathavipassanaṃ ussukkāpetvā taṇhājaṭāvijaṭanapaṭipatti  ca samānāti. atha vā ``so imaṃ vijaṭaye jaṭa''nti sādhāraṇavacanena sātisayaṃ, niratisayañca  taṇhājaṭāvijaṭanaṃ gahitaṃ. tattha yaṃ niratisayaṃ savāsanappahānatāya. tena satthu pahānasampadā  kittitā hoti, tannimittā ñāṇasampadā ca. tadubhayena nānantarikatāya ānubhāvasampadādayopīti.  evampi thomanāpubbikāyaṃ kathāti veditabbaṃ. atha vā thomanāpubbikā evāyaṃ  kathāti daṭṭhabbaṃ, ``sabbadhammesu appaṭihatañāṇacāro''tiādinā satthu thomanaṃ purakkhatvā  saṃvaṇṇanāya āraddhattā. sā panāyaṃ yasmā pucchantassa ajjhāsayānurūpaṃ byākaraṇasamatthatāya  vibhāvanavasena pavattitā, āciṇṇañcetaṃ ācariyassa yadidaṃ saṃvaṇṇetabbadhammānukūlaṃ  saṃvaṇṇanārambhe satthu abhitthavanaṃ. tasmā ^a^V1.0004^ea^ iminā kāraṇena evamettha thomanā pavattitāti.  thomanākārassa vuccamānassa kāraṇaṃ uddharantena paṭhamaṃ vissajjanagāthaṃ nikkhipitvā tassā  nidānacodanāmukhena pucchāgāthaṃ sarūpato ca atthato ca dassetvā tassā pucchāya aviparītabyākaraṇasamatthabhāvāvajotanaṃ  bhagavato thomanaṃ purakkhatvā yathādhippetadhammasaṃvaṇṇanā katā. tenāha ``sīle patiṭṭhāyā''tiādi.  tattha gāthāya attho parato āvi bhavissati.</p>
              <p>[03] ^b^itī^eb^tiādīsu ^b^itī^eb^ti ayaṃ ^b^iti^eb^-saddo hetu parisamāpanādipadatthavipariyāyapakārāvadhāraṇanidassanādianekatthappabhedo.  tathā hesa ``ruppatīti kho, bhikkhave, tasmā `rūpa'nti vuccatī''tiādīsu (saṃ0 ni0   3.79) hetumhi āgato. ``tasmātiha me, bhikkhave, dhammadāyādā bhavatha, mā āmisadāyādā.  atthi me tumhesu anukampā `kinti me sāvakā dhammadāyādā bhaveyyuṃ, no āmisadāyādā''tiādīsu  (ma0 ni0 1.29) parisamāpane. ``iti vā iti evarūpā naccagītavāditavisūkadassanā paṭivirato''tiādīsu  (dī0 ni0 1.197) ādiatthe. ``māgaṇḍiyoti tassa brāhmaṇassa saṅkhā samaññā paññatti  vohāro nāmaṃ ^a^M1.0004^ea^ nāmakammaṃ nāmadheyyaṃ nirutti byañjanaṃ abhilāpo''tiādīsu  (mahāni0 73, 75) padatthavipariyāye. ``iti kho, bhikkhave, sappaṭibhayo bālo, appaṭibhayo  paṇḍito. saupaddavo bālo, anupaddavo paṇḍito. saupasaggo bālo, anupasaggo paṇḍito''tiādīsu  (ma0 ni0 3.124) pakāre. ``atthi idappaccayā jarāmaraṇanti iti puṭṭhena satā, ānanda,  atthītissa vacanīyaṃ, kiṃpaccayā jarāmaraṇanti iti ce vadeyya, jātipaccayā jarāmaraṇanti  iccassa vacanīya''ntiādīsu (dī0 ni0 2.96) avadhāraṇe, sanniṭṭhāneti attho. ``atthīti  kho, kaccāna, ayameko anto, natthīti kho, kaccāna, ayaṃ dutiyo anto''tiādīsu  (saṃ0 ni0  2.15;  3.90) nidassane. idhāpi nidassane daṭṭhabbo, pakāretipi  vattuṃ vaṭṭateva. paṭhamo pana iti-saddo parisamāpane daṭṭhabbo. ^b^hī^eb^ti avadhāraṇe. ^b^ida^eb^nti  āsannapaccakkhavacanaṃ yathādhigatassa suttapadassa abhimukhīkaraṇato.</p>
              <p>[03] ^b^vutta^eb^nti ayaṃ ^b^vutta^eb^-saddo saupasaggo, anupasaggo ca vappanavāpasamīkaraṇakesohāraṇajīvitavuttipamuttabhāvapāvacanapavattitājjhesanakathanādīsu  dissati. tathā hi ayaṃ -- </p>
              <p>[21] ``gāvo ^a^V1.0005^ea^ tassa pajāyanti, khette vuttaṃ virūhati. </p>
              <p>[22] vuttānaṃ phalamasnāti, yo mittānaṃ na dubbhatī''ti.. -- </p>
              <p>[25] ādīsu (jā0 2.22.19) vappane āgato. ``no ca kho paṭivutta''ntiādīsu (pārā0  289) aṭṭhadantakādīhi vāpasamīkaraṇe. ``kāpaṭiko māṇavo daharo vuttasiro''tiādīsu  (ma0 ni0 2.426) kesohāraṇe. ``pannalomo paradattavutto migabhūtena cetasā viharatī''tiādīsu  (cūḷava0 332) jīvitavuttiyaṃ. ``seyyathāpi nāma paṇḍupalāso bandhanā pavutto abhabbo  haritatthāyā''tiādīsu (ma0 ni0 3.59; pārā0 92; pāci0 666; mahāva0 129) bandhanato  pamuttabhāve. ``yesamidaṃ etarahi porāṇaṃ mantapadaṃ gītaṃ pavuttaṃ samihita''ntiādīsu  (dī0 ni0 1.285; ma0 ni0 2.427; mahāva0 300) pāvacanabhāvena pavattite. loke  pana ``vutto guṇo vutto pārāyano''tiādīsu ajjhesane. ``vuttaṃ kho ^a^M1.0005^ea^  panetaṃ bhagavatā `dhammadāyādā me, bhikkhave, bhavatha, mā āmisadāyādā'ti''ādīsu (ma0  ni0 1.30) kathane. idhāpi kathane eva daṭṭhabbo. tasmā ``iti hi evameva idaṃ suttaṃ  desita''nti yathānikkhittaṃ gāthaṃ desitabhāvena nidasseti. tassā vā desitākāraṃ  avadhāreti.</p>
              <p>[03] ^b^kasmā^eb^ti hetumhi nissakkaṃ. ^b^panā^eb^ti vacanālaṅkāramattaṃ. ubhayenāpi kāraṇaṃ pucchati.  ^b^eta^eb^nti yathāvuttaṃ suttapadaṃ paccāmasati. ^b^vutta^eb^nti pucchānimittaṃ. tadatthassa  attano buddhiyaṃ viparivattamānataṃ upādāya ``ida''nti vatvā puna bhagavatā bhāsitākāraṃ  sandhāya ``eta''nti vuttaṃ. sakalena panānena vacanena desanāya nidānaṃ jotitaṃ hoti.  parato tassā desakadesakālapaṭiggāhake vibhāvetuṃ ^b^``bhagavantaṃ kirā''^eb^tiādi  vuttaṃ. tattha ^b^kirā^eb^ti anussavanatthe nipāto. tena vuccamānassatthassa anu anu  suyyamānataṃ dīpeti. ^b^rattibhāge^eb^ti rattiyā ekasmiṃ koṭṭhāse, majjhimayāmeti  adhippāyo. vessavaṇādayo viya apākaṭanāmadheyyattā ^b^aññataro^eb^. devo eva ^b^devaputto.  saṃsayasamugghāṭattha^eb^nti vicikicchāsallasamuddharaṇatthaṃ pucchīti yojanā. ``saṃsayasamugghāṭattha''nti  ca iminā pañcasu pucchāsu ayaṃ vimaticchedanāpucchāti dasseti. yena atthena taṇhā  ``jaṭā''ti vuttā, tameva atthaṃ dassetuṃ ^b^``jāliniyā''^eb^tiādi vuttaṃ. sā  hi aṭṭhasatataṇhāvicaritappabhedo attano avayavabhūto eva jālo etissā atthīti ``jālinī''ti  vuccati. </p>
              <p>[01] idānissā ^a^V1.0006^ea^ jaṭākārena pavattiṃ dassetuṃ ^b^``sā hī''^eb^tiādi vuttaṃ. tattha ^b^rūpādīsu  ārammaṇesū^eb^ti tassā pavattiṭṭhānamāha, rūpādichaḷārammaṇavinimuttassa taṇhāvisayassa abhāvato.  ^b^heṭṭhupariyavasenā^eb^ti kadāci rūpārammaṇe kadāci yāva dhammārammaṇe kadāci dhammārammaṇe  kadāci yāva rūpārammaṇeti evaṃ heṭṭhā, upari ca pavattivasena. desanākkamena cettha  heṭṭhupariyatā daṭṭhabbā. kadāci kāmabhave kadāci rūpabhave kadāci arūpabhave kadāci vā  arūpabhave...pe0... kadāci kāmabhaveti evamettha heṭṭhupariyavasena pavatti veditabbā.  sabbasaṅkhārānaṃ khaṇe khaṇe bhijjanasabhāvattā aparāparuppatti ettha saṃsibbananti āha ^b^``punappunaṃ  uppajjanato''^eb^ti. ^b^``saṃsibbanaṭṭhenā''^eb^ti idaṃ yena sambandhena jaṭā viyāti jaṭāti  ^a^M1.0006^ea^ jaṭātaṇhānaṃ upamūpameyyatā, taṃdassanaṃ. ayaṃ hettha attho -- yathā jālino  veḷugumbassa sākhā, kosasañcayādayo ca attanā attano avayavehi saṃsibbitā vinaddhā  ``jaṭā''ti vuccanti, evaṃ taṇhāpi saṃsibbanasabhāvenāti, ``saṃsibbitaṭṭhenā''ti vā  pāṭho, attanāva attano saṃsibbitabhāvenāti attho. ayaṃ hi taṇhā kosakārakimi  viya attanāva attānampi saṃsibbantī pavattati. tenāha bhagavā ``rūpataṇhā loke piyarūpaṃ  sātarūpaṃ, etthesā taṇhā uppajjamānā uppajjati, ettha nivisamānā nivisatī''tiādi  (dī0 ni0 2.400; ma0 ni0 1.86; vibha0 203). ime sattā ``mama ida''nti pariggahitaṃ  vatthuṃ attanibbisesaṃ maññamānā abbhantarimaṃ karonti. abbhantarattho ca antosaddoti  sakaparikkhāre uppajjamānāpi taṇhā ``antojaṭā''ti vuttā. pabbajitassa pattādi,  gahaṭṭhassa hatthiādi sakaparikkhāro.</p>
              <p>[03] ``attā''ti bhavati ettha abhimānoti ^b^attabhāvo,^eb^ upādānakkhandhapañcakaṃ. sarīranti  keci. mama attabhāvo sundaro, asukassa viya mama attabhāvo bhaveyyāti vā ādinā  sakāttabhāvādīsu taṇhāya uppajjamānākāro veditabbo. attano cakkhādīni ^b^ajjhattikāyatanāni^eb^.  attano, paresañca rūpādīni ^b^bāhirāyatanāni^eb^. paresaṃ sabbāni vā, saparasantatipariyāpannāni  vā cakkhādīni ^b^ajjhattikāyatanāni^eb^. tathā rūpādīni ^b^bāhirāyatanāni^eb^. parittamahaggatabhavesu  pavattiyāpi taṇhāya ^b^antojaṭābahijaṭā^eb^bhāvo veditabbo. kāmabhavo hi kassacipi  kilesassa avikkhambhitattā kathañcipi avimutto ajjhattaggahaṇassa visesapaccayoti ``ajjhattaṃ,  anto''ti ca vuccati. tabbipariyāyato rūpārūpabhavo ``bahiddhā, bahī''ti ca. tenāha  bhagavā ``ajjhattasaṃyojano puggalo, bahiddhāsaṃyojano puggalo''ti (a0 ni0  2.37).  visayabhedena, pavattiākārabhedena ca anekabhedabhinnampi taṇhaṃ ^a^V1.0007^ea^ jaṭābhāvasāmaññena ekanti  gahetvā ^b^``tāya evaṃ uppajjamānāya jaṭāyā''^eb^ti vuttaṃ. sā pana ``pajā''ti vuttasattasantānapariyāpannā  eva hutvā punappunaṃ taṃ jaṭentī vinandhantī pavattatīti āha ^b^``jaṭāya jaṭitā pajā''^eb^ti.  tathā hi paramatthato yadipi avayavabyatirekena samudāyo natthi, ekadeso pana samudāyo  nāma na hotīti avayavato samudāyaṃ bhinnaṃ katvā upamūpameyyaṃ dassento ^b^``yathā nāma^eb^  ^a^M1.0007^ea^ ^b^veḷujaṭādīhi...pe0... saṃsibbitā''^eb^ti āha. imaṃ jaṭanti sambandho.  tīsu dhātūsu ekampi asesetvā saṃsibbanena ^b^tedhātukaṃ jaṭetvā ṭhitaṃ^eb^. tenassā  mahāvisayataṃ, vijaṭanassa ca sudukkarabhāvamāha. ^b^``vijaṭetuṃ ko samattho''^eb^ti iminā  ``vijaṭaye''ti padaṃ sattiatthaṃ, na vidhiādiatthanti dasseti.</p>
              <p>[03] evaṃ ``antojaṭā''tiādinā puṭṭho pana assa devaputtassa imaṃ gāthamāhāti sambandho.  ``edisova imaṃ pañhaṃ vissajjeyyā''ti satthāraṃ guṇato dassento ^b^``sabbadhammesu  appaṭihatañāṇacāro''^eb^tiādimāha. tattha ^b^sabbadhammesū^eb^ti atītādibhedabhinnesu sabbesu  ñeyyadhammesu. ^b^appaṭihatañāṇacāro^eb^ti anavasesañeyyāvaraṇappahānena nissaṅgacārattā  navihatañāṇapavattiko. etena tīsu kālesu appaṭihatañāṇatāvibhāvanena ādito tiṇṇaṃ  āveṇikadhammānaṃ gahaṇeneva tadekalakkhaṇatāya tadavinābhāvato ca bhagavato sesāveṇikadhammānampi  gahitabhāvo veditabbo. dibbanti kāmaguṇādīhi kīḷanti laḷanti, tesu vā viharanti,  vijayasamatthatāyogena paccatthike vijetuṃ icchanti, issariyadhanādisakkāradānaggahaṇaṃ,  taṃtaṃatthānusāsanañca karontā voharanti, puññātisayayogānubhāvappattāya jutiyā jotanti,  yathādhippetañca visayaṃ appaṭighātena gacchanti, yathicchitanipphādane ca sakkontīti ^b^devā^eb^.  atha vā devanīyā taṃtaṃbyasananittharaṇatthikehi saraṇaṃ parāyaṇanti gamanīyā, abhitthavanīyā  vā, sobhāvisesayogena kamanīyāti vā ^b^devā^eb^. te tividhā -- sammutidevā upapattidevā  visuddhidevāti. bhagavā pana niratisayāya abhiññākīḷāya uttamehi dibbabrahmāriyavihārehi  saparasantānagatapañcavidhamāravijayicchānipphattiyā cittissariyasattadhanādisammāpaṭipatti  aveccapasādasakkāradānaggahaṇasaṅkhātena, dhammasabhāvapuggalajjhāsayānurūpānusāsanīsaṅkhātena ca  vohārātisayena paramāya paññāsarīrappabhāsaṅkhātāya jutiyā, anaññasādhāraṇāya ñāṇasarīragatiyā,  māravijayasabbasabbaññuguṇaparahitanipphādanesu appaṭihatāya sattiyā ca samannāgatattā sadevakena  lokena ``saraṇa''nti gamanīyato, abhitthavanīyato, bhattivasena kamanīyato ca sabbe  ^a^V1.0008^ea^ te deve tehi guṇehi abhibhuyya ṭhitattā tesaṃ devānaṃ seṭṭho uttamo devoti ^b^devadevo^eb^.  sabbadevehi ^a^M1.0008^ea^ pūjanīyataro devoti vā, visuddhidevabhāvassa vā sabbaññuguṇālaṅkārassa  vā adhigatattā aññesaṃ devānaṃ atisayena devoti ^b^devadevo^eb^. </p>
              <p>[01] aparimāṇāsu lokadhātūsu aparimāṇānaṃ sakkānaṃ, mahābrahmānañca guṇābhibhavanato adhiko  atisayo atirekataro vā sakko brahmā cāti ^b^sakkānaṃ atisakko brahmānaṃ atibrahmā^eb^.  ñāṇappahānadesanāvisesesu sadevake loke kenaci avikkhambhanīyaṭṭhānatāya kutocipi  utrastābhāvato catūhi vesārajjehi visāradoti ^b^catuvesārajjavisārado^eb^. yaṃ sandhāya  vuttaṃ ``sammāsambuddhassa te paṭijānato ime dhammā anabhisambuddhāti tatra vata maṃ samaṇo  vā...pe0... vesārajjappatto viharāmī''ti (ma0 ni0 1.150; a0 ni0  4.8). ṭhānāṭhānañāṇādīhi  dasahi ñāṇabalehi samannāgatattā ^b^dasabaladharo^eb^. yaṃ sandhāya vuttaṃ ``idha tathāgato ṭhānañca  ṭhānato, aṭṭhānañca aṭṭhānato yathābhūtaṃ pajānātī''tiādi (a0 ni0  10.21; vibha0  809). yaṃ kiñci ñeyyaṃ nāma, tattha sabbattheva anāvaṭañāṇatāya ^b^anāvaraṇañāṇo^eb^. tañca  sabbaṃ samantato sabbākārato hatthatale āmalakaṃ viya paccakkhato dassanasamatthena ñāṇacakkhunā  samannāgatattā ^b^samantacakkhu,^eb^ sabbaññūti attho. imehi pana dvīhi padehi pacchimāni  dve asādhāraṇañāṇāni gahitāni. bhāgyavantatādīhi kāraṇehi ^b^bhagavā^eb^. yaṃ panettha vattabbaṃ,  taṃ parato ^b^buddhānussatiniddese^eb^ (visuddhi0 1.123 ādayo) vitthārato āgamissati.</p>
              <p>[03] ettha ca ``sabbadhammesu appaṭihatañāṇacāro''ti iminā tiyaddhāruḷhānaṃ pucchānaṃ bhagavato  byākaraṇasamatthatāya dassitāya kiṃ devatānampi pucchaṃ byākātuṃ samattho bhagavāti āsaṅkāya  tannivattanatthaṃ ``devadevo''ti vuttaṃ. devānaṃ atidevo sakko devānamindo devatānaṃ  pañhaṃ vissajjeti, ``tato imassa ko viseso''ti cintentānaṃ tannivattanatthaṃ ``sakkānaṃ  atisakko''ti vuttaṃ. sakkenapi pucchitamatthaṃ sanaṅkumārādayo brahmāno vissajjenti,  ``tato imassa ko atisayo''ti cintentānaṃ tannivattanatthaṃ ``brahmānaṃ atibrahmā''ti  vuttaṃ. ayaṃ cassa viseso catuvesārajjadasabalañāṇehi pākaṭo jātoti dassanatthaṃ ``catu...pe0...  ^a^M1.0009^ea^ dharo''ti vuttaṃ. imāni ca ñāṇāni imassa ñāṇadvayassa adhigamena saheva  siddhānīti dassanatthaṃ ``anāvaraṇañāṇo samantacakkhū''ti vuttaṃ. tayidaṃ ñāṇadvayaṃ puññañāṇasambhārūpacayasiddhāya  bhaggadosatāya siddhanti dassento ``bhagavā''ti avocāti. evametesaṃ ^a^V1.0009^ea^ padānaṃ gahaṇe payojanaṃ,  anupubbi ca veditabbā. yaṃ panetaṃ pacchimaṃ anāvaraṇañāṇaṃ sabbaññutaññāṇanti ñāṇadvayaṃ,  taṃ atthato abhinnaṃ. ekameva hi taṃ ñāṇaṃ visayapavattimukhena aññehi asādhāraṇabhāvadassanatthaṃ  dvidhā katvā vuttaṃ. anavasesasaṅkhatāsaṅkhatasammutidhammārammaṇatāya sabbaññutaññāṇaṃ, tatthāvaraṇābhāvato  nissaṅgacāramupādāya ``anāvaraṇañāṇa''ntipi vuttaṃ. yaṃ panettha vattabbaṃ, taṃ parato  ^b^buddhānussatiniddese^eb^ (visuddhi0 1.123 ādayo) vakkhāma. </p>
              <p>[03] 2^b^.^eb^ mahante sīlakkhandhādike esī gavesīti mahesi, bhagavā. tena ^b^mahesinā. vaṇṇayanto^eb^ti  vivaranto vitthārento. ^b^yathābhūta^eb^nti aviparītaṃ. ^b^sīlādibhedana^eb^nti sīlasamādhipaññādivibhāgaṃ.  ^b^sudullabha^eb^nti aṭṭhakkhaṇavajjitena navamena khaṇena laddhabbattā suṭṭhu dullabhaṃ. ^b^sīlādisaṅgaha^eb^nti  sīlādikkhandhattayasaṅgahaṃ. ariyamaggo hi tīhi khandhehi saṅgahito sappadesattā nagaraṃ viya  rajjena, na tayo khandhā ariyamaggena nippadesattā. vuttañhetaṃ ``na kho, āvuso visākha,  ariyena aṭṭhaṅgikena maggena tayo khandhā saṅgahitā; tīhi ca kho, āvuso visākha, khandhehi  ariyo aṭṭhaṅgiko maggo saṅgahito''ti (ma0 ni0 1.462). kilesacorehi aparipanthanīyatāya  ^b^khemaṃ^eb^. antadvayaparivajjanato, māyādikāyavaṅkādippahānato ca ^b^ujuṃ^eb^. sabbesaṃ saṃkilesadhammānaṃ  māraṇavasena gamanato pavattanato, nibbānassa magganato, nibbānatthikehi maggitabbato ca  ^b^maggaṃ. visuddhiyā^eb^ti nibbānāya, visuddhibhāvāya vā, arahattāyāti attho.</p>
              <p>[03] ^b^yathābhūtaṃ ajānantā^eb^ti evaṃ sīlavisuddhiādivisuddhiparamparāya adhigantabbo evarūpo  evaṃkiccako evamatthoti yāthāvato anavabujjhantā. sakalasaṃkilesato, saṃsārato ca  suddhiṃ vimuttiṃ kāmenti patthentīti ^b^suddhikāmā. api^eb^-saddo sambhāvane.  tena na kevalaṃ sīlamattena parituṭṭhā, atha kho visuddhikāmāpi samānāti dasseti.  ^b^idhā^eb^ti imasmiṃ sāsane. bhāvanāya yuttapayuttatāya ^b^yogino vāyamantāpi^eb^ visuddhiṃ  ^a^M1.0010^ea^ uddissa payogaṃ parakkamaṃ karontāpi upāyassa anadhigatattā ^b^visuddhiṃ nādhigacchantī^eb^ti  yojanā. ^b^tesa^eb^nti yogīnaṃ. kāmañcāyaṃ visuddhimaggo samantabhaddakattā savanadhāraṇaparicayādipasutānaṃ  sabbesampi pāmojjakaro, yogīnaṃ pana sātisayaṃ pamodahetūti āha ^b^``tesaṃ pāmojjakaraṇa''^eb^nti.  bāhirakanikāyantaraladdhīhi asammissatāya suṭṭhu visuddhavinicchayattā ^b^suvisuddhavinicchayaṃ.  mahāvihāravāsīna^eb^nti attano apassayabhūtaṃ nikāyaṃ dasseti ^a^V1.0010^ea^. ^b^desanānayanissita^eb^nti  dhammasaṃvaṇṇanānayasannissitaṃ. ettha ca ``tesaṃ pāmojjakaraṇa''ntiādinā sabbasaṃkilesamalavisuddhatāya  visuddhiṃ nibbānaṃ patthentānaṃ yogīnaṃ ekaṃsena tadāvahattā pāmojjakaro ñāṇuttarehi  sammāpaṭipannehi adhiṭṭhitattā suṭṭhu sammā visuddhavinicchayo mahāvihāravāsīnaṃ kathāmaggoti  dasseti. ^b^sakkaccaṃ me bhāsato^eb^ sakkaccaṃ nisāmayathāti yojetabbaṃ.</p>
              <p>[03] ettha ca ``imissā dāni gāthāyā''ti iminā visuddhimaggabhāsanassa nissayaṃ, ``kathitāya  mahesinā''ti iminā tassa pamāṇabhāvaṃ, ``yathābhūtaṃ atthaṃ sīlādibhedana''nti iminā  aviparītapiṇḍatthaṃ, ``sudullabhaṃ...pe0... yogino''ti iminā nimittaṃ, ^b^``tesaṃ  pāmojjakaraṇa''^eb^nti iminā payojanaṃ, ``vaṇṇayanto atthaṃ, suvisuddhavinicchayaṃ mahāvihāravāsīnaṃ  desanānayanissitaṃ, sakkacca''nti ca iminā karaṇappakāraṃ dassetvā ``visuddhikāmā  sabbepi, nisāmayatha sādhavo''ti iminā tattha sakkaccasavane sādhujane niyojeti. sādhukaṃ  savanapaṭibaddhā hi sāsanasampatti. </p>
              <p>[03] 3^b^.^eb^ vacanatthavibhāvanena paveditavisuddhimaggasāmaññatthassa visuddhimaggakathā vuccamānā abhiruciṃ  uppādetīti padatthato visuddhimaggaṃ vibhāvetuṃ ^b^``tattha visuddhī''^eb^tiādi āraddhaṃ.  tattha ^b^tatthā^eb^ti yadidaṃ ``visuddhimaggaṃ bhāsissa''nti ettha visuddhimaggapadaṃ vuttaṃ,  tattha. ^b^sabbamalavirahita^eb^nti sabbehi rāgādimalehi, sabbehi saṃkilesamalehi ca  virahitaṃ vivittaṃ. tato eva ^b^accantaparisuddhaṃ,^eb^ sabbadā sabbathā ca visuddhanti attho.  yathāvuttaṃ visuddhiṃ maggati gavesati adhigacchati etenāti ^b^visuddhimaggo^eb^. tenāha  ^b^``maggoti adhigamūpāyo vuccatī''^eb^ti. visuddhimaggoti ca nippariyāyena lokuttaramaggo  veditabbo, tadupāyattā pana pubbabhāgamaggo, tannissayo kathāpabandho ca tathā vuccati.</p>
              <p>[03] svāyaṃ ^a^M1.0011^ea^ visuddhimaggo satthārā desanāvilāsato, veneyyajjhāsayato ca nānānayehi  desito, tesu ayameko nayo gahitoti dassetuṃ ^b^``so panāya''^eb^ntiādi āraddhaṃ.  tattha ^b^katthacī^eb^ti kismiñci sutte. ^b^vipassanāmattavasenevā^eb^ti avadhāraṇena samathaṃ  nivatteti. so hi tassā paṭiyogī, na sīlādi. matta-saddena ca visesanivattiatthena  savisesaṃ samādhiṃ nivatteti. so upacārappanābhedo vipassanāyānikassa desanāti katvā  na samādhimattaṃ. na hi ^a^V1.0011^ea^ khaṇikasamādhiṃ vinā vipassanā sambhavati. vipassanāti ca tividhāpi  anupassanā veditabbā, na aniccānupassanāva. na hi aniccadassanamattena saccābhisamayo  sambhavati. yaṃ pana gāthāyaṃ aniccalakkhaṇasseva gahaṇaṃ kataṃ, taṃ yassa tadeva suṭṭhutaraṃ  pākaṭaṃ hutvā upaṭṭhāti, tādisassa vasena. sopi hi itaraṃ lakkhaṇadvayaṃ vibhūtataraṃ katvā  sammasitvā visesaṃ adhigacchati, na aniccalakkhaṇameva.</p>
              <p>[03] ^b^sabbe saṅkhārā^eb^ti sabbe tebhūmakasaṅkhārā, te hi sammasanīyā. ^b^aniccā^eb^ti na niccā  addhuvā ittarā khaṇabhaṅgurāti. ^b^paññāyā^eb^ti vipassanāpaññāya. ^b^passati^eb^ sammasati.  ^b^atha^eb^ pacchā udayabbayañāṇādīnaṃ uppattiyā uttarakālaṃ. ^b^nibbindati dukkhe^eb^ti  tasmiṃyeva aniccākārato diṭṭhe ``sabbe saṅkhārā''ti vutte tebhūmake khandhapañcakasaṅkhāte  dukkhe nibbindati nibbidāñāṇaṃ paṭilabhati. ^b^esa maggo visuddhiyā^eb^ti esa  nibbidānupassanāsaṅkhāto virāgādīnaṃ kāraṇabhūto nibbānassa adhigamūpāyo.</p>
              <p>[03] ^b^jhānapaññāvasenā^eb^ti samathavipassanāvasena. ^b^jhāna^eb^nti cettha vipassanāya pādakabhūtaṃ jhānaṃ  adhippetaṃ. ^b^yamhī^eb^ti yasmiṃ puggale. ^b^jhānañca paññā cā^eb^ti etthāyamattho -- yo  puggalo jhānaṃ pādakaṃ katvā vipassanaṃ paṭṭhapetvā taṃ ussukkāpeti. ^b^sa ve nibbānasantike^eb^ti  so byattaṃ nibbānassa samīpe ekantato nibbānaṃ adhigacchatīti.</p>
              <p>[03] ^b^kamma^eb^nti maggacetanā. sā hi apacayagāmitāya sattānaṃ suddhiṃ āvahati. ^b^vijjā^eb^ti  sammādiṭṭhi. ^b^sīla^eb^nti sammāvācākammantā. ^b^jīvitamuttama^eb^nti sammāājīvo.  ^b^dhammo^eb^ti avasesā cattāro ariyamaggadhammā. atha vā ^b^kamma^eb^nti sammākammantassa  gahaṇaṃ. ``yā cāvuso visākha, sammādiṭṭhi, yo ca ^a^M1.0012^ea^ sammāsaṅkappo, ime  dhammā paññākkhandhe saṅgahitā''ti (ma0 ni0 1.462) vacanato. ^b^vijjā^eb^ti sammādiṭṭhisammāsaṅkappānaṃ  gahaṇaṃ. ^b^dhammo^eb^ti samādhi ``evaṃdhammā te bhagavanto ahesu''ntiādīsu (saṃ0 ni0   5.378) viya. taggahaṇeneva ``yo cāvuso visākha, sammāvāyāmo, yā ca sammāsati,  yo ca sammāsamādhi, ime dhammā samādhikkhandhe saṅgahitā''ti vacanato sammāvāyāmasatīnampi  gahaṇaṃ daṭṭhabbaṃ. ^b^sīla^eb^nti sammāvācājīvānaṃ. ^b^jīvitamuttama^eb^nti evarūpassa ariyapuggalassa  jīvitaṃ uttamaṃ jīvitanti evamettha aṭṭhaṅgiko ariyamaggo vuttoti veditabbo.</p>
              <p>[03] ^b^sīlādivasenā^eb^ti ^a^V1.0012^ea^ sīlasamādhipaññāvīriyavasena. ^b^sabbadā^eb^ti samādānato pabhuti sabbakālaṃ.  ^b^sīlasampanno^eb^ti catupārisuddhisīlasampadāya sampanno samannāgato. ^b^paññavā^eb^ti lokiyalokuttarāya  paññāya samannāgato. ^b^susamāhito^eb^ti taṃsampayuttena samādhinā suṭṭhu samāhito. ^b^āraddhavīriyo^eb^ti  akusalānaṃ dhammānaṃ pahānāya, kusalānaṃ dhammānaṃ upasampadāya paggahitavīriyo. ^b^pahitatto^eb^ti  nibbānaṃ patipesitattatāya kāye ca jīvite ca nirapekkhacitto. ^b^ogha^eb^nti kāmoghādicatubbidhampi  oghaṃ, saṃsāramahoghameva vā.</p>
              <p>[03] ^b^ekāyano^eb^ti ekamaggo. maggapariyāyo hi idha ayana-saddo, tasmā ekapathabhūto ayaṃ,  bhikkhave, maggo, na dvedhāpathabhūtoti attho. ekaṃ vā nibbānaṃ ayati gacchatīti ekāyano,  ekena vā gaṇasaṅgaṇikaṃ pahāya vivekaṭṭhena ayitabbo paṭipajjitabboti ekāyano, ayanti  tenāti vā ayano, ekassa seṭṭhassa bhagavato ayanoti ekāyano, tena uppāditattā, ekasmiṃ  vā imasmiṃyeva dhammavinaye ayanoti ekāyano. ^b^sattānaṃ visuddhiyā^eb^ti rāgādimalehi,  abhijjhāvisamalobhādiupakkilesehi ca sattānaṃ visuddhatthāya visujjhanatthāya. ^b^yadida^eb^nti  nipāto, ye imeti attho. pubbe saraṇalakkhaṇena maggaṭṭhena ca maggoti vuttasseva kāyādivisayabhedena  catubbidhattā ^b^``cattāro satipaṭṭhānā''^eb^ti vuttaṃ. ^b^sammappadhānādīsū^eb^ti ettha  ^b^ādi^eb^-saddena appamādābhiratiādīnaṃ saṅgaho veditabbo ^a^M1.0013^ea^. appamādābhiratiādivasenāpi  hi katthaci visuddhimaggo desito. yathāha -- </p>
              <p>[21] ``appamādarato bhikkhu, pamāde bhayadassi vā. </p>
              <p>[22] abhabbo parihānāya, nibbānasseva santike''ti.. (dha0 pa0 32). </p>
              <p>[03] 4^b^.^eb^ ^b^tatrā^eb^ti tassaṃ gāthāyaṃ. upari vuccamānā gāthāya vitthārasaṃvaṇṇanā niddesapaṭiniddesaṭṭhāniyā,  tato saṃkhittatarā atthavaṇṇanā uddesaṭṭhāniyāti āha ^b^``ayaṃ saṅkhepavaṇṇanā''^eb^ti. yathāuddiṭṭhassa  hi atthassa niddesapaṭiniddesā sukarā, subodhā ca hontīti. ^b^sīle patiṭṭhāyā^eb^ti  ettha ^b^sīle^eb^ti kusalasīle. yadipi ``katame ca, thapati, akusalā sīlā''tiādīsu  akusalā dhammāpi sīlanti āgatā. vuccamānāya pana cittapaññābhāvanāya adhiṭṭhānāyogyatāya  kiriyasīlānampi asambhavo, kuto itaresanti kusalasīlamevettha adhippetaṃ. ^b^sīlaṃ  paripūrayamāno^eb^tiādīsu ^b^paripūrayamāno^eb^ti paripālento, parivaḍḍhento vā, sabbabhāgehi  saṃvaranto ^a^V1.0013^ea^, avītikkamanto cāti attho. tathābhūto hi taṃ avijahanto tattha patiṭṭhito  nāma hoti. ``sīle''ti hi idaṃ ādhāre bhummaṃ. ^b^patiṭṭhāyā^eb^ti duvidhā patiṭṭhā  nissayūpanissayabhedato. tattha upanissayapatiṭṭhā lokiyā, itarā lokuttarā abhinditvā  gahaṇe. bhinditvā pana gahaṇe yathā lokiyacittuppādesu sahajātānaṃ, purimapacchimānañca  vasena nissayūpanissayapatiṭṭhā sambhavati, evaṃ lokuttaresu heṭṭhimamaggaphalasīlavasena upanissayapatiṭṭhāpi  sambhavati. ``patiṭṭhāyā''ti ca padassa yadā upanissayapatiṭṭhā adhippetā, tadā ``saddhaṃ upanissāyā''tiādīsu  (paṭṭhā0 1.1.423) viya purimakālakiriyāvasena attho veditabbo. tenāha ``pubbeva  kho panassa kāyakammaṃ vacīkammaṃ ājīvo suparisuddho hotī''ti (ma0 ni0 3.431).  yadā pana nissayapatiṭṭhā adhippetā, tadā ``cakkhuñca paṭiccā''tiādīsu (ma0 ni0 1.204;  3.421; saṃ0 ni0  4.60) viya samānakālakiriyāvasena attho veditabbo. sammāvācādayo  hi attanā sampayuttānaṃ sammādiṭṭhiādīnaṃ sahajātavaseneva nissayapaccayā hontīti. </p>
              <p>[01] narati ^a^M1.0014^ea^ netīti ^b^naro,^eb^ puriso. yathā hi paṭhamapakatibhūto satto, itarāya  pakatiyā seṭṭhaṭṭhena puri ucce ṭhāne seti pavattatīti ``puriso''ti vuccati, evaṃ  nayanaṭṭhena ``naro''ti vuccati. puttabhātubhūtopi hi puggalo mātujeṭṭhabhaginīnaṃ netuṭṭhāne  tiṭṭhati, pageva itaro itarāsaṃ. narena yogato, narassa ayanti vā nārī, itthī. sāpi  cettha kāmaṃ taṇhājaṭāvijaṭanasamatthatā atthi, padhānameva pana sattaṃ dassento ``naro''ti  āha yathā ``satthā devamanussāna''nti (dī0 ni0 1.157, 255). aṭṭhakathāyaṃ pana avibhāgena  puggalapariyāyo ayanti dassetuṃ ^b^``naroti satto''^eb^ti vuttaṃ. ^b^sapañño^eb^ti vipākabhūtāya  saha paññāya pavattatīti sapañño. tāya hi ādito paṭṭhāya santānavasena bahulaṃ pavattamānāya  ayaṃ satto savisesaṃ ``sapañño''ti vattabbataṃ arahati. vipākapaññāpi hi santānavisesanena  bhāvanāpaññuppattiyā upanissayo hoti ahetukadvihetukānaṃ tadabhāvato. sampajaññasaṅkhātāya  ca taṃtaṃkiccakārikāya paññāya vasena ``sapañño''ti vattuṃ vaṭṭati. aṭṭhakathāyaṃ  pana nipaka-saddena pārihārikapaññā gayhatīti vipākapaññāvasenevettha attho vutto.  ^b^kammajatihetukapaṭisandhipaññāyā^eb^ti kammajāya tihetukapaṭisandhiyaṃ paññāyāti evaṃ  tihetuka-saddo paṭisandhi-saddena sambandhitabbo, na paññā-saddena. na hi paññā tihetukā  atthi. paṭisandhito pabhuti pavattamānā paññā ``paṭisandhiyaṃ paññā''ti vuttā taṃmūlakattā,  na paṭisandhikkhaṇe pavattā eva.</p>
              <p>[03] cinteti ^a^V1.0014^ea^ ārammaṇaṃ upanijjhāyatīti ^b^cittaṃ,^eb^ samādhi. so hi sātisayaṃ upanijjhānakicco.  na hi vitakkādayo vinā samādhinā tamatthaṃ sādhenti, samādhi pana tehi vināpi sādhetīti.  paguṇabalavabhāvāpādanena paccayehi citaṃ, tathā santānaṃ cinotītipi ^b^cittaṃ,^eb^ samādhi.  paṭhamajjhānādivasena cittavicittatāya, iddhividhādicittakaraṇena ca samādhi cittanti vināpi  paropadesenassa cittapariyāyo labbhateva. aṭṭhakathāyaṃ pana citta-saddo viññāṇe niruḷhoti  katvā vuttaṃ ^b^``cittasīsena hettha samādhi niddiṭṭho''^eb^ti. yathāsabhāvaṃ pakārehi  jānātīti ^b^paññā^eb^. sā yadipi kusalādibhedato bahuvidhā. ``bhāvaya''nti pana vacanato  bhāvetabbā idhādhippetāti taṃ dassetuṃ ^b^``vipassana''^eb^nti vuttaṃ. ``bhāvaya''nti  ca idaṃ paccekaṃ ^a^M1.0015^ea^ yojetabbaṃ ``cittañca bhāvayaṃ, paññañca bhāvaya''nti.  tayidaṃ dvayaṃ kiṃ lokiyaṃ, udāhu lokuttaranti? lokuttaranti daṭṭhabbaṃ ukkaṭṭhaniddesato.  taṃ hi bhāvayamāno ariyamaggakkhaṇe taṇhājaṭaṃ samucchedavasena vijaṭetīti vuccati, na  lokiyaṃ. nānantariyabhāvena panettha lokiyāpi gahitāva honti lokiyasamathavipassanāya  vinā tadabhāvato. samathayānikassa hi upacārappanāppabhedaṃ samādhiṃ itarassa khaṇikasamādhiṃ,  ubhayesampi vimokkhamukhattayaṃ vinā na kadācipi lokuttarādhigamo sambhavati. tenāha  ^b^``samādhiñceva vipassanañca bhāvayamāno''^eb^ti. tattha yadā lokiyā samathavipassanā adhippetā,  tadā ``bhāvaya''nti idaṃ bhāvanākiriyāya hetubhāvakathanaṃ, bhāvanāhetūti attho. taṃbhāvanāhetukā  hi vijaṭanakiriyāti. yadā pana lokuttarā adhippetā, tadā kevalaṃ vattamānabhāvaniddeso.  tadubhayabhāvanāsamakālameva hi taṇhājaṭāvijaṭanaṃ.</p>
              <p>[03] ^b^``ātāpī nipako''^eb^ti idaṃ yathāvuttabhāvanāya upakārakadhammakittanaṃ. kammaṭṭhānaṃ  anuyuñjantassa hi vīriyaṃ sati sampajaññanti ime tayo dhammā bahūpakārā. vīriyūpatthaddhañhi  kammaṭṭhānaṃ satisampajaññānupālitaṃ na paripatati, upari ca visesaṃ āvahati. patiṭṭhāsiddhiyā  cettha saddhāsiddhi, saddhūpanissayattā sīlassa, vīriyādisiddhiyā ca. na hi saddheyyavatthuṃ  asaddahantassa yathāvuttavīriyādayo sambhavanti, tathā samādhipi. yathā hi hetubhāvato vīriyādīhi  saddhāsiddhi, evaṃ phalabhāvato tehi samādhisiddhi. vīriyādīsu hi sampajjamānesu samādhi  sampannova hoti asamāhitassa tadabhāvato. kathaṃ panettha satisiddhi? nipakaggahaṇato.  tikkhavisadabhāvappattā hi sati ``nepakka''nti vuccati. yathāha ``paramena satinepakkena  samannāgato''ti. aṭṭhakathāyaṃ pana ``nepakkaṃ paññā''ti ayamattho  dassito. taggahaṇeneva ^a^V1.0015^ea^  satipi gahitāva hoti. na hi sativirahitā paññā atthīti. apare pana ``sapañño''ti  imināva pārihārikapaññāpi gayhatīti ``nipako''ti padassa ``sato''ti atthaṃ vadanti.  yadipi kilesānaṃ pahānaṃ ātāpanaṃ, taṃ sammādiṭṭhiādīnampi attheva. ātappasaddo  viya pana ātāpasaddo vīriyeyeva ^a^M1.0016^ea^ niruḷhoti āha ^b^``ātāpīti vīriyavā''^eb^ti.  atha vā paṭipakkhappahāne sampayuttadhammānaṃ abbhussahanavasena pavattamānassa vīriyassa sātisayaṃ  tadātāpananti vīriyameva tathā vuccati, na aññe dhammā. ^b^ātāpī^eb^ti cāyamīkāro  pasaṃsāya, atisayassa vā dīpako. ^b^vīriyavā^eb^ti vā-saddopi tadattho eva daṭṭhabbo. tena  sammappadhānasamaṅgitā vuttā hoti. tenāha ^b^``kilesānaṃ ātāpanaparitāpanaṭṭhenā''^eb^ti.  ātāpanaggahaṇena cettha ārambha dhātumāha ādito vīriyārambhoti katvā, paritāpanaggahaṇena  nikkamaparakkamadhātuyo sabbaso paṭipakkhato nikkhantataṃ, uparūpari visesappattiñca upādāya.  nipayati visoseti paṭipakkhaṃ, tato vā attānaṃ nipāti rakkhatīti ^b^nipako,^eb^ sampajāno.  kammaṭṭhānassa pariharaṇe niyuttāti ^b^pārihārikā^eb^.</p>
              <p>[03] abhikkamādīni sabbakiccāni sātthakasampajaññādivasena paricchijja netīti ^b^sabbakiccapariṇāyikā^eb^.  kammaṭṭhānassa vā uggaho paripucchā bhāvanārambho manasikāravidhi, tattha ca sakkaccakāritā  sātaccakāritā sappāyakāritā nimittakusalatā pahitattatā antarāasaṅkoco indriyasamattapaṭipādanā  vīriyasamatāpādanaṃ vīriyasamatāyojananti evamādīnaṃ sabbesaṃ kiccānaṃ pariṇāyikā ^b^sabbakiccapariṇāyikā.  bhayaṃ ikkhatīti bhikkhū^eb^ti sādhāraṇato bhikkhulakkhaṇakathanena paṭipattiyāva bhikkhubhāvo,  na bhikkhakabhinnapaṭadharādibhāvenāti dasseti. evaṃ hi katakiccānaṃ sāmaṇerādīnaṃ,  paṭipannānañca apabbajitānampi saṅgaho kato hoti. idha pana paṭipajjanakavasena attho veditabbo.  bhindati pāpake akusale dhammeti vā ^b^bhikkhu. so imaṃ vijaṭaye^eb^ti yo naro sappañño  sīle patiṭṭhāya ātāpī nipako cittaṃ paññañca bhāvayanti vutto, so bhikkhu imaṃ  taṇhājaṭaṃ vijaṭayeti sambandho. idāni tampi vijaṭanaṃ veḷugumbavijaṭanena upametvā dassetuṃ  gāthāya yathāvutte sīlādidhamme ``iminā ca sīlenā''tiādinā paccāmasati. tattha  yasmā yogāvacarasantānagatā nānākkhaṇikā missakā sīlādidhammā gāthāya gahitā, tasmā  te ekaccaṃ gaṇhanto ^b^``chahi dhammehi samannāgato''^eb^ti āha. na hi te cha dhammā  ekasmiṃ santāne ekasmiṃ khaṇe ^a^M1.0017^ea^ labbhanti. yasmā ca puggalādhiṭṭhānena gāthā  bhāsitā, tasmā puggalādhiṭṭhānameva upamaṃ dassento ^b^``seyyathāpi nāma puriso''^eb^tiādimāha  ^a^V1.0016^ea^.  tattha ^b^sunisita^eb^nti suṭṭhu nisitaṃ, ativiya tikhiṇanti attho. satthassa nisānasilāyaṃ  nisitatarabhāvakaraṇaṃ, bāhubalena cassa ukkhipananti ubhayampetaṃ atthāpannaṃ katvā upamā  vuttāti tadubhayaṃ upameyye dassento ^b^``samādhisilāyaṃ sunisitaṃ...pe0... paññāhatthena  ukkhipitvā''^eb^ti āha. samādhiguṇena hi paññāya tikkhabhāvo. tenāha bhagavā ``samāhito  yathābhūtaṃ pajānātī''ti (saṃ0 ni0  3.5;  4.99;  5.1071; netti0 40; mi0  pa0 2.1.14). vīriyañcassā upatthambhakaṃ paggaṇhanato. ^b^vijaṭeyyā^eb^ti vijaṭetuṃ  sakkuṇeyya. vuṭṭhānagāminivipassanāya hi vattamānāya yogāvacaro taṇhājaṭaṃ vijaṭetuṃ  samattho nāma. vijaṭanaṃ cettha samucchedavasena pahānanti āha ^b^``sañchindeyya sampadāleyyā''^eb^ti.  dakkhiṇaṃ arahatīti dakkhiṇeyyo, aggo ca so dakkhiṇeyyo cāti ^b^aggadakkhiṇeyyo,^eb^  aggā vā dakkhiṇā aggadakkhiṇā, taṃ arahatīti ^b^aggadakkhiṇeyyo^eb^. </p>
              <p>[03] 5^b^.^eb^ ^b^tatrā^eb^ti tassaṃ gāthāyaṃ. ^b^aya^eb^nti ``naro''ti ca ``bhikkhū''ti ca vutto  yogāvacaro. puna ^b^tatrā^eb^ti tassaṃ paññāyaṃ. ^b^assā^eb^ti bhikkhuno. kattari cetaṃ sāmivacanaṃ,  anenāti attho. ^b^karaṇīyaṃ natthi^eb^ visesādhānassa tihetukapaṭisandhipaññāya abhāvato.  tenāha ^b^``purimakammānubhāveneva hissa sā siddhā''^eb^ti. ^b^tenā^eb^ti yoginā. bhāvanāyaṃ  satatapavattitavīriyatāya ^b^sātaccakārinā. paññāvasenā^eb^ti yathāvuttanepakkasaṅkhātapaññāvasena.  yaṃ kiñci kattabbaṃ, tassa sabbassa sampajānavaseneva karaṇasīlo, tattha vā sampajānakāro  etassa atthi, sampajānassa vā asammohassa kārako uppādakoti sampajānakārī, tena  ^b^sampajānakārinā. atrā^eb^ti assaṃ gāthāyaṃ. sīlādisampādane vīriyassa tesaṃ aṅgabhāvato  taṃ visuṃ aggahetvā ^b^``sīlasamādhipaññāmukhenā''^eb^ti vuttaṃ.</p>
              <p>[03] ``visuddhimaggaṃ dassetī''ti avibhāgato desanāya piṇḍatthaṃ vatvā puna taṃ vibhāgato dassetuṃ  ^b^``ettāvatā''^eb^tiādi vuttaṃ. tattha ^b^ettāvatā^eb^ti ettakāya desanāya. ^b^sikkhā^eb^ti  sikkhitabbaṭṭhena sikkhā. sikkhanaṃ cettha āsevanaṃ daṭṭhabbaṃ. sīlādidhammehi saṃvaraṇādivasena  āsevanto te sikkhatīti ^a^M1.0018^ea^ vuccati. ^b^sāsana^eb^nti paṭipattisāsanaṃ. ^b^upanissayo^eb^  balavakāraṇaṃ. ^b^vajjanaṃ^eb^ anupagamanaṃ. ^b^sevanā^eb^ bhāvanā. ^b^paṭipakkho^eb^ti pahāyakapaṭipakkho.  yadipi gāthāyaṃ ``sīle''ti sāmaññato vuttaṃ, na ``adhisīle''ti. taṃ pana taṇhājaṭāvijaṭanassa  patiṭṭhābhūtaṃ adhippetanti āha ^b^``sīlena adhisīlasikkhā pakāsitā''^eb^ti. bhavagāmi  hi sīlaṃ sīlameva, vibhavagāmi ^a^V1.0017^ea^ sīlaṃ adhisīlasikkhā. sāmaññajotanā hi visese  avatiṭṭhatīti. esa nayo sesasikkhāsupi.</p>
              <p>[03] ^b^sīlenā^eb^ti adhisīlasikkhābhūtena sīlena. taṃ hi anaññasādhāraṇatāya sāsanassa ādikalyāṇataṃ  pakāseti, na yamaniyamādimattaṃ. tena vuttaṃ ^b^``sīlañca suvisuddhaṃ, sabbapāpassa  akaraṇa''^eb^nti ca. ^b^kusalāna^eb^nti maggakusalānaṃ. ^b^kusalāna^eb^nti vā anavajjānaṃ.  tena ariyaphaladhammānampi saṅgaho siddho hoti. ^b^sabbapāpassa akaraṇa^eb^nti sabbassāpi  sāvajjassa akiriyā anajjhāpajjanaṃ. etena cārittavārittabhedassa sabbassa sīlassa gahaṇaṃ  kataṃ hoti. kattabbākaraṇampi hi sāvajjamevāti. ^b^ādivacanato^eb^ti gāthāyaṃ vuttasamādhipaññānaṃ  ādimhi vacanato. ādibhāvo cassa tammūlakattā uttarimanussadhammānaṃ. ādīnaṃ vā  vacanaṃ ādivacanaṃ. ādisaddena cettha ``sīlaṃ samādhi paññā ca, vimutti ca anuttarā''ti  (dī0 ni0 2.186) evamādīnaṃ saṅgaho daṭṭhabbo. sīlassa visuddhattā vippaṭisārādihetūnaṃ  dūrīkaraṇato avippaṭisārādiguṇāvahaṃ. ``avippaṭisārādiguṇāvahattā''ti etena na  kevalaṃ sīlassa kalyāṇatāva vibhāvitā, atha kho ādibhāvopīti daṭṭhabbaṃ. tathā hissa  ^b^sutte^eb^ (pari0 366) avippaṭisārādīnaṃ vimuttiñāṇapariyosānānaṃ paramparapaccayatā  vuttā. ^b^samādhinā^eb^ti adhicittasikkhābhūtena samādhinā. sakalaṃ sāsanaṃ saṅgahetvā  pavattāya gāthāya ādipadena ādimhi paṭipajjitabbassa sīlassa, tatiyapadena pariyosāne  paṭipajjitabbāya paññāya gahitattā majjhe paṭipajjitabbo samādhi pārisesato dutiyapadena  gayhatīti ^b^``kusalassa upasampadātiādivacanato hi samādhi sāsanassa majjhe''^eb^ti vuttaṃ,  na kusalasaddassa samādhipariyāyattā. pubbūpanissayavato hi samāhitatādiaṭṭhaṅgasamannāgamena  abhinīhārakkhamatā samādhissa iddhividhādiguṇāvahattaṃ, aggamaggapaññāya adhigatāya yadatthaṃ  pabbajati, taṃ pariyositanti ^b^paññā sāsanassa^eb^ ^a^M1.0019^ea^ ^b^pariyosānaṃ^eb^. tenāha bhagavā  ``sikkhānisaṃsamidaṃ, bhikkhave, brahmacariyaṃ vussati saddhādhipateyyaṃ paññuttaraṃ vimuttisāra''nti  (a0 ni0  4.245). sakaṃ cittaṃ sacittaṃ, sacittassa sabbaso kilesānaṃ samucchindanena  visodhanaṃ ^b^sacittapariyodāpanaṃ^eb^. evaṃ pana paññākicce matthakappatte uttari karaṇīyābhāvato  sāsanassa paññuttaratā veditabbā. ^b^tādibhāvāvahanato^eb^ti yādiso iṭṭhesu, lābhādīsu  ca anunayābhāvato, tādiso aniṭṭhesu, alābhādīsu ca paṭighābhāvato. tato eva vā  yādiso anāpāthagatesu iṭṭhāniṭṭhesu, tādiso āpāthagatesupīti ^b^tādī^eb^. tassa bhāvo  ^b^tādibhāvo,^eb^ tassa āvahanato. ^b^vātenā^eb^ti ^a^V1.0018^ea^ vātahetu. ^b^na samīratī^eb^ti na  calati. ^b^na samiñjantī^eb^ti na phandanti, kuto calananti adhippāyo.</p>
              <p>[03] ^b^tathā^eb^ti yathā sīlādayo adhisīlasikkhādīnaṃ pakāsakā, tathā tevijjatādīnaṃ upanissayassāti  tesaṃ pakāsanākārūpasaṃhārattho tathā-saddo. yasmā sīlaṃ visujjhamānaṃ satisampajaññabalena,  kammassakatañāṇabalena ca saṃkilesamalato visujjhati pāripūriñca gacchati, tasmā sīlasampadā  sijjhamānā upanissayasampattibhāvena satibalaṃ, ñāṇabalañca paccupaṭṭhapetīti tassā vijjattayūpanissayatā  veditabbā sabhāgahetusampādanato. satinepakkena hi pubbenivāsavijjāsiddhi, sampajaññena  sabbakiccesu sudiṭṭhakāritāparicayena cutūpapātañāṇānubandhāya dutiyavijjāsiddhi,  vītikkamābhāvena saṃkilesappahānasabbhāvato vivaṭṭūpanissayatāvasena ajjhāsayasuddhiyā tatiyavijjāsiddhi.  puretaraṃ siddhānaṃ samādhipaññānaṃ pāripūriṃ vinā sīlassa āsavakkhayañāṇūpanissayatā  sukkhavipassakakhīṇāsavehi dīpetabbā. samādhipaññā viya abhiññāpaṭisambhidānaṃ sīlaṃ  na sabhāgahetūti katvā vuttaṃ ^b^``na tato para''^eb^nti. ``samāhito yathābhūtaṃ pajānātī''ti  (saṃ0 ni0  3.5;  4.99; netti0 40; mi0 pa0 2.1.14) vacanato samādhisampadā  chaḷabhiññatāya upanissayo. paññā viya paṭisambhidānaṃ samādhi na sabhāgahetūti vuttaṃ  ^b^``na tato para''^eb^nti. ``yogā ve jāyate bhūrī''ti (dha0 pa0 282) vacanato pubbayogena,  garuvāsadesabhāsākaosallauggahaparipucchādīhi ca paribhāvitā paññāsampatti paṭisambhidāpabhedassa  upanissayo ^a^M1.0020^ea^ paccekabodhisammāsambodhiyopi paññāsampattisannissayāti  paññāya anadhigantabbassa visesassa abhāvato, tassā ca paṭisambhidāpabhedassa ekantikakāraṇato  heṭṭhā viya ``na tato para''nti avatvā ^b^``na aññena kāraṇenā''^eb^ti vuttaṃ. </p>
              <p>[01] ettha ca ``sīlasampattiñhi nissāyā''ti vuttattā yassa samādhivijambhanabhūtā anavasesā  cha abhiññā na ijjhanti, tassa ukkaṭṭhaparicchedavasena na samādhisampadā atthīti. satipi  vijjānaṃ abhiññekadesabhāve sīlasampattisamudāgatā eva tisso vijjā gahitā. yathā  hi paññāsampattisamudāgatā catasso paṭisambhidā upanissayasampannassa maggeneva ijjhanti,  maggakkhaṇe eva tāsaṃ paṭilabhitabbato, evaṃ sīlasampattisamudāgatā tisso vijjā samādhisampattisamudāgatā  ca cha abhiññā upanissayasampannassa maggeneva ijjhantīti maggādhigameneva ^a^V1.0019^ea^ tāsaṃ adhigamo  veditabbo. paccekabuddhānaṃ, sammāsambuddhānañca paccekabodhisammāsambodhisamadhigamasadisā  hi imesaṃ ariyānaṃ ime visesādhigamāti. vinayasuttābhidhammesu sammāpaṭipattiyā  tevijjatādīnaṃ upanissayatāpi yathāvuttavidhinā veditabbā.</p>
              <p>[03] sampannasīlassa kāmasevanābhāvato sīlena paṭhamantavivajjanaṃ vuttaṃ. yebhuyyena hi sattā  kāmahetu pāṇātipātādivasenāpi asuddhapayogā honti. jhānasukhalābhino kāyakilamathassa  sambhavo eva natthīti samādhinā dutiyantavivajjanaṃ vuttaṃ jhānasamuṭṭhānapaṇītarūpaphuṭakāyattā.  ^b^paññāyā^eb^ti maggapaññāya. ukkaṭṭhaniddesena hi ekaṃsato ariyamaggova majjhimā paṭipatti  nāma. evaṃ santepi lokiyapaññāvasenapi antadvayavivajjanaṃ vibhāvetabbaṃ.</p>
              <p>[03] sīlaṃ taṃsamaṅgino kāmasugatīsuyeva nibbattāpanato catūhi apāyehi vimuttiyā kāraṇanti  āha ^b^``sīlena apāyasamatikkamanupāyo pakāsito hotī''^eb^ti. na hi pāṇātipātādipaṭivirati  duggatiparikilesaṃ āvahati. samādhi taṃsamaṅgino mahaggatabhūmiyaṃyeva nibbattāpanena  sakalakāmabhavato vimocetīti vuttaṃ ^b^``samādhinā kāmadhātusamatikkamanupāyo pakāsito  hotī''^eb^ti. na hi kāmāvacarakammassa anubalappadāyīnaṃ kāmacchandādīnaṃ vikkhambhakaṃ  jhānaṃ kāmadhātuparikilesāvahaṃ hoti. na cettha upacārajjhānaṃ nidassetabbaṃ, appanāsamādhissa  ^a^M1.0021^ea^ adhippetattā. nāpi ``sīleneva atikkamitabbassa apāyabhavassa samādhinā  atikkamitabbatā''ti vacanokāso. sugatibhavampi atikkamantassa duggatisamatikkamane  kā kathāti. ^b^sabbabhavasamatikkamanupāyo^eb^ti kāmabhavādīnaṃ navannampi bhavānaṃ samatikkamanupāyo  sīlasamādhīhi atikkantāpi bhavā anatikkantā eva, kāraṇassa apahīnattā. paññāya  panassa suppahīnattā te samatikkantā eva.</p>
              <p>[03] ^b^tadaṅgappahānavasenā^eb^ti dīpālokeneva tamassa puññakiriyavatthugatena tena tena kusalaṅgena  tassa tassa akusalaṅgassa pahānavasena. ^b^samādhinā vikkhambhanappahānavasenā^eb^ti upacārappanābhedena  samādhinā pavattinivāraṇena ghaṭappahāreneva jalatale sevālassa tesaṃ tesaṃ nīvaraṇādidhammānaṃ  pahānavasena. ^b^paññāyā^eb^ti ariyamaggapaññāya. ^b^samucchedappahānavasenā^eb^ti catunnaṃ  ariyamaggānaṃ bhāvitattā taṃtaṃmaggavato attano santāne ``diṭṭhigatānaṃ pahānāyā''tiādinā  (dha0 sa0 277) vuttassa ^a^V1.0020^ea^ samudayapakkhiyassa kilesagaṇassa accantaṃ appavattisaṅkhātasamucchindanappahānavasena.</p>
              <p>[03] ^b^kilesānaṃ vītikkamapaṭipakkho^eb^ti saṃkilesadhammānaṃ, kammakilesānaṃ vā yo  kāyavacīdvāresu vītikkamo ajjhācāro, tassa paṭipakkho ^b^sīlena pakāsito hoti,^eb^  avītikkamasabhāvattā sīlassa. okāsādānavasena kilesānaṃ citte kusalappavattiṃ  pariyādiyitvā uṭṭhānaṃ ^b^pariyuṭṭhānaṃ^eb^. taṃ samādhi vikkhambhetīti āha ^b^``samādhinā  pariyuṭṭhānapaṭipakkho pakāsito hotī''^eb^ti, samādhissa pariyuṭṭhānappahāyakattā. appahīnabhāvena  santāne anu anu sayanato kāraṇalābhe uppattirahā ^b^anusayā,^eb^ te pana anurūpaṃ kāraṇaṃ  laddhā uppajjanārahā thāmagatā kāmarāgādayo satta kilesā veditabbā. te ariyamaggapaññāya  sabbaso pahīyantīti āha ^b^``paññāya anusayapaṭipakkho pakāsito hotī''^eb^ti.</p>
              <p>[03] kāyaduccaritādi duṭṭhu caritaṃ, kilesehi vā dūsitaṃ caritanti ^b^duccaritaṃ,^eb^ tameva  yattha uppannaṃ, taṃ santānaṃ saṃkileseti vibādhati, upatāpeti cāti ^b^saṃkileso,^eb^  tassa visodhanaṃ sīlena tadaṅgavasena pahānaṃ vītikkamapaṭipakkhattā sīlassa. taṇhāsaṃkilesassa  visodhanaṃ vikkhambhanavasena ^a^M1.0022^ea^ pahānaṃ pariyuṭṭhānapaṭipakkhattā samādhissa, taṇhāya  cassa ujuvipaccanikabhāvato. diṭṭhisaṃkilesassa visodhanaṃ samucchedavasena pahānaṃ anusayapaṭipakkhattā  paññāya, diṭṭhigatānañca ayāthāvagāhīnaṃ yāthāvagāhiniyā paññāya ujuvipaccanikabhāvato.</p>
              <p>[03] ^b^kāraṇa^eb^nti upanissayapaccayo. ^b^sīlesu paripūrakārī^eb^ti maggabrahmacariyassa ādibhūtattā  ādibrahmacariyakānaṃ pārājikasaṅghādisesasaṅkhātānaṃ mahāsīlasikkhāpadānaṃ avītikkamanato  khuddānukhuddakānaṃ āpajjane sahasāva tehi vuṭṭhānena sīlesu yaṃ kattabbaṃ, taṃ paripūraṃ  samatthaṃ karotīti ^b^sīlesu paripūrakārī. tathā sakadāgāmī^eb^ti ``sīlesu paripūrakārī''ti  etaṃ upasaṃharati tathā-saddena. ete hi dve ariyā samādhipāripanthikānaṃ kāmarāgabyāpādānaṃ  paññāpāripanthikassa saccapaṭicchādakamohassa sabbaso asamūhatattā samādhiṃ, paññañca bhāventāpi  samādhipaññāsu yaṃ kattabbaṃ, taṃ mattaso pamāṇena padesamattameva karontīti samādhismiṃ,  paññāya ca mattaso kārino ``sīlesu paripūrakārino''icceva vuccanti. anāgāmī  ^a^V1.0021^ea^ pana kāmarāgabyāpādānaṃ samucchinnattā ^b^samādhismiṃ paripūrakārī^eb^. arahā sabbaso  sammohassa susamūhatattā ^b^paññāya paripūrakārī^eb^.</p>
              <p>[03] vuttaṃ hetaṃ bhagavatā (a0 ni0  3.87) -- </p>
              <p>[02] ``idha, bhikkhave, bhikkhu sīlesu paripūrakārī hoti, samādhismiṃ mattaso kārī,  paññāya mattaso kārī. so yāni tāni khuddānukhuddakāni sikkhāpadāni, tāni āpajjatipi  vuṭṭhātipi. taṃ kissa hetu? na hi mettha, bhikkhave, abhabbatā vuttā. yāni  ca kho tāni sikkhāpadāni ādibrahmacariyakāni brahmacariyasāruppāni, tattha dhuvasīlo  ca hoti ṭhitasīlo ca, samādāya sikkhati sikkhāpadesu. so tiṇṇaṃ saṃyojanānaṃ parikkhayā  sotāpanno hoti avinipātadhammo niyato sambodhiparāyaṇo. idha pana, bhikkhave,  bhikkhu sīlesu...pe0... so tiṇṇaṃ saṃyojanānaṃ parikkhayā rāgadosamohānaṃ tanuttā  sakadāgāmī hoti. sakideva imaṃ lokaṃ āgantvā dukkhassantaṃ karoti. idha pana,  bhikkhave, bhikkhu sīlesu paripūrakārī ^a^M1.0023^ea^ hoti, samādhismiṃ paripūrakārī,  paññāya mattaso kārī. so yāni tāni...pe0... sikkhati sikkhāpadesu. so pañcannaṃ  orambhāgiyānaṃ...pe0... anāvattidhammo tasmā lokā. idha pana, bhikkhave, bhikkhu sīlesu  paripūrakārī hoti, samādhismiṃ paripūrakārī, paññāya paripūrakārī. so yāni  tāni khuddānukhuddakāni...pe0... sikkhati sikkhāpadesu. so āsavānaṃ khayā...pe0...  upasampajja viharatī''ti.</p>
              <p>[03] ``katha''nti pucchitvā sikkhādike vibhajitvā vuttamevatthaṃ nigametuṃ ^b^``eva''^eb^ntiādi  vuttaṃ. tattha ^b^aññe cā^eb^ti tayo vivekā, tīṇi kusalamūlāni, tīṇi vimokkhamukhāni,  tīṇi indriyānīti evamādayo, sikkhattikādīhi aññe ca guṇattikā. ^b^evarūpā^eb^ti  yādisakā sikkhattikādayo idha sīlādīhi pakāsitā honti, edisā.</p>
              <p>[03] ettha hi vivaṭṭasannissitassa sīlassa idhādhippetattā sīlena kāyaviveko pakāsito  hoti, samādhinā cittaviveko, paññāya upadhiviveko. tathā sīlena adoso  kusalamūlaṃ pakāsitaṃ hoti, titikkhappadhānatāya, aparūpaghātasabhāvatāya ca sīlassa. samādhinā  alobho ^a^V1.0022^ea^ kusalamūlaṃ, lobhapaṭipakkhato, alobhapadhānatāya ca samādhissa. paññāya pana amohoyeva.  sīlena ca animittavimokkhamukhaṃ pakāsitaṃ hoti. adosappadhānaṃ hi sīlasampadaṃ nissāya  dose ādīnavadassino aniccānupassanā sukheneva ijjhati, aniccānupassanā ca animittavimokkhamukhaṃ.  samādhinā appaṇihitavimokkhamukhaṃ. paññāya suññatavimokkhamukhaṃ. alobhappadhānaṃ hi  kāmanissaraṇaṃ samādhisampadaṃ nissāya kāmesu ādīnavadassino dukkhānupassanā sukheneva  ijjhati, dukkhānupassanā ca appaṇihitavimokkhamukhaṃ. paññāsampadaṃ nissāya anattānupassanā  sukheneva ijjhati, anattānupassanā ca suññatavimokkhamukhaṃ. tathā sīlena anaññātaññassāmītindriyaṃ  pakāsitaṃ hoti. taṃ hi sīlesu paripūrakārino aṭṭhamakassa indriyaṃ. samādhinā  aññindriyaṃ. taṃ hi ukkaṃsagataṃ samādhismiṃ paripūrakārino anāgāmino, aggamaggaṭṭhassa  ca indriyaṃ. paññāya aññātāvindriyaṃ pakāsitaṃ hoti. taduppattiyā hi arahā paññāya  paripūrakārīti. iminā nayena aññe ca evarūpā guṇattikā sīlādīhi pakāsetabbā. </p>
            </h4>
          </h3>
        </h2>
      </h1>
    </h0>
    <h0>
      <h0n> 1. sīlaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> sīlasarūpādikathāvaṇṇanā </h3n>
            <h4>
              <h4n> </h4n>
              <p>[03] 6^b^.^eb^ ^b^eva^eb^nti ^a^M1.0024^ea^ vuttappakārena. ^b^anekaguṇasaṅgāhakenā^eb^ti adhisīlasikkhādīnaṃ,  aññesañca anekesaṃ guṇānaṃ saṅgāhakena. ^b^sīlasamādhipaññāmukhenā^eb^ti ``sabbe saṅkhārā  aniccā''tiādīsu (dha0 pa0 277; theragā0 676; netti0 5) viya vipassanāmattādimukhena  saṅkhepato adesetvā sīlasamādhipaññāmukhena desitopi, sattatiṃsāyapi vā bodhipakkhiyadhammānaṃ  visuddhimaggantogadhattā tattha sīlasamādhipaññā mukhaṃ pamukhaṃ katvā desitopi. etena  sīlasamādhipaññāsu avasesabodhipakkhiyadhammānaṃ sabhāvato, upakārato ca antogadhabhāvo dīpitoti  veditabbaṃ. atisaṅkhepadesitoyeva hoti sabhāvavibhāgādito avibhāvitattā. ^b^nāla^eb^nti  na pariyattaṃ na samatthaṃ. ^b^sabbesa^eb^nti nātisaṅkhepanātivitthārarucīnampi, vipañcitaññuneyyānampi  vā. saṅkhepadesanā hi saṃkhittarucīnaṃ, ugghaṭitaññūnaṃyeva ca upakārāya hoti, na panitaresaṃ.  ^b^assa^eb^ visuddhimaggassa. pucchanaṭṭhena pañhā, kiriyā karaṇaṃ kammaṃ, pañhāva kammaṃ ^b^pañhākammaṃ,^eb^  pucchanapayogo. </p>
              <p>[01] ^b^kiṃ sīla^eb^nti sarūpapucchā. ^b^kenaṭṭhena sīla^eb^nti kena atthena sīlanti vuccati,  ``sīla''nti padaṃ kaṃ abhidheyyaṃ nissāya pavattanti attho. tayidaṃ sīlaṃ sabhāvato,  kiccato, upaṭṭhānākārato, āsannakāraṇato ca kathaṃ jānitabbanti āha ^b^``kānassa  lakkhaṇarasapaccupaṭṭhānapadaṭṭhānānī''^eb^ti. paṭipatti nāma diṭṭhānisaṃse eva hotīti āha ^b^``kimānisaṃsa''^eb^nti.  ^b^katividha^eb^nti pabhedapucchā. vibhāgavantānaṃ hi sabhāvavibhāvanaṃ vibhāgadassanamukheneva  hotīti. ^b^vodānaṃ^eb^ visuddhi. sā ca saṃkilesamalavimutti. taṃ icchantena  yasmā upāyakosallatthinā anupāyakosallaṃ viya saṃkileso jānitabboti āha ^b^``ko  cassa saṃkileso''^eb^ti. </p>
              <p>[01] ^b^tatrā^eb^ti ^a^V1.0024^ea^ tasmiṃ, tassa vā pañhākammassa. ^b^vissajjana^eb^nti vivaraṇaṃ. pucchito  hi attho avibhāvitattā nigūḷho muṭṭhiyaṃ kato viya tiṭṭhati. tassa vivaraṇaṃ vissajjanaṃ  vibhūtabhāvakāraṇato. ^b^pāṇātipātādīhī^eb^ti ettha ^a^M1.0025^ea^ ^b^pāṇo^eb^ti vohārato  satto, paramatthato jīvitindriyaṃ. tassa saraseneva patanasabhāvassa antare eva ativa pātanaṃ  ^b^atipāto,^eb^ saṇikaṃ patituṃ adatvā sīghaṃ pātananti attho, atikkamma vā satthādīhi  abhibhavitvā pātanaṃ atipāto, pāṇaghāto. ^b^ādi^eb^saddena adinnādānādiṃ saṅgaṇhāti.  tehi pāṇātipātādīhi dussīlyakammehi. ^b^viramantassā^eb^ti samādānavirativasena, sampattavirativasena  ca oramantassa. ^b^vattapaṭipatti^eb^nti upajjhāyavattādivattakaraṇaṃ. ^b^cetanādayo dhammā^eb^ti  saṅkhepato vuttamatthaṃ pāḷivasena vibhajitvā dassetuṃ ^b^``vuttañheta''^eb^ntiādi vuttaṃ.  tattha cetayatīti ^b^cetanā,^eb^ attanā sampayuttadhammehi saddhiṃ ārammaṇe abhisandahatīti attho.  cetanāya anukūlavaseneva hi taṃsampayuttā dhammā ārammaṇe pavattanti. cetanā kāmaṃ  kusalattikasādhāraṇā, idha pana sīlacetanā adhippetāti katvā ``kusalā''ti veditabbā.  cetasi niyuttaṃ ^b^cetasikaṃ,^eb^ cittasampayuttanti attho. cetanāya satipi cetasikatte  ``cetanā sīla''nti visuṃ gahitattā tadaññameva viratianabhijjhādikaṃ ^b^cetasikaṃ  sīlaṃ^eb^ daṭṭhabbaṃ gobalībaddañāyena. saṃvaraṇaṃ ^b^saṃvaro^eb^. yathā akusalā dhammā citte  na otaranti, tathā pidahanaṃ. ^b^avītikkamo^eb^ vītikkamassa paṭipakkhabhūtā avītikkamavasena  pavattacittacetasikā. tattha ^b^cetanā sīlaṃ nāmā^eb^tiādi yathāvuttassa suttapadassa  vivaraṇaṃ. ^b^viramantassa cetanā^eb^ti viratisampayuttaṃ padhānabhūtaṃ cetanamāha. ^b^pūrentassa  cetanā^eb^ti vattapaṭipattiāyūhinī. ^b^viramantassa viratī^eb^ti viratiyā padhānabhāvaṃ  gahetvā vuttaṃ.</p>
              <p>[03] ettha hi yadā ``tividhā, bhikkhave, kāyasañcetanā kusalaṃ kāyakamma''ntiādi (kathā0  539) vacanato pāṇātipātādīnaṃ paṭipakkhabhūtā tabbirativisiṭṭhā cetanā tathāpavattā padhānabhāvena  pāṇātipātādipaṭiviratisādhikā hoti, tadā taṃsampayuttā viratianabhijjhādayo ca cetanāpakkhikā  vā, abbohārikā vāti imamatthaṃ sandhāya cetanāsīlaṃ vuttaṃ. yadā pana pāṇātipātādīhi  saṅkocaṃ āpajjantassa tato viramaṇākārena pavattamānā cetanāvisiṭṭhā virati, anabhijjhādayo  ca tattha tattha padhānabhāvena kiccasādhikā honti, tadā taṃsampayuttā cetanā viratiādipakkhikā  ^a^M1.0026^ea^ vā hoti, abbohārikā vāti imamatthaṃ sandhāya cetasikasīlaṃ vuttaṃ.</p>
              <p>[03] idāni ^a^V1.0025^ea^ ^b^sutte^eb^ āgatanayena kusalakammapathavasena cetanācetasikasīlāni vibhajitvā dassetuṃ  ^b^``apicā''^eb^tiādi vuttaṃ. ^b^pajahantassā^eb^ti samādānavasena ``ito paṭṭhāya na karissāmī''ti  sampattavatthukānipi anajjhācaraṇena pajahantassa. ^b^satta kammapathacetanā^eb^ti pāṇātipātādipahānasādhikā  paṭipāṭiyā satta kusalakammapathacetanā. abhijjhādivasena yaṃ paradāragamanādi karīyati,  tassa pahāyakā anabhijjhādayo sīlanti āha ^b^``cetasikaṃ sīlaṃ nāma anabhijjhā...pe0...  sammādiṭṭhidhammā''^eb^ti. yathā hi abhijjhābyāpādavasena micchācārapāṇātipātādayo  karīyanti, evaṃ micchādiṭṭhivasenāpi te puttamukhadassanādiatthaṃ karīyanti. tesañca  pajahanakā anabhijjhādayoti. ^b^pātimokkhasaṃvaro^eb^ cārittavārittavibhāgaṃ vinayapariyāpannaṃ  sikkhāpadasīlaṃ. ^b^satisaṃvaro^eb^ manacchaṭṭhānaṃ indriyānaṃ ārakkhā, sā ca tathāpavattā satiyeva.  ^b^ñāṇasaṃvaro^eb^ paññā. ^b^khantisaṃvaro^eb^ adhivāsanā, sā ca tathāpavattā adosapadhānā  khandhā, adoso eva vā. ^b^vīriyasaṃvaro^eb^ kāmavitakkādīnaṃ vinodanavasena pavattaṃ  vīriyaṃ. pātimokkhasaṃvarasatisaṃvarādīsu yaṃ vattabbaṃ, taṃ parato āvi bhavissati.</p>
              <p>[03] ^b^sotānī^eb^ti taṇhādiṭṭhiavijjāduccaritāvasiṭṭhakilesasotāni. ``sotānaṃ saṃvaraṃ brūmī''ti  vatvā ``paññāyete pidhiyyare''ti vacanena sotānaṃ saṃvaro pidahanaṃ samucchedanaṃ ñāṇanti  viññāyati.</p>
              <p>[03] idamatthikataṃ manasi katvā yena ñāṇena yoniso paccavekkhitvā paccayā paṭisevīyanti.  taṃ ^b^paccayapaṭisevanampi^eb^ ñāṇasabhāvattā ^b^ettheva^eb^ ñāṇasaṃvare eva ^b^samodhānaṃ^eb^ saṅgahaṃ ^b^gacchati^eb^.  khamati adhivāsetīti ^b^khamo. uppanna^eb^nti tasmiṃ tasmiṃ ārammaṇe jātaṃ nibbattaṃ.  ^b^kāmavitakka^eb^nti kāmūpasaṃhitaṃ vitakkaṃ. ^b^nādhivāsetī^eb^ti cittaṃ āropetvā  abbhantare na vāseti. ^b^ājīvapārisuddhipī^eb^ti buddhapaṭikuṭṭhaṃ micchājīvaṃ pahāya anavajjena  paccayapariyesanena sijjhanakaṃ ājīvapārisuddhisīlampi ^b^ettheva^eb^ vīriyasaṃvare eva samodhānaṃ  gacchati vīriyasādhanattā. ettha ca yathā ñāṇaṃ taṇhādisotānaṃ pavattinivāraṇato pidahanaṭṭhena  saṃvaraṇato saṃvaro ca, parato pavattanakaguṇānaṃ ādhārādibhāvato sīlanaṭṭhena sīlaṃ ^a^M1.0027^ea^,  evaṃ khanti anadhivāsanena uppajjanakakilesānaṃ adhivāsanena saṃvaraṇato saṃvaro ca, khamanahetu  uppajjanakaguṇānaṃ ādhārādibhāvato sīlanaṭṭhena sīlaṃ, vīriyaṃ vinodetabbānaṃ pāpadhammānaṃ  vinodanena saṃvaraṇato saṃvaro ca, vinodanahetu uppajjanakaguṇānaṃ ādhārādibhāvato sīlanaṭṭhena  sīlanti ^a^V1.0026^ea^ veditabbaṃ. yathā pana pātimokkhasīlādi tassa tassa pāpadhammassa pavattituṃ appadānavasena  saṃvaraṇaṃ pidahanaṃ, taṃ upādāya saṃvaro, evaṃ asamādinnasīlassa āgatavatthuto viramaṇampīti  āha ^b^``yā ca pāpabhīrukānaṃ...pe0... saṃvarasīlanti veditabba''^eb^nti. na vītikkamati  etenāti ^b^avītikkamo^eb^. tathāpavatto kusalacittuppādo. </p>
              <p>[03] 7^b^.^eb^ ^b^avasesesu^eb^ pana pañhesu. ^b^samādhānaṃ^eb^ saṇṭhapanaṃ. dussīlyavasena hi pavattā  kāyakammādayo sampati, āyatiñca ahitadukkhāvahā, na sammā ṭhapitāti asaṇṭhapitā vippakiṇṇā  visaṭā ca nāma honti, susīlyavasena pana pavattā tabbipariyāyato saṇṭhapitā avippakiṇṇā  avisaṭā ca nāma honti yathā taṃ okkhittacakkhutā abāhuppacālanādi. tenāha ^b^``kāyakammādīnaṃ  susīlyavasena avippakiṇṇatāti attho''^eb^ti. etena samādhikiccato sīlanaṃ viseseti.  tassa hi samādhānaṃ sampayuttadhammānaṃ avikkhepahetutā. idaṃ kāyakammādīnaṃ saṇṭhapanaṃ  saṃyamanaṃ. ^b^upadhāraṇaṃ^eb^ adhiṭṭhānaṃ mūlabhāvo. tathā hissa ādicaraṇādibhāvo vutto.  tena pathavīdhātukiccato sīlanaṃ visesitaṃ hoti. sā hi sahajātarūpadhammānaṃ sandhāraṇavasena  pavattati. idaṃ pana anavajjadhammānaṃ mūlādhiṭṭhānabhāvena. tenāha ^b^``kusalānaṃ dhammāna''^eb^ntiādi.  tattha kusaladhammā nāma sapubbabhāgā mahaggatānuttarā dhammā. ^b^aññe^eb^ pana ācariyā.  ^b^siraṭṭho^eb^ti yathā sirasi chinne sabbo attabhāvo vinassati, evaṃ sīle bhinne sabbaṃ guṇasarīraṃ  vinassati. tasmā tassa uttamaṅgaṭṭho ^b^sīlaṭṭho^eb^. ``siro sīsa''nti vā vattabbe niruttinayena  ``sīla''nti vuttanti adhippāyo. ^b^sītalaṭṭho^eb^ pariḷāhavūpasamanaṭṭho. tena ta-kārassa  lopaṃ katvā niruttinayeneva ``sīla''nti vuttanti dasseti. tathā hidaṃ payogasampāditaṃ  sabbakilesapariḷāhavūpasamakaraṃ hoti. ^b^evamādinā^eb^ti ^a^M1.0028^ea^ ^b^ādi^eb^-saddena sayanti  akusalā etasmiṃ sati apaviṭṭhā hontīti sīlaṃ, supanti vā tena vihatussāhāni  sabbaduccaritānīti sīlaṃ, sabbesaṃ vā kusaladhammānaṃ pavesārahasālāti sīlanti evamādīnaṃ  saṅgaho daṭṭhabbo. </p>
              <p>[03] 8^b^.^eb^ ``sīlanaṭṭhena sīla''nti pubbe saddatthuddhārena pakāsitopi bhāvattho evāti āha  ^b^``sīlanaṃ lakkhaṇaṃ tassā''^eb^ti. na hi tassa cetanādibhedabhinnassa anavasesato saṅgāhako  tato añño attho atthi, yo lakkhaṇabhāvena vucceyya. nanu ca anekabhedasaṅgāhakaṃ sāmaññalakkhaṇaṃ  nāma siyā, na visesalakkhaṇanti anuyogaṃ manasi katvā āha ^b^``sanidassanattaṃ rūpassa,  yathā bhinnassanekadhā''^eb^ti.</p>
              <p>[03] yathā ^a^V1.0027^ea^ hi nīlādivasena anekabhedabhinnassāpi rūpāyatanassa sanidassanattaṃ visesalakkhaṇaṃ tadaññadhammāsādhāraṇato.  na aniccatādi viya, ruppanaṃ viya vā sāmaññalakkhaṇaṃ, evamidhāpi daṭṭhabbaṃ. kiṃ panetaṃ  sanidassanattaṃ nāma? daṭṭhabbatā cakkhuviññāṇassa gocarabhāvo. tassa pana rūpāyatanato anaññattepi  aññehi dhammehi rūpāyatanaṃ visesetuṃ aññaṃ viya katvā saha nidassanena ^b^sanidassana^eb^nti  vuccati. dhammasabhāvasāmaññena hi ekībhūtesu dhammesu yo nānattakaro sabhāvo, so  aññaṃ viya katvā upacarituṃ yutto. evaṃ hi atthavisesāvabodho hotīti. atha vā  ``saha nidassanenā''ti ettha tabbhāvattho saha-saddo yathā nandirāgasahagatāti (saṃ0 ni0   5.1081; mahāva0 14; paṭi0 ma0 2.30).</p>
              <p>[03] ^b^dussīlyaviddhaṃsanarasa^eb^nti kāyikāsaṃvarādibhedassa dussīlyassa vidhamanakiccaṃ. ^b^anavajjarasa^eb^nti  agārayhasampattikaṃ agarahitabbabhāvena sampajjanakaṃ, avajjapaṭipakkhabhāvena vā sampajjanakaṃ.  ^b^lakkhaṇādīsū^eb^ti lakkhaṇarasādīsu vuccamānesu kiccameva, sampatti vā rasoti vuccati,  na rasāyatanarasādīti adhippāyo. keci pana ``kiccamevā''ti avadhāraṇaṃ tassa itararasato  balavabhāvadassanatthanti vadanti, taṃ tesaṃ matimattaṃ, kiccameva, sampatti eva vā rasoti  imassa atthassa adhippetattā.</p>
              <p>[03] ^b^soceyyapaccupaṭṭhāna^eb^nti ^a^M1.0029^ea^ kāyādīhi sucibhāvena paccupaṭṭhāti. ^b^gahaṇabhāva^eb^nti  gahetabbabhāvaṃ. tena upaṭṭhānākāraṭṭhena paccupaṭṭhānaṃ vuttaṃ, phalaṭṭhena pana avippaṭisārapaccupaṭṭhānaṃ,  samādhipaccupaṭṭhānaṃ vā. sīlaṃ hi sampatiyeva avippaṭisāraṃ paccupaṭṭhāpeti, paramparāya  samādhiṃ. imassa pana ānisaṃsaphalassa ānisaṃsakathāyaṃ vakkhamānattā idha aggahaṇaṃ daṭṭhabbaṃ.  keci pana phalassa anicchitattā idha aggahaṇanti vadanti, tadayuttaṃ phalassa anekavidhattā,  lokiyādisīlassāpi vibhajiyamānattā. tathā hi vakkhati ``nissitānissitavasenā''tiādi  (visuddhi0 1.10). yathā pathavīdhātuyā kammādi dūrakāraṇaṃ, sesabhūtattayaṃ āsannakāraṇaṃ,  yathā ca vatthassa tantavāyaturivemasalākādi dūrakāraṇaṃ, tantavo āsannakāraṇaṃ, evaṃ  sīlassa saddhammassavanādi dūrakāraṇaṃ, hiriottappamassa āsannakāraṇanti dassento āha  ^b^``hirottappañca panā''^eb^tiādi. ^b^hirottappe hī^eb^tiādi tassa āsannakāraṇabhāvasādhanaṃ.  tattha ^b^uppajjati^eb^ samādānavasena, ^b^tiṭṭhati^eb^ avītikkamavasenāti veditabbaṃ. </p>
            </h4>
          </h3>
          <h3>
            <h3n> sīlānisaṃsakathāvaṇṇanā </h3n>
            <h4>
              <h4n> </h4n>
              <p>[03] 9^b^.^eb^ ^b^avippaṭisārādī^eb^ti ^a^V1.0028^ea^ ettha vippaṭisārapaṭipakkho kusalacittuppādo avippaṭisāro.  so pana visesato ``lābhā vata me, suladdhaṃ vata me, yassa me suparisuddhaṃ sīla''nti  attano sīlassa paccavekkhaṇavasena pavattoti veditabbo. ^b^ādi^eb^-saddena pāmojjabhogasampattikittisaddādiṃ  saṅgaṇhāti. ^b^avippaṭisāratthānī^eb^ti avippaṭisārappayojanāni. ^b^kusalānī^eb^ti anavajjāni.  ^b^avippaṭisārānisaṃsānī^eb^ti avippaṭisāruddayāni. etena avippaṭisāro nāma sīlassa  uddayamattaṃ, saṃvaḍḍhitassa rukkhassa chāyāpupphasadisaṃ. añño eva panānena nipphādetabbo  samādhiādiguṇoti dasseti.</p>
              <p>[03] ^b^sīlavato sīlasampadāyā^eb^ti parisuddhaṃ paripuṇṇaṃ katvā sīlassa sampādanena sīlavato, tāya  eva sīlasampadāya. ^b^appamādādhikaraṇa^eb^nti appamādakāraṇā. ^b^bhogakkhandha^eb^nti bhogarāsiṃ.  ^b^kalyāṇo kittisaddo abbhuggacchatī^eb^ti ``itipi sīlavā, itipi kalyāṇadhammo''ti  sundaro thutighoso uṭṭhahati, lokaṃ pattharati. ^b^visārado^eb^ti attani kiñci garahitabbaṃ  ^a^M1.0030^ea^ upavaditabbaṃ apassanto vigatasārajjo nibbhayo. ^b^amaṅkubhūto^eb^ti avilakkho.  ^b^asammūḷho^eb^ti ``akataṃ vata me kalyāṇa''ntiādinā (ma0 ni0 3.248) vippaṭisārābhāvato,  kusalakammādīnaṃyeva ca tadā upaṭṭhānato amūḷho pasannamānaso eva kālaṃkaroti. ^b^kāyassa  bhedā^eb^ti upādinnakkhandhapariccāgā, jīvitindriyassa upacchedā. ^b^paraṃ maraṇā^eb^ti cutito  uddhaṃ. ^b^sugati^eb^nti sundaraṃ gatiṃ. tena manussagatipi saṅgayhati. ^b^sagga^eb^nti devagatiṃ.  sā hi rūpādīhi visayehi suṭṭhu aggoti saggo, lokiyati ettha uḷāraṃ puññaphalanti  ^b^loko^eb^ti ca vuccati.</p>
              <p>[03] ^b^ākaṅkheyya ce^eb^ti yadi iccheyya. ^b^piyo ca assa^eb^nti piyāyitabbo piyacakkhūhi passitabbo  pemaniyo bhaveyyanti attho. ^b^manāpo^eb^ti sabrahmacārīnaṃ manavaḍḍhanako, tesaṃ vā manena  pattabbo, mettacittena pharitabboti vuttaṃ hoti. ^b^garū^eb^ti garuṭṭhāniyo pāsāṇachattasadiso.  ^b^bhāvanīyo^eb^ti ``addhā ayamāyasmā jānaṃ jānāti, passaṃ passatī''ti sambhāvanīyo.  ^b^sīlesvevassa paripūrakārī^eb^ti catupārisuddhisīlesu eva paripūrakārī assa,  anūnakārī paripūraṇākārena samannāgato bhaveyya. ``ādinā nayenā''ti etena ``ajjhattaṃ  cetosamathamanuyutto ^a^V1.0029^ea^ anirākatajjhāno vipassanāya samannāgato brūhetā suññāgārāna''nti  (ma0 ni0 1.65) evamādike sīlathomanasuttāgate sattarasa sīlānisaṃse saṅgaṇhāti. </p>
              <p>[01] idāni na kevalamime eva avippaṭisārādayo, atha kho aññepi bahū sīlānisaṃsā vijjantīti  te dassetuṃ ^b^``apicā''^eb^tiādi āraddhaṃ. tattha ^b^sāsane^eb^ti imasmiṃ sakalalokiyalokuttaraguṇāvahe  satthusāsane. ācāra^b^kulaputtānaṃ yaṃ^eb^ sīlaṃ ^b^vinā patiṭṭhā^eb^ avaṭṭhānaṃ ^b^natthi,  tassa^eb^ evaṃ mahānubhāvassa ^b^sīlassa^eb^ ānisaṃsānaṃ ^b^paricchedaṃ^eb^ parimāṇaṃ ^b^ko vade^eb^  ko vattuṃ sakkuṇeyyāti attho. etena sabbesaṃyeva lokiyalokuttarānaṃ guṇānaṃ  sīlameva mūlabhūtanti dassetvā tato parampi malavisodhanena, pariḷāhavūpasamanena, sucigandhavāyanena,  sagganibbānādhigamūpāyabhāvena, sobhālaṅkārasādhanatāya bhayavidhamanena, kittipāmojjajanena  ca sīlasadisaṃ aññaṃ sattānaṃ hitasukhāvahaṃ natthīti dassento ^b^``na gaṅgā''^eb^tiādikā  gāthā abhāsi.</p>
              <p>[03] tattha ^a^M1.0031^ea^ ^b^sarabhū^eb^ti ekā nadī, ``yaṃ loke sarabhū''ti vadanti. ^b^ninnagā  vāciravatī^eb^ti ``aciravatī''ti evaṃnāmikā nadī, ^b^vā^eb^ti sabbattha vā-saddo aniyamattho.  tena avuttā godhāvarīcandabhāgādikā saṅgaṇhāti. pāṇanaṭṭhena ^b^pāṇīnaṃ^eb^ sattānaṃ  yaṃ malaṃ ^b^sīlajalaṃ visodhayati, taṃ malaṃ visodhetuṃ na sakkuṇanti^eb^ gaṅgādayo nadiyoti  paṭhamagāthāya na-kāraṃ ānetvā sambandhitabbaṃ. ^b^hārā^eb^ti muttāhārā. ^b^maṇayo^eb^ti  veḷuriyādimaṇayo. ^b^ariya^eb^nti visuddhaṃ. sīlasamuṭṭhāno kittisaddo gandho manoharabhāvato,  disāsu abhibyāpanato ca ^b^``sīlagandho''^eb^ti vutto. so hi paṭivātepi pavattati.  tenāha bhagavā ``satañca gandho paṭivātametī''ti (dha0 pa0 54; a0 ni0  3.80; mi0  pa0 5.4.1). ^b^dosānaṃ balaṃ^eb^ nāma vatthujjhācāro, taṃ tesaṃ kātuṃ adentaṃ sīlaṃ  dosānaṃ balaṃ ghātetīti veditabbaṃ. </p>
            </h4>
          </h3>
          <h3>
            <h3n> sīlappabhedakathāvaṇṇanā </h3n>
            <h4>
              <h4n> </h4n>
              <p>[03] 10^b^.^eb^ ^b^``katividha''^eb^nti ettha ^b^vidha^eb^-saddo koṭṭhāsapariyāyo ``ekavidhena rūpasaṅgaho''tiādīsu  viya, pakārattho vā, katippakāraṃ kittakā sīlassa pakārabhedāti attho. ^b^sīlanalakkhaṇenā^eb^ti  sīlanasaṅkhātena sabhāvena.</p>
              <p>[03] caranti ^a^V1.0030^ea^ tena sīlesu paripūrakāritaṃ upagacchantīti carittaṃ, carittameva ^b^cārittaṃ^eb^.  vāritato tena attānaṃ tāyanti rakkhantīti ^b^vārittaṃ^eb^. adhiko samācāro abhisamācāro,  tattha niyuttaṃ, so vā payojanaṃ etassāti ^b^ābhisamācārikaṃ^eb^. ādi brahmacariyassāti  ādibrahmacariyaṃ, tadeva ^b^ādibrahmacariyakaṃ^eb^. viramati etāya, sayaṃ vā viramati,  viramaṇaṃ vā ^b^virati,^eb^ na viratīti ^b^avirati^eb^. nissayatīti ^b^nissitaṃ,^eb^ na nissitanti  ^b^anissitaṃ^eb^. pariyanto etassa atthīti ^b^pariyantaṃ,^eb^ kālena pariyantaṃ ^b^kālapariyantaṃ,^eb^  yathāparicchinno vā kālo pariyanto etassāti ^b^kālapariyantaṃ^eb^. yāva pāṇanaṃ jīvanaṃ  koṭi etassāti ^b^āpāṇakoṭikaṃ^eb^. attano paccayehi loke niyuttaṃ, tattha vā viditanti  ^b^lokiyaṃ^eb^. lokaṃ uttaratīti ^b^lokuttaraṃ^eb^.</p>
              <p>[03] paccayato, phalato ca majjhimapaṇītehi nihīnaṃ, tesaṃ vā guṇehi parihīnanti ^b^hīnaṃ^eb^.  attano paccayehi padhānabhāvaṃ nītanti ^b^paṇītaṃ^eb^. ubhinnameva vemajjhe ^a^M1.0032^ea^  bhavaṃ ^b^majjhimaṃ^eb^. attādhipatito āgataṃ ^b^attādhipateyyaṃ^eb^. sesapadadvayepi eseva  nayo. taṇhāya, diṭṭhiyā vā parāmaṭṭhaṃ padhaṃsitanti ^b^parāmaṭṭhaṃ^eb^. tappaṭikkhepato ^b^aparāmaṭṭhaṃ^eb^.  paṭippassaddhakilesaṃ ^b^paṭippassaddhaṃ^eb^. sikkhāsu jātaṃ, sekkhassa idanti vā ^b^sekkhaṃ^eb^.  pariniṭṭhitasikkhākiccatāya asekkhadhammapariyāpannaṃ ^b^asekkhaṃ^eb^. tadubhayapaṭikkhepena  ^b^nevasekkhanāsekkhaṃ^eb^. hānaṃ bhajati, hānabhāgo vā etassa atthīti ^b^hānabhāgiyaṃ^eb^. sesesupi  eseva nayo. appaparimāṇattā pariyantavantaṃ, pārisuddhivantañca sīlaṃ ^b^pariyantapārisuddhisīlaṃ^eb^.  anappaparimāṇattā apariyantaṃ, pārisuddhivantañca sīlaṃ ^b^apariyantapārisuddhisīlaṃ^eb^.  sabbaso puṇṇaṃ, pārisuddhivantañca sīlaṃ ^b^paripuṇṇapārisuddhisīlaṃ^eb^. </p>
              <p>[03] 11^b^.^eb^ ^b^vuttanayenā^eb^ti ``sīlanaṭṭhena sīla''ntiādinā (visuddhi0 1.7) heṭṭhā vuttena  nayena. ^b^idaṃ kattabbanti paññattasikkhāpadapūraṇa^eb^nti idaṃ ābhisamācārikaṃ kattabbaṃ  paṭipajjitabbanti evaṃ paññattassa sikkhāpadasīlassa pūraṇaṃ. sikkhāpadasīlaṃ hi pūrento  sikkhāpadampi pūreti pāleti nāma. sikkhā eva vā sikkhitabbato, paṭipajjitabbato ca  ^b^sikkhāpadaṃ^eb^. tassa pūraṇantipi yojetabbaṃ. ^b^idaṃ na kattabbanti paṭikkhittassa  akaraṇa^eb^nti idaṃ duccaritaṃ na kattabbanti bhagavatā paṭikkhittassa akaraṇaṃ viramaṇaṃ.  ^b^caranti tasmi^eb^nti tasmiṃ sīle taṃsamaṅgino carantīti sīlassa adhikaraṇataṃ vibhāvento  tesaṃ pavattiṭṭhānabhāvaṃ dasseti. tenāha ^b^``sīlesu paripūrakāritāya pavattantī''^eb^ti.  ^b^vārita^eb^nti idaṃ na kattabbanti paṭikkhittaṃ akappiyaṃ ^a^V1.0031^ea^. ^b^tāyantī^eb^ti akaraṇeneva  tāyanti. ^b^tenā^eb^ti vārittasīlamāha. vāreti vā satthā ettha, etena vāti ^b^vāritaṃ,^eb^  sikkhāpadaṃ. taṃ avikopento tāyanti tenāti ^b^vārittaṃ. saddhāvīriyasādhana^eb^nti  saddhāya, uṭṭhānavīriyena ca sādhetabbaṃ. na hi asaddho, kusīto ca vattapaṭipattiṃ paripūreti,  saddho eva satthārā paṭikkhitte aṇumattepi vajje bhayadassāvī samādāya sikkhati sikkhāpadesūti  āha ^b^``saddhāsādhanaṃ vāritta''^eb^nti.</p>
              <p>[03] adhisīlasikkhāpariyāpannattā abhivisiṭṭho samācāroti abhisamācāroti āha ^b^``uttamasamācāro''^eb^ti.  abhisamācārova ^b^ābhisamācārikaṃ,^eb^ yathā venayikoti (a0 ni0  8.11; pārā0  8) adhippāyo. abhisamācāro ukkaṭṭhaniddesato ^a^M1.0033^ea^ maggasīlaṃ, phalasīlañca, taṃ  ārabbha uddissa tadatthaṃ tappayojanaṃ paññattaṃ ^b^ābhisamācārikaṃ^eb^. suparisuddhāni tīṇi  kāyakammāni, cattāri vacīkammāni, suparisuddho ājīvoti idaṃ ^b^ājīvaṭṭhamakaṃ^eb^.  tattha kāmaṃ ājīvahetukato sattavidhaduccaritato virati sammāājīvoti sopi sattavidho  hoti, sammājīvatāsāmaññena pana taṃ ekaṃ katvā vuttaṃ. atha vā tividhakuhanavatthusannissayato  micchājīvato viratiṃ ekajjhaṃ katvā vutto ^b^``ājīvo suparisuddho''^eb^ti. seṭṭhacariyabhāvato  maggo eva brahmacariyanti ^b^maggabrahmacariyaṃ,^eb^ tassa. ^b^ādibhāvabhūta^eb^nti ādimhi  bhāvetabbataṃ nipphādetabbataṃ bhūtaṃ pattaṃ ādibhāvabhūtaṃ. kiñcāpi desanānukkamena  sammādiṭṭhi ādi, paṭipattikkamena pana ājīvaṭṭhamakasīlaṃ ādīti. ^b^tassa sampattiyā^eb^ti  ābhisamācārikassa sampajjanena paripūraṇena ^b^ādibrahmacariyakaṃ sampajjati^eb^. yo hi lahukānipi  appasāvajjāni parivajjeti, so garukāni mahāsāvajjāni bahvādīnavāni parivajjessatīti  vattabbameva natthīti. suttaṃ pana etamatthaṃ byatirekavasena vibhāveti. tattha ^b^dhamma^eb^nti  sīlaṃ. taṃ hi upariguṇavisesānaṃ dhāraṇaṭṭhena dhammoti vuccati.</p>
              <p>[03] viratisīlassa itarasīlena satipi sampayogādike asammissakatādassanatthaṃ ^b^``veramaṇimatta''^eb^nti  vuttaṃ.</p>
              <p>[03] ``nissitānissitavasenā''ti ettha labbhamānanissayaṃ tāva dassetuṃ ^b^``nissayo''^eb^tiādi  vuttaṃ. tattha taṇhācaritena nissayitabbato taṇhāva ^b^taṇhānissayo^eb^. tathā ^b^diṭṭhinissayo^eb^.  diṭṭhicarito hi asatipi diṭṭhiyā taṇhāvirahe diṭṭhinissitova pavattati. ^b^devo^eb^ti  catumahārājasakkasuyāmādipākaṭadevamāha ^a^V1.0032^ea^. ^b^devaññataro^eb^ti apākaṭaṃ. taṇhaṃ eva  nissitanti ^b^taṇhānissitaṃ^eb^. taṇhāya nissitanti ca keci vadanti. tesaṃ ``dve  nissayā''tiādinā virujjhati. ^b^suddhidiṭṭhiyā^eb^ti ``iti saṃsārasuddhi bhavissatī''ti  evaṃ pavattadiṭṭhiyā, lokuttaraṃ sīlanti adhippāyo. ^b^tassevā^eb^ti lokuttarasseva  sambhārabhūtaṃ kāraṇabhūtaṃ, vivaṭṭūpanissayanti attho.</p>
              <p>[03] ^b^kālaparicchedaṃ katvā^eb^ti ``imañca rattiṃ, imañca diva''ntiādinā (a0 ni0  8.41)  viya kālavasena paricchedaṃ katvā. kālaparicchedaṃ akatvā samādinnampi antarāvicchinnaṃ  ^a^M1.0034^ea^ sampattavirativasena yāvajīvaṃ pavattitampi āpāṇakoṭikaṃ na hotīti  dassetuṃ ^b^``yāvajīvaṃ samādiyitvā tatheva pavattita''^eb^nti vuttaṃ.</p>
              <p>[03] ^b^lābhayasañātiaṅgajīvitavasenā^eb^ti lābhayasānaṃ anuppannānaṃ uppādanavasena, uppannānaṃ rakkhaṇavasena  ceva vaḍḍhanavasena ca ñātiaṅgajīvitānaṃ avināsanavasena. ^b^kiṃ so vītikkamissatī^eb^ti  yo vītikkamāya cittampi na uppādeti, so kāyavācāhi vītikkamissatīti kiṃ  idaṃ, natthetanti attho. paṭikkhepe hi ayaṃ ^b^kiṃ^eb^-saddo.</p>
              <p>[03] ārammaṇabhāvena vaṇo viya āsave kāmāsavādike paggharatīti sampayogabhāvābhāvepi sahāsavehīti  ^b^sāsavaṃ^eb^. tebhūmakadhammajātanti sīlaṃ tappariyāpannanti āha ^b^``sāsavaṃ sīlaṃ  lokiya''^eb^nti. ^b^bhavavisesā^eb^ sampattibhavā. ^b^vinayo^eb^ti vinayapariyatti, tattha  vā āgatasikkhāpadāni. ^b^pāmojjaṃ^eb^ taruṇapīti. ^b^yathābhūtañāṇadassanaṃ^eb^ sapaccayanāmarūpadassanaṃ,  tadadhiṭṭhānā vā taruṇavipassanā. ^b^nibbidā^eb^ti nibbidāñāṇaṃ. tena balavavipassanamāha.  ^b^virāgo^eb^ maggo. ^b^vimutti^eb^ arahattaphalaṃ. ^b^vimuttiñāṇadassanaṃ^eb^ paccavekkhaṇā.  ^b^kathā^eb^ti vinayakathā. ^b^mantanā^eb^ti vinayavicāraṇā. ^b^upanisā^eb^ti yathāvuttakāraṇaparamparāsaṅkhāto  upanissayo. ^b^lokuttaraṃ^eb^ maggaphalacittasampayuttaṃ ājīvaṭṭhamakasīlaṃ. tattha maggasīlaṃ  ^b^bhavanissaraṇāvahaṃ hoti, paccavekkhaṇañāṇassa ca bhūmi,^eb^ phalasīlaṃ pana paccavekkhaṇāñāṇasseva  bhūmi. </p>
              <p>[03] 12^b^.^eb^ hīnādhimuttivasena chandādīnampi hīnatā. paṇītādhimuttivasena paṇītatā. tadubhayavemajjhatāvasena  majjhimatā. yatheva hi kammaṃ āyūhanavasena hīnādibhedabhinnaṃ  hoti, evaṃ ^a^V1.0033^ea^ chandādayopi  pavattiākāravasena. so ca nesaṃ pavattiākāro adhimuttibhedenāti daṭṭhabbaṃ. ^b^yasakāmatāyā^eb^ti  kittisilokābhiratiyā, parivāricchāya vā. ``kathaṃ nāma mādiso īdisaṃ kareyyā''ti  pāpajigucchāya ^b^ariyabhāvaṃ nissāya. anupakkiliṭṭha^eb^nti attukkaṃsanaparavambhanāhi, aññehi  ca upakkilesehi anupakkiliṭṭhaṃ. ^b^bhavabhogatthāyā^eb^ti bhavasampattiatthañceva bhogasampattiatthañca.  ^b^attano vimokkhatthāya pavattita^eb^nti sāvakapaccekabodhisattasīlamāha. ^b^sabbasattānaṃ  vimokkhatthāyā^eb^ti sabbasattānaṃ saṃsārabandhanato ^a^M1.0035^ea^ vimocanatthāya. ^b^pāramitāsīlaṃ^eb^  mahābodhisattasīlaṃ. yā karuṇūpāyakosallapariggahitā mahābodhiṃ ārabbha pavattā  paramukkaṃsagatasoceyyasallekhā desakālasattādivikapparahitā sīlapāramitā.</p>
              <p>[03] ^b^ananurūpa^eb^nti asāruppaṃ. attā eva garu adhipati etassāti ^b^attagaru,^eb^ lajjādhiko.  attādhipatito āgataṃ ^b^attādhipateyyaṃ^eb^. loko adhipati garu etassāti ^b^lokādhipati,^eb^  ottappādhiko. dhammo nāmāyaṃ mahānubhāvo ekantaniyyāniko, so ca paṭipattiyāva  pūjetabbo. tasmā ``naṃ sīlasampadāya pūjessāmī''ti evaṃ ^b^dhammamahattaṃ pūjetukāmena^eb^.</p>
              <p>[03] ^b^parāmaṭṭhattā^eb^ti parābhavavasena āmaṭṭhattā. taṇhādiṭṭhiyo hi ``imināhaṃ sīlena devo vā  bhavissāmi devaññataro vā, iminā me sīlena saṃsārasuddhi bhavissatī''ti pavattassa  sīlaṃ parāmasantiyo taṃ parābhavaṃ pāpenti maggassa anupanissayabhāvakaraṇato. ^b^puthujjanakalyāṇakassā^eb^ti  puthujjanesu kalyāṇakassa. so hi puthujjanova hutvā kalyāṇehi sīlādīhi samannāgato.  parāmasanakilesānaṃ vikkhambhanato, samucchindanato ca tehi na parāmaṭṭhanti ^b^aparāmaṭṭhaṃ^eb^.  tassa tassa kilesadarathassa paṭippassambhanato vūpasamanato ^b^paṭippassaddhaṃ^eb^.</p>
              <p>[03] ^b^katapaṭikamma^eb^nti vuṭṭhānadesanāhi yathādhammaṃ katapaṭikāraṃ. evaṃ hi taṃ sīlaṃ paṭipākatikameva  hoti. tenāha ^b^``taṃ visuddha''^eb^nti. ``katapaṭikamma''nti iminā ca ``na punevaṃ  karissa''nti adhiṭṭhānampi saṅgahitanti daṭṭhabbaṃ. ``acchamaṃsaṃ nu kho, sūkaramaṃsaṃ nu  kho''tiādinā ^b^vatthumhi vā,^eb^ ``pācittiyaṃ nu kho, dukkaṭaṃ nu kho''tiādinā  ^b^āpattiyā vā,^eb^ ``mayā taṃ vatthu vītikkantaṃ nu kho, na nu kho vītikkanta''ntiādinā  ^b^ajjhācāre vā vematikassa^eb^ saṃsayāpannassa. ^b^visodhetabbaṃ^eb^ yathādhammaṃ paṭikammena.  vimati eva vematikaṃ, tasmiṃ ^b^vematike^eb^ sati, vimatiyā uppannāyāti attho.  ^b^vimati paṭivinetabbā^eb^ti sayaṃ vā taṃ vatthuṃ ^a^V1.0034^ea^ vicāretvā, vinayadhare vā pucchitvā  kaṅkhā vinodetabbā. nikkaṅkhena pana kappiyaṃ ce kātabbaṃ, akappiyaṃ ce chaḍḍetabbaṃ.  tenāha ^b^``iccassa phāsu bhavissatī''^eb^ti.</p>
              <p>[03] ^b^``catūhi^eb^ ^a^M1.0036^ea^ ^b^ariyamaggehī''^eb^tiādinā maggaphalapariyāpannaṃ sīlaṃ maggaphalasampayuttaṃ  vuttaṃ. samudāyesu pavattavohārā avayavesupi pavattantīti. ^b^sesa^eb^nti sabbaṃ lokiyasīlaṃ.</p>
              <p>[03] ^b^pakatipī^eb^ti sabhāvopi. ^b^sukhasīlo^eb^ sakhilo sukhasaṃvāso. ^b^tena pariyāyenā^eb^ti  pakatiatthavācakatthena. ekaccaṃ abyākataṃ sīlaṃ idhādhippetasīlena ekasaṅgahanti akusalassevāyujjamānataṃ  dassetuṃ ^b^``tattha akusala''^eb^ntiādi vuttaṃ. tathā hi sekkhattikaṃ idha gahitaṃ,  idha na upanītaṃ kusalattikanti adhippāyo. ^b^vuttanayenevā^eb^ti vutteneva nayena kusalattikaṃ  aggahetvā hīnattikādīnaṃ pañcannaṃ tikānaṃ vasena ^b^assa^eb^ sīlassa ^b^tividhatā veditabbā^eb^. </p>
              <p>[03] 13^b^.^eb^ ^b^yodhā^eb^ti yo idha. ^b^vatthuvītikkame^eb^ti āpattiyā vatthuno vītikkamane  ajjhācāre. kāmasaṅkappādayo nava mahāvitakkā ^b^micchāsaṅkappā. evarūpassā^eb^ti edisassa.  tassa hi sīlavante anupasaṅkamitvā dussīle sevantassa tato eva tesaṃ diṭṭhānugatiṃ āpajjanena  paṇṇattivītikkame adosadassāvino micchāsaṅkappabahulatāya manacchaṭṭhāni indriyāni arakkhato  sīlaṃ ekaṃseneva ^b^hānabhāgiyaṃ^eb^ hoti, na ṭhitibhāgiyaṃ, kuto visesādibhāgiyatā.  ^b^sīlasampattiyā^eb^ti sīlapāripūriyā catupārisuddhisīlena. ^b^aghaṭantassa uttarī^eb^ti  uttari visesādhigamāya avāyamantassa. ^b^ṭhitibhāgiyaṃ sīlaṃ bhavati^eb^ asamādhisaṃvattaniyattā.  sampādite hi samādhismiṃ sīlassa samādhisaṃvattaniyatā nicchiyati. ^b^samādhatthāyā^eb^ti  samathavasena samādhānatthāya. ^b^nibbida^eb^nti vipassanaṃ. balavavipassanādassanatthaṃ nibbidāgahaṇaṃ  tāvatāpi sīlassa nibbedhabhāgiyabhāvasiddhito.</p>
              <p>[03] yāni ca sikkhāpadāni nesaṃ rakkhitabbānīti sambandho, tāni pana asādhāraṇapaññattito aññāni.  ^b^nesa^eb^nti ``rakkhitabbānī''ti padaṃ apekkhitvā kattari sāmivacanaṃ, tehi bhikkhūhīti  attho. ^b^sati vā ussāhe^eb^ti ussakkitvā sīlāni rakkhituṃ ussāhe sati. ^b^dasā^eb^ti  sāmaṇerehi rakkhitabbasīlamāha ghaṭikārādīnaṃ viya. ^b^aṭṭhā^eb^ti naccādimālādiveramaṇiṃ  ekaṃ katvā sabbapacchimavajjāni aṭṭha.</p>
              <p>[03] ^b^avītikkamo^eb^ti ^a^M1.0037^ea^ ^a^V1.0035^ea^ pañcannaṃ sīlānaṃ avītikkamo. ^b^pakatisīla^eb^nti  sabhāvasīlaṃ. tatrūpapattiniyataṃ hi sīlaṃ uttarakurukānaṃ. ^b^mariyādācāritta^eb^nti  tassa tassa sāvajjassa akaraṇe mariyādabhūtaṃ, tattha tattha kulādīsu pubbapurisehi ṭhapitaṃ  cārittaṃ. kuladesapāsaṇḍadhammo hi ``ācārasīla''nti adhippetaṃ. tattha kuladhammo  tāva brāhmaṇādīnaṃ amajjapānādi, desadhammo ekaccajanapadavāsīnaṃ ahiṃsanādi, pāsaṇḍadhammo  titthiyānaṃ yamaniyamādi. titthiyamataṃ hi diṭṭhipāsena, taṇhāpāsena ca ḍeti pavattati,  pāsaṃ vā bādhaṃ ariyavinayassa ḍetīti ``pāsaṇḍa''nti vuccati. ``pakatiyā sīlavatī  hotī''ti (dī0 ni0 2.20) vacanato bodhisattamātu pañcasikkhāpadasīlaṃ paripuṇṇameva.  idaṃ pana ukkaṃsagataṃ bodhisattapitaripi cittuppādamattenapi asaṃkiliṭṭhaṃ ``dhammatāsīla''nti  vuttaṃ. ^b^kāmaguṇūpasaṃhita^eb^nti kāmakoṭṭhāsesu assādūpasaṃhitaṃ kāmassādagadhitaṃ.  ^b^dhammatāsīla^eb^nti dhammatāya kāraṇaniyāmena āgataṃ sīlaṃ. sīlapāramiṃ hi paramukkaṃsaṃ  pāpetvā kucchigatassa mahābodhisattassa sīlatejena guṇānubhāvena bodhisattamātu saraseneva  paramasallekhappattaṃ sīlaṃ hoti. ^b^mahākassapādīna^eb^nti ^b^ādi^eb^-saddena bhaddādike saṅgaṇhāti.  te kira suciraṃ kālaṃ suparisuddhasīlā eva hutvā āgatā. tenāha ^b^``suddhasattāna''^eb^nti.  ^b^tāsu tāsu jātīsū^eb^ti sīlavarājamahiṃsarājādijātīsu. pubbe purimajātiyaṃ siddho  hetu etassāti ^b^pubbahetukasīlaṃ^eb^. idaṃ pana pakatisīlādisamādānena vinā avītikkamalakkhaṇaṃ  sampattaviratisaṅgahaṃ daṭṭhabbaṃ.</p>
              <p>[03] yaṃ bhagavatā evaṃ vuttaṃ sīlanti sambandho. ^b^idhā^eb^ti vakkhamānasīlaparipūrakassa puggalassa  sannissayabhūtasāsanaparidīpanaṃ, aññasāsanassa ca tathābhāvapaṭisedhanaṃ. vuttaṃ hetaṃ ``idheva,  bhikkhave, samaṇo...pe0... suññā parappavādā samaṇebhi aññehī''ti (dī0 ni0 2.214;  ma0 ni0 1.139; a0 ni0  4.241). ^b^bhikkhū^eb^ti tassa sīlassa paripūrakapuggalaparidīpanaṃ.  ^b^pātimokkhasaṃvarasaṃvuto^eb^ti idamassa pātimokkhasīle patiṭṭhitabhāvaparidīpanaṃ. ^b^viharatī^eb^ti  idamassa tadanurūpavihārasamaṅgibhāvaparidīpanaṃ. ^b^ācāragocarasampanno^eb^ti idaṃ pātimokkhasaṃvarassa,  upariadhigantabbaguṇānañca upakārakadhammaparidīpanaṃ. ^b^aṇumattesu vajjesu bhayadassāvī^eb^ti  idaṃ pātimokkhato acavanabhāvaparidīpanaṃ. ^b^samādāyā^eb^ti sikkhāpadānaṃ anavasesato ādānaparidīpanaṃ.  ^b^sikkhatī^eb^ti sikkhāya samaṅgibhāvaparidīpanaṃ ^a^M1.0038^ea^. ^b^sikkhāpadesū^eb^ti sikkhitabbadhammaparidīpanaṃ.  yaṃ panettha vattabbaṃ, taṃ parato āvi bhavissati.</p>
              <p>[03] ^b^so^eb^ti ^a^V1.0036^ea^ pātimokkhasaṃvarasīle patiṭṭhitabhikkhu. tena yādisassa indriyasaṃvarasīlaṃ icchitabbaṃ,  taṃ dasseti. ^b^cakkhunā^eb^ti yato so saṃvaro, taṃ dasseti. ^b^rūpa^eb^nti yattha so saṃvaro,  taṃ dasseti. ^b^disvā na nimittaggāhī hoti nānubyañjanaggāhī^eb^ti saṃvarassa upāyaṃ  dasseti. ^b^yatvādhikaraṇa...pe0... anvāssaveyyu^eb^nti saṃvarassa paṭipakkhaṃ tattha ādīnavaṃ  dasseti. ^b^saṃvarāya paṭipajjatī^eb^ti pageva satiyā upaṭṭhapetabbataṃ dasseti. ^b^rakkhati cakkhundriya^eb^nti  satiyā upaṭṭhāpanameva cakkhundriyassa ārakkhāti dasseti. ^b^cakkhundriye saṃvaraṃ āpajjatī^eb^ti  tathābhūtā satiyevettha saṃvaroti dasseti. vītikkamassa vasenāti sambandho. ^b^channaṃ  sikkhāpadāna^eb^nti ``ājīvahetu ājīvakāraṇā asantaṃ abhūtaṃ uttarimanussadhammaṃ ullapatī''tiādinā  āgatānaṃ channaṃ pārājikādipaṭisaṃyuttānaṃ sikkhāpadānaṃ. sāmantajappanādinā tividhena  kuhanavatthunā vimhāpanaṃ ^b^kuhanā^eb^. attānaṃ, dāyakaṃ vā ukkhipitvā yathā so  kiñci dadāti, evaṃ kathanaṃ ^b^lapanā^eb^. nimittaṃ vuccati paccayadānasaññuppādakaṃ  kāyavacīkammaṃ, tena nimittena carati, nimittaṃ vā karotīti nemittiko, tassa  bhāvo ^b^nemittikatā^eb^. gandhādayo viya lābhāya paresaṃ akkosanādinā nipisatīti nippeso,  nippesova nippesiko, tassa bhāvo ^b^nippesikatā^eb^. mahicchatāya attanā laddhalābhena  parato lābhapariyesanā ^b^lābhena lābhaṃ nijigīsanatā. evamādīna^eb^nti ^b^ādi^eb^-saddena  anuppiyabhāṇitācāṭukamyatādiṃ saṅgaṇhāti. paṭisaṅkhānena paccavekkhaṇāya parisuddho asaṃkiliṭṭho  ^b^paṭisaṅkhānaparisuddho^eb^. cattāro paccayā paribhuñjīyanti etenāti ^b^catupaccayaparibhogo,^eb^  tathāpavattā anavajjacetanā. </p>
            </h4>
          </h3>
          <h3>
            <h3n> pātimokkhasaṃvarasīlavaṇṇanā </h3n>
            <h4>
              <h4n> </h4n>
              <p>[03] 14^b^.^eb^ ^b^tatrā^eb^ti tesu pātimokkhasaṃvarādīsu. ^b^ādito paṭṭhāyā^eb^ti ``idha bhikkhū''tiādinā  (vibha0 508; dī0 ni0 1.194) āgatadesanāya ādito pabhuti. ^b^vinicchayakathā^eb^ti  tattha saṃsayavidhamanena vinicchayāvahā kathā. paṭhamassa atthassa ^a^M1.0039^ea^ sabbasādhāraṇattā  asādhāraṇaṃ pabbajitāveṇikaṃ pariyāyaṃ dassento ^b^``chinnabhinnapaṭadharāditāya vā''^eb^ti  āha. evaṃ hissa paripuṇṇapātimokkhasaṃvarayogyatā dassitā hoti. bhinnapaṭadharādibhāvo  ca nāma daliddassāpi niggahitassa hotīti tato visesetuṃ ``saddhāpabbajito''ti vatvā  paṭipattiyā yogyabhāvadassanatthaṃ ^b^``kulaputto''^eb^ti vuttaṃ. ācārakulaputto vā  hi paṭipajjituṃ sakkoti jātikulaputto vā. ^b^sikkhāpadasīla^eb^nti cārittavārittappabhedaṃ  sikkhāpadavasena paññattaṃ sīlaṃ. ^b^yo^eb^ti ^a^V1.0037^ea^ aniyamaniddeso yo koci puggalo. ^b^na^eb^nti  vinayapariyāpannaṃ sīlaṃ. ^b^ta^eb^nti puggalaṃ. ^b^mokkheti^eb^ sahakārikāraṇabhāvato. apāye  bhavāni ^b^āpāyikāni. ādi^eb^-saddena tadaññaṃ sabbasaṃsāradukkhaṃ saṅgaṇhāti. ^b^saṃvaraṇaṃ^eb^  kāyavacīdvārānaṃ pidahanaṃ. yena te saṃvutā pihitā honti, so saṃvaro. yasmā  pana so sattannaṃ āpattikkhandhānaṃ avītikkamo vītikkamapaṭipakkhoti katvā, tasmā  vuttaṃ ^b^``kāyikavācasikassa avītikkamassetaṃ nāma''^eb^nti. ^b^pātimokkhasaṃvarena  saṃvuto^eb^ti pātimokkhasaṃvarena pihitakāyavacīdvāro. tathābhūto ca yasmā taṃ upeto  tena ca samaṅgī nāma hoti, tasmā vuttaṃ ^b^``upagato samannāgatoti attho''^eb^ti.</p>
              <p>[03] aparo nayo -- kilesānaṃ balavabhāvato, pāpakiriyāya sukarabhāvato, puññakiriyāya ca  dukkarabhāvato bahukkhattuṃ apāyesu patanasīloti ^b^pātī,^eb^ puthujjano. aniccatāya  vā bhavādīsu kammavegakkhitto ghaṭiyantaṃ viya anavaṭṭhānena paribbhamanato gamanasīloti ^b^pātī,^eb^  maraṇavasena vā tamhi tamhi sattanikāye attabhāvassa pātanasīloti ^b^pātī,^eb^ sattasantāno,  cittameva vā. taṃ pātinaṃ saṃsāradukkhato mokkhetīti pātimokkhaṃ. cittassa hi  vimokkhena satto ``vimutto''ti vuccati. vuttaṃ hi ``cittavodānā visujjhantī''ti,  ``anupādāya āsavehi cittaṃ vimutta''nti (mahāva0 28) ca. atha vā avijjādinā  hetunā saṃsāre patati gacchati pavattatīti ^b^pātī,^eb^ ``avijjānīvaraṇānaṃ sattānaṃ taṇhāsaṃyojanānaṃ  sandhāvataṃ saṃsarata''nti (saṃ0 ni0  2.124) hi vuttaṃ. tassa pātino sattassa taṇhādisaṃkilesattayato  mokkho etenāti pātimokkhaṃ ^a^M1.0040^ea^. ``kaṇṭhekāḷo''tiādīnaṃ viyassa samāsasiddhi  veditabbā. atha vā pāteti vinipāteti dukkheti ^b^pāti,^eb^ cittaṃ. vuttaṃ hi  ``cittena nīyati loko, cittena parikassatī''ti (saṃ0 ni0  1.62). tassa pātino  mokkho etenāti pātimokkhaṃ, patati vā etena apāyadukkhe, saṃsāradukkhe cāti ^b^pātī,^eb^  taṇhādisaṃkileso. vuttaṃ hi ``taṇhā janeti purisaṃ (saṃ0 ni0  1.55-57),  taṇhādutiyo puriso''ti (itivu0 15, 105; a0 ni0  4.9; mahāni0 191; cūḷani0  pārāyanānugītigāthāniddesa) ca ādi. tato pātito mokkhoti pātimokkhaṃ. atha  vā patati etthāti pātīni, cha ajjhattikabāhirāni āyatanāni. vuttaṃ hi ``chasu loko  samuppanno, chasu kubbati santhava''nti (saṃ0 ni0  1.70; su0 ni0 171). tato  chājjhattikabāhirāyatanasaṅkhātato pātito mokkhoti pātimokkhaṃ. atha vā pāto vinipāto  assa ^a^V1.0038^ea^ atthīti ^b^pātī,^eb^ saṃsāro. tato mokkhoti pātimokkhaṃ, atha vā sabbalokādhipatibhāvato  dhammissaro bhagavā ``patī''ti vuccati. muccati etenāti mokkho, patino mokkho  tena paññattattāti patimokkho, patimokkho eva pātimokkhaṃ. sabbaguṇānaṃ vā mūlabhāvato  uttamaṭṭhena pati ca so yathāvuttenatthena mokkho cāti patimokkho, patimokkho eva pātimokkhaṃ.  tathā hi vuttaṃ ``pātimokkhanti mukhametaṃ pamukhameta''nti (mahāva0 135) vitthāro.</p>
              <p>[03] atha vā pa-iti pakāre, atī-ti accantatthe nipāto, tasmā pakārehi accantaṃ mokkhetīti  pātimokkhaṃ. idaṃ hi sīlaṃ sayaṃ tadaṅgavasena, samādhisahitaṃ paññāsahitañca vikkhambhanavasena,  samucchedavasena ca accantaṃ mokkheti mocetīti pātimokkhaṃ, pati pati mokkhoti vā  patimokkho, tamhā tamhā vītikkamadosato paccekaṃ mokkhoti attho, patimokkho eva  pātimokkhaṃ. mokkhoti vā nibbānaṃ, tassa mokkhassa paṭibimbabhūtoti patimokkho.  sīlasaṃvaro hi sūriyassa aruṇuggamanaṃ viya nibbānassa udayabhūto tappaṭibhāgo viya yathārahaṃ  kilesanibbāpanato, patimokkhoyeva pātimokkhaṃ. atha vā mokkhaṃ pati vattati, mokkhābhimukhanti  vā patimokkhaṃ, patimokkhameva pātimokkhanti evamettha pātimokkha-saddassa attho veditabbo.  ^b^iriyatī^eb^ti attabhāvaṃ pavatteti. ``viharatī''ti iminā pātimokkhasaṃvarasīle ṭhitassa  ^a^M1.0041^ea^ bhikkhuno iriyāpathavihāro dassito. ^b^pāḷiya^eb^nti ^b^jhānavibhaṅgapāḷiyaṃ^eb^  (vibha0 508 ādayo).</p>
              <p>[03] tattha kāmaṃ samaṇacāraṃ, samaṇagocarañca dassetuṃ ^b^``ācāragocarasampanno''^eb^ti vuttaṃ,  yathā pana maggaṃ ācikkhanto ``vāmaṃ muñca, dakkhiṇaṃ gaṇhā''ti vajjetabbapubbakaṃ gahetabbaṃ  vadeyya, yathā vā sasīsanhānena pahīnasedamalajallikassa mālāgandhavilepanādivibhūsanasaṃvidhānaṃ  yuttarūpaṃ, evaṃ pahīnapāpadhammassa kalyāṇadhammasamāyogo yuttarūpoti ``atthi ācāro,  atthi anācāro''ti dvayaṃ uddisitvā anācāraṃ tāva vibhajituṃ ^b^``tattha katamo anācāro''^eb^tiādi  vuttaṃ. tattha ^b^kāyiko vītikkamo^eb^ti tividhaṃ kāyaduccaritaṃ. ^b^vācasiko vītikkamo^eb^ti  catubbidhaṃ vacīduccaritaṃ. ^b^kāyikavācasiko^eb^ti tadubhayaṃ.</p>
              <p>[03] evaṃ ājīvaṭṭhamakasīlassa vītikkamo dassito. idāni mānasaṃ anācāraṃ dassetuṃ ``sabbampi  ^a^V1.0039^ea^ dussīlyaṃ anācāro''ti vatvā tattha ekacciyaṃ dassento ^b^``idhekacco veḷudānena  vā''^eb^tiādimāha. tattha ^b^veḷudānenā^eb^ti paccayuppādanatthena veḷudānena. ^b^pattadānā^eb^dīsupi  eseva nayo. ^b^veḷū^eb^ti manussānaṃ payojanāvaho yo koci veḷudaṇḍo. ^b^pattaṃ^eb^  gandhikādīnaṃ gandhapaliveṭhanādiatthaṃ vā, tālanāḷikerādipattaṃ vā. ^b^pupphaṃ^eb^ yaṃ  kiñci manussānaṃ payojanāvahaṃ. tathā ^b^phalaṃ. sinānaṃ^eb^ sirīsacuṇṇādinhāniyacuṇṇaṃ.  mattikāpi ettheva saṅgahaṃ gacchati. ^b^dantakaṭṭhaṃ^eb^ yaṃ kiñci mukhasodhanatthaṃ dantaponaṃ.  ^b^cāṭukamyatā^eb^ attānaṃ dāsaṃ viya nīcaṭṭhāne ṭhapetvā parassa khalitavacanaṃ saṇṭhapetvā piyakāmatāya  paggayhavacanaṃ. ^b^muggasūpyatā^eb^ti muggasūpasamatā saccālikena jīvitakappanaṃ. yathā  hi muggasūpe paccante bahū muggā paccanti, katipayā na paccanti, evaṃ saccālikena  jīvitakappane bahu alikaṃ hoti, appakaṃ saccanti. paribhaṭatīti paribhaṭo, paresaṃ  dārake pariharanto. paribhaṭassa kammaṃ ^b^pāribhaṭyaṃ,^eb^ sā eva ^b^pāribhaṭyatā,^eb^ alaṅkaraṇādinā  kuladārakapariharaṇassetaṃ nāmaṃ. tesaṃ tesaṃ gihīnaṃ gāmantaradesantarādīsu sāsanapaṭisāsanaharaṇaṃ  ^b^jaṅghapesanikaṃ. aññataraññatarenā^eb^ti etesaṃ vā veḷudānādīnaṃ vejjakammabhaṇḍāgārikakammapiṇḍapaṭipiṇḍakammasaṅghuppādacetiyuppādapaṭṭhapanādīnaṃ  vā micchājīvena jīvitakappanakakammānaṃ yena kenaci ^a^M1.0042^ea^. ^b^buddhapaṭikuṭṭhenā^eb^ti  buddhehi garahitena paṭisiddhena. ^b^micchājīvenā^eb^ti na sammāājīvena. ^b^ayaṃ vuccati  anācāro^eb^ti ayaṃ sabbopi ``anācāro''ti kathīyati. ācāraniddeso vuttapaṭipakkhanayeneva  veditabbo.</p>
              <p>[03] gocaraniddesepi paṭhamaṃ agocarassa vacane kāraṇaṃ heṭṭhā vuttanayeneva veditabbaṃ. ^b^gocaro^eb^ti  piṇḍapātādīnaṃ atthāya upasaṅkamituṃ yuttaṭṭhānaṃ. ayuttaṭṭhānaṃ ^b^agocaro^eb^. vesiyā  gocaro assāti ^b^vesiyāgocaro,^eb^ mittasanthavavasena upasaṅkamitabbaṭṭhānanti attho. vesiyā  nāma rūpūpajīviniyo, tā mittasanthavavasena na upasaṅkamitabbā, samaṇabhāvassa antarāyakarattā,  parisuddhāsayassāpi garahahetuto, tasmā dakkhiṇādānavasena satiṃ upaṭṭhapetvāva upasaṅkamitabbā.  ^b^vidhavā^eb^ vuccanti matapatikā, pavutthapatikā vā. ^b^thullakumārikā^eb^ti mahallikā  aniviṭṭhakumāriyo, ^b^paṇḍakā^eb^ti napuṃsakā. te hi ussannakilesā avūpasantapariḷāhā  lokāmisasannissitakathābahulā, tasmā na upasaṅkamitabbā. ^b^bhikkhuniyo^eb^ nāma ussannabrahmacariyā.  tathā bhikkhūpi. tesaṃ aññamaññaṃ visabhāgavatthubhāvato santhavavasena upasaṅkamane katipāheneva  brahmacariyantarāyo siyā, tasmā na upasaṅkamitabbā. gilānapucchanādivasena upasaṅkamane satokārinā  bhavitabbaṃ. ^b^pānāgāra^eb^nti surāpānagharaṃ. taṃ soṇḍajanehi ^a^V1.0040^ea^ avivittaṃ hoti.  tattha tehi soṇḍatādivasena na upasaṅkamitabbaṃ brahmacariyantarāyakarattā. ^b^saṃsaṭṭho viharati  rājūhī^eb^tiādīsu ^b^rājāno^eb^ nāma ye rajjamanusāsanti. ^b^rājamahāmattā^eb^ rājissariyasadisāya  issariyamattāya samannāgatā. ^b^titthiyā^eb^ti viparītadassanā bāhirakaparibbājakā. ^b^titthiyasāvakā^eb^ti  tesu daḷhabhattā paccayadāyakā. ^b^ananulomikena saṃsaggenā^eb^ti tissannaṃ sikkhānaṃ  ananulomikena paccanīkabhūtena saṃsaggena saṃsaṭṭho viharati, yena brahmacariyantarāyaṃ  vā sallekhaparihāniṃ vā pāpuṇāti.</p>
              <p>[03] idāni aparenapi pariyāyena agocaraṃ dassetuṃ ^b^``yāni vā pana tānī''^eb^tiādi vuttaṃ.  tattha ^b^assaddhānī^eb^ti buddhādīsu saddhāvirahitāni. tato eva ^b^appasannāni,^eb^ kammakammaphalasaddhāya  vā abhāvena ^b^assaddhāni^eb^. ratanattayappasādābhāvena ^b^appasannāni. akkosakaparibhāsakānī^eb^ti  akkosavatthūhi ^a^M1.0043^ea^ akkosakāni ceva bhayadassanena santajjanakāni ca. atthaṃ  na icchanti anatthameva icchantīti ^b^anatthakāmāni^eb^. hitaṃ na icchanti ahitameva icchantīti  ^b^ahitakāmāni^eb^. phāsu na icchanti aphāsuṃyeva icchantīti ^b^aphāsukakāmāni^eb^.  yogakkhemaṃ nibbhayaṃ na icchanti, ayogakkhemameva icchantīti ^b^ayogakkhemakāmāni.  bhikkhūna^eb^nti ettha sāmaṇerānampi saṅgaho. ^b^bhikkhunīna^eb^nti ettha sikkhamānasāmaṇerīnaṃ.  sabbesaṃ hi sāsanikānaṃ anatthakāmatādīpanapadamidaṃ vacanaṃ. ^b^tathārūpāni kulānī^eb^ti  tādisāni khattiyakulādīni. ^b^sevatī^eb^ti nissāya jīvati. ^b^bhajatī^eb^ti upasaṅkamati.  ^b^payirupāsatī^eb^ti punappunaṃ upagacchati. ^b^ayaṃ vuccatī^eb^ti ayaṃ vesiyādiko, rājādiko,  assaddhakulādiko ca taṃ taṃ sevantassa tippakāropi ayutto gocaroti ^b^agocaro^eb^.  ettha hi vesiyādiko pañcakāmaguṇanissayato ^b^agocaro^eb^. yathāha ``ko ca, bhikkhave,  bhikkhuno agocaro paravisayo? yadidaṃ pañca kāmaguṇā''ti (saṃ0 ni0  5.372).  rājādiko samaṇadhammassa anupanissayato, lābhasakkārāsanivicakkanippothanadiṭṭhivipattihetuto  ca. assaddhakulādiko saddhāhānicittasantāsāvahato ^b^agocaro^eb^.</p>
              <p>[03] gocaraniddese ``na vesiyāgocaro''tiādīni vuttapaṭipakkhavasena veditabbāni. ^b^opānabhūtānī^eb^ti  udapānabhūtāni bhikkhusaṅghassa, bhikkhunīsaṅghassa ca catumahāpathe khatapokkharaṇī viya yathāsukhaṃ  ogāhanakkhamāni. ^b^kāsāvapajjotānī^eb^ti bhikkhūnaṃ, bhikkhunīnañca nivatthapārutakāsāvānaṃyeva  pabhāhi ekobhāsāni. ^b^isivātapaṭivātānī^eb^ti gehaṃ pavisantānaṃ ^a^V1.0041^ea^, nikkhamantānañca  bhikkhubhikkhunīsaṅkhātānaṃ isīnaṃ cīvaravātena ceva samiñjanapasāraṇādijanitasarīravātena  ca paṭivātāni pavāyitāni viniddhutakibbisāni vā.</p>
              <p>[03] idāni niddese āgatanayenāpi ācāragocare dassetuṃ ^b^``apicā''^eb^tiādi āraddhaṃ.  ^b^etthā^eb^ti etasmiṃ pātimokkhasīlaniddese. ^b^imināpi nayenā^eb^ti idāni vuccamānavidhināpi.  ^b^saṅghagato^eb^ti saṅghasannipātaṃ gato. ^b^acittīkārakato^eb^ti akatacittīkāro, akatagāravoti  attho. ^b^ghaṭṭayanto^eb^ti sarīrena, cīvarena vā ghaṃsanto. puratopi tiṭṭhati acittīkārakatoti  ^a^M1.0044^ea^ sambandhitabbaṃ. ^b^ṭhitakopī^eb^ti upari tiṭṭhanto viya āsannataraṭṭhāne ṭhitakopi  bhaṇati. ^b^bāhāvikkhepako^eb^ti bāhuṃ vikkhipanto. ^b^anupāhanāna^eb^nti anādare sāmivacanaṃ.  ^b^saupāhano^eb^ti upāhanāruḷho. ^b^there bhikkhū anupakhajjā^eb^ti therānaṃ bhikkhūnaṃ  ṭhitaṭṭhānaṃ anupavisitvā tesaṃ āsannataraṭṭhānaṃ upagantvā. ^b^kaṭṭhaṃ pakkhipati^eb^ aggikuṇḍe.  ^b^vokkammā^eb^ti passato atikkamitvā. ^b^gūḷhāni^eb^ sabhāvato paṭicchannāni sāṇipākārādinā  paṭicchāditāni. ^b^anāpucchā^eb^ti anāpucchitvā. ^b^assā^eb^ti anācārassa.</p>
              <p>[03] ^b^apica bhikkhū^eb^tiādi sabbasseva bhikkhuno ācāradassanavasena pavattaṃ aṭṭhakathāvacanaṃ, na  niddesapāḷi. saddhāsīlasutacāgādiguṇahetuko garubhāvo garukaraṇaṃ vā gāravo, saha  gāravenāti ^b^sagāravo^eb^. garuṭṭhāniyesu gāravasārajjādivasena paṭissāyanā patissā,  sappatissavapaṭipatti. saha patissāyāti ^b^sappatisso^eb^. savisesaṃ hirimanatāya, ottappibhāvena  ca ^b^hirottappasampanno^eb^. sekhiyadhammapāripūrivasena ^b^sunivattho supāruto. pāsādikenā^eb^ti  pasādāvahena, itthambhūtalakkhaṇe cetaṃ karaṇavacanaṃ. eseva nayo ito paresupi chasu padesu.  ^b^abhikkantenā^eb^ti abhikkamena. ^b^iriyāpathasampanno^eb^ti sampannairiyāpatho. tena  sesairiyāpathānampi pāsādikatamāha. ^b^indriyesu guttadvāro^eb^ti cakkhundriyādīsu  chasu dvāresu susaṃvihitārakkho. ^b^bhojane mattaññū^eb^ti paribhuñjitabbato bhojanasaññite  catubbidhepi paccaye pariyesanapaṭiggahaṇaparibhogādivasena sabbaso pamāṇaññū. ^b^jāgariyamanuyutto^eb^ti  pubbarattāpararattaṃ bhāvanāmanasikārasaṅkhātaṃ jāgariyaṃ sātaccakāritāvasena anu anu  yutto tattha yuttapayutto. ^b^satisampajaññena samannāgato^eb^tiādi yathāvuttassa ācārassa  sambhāradassanaṃ. tattha ^b^appiccho^eb^ti nīccho. ^b^santuṭṭho^eb^ti yathālābhādivasena santosena  tuṭṭho. ^b^sakkaccakārī^eb^ti ādarakārī. ^b^garucittīkārabahulo^eb^ti ^a^V1.0042^ea^ garuṭṭhāniyesu  garukaraṇabahulo. ^b^ayaṃ vuccati ācāro^eb^ti ayaṃ sagāravatādi atthakāmehi ācaritabbato  ācāro.</p>
              <p>[03] sīlādīnaṃ guṇānaṃ upanissayabhūto ^b^upanissayagocaro^eb^. satisaṅkhāto cittassa ārakkhabhūto  eva gocaro ^b^ārakkhagocaro^eb^. kammaṭṭhānasaṅkhāto cittassa upanibandhanaṭṭhānabhūto gocaro  ^b^upanibandhagocaro^eb^. appicchatādīhi ^a^M1.0045^ea^ dasahi vivaṭṭanissitāya kathāya vatthubhūtehi  guṇehi samannāgato ^b^dasakathāvatthuguṇasamannāgato^eb^. tato eva kalyāṇo sundaro mittoti  ^b^kalyāṇamitto^eb^. tassa lakkhaṇaṃ parato āgamissati. ^b^assutaṃ^eb^ suttageyyādiṃ.  ^b^suṇātī^eb^ti sutamayaṃ ñāṇaṃ uppādeti. ^b^sutaṃ pariyodāpetī^eb^ti tameva yathāsutaṃ  avisadatāya apariyodātaṃ punappunaṃ paripucchanādinā visodheti nijjaṭaṃ nigumbaṃ karoti.  tattha ca ye kaṅkhaṭṭhāniyā dhammā, tesu saṃsayaṃ chindanto ^b^kaṅkhaṃ vitarati^eb^. kammakammaphalesu,  ratanattaye ca sammādiṭṭhiyā ujukaraṇena ^b^diṭṭhiṃ ujuṃ karoti^eb^. tato eva ca duvidhāyapi  saddhāsampadāya ^b^cittaṃ pasādeti^eb^. atha vā yathāsutaṃ dhammaṃ pariyodapetvā tatthāgate  rūpārūpadhamme pariggahetvā sapaccayaṃ nāmarūpaṃ pariggaṇhanto sattadiṭṭhivaṅkavidhamanena ^b^diṭṭhiṃ  ujuṃ karoti^eb^. dhammānaṃ paccayapaccayuppannatāmattadassanena tīsupi addhāsu ^b^kaṅkhaṃ vitarati^eb^.  tato paraṃ ca udayabbayañāṇādivasena vipassanaṃ vaḍḍhetvā ariyabhūmiṃ okkamanto aveccapasādena  ratanattaye ^b^cittaṃ pasādeti^eb^. tathābhūtova tassa kalyāṇamittassa anusikkhanena saddhādīhi  guṇehi na hāyati, aññadatthu vaḍḍhateva. tenāha ^b^``yassa vā''^eb^tiādi.</p>
              <p>[03] ^b^antaraghara^eb^nti antare antare gharāni ettha, taṃ etassāti vā ``antaraghara''nti laddhanāmaṃ  gocaragāmaṃ paviṭṭho. tattha ghare ghare bhikkhāpariyesanāya vīthiṃ paṭipanno. ^b^okkhittacakkhū^eb^ti  heṭṭhākhittacakkhu. kittakena pana okkhittacakkhu hotīti āha ^b^``yugamattadassāvī''^eb^ti.  ^b^susaṃvuto^eb^ti saṃyato. yathā panettha susaṃvuto nāma hoti, taṃ dassetuṃ ^b^``na  hatthiṃ olokento''^eb^tiādi vuttaṃ.</p>
              <p>[03] ^b^yatthā^eb^ti yesu satipaṭṭhānesu. ^b^cittaṃ^eb^ bhāvanācittaṃ. ^b^upanibandhatī^eb^ti upanetvā  nibandhati. vuttañhetaṃ -- </p>
              <p>[21] ``yathā ^a^V1.0043^ea^ thambhe nibandheyya, vacchaṃ damaṃ naro idha. </p>
              <p>[22] bandheyyevaṃ sakaṃ cittaṃ, satiyārammaṇe daḷha''nti.. (visuddhi0 1.217; dī0  ni0 aṭṭha0 2.374; ma0 ni0 aṭṭha0 1.107; pārā0 aṭṭha0 2.165; paṭi0 ma0 aṭṭha0 2.1.163).</p>
              <p>[03] satipaṭṭhānānaṃ upanibandhagocarabhāvaṃ dassetuṃ ^b^``vuttañheta''^eb^ntiādi vuttaṃ. tattha  ^b^sako pettiko visayo^eb^ti attano pitu sammāsambuddhassa santako, tena diṭṭho dassito  ca visayo.</p>
              <p>[03] ^b^aṇuppamāṇesū^eb^ti ^a^M1.0046^ea^ paramāṇuppamāṇesu. ^b^asañciccāapannasekhiyākusalacittuppādādibhedesū^eb^ti  asañcicca āpannasekhiyesu akusalacittuppādādibhedesūti evaṃ asañciccaggahaṇaṃ sekhiyavisesanaṃ  daṭṭhabbaṃ. sekhiyaggahaṇena cettha ^b^vattakkhandhakādīsu^eb^ (cūḷava0 356 ādayo) āgatavattādīnampi  gahaṇaṃ. tepi hi sikkhitabbaṭṭhena ``sekhiyā''ti icchitā. tathā hi ^b^mātikāyaṃ^eb^  pārājikādīnaṃ viya sekhiyānaṃ paricchedo na kato. evañca katvā ``asañcicca āpannasekhiyā''ti  asañciccaggahaṇaṃ samatthitaṃ hoti. na hi ^b^mātikāyaṃ^eb^ āgatesu pañcasattatiyā sekhiyesu  nosaññāvimokkho nāma atthi, asañciccaggahaṇeneva cettha asatiajānanānampi saṅgaho kato.  keci panettha asiñcicca āpannaggahaṇena acittakāpattiyo gahitāti vadanti, taṃ tesaṃ  matimattaṃ, garukāpattīsupi kāsañci acittakabhāvasabbhāvato, adhiṭṭhānāvikammassa,  desanāvikammasseva vā sabbalahukassa vajjassa idhādhippetattā. tenāha ``yāni tāni  vajjāni appamattakāni oramattakāni lahukāni lahusammatānī''tiādi. ādisaddena  pātimokkhasaṃvaravisuddhatthaṃ anatikkamanīyānaṃ anāpattigamanīyānaṃ saṅgaho daṭṭhabbo. ^b^bhayadassanasīlo^eb^ti  paramāṇumattaṃ vajjaṃ aṭṭhasaṭṭhiyojanasatasahassubbedhasinerupabbatasadisaṃ katvā dassanasabhāvo,  sabbalahukaṃ vā dubbhāsitamattaṃ pārājikasadisaṃ katvā dassanasabhāvo. ^b^yaṃ kiñcī^eb^ti  mūlapaññattianupaññattisabbatthapaññattipadesapaññattiādibhedaṃ yaṃ kiñci sikkhitabbaṃ  paṭipajjitabbaṃ pūretabbaṃ sīlaṃ. ^b^sammā ādāyā^eb^ti sammadeva sakkaccaṃ, sabbaso  ca ādiyitvā. ayaṃ pana ācāragocarasampadā kiṃ pātimokkhasīle pariyāpannā, udāhu  apariyāpannāti? pariyāpannā. yadi evaṃ kasmā puna vuttāti codanaṃ sandhāyāha ^b^``ettha  cā''^eb^tiādi. </p>
            </h4>
          </h3>
          <h3>
            <h3n> indriyasaṃvarasīlavaṇṇanā </h3n>
            <h4>
              <h4n> </h4n>
              <p>[03] 15^b^.^eb^ indriyasaṃvarasīlaṃ ^a^V1.0044^ea^ pātimokkhasaṃvarasīlassa sambhārabhūtaṃ, tasmiṃ satiyeva icchitabbanti  vuttaṃ ^b^``soti pātimokkhasaṃvarasīle ṭhito bhikkhū''^eb^ti. sampādite hi etasmiṃ  pātimokkhasaṃvarasīlaṃ suguttaṃ surakkhitameva hoti, susaṃvihitakaṇṭakavati viya sassanti.  ^b^kāraṇavasenā^eb^ti asādhāraṇakāraṇassa vasena. asādhāraṇakāraṇavasena ^a^M1.0047^ea^ hi  phalaṃ apadisīyati, yathā yavaṅkuro bherisaddoti. nissayavohārena vā etaṃ nissitavacanaṃ,  yathā mañcā ukkuṭṭhiṃ karontīti. ^b^rūpa^eb^nti rūpāyatanaṃ. ^b^cakkhunā rūpaṃ disvā^eb^ti  ettha yadi cakkhu rūpaṃ passeyya, aññaviññāṇasamaṅginopi passeyyuṃ, na cetaṃ atthi, kasmā?  acetanattā cakkhussa. tenāha ^b^``cakkhu rūpaṃ na passati acittakattā''^eb^ti. atha viññāṇaṃ  rūpaṃ passeyya, tirokuṭṭādigatampi naṃ passeyya appaṭighabhāvato, idampi natthi sabbassa  viññāṇassa dassanābhāvato. tenāha ^b^``cittaṃ na passati acakkhukattā''^eb^ti. tattha  yathā cakkhusannissitaṃ viññāṇaṃ passati, na yaṃ kiñci. tañca kenaci kuṭṭādinā  antarite na uppajjati, yattha ālokassa vibandho. yattha pana na vibandho phalikagabbhapaṭalādike,  tattha antaritepi uppajjateva. evaṃ viññāṇādhiṭṭhitaṃ cakkhu passati, na yaṃ kiñcīti  viññāṇādhiṭṭhitaṃ cakkhuṃ sandhāyetaṃ vuttaṃ ^b^``cakkhunā rūpaṃ disvā''^eb^ti.</p>
              <p>[03] ^b^dvārārammaṇasaṅghaṭṭe^eb^ti dvārassa ārammaṇena saṅghaṭṭe sati, cakkhussa rūpārammaṇe āpāthagateti  adhippāyo. ^b^pasādavatthukena cittenā^eb^ti cakkhupasādavatthukena tannissāya pavattena  viññāṇena, yaṃ ``cakkhuviññāṇa''nti vuccati. ^b^passatī^eb^ti oloketi. cakkhupasādasannissaye  hi viññāṇe ālokānuggahitaṃ rūpārammaṇaṃ sannissayaguṇena obhāsente taṃsamaṅgipuggalo  ``rūpaṃ passatī''ti vuccati. obhāsanañcettha ārammaṇassa yathāsabhāvato vibhāvanaṃ, yaṃ  ``paccakkhato gahaṇa''nti vuccati. usunā lakkhassa vedhe sijjhante tassa sambhārabhūtena  dhanunā vijjhatīti vacanaṃ viya viññāṇena rūpadassane sijjhante cakkhunā rūpaṃ passatīti  ^b^īdisī sasambhārakathā nāmesā hoti^eb^. sasambhārā kathā ^b^sasambhārakathā,^eb^ dassanassa  kāraṇasahitāti attho. sasambhārassa vā dassanassa kathā ^b^sasambhārakathā. tasmā^eb^ti yasmā  kevalena cakkhunā, kevalena vā viññāṇena rūpadassanaṃ natthi, tasmā.</p>
              <p>[03] ^b^itthipurisanimittaṃ vā^eb^ti ettha itthisantānanissitarūpamukhena gayhamānaṃ saṇṭhānaṃ  thanamaṃsāvisadatā ^a^V1.0045^ea^ nimmassumukhatā kesabandhanavatthaggahaṇaṃ avisadaṭṭhānagamanādi ca sabbaṃ ``itthī''ti  sañjānanassa kāraṇabhāvato ^b^itthinimittaṃ^eb^. vuttavipariyāyato ^b^purisanimittaṃ^eb^ veditabbaṃ.  ^b^subhanimittādikaṃ vā^eb^ti ettha rāguppattihetubhūto iṭṭhākāro ^b^subhanimittaṃ.  ādi^eb^-saddena paṭighanimittādīnaṃ ^a^M1.0048^ea^ saṅgaho. so pana dosuppattiādihetubhūto  aniṭṭhādiākāro veditabbo. kāmañcettha pāḷiyaṃ abhijjhādomanassāva sarūpato āgatā,  upekkhānimittassāpi pana saṅgaho icchitabbo, asamapekkhanena uppajjanakamohassāpi asaṃvarabhāvato.  tathā hi vakkhati ``muṭṭhasaccaṃ vā aññāṇaṃ vā''ti. ^b^upekkhānimitta^eb^nti cettha  aññāṇupekkhāya vatthubhūtaṃ ārammaṇaṃ, tañcassa asamapekkhanavasena veditabbaṃ. evaṃ saṅkhepato  rāgadosamohānaṃ kāraṇaṃ ``subhanimittādika''nti vuttaṃ. tenāha ^b^``kilesavatthubhūtaṃ  nimitta''^eb^nti. ^b^diṭṭhamatteyeva saṇṭhātī^eb^ti ``diṭṭhe diṭṭhamattaṃ bhavissatī''ti (udā0  10) sutte vuttanayena vaṇṇāyatane cakkhuviññāṇena, vīthicittehi ca gahitamatteyeva tiṭṭhati,  na tato paraṃ kiñci subhādiākāraṃ parikappeti. ^b^pākaṭabhāvakaraṇato^eb^ti paribyattabhāvakaraṇato  vibhūtabhāvakaraṇato. visabhāgavatthuno hi hatthādiavayavesu subhādito parikappentassa  aparāparaṃ tattha uppajjamānā kilesā paribyattā hontīti te tesaṃ ^b^anubyañjanā^eb^ nāma.  te pana yasmā tathā tathā sanniviṭṭhānaṃ bhūtupādāyarūpānaṃ sannivesākāro. na hi taṃ  muñcitvā paramatthato hatthādi nāma koci atthi. tasmā vuttaṃ ^b^``hatthapāda...pe0...  ākāraṃ na gaṇhātī''^eb^ti. kiṃ pana gaṇhātīti āha ^b^``yaṃ tattha bhūtaṃ, tadeva gaṇhātī''^eb^ti.  yaṃ tasmiṃ sarīre vijjamānaṃ kesalomādi bhūtupādāyamattaṃ vā, tadeva yāthāvato gaṇhāti.  tattha asubhākāragahaṇassa nidassanaṃ dassento ^b^``cetiyapabbatavāsī''^eb^tiādinā mahātissattheravatthuṃ  āhari.</p>
              <p>[03] tattha ^b^sumaṇḍitapasādhitā^eb^ti suṭṭhu maṇḍitā pasādhitā ca. ābharaṇādīhi āhārimehi  maṇḍanaṃ. sarīrassa ucchādanādivasena paṭisaṅkharaṇaṃ pasādhananti vadanti, ābharaṇehi, pana  vatthālaṅkārādīhi ca alaṅkaraṇaṃ pasādhanaṃ. ūnaṭṭhānapūraṇaṃ maṇḍanaṃ. ^b^vipallatthacittā^eb^ti  rāgavasena viparītacittā. ^b^olokento^eb^ti thero kammaṭṭhānamanasikāreneva gacchanto  saddakaṇṭakattā pubbabhāgamanasikārassa hasitasaddānusārena ``kimeta''nti olokento.  ^b^asubhasañña^eb^nti aṭṭhikasaññaṃ. aṭṭhikakammaṭṭhānaṃ hi thero tadā pariharati. ^b^arahattaṃ  pāpuṇī^eb^ti thero ^a^M1.0049^ea^ kira tassā hasantiyā dantaṭṭhidassaneneva pubbabhāgabhāvanāya  subhāvitattā paṭibhāganimittaṃ, sātisayañca upacārajjhānaṃ labhitvā yathāṭhitova tattha  paṭhamajjhānaṃ adhigantvā taṃ pādakaṃ katvā ^a^V1.0046^ea^ vipassanaṃ vaḍḍhetvā maggaparamparāya āsavakkhayaṃ  pāpuṇi. ^b^pubbasaññaṃ anussarī^eb^ti pubbakaṃ yathāraddhaṃ kālena kālaṃ anuyuñjiyamānaṃ  aṭṭhikakammaṭṭhānaṃ anussari samannāhari. ^b^anumagga^eb^nti anupathaṃ tassā padānupadaṃ.  therassa kira bhāvanāya paguṇabhāvato dantaṭṭhidassaneneva tassā sakalasarīraṃ aṭṭhikasaṅghātabhāvena  upaṭṭhāsi. na taṃ ``itthī''ti vā ``puriso''ti vā sañjāni. tenāha ^b^``nābhijānāmi...pe0...  mahāpathe''^eb^ti. </p>
              <p>[01] ^b^``yassa cakkhundriyāsaṃvarassa hetū''^eb^ti vatvā puna ^b^``tassa cakkhundriyassa satikavāṭena  pidahanatthāyā''^eb^ti vuttaṃ, na asaṃvarassāti. yadidaṃ yaṃ cakkhundriyāsaṃvarassa hetu  abhijjhādianvāssavanaṃ dassitaṃ, taṃ asaṃvutacakkhundriyasseva hetu pavattaṃ dassitanti  katvā vuttaṃ. cakkhudvārikassa hi abhijjhādianvāssavanassa taṃdvārikaviññāṇassa viya  cakkhundriyaṃ padhānakāraṇaṃ. cakkhundriyassa asaṃvutatte sati te anvāssavantīti asaṃvariyamānacakkhundriyahetuko  so asaṃvaro tathā vuttoti. yatvādhikaraṇanti hi yassa cakkhundriyassa kāraṇāti attho.  kīdisassa ca kāraṇāti? asaṃvutassa, kiñca asaṃvutaṃ? yassa cakkhundriyāsaṃvarassa  hetu abhijjhādayo anvāssavanti, ^b^tassa saṃvarāyā^eb^ti ayamettha yojanā.</p>
              <p>[03] ^b^javanakkhaṇe pana sace dussīlyaṃ vā^eb^tiādi puna avacanatthaṃ idheva sabbaṃ vuttanti chasu  dvāresu yathāsambhavaṃ veditabbaṃ. na hi pañcadvāre kāyavacīduccaritasaṅkhātaṃ dussīlyaṃ  atthi, tasmā dussīlyāsaṃvaro manodvāravasena, sesāsaṃvaro chadvāravasena yojetabbo.  muṭṭhasaccādīnaṃ hi satipaṭipakkhākusaladhammādibhāvato siyā pañcadvāre uppatti, na tveva  kāyikavācasikavītikkamabhūtassa dussīlyassa tattha uppatti, pañcadvārikajavanānaṃ aviññattijanakattā.  dussīlyādayo cettha pañca asaṃvarā sīlasaṃvarādīnaṃ pañcannaṃ saṃvarānaṃ paṭipakkhabhāvena  vuttā. ^b^tasmiṃ satī^eb^ti tasmiṃ asaṃvare sati.</p>
              <p>[03] ^b^yathā^eb^ ^a^M1.0050^ea^ ^b^ki^eb^nti yena pakārena javane uppajjamāno asaṃvaro ``cakkhundriye  asaṃvaro''ti vuccati, taṃ nidassanaṃ kinti attho. ^b^yathā^eb^tiādinā nagaradvāre asaṃvare  sati taṃsambandhānaṃ gharādīnaṃ asaṃvutatā viya javane asaṃvare sati taṃsambandhānaṃ dvārādīnaṃ  asaṃvutatāti evaṃ aññāsaṃvare aññāsaṃvutatā sāmaññameva nidasseti, na pubbāparasāmaññaṃ,  antobahisāmaññaṃ vā. sati vā dvārabhavaṅgādike puna uppajjamānaṃ javanaṃ bāhiraṃ viya  katvā nagaradvārasamānaṃ vuttaṃ ^a^V1.0047^ea^, itarañca antonagare gharādisamānaṃ. paccayabhāvena hi purimanipphannaṃ  javanakāle asantampi bhavaṅgādi cakkhādi viya phalanipphattiyā santaṃyeva nāma hoti.  na hi dharamānaṃyeva ``santa''nti vuccati. ``bāhiraṃ viya katvā''ti ca paramatthato  javanassa bāhirabhāve, itarassa ca abbhantarabhāve asatipi ``pabhassaramidaṃ, bhikkhave, cittaṃ,  tañca kho āgantukehi upakkiliṭṭha''ntiādi (a0 ni0  1.49) vacanato āgantukabhūtassa  kadāci kadāci uppajjamānassa javanassa bāhirabhāvo, tabbidhurasabhāvassa itarassa abbhantarabhāvo  ekena pariyāyena hotīti katvā vuttaṃ. javane vā asaṃvare uppanne tato paraṃ dvārabhavaṅgādīnaṃ  asaṃvarahetubhāvāpattito. asaṃvarassa hi uppattiyā dvārabhavaṅgādīnaṃ tassa hetubhāvo  paññāyatīti. nagaradvārasadisena javanena pavisitvā dussīlyādicorānaṃ dvārabhavaṅgādīsu  musanaṃ kusalabhaṇḍavināsanaṃ kathitaṃ. yasmiṃ hi dvāre asaṃvaro uppajjati, so tattha dvārādīnaṃ  saṃvarūpanissayabhāvaṃ upacchindantoyeva pavattatīti. dvārabhavaṅgādīnaṃ javanena saha sambandho ekasantatipariyāpannato  daṭṭhabbo.</p>
              <p>[03] ettha ca cakkhudvāre rūpārammaṇe āpāthagate niyamitādivasena kusalākusalajavane sattakkhattuṃ  uppajjitvā bhavaṅgaṃ otiṇṇe tadanurūpameva manodvārikajavane tasmiṃyevārammaṇe sattakkhattuṃyeva  uppajjitvā bhavaṅgaṃ otiṇṇe puna tasmiṃyeva dvāre tadevārammaṇaṃ nissāya ``itthī puriso''tiādinā  vavatthapentaṃ pasādarajjanādivasena sattakkhattuṃ javanaṃ javati. evaṃ pavattamānaṃ javanaṃ sandhāya  ^b^``javane dussīlyādīsu uppannesu tasmiṃ asaṃvare sati dvārampi agutta''^eb^ntiādi  vuttaṃ.</p>
              <p>[03] ^b^tasmiṃ^eb^ pana javane. ^b^sīlādīsū^eb^ti sīlasaṃvarasatisaṃvarañāṇasaṃvarakhantisaṃvaravīriyasaṃvaresu  ^b^uppannesu^eb^. yathā hi pageva satiārakkhaṃ anupaṭṭhapentassa ^a^M1.0051^ea^ dussīlyādīnaṃ  uppatti, evaṃ pageva satiārakkhaṃ upaṭṭhapentassa sīlādīnaṃ uppatti veditabbā. saddādīsupi  yathārahaṃ nimittānubyañjanāni veditabbāni. sotaviññāṇena hi saddaṃ sutvā ``itthisaddo''ti  vā ``purisasaddo''ti vā iṭṭhāniṭṭhādikaṃ vā kilesavatthubhūtaṃ nimittaṃ na gaṇhāti,  sutamatte eva saṇṭhāti. yo ca gītasaddādikassa kilesānaṃ anu anu byañjanato ``anubyañjana''nti  laddhavohāro mandatārādivasena vavatthito chajjādibhedabhinno ākāro, tampi na gaṇhātīti.  evaṃ gandhādīsupi yathārahaṃ vattabbaṃ. manodvāre pana sāvajjanabhavaṅgaṃ manodvāraṃ tasmiṃ  dvāre dhammārammaṇe ^a^V1.0048^ea^ āpāthagate taṃ javanamanasāva viññāya vijānitvātiādinā yojetabbaṃ.  kileso anubandho etassāti kilesānubandho, so eva nimittādigāho, tato parivajjanalakkhaṇaṃ  ^b^kilesānubandhanimittādiggāhaparivajjanalakkhaṇaṃ. ādi^eb^-saddena anubyañjanaṃ saṅgaṇhāti. </p>
            </h4>
          </h3>
          <h3>
            <h3n> ājīvapārisuddhisīlavaṇṇanā </h3n>
            <h4>
              <h4n> </h4n>
              <p>[03] 16^b^.^eb^ ^b^vutte^eb^ti idheva uddesavasena pubbe vutte. tathā hi ``ājīvahetu paññattānaṃ  channaṃ sikkhāpadāna''nti paduddhāraṃ katvā tāni pāḷivaseneva dassetuṃ ^b^``yāni tānī''^eb^tiādi  āraddhaṃ. tattha yāni tāni evaṃ paññattāni cha sikkhāpadānīti sambandho. ^b^ājīvahetū^eb^ti  jīvikanimittaṃ, ``evāhaṃ paccayehi akilamanto jīvissāmī''ti adhippāyena.  ^b^ājīvakāraṇā^eb^ti tasseva vevacanaṃ. ^b^pāpiccho^eb^ti pāpikāya asantaguṇasambhāvanicchāya  samannāgato. ^b^icchāpakato^eb^ti icchāya apakato upadduto, abhibhūto vā. ^b^asanta^eb^nti  avijjamānaṃ. ^b^abhūta^eb^nti anuppannaṃ. anuppannattā hi tassa taṃ asantanti purimassa  pacchimaṃ kāraṇavacanaṃ. ^b^uttarimanussadhamma^eb^nti uttarimanussānaṃ ukkaṭṭhapurisānaṃ  dhammaṃ, manussadhammato vā uttari ukkaṭṭhaṃ. ^b^ullapatī^eb^ti uggatāyuko lapati. sīlaṃ  hi bhikkhuno āyu, taṃ tassa tathālapanasamakālameva vigacchati. tenāha ^b^``āpatti pārājikassā''^eb^ti  pārājikasaṅkhātā āpatti assa, pārājikasaññitassa vā vītikkamassa āpajjanaṃ ullapananti  attho. ^b^sañcarittaṃ samāpajjatī^eb^ti sañcaraṇabhāvaṃ āpajjati, itthiyā vā purisamatiṃ,  purisassa vā itthimatiṃ ārocetīti adhippāyo. ``imesaṃ channaṃ sikkhāpadānaṃ vītikkamassa  vasenā''ti sambandho heṭṭhā dassito eva.</p>
              <p>[03] ^b^kuhanātiādīsū^eb^ti ^a^M1.0052^ea^ heṭṭhā uddiṭṭhapāḷiyāva paduddhāro. ^b^ayaṃ pāḷī^eb^ti  ayaṃ ^b^vibhaṅge^eb^ (vibha0 861) āgatā niddesapāḷi. </p>
              <p>[03] 17^b^.^eb^ cīvarādipaccayā labbhantīti lābhā. te eva sakkaccaṃ ādaravasena diyyamānā sakkārā.  patthaṭayasatā kittisaddo. taṃ ^b^lābhañca sakkārañca kittisaddañca. sannissitassā^eb^ti  ettha taṇhānissayo adhippetoti āha ^b^``patthayantassā''^eb^ti. ^b^asantaguṇadīpanakāmassā^eb^ti  asante attani avijjamāne saddhādiguṇe sambhāvetukāmassa. asantaguṇasambhāvanatālakkhaṇā,  paṭiggahaṇe ^a^V1.0049^ea^ ca amattaññutālakkhaṇā hi pāpicchatā. ^b^icchāya apakatassā^eb^ti pāpikāya  icchāya sammāājīvato apeto katoti apakato. tathābhūto ca ājīvūpaddavena upaddutoti  katvā āha ^b^``upaddutassāti attho''^eb^ti.</p>
              <p>[03] kuhanameva paccayuppādanassa vatthūti ^b^kuhanavatthu. tividhampetaṃ^eb^ tattha āgataṃ tassa nissayabhūtāya  imāya pāḷiyā ^b^dassetu^eb^nti evamattho daṭṭhabbo. ^b^tadatthikassevā^eb^ti tehi cīvarādīhi  atthikasseva. ^b^paṭikkhipanenā^eb^ti cīvarādīnaṃ paṭikkhipanahetu. ^b^assā^eb^ti bhaveyya.  ^b^paṭiggahaṇena cā^eb^ti ^b^ca^eb^-saddena pubbe vuttaṃ paṭikkhipanaṃ samuccinoti.</p>
              <p>[03] ^b^bhiyyokamyata^eb^nti bahukāmataṃ. ^b^ya^eb^nti kiriyāparāmasanaṃ, tasmā ``dhāreyyā''ti  ettha yadetaṃ saṅghāṭiṃ katvā dhāraṇaṃ, etaṃ samaṇassa sāruppanti yojanā. ^b^pāpaṇikānī^eb^ti  āpaṇato chaḍḍitāni. ^b^nantakānī^eb^ti antarahitāni coḷakhaṇḍāni. ^b^uccinitvā^eb^ti  uñchanena cinitvā saṅgahetvā. ^b^uñchācariyāyā^eb^ti uñchācariyāya laddhena. gilānassa  paccayabhūtā bhesajjasaṅkhātā jīvitaparikkhārā ^b^gilānapaccayabhesajjaparikkhārā. pūtimutta^eb^nti  purāṇassa, apurāṇassa ca sabbassa gomuttassetaṃ nāmaṃ. ^b^pūtimuttenā^eb^ti pūtibhāvena  muttena parehi chaḍḍitena, pūtibhūtena vā gomuttena. ^b^dhutavādo^eb^ti paresampi dhutaguṇavādī.  ^b^sammukhībhāvā^eb^ti sammukhato vijjamānattā, labbhamānatāyāti attho. </p>
              <p>[01] attānaṃ uttarimanussadhammādhigamassa sāmante katvā jappanaṃ ^b^sāmantajappanaṃ. mahesakkho^eb^ti  mahānubhāvo, uttarimanussadhammādhigamenāti adhippāyo. ``mitto''ti sāmaññato  vatvā puna taṃ viseseti ``sandiṭṭho sambhatto''ti ^a^M1.0053^ea^. diṭṭhamatto hi  mitto ^b^sandiṭṭho^eb^. daḷhabhattiko ^b^sambhatto. sahāyo^eb^ti saha āyanako, sakhāti  attho. sattapadino hi ``sakhā''ti vuccanti. ^b^vihāro^eb^ pākāraparicchinno sakalo  āvāso. ^b^aḍḍhayogo^eb^ dīghapāsādo, garuḷasaṇṭhānapāsādotipi vadanti. ^b^pāsādo^eb^  caturassapāsādo. ^b^hammiyaṃ^eb^ muṇḍacchadanapāsādo. ^b^kūṭāgāraṃ^eb^ dvīhi kaṇṇikāhi  kattabbapāsādo. ^b^aṭṭo^eb^ paṭirājūnampi paṭibāhanayogyo catupañcabhūmako paṭissayaviseso.  ^b^māḷo^eb^ ekakūṭasaṅgahito anekakoṇavanto paṭissayaviseso. ^b^uddaṇḍo^eb^ agabbhikā  ekadvārā dīghasālāti vadanti. apare pana bhaṇanti -- ^b^vihāro^eb^ nāma dīghamukhapāsādo.  ^b^aḍḍhayogo^eb^ ekapassena chadanakasenāsanaṃ. tassa kira ekapasse bhitti uccatarā hoti,  itarapasse nīcā, tena taṃ ekapassachadanakaṃ ^a^V1.0050^ea^ hoti. ^b^pāsādo^eb^ āyatacaturassapāsādo.  ^b^hammiyaṃ^eb^ muṇḍacchadanaṃ candikaṅgaṇayuttaṃ. ^b^guhā^eb^ kevalā pabbataguhā. ^b^leṇaṃ^eb^  dvārabaddhaṃ. ^b^kūṭāgāraṃ^eb^ yo koci kaṇṇikābaddhapāsādo. ^b^aṭṭo^eb^ bahalabhittigehaṃ.  yassa gopānasiyo aggahetvā iṭṭhakāhi eva chadanaṃ hoti. aṭṭālakākārena karīyatītipi  vadanti. ^b^māḷo^eb^ vaṭṭākārena katasenāsanaṃ. ^b^uddaṇḍo^eb^ eko paṭissayaviseso.  yo ``bhaṇḍasālā, udosita''ntipi vuccati. ^b^upaṭṭhānasālā^eb^ sannipatanaṭṭhānaṃ.</p>
              <p>[03] kucchitarajabhūtāya pāpicchatāya niratthakaṃ kāyavacīvipphandaniggaṇhanaṃ korajaṃ, taṃ etassa  atthīti korajiko, kohaññena saṃyatakāyo, ativiya, abhiṇhaṃ vā korajiko ^b^korajikakorajiko^eb^.  atiparisaṅkitoti keci. ativiya kuho ^b^kuhakakuhako,^eb^ sātisayavimhāpakoti  attho. ativiya lapo lapanako ^b^lapakalapako. mukhasambhāviko^eb^ti korajikakorajikādibhāvena  pavattavacanehi attano mukhamattena aññehi sambhāviko. so evarūpo evarūpatāya eva attānaṃ  paraṃ viya katvā ^b^``ayaṃ samaṇo''^eb^tiādīni katheti. ^b^gambhīra^eb^ntiādi tassā  kathāya uttarimanussadhammapaṭibaddhatāya vuttaṃ. </p>
              <p>[01] ^b^sambhāvanādhippāyakatenā^eb^ti ``kathaṃ nu kho maṃ jano `ariyo'ti vā `visesalābhī'ti  vā sambhāveyyā''ti iminā adhippāyena katena. ^b^gamanaṃ saṇṭhapetī^eb^ti visesalābhīnaṃ  gamanaṃ viya attano gamanaṃ sakkaccaṃ ṭhapeti ^a^M1.0054^ea^, sato sampajānova gacchanto  viya hoti. ^b^paṇidhāyā^eb^ti ``arahāti maṃ jānantū''ti cittaṃ saṇṭhapetvā, patthetvā  vā. ^b^samāhito viyā^eb^ti jhānasamādhinā samāhito viya. ^b^āpāthakajjhāyī^eb^ti manussānaṃ  āpāthaṭṭhāne samādhisamāpanno viya nisīdanto āpāthake janassa pākaṭaṭṭhāne jhāyī.  ^b^iriyāpathasaṅkhāta^eb^nti iriyāpathasaṇṭhapanasaṅkhātaṃ.</p>
              <p>[03] ^b^paccayapaṭisevanasaṅkhātenā^eb^ti ayoniso uppāditānaṃ paccayānaṃ paṭisevananti evaṃ kathitena,  tena vā paccayapaṭisevanena saṅkhātabbena kathitabbena. aññaṃ viya katvā attano samīpe  bhaṇanaṃ ^b^sāmantajappitaṃ^eb^. ā-kārassa rassattaṃ katvā ^b^``aṭṭhapanā''^eb^ti vuttaṃ.  kuhanaṃ kuho, tassa ayanā pavatti ^b^kuhāyanā,^eb^ kuhassa vā puggalassa ayanā gati kiriyā  ^b^kuhāyanā^eb^. kuheti, kuhena vā itoti ^b^kuhito,^eb^ kuhako.</p>
              <p>[03] ^b^puṭṭhassā^eb^ti ^a^V1.0051^ea^ ``ko tisso, ko rājapūjito''ti puṭṭhassa. ^b^uddhaṃ katvā^eb^ti ukkhipitvā  vibhavasampattiādinā paggahetvā. </p>
              <p>[01] ^b^unnahanā^eb^ti uddhaṃ uddhaṃ bandhanā paliveṭhanā. dve kira bhikkhū ekaṃ gāmaṃ pavisitvā  āsanasālāya nisīditvā ekaṃ kumārikaṃ pakkosiṃsu. tāya āgatāya tatreko  ekaṃ pucchi ``ayaṃ, bhante, kassa kumārikā''ti? ``amhākaṃ upaṭṭhāyikāya telakandarikāya  dhītā, imissā mātā mayi gehaṃ gate sappiṃ dadamānā ghaṭeneva deti, ayampi mātā  viya ghaṭena detī''ti (vibha0 aṭṭha0 862) ukkācesi. imaṃ sandhāya vuttaṃ ^b^``telakandarikavatthu  cettha vattabba''^eb^nti.</p>
              <p>[03] ^b^dhammānurūpā vā^eb^ti mattāvacanānurūpaṃ vā. mattāvacanaṃ hi ``dhammo''ti vuccati.  yathāha ``subhāsitaṃ uttamamāhu santo, dhammaṃ bhaṇe nādhammaṃ taṃ dutiya''nti (saṃ0  ni0  1.213; su0 ni0 452). tena bahuṃ vippalapanamāha, saccato vā aññā subhāsitā  vācā ``dhammo''ti veditabbo. muggasūpasadisakammo puggalo muggasūpyo. tenāha  ^b^``ayaṃ puggalo muggasūpyoti vuccatī''^eb^ti. paribhaṭassa kammaṃ pāribhaṭyaṃ, tadeva  ^b^pāribhaṭyatā^eb^.</p>
              <p>[03] nimittena caranto, jīvanto vā nimittako, tassa bhāvo ^b^nemittikatā^eb^. attano icchāya  pakāsanaṃ ^b^obhāso^eb^. ko pana soti ^a^M1.0055^ea^? ``ajja bhikkhūnaṃ paccayā dullabhā  jātā''tiādikā ^b^paccayapaṭisaṃyuttakathā^eb^. icchitavatthussa samīpe kathanaṃ ^b^sāmantajappā^eb^.</p>
              <p>[03] akkosanabhayenāpi dadeyyāti ^b^dasahi akkosavatthūhi akkosanaṃ^eb^. tathā ^b^vambhanā^eb^dayo.  ^b^upekkhanā^eb^ upāsakānaṃ dāyakādibhāvato bahi chaḍḍanā. ^b^khipanā^eb^ti khepavacanaṃ. taṃ  pana avahasitvā vacanaṃ hotīti āha ^b^``uppaṇḍanā''^eb^ti. ^b^pāpanā^eb^ti adāyakattassa,  avaṇṇassa vā patiṭṭhāpanaṃ. paresaṃ piṭṭhimaṃsakhādanasīlo parapiṭṭhimaṃsiko, tassa bhāvo  ^b^parapiṭṭhimaṃsikatā. abbhaṅga^eb^nti abbhañjanaṃ. ^b^nipisitvā gandhamagganā viyā^eb^ti  anippisite alabbhamānassa gandhassa nipisane lābho viya paraguṇe anippisite alabbhamānānaṃ  paccayānaṃ nipisanena lābho daṭṭhabboti.</p>
              <p>[03] nikattuṃ ^a^V1.0052^ea^ appena lābhena bahukaṃ vañcetvā gahetuṃ icchanaṃ nijigīsanaṃ, tassa bhāvo  ^b^nijigīsanatā^eb^. tasseva icchanassa pavattiākāro, taṃsahajātaṃ vā gavesanakammaṃ. </p>
              <p>[01] ^b^aṅga^eb^nti hatthapādādiaṅgāni uddissa pavattaṃ vijjaṃ. ^b^nimitta^eb^nti nimittasatthaṃ.  ^b^uppāta^eb^nti ukkāpātadisāḍāha-bhūmicālādiuppātapaṭibaddhavijjaṃ. ^b^supina^eb^nti  supinasatthaṃ. ^b^lakkhaṇa^eb^nti itthipurisānaṃ lakkhaṇajānanasatthaṃ. ^b^mūsikacchinna^eb^nti vatthādīnaṃ  asukabhāge mūsikacchede sati idaṃ nāma phalaṃ hotīti jānanakasatthaṃ. palāsaggiādīsu  iminā nāma agginā hute idaṃ nāma hotīti aggivasena homavidhānaṃ ^b^aggihomaṃ^eb^.  iminā nayena ^b^dabbihomaṃ^eb^ veditabbaṃ. ^b^ādi^eb^-saddena thusahomādīnaṃ, aññesañca  sutte āgatānaṃ micchājīvānaṃ saṅgaho daṭṭhabbo. vīriyasādhanattā ājīvapārisuddhisīlassa  ``paccayapariyesanavāyāmo''ti vuttaṃ. tassa ^b^pārisuddhi^eb^ anavajjabhāvo, yena dhammena  samena paccayalābho hoti. na hi alaso ñāyena paccaye pariyesituṃ sakkotīti. </p>
            </h4>
          </h3>
          <h3>
            <h3n> paccayasannissitasīlavaṇṇanā </h3n>
            <h4>
              <h4n> </h4n>
              <p>[03] 18^b^.^eb^ ^b^paṭisaṅkhā^eb^ti ayaṃ ``sayaṃ abhiññā''tiādīsu (mahāva0 11) viya ya-kāralopena  niddeso. ^b^yoniso^eb^ti cettha upāyattho yoniso-saddoti dassento āha ^b^``upāyena  pathenā''^eb^ti. ^b^``paṭisaṅkhāya ñatvā''^eb^ti ^a^M1.0056^ea^ vatvā tayidaṃ paṭisaṅkhānaṃ paccavekkhaṇanti  dassetuṃ ^b^``paccavekkhitvāti attho''^eb^tiādi vuttaṃ. yathā hi ^b^paccavekkhitvā^eb^ti  sītapaṭighātādikaṃ taṃ taṃ payojanaṃ pati pati avekkhitvā, ñāṇena passitvāti attho,  evaṃ ^b^paṭisaṅkhāyā^eb^ti tadeva payojanaṃ pati pati saṅkhāya, jānitvāti attho. ñāṇapariyāyo  hi idha saṅkhā-saddoti. ettha ca ``paṭisaṅkhā yoniso''tiādi kāmaṃ paccayaparibhogakālena  vuccati, dhātuvasena pana paṭikūlavasena vā paccavekkhaṇāya paccayasannissitasīlaṃ sujjhatīti  apare. bhijjatīti keci. eke pana paṭhamaṃ eva pariyattanti vadanti, vīmaṃsitabbaṃ.  ``cīvara''nti ekavacanaṃ ekattamattaṃ vācakanti adhippāyena ^b^``antaravāsakādīsu  yaṃ kiñcī''^eb^ti vuttaṃ, jātisaddatāya pana tassa pāḷiyaṃ ekavacananti yattakāni cīvarāni  yoginā pariharitabbāni, tesaṃ sabbesaṃ ekajjhaṃ gahaṇanti sakkā viññātuṃ, ^b^yaṃ kiñcī^eb^ti  vā anavasesapariyādānametaṃ, na aniyamavacanaṃ. ``nivāseti vā pārupati vā''ti vikappanaṃ  pana paṭisevanapariyāyassa paribhogassa ^a^V1.0053^ea^ vibhāgadassananti taṃ paññapetvā  sayananisīdana-cīvarakuṭikaraṇādivasenāpi paribhogassa saṅgaho daṭṭhabbo.</p>
              <p>[03] payojanānaṃ mariyādā payojanāvadhi, tassa paricchindanavasena yo niyamo, tassa vacanaṃ ^b^payojanā...pe0...  vacanaṃ^eb^. idāni taṃ niyamaṃ vivaritvā dassetuṃ ^b^``ettakameva hī''^eb^tiādi vuttaṃ.  tattha avadhāraṇena līḷāvibhūsāvilambanānaṭambarādivasena vatthaparibhogaṃ nisedheti. tenāha  ^b^``na ito bhiyyo''^eb^ti. līḷāvasena hi ekacce sattā vatthāni paridahanti ceva upasaṃviyanti  ca. yathā taṃ yobbane ṭhitā nāgarikamanussā. ekacce vibhūsanavasena, yathā taṃ rūpūpajīviniādayo.  vilambanavasena vilambakā. naṭambaravasena bhojādayo. ^b^ajjhattadhātukkhobho^eb^ sītarogādiuppādako.  ^b^utupariṇāmanavasenā^eb^ti utuno parivattanavasena visabhāgasītautusamuṭṭhānena. ^b^vā^eb^-saddena  hemantādīsu himapātādivasena pavattassa saṅgaho daṭṭhabbo, na uppādeti sītanti adhippāyo.  yadatthaṃ pana taṃ vinodanaṃ, taṃ matthakappattaṃ dassetuṃ ^b^``sītabbhāhate''^eb^tiādi vuttaṃ.  ^b^sabbatthā^eb^ti ``uṇhassa paṭighātāyā''tiādīsu sabbesu sesapayojanesu. yadipi sūriyasantāpopi  uṇhova, tassa pana ātapaggahaṇena gahitattā ``aggisantāpassā''ti ^a^M1.0057^ea^ vuttaṃ.  ekacco dāvaggisantāpo kāyaṃ cīvarena paṭicchādetvā sakkā vinodetunti āha  ^b^``tassa vanadāhādīsu sambhavo veditabbo''^eb^ti. ^b^ḍaṃsā^eb^ti piṅgalamakkhikā. te  pana yasmā ḍaṃsanasīlā, tasmā vuttaṃ ^b^``ḍaṃsanamakkhikā''^eb^ti. ^b^sappādayo^eb^ti sappasatapadiuṇṇanābhisarabūvicchikādayo.  ^b^phuṭṭhasamphasso^eb^ti phuṭṭhavisamāha. tividhā hi sappā -- daṭṭhavisā phuṭṭhavisā diṭṭhavisā.  tesu purimakā dve eva gahitā. satapadiādīnampi tādisānaṃ saṅgaṇhanatthaṃ. ^b^niyatapayojanaṃ^eb^  ekantikaṃ, sabbakālikañca payojanaṃ. ^b^hirī kuppati^eb^ nillajjatā saṇṭhāti. tenāha  ^b^``vinassatī''^eb^ti. kūpāvataraṇaṃ vā paṭicchādanaṃ arahatīti kopinaṃ. hiriyitabbaṭṭhena  hirī ca taṃ kopinañcāti ^b^hirikopina^eb^nti evamettha attho daṭṭhabbo. ^b^tassa cā^eb^ti  ^b^ca^eb^-saddo pubbe vuttapayojanānaṃ sampiṇḍanattho.</p>
              <p>[03] ^b^yaṃ kiñci āhāra^eb^nti khādanīyabhojanīyādibhedaṃ yaṃ kiñci āharitabbavatthuṃ.  piṇḍāya bhikkhāya ulatīti piṇḍolo, tassa kammaṃ piṇḍolyaṃ. tena ^b^piṇḍolyena^eb^  bhikkhācariyāya. ^b^patitattā^eb^ti pakkhipitattā. ^b^piṇḍapāto^eb^ patte pakkhittabhikkhāhāro.  ^b^piṇḍānaṃ vā pāto^eb^ti ghare ghare laddhabhikkhānaṃ sannipāto. ``natthi davā''tiādīsu  (dī0 ni0 aṭṭha0 3.305) sahasā kiriyāpi ^a^V1.0054^ea^ ``davā''ti vuccati, tato visesanatthaṃ  ^b^``davatthaṃ, kīḷānimittanti vuttaṃ hotī''^eb^ti āha. ^b^muṭṭhikamallā^eb^ muṭṭhiyuddhayujjhanakā.  ^b^ādi^eb^-saddena nibuddhayujjhanakādīnaṃ gahaṇaṃ. ^b^balamadanimitta^eb^nti balaṃ nissāya uppajjanakamado  balamado. taṃ nimittaṃ, balassa uppādanatthanti attho. ^b^porisamadanimitta^eb^nti porisamado  vuccati purisamāno ``ahaṃ puriso''ti uppajjanakamāno. asaddhammasevanāsamatthataṃ nissāya  pavatto māno, rāgo eva vā porisamadoti keci. taṃ nimittaṃ. ^b^antepurikā^eb^  rājorodhā. sabbesaṃ sannivesayogyatāya ^b^vesiyo^eb^ rūpūpajīviniyo. ^b^maṇḍanaṃ^eb^ nāma  idhāvayavapāripūrīti āha ^b^``aṅgapaccaṅgānaṃ pīṇabhāvanimitta''^eb^nti, paribrūhanahetūti  attho. ^b^naṭā^eb^ nāma raṅganaṭā. ^b^naccakā^eb^ laṅghakādayo. ^b^vibhūsanaṃ^eb^ sobhāsamuppādananti  āha ^b^``pasannacchavivaṇṇatānimitta''^eb^nti.</p>
              <p>[03] ^b^etaṃ^eb^ padaṃ. ^b^mohūpanissayappahānattha^eb^nti mohassa upanissayatāpahānāya. davā hi mohena  hoti, mohañca vaḍḍhetīti tassā vajjanena mohassa anupanissayatā. ^b^dosūpanissayappahānattha^eb^nti  idaṃ balamadassa, purisamadassa ^a^M1.0058^ea^ ca dosahetuno vasena vuttaṃ, itarassa pana vasena  ``rāgūpanissayappahānattha''nti vattabbaṃ. maṇḍanavibhūsanapaṭikkhepo siyā mohūpanissayappahānāyapi,  rāgūpanissayatāya pana ujupaṭipakkhoti vuttaṃ ^b^``rāgūpanissayappahānattha''^eb^nti. yadipi  ekaccassa davamade ārabbha parassa paṭighasaṃyojanādīnaṃ uppatti hotiyeva manopadosikadevādīnaṃ  viya, attano pana davamade ārabbha yesaṃ savisesaṃ rāgamohamānādayo pāpadhammā uppajjanti.  te sandhāya ^b^``attano saṃyojanuppattipaṭisedhanattha''^eb^nti vatvā maṇḍanavibhūsanāni paṭicca  savisesaṃ parassapi rāgamohādayo pavattantīti ^b^``parassapi saṃyojanuppattipaṭisedhanattha''^eb^nti  vuttaṃ. ^b^ayoniso paṭipattiyā^eb^ti ettha kāmasukhallikānuyogaṃ muñcitvā sabbāpi  micchāpaṭipatti ayoniso paṭipatti. purimehi dvīhi padehi ayoniso paṭipattiyā,  pacchimehi dvīhi kāmasukhallikānuyogassa pahānaṃ vuttanti vadanti. ^b^``catūhipi  cetehī''^eb^ti pana vacanato sabbehi ubhinnampi pahānaṃ vuttanti veditabbaṃ. kāmakīḷāpi  davantogadhā hotiyeva, purisamadopi kāmasukhallikānuyogassa hetuyevāti.</p>
              <p>[03] ^b^cātumahābhūtikassā^eb^ti catumahābhūte sannissitassa. ^b^rūpakāyassā^eb^ti catusantatirūpasamūhassa.  ^b^ṭhitiyā^eb^ti ṭhitatthaṃ. sā panassa ṭhiti pabandhavasena icchitāti āha ^b^``pabandhaṭṭhitattha''^eb^nti.  ^b^pavattiyā^eb^ti jīvitindriyappavattiyā. tathā hi jīvitindriyaṃ ``yāpanā vattanā''ti  ^a^V1.0055^ea^ (dha0 sa0 19, 634) ca niddiṭṭhaṃ. tassā ca avicchedo āhārūpayogena hoti. kāyassa  cirataraṃ yāva āyukappo, tāva avatthānaṃ yāpanāti dassento ^b^``cirakālaṭṭhitatthaṃ vā''^eb^ti  āha. idāni vuttamevatthaṃ pākaṭataraṃ kātuṃ ^b^``gharūpatthambhamivā''^eb^tiādi vuttaṃ.  tatthāyaṃ yojanā -- yathā jiṇṇagharasāmiko gharassa upatthambhanaṃ karoti tassa apatanatthaṃ, yathā  ca sākaṭiko akkhabbhañjanaṃ karoti tassa sampavattanatthaṃ, evamesa yogī kāyassa ṭhitatthaṃ,  yāpanatthañca piṇḍapātaṃ paṭisevati paribhuñjatīti. etena ṭhiti nāma apatanaṃ yāpanā pavattīti  dasseti. ^b^na davamadamaṇḍanavibhūsanattha^eb^nti idaṃ ``yāvadevā''ti avadhāraṇena nivattitatthadassanaṃ.  tiṭṭhanti upādinnadhammā etāyāti ^b^ṭhiti,^eb^ āyūti āha ^b^``ṭhitīti jīvitindriyassetaṃ  adhivacana''^eb^nti. tathā hi taṃ āyu ``ṭhitī''ti niddiṭṭhaṃ, ^b^ṭhitiyā yāpanāyā^eb^ti  kāyassa ^a^M1.0059^ea^ ṭhitihetutāya ``ṭhitī''ti laddhavohārassa jīvitindriyassa pavattanatthanti  attho. tenāha ^b^``jīvitindriyapavattāpanattha''^eb^nti. ^b^ābādhaṭṭhenā^eb^ti vibādhanaṭṭhena,  rogaṭṭhena vā. jighacchāparamā hi rogā. ^b^uparamattha^eb^nti vūpasamatthaṃ. ^b^vaṇālepanamiva^eb^  vaṇiko. uṇhasītādīsu abhibhavantesu tappaṭikāraṃ sītuṇhaṃ viya paṭisevatīti sambandho.  maggabrahmacariyaṃ ṭhapetvā sikkhattayasaṅgahā sāsanāvacaritabbā anusāsanī sāsanabrahmacariyanti  āha ^b^``sakalasāsanabrahmacariyassa ca maggabrahmacariyassa cā''^eb^ti. ^b^anuggahaṇattha^eb^nti anu  anu gaṇhanatthaṃ sampādanatthaṃ. ^b^kāyabalaṃ nissāyā^eb^ti yathāsamāraddhaṃ guṇavisesapāripūrihetubhūtaṃ  kāyabalamattaṃ nissāya. tenāha ^b^``sikkhattayānuyogavasenā''^eb^tiādi. kantāranittharaṇatthikā  jāyampatikā, ^b^nadīsamuddanittharaṇatthikā^eb^ ca puttamaṃsādīni yathā agiddhā amucchitā  kevalaṃ taṃ taṃ atthasiddhimeva avekkhantā paṭisevanti tehi vinā asijjhanato, evamayampi  kevalaṃ bhavakantāranittharaṇatthiko agiddho amucchito tena vinā asijjhanato piṇḍapātaṃ  paṭisevatīti upamāsaṃsandanaṃ.</p>
              <p>[03] ^b^itī^eb^ti pakāratthe nipātapadaṃ. tena paṭiseviyamānassa piṇḍapātassa paṭisevanākāro  gayhatīti āha ^b^``evaṃ iminā piṇḍapātapaṭisevanenā''^eb^ti. ^b^purāṇa^eb^nti bhojanato  purimakālikattā purātanaṃ. ^b^paṭihaṅkhāmī^eb^ti paṭihanissāmi. ^b^navañca vedanaṃ na  uppādessāmī^eb^ti paṭisevatīti yojanā. kīdisaṃ, kathañcāti āha ^b^``aparimita...pe0...  aññataro viyā''^eb^ti. aparimitaṃ aparimāṇaṃ bhojanaṃ paccayo etissāti aparimitabhojanapaccayā,  taṃ ^b^aparimitabhojanapaccayaṃ^eb^ attano gahaṇītejapamāṇato atikkantapamāṇabhojanahetukanti  attho. yo bahuṃ bhuñjitvā attano ^a^V1.0056^ea^ dhammatāya uṭṭhātuṃ asakkonto ``āhara hattha''nti  vadati, ayaṃ ^b^āharahatthako^eb^. yo bhuñjitvā accuddhumātakucchitāya uṭṭhitopi sāṭakaṃ  nivāsetuṃ na sakkoti, ayaṃ ^b^alaṃsāṭako^eb^. yo bhuñjitvā uṭṭhātuṃ asakkonto tattheva  parivattati, ayaṃ ^b^tatravaṭṭako^eb^. yo yathā kākehi āmasituṃ sakkā, evaṃ yāva mukhadvāraṃ  āhāreti, ayaṃ ^b^kākamāsako^eb^. yo bhuñjitvā mukhe sandhāretuṃ asakkonto tattheva  vamati, ayaṃ ^b^bhuttavamitako^eb^. etesaṃ aññataro viya. atha vā ^b^purāṇavedanā^eb^ nāma  abhuttapaccayā uppajjanakavedanā. taṃ ``paṭihanissāmī''ti ^a^M1.0060^ea^ paṭisevati. ^b^navavedanā^eb^  nāma atibhuttapaccayena uppajjanakavedanā. taṃ ``na uppādessāmī''ti paṭisevati.  atha vā ^b^navavedanā^eb^ nāma abhuttapaccayena uppajjanakavedanā, tassā anuppannāya anuppajjanatthameva  paṭisevati. abhuttapaccayā uppajjanakāti cetaṃ khuddāya visesanaṃ. yassā appavatti  bhojanena kātabbā, tassā dassanatthaṃ. abhuttapaccayena, bhuttapaccayena ca uppajjanakānuppajjanakavedanāsu  purimā yathāpavattā jighacchānimittā vedanā. sā hi abhuñjantassa bhiyyopavaḍḍhanavasena  uppajjati. pacchimāpi khuddānimittāva aṅgadāhasūlādivedanā pavattā. sā hi bhuttapaccayā  pubbe anuppannāva nuppajjissatīti ayametāsaṃ viseso. vihiṃsānimittatā cetāsaṃ  vihiṃsāya viseso.</p>
              <p>[03] ^b^yā^eb^ vedanā. ^b^adhunā^eb^ti etarahi. ^b^asappāyāparimitabhojanaṃ nissāyā^eb^ti asappāyāparimitassa  āhārassa bhuñjanapayogaṃ āgamma uppajjatīti attho. ^b^purāṇakammapaccayavasenā^eb^ti pubbe  purimajātiyaṃ katattā purāṇassa kammassa paccayatāvasena payogavipattiṃ āgamma uppajjanārahatāya  taṃ vajjetvā payogasampattiyā upaṭṭhāpanaṃ dukkhavedanāpaccayaghāto, paṭihananañca hotīti  āha ^b^``tassā paccayaṃ vināsento taṃ purāṇañca vedanaṃ paṭihaṅkhāmī''^eb^ti. ^b^ayuttaparibhogo^eb^  paccaye apaccavekkhitvā paribhogo. so eva katūpacitakammatāya ^b^kammūpacayo^eb^. taṃ  ^b^nissāya^eb^ paṭicca ^b^āyatiṃ^eb^ anāgate kāle uppajjanato yā cāyaṃ ``navavedanā''ti  vuccatīti yojanā. ^b^yuttaparibhogavasenā^eb^ti paccavekkhitvā paccayānaṃ paribhogavasena,  tassā navavedanāya mūlaṃ ayuttaparibhogakammaṃ anibbattento sabbena sabbaṃ anuppādento.  ^b^ettāvatā^eb^ti ``iti purāṇa''ntiādinā vuttena padadvayena. ``vihiṃsūparatiyā''tiādinā  vā padacatukkena ^b^yuttaparibhogasaṅgaho^eb^ pabbajitānucchavikassa paccayaparibhogassa vuttattā.  ^b^attakilamathānuyogappahānaṃ^eb^ jighacchādidukkhapaṭighātassa bhāsitattā. jhānasukhādīnaṃ  ^a^V1.0057^ea^ paccayabhūtassa kāyasukhassa avissajjanato ^b^dhammikasukhāpariccāgo^eb^ ca dīpito hoti.</p>
              <p>[03] asappāyāparimitūpayogena jīvitindriyupacchedako, iriyāpathabhañjanako vā siyā parissayo,  sappāyaparimitūpayogena pana so na hoti. tathā sati cirakālappavattisaṅkhātā sarīrassa  ^b^yātrā^eb^ ^a^M1.0061^ea^ yāpanā bhavissatīti imamatthaṃ dassento ^b^``parimitaparibhogena...pe0...  bhavissatī''^eb^ti āha. yo rogo sāddho asāddho ca na hoti, so yāpyarogo, so etassa  atthīti ^b^yāpyarogī^eb^. so hi niccakālaṃ bhesajjaṃ upasevati, tathā ayampīti. yadi  yātrāpi yāpanā, pubbepi ``yāpanāyā''ti vuttaṃ, ko ettha visesoti? pubbe ``yāpanāyā''ti  jīvitindriyayāpanā adhippetā, idha pana catunnampi iriyāpathānaṃ avicchedasaṅkhātā yāpanā  yātrāti ayamettha viseso. buddhapaṭikuṭṭhena micchājīvena paccayapariyesanā ^b^ayuttapariyesanā^eb^.  dāyakadeyyadhammānaṃ, attano ca pamāṇaṃ ajānitvā paṭiggahaṇaṃ, saddhādeyyavinipātanatthaṃ  vā paṭiggahaṇaṃ ^b^ayuttapaṭiggahaṇaṃ,^eb^ yena vā āpattiṃ āpajjati. apaccavekkhitvā  paribhogo ^b^ayuttaparibhogo^eb^. tesaṃ parivajjanaṃ dhammena samena paccayuppādanādivasena  veditabbaṃ. dhammena hi paccaye pariyesitvā dhammena paṭiggahetvā paccavekkhitvā paribhuñjanaṃ  ^b^anavajjatā^eb^ nāma.</p>
              <p>[03] ^b^aratī^eb^ti ukkaṇṭhā. pantasenāsanesu, adhikusaladhammesu ca anabhirati. ^b^tandī^eb^ti  pacalāyikā niddā. ^b^vijambhitā^eb^ti thinamiddhābhibhavena kāyassa vijambhanā. viññūhi  garahā ^b^viññūgarahā^eb^. ekacco hi anavajjaṃyeva sāvajjaṃ karoti, ``laddhaṃ me''ti  pamāṇādhikaṃ bhuñjitvā taṃ jīrāpetuṃ asakkonto uddhaṃvirecanādhovirecanādīhi kilamati,  sakalavihāre bhikkhū tassa sarīrapaṭijagganabhesajjapariyesanāpasutā honti. aññe te ``kiṃ  ida''nti pucchitvā ``asukassa udaraṃ uddhumāta''ntiādīni sutvā ``niccakālamesa  evaṃpakatiko attano kucchipamāṇaṃ nāma na jānātī''ti nindanti, evaṃ anavajjaṃyeva  sāvajjaṃ karoti. evaṃ akatvā ``anavajjatā ca bhavissatī''ti paṭisevati. attano  hi pakatiaggibalādiṃ jānitvā ``evaṃ me aratiādīnaṃ abhāvena kāyasukhatā, agarahitabbatā  ca bhavissatī''ti pamāṇayuttameva paṭisevati. yāvatako bhojanena attho, tassa sādhanena  yāvadatthaṃ udarassa paripūraṇena udarāvadehakaṃ bhojanaṃ ^b^yāvadatthaudarāvadehakabhojanaṃ,^eb^ tassa  ^b^parivajjanena^eb^. seyyāya sayanena laddhabbasukhaṃ seyyasukhaṃ, ubhohi passehi ^a^M1.0062^ea^  samparivattanakaṃ sayantassa uppajjanasukhaṃ passasukhaṃ ^a^V1.0058^ea^, middhena niddāyanena uppajjanasukhaṃ middhasukhaṃ,  tesaṃ ^b^seyya...pe0... sukhānaṃ pahānato^eb^ catunnaṃ iriyāpathānaṃ yogyabhāvassa paṭipādanaṃ  kāyassa ^b^catuiriyāpathayogyabhāvapaṭipādanaṃ,^eb^ tato. sukho iriyāpathavihāro ^b^phāsuvihāro^eb^.  pacchime vikappe, sabbavikappesu vā vuttaṃ phāsuvihāralakkhaṇaṃ āgamena samatthetuṃ  ^b^``vuttampi heta''^eb^ntiādi vuttaṃ. tīsupi vikappesu āhārassa ūnaparibhogavaseneva  hi phāsuvihāro vuttoti.</p>
              <p>[03] ^b^ettāvatā^eb^ti ``yātrā''tiādinā vuttena padattayena. ``yātrā ca me bhavissatī''ti  payojanapariggahadīpanā. yātrā hi naṃ āhārūpayogaṃ payojetīti. dhammikasukhāpariccāgahetuko  phāsuvihāro ^b^majjhimā paṭipadā^eb^ antadvayaparivajjanato. imasmiṃ pana ṭhāne aṭṭha aṅgāni  samodhānetabbāni -- ``neva davāyā''ti ekaṃ aṅgaṃ, ``na madāyā''ti ekaṃ, ``na maṇḍanāyā''ti  ekaṃ, ``na vibhūsanāyā''ti ekaṃ, ``yāvadeva imassa kāyassa ṭhitiyā yāpanāyā''ti  ekaṃ, ``vihiṃsūparatiyā brahmacariyānuggahāyā''ti ekaṃ, ``iti purāṇañca vedanaṃ  paṭihaṅkhāmi, navañca vedanaṃ na uppādessāmī''ti ekaṃ, ``yātrā ca me bhavissatī''ti  ekaṃ. ``anavajjatā ca phāsuvihāro cā''ti ayamettha bhojanānisaṃso. ^b^mahāsivatthero^eb^  panāha ``heṭṭhā cattāri aṅgāni paṭikkhepo nāma, upari pana aṭṭhaṅgāni samodhānetabbānī''ti.  tattha ``yāvadeva imassa kāyassa ṭhitiyā''ti ekaṃ aṅgaṃ, ``yāpanāyā''ti ekaṃ,  ``vihiṃsūparatiyā''ti ekaṃ, ``brahmacariyānuggahāyā''ti ekaṃ, ``iti purāṇañca  vedanaṃ paṭihaṅkhāmī''ti ekaṃ, ``navañca vedanaṃ na uppādessāmī''ti ekaṃ, ``yātrā  ca me bhavissatī''ti ekaṃ, ``anavajjatā cā''ti ekaṃ. phāsuvihāro pana bhojanānisaṃsoti.  evaṃ aṭṭhaṅgasamannāgataṃ āhāraṃ āhārento paṭisaṅkhā yoniso piṇḍapātaṃ paṭisevati nāma.</p>
              <p>[03] ^b^yattha yatthā^eb^ti bhummaniddesena ^b^sena^eb^-saddassa adhikaraṇatthavuttimāha. tathā ^b^āsana^eb^-saddassāti.  ^b^aḍḍhayogādimhī^eb^ti ^b^ādi^eb^-saddena pāsādādiṃ, mañcādiñca saṅgaṇhāti. yattha yattha vihāre  vā aḍḍhayogādimhi vā āsatīti vihārāḍḍhayogādike ānetvā sambandhitabbaṃ. idha  ^b^ādi-^eb^saddena pīṭhasanthatādīnampi saṅgaho veditabbo. ^b^parisahanaṭṭhenā^eb^ti abhibhavanaṭṭhena,  vibādhanaṭṭhenāti attho. ^b^utuyeva utuparissayo^eb^ti sītuṇhādiutuyeva ^a^M1.0063^ea^  asappāyo vuttanayena utuparissayo. tassa utuparissayassa vinodanatthaṃ, anuppannassa anuppādanatthaṃ,  uppannassa vūpasamanatthañcāti attho. nānārammaṇato ^a^V1.0059^ea^ paṭisaṃharitvā kammaṭṭhānabhūte ekasmiṃyeva  ārammaṇe cittassa sammadeva layanaṃ paṭisallānaṃ, tattha ārāmo abhirati ^b^paṭisallānārāmo,^eb^  tadatthaṃ. senāsanaṃ hi vivittaṃ yogino bhāvanānukūlaṃ suññāgārabhāvato. taṃ panetaṃ  atthadvayaṃ vibhāvetuṃ ^b^``yo sarīrābādhacittavikkhepakaro''^eb^tiādi vuttaṃ. tattha  ^b^ekībhāvasukhattha^eb^nti ekībhāvahetukaṃ sukhaṃ ekībhāvasukhaṃ, tadatthaṃ. gaṇasaṅgaṇikakilesasaṅgaṇikābhāvena  uppajjanakasukhaṃ.</p>
              <p>[03] yadi utuyeva utuparissayo, ``utu ca sītuṇha''nti sītuṇhapaṭighātaṃ vatvā utuparissayavinodanaṃ  kasmā vuttanti codanaṃ sandhāyāha ^b^``kāmañcā''^eb^tiādi. tattha ``niyataṃ utuparissayavinodana''nti  etena ``sītassa paṭighātāya uṇhassa paṭighātāyā''ti ettha vuttaṃ sītuṇhaṃ aniyataṃ  kadāci kadāci uppajjanakaṃ, utuparissayo pana ^b^sabbadābhāvī^eb^ adhippetoti dasseti.  ^b^vuttappakāro^eb^ti ``sītādiko, asappāyo''ti ca evaṃ vuttappakāro vivaṭaṅgaṇarukkhamūlādīsu  nisinnassa apariguttiyā asaṃvutadvārāditāya ^b^pākaṭaparissayā,^eb^ asappāyarūpadassanādinā  ^b^apākaṭaparissayā^eb^ ca bhikkhussa kāyacittānaṃ ^b^ābādhaṃ^eb^ kareyyuṃ. ^b^yattha^eb^ gutte  senāsane ^b^ābādhaṃ na karonti. evaṃ jānitvā^eb^ti ubhayaparissayarahitanti evaṃ ñatvā  paṭisevanto bhikkhu veditabboti sambandho.</p>
              <p>[03] dhātukkhobhalakkhaṇassa, taṃhetukadukkhavedanālakkhaṇassa vā ^b^rogassa^eb^ paṭipakkhabhāvo ^b^paṭiayanaṭṭho^eb^.  tenāha ^b^``paccanīkagamanaṭṭhenāti attho''^eb^ti, vūpasamanaṭṭhenāti vuttaṃ hoti. ^b^yassa  kassacī^eb^ti sappiādīsu yassa kassaci. ^b^sappāyassā^eb^ti hi tassa vikāravūpasamenāti  adhippāyo. ^b^bhisakkassa kammaṃ^eb^ tena vidhātabbato. tenāha ^b^``tena anuññātattā''^eb^ti.  ^b^nagaraparikkhārehī^eb^ti nagaraṃ parivāretvā rakkhaṇakehi. vivaṭaparikkhepo parikkhā  uḍḍāpo pākāro esikā paligho pākārapatthaṇḍilanti satta ``nagaraparikkhārā''ti vadanti.  ^b^sīlaparikkhāro^eb^ti suvisuddhasīlālaṅkāro ^a^M1.0064^ea^. ariyamaggo hi idha ``ratho''ti  adhippeto. tassa ca sammāvācādayo alaṅkāraṭṭhena ``parikkhāro''ti vuttā. ^b^jīvitaparikkhārā^eb^ti  jīvitassa pavattikāraṇāni. ^b^samudānetabbā^eb^ti sammā uddhaṃ uddhaṃ ānetabbā pariyesitabbā.  ^b^parivāropi hoti^eb^ antarāyānaṃ parito vāraṇato. tenāha ^b^``jīvita...pe0... rakkhaṇato''^eb^ti.</p>
              <p>[03] tattha ^b^antara^eb^nti vivaraṃ, okāsoti attho. verikānaṃ antaraṃ adatvā  attano sāmikānaṃ ^a^V1.0060^ea^  parivāretvā ṭhitasevakā viya ^b^rakkhaṇato. assā^eb^ti jīvitassa. ^b^kāraṇabhāvato^eb^ti cirappavattiyā  kāraṇabhāvato. rasāyanabhūtaṃ hi bhesajjaṃ sucirampi kālaṃ jīvitaṃ pavattetiyeva. yadipi  anuppannā eva dukkhavedanā bhesajjaparibhogena paṭihaññanti, na uppannā tāsaṃ saraseneva  bhijjanato, uppannasadisā pana ``uppannā''ti vuccanti. bhavati hi taṃsadisesu tabbohāro,  yathā sā eva tittiri, tāniyeva osadhānīti. tasmā vuttaṃ ^b^``uppannānanti jātānaṃ  bhūtānaṃ nibbattāna''^eb^nti. sañcayato paṭṭhāya so dhātukkhobho samuṭṭhānaṃ etesanti ^b^taṃsamuṭṭhānā.  ``dukkhavedanā''^eb^ti vatvā sā akusalasabhāvāpi atthīti tato visesetuṃ ^b^``akusalavipākavedanā''^eb^ti  vuttaṃ. byābādhanaṭṭhena byābādho, byābādhova byābajjhaṃ, dukkhanti attho. natthi  ettha byābajjhanti ^b^abyābajjhaṃ,^eb^ niddukkhatā. tenāha ^b^``abyābajjhaparamatāyā''^eb^ti ^b^niddukkhaparamatāyā^eb^ti.  ^b^taṃ dukkha^eb^nti roganimittakaṃ dukkhaṃ.</p>
              <p>[03] cīvarādīnaṃ paccayānaṃ nissayanaṃ paribhogo evāti dassetuṃ ^b^``te paṭicca nissāyā''^eb^ti  vatvā ^b^``paribhuñjamānā''^eb^ti vuttaṃ. ^b^pavattantī^eb^ti jīvanti. jīvanampi hi pavattanaṃ,  yato jīvitindriyaṃ ``pavattanarasa''nti vuccati. </p>
            </h4>
          </h3>
          <h3>
            <h3n> catupārisuddhisampādanavidhivaṇṇanā </h3n>
            <h4>
              <h4n> </h4n>
              <p>[03] 19^b^.^eb^ evaṃ pātimokkhasaṃvarādibhedena niddiṭṭhaṃ sīlaṃ puna sādhanavibhāgena dassetuṃ ^b^``evametasmi''^eb^ntiādimāraddhaṃ.  tattha sādhīyati sampādiyati etenāti sādhanaṃ, saddhā sādhanaṃ etassāti ^b^saddhāsādhano^eb^.  nanu ca vīriyasatipaññāhipi vinā pātimokkhasaṃvaro na sijjhatīti? saccaṃ na sijjhati,  saddhāya pana visesahetubhāvaṃ sandhāya evaṃ vuttanti dassento āha</p>
              <p>[03] ^b^``sāvakavisayātītattā^eb^ ^a^M1.0065^ea^ ^b^sikkhāpadapaññattiyā''^eb^ti. garukalahukādibhede  otiṇṇe vatthusmiṃ tassa tassa aparādhassa anurūpaṃ sikkhāpadapaññāpanaṃ nāma sāvakānaṃ  avisayo, buddhānaṃ eva visayo. sikkhāpadapaññāpanaṃ tāva tiṭṭhatu, tassa kālopi nāma sāvakānaṃ  avisayo, buddhānaṃ eva visayoti dassento ^b^``sikkhāpadapaññattiyācanapaṭikkhepo cettha  nidassana''^eb^nti āha. tathā hi vuttaṃ ``āgamehi tvaṃ sāriputta, āgamehi tvaṃ sāriputta,  tathāgatova tattha kālaṃ ^a^V1.0061^ea^ jānissatī''ti (pārā0 21). tattha ^b^ca-^eb^saddo samuccayattho.  tena ``apaññattaṃ na paññapema, paññattaṃ na samucchindāma, yathāpaññattesu sikkhāpadesu  samādāya vattāmā''ti (pārā0 565) evamādīnaṃ saṅgaho daṭṭhabbo. ^b^saddhāyā^eb^ti saddahanena  satthari, dhamme ca saddhāya paccupaṭṭhāpanena. ^b^jīvitepi^eb^ pageva jīvitaparikkhāreti adhippāyo.</p>
              <p>[03] ^b^kikīva aṇḍa^eb^nti kikīsakuṇikā viya attano aṇḍaṃ. sā kira jīvitampi  pariccajitvā aṇḍameva rakkhati. ^b^camarīva vāladhi^eb^nti camarīmigo viya attano vāladhiṃ.  camarīmigā kira byādhena paripātiyamānā jīvitampi pariccajitvā kaṇḍakagumbādīsu  laggaṃ attano vālameva rakkhanti. ^b^piyaṃva puttaṃ ekaka^eb^nti ānetvā sambandhitabbaṃ.  yathā hi ekaputtako kuṭumbiko taṃ ekaputtaṃ, ekanayano ca taṃ ekanayanaṃ suṭṭhutaraṃ  rakkhati. ^b^tatheva sīlaṃ anurakkhamānakā^eb^ti anukampanavasena vuttaṃ. ^b^supesalā^eb^ti  suṭṭhu piyasīlā. ^b^sadā^eb^ sabbakālaṃ daharamajjhimatherakālesu. channampi gāravānaṃ vasena  ^b^sagāravā,^eb^ garukāravantoti attho.</p>
              <p>[03] ^b^evameva kho^eb^ti yathā mahāsamuddo ṭhitadhammo velaṃ nātikkamati, evameva. ^b^mama sāvakā^eb^ti  ariyasāvake sandhāyāha. te hi dhuvasīlā. ^b^imasmiṃ atthe^eb^ti jīvitahetupi sīlassa  avītikkamane.</p>
              <p>[03] ^b^mahāvattaniaṭavī^eb^ nāma viñjhāṭavī. himavantapasse aṭavīti keci. ^b^thera^eb^nti  nāmagottavasena apaññātaṃ ekaṃ ^b^theraṃ. nipajjāpesuṃ^eb^ gantvā kassaci mā āroceyyāti.</p>
              <p>[03] ^b^pūtilatāyā^eb^ti ^a^M1.0066^ea^ gaḷocilatāya. ^b^samasīsī^eb^ti jīvitasamasīsī. yassa  hi kilesasīsaṃ avijjaṃ maggapaṭipāṭiyā arahattamaggo pariyādiyati, tato ekūnavīsatime  paccavekkhaṇañāṇe patiṭṭhāya bhavaṅgottaraṇe vaṭṭasīsaṃ jīvitindriyaṃ cuticittaṃ pariyādiyati,  so imāya vārasamatāya ``jīvitasamasīsī''ti vuccati. so ca thero tathā parinibbāyi.  tena vuttaṃ ^b^``samasīsī hutvā parinibbāyī''^eb^ti. ^b^abhayatthero^eb^ kira mahābhiñño.  tasmā cetiyaṃ kārāpesīti vadanti. ^b^appevā^eb^ti appeva nāma attano jīvitampi  jaheyya, ^b^na bhinde^eb^ti na bhindeyya, na vītikkameyya.</p>
              <p>[03] ^b^satiyā^eb^ ^a^V1.0062^ea^ ^b^adhiṭṭhitāna^eb^nti pageva upaṭṭhitāya satiyā ārakkhavasena adhiṭṭhitānaṃ indriyānaṃ.  ^b^ananvāssavanīyato^eb^ti dvārabhāvena abhijjhādīhi ananubandhitabbato. ^b^vara^eb^nti seṭṭhaṃ.  ^b^tattāyā^eb^ti uṇhāya. ^b^ādittāyā^eb^ti ādito paṭṭhāya dittāya. ^b^sampajjalitāyā^eb^ti  samantato jalantiyā. ^b^sajotibhūtāyā^eb^ti ekajālībhūtāya. ^b^sampalimaṭṭha^eb^nti sabbaso āmaṭṭhaṃ,  añcitanti attho. ^b^na tveva vara^eb^nti ānetvā sambandhitabbaṃ. ^b^rūpesū^eb^ti rūpārammaṇesu.  ^b^anubyañjanaso nimittaggāho^eb^ti kilesānaṃ anu anu byañjanavasena uppādanena pākaṭīkaraṇavasena  subhādinimittaggāho, atha vā ^b^anubyañjanaso^eb^ti hatthapādādianubyañjanato, ^b^nimittaggāho^eb^ti  itthipurisādisubhādinimittaggahaṇaṃ. ^b^cakkhudvārādipavattassā^eb^ti cakkhudvārādīhi  pavattassa. ^b^viññāṇassā^eb^ti javanaviññāṇassa. nimittādiggāhaṃ nisedhentena sampādetabboti  sambandho. ^b^asaṃvihitasākhāparivāra^eb^nti sammā avihitavatiparikkhepaṃ. ^b^parassahārīhī^eb^ti  parasantakāvahārakehi corehi. ^b^samativijjhatī^eb^ti sabbaso ativijjhati anupavisati.</p>
              <p>[03] ^b^rūpesū^eb^ti rūpahetu rūpanimittaṃ. uppajjanakānatthato ^b^rakkha indriya^eb^nti sambandho.  evaṃ sesesu. ^b^ete hi dvārā^eb^ti ete cakkhādidvārā. satikavāṭena asaṃvutattā  ^b^vivaṭā^eb^. tato eva ^b^arakkhitā^eb^. kilesuppattiyā hetubhāvena taṃsamaṅginaṃ ^b^hanantī^eb^ti  kāraṇūpacāreneva vuttaṃ. ^b^ete^eb^ vā rūpādayo. kilesānaṃ ārammaṇabhūtā dvārā  cakkhādidvārā. te kīdisā vivaṭā arakkhitā asaṃvutacakkhādihetuṃ taṃsamaṅginaṃ hanantīti  kāraṇūpacāreneva vuttaṃ. ^b^agāra^eb^nti gehaṃ. ^b^ducchanna^eb^nti na sammā chāditaṃ.  ^b^abhāvita^eb^nti lokuttarabhāvanārahitaṃ.</p>
              <p>[03] ^b^sampādite^eb^tiādissa ^a^M1.0067^ea^ vodānapakkhassa attho vuttavipariyāyena veditabbo.  ^b^ayaṃ pana^eb^ sabbaso kilesānaṃ anuppādo ^b^atiukkaṭṭhadesanā^eb^ maggenāgatasadisattā. ^b^sampādetabbo^eb^ti  ``na punevaṃ karissa''nti adhiṭṭhānasuddhiyā sampādetabbo.</p>
              <p>[03] ^b^adhunāpabbajitenā^eb^ti na cirapabbajitena, navapabbajitenāti attho. ^b^kāmarāgena ḍayhāmī^eb^ti  kāmarāgagginā pariḍayhāmi. so ca pana dāho idāni cittagatoti dassento āha ^b^``cittaṃ  me pariḍayhatī''^eb^ti. ^b^sādhū^eb^ti āyācanā. ^b^nibbāpana^eb^nti tassa nibbāpanupāyaṃ.  ^b^gotamā^eb^ti theraṃ gottena ālapati.</p>
              <p>[03] ^b^saññāya^eb^ ^a^V1.0063^ea^ ^b^vipariyesā^eb^ti ``asubhe subha''nti pavattasaññāvipariyesahetu viparītasaññānimittaṃ.  ^b^nimittaṃ parivajjehi^eb^ kīdisaṃ? ^b^rāgūpasañhitaṃ^eb^ rāguppattihetubhūtaṃ subhanimittaṃ  parivajjehi na manasi karohi. na kevalaṃ subhanimittassāmanasikāro eva, atha kho  ^b^asubha^eb^bhāvanāya attano ^b^cittaṃ bhāvehi^eb^. kathaṃ? ^b^ekaggaṃ susamāhitaṃ^eb^ yathā taṃ  asubhārammaṇe vikkhepābhāvena ekaggaṃ, suṭṭhu appitabhāvena susamāhitañca hoti, evaṃ  bhāvehīti. evaṃ samathabhāvanāya kāmarāgassa vikkhambhanaṃ dassetvā idāni samucchedanavidhiṃ  dassetuṃ ^b^``saṅkhāre''^eb^tiādi vuttaṃ. tattha ^b^saṅkhāre parato passā^eb^ti sabbepi saṅkhāre  avidheyyakatāya ``pare''ti passa. aniccatāya pana udayabbayapaṭipīḷitattā ^b^dukkhato,^eb^  anattasabhāvattā, attavirahato ca ^b^no attato^eb^ passa. evaṃ lakkhaṇattayaṃ āropetvā vipassanaṃ  vaḍḍhento maggapaṭipāṭiyā catutthamaggena sabbaso ^b^nibbāpehi mahārāgaṃ^eb^ tebhūmakassa abhibhavanato  mahāvisayatāya mahārāgaṃ vūpasamehi. yathā etarahi, evaṃ ^b^mā ḍayhittho punappuna^eb^nti  daḷhataraṃ rāgavinodane niyojesi.</p>
              <p>[03] evaṃ indriyasaṃvarasīlassa sampādane vidhiṃ dassetvā evaṃ taṃ susampāditaṃ hotīti nayaṃ  dassetuṃ ^b^``apicā''^eb^tiādinā tattha paripūrakārino there nidasseti. tattha ^b^``leṇaṃ  na ullokitapubba''^eb^nti idaṃ sabbattheva therassa yugamattadassitāya vuttaṃ. kiṃ pana  thero senāsanaṃ na sodheti ^a^M1.0068^ea^? ``ullokā paṭhamaṃ ohāretabba''nti hi  vuttaṃ, antevāsikādayo eva kirassa senāsanaṃ sodhenti. ^b^assa^eb^ nāgarukkhassa.</p>
              <p>[03] ^b^tasmiṃ gāme^eb^ti mahāgāme. taruṇā thaññapivanakā puttadhītaro yāsaṃ tā ^b^taruṇaputtā,^eb^  tāsaṃ. ^b^lañjāpesī^eb^ti thanapaṭṭikāya thane bandhāpetvā rājamuddikāya lañjāpesi.  rājā theraṃ cirataraṃ daṭṭhuṃ kālavikkhepaṃ karonto ``sve sīlāni gaṇhissāmī''ti  āha. thero rañño ca deviyā ca vandanakāle sattākāramattaṃ gaṇhāti. itthī purisoti  pana ^b^vivekaṃ^eb^ na karoti. tenāha ^b^``vavatthānaṃ na karomī''^eb^ti. ``aho suparisuddhasīlo  vatāyaṃ ayyo''ti daṇḍadīpikaṃ gahetvā aṭṭhāsi. ^b^atiparisuddhaṃ pākaṭa^eb^nti  sappāyalābhena kammaṭṭhānaṃ ativiya parisuddhaṃ vibhūtaṃ ahosi. ^b^sakalaṃ pabbataṃ unnādayanto^eb^ti  pathavikampanena sakalaṃ pabbataṃ ekaṃ ninnādaṃ karonto. tannivāsidevatānaṃ sādhukāradānenāti  keci. ^b^bhanto^eb^ti anavaṭṭhito. ^b^bālo^eb^ti taruṇadārako. ^b^utrasto^eb^ti ñātakehi  vinābhāvena santrasto.</p>
              <p>[03] ^b^visagaṇḍakarogo^eb^ti ^a^V1.0064^ea^ thanakandaḷarogamāha. māsarogādikopi visagaṇḍakarogoti vadanti.  ^b^yato pabbajito, tato paṭṭhāya^eb^ pabbajitakālato pabhutīti attho. ^b^indriyānī^eb^ti indriyasaṃvarasīlāni.  tesu hi bhinnesu indriyānipi bhinnānīti vuccanti ārakkhābhāvato, indriyāneva  vā nimittānubyañjanaggāhassa dvārabhūtāni bhinnāni nāma taṃsamaṅgino anatthuppattito,  vipariyāyato abhinnānīti veditabbāni. indriyānaṃ vā ayoniso upasaṃhāro bhedanaṃ,  yoniso upasaṃhāro abhedananti apare. ^b^mittattherovā^eb^ti mahāmittatthero viya.  ^b^vare^eb^ti seṭṭhe.</p>
              <p>[03] ^b^tathā vīriyenā^eb^ti ^b^tathā^eb^-saddena vīriyaṃ viseseti. yathā sati anavajjalakkhaṇāva indriyasaṃvarasādhanaṃ,  tathā vīriyaṃ anavajjalakkhaṇaṃ ājīvapārisuddhisādhananti. vīriyāpekkhameva visesanaṃ  daṭṭhabbaṃ. tenevāha ^b^``sammāāraddhavīriyassā''^eb^ti. ayuttā esanā anesanā, yathāvuttamicchājīvasaṅgahā.  sā eva satthusāsanassa na patirūpāti appatirūpaṃ, taṃ ^b^anesanaṃ appatirūpaṃ^eb^. atha  vā patirūpavirodhinī appatirūpā, pariggahitadhutaṅgassa ^a^M1.0069^ea^ dhutaṅganiyamavirodhinī  yassa kassaci sallekhavikopinī paṭipatti. imasmiṃ pakkhe ca-saddo luttaniddiṭṭho, anesanaṃ,  appatirūpañca pahāyāti. paṭisevamānena parivajjayatā sampādetabbāti sambandho. ``parisuddhuppāde''ti  imināva dhammadesanādīnaṃ parisuddhāya samuṭṭhānatā dīpitā hotīti ^b^``dhammadesanādīhi  cassa guṇehi pasannāna''^eb^nti vuttaṃ. ^b^ādi^eb^-saddena bāhusaccavattaparipūraṇairiyāpathasampattiādīnaṃ  gahaṇaṃ veditabbaṃ. ^b^dhutaguṇe cassa pasannāna^eb^nti etthāpi eseva nayo. ^b^piṇḍapātacariyādīhī^eb^ti  ^b^ādi^eb^-saddena mittasuhajjapaṃsukūlacariyādīnaṃ saṅgaho daṭṭhabbo. ^b^dhutaṅganiyamānulomenā^eb^ti  taṃtaṃdhutaṅganiyatāya paṭipattiyā anulomavasena, avikopanavasenāti attho. mahicchasseva  micchājīvena jīvikā, na appicchassa. appicchatāya ukkaṃsagatāya micchājīvassa asambhavo  evāti dassetuṃ ^b^``ekabyādhivūpasamattha''^eb^ntiādi vuttaṃ. tattha ^b^pūtiharitakī^eb^ti  pūtimuttaparibhāvitaṃ, pūtibhāvena vā chaḍḍitaṃ haritakaṃ. ariyavaṃso etassa atthīti,  ariyavaṃse vā niyuttoti ariyavaṃsiko, paccayagedhassa dūrasamussāritattā uttamo ca  so ariyavaṃsiko cāti ^b^uttamāriyavaṃsiko. yassa kassacī^eb^ti pariggahitāpariggahitadhutaṅgesu  yassa kassaci.</p>
              <p>[03] ^b^nimittaṃ^eb^ nāma paccaye uddissa yathā adhippāyo ñāyati evaṃ nimittakammaṃ. ^b^obhāso^eb^  nāma ^a^V1.0065^ea^ ujukameva akathetvā yathā adhippāyo vibhūto hoti, evaṃ obhāsanaṃ. ^b^parikathā^eb^  nāma pariyāyena kathanaṃ. ^b^tathā uppanna^eb^nti nimittādivasena uppannaṃ.</p>
              <p>[03] ^b^dvāraṃ dinna^eb^nti rogasīsena paribhogassa dvāraṃ dinnaṃ. tasmā arogakālepi paribhuñjituṃ  vaṭṭati, āpatti na hotīti attho. tenāha ^b^``kiñcāpi āpatti na hotī''^eb^tiādi.  ^b^na vaṭṭatī^eb^ti sallekhapaṭipattiyaṃ ṭhitassa na vaṭṭati, sallekhaṃ kopetīti adhippāyo.  ``ājīvaṃ pana kopetī''ti imināva senāsanapaṭisaṃyuttadhutaṅgadharassa nimittādayo na  vaṭṭantīti vadanti. tadaññadhutaṅgadharassāpi na vaṭṭantiyevāti apare. ^b^akaronto^eb^ti yathāsakaṃ  anuññātavisayepi akaronto. ^b^aññatrevā^eb^ti ṭhapetvā eva.</p>
              <p>[03] gaṇavāsaṃ ^a^M1.0070^ea^ pahāya araññāyatane paṭippassaddhivivekassa muddhabhūtāya aggaphalasamāpattiyā  viharanto mahāthero ^b^``pavivekaṃ brūhayamāno''^eb^ti vutto. udarasannissito vātābādho  ^b^udaravātābādho^eb^. asambhinnaṃ khīraṃ etassāti asambhinnakhīraṃ, tadeva pāyāsanti ^b^asambhinnakhīrapāyāsaṃ,^eb^  udakena asammissakhīrena pakkapāyāsanti attho. ^b^tassā^eb^ti pāyāsassa. ^b^uppattimūla^eb^nti  ``gihikāle me, āvuso, mātā sappimadhusakkarādīhi yojetvā asambhinnakhīrapāyāsaṃ  adāsi, tena me phāsu ahosī''ti attano vacīnicchāraṇasaṅkhātaṃ uppattihetuṃ. ^b^``aparibhogāraho  piṇḍapāto''^eb^ti kasmā vuttaṃ, nanu therassa obhāsanādicittuppattiyeva natthīti?  saccaṃ natthi, ajjhāsayaṃ pana ajānantā ekacce puthujjanā tathā maññeyyuṃ, anāgate  ca sabrahmacārino evaṃ mama diṭṭhānugatiṃ āpajjeyyunti paṭikkhipi. apica mahātherassa  paramukkaṃsagatā sallekhapaṭipatti. tathā hi daharabhikkhuno ``kassa sampannaṃ na manāpa''nti  (pāci0 209, 257, 612, 1228, 1234; cūḷava0 343) vacanaṃ nissāya yāva parinibbānā  piṭṭhakhādanīyaṃ na khādati.</p>
              <p>[03] ^b^vacīviññattivipphārā^eb^ti vacīnicchāraṇahetu. atthaviññāpanavasena pavattamāno hi saddo  asatipi viññattiyā tassa kenaci paccayena paccayabhāve vacīviññattivaseneva pavattatīti  ``vacīviññattivipphāro''ti vuccati. ^b^bhutto^eb^ti bhuttavā ^b^sace bhaveyyaṃ ahaṃ.  sā^eb^ti assa. akāralopena hi niddeso ``evaṃsa te''tiādīsu (ma0 ni0 1.23; a0  ni0  6.58;  8.7) viya. ^b^antaguṇa^eb^nti antabhogo. ^b^bahi care^eb^ti āsayato nikkhamitvā  gocaraggahaṇavasena ^a^V1.0066^ea^ bahi yadi vicareyya. paramappicchaṃ dassetuṃ lokavohārenevamāha.  loke hi ayuttabhojanaṃ odariyaṃ garahantā evaṃ vadanti ``kiṃsu nāma tassa antāni  bahi carantī''ti. ^b^ārādhemī^eb^ti ādito paṭṭhāya rādhemi, vase vattemīti attho.</p>
              <p>[03] ^b^mahātissatthero^eb^ kira dubbhikkhakāle maggaṃ gacchanto bhattacchedena, maggakilamathena  ca kilantakāyo dubbalo aññatarassa phalitassa ambassa mūle nipajji, bahūni ambaphalāni  tahaṃ tahaṃ patitāni honti. tattheko vuḍḍhataro upāsako therassa santikaṃ upagantvā  parissamaṃ ñatvā ^a^M1.0071^ea^ ambapānaṃ pāyetvā attano piṭṭhiṃ āropetvā vasanaṭṭhānaṃ  neti. thero -- </p>
              <p>[21] ``na pitā napi te mātā, na ñāti napi bandhavo. </p>
              <p>[22] karotetādisaṃ kiccaṃ, sīlavantassa kāraṇā''ti.. (visuddhi0 1.20) -- </p>
              <p>[25] attānaṃ ovaditvā sammasanaṃ ārabhitvā vipassanaṃ vaḍḍhetvā tassa piṭṭhigato eva maggapaṭipāṭiyā  arahattaṃ sacchākāsi. imaṃ sandhāya vuttaṃ ^b^``ambakhādakamahātissattheravatthupi cettha  kathetabba''^eb^nti. ^b^sabbathāpī^eb^ti sabbappakārenapi anesanavasena, cittuppattivasenapi,  pageva kāyavacīvipphanditavasenāti adhippāyo. tenāha ^b^``anesanāyā''^eb^tiādi. </p>
              <p>[01] apaccavekkhitaparibhoge iṇaparibhogāapattiādīnavassa, tabbipariyāyato paccavekkhitaparibhoge  ānisaṃsassa ca dassanaṃ ^b^ādīnavānisaṃsadassanaṃ^eb^. tassa pana paccayādhikārattā vuttaṃ  ``paccayesū''ti. kāraṇakāraṇampi hi kāraṇabhāvena vuccati yathā tiṇehi bhattaṃ  siddhanti. yena kāraṇena bhikkhuno apaccavekkhitaparibhogo nāma siyā, tasmiṃ vajjite  paccayasannissitasīlaṃ sijjhati, visujjhati cāti dassetuṃ ^b^``tasmā''^eb^tiādi vuttaṃ.  tattha ^b^paccayagedha^eb^nti gedhaggahaṇeneva sammohopi gahitoti daṭṭhabbo tena saha pavattanato, tadupanissayato  ca. ^b^dhammena samena uppanne^eb^ti idaṃ paccayānaṃ āgamanasuddhidassanaṃ, na paccayasannissitasīlavisuddhidassanaṃ.  paccayānaṃ hi idamatthitaṃ upadhāretvā paribhuñjanaṃ paccayasannissitasīlaṃ. yasmā pana  te paccayā ñāyādhigatā eva bhikkhunā paribhuñjitabbā, tasmā vuttaṃ ^b^``dhammena samena  uppanne paccaye''^eb^ti. ^b^yathāvuttena vidhinā^eb^ti ``sītassa paṭighātāyā''tiādinā (ma0  ni0 1.23; a0 ni0  6.58; mahāni0 206) vuttavidhinā.</p>
              <p>[03] ^b^dhātuvasena^eb^ ^a^V1.0067^ea^ ^b^vā^eb^ti ``yathāpaccayaṃ vattamānaṃ dhātumattamevetaṃ, yadidaṃ cīvarādi, tadupabhuñjako  ca puggalo''ti evaṃ dhātumanasikāravasena vā. ^b^paṭikūlavasena vā^eb^ti piṇḍapāte  tāva āhāre paṭikūlasaññāvasena, ``sabbāni pana imāni cīvarādīni ajigucchanīyāni,  imaṃ pūtikāyaṃ patvā ativiya jigucchanīyāni jāyantī''ti evaṃ paṭikūlamanasikāravasena  vā. ^b^tato uttarī^eb^ti paṭilābhakālato upari. ^b^anavajjova^eb^ ^b^paribhogo^eb^ ^a^M1.0072^ea^  āditova paññāya parisodhitattā adhiṭṭhahitvā ṭhapitapattacīvarānaṃ viyāti. paccavekkhaṇāya  ādisuddhidassanaparametaṃ, na paribhogakāle paccavekkhaṇapaṭikkhepaparaṃ. tenāha ^b^``paribhogakālepī''^eb^tiādi.  ^b^tatrā^eb^ti tasmiṃ paribhogakāle paccavekkhaṇe. ^b^sanniṭṭhānakaro^eb^ti asandehakaro ekantiko.</p>
              <p>[03] ^b^theyyaparibhogo^eb^ nāma anarahassa paribhogo. bhagavatāpi attano sāsane sīlavato paccayā  anuññātā, na dussīlassa. dāyakānampi sīlavato eva pariccāgo, na dussīlassa.  attano kārānaṃ mahapphalabhāvassa paccāsīsanato. iti satthārā ananuññātattā, dāyakehi  ca apariccattattā dussīlassa paribhogo theyyāya paribhogo ^b^theyyaparibhogo^eb^. iṇavasena  paribhogo ^b^iṇaparibhogo,^eb^ paṭiggāhakato dakkhiṇāvisuddhiyā abhāvato iṇaṃ gahetvā paribhogo  viyāti attho. ^b^tasmā^eb^ti ``sīlavato''tiādinā vuttamevatthaṃ kāraṇabhāvena paccāmasati.  cīvaraṃ kāyato mocetvā paribhoge paribhoge purebhatta...pe0... pacchimayāmesu paccavekkhitabbanti  sambandho. tathā asakkontena yathāvuttakālavisesavasena ekadivase catukkhattuṃ tikkhattuṃ  dvikkhattuṃ sakiṃyeva vā paccavekkhitabbaṃ. sace aruṇaṃ uggacchati, ^b^iṇaparibhogaṭṭhāne  tiṭṭhati^eb^. hiyyo yaṃ mayā cīvaraṃ paribhuttaṃ, taṃ yāvadeva sītassa paṭighātāya...pe0...  hirikopīnapaṭicchādanatthaṃ. hiyyo yo mayā piṇḍapāto paribhutto, so ``neva davāyā''tiādinā  sace atītaparibhogapaccavekkhaṇaṃ na kareyyāti vadanti, taṃ vīmaṃsitabbaṃ. ^b^senāsanampi  paribhoge paribhoge^eb^ti pavese pavese. ^b^satipaccayatā^eb^ti satiyā paccayabhāvo paṭiggahaṇassa,  paribhogassa ca paccavekkhaṇasatiyā paccayabhāvo yujjati, paccavekkhitvāva paṭiggahetabbaṃ,  paribhuñjitabbañcāti attho. tenevāha ^b^``satiṃ katvā''^eb^tiādi. ^b^evaṃ santepī^eb^ti  yadipi dvīsupi ṭhānesu paccavekkhaṇā yuttā, evaṃ santepi. apare panāhu -- ^b^sati  paccayatā^eb^ti sati bhesajjaparibhogassa paccayabhāve, sati paccayeti attho. ^b^evaṃ santepī^eb^ti  paccaye satipīti. taṃ tesaṃ matimattaṃ. tathā hi paccayasannissitasīlaṃ paccavekkhaṇāya  visujjhati, na paccayassa bhāvamattena.</p>
              <p>[03] evaṃ ^a^V1.0068^ea^ paccayasannissitasīlassa visuddhiṃ dassetvā teneva pasaṅgena sabbāpi visuddhiyo dassetuṃ  ^b^``catubbidhā hi suddhī''^eb^tiādimāha. tattha sujjhati ^a^M1.0073^ea^ etāyāti suddhi,  yathādhammaṃ desanāva suddhi ^b^desanāsuddhi^eb^. vuṭṭhānassāpi cettha desanāya eva saṅgaho daṭṭhabbo.  chinnamūlāpattīnaṃ pana abhikkhutāpaṭiññāva desanā. adhiṭṭhānavisiṭṭho saṃvarova suddhi  ^b^saṃvarasuddhi^eb^. dhammena samena paccayānaṃ pariyeṭṭhi eva suddhi ^b^pariyeṭṭhisuddhi^eb^.  catūsupi paccayesu vuttavidhinā paccavekkhaṇāva suddhi ^b^paccavekkhaṇasuddhi^eb^. esa tāva  suddhīsu samāsanayo. suddhimantesu pana desanā suddhi etassāti ^b^desanāsuddhi^eb^. sesesupi  eseva nayo. ^b^suddhi^eb^-saddo pana vuttanayova. ^b^eva^eb^nti saṃvarabhedaṃ sandhāyāha. ^b^pahāyā^eb^ti  vajjetvā, akatvāti attho.</p>
              <p>[03] dātabbaṭṭhena dāyaṃ, taṃ ādiyantīti ^b^dāyādā^eb^. ananuññātesu sabbena sabbaṃ paribhogābhāvato,  anuññātesu eva ca paribhogasambhavato bhikkhūhi paribhuñjitabbapaccayā ^b^bhagavato santakā^eb^.  ``dhammadāyādā me, bhikkhave, bhavatha mā āmisadāyādā. atthi me tumhesu anukampā  `kinti me sāvakā dhammadāyādā bhaveyyuṃ no āmisadāyādā'''ti (ma0 ni0 1.29)  evaṃ pavattaṃ ^b^dhammadāyādasuttañca^eb^ ettha etasmiṃ atthe ^b^sādhakaṃ^eb^.</p>
              <p>[03] avītarāgānaṃ taṇhāparavasatāya paccayaparibhoge sāmibhāvo natthi, tadabhāvena vītarāgānaṃ  tattha sāmibhāvo yathāruciparibhogasambhavato. tathā hi te paṭikūlampi appaṭikūlākārena,  appaṭikūlampi paṭikūlākārena, tadubhayampi vajjetvā ajjhupekkhanākārena paccaye  paribhuñjanti, dāyakānañca manorathaṃ paripūrenti. tenāha ^b^``te hi taṇhāya dāsabyaṃ  atītattā sāmino hutvā paribhuñjantī''^eb^ti.</p>
              <p>[03] ^b^sabbesa^eb^nti ariyānaṃ, puthujjanānañca. kathaṃ puthujjanānaṃ ime paribhogā sambhavanti?  upacāravasena. yo hi puthujjanassāpi sallekhapaṭipattiyaṃ ṭhitassa paccayagedhaṃ pahāya tattha  tattha anupalittena cittena paribhogo, so ^b^sāmiparibhogo^eb^ viya hoti. ^b^sīlavato^eb^ pana  paccavekkhitaparibhogo dāyajjaparibhogo viya hoti, dāyakānaṃ manorathassa avirādhanato.  tathā hi vuttaṃ ^b^``dāyajjaparibhogeyeva vā saṅgahaṃ gacchatī''^eb^ti. kalyāṇaputhujjanassa  paribhoge vattabbameva natthi, tassa sekkhasaṅgahato. ^b^sekkhasuttaṃ^eb^ (saṃ0 ni0  5.13)  hetassatthassa sādhakaṃ. tenāha ^b^``sīlavāpi^eb^ ^a^M1.0074^ea^ ^b^hī''^eb^tiādi. ^b^paccanīkattā^eb^ti  yathā iṇāyiko attano ruciyā icchitadesaṃ gantuṃ na ^a^V1.0069^ea^ labhati, evaṃ iṇaparibhogayutto lokato  nissarituṃ na labhatīti tappaṭipakkhattā sīlavato paccavekkhitaparibhogo āṇaṇyaparibhogoti  āha ^b^``āṇaṇyaparibhogo vā''^eb^ti. etena nippariyāyato catuparibhogavinimutto visuṃyevāyaṃ  paribhogoti dasseti. ^b^imāya sikkhāyā^eb^ti sīlasaṅkhātāya sikkhāya. ^b^kiccakārī^eb^ti  paṭiññānurūpaṃ paṭipajjanato yuttapattakārī.</p>
              <p>[03] idāni tameva kiccakāritaṃ suttapadena vibhāvetuṃ ^b^``vuttampi ceta''^eb^ntiādi vuttaṃ.  tattha ^b^vihāra^eb^nti patissayaṃ. ^b^sayanāsana^eb^nti mañcādiṃ. ubhayenapi senāsanameva vuttaṃ.  ^b^āpa^eb^nti udakaṃ. ^b^saṅghāṭirajūpavāhana^eb^nti paṃsumalādino saṅghāṭigatarajassa dhovanaṃ.  ^b^sutvāna dhammaṃ sugatena desita^eb^nti cīvarādīsu ``paṭisaṅkhā yoniso cīvaraṃ paṭisevati  sītassa paṭighātāyā''tiādinā (ma0 ni0 1.23; a0 ni0  6.58; mahāni0 206) nayena  bhagavatā desitaṃ dhammaṃ sutvā. ^b^saṅkhāya seve varapaññasāvako^eb^ti ``piṇḍa''nti  vuttaṃ piṇḍapātaṃ, vihārādipadehi vuttaṃ senāsanaṃ, ``pipāsāgelaññassa vūpasamanato  pānīyampi gilānapaccayo''ti āpamukhena dassitaṃ gilānapaccayaṃ, saṅghāṭiyādicīvaranti  catubbidhaṃ paccayaṃ saṅkhāya ``yāvadeva imassa kāyassa ṭhitiyā''tiādinā (ma0 ni0 1.23;  2.24; 3.75; saṃ0 ni0  4.120; a0 ni0  6.58;  8.9; dha0 sa0 1355) nayena paccavekkhitvā.  ^b^seve^eb^ sevituṃ sakkuṇeyya uttamapaññassa bhagavato sāvako sekho vā puthujjano  vā.</p>
              <p>[03] yasmā ca saṅkhāya sevī varapaññasāvako, ^b^tasmā hi piṇḍe...pe0... pokkhare vāribindu,^eb^  tathā hoti. ^b^kālenā^eb^ti ariyānaṃ bhojanakāle. ^b^laddhā^eb^ti labhitvā. ^b^parato^eb^ti  aññato dāyakato. ^b^anuggahā^eb^ti anukampāya bahumhi upanīte ^b^mattaṃ^eb^ so ^b^jaññā^eb^  jāneyya ^b^satataṃ^eb^ sabbakālaṃ ^b^upaṭṭhito^eb^ upaṭṭhitassati. ^b^ālepanarūhane yathā^eb^ti bhesajjalepanena  vaṇassa ruhane viya, mattaṃ jāneyyāti yojanā. ^b^āhare^eb^ti āhareyya. ``āhareyyāhāra''nti  vā pāṭho. ^b^yāpanattha^eb^nti sarīrassa yāpanāya. ^b^amucchito^eb^ti taṇhāmucchāya amucchito  gedhaṃ taṇhaṃ anāpanno.</p>
              <p>[03] attano ^a^M1.0075^ea^ mātulassa saṅgharakkhitattherasseva nāmassa gahitattā ^b^bhāgineyyasaṅgharakkhitasāmaṇero.  sālikūra^eb^nti sālibhattaṃ. ^b^sunibbuta^eb^nti susītalaṃ. ^b^asaññato^eb^ti apaccavekkhaṇaṃ  sandhāyāha. ^b^sabbāsavaparikkhīṇo^eb^ti parikkhīṇasabbāsavo. </p>
            </h4>
          </h3>
          <h3>
            <h3n> paṭhamasīlapañcakavaṇṇanā </h3n>
            <h4>
              <h4n> </h4n>
              <p>[03] 20^b^.^eb^ pariyanto ^a^V1.0070^ea^ etesaṃ atthīti pariyantāni, pariyantāni sikkhāpadāni yesaṃ te pariyantasikkhāpadā,  tesaṃ ^b^pariyantasikkhāpadānaṃ. upasampannāna^eb^nti ṭhapetvā kalyāṇaputhujjanasekkhāsekkhe  tadaññesaṃ upasampannānaṃ. sāmaññajotanāpi hi visese tiṭṭhati. ^b^kusaladhamme yuttāna^eb^nti  vipassanācāre yuttapayuttānaṃ. sekkhadhammā pariyantā paramā mariyādā etassāti ^b^sekkhapariyanto^eb^.  nāmarūpaparicchedato, kusaladhammasamādānato vā pana paṭṭhāya yāva gotrabhū, tāva pavattakusaladhammappabandho  sekkhadhamme āhacca ṭhito sekkhapariyanto. sekkhadhammānaṃ vā heṭṭhimantabhūtā sikkhitabbā  lokiyā tisso sikkhā sekkhapariyanto, tasmiṃ ^b^sekkhapariyante. paripūrakārīna^eb^nti  kiñcipi sikkhaṃ ahāpetvā pūrentānaṃ. uparivisesādhigamatthaṃ ^b^kāye ca jīvite  ca anapekkhānaṃ^eb^. tato eva sīlapāripūriatthaṃ ^b^pariccattajīvitānaṃ^eb^. diṭṭhisaṃkilesena  aparāmasanīyato pārisuddhivantaṃ sīlaṃ ^b^aparāmaṭṭhapārisuddhisīlaṃ^eb^. kilesānaṃ sabbaso  paṭippassaddhiyā pārisuddhivantaṃ sīlaṃ ^b^paṭippassaddhipārisuddhisīlaṃ^eb^.</p>
              <p>[03] anupasampannānaṃ asekkhānaṃ, sekkhānaṃ, kalyāṇaputhujjanānañca sīlaṃ mahānubhāvatāya  ānubhāvato apariyantamevāti āha ^b^``gaṇanavasena sapariyantattā''^eb^ti. kāyavācānaṃ  saṃvaraṇato, vinayanato ca ^b^saṃvaravinayā. peyyālamukhena niddiṭṭhā^eb^ti tattha tattha satthārā  desitavitthāranayena yathāvuttagaṇanato niddiṭṭhā. ^b^sikkhā^eb^ti sīlasaṅkhātā sikkhā. ^b^vinayasaṃvare^eb^ti  vinayapiṭake. gaṇanavasena sapariyantampi upasampannānaṃ sīlanti heṭṭhā vuttaṃ ānetvā  sambandhitabbaṃ. yaṃ kiñci hi upasampannena sikkhitabbaṃ sīlaṃ nāma, tattha kassacipi  anavasesato ^b^anavasesavasena^eb^ ^a^M1.0076^ea^. ^b^samādānabhāva^eb^nti samādānasabbhāvaṃ. ^b^lābha...pe0...  vasena adiṭṭhapariyantabhāvo^eb^ lābhādihetu sīlassa avītikkamo.</p>
              <p>[03] ^b^dhanaṃ caje aṅgavarassa hetu^eb^ pāripanthikacorādīhi upadduto. ^b^aṅgaṃ caje jīvitaṃ  rakkhamāno^eb^ sappadaṭṭhādikāle. ^b^aṅgaṃ dhanaṃ jīvitañcāpi sabbaṃ, caje naro dhammamanussaranto^eb^  sutasomamahābodhisattādayo viya. tenāha ^b^``imaṃ sappurisānussatiṃ avijahanto''^eb^ti.  jighacchāparissamena ^b^jīvitasaṃsaye^eb^ satipi. ^b^sikkhāpadaṃ avītikkammā^eb^ti assāmikesu  ambaphalesu ^a^V1.0071^ea^ bhūmiyaṃ patitesu samīpeyeva santesupi paṭiggāhakābhāvena aparibhuñjanto  ^b^paṭiggahaṇasikkhāpadaṃ^eb^ avītikkamitvā.</p>
              <p>[03] ^b^sīlavantassā^eb^ti sīlavantabhāvassa ^b^kāraṇā,^eb^ sīlavantassa vā tuyhaṃ etādisaṃ aṃsena  vāhaṇādikaṃ kiccaṃ karoti, kāraṇā sīlassāti adhippāyo. ^b^sudhotajātimaṇi  viyā^eb^ti catūsu pāsāṇesu sammadeva dhotajātimaṇi viya. ^b^mahāsaṅgharakkhitabhāgineyyasaṅgharakkhitattherānaṃ  viyā^eb^ti mahāsaṅgharakkhitattherassa, tasseva bhāgineyyasaṅgharakkhitattherassa viya ca. ``kimatthaṃ  mayaṃ idhāgatā''ti mahājanassa vippaṭisāro bhavissatīti adhippāyo. ^b^accharikāyā^eb^ti  aṅguliphoṭanena. ^b^asatiyā^eb^ti satisammosena. ^b^aññāṇapakata^eb^nti aññāṇena aparajjhitvā  kataṃ, ajānitvā katanti attho.</p>
              <p>[03] ^b^appassutopi ce hotī^eb^ti suttageyyādisutarahito hoti ce. ^b^sīlesu asamāhito^eb^ti  pātimokkhasaṃvarādisīlesupi na sammā patiṭṭhito hoti ce. ^b^nāssa sampajjate suta^eb^nti  assa sīlarahitassa puggalassa sutaṃ attano, paresañca katthaci bhavasampattiāvahaṃ na hoti.  ``dussīloyaṃ purisapuggalo''ti hi sikkhākāmā na tassa santikaṃ upasaṅkamanti.  ^b^bahussutopi ce^eb^ti ettha ^b^ce^eb^-ti nipātamattaṃ. ^b^pasaṃsito^eb^ti pasaṃsito eva nāma.</p>
              <p>[03] rāgavasena aparāmaṭṭhagahaṇena taṇhāparāmāsābhāvamāha. ^b^tathārūpa^eb^nti rāgavasena aparāmaṭṭhaṃ.  ^b^bhinditvā^eb^ti hanitvā. ^b^saññapessāmī^eb^ti saññattiṃ ^a^M1.0077^ea^ karissāmi,  appakaṃ velaṃ maṃ vissejjetunti adhippāyo. ^b^aṭṭiyāmī^eb^ti jigucchāmi. ^b^harāyāmī^eb^ti  lajjāmi.</p>
              <p>[03] ^b^palipanno^eb^ti sīdanto, sammakkhito vā. ^b^sīleneva saddhiṃ marissāmī^eb^ti sīlaṃ  avināsento tena saheva marissāmi, na idāni kadācipi taṃ pariccajissāmi. sati  hi bhavādāne sīlena viyogo siyā, bhavameva nādiyissāmīti adhippāyo. ^b^rogaṃ  sammasanto^eb^ti rogabhūtaṃ vedanaṃ vedanāmukhena sesārūpadhamme, rūpadhamme ca pariggahetvā  vipassanto.</p>
              <p>[03] ^b^ruppato^eb^ti vikāraṃ āpādiyamānasarīrassa. ^b^parisussatī^eb^ti samantato sussati. yathā  kiṃ? ^b^pupphaṃ yathā paṃsuni ātape kataṃ^eb^ sūriyātapasantatte paṃsuni ṭhapitaṃ sirīsādipupphaṃ  viyāti ^a^V1.0072^ea^ attho. ^b^ajañña^eb^nti amanuññaṃ jigucchanīyaṃ. ^b^jaññasaṅkhāta^eb^nti bālehi ``jañña''nti  evaṃ kittitaṃ. ^b^jaññarūpaṃ apassato^eb^ti yathābhūtaṃ appassato aviddasuno ``jañña''nti  pasaṃsitaṃ. ^b^dhiratthuma^eb^nti dhi atthu imaṃ, dhi-saddayogena sabbattha upayogavacanaṃ, imassa  pūtikāyassa dhikāro hotūti attho. ^b^duggandhiya^eb^nti duggandhikaṃ duggandhavantaṃ.  ^b^yattha^eb^ yathāvutte pūtikāye rāgahetu ^b^pamattā^eb^ pamādaṃ āpannā. ^b^pajā^eb^ti sattā.  ^b^hāpenti maggaṃ sugatūpapattiyā^eb^ti sugatūpapattiyā maggaṃ, sīlampi hāpenti,  pageva jhānādinti adhippāyo. kevalaṃ ``arahanto''ti vattabbā sāvakakhīṇāsavā,  itare pana paccekabuddhā sammāsambuddhāti saha visesanenāti āha ^b^``arahantādīna''^eb^nti.  ^b^sabbadarathappaṭippassaddhiyā^eb^ti sabbakilesadarathappaṭippassaddhiyā. </p>
            </h4>
          </h3>
          <h3>
            <h3n> dutiyasīlapañcakavaṇṇanā</h3n>
            <h4>
              <h4n> </h4n>
              <p>[03] ^b^pāṇātipātādīna^eb^nti ^b^ādi^eb^-saddena adinnādānādīnaṃ aggamaggavajjhakilesapariyosānānaṃ  saṅgaho daṭṭhabbo. ^b^pahānādī^eb^ti ^b^ādi^eb^-saddena veramaṇiādīnaṃ catunnaṃ. kesuci  potthakesu ``pahānavasenā''ti likhanti, sā pamādalekhā. ^b^pāṇātipātassa pahānaṃ  sīla^eb^nti hirottappakaruṇālobhādipamukhena yena kusalacittuppādena pāṇātipāto pahīyati,  taṃ pāṇātipātassa pahānaṃ sīlanaṭṭhena sīlaṃ. tathā pāṇātipātā ^a^M1.0078^ea^ virati  ^b^veramaṇī sīlaṃ^eb^. pāṇātipātassa paṭipakkhacetanā ^b^cetanā sīlaṃ^eb^. pāṇātipātassa  saṃvaraṇaṃ pavesadvārapidhānaṃ ^b^saṃvaro sīlaṃ^eb^. pāṇātipātassa avītikkamanaṃ ^b^avītikkamo  sīlaṃ. adinnādānassā^eb^tiādīsupi eseva nayo. ^b^abhijjhā^eb^dīnaṃ pana anabhijjhādivasena  pahānaṃ veditabbaṃ. veramaṇī cetanā taṃsampayuttā saṃvarāvītikkamā tappamukhā dhammā.</p>
              <p>[03] evaṃ dasakusalakammapathavasena pahānasīlādīni dassetvā idāni saupāyānaṃ aṭṭhannaṃ samāpattīnaṃ,  aṭṭhārasannaṃ mahāvipassanānaṃ, ariyamaggānañca vasena tāni dassetuṃ ^b^``nekkhammenā''^eb^tiādi  āraddhaṃ. tattha ^b^nekkhammenā^eb^ti alobhappadhānena kusalacittuppādena. kusalā hi  dhammā kāmapaṭipakkhā idha ``nekkhamma''nti adhippetā. tenāha ^b^``kāmacchandassa pahānaṃ  sīla''^eb^ntiādi. tattha ^b^pahānasīlā^eb^dīni heṭṭhā vuttanayeneva veditabbāni. visesameva  vakkhāma. ^b^abyāpādenā^eb^ti mettāya. ^b^ālokasaññāyā^eb^ti vibhūtaṃ katvā manasikaraṇena  upaṭṭhitāalokasañjānanena ^a^V1.0073^ea^. ^b^avikkhepenā^eb^ti samādhinā. ^b^dhammavavatthānenā^eb^ti kusalādidhammānaṃ  yāthāvanicchayena. sapaccayanāmarūpavavatthānenātipi vadanti. </p>
              <p>[01] evaṃ kāmacchandādinīvaraṇappahānena ``abhijjhaṃ loke pahāyā''tiādinā (vibha0 538)  vuttāya paṭhamajjhānādhigamassa upāyabhūtāya pubbabhāgapaṭipadāya vasena pahānasīlādīni dassetvā  idāni saupāyānaṃ aṭṭhasamāpattiādīnaṃ vasena dassetuṃ ^b^``ñāṇenā''^eb^tiādi vuttaṃ.  nāmarūpapariggahakaṅkhāvitaraṇānaṃ hi vibandhabhūtassa mohassa dūrīkaraṇena ñātapariññāya ṭhitassa  aniccasaññādayo sijjhanti. tathā jhānasamāpattīsu abhiratinimittena pāmojjena. tattha  anabhiratiyā vinoditāya jhānādīnaṃ samadhigamoti samāpattivipassanānaṃ arativinodanāvijjāpadālanādinā  upāyoti vuttaṃ ^b^``ñāṇena avijjāya, pāmojjena aratiyā''^eb^ti. uppaṭipāṭiniddeso  pana nīvaraṇasabhāvāya avijjāya heṭṭhānīvaraṇesupi saṅgahadassanatthanti daṭṭhabbaṃ.</p>
              <p>[03] ^b^``paṭhamena^eb^ ^a^M1.0079^ea^ ^b^jhānena nīvaraṇāna''^eb^ntiādīsu kathaṃ jhānānaṃ sīlabhāvo,  kathaṃ vā tattha viratiyā sambhavo. suvisuddhakāyakammādikassa hi cittasamādānavasena  imāni jhānāni pavattanti, na parittakusalāni viya kāyakammādivisodhanavasena, nāpi  maggaphaladhammā viya duccaritadurājīvasamucchedapaṭippassambhanavasenāti? saccametaṃ. mahaggatadhammesu  nippariyāyena natthi sīlanaṭṭho, kuto viramaṇaṭṭho. pariyāyena panetaṃ vuttanti daṭṭhabbaṃ.  ko pana so pariyāyo? yadaggena mahaggatā kusaladhammā paṭipakkhe pajahanti, tadaggena tato  oratā. te ca yathā cittaṃ nārohanti, evaṃ saṃvutā nāma honti. pariyuṭṭhānasaṅkhāto  manodvāre vītikkamo natthi etesūti avītikkamāti ca vuccanti, cetanā pana taṃsampayuttāti.  soyamattho parato āgamissati. evañca katvā vitakkādipahānavacanampi samatthitaṃ hoti.  na hi nippariyāyato sīlaṃ kusaladhammānaṃ pahāyakaṃ yujjati, na cettha akusalavitakkādayo  adhippetā. kiñcāpi paṭhamajjhānūpacāreyeva dukkhassa, catutthajjhānūpacāre ca sukhassa  pahānaṃ hoti, atisayapahānaṃ pana sandhāya vuttaṃ ^b^``catutthena jhānena sukhadukkhānaṃ pahāna''^eb^nti.  ^b^``ākāsānañcāyatanasamāpattiyā''^eb^tiādīsu yaṃ vattabbaṃ, taṃ ^b^āruppakathāyaṃ^eb^ (visuddhi0  1.275 ādayo) āgamissati.</p>
              <p>[03] aniccassa, aniccanti vā anupassanā ^b^aniccānupassanā^eb^. tebhūmikadhammānaṃ aniccataṃ  gahetvā ^a^V1.0074^ea^ pavattāya vipassanāyetaṃ nāmaṃ. ^b^niccasaññāyā^eb^ti ``saṅkhatadhammā niccā sassatā''ti  evaṃ pavattāya micchāsaññāya, saññāggahaṇeneva diṭṭhicittānampi gahaṇaṃ daṭṭhabbaṃ. esa nayo  ito parāsupi. ^b^nibbidānupassanāyā^eb^ti saṅkhāresu nibbindanākārena pavattāya  anupassanāya. ^b^nandiyā^eb^ti sappītikataṇhāya. ^b^virāgānupassanāyā^eb^ti virajjanākārena  pavattāya anupassanāya. ^b^rāgassā^eb^ti saṅkhāresu rāgassa. ^b^nirodhānupassanāyā^eb^ti saṅkhārānaṃ  nirodhassa anupassanāya. yathā vā saṅkhārā nirujjhantiyeva, āyatiṃ punabbhavavasena na  uppajjanti, evaṃ anupassanā nirodhānupassanā. tenevāha ``nirodhānupassanāya nirodheti  no samudetī''ti (paṭi0 ma0 1.83). muñcitukāmatāya hi ayaṃ balappattā. saṅkhārānaṃ  paṭinissajjanākārena pavattā anupassanā ^b^paṭinissaggānupassanā^eb^. paṭisaṅkhā santiṭṭhanā  hi ayaṃ ^a^M1.0080^ea^. ^b^ādānassā^eb^ti niccādivasena gahaṇassa. santatisamūhakiccārammaṇavasena  ekattagahaṇaṃ ghanasaññā, tassā ^b^ghanasaññāya. āyūhanassā^eb^ti abhisaṅkharaṇassa. saṅkhārānaṃ  avatthādivisesāpatti ^b^vipariṇāmo. dhuvasaññāyā^eb^ti thirabhāvagahaṇassa. ^b^nimittassā^eb^ti  samūhādighanavasena sakiccaparicchedatāya ca saṅkhārānaṃ saviggahatāya. ^b^paṇidhiyā^eb^ti rāgādipaṇidhiyā,  taṇhāvasena saṅkhāresu ninnatāyāti attho. ^b^abhinivesassā^eb^ti attānudiṭṭhiyā.  aniccadukkhādivasena sabbatebhūmakadhammatiraṇā ^b^adhipaññādhammavipassanā. sārādānābhinivesassā^eb^ti  asāresu sāragahaṇavipallāsassa. ^b^yathābhūtañāṇadassanaṃ^eb^ thirabhāvapattā aniccādianupassanāva.  udayabbayañāṇanti keci. sappaccayanāmarūpadassananti apare. ``issarakuttādivasena loko  samuppanno''ti abhiniveso ^b^sammohābhiniveso^eb^. ucchedasassatābhinivesoti keci.  ``ahosiṃ nu kho ahamatītamaddhāna''ntiādinayappavattā (ma0 ni0 1.18; saṃ0 ni0  2.20;  mahāni0 174) saṃsayāpatti sammohābhinivesoti apare. saṅkhāresu tāṇaleṇabhāvagahaṇaṃ  ^b^ālayābhiniveso^eb^. ``ālayaratā ālayasammuditā''ti (dī0 ni0 2.67; ma0 ni0  1.281; 2.337; saṃ0 ni0  1.172; mahāva0 7-8) vacanato ālayo taṇhā. sā eva cakkhādīsu,  rūpādīsu ca abhinivisanavasena pavattiyā ālayābhinivesoti apare. ``evaṃ ṭhitā  te saṅkhārā paṭinissajjīyantī''ti pavattaṃ ñāṇaṃ ^b^paṭisaṅkhānupassanā. appaṭisaṅkhā^eb^  paṭisaṅkhāya paṭipakkhabhūtā mohappadhānā akusaladhammā. vaṭṭato vigatattā vivaṭṭaṃ nibbānaṃ,  tattha ninnabhāvasaṅkhātena anupassanena pavatti ^b^vivaṭṭānupassanā,^eb^ saṅkhārupekkhā ceva anulomañāṇañca.  ^b^saññogābhiniveso^eb^ saṃyujjanavasena saṅkhāresu abhinivisanaṃ.</p>
              <p>[03] ^b^diṭṭhekaṭṭhāna^eb^nti ^a^V1.0075^ea^ diṭṭhiyā sahajekaṭṭhānañca pahānekaṭṭhānañca. ^b^oḷārikāna^eb^nti uparimaggavajjhe  kilese upādāya vuttaṃ. aññathā dassanena pahātabbāpi dutiyamaggavajjhehi oḷārikā.  ^b^aṇusahagatāna^eb^nti aṇubhūtānaṃ, idaṃ heṭṭhimamaggavajjhe upādāya vuttaṃ. ^b^sabbakilesāna^eb^nti  avasiṭṭhasabbakilesānaṃ. na hi paṭhamamaggādīhi pahīnā kilesā puna pahīyanti.</p>
              <p>[03] ^b^``cittassa^eb^ ^a^M1.0081^ea^ ^b^avippaṭisārāya saṃvattantī''^eb^tiādīsu saṃvaro avippaṭisāratthāya.  ``avippaṭisāratthāni kho, ānanda, kusalāni sīlānī''ti (a0 ni0  10.1) vacanato  cetaso avippaṭisāratthāya bhavanti. avippaṭisāro pāmojjatthāya. ``yoniso manasi  karoto pāmojjaṃ jāyatī''ti (dī0 ni0 3.359) vacanato ^b^pāmojjāya saṃvattanti^eb^.  pāmojjaṃ pītiyā. ``pamuditassa pīti jāyatī''ti (dī0 ni0 1.466; 3.359; a0  ni0  3.96;  6.10;  11.12) vacanato ^b^pītiyā saṃvattanti^eb^. pīti passaddhatthāya.  ``pītimanassa kāyo passambhatī''ti (dī0 ni0 1.466; 3.359; a0 ni0  3.96;  6.10;   11.12) vacanato ^b^passaddhiyā saṃvattanti^eb^. passaddhi sukhatthāya. ``passaddhakāyo sukhaṃ  vedetī''ti (dī0 ni0 1.466; 3.359; a0 ni0  3.96;  6.10;  11.12)  vacanato ^b^somanassāya saṃvattantī^eb^ti. ``sukhatthāya sukhaṃ vedetī''ti cettha somanassaṃ  ``sukha''nti vuttaṃ. ^b^āsevanāyā^eb^ti samādhissa āsevanāya. nirāmise hi sukhe  siddhe ``sukhino cittaṃ samādhiyatī''ti (dī0 ni0 1.466; 3.359; a0 ni0  3.96;   6.10;  11.12) vacanato samādhi siddhoyeva hoti, tasmā samādhissa āsevanāya paguṇabalavabhāvāya  saṃvattantīti attho. ^b^bhāvanāyā^eb^ti tasseva samādhissa vaḍḍhiyā. ^b^bahulīkammāyā^eb^ti  punappunaṃ kiriyāya. ^b^alaṅkārāyā^eb^ti tasseva samādhissa pasādhanabhūtasaddhindriyādinipphattiyā  alaṅkārāya ^b^saṃvattanti. parikkhārāyā^eb^ti avippaṭisārādikassa samādhisambhārassa siddhiyā  tasseva samādhissa parikkhārāya saṃvattanti. sambhārattho hi idha parikkhāra-saddo. ``ye  ca kho ime pabbajitena jīvitaparikkhārā samudānetabbā''tiādīsu (ma0 ni0 1.191)  viya sambhāroti ca paccayo veditabbo. kāmañcāyaṃ parikkhāra-saddo ``ratho sīlaparikkhāro''tiādīsu  (saṃ0 ni0  5.4) alaṅkārattho. ``sattahi nagaraparikkhārehi suparikkhattaṃ hotī''tiādīsu  (a0 ni0  7.67) parivārattho vutto. idha pana alaṅkāraparivārānaṃ visuṃ gahitattā  ``sambhārattho''ti vuttaṃ ^a^V1.0076^ea^. ^b^parivārāyā^eb^ti mūlakāraṇabhāveneva samādhissa parivārabhūtasativīriyādidhammavisesasādhanena  parivārasampattiyā saṃvattanti. ^b^pāripūriyā^eb^ti vasībhāvasampāpanena, vipassanāya  padaṭṭhānabhāvāpādanena ca paripuṇṇabhāvasādhanato samādhissa pāripūriyā ^b^saṃvattanti^eb^.</p>
              <p>[03] evaṃ suparisuddhasīlamūlakaṃ sabbākāraparipūraṃ samādhiṃ dassetvā idāni ``samāhito pajānāti  passati, yathābhūtaṃ jānaṃ passaṃ nibbindati, nibbindaṃ virajjati ^a^M1.0082^ea^, virāgā  vimuccatī''ti (a0 ni0  10.2; sa0 ni0  3.14) vacanato sīlamūlakāni samādhipadaṭṭhānāni  payojanāni dassetuṃ ^b^``ekantanibbidāyā''^eb^tiādi vuttaṃ. nibbidāya hi dassitāya  tassā padaṭṭhānabhūtaṃ yathābhūtañāṇadassanaṃ dassitameva hoti, tasmiṃ asati nibbidāya asijjhanato.  nibbidādayo atthato vibhattā eva. yathābhūtañāṇadassananti panettha sappaccayanāmarūpadassanaṃ  adhippetaṃ. evamettha amatamahānibbānapariyosānaṃ sīlassa payojanaṃ dassitanti veditabbaṃ.</p>
              <p>[03] idāni pahānādīsu sīlatthaṃ dassetuṃ ^b^``ettha cā''^eb^tiādi āraddhaṃ. tattha pajahanaṃ anuppādanirodho  ^b^pahāna^eb^nti tassa bhāvasādhanataṃ sandhāya ^b^``pahānanti koci dhammo nāma natthī''^eb^ti  vuttaṃ. yathā panassa dhammabhāvo sambhavati, tathā heṭṭhā saṃvaṇṇitameva. evaṃ hissa sīlabhāvo  suṭṭhu yujjati. ^b^taṃ taṃ pahāna^eb^nti ``pāṇātipātassa pahānaṃ, adinnādānassa pahāna''nti  evaṃ vuttaṃ taṃ taṃ pahānaṃ. ^b^tassa tassa kusaladhammassā^eb^ti pāṇātipātassa pahānaṃ  mettādikusaladhammassa, adinnādānassa pahānaṃ cāgādikusaladhammassāti evaṃ tassa tassa  kusaladhammassa. ^b^patiṭṭhānaṭṭhenā^eb^ti patiṭṭhānabhāvena. pahānaṃ hi tasmiṃ sati hoti,  asati na hoti, tassa ``patiṭṭhāna''nti vattabbataṃ labhatīti katvā yasmiṃ santāne pāṇātipātādayo  tassa pakampahetavoti tappahānaṃ ^b^vikampābhāvakaraṇena ca samādhānaṃ^eb^ vuttaṃ. evaṃ  sesapahānesupi vattabbaṃ. ^b^samādhānaṃ^eb^ saṇṭhapanaṃ, saṃyamanaṃ vā. ^b^itare cattāro^eb^ti  veramaṇiādayo cattāro dhammā na pahānaṃ viya vohāramattanti adhippāyo. ^b^tato tato^eb^ti  tamhā tamhā pāṇātipātādito. ^b^tassa tassā^eb^ti pāṇātipātādikassa saṃvaraṇavasena, tassa  tassa vā saṃvarassa vasena. ^b^tadubhayasampayuttacetanāvasenā^eb^ti veramaṇīhi, saṃvaradhammehi  ca sampayuttāya cetanāya vasena. ^b^taṃ taṃ avītikkamantassā^eb^ti taṃ taṃ pāṇātipātādiṃ  avītikkamantassa puggalassa, dhammasamūhassa vā vasena ^b^cetaso pavattisabbhāvaṃ sandhāya vuttā^eb^.  tasmā ekakkhaṇepi labbhantīti adhippāyo. </p>
            </h4>
          </h3>
          <h3>
            <h3n> sīlasaṃkilesavodānavaṇṇanā </h3n>
            <h4>
              <h4n> </h4n>
              <p>[03] 21^b^.^eb^ saṃkilissati ^a^M1.0083^ea^ ^a^V1.0077^ea^ tenāti ^b^saṃkileso^eb^. ko pana soti āha ^b^``khaṇḍādibhāvo  sīlassa saṃkileso''^eb^ti. vodāyati visujjhati etenāti ^b^vodānaṃ, akhaṇḍādibhāvo.  lābhayasādī^eb^ti ^b^ādi^eb^-saddena ñātiaṅgajīvitādīnaṃ saṅgaho. ^b^sattasu āpattikkhandhesu  ādimhi vā ante vā vemajjhe^eb^ti ca idaṃ tesaṃ uddesādipāḷivasena vuttaṃ. na hi  añño koci āpattikkhandhānaṃ anukkamo atthi. ^b^khaṇḍa^eb^nti khaṇḍavantaṃ, khaṇḍitaṃ  vā. ^b^chidda^eb^nti etthāpi eseva nayo. ^b^pariyante chinnasāṭako viyā^eb^ti vatthante,  dasante vā chinnavatthaṃ viya.</p>
              <p>[03] ^b^eva^eb^nti idāni vuccamānākārena. ^b^methunasaṃyogavasenā^eb^ti rāgapariyuṭṭhānena sadisabhāvāpattiyā  mithunānaṃ idanti methunaṃ, nibandhanaṃ. methunavasena samāyogo methunasaṃyogo. idha  pana methunasaṃyogo viyāti methunasaṃyogo, tassa vasena. ^b^idhā^eb^ti imasmiṃ loke.  ^b^ekacco^eb^ti eko. ^b^samaṇo vā brāhmaṇo vā^eb^ti pabbajjāmattena samaṇo vā jātimattena  brāhmaṇo vā. ^b^dvayaṃdvayasamāpatti^eb^nti dvīhi dvīhi samāpajjitabbaṃ, methunanti attho.  ^b^na heva kho samāpajjatī^eb^ti sambandho. ^b^ucchādanaṃ^eb^ ubbattanaṃ. ^b^sambāhanaṃ^eb^ parimaddanaṃ.  ^b^sādiyatī^eb^ti adhivāseti. ^b^tadassādetī^eb^ti taṃ ucchādanādiṃ abhiramati. ^b^nikāmetī^eb^ti  icchati. ^b^vitti^eb^nti tuṭṭhiṃ. ^b^idampi kho^eb^ti ettha ^b^ida^eb^nti yathāvuttaṃ sādiyanādiṃ  khaṇḍabhāvādivasena ekaṃ katvā vuttaṃ. ^b^pi^eb^-saddo vakkhamānaṃ upādāya samuccayattho.  ^b^kho^eb^-saddo avadhāraṇattho. idaṃ vuttaṃ hoti -- yadetaṃ brahmacārīpaṭiññassa asatipi dvayaṃdvayasamāpattiyaṃ  mātugāmassa ucchādananhāpanasambāhanasādiyanādi, idampi ekaṃsena tassa brahmacariyassa khaṇḍādibhāvāpādanato  khaṇḍampi chiddampi sabalampi kammāsampīti. evaṃ pana khaṇḍādibhāvāpattiyā so aparisuddhaṃ  brahmacariyaṃ carati, na parisuddhaṃ, saṃyutto methunasaṃyogena, na visaṃyutto. tato cassa  na jātiādīhi parimuttīti dassento ^b^``ayaṃ vuccatī''^eb^tiādimāha.</p>
              <p>[03] ^b^sañjagghatī^eb^ti kilesavasena mahāhasitaṃ hasati. ^b^saṃkīḷatī^eb^ti kāyasaṃsaggavasena  kīḷati. ^b^saṃkelāyatī^eb^ti sabbaso mātugāmaṃ kelāyanto ^a^M1.0084^ea^ viharati.  ^b^cakkhunā^eb^ti attano cakkhunā. ^b^cakkhu^eb^nti mātugāmassa cakkhuṃ. ^b^upanijjhāyatī^eb^ti  upecca nijjhāyati oloketi. ^b^tirokuṭṭā^eb^ti kuṭṭassa ^a^V1.0078^ea^ parato. tathā ^b^tiropākārā^eb^.  mattikāmayā bhitti kuṭṭaṃ, iṭṭhakāmayā pākāroti vadanti. yā kāci vā bhitti  porisato diyaḍḍharatanuccappamāṇā kuṭṭaṃ, kuṭṭato adhiko pākāro.</p>
              <p>[03] ^b^assā^eb^ti brahmacārīpaṭiññassa. ^b^pubbe^eb^ti vatasamādānato pubbe. ^b^kāmaguṇehī^eb^ti  kāmakoṭṭhāsehi. ^b^samappita^eb^nti suṭṭhu appitaṃ sahitaṃ. ^b^samaṅgībhūta^eb^nti samannāgataṃ.  ^b^paricārayamāna^eb^nti kīḷantaṃ, upaṭṭhahiyamānaṃ vā. ^b^paṇidhāyā^eb^ti patthetvā. ^b^sīlenā^eb^tiādīsu  yamaniyamādisamādānavasena ^b^sīlaṃ^eb^. avītikkamavasena ^b^vataṃ^eb^. ubhayampi ^b^sīlaṃ^eb^.  dukkaracariyavasena pavattitaṃ ^b^vataṃ^eb^. taṃtaṃakiccasammatato vā nivattilakkhaṇaṃ ^b^sīlaṃ^eb^.  taṃtaṃsamādānavato vesabhojanakiccakaraṇādivisesapaṭipatti ^b^vataṃ^eb^. sabbathāpi dukkaracariyā  ^b^tapo^eb^. methunavirati ^b^brahmacariyaṃ^eb^.</p>
              <p>[03] ^b^sabbaso^eb^ti anavasesato, sabbesaṃ vā. ^b^abhedenā^eb^ti avītikkamena. aparāya ca pāpadhammānaṃ  anuppattiyā, guṇānaṃ uppattiyā saṅgahitoti yojanā. tattha kujjhanalakkhaṇo ^b^kodho^eb^.  upanandhanalakkhaṇo ^b^upanāho^eb^. paresaṃ guṇamakkhanalakkhaṇo ^b^makkho^eb^. yugaggāhalakkhaṇo ^b^paḷāso^eb^.  parasampattiusūyanalakkhaṇā ^b^issā^eb^. attasampattinigūhanalakkhaṇaṃ ^b^macchariyaṃ^eb^. santadosapaṭicchādanalakkhaṇā  ^b^māyā^eb^. asantaguṇasambhāvanalakkhaṇaṃ ^b^sāṭheyyaṃ^eb^. cittassa thaddhabhāvalakkhaṇo ^b^thambho^eb^.  karaṇuttariyalakkhaṇo ^b^sārambho^eb^. unnatilakkhaṇo ^b^māno^eb^. abbhunnatilakkhaṇo ^b^atimāno^eb^.  majjanalakkhaṇo ^b^mado^eb^. cittavosaggalakkhaṇo ^b^pamādo. ādi^eb^-saddena lobhamohaviparītamanasikārādīnaṃ  saṅgaho.</p>
              <p>[03] idāni ``akhaṇḍādibhāvo panā''tiādinā vuttamevatthaṃ pākaṭataraṃ kātuṃ ^b^``yāni  hī''^eb^tiādimāha. tattha ^b^anupahatānī^eb^ti anupaddutāni. vivaṭṭūpanissayatāya taṇhādāsabyato  mocanena ^b^bhujissabhāvakaraṇaṃ^eb^. aviññūnaṃ appamāṇattā vuttaṃ ^b^``viññūhi pasatthattā''^eb^ti.  samādhisaṃvattanaṃ vā etesaṃ payojanaṃ, samādhisaṃvattane vā niyuttānīti ^b^samādhisaṃvattanikāni^eb^.  niddānena sassasampatti viya paṭipakkhavigamena sīlasampadā, sā ca tattha ^a^M1.0085^ea^ sati  dosadassaneti āha ^b^``sīlavipattiyā ca ādīnavadassanenā''^eb^ti. nisammakārīnaṃ payojanagarukatāya  diṭṭhaguṇeyeva sammāpaṭipattīti vuttaṃ ^b^``sīlasampattiyā ca ānisaṃsadassanenā''^eb^ti.</p>
              <p>[03] tattha ^a^V1.0079^ea^ sīlavipattiyā ādīnavo sīlasampadāya heṭṭhā dassitāanisaṃsapaṭipakkhato veditabbo,  taṃ suviññeyyanti avitthāretvā pakārantarehi dassetuṃ ^b^``apicā''^eb^ti āraddhaṃ.  tattha yathā sīlasampadā sattānaṃ manuññabhāvakāraṇaṃ, evaṃ sīlavipatti amanuññabhāvakāraṇanti  āha ^b^``dussīlo...pe0... devamanussāna''^eb^nti. ^b^ananusāsanīyo^eb^ jigucchitabbato.  ^b^dukkhito^eb^ti sañjātadukkho. ^b^vippaṭisārī^eb^ti ``akataṃ vata me kalyāṇa''ntiādinā  paccānutāpī. ^b^dubbaṇṇo^eb^ti guṇavaṇṇena, kāyavaṇṇena ca virahito. ^b^assā^eb^ti dussīlassa.  samphassitānaṃ dukkho dukkhāvaho samphasso etassāti ^b^dukkhasamphasso^eb^. guṇānubhāvābhāvato  appaṃ agghatīti ^b^appaggho. anekavassagaṇikagūthakūpo viyā^eb^ti anekavassasamūhe sañcitukkārāvāṭo  viya. ^b^dubbisodhano^eb^ sodhetuṃ asakkuṇeyyo. ^b^chavālātaṃ^eb^ chavaḍāhe santajjanummukkaṃ.  ^b^ubhato paribāhiro^eb^ti sāmaññato, gihibhogato ca parihīno. sabbesaṃ verī, sabbe  vā verī etassāti sabbaverī, so eva ^b^sabbaveriko, puriso^eb^. saṃvāsaṃ nārahatīti  ^b^asaṃvāsāraho. saddhamme^eb^ti paṭipattisaddhamme, paṭivedhasaddhamme ca.</p>
              <p>[03] ``aggikkhandhapariyāye vuttadukkhabhāgitāyā''ti saṅkhepena vuttamatthaṃ vitthārato dassetuṃ  ^b^``dussīlānañhī''^eb^tiādi āraddhaṃ. pañcakāmaguṇaparibhogasukhe, parehi kayiramānavandanamānanādisukhe  ca assādena gadhitacittā ^b^pañcakāma...pe0... gadhitacittā,^eb^ tesaṃ. te yathāvuttasukhassādā  paccayā etassāti ^b^tappaccayaṃ^eb^. dukkhanti sambandho.</p>
              <p>[03] ^b^passatha no^eb^ti passatha nu, api passatha. ^b^mahanta^eb^nti vipulaṃ. ^b^aggikkhandha^eb^nti aggisamūhaṃ.  ^b^āditta^eb^nti padittaṃ. ^b^sampajjalita^eb^nti samantato pajjalitaṃ acchivipphuliṅgāni  muccantaṃ. ^b^sajotibhūta^eb^nti sapabhaṃ samantato uṭṭhitāhi jālāhi ekappabhāsamudayabhūtaṃ.  ^b^taṃ kiṃ maññathā^eb^ti taṃ idāni mayā vuccamānamatthaṃ kiṃ maññathāti anumatigahaṇatthaṃ pucchati.  ^b^āliṅgetvā^eb^ti upagūhitvā. ^b^upanisīdeyyā^eb^ti teneva āliṅganena upecca nisīdeyya.  yadatthamettha satthā aggikkhandhāliṅganaṃ, kaññāliṅganañca ānesi, tamatthaṃ  vibhāvetuṃ ^b^``ārocayāmī''^eb^tiādimāha  ^a^M1.0086^ea^. tattha ^b^ārocayāmī^eb^ti āmantemi. ^b^vo^eb^ti tumhe. ^b^paṭivedayāmī^eb^ti  pabodhemi. ^b^dussīlassā^eb^ti nissīlassa sīlavirahitassa. ^b^pāpadhammassā^eb^ti dussīlattā  eva hīnajjhāsayatāya lāmakasabhāvassa. ^b^asucisaṅkassarasamācārassā^eb^ti aparisuddhakāyasamācārāditāya  asucissa hutvā saṅkāya saritabbasamācārassa. dussīlo hi kiñcideva asāruppaṃ disvā  ``idaṃ ^a^V1.0080^ea^ asukena kataṃ bhavissatī''ti paresaṃ āsaṅkanīyova hoti, kenacideva vā  karaṇīyena mantayante bhikkhū disvā ``kacci nu kho ime mayā kataṃ kammaṃ jānitvā  mantentī''ti attanoyeva saṅkāya saritabbasamācāroti. ^b^paṭicchannakammantassā^eb^ti lajjitabbatāya  paṭicchādetabbakammantassa. ^b^assamaṇassā^eb^ti na samaṇassa. salākaggahaṇādīsu ``ahampi  samaṇo''ti micchāpaṭiññāya ^b^samaṇapaṭiññassa^eb^. aseṭṭhacāritāya ^b^abrahmacārissa^eb^.  uposathādīsu ``ahampi brahmacārī''ti micchāpaṭiññāya ^b^brahmacāripaṭiññassa^eb^. pūtinā  kammena sīlavipattiyā anto anupaviṭṭhattā ^b^antopūtikassa^eb^. chahi dvārehi rāgādikilesānuvassanena  tintattā ^b^avassutassa^eb^. sañjātarāgādikacavarattā, sīlavantehi chaḍḍetabbattā ca ^b^kasambujātassa.  aggikkhandhūpamāya^eb^ hīnūpamabhūtāyāti attho. tenāha bhagavā -- ``etadeva tassa vara''nti.  bhagavā dukkhaṃ dassetvā dukkhaṃ dassetīti sambandho.</p>
              <p>[03] ^b^vāḷarajjuyā^eb^ti vāḷehi katarajjuyā. sā hi kharatarā hoti. ^b^ghaṃseyyā^eb^ti padhaṃsanavasena  ghaṃseyya. ^b^teladhotāyā^eb^ti telena nisitāya. ^b^paccorasmi^eb^nti patiurasmiṃ  urābhimukhaṃ, uramajjheti adhippāyo. ^b^ayosaṅkunā^eb^ti saṇḍāsena. ^b^pheṇuddehaka^eb^nti  pheṇaṃ uddehetvā, anekavāraṃ pheṇaṃ uṭṭhapetvāti attho.</p>
              <p>[03] aggikkhandhāliṅganadukkhatopi adhimattadukkhatāya kaṭukabhūtaṃ dukkhaṃ phalaṃ etassāti ^b^aggikkhandhāliṅganadukkhādhikadukkhakaṭukaphalaṃ^eb^.  kāmasukhaṃ avijahato ^b^bhinnasīlassa^eb^ dussīlassa ^b^kuto^eb^ tassa ^b^sukhaṃ^eb^ natthevāti adhippāyo.  ^b^sādane^eb^ti sādiyane. ^b^ya^eb^nti añjalikammasādanaṃ. ^b^asīlino^eb^ti dussīlassa.  ^b^upahata^eb^nti sīlabyasanena upaddutaṃ. ^b^khata^eb^nti kusalamūlānaṃ khaṇanena khataṃ, khaṇitaṃ  vā guṇaṃ sarīreti adhippāyo. ^b^sabbabhayehī^eb^ti attānuvādādisabbabhayehi. upacārajjhānaṃ  upādāya ^b^sabbehi adhigamasukhehi^eb^.</p>
              <p>[03] ^b^vuttappakāraviparītato^eb^ti ^a^M1.0087^ea^ sīlavipattiyaṃ vuttākārapaṭipakkhato ``manāpo  hoti devamanussāna''ntiādinā. ^b^kāyagandhopi pāmojjaṃ, sīlavantassa bhikkhuno.  karoti api devāna^eb^nti ettha ``gandho isīnaṃ ciradikkhitāna''ntiādikā (jā0  2.17.55) gāthā vitthāretabbā. ^b^avighātī^eb^ti appaṭighātī. vadhabandhādiparikilesā  ^b^diṭṭhadhammikā āsavā^eb^ upaddavā. ^b^samparāyikadukkhānaṃ mūlaṃ^eb^ nāma dussīlyaṃ. antamatikkantaṃ  accantaṃ, accantaṃ santā ^b^accantasantā^eb^ ^a^V1.0081^ea^ kilesapariḷāhasaṅkhātadarathānaṃ abhāvena sabbadā  santā. ^b^ubbijjitvā^eb^ti ñāṇutrāsena uttasitvā. ^b^vodāpetabba^eb^nti visodhetabbaṃ. </p>
              <p>[06] sīlaniddesavaṇṇanā niṭṭhitā. </p>
              <p>[06] iti paṭhamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 2. dhutaṅganiddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 22^b^.^eb^ appā ^a^M1.0088^ea^ ^a^V1.0082^ea^ icchā etassāti appiccho, paccayagedharahito. tassa bhāvo ^b^appicchatā,^eb^  alobhajjhāsayatāti attho. samaṃ tuṭṭhi, santena, sakena vā tuṭṭhi santuṭṭhi, santuṭṭhi  eva ^b^santuṭṭhitā,^eb^ aññaṃ apatthetvā yathāladdhehi itarītarehi paccayehi paritussanā.  ^b^santuṭṭhitādīhī^eb^ti ^b^ta^eb^-kāro vā padasandhikaro. ``santuṭṭhiādīhī''ti vā pāṭho.  ^b^te guṇe^eb^ti te sīlavodānassa hetubhūte appicchatādiguṇe. ^b^sampādetu^eb^nti sampanne  kātuṃ. te hi sīlavisuddhiyā paṭiladdhamattā hutvā dhutadhammehi sampannatarā honti.  ^b^dhutaṅgasamādāna^eb^nti kilesānaṃ dhunanakāṅgānaṃ viddhaṃsanakāraṇānaṃ sammadeva ādānaṃ.  ^b^eva^eb^nti evaṃ sante, dhutaṅgasamādāne kateti attho. ^b^assa^eb^ yogino. ^b^sallekho^eb^  kilesānaṃ sammadeva likhanā chedanā tanukaraṇaṃ. ^b^paviveko^eb^ cittavivekassa upāyabhūtā  vivekaṭṭhakāyatā. ^b^apacayo^eb^ yathā paṭipajjanato kilesā naṃ apacinanti na ācinanti,  tathā paṭipajjanā. ^b^vīriyārambho^eb^ anuppannānaṃ pāpadhammānaṃ anuppādanādivasena āraddhavīriyatā.  ^b^subharatā^eb^ yathāvuttāppicchabhāvādisiddhā upaṭṭhakānaṃ sukhabharaṇīyatā suposatā. ^b^ādi^eb^-saddena  appakiccatāsallahukavuttiādike saṅgaṇhāti. ^b^sīlañceva^eb^ yathāsamādinnaṃ paṭipakkhadhammānaṃ  dūrībhāvena ^b^suparisuddhaṃ bhavissati. vatāni ca^eb^ dhutadhammā ca ^b^sampajjissanti^eb^ sampannā  bhavissanti, nipphajjissanti vā. yā thirabhūtā itarītaracīvarapiṇḍapātasenāsanasantuṭṭhi  porāṇānaṃ buddhādīnaṃ ariyānaṃ paveṇibhāvena ṭhitā, tattha patiṭṭhitabhāvaṃ sandhāyāha ^b^``porāṇe  ariyavaṃsattaye patiṭṭhāyā''^eb^ti. bhāvanā āramitabbaṭṭhena ārāmo etassāti bhāvanārāmo,  tabbhāvo ^b^bhāvanārāmatā,^eb^ samathavipassanābhāvanāsu yuttappayuttatā. yasmā adhigamāraho  bhavissati, ^b^tasmā^eb^ti sambandho.</p>
              <p>[03] lābhasakkārādi taṇhāya āmasitabbato, lokapariyāpannatāya ca ^b^lokāmisaṃ^eb^. nibbānādhigamassa  anulomato ^b^anulomapaṭipadā^eb^ vipassanābhāvanā. ^b^atthato^eb^ti  vacanatthato. ^b^pabhedato^eb^ti ^a^V1.0083^ea^  vibhāgato. ^b^bhedato^eb^ti vināsato. ^b^dhutādīna^eb^nti dhutadhutavādadhutadhammadhutaṅgānaṃ.  ^b^samāsabyāsato^eb^ti saṅkhepavitthārato. </p>
              <p>[03] 23^b^.^eb^ ^b^rathikā^eb^ti ^a^M1.0089^ea^ racchā. ^b^saṅkārakūṭādīna^eb^nti niddhāraṇe sāmivacanaṃ.  ^b^abbhuggataṭṭhenā^eb^ti ussitaṭṭhena. ``nadiyā kūla''ntiādīsu viya samussayattho ^b^kūla^eb^-saddoti  āha ^b^``paṃsukūlamiva paṃsukūla''^eb^nti. ^b^ku^eb^-saddo kucchāyaṃ ^b^ula^eb^-saddo  gatiatthoti āha ^b^``kucchitabhāvaṃ gacchatīti vuttaṃ hotī''^eb^ti, paṃsu viya kucchitaṃ  ulati pavattatīti vā ^b^paṃsukūlaṃ^eb^. paṃsukūlassa dhāraṇaṃ ^b^paṃsukūlaṃ^eb^ uttarapadalopena,  taṃ sīlamassāti paṃsukūliko, yathā ``āpūpiko''ti. aṅgati attano phalaṃ paṭicca  hetubhāvaṃ gacchatīti ^b^aṅgaṃ,^eb^ kāraṇaṃ. yena puggalo ``paṃsukūliko''ti vuccati,  so samādānacetanāsaṅkhāto dhammo paṃsukūlikassa aṅganti ^b^paṃsukūlikaṅgaṃ^eb^. tenāha  ^b^``paṃsukūlikassā''^eb^tiādi. ^b^tassā^eb^ti samādānassa. samādiyati etenāti ^b^samādānaṃ,^eb^  cetanā.</p>
              <p>[03] ^b^eteneva nayenā^eb^ti yathā paṃsukūladhāraṇaṃ paṃsukūlaṃ, taṃsīlo paṃsukūliko, tassa  aṅgaṃ samādānacetanā ``paṃsukūlikaṅga''nti vuttaṃ, evaṃ eteneva vacanatthanayena ticīvaradhāraṇaṃ  ticīvaraṃ, taṃsīlo tecīvariko, tassa aṅgaṃ samādānacetanā ^b^``tecīvarikaṅga''^eb^nti  veditabbaṃ. saṅghāṭiādīsu eva tīsu cīvaresu ticīvarasamaññā, na kaṇḍupaṭicchādivassikasāṭikādīsūti  tāni sarūpato dassento ^b^``saṅghāṭiuttarāsaṅgāntaravāsakasaṅkhāta''^eb^nti āha.</p>
              <p>[03] ^b^taṃ piṇḍapāta^eb^nti parehi diyyamānānaṃ piṇḍānaṃ patte patanasaṅkhātaṃ piṇḍapātaṃ, taṃ  uñchatīti ^b^piṇḍapātiko,^eb^ yathā bādariko sāmākiko. piṇḍapāti eva piṇḍapātiko,  yathā bhaddo eva bhaddako. ^b^avakhaṇḍanaṃ^eb^ vicchindanaṃ nirantaramappavatti. tappaṭikkhepato  ^b^anavakhaṇḍanaṃ^eb^ avicchindanaṃ nirantarappavatti. ^b^saha apadānenā^eb^ti saha anavakhaṇḍanena.  ^b^sapadāna^eb^nti padassa kiriyāvisesanabhāvaṃ, yattha ca taṃ anavakhaṇḍanaṃ, tañca dassetuṃ  ^b^``avakhaṇḍanarahitaṃ anugharanti vuttaṃ hotī''^eb^ti vuttaṃ. ^b^ekāsane^eb^ti iriyāpathantarena  anantaritāya ekāyayeva nisajjāya. ^b^patte piṇḍo^eb^ti ettha vatthubhedo idhādhippeto, na  sāmaññaṃ. eva-kāro ca luttaniddiṭṭhoti dassento ^b^``kevalaṃ ekasmiṃyeva patte''^eb^ti  āha. uttarapadalopaṃ katvā ayaṃ niddesoti dassento ^b^``pattapiṇḍagahaṇe pattapiṇḍasaññaṃ  katvā''^eb^ti āha. esa nayo ito paresupi. </p>
              <p>[01] ^b^pacchābhattaṃ^eb^ ^a^M1.0090^ea^ ^a^V1.0084^ea^ nāma pavāraṇato pacchā laddhabhattaṃ eva. ^b^khalu^eb^-saddassa paṭisedhatthavācakattā  tena samānatthaṃ na-kāraṃ gahetvā āha ^b^``na pacchābhattiko''^eb^ti. sikkhāpadassa visayo  sikkhāpadeneva paṭikkhitto. yo tassa avisayo, so eva samādānassa visayoti āha ^b^``samādānavasena  paṭikkhittātirittabhojanassā''^eb^ti. abbhokāse nivāso ^b^abbhokāso^eb^. susāne  nivāso ^b^susānaṃ,^eb^ taṃ sīlaṃ assātiādinā sabbaṃ vattabbanti āha ^b^``eseva nayo''^eb^ti.  yathāsanthataṃ viya ^b^yathāsanthataṃ,^eb^ ādito yathāuddiṭṭhaṃ. taṃ hesa ``idaṃ bahumaṅkuṇaṃ  duggandhapavāta''ntiādivasena appaṭikkhipitvāva sampaṭicchati. tenevāha ^b^``idaṃ tuyha''^eb^ntiādi.  ^b^sayana^eb^nti nipajjanamāha. ^b^tena tena samādānenā^eb^ti tena tena paṃsukūlikaṅgādikassa  samādānena ^b^dhutakilesattā^eb^ti viddhaṃsitakilesattā, tadaṅgavasena pahīnataṇhupādānādipāpadhammattāti  attho. yehi taṃ kilesadhunanaṃ, tāniyeva idha dhutassa bhikkhuno aṅgānīti adhippetāni,  na aññāni yāni kānici, aññena vā dhutassāti ayamattho atthato āpanno. ``ñāṇaṃ  aṅgaṃ etesa''nti iminā ñāṇapubbakataṃ tesaṃ samādānassa vibhāveti. ^b^paṭipattiyā^eb^ti  sīlādisammāpaṭipattiyā. samādiyati etenāti samādānaṃ, samādānavasena pavattā cetanā,  taṃ lakkhaṇaṃ etesanti ^b^samādānacetanālakkhaṇāni^eb^. vuttampi cetaṃ ^b^aṭṭhakathāyaṃ^eb^ -- </p>
              <p>[21] ``samādānakiriyāya, sādhakatamabhāvato. </p>
              <p>[22] sampayuttadhammā yenāti, karaṇabhāvena dassitā''ti..</p>
              <p>[03] samādānacetanāya gahaṇaṃ taṃmūlakattā pariharaṇacetanāpi dhutaṅgameva. attanā, parammukhena  ca kusalabhaṇḍassa bhusaṃ viluppanaṭṭhena ^b^loluppaṃ^eb^ taṇhācāro, tassa viddhaṃsanakiccattā  ^b^loluppaviddhaṃsanarasāni^eb^. tato eva nilloluppabhāvena paccupatiṭṭhanti, taṃ vā paccupaṭṭhāpentīti  ^b^nilloluppabhāvapaccupaṭṭhānāni. ariyadhammapadaṭṭhānānī^eb^ti parisuddhasīlādisaddhammapadaṭṭhānāni.</p>
              <p>[03] ^b^bhagavatova santike samādātabbānī^eb^ti idaṃ antarā avicchedanatthaṃ vuttaṃ, rañño santike  paṭiññātārahassa atthassa tadupajīvino ekaṃsato avisaṃvādanaṃ viya. sesānaṃ santike  samādānepi eseva nayo. ^b^ekasaṅgītikassā^eb^ti ^a^M1.0091^ea^ pañcasu dīghanikāyādīsu  nikāyesu ekanikāyikassa. ^b^aṭṭhakathācariyassā^eb^ti yassa aṭṭhakathātantiyeva visesato  paguṇā, tassa. ^b^etthā^eb^ti attanāpi samādānassa ruhane. ^b^jeṭṭhakabhātu dhutaṅgappicchatāya  vatthū^eb^ti so kira thero nesajjiko ^a^V1.0085^ea^, tassa taṃ na koci jānāti. athekadivasaṃ rattiyā  sayanapiṭṭhe nisinnaṃ vijjulatobhāsena disvā itaro pucchi ``kiṃ, bhante, tumhe nesajjikā''ti.  thero dhutaṅgappicchatāya tāvadeva nipajjitvā pacchā samādiyīti evamāgataṃ vatthu. </p>
            </h4>
          </h3>
          <h3>
            <h3n> 1. paṃsukūlikaṅgakathāvaṇṇanā </h3n>
            <h4>
              <h4n> </h4n>
              <p>[03] 24^b^.^eb^ ^b^gahapatidānacīvara^eb^nti ettha dāyakabhāvena samaṇāpi ukkaṭṭhassa gahapatipakkhaṃyeva paviṭṭhāti  daṭṭhabbaṃ. ``pabbajito gaṇhissatī''ti ṭhapitakaṃ siyā gahapaticīvaraṃ, na pana gahapatidānacīvaranti  tādisaṃ nivattetuṃ ^b^dāna^eb^ggahaṇaṃ. ^b^aññatarenā^eb^ti ettha samādānavacanena tāva samādinnaṃ  hotu, paṭikkhepavacanena pana kathanti? atthato āpannattā. yathā ``devadatto divā na  bhuñjatī''ti vutte ``rattiyaṃ bhuñjatī''ti atthato āpannameva hoti, tassa āhārena  vinā sarīraṭṭhiti natthīti, evamidhāpi bhikkhuno gahapatidānacīvare paṭikkhitte tadaññacīvarappaṭiggaho  atthato āpanno eva hoti, cīvarena vinā sāsane ṭhiti natthīti. </p>
              <p>[01] ^b^evaṃ samādinnadhutaṅgenā^eb^tiādividhānaṃ paṃsukūlikaṅge paṭipajjanavidhi. susāne  laddhaṃ ^b^sosānikaṃ^eb^. taṃ pana yasmā tattha kenaci chaḍḍitattā patitaṃ hoti, tasmā vuttaṃ  ^b^``susāne patitaka''^eb^nti. evaṃ ^b^pāpaṇika^eb^mpi daṭṭhabbaṃ. ^b^tālaveḷimaggo^eb^ nāma  mahāgāme ekā vīthi. anurādhapureti ca vadanti. ḍaḍḍho padeso etassāti ^b^ḍaḍḍhappadesaṃ,^eb^  vatthaṃ. magge patitakaṃ bahudivasātikkantaṃ gahetabbanti vadanti. ``dvattidivasātikkanta''nti  apare. ^b^thokaṃ rakkhitvā^eb^ti katipayaṃ kālaṃ āgametvā. vātāhatampi sāmikānaṃ  satisammosena patitasadisanti ^b^``sāmike apassantena gahetuṃ vaṭṭatī''^eb^ti vuttaṃ.  tasmā thokaṃ āgametvā gahetabbaṃ.</p>
              <p>[03] ``saṅghassa demā''ti dinnaṃ, coḷakabhikkhāvasena laddhañca laddhakālato paṭṭhāya ``samaṇacīvaraṃ siyā  nu kho, no''ti āsaṅkaṃ nivattetuṃ ^b^``na taṃ paṃsukūla''^eb^nti vuttaṃ. na hi  taṃ tevīsatiyā uppattiṭṭhānesu katthaci pariyāpannaṃ. idāni imināva pasaṅgena yaṃ bhikkhudattiye  lakkhaṇapattaṃ ^a^M1.0092^ea^ paṃsukūlaṃ, tassa ca ukkaṭṭhānukkaṭṭhavibhāgaṃ dassetuṃ ^b^``bhikkhudattiyepī''^eb^tiādi  vuttaṃ. tattha ^b^gāhetvā vā dīyatī^eb^ti saṅghassa vā gaṇassa vā dentehi yaṃ cīvaraṃ vassaggena  pāpetvā bhikkhūnaṃ dīyati. ^b^senāsanacīvara^eb^nti senāsanaṃ kāretvā ``etasmiṃ  senāsane vasantā paribhuñjantū''ti ^a^V1.0086^ea^ dinnacīvaraṃ. ^b^na taṃ paṃsukūla^eb^nti apaṃsukūlabhāvo  pubbe vuttakāraṇato, gāhetvā dinnattā ca. tenāha ^b^``no gāhāpetvā dinnameva  paṃsukūla''^eb^nti. ^b^tatrapī^eb^ti yaṃ gāhetvā na dinnaṃ bhikkhudattiyaṃ, tatrapi yena  bhikkhunā cīvaraṃ dīyati, tassa lābhe, dāne ca visuṃ visuṃ ubhayattha ādaragāravānaṃ  sabbhāvato, tadabhāvato ca bhikkhudattiyassa ekatosuddhi ubhatosuddhi anukkaṭṭhatā hontīti  imamatthaṃ dassetuṃ ^b^``yaṃ dāyakehī''^eb^tiādi vuttaṃ, pādamūle ṭhapetvā dinnakaṃ  samaṇenāti adhippāyo. ^b^yassa kassacī^eb^ti ukkaṭṭhādīsu yassa kassaci. ^b^ruciyā^eb^ti  chandena. ^b^khantiyā^eb^ti nijjhānakkhantiyā. </p>
              <p>[01] ^b^nissayānurūpapaṭipattisabbhāvo^eb^ti upasampannasamanantaraṃ ācariyena vuttesu catūsu nissayesu  attanā yathāpaṭiññātadutiyanissayānurūpāya paṭipattiyā vijjamānatā. ^b^ārakkhadukkhābhāvo^eb^ti  cīvarārakkhanadukkhassa abhāvo paṃsukūlacīvarassa alobhanīyattā. ^b^paribhogataṇhāya abhāvo^eb^  savisesalūkhasabhāvattā. ^b^pāsādikatā^eb^ti paresaṃ pasādāvahatā. ^b^appicchatādīnaṃ  phalanipphatti^eb^ dhutaṅgapariharaṇassa appicchatādīhiyeva nipphādetabbato. dhutadhamme  samādāya vattanaṃ yāvadeva upari sammāpaṭipattisampādanāyāti vuttaṃ ^b^``sammāpaṭipattiyā  anubrūhana''^eb^nti. ^b^mārasenavighātāyā^eb^ti mārassa, mārasenāya ca vihananāya viddhaṃsanāya.  kāyavācācittehi yato saṃyatoti ^b^yati,^eb^ bhikkhu. ^b^dhāritaṃ yaṃ lokagarunā paṃsukūlaṃ,  taṃ ko na dhāraye,^eb^ yasmā vā ^b^lokagarunā paṃsukūlaṃ dhāritaṃ,^eb^ tasmā ^b^ko taṃ na  dhāraye^eb^ti yojanā yaṃtaṃsaddānaṃ ekantasambandhibhāvato. ^b^paṭiññaṃ samanussara^eb^nti upasampadamāḷe  ``āma bhante''ti ācariyapamukhassa saṅghassa sammukhā dinnaṃ paṭiññaṃ samanussaranto. </p>
              <p>[06] iti paṃsukūlikaṅgakathāvaṇṇanā. </p>
            </h4>
          </h3>
          <h3>
            <h3n> 2. tecīvarikaṅgakathāvaṇṇanā </h3n>
            <h4>
              <h4n> </h4n>
              <p>[03] 25^b^.^eb^ ^b^catutthakacīvara^eb^nti ^a^M1.0093^ea^ nivāsanapārupanayogyaṃ catutthakacīvaranti adhippāyo,  aṃsakāsāvassa appaṭikkhipitabbato. ^b^aññataravacanenā^eb^ti ettha yaṃ vattabbaṃ, taṃ heṭṭhā  vuttanayameva. yāva na sakkoti, yāva na labhati, yāva na sampajjatīti paccekaṃ ^b^yāva^eb^-saddo  sambandhitabbo. ^b^na sampajjatī^eb^ti na sijjhati. ^b^nikkhittapaccayā doso natthī^eb^ti  nicayasannidhidhutaṅgasaṃkilesadoso ^a^V1.0087^ea^  natthi. ^b^āsanne^eb^ti cīvarassa āsanne ṭhāne. rajanakkhaṇe paribhuñjanakāsāvaṃ ^b^rajanakāsāvaṃ.  tatraṭṭhakapaccattharaṇaṃ^eb^ nāma attano, parassa vā santakaṃ senāsane paccattharaṇavasena adhiṭṭhitaṃ.  ``aṃsakāsāvaṃ parikkhāracoḷaṃ hoti, iti paccattharaṇaṃ, aṃsakāsāvanti imāni dvepi  atirekacīvaraṭṭhāne ṭhitānipi dhutaṅgabhedaṃ na karontī''ti ^b^aṭṭhakathāyaṃ^eb^ vuttanti vadanti.  ^b^pariharituṃ pana na vaṭṭatī^eb^ti rajanakāle eva anuññātattā niccaparibhogavasena na vaṭṭati  tecīvarikassa. ^b^aṃsakāsāva^eb^nti khandhe ṭhapetabbakāsāvaṃ. ^b^kāyaparihārikenā^eb^ti  vātātapādiparissayato kāyassa pariharaṇamattena. ^b^samādāyevā^eb^ti gahetvā eva. ^b^appasamārambhatā^eb^ti  appakiccatā. ^b^kappiye mattakāritāyā^eb^ti nisīdanādivasena, parikkhāracoḷavasena  ca bahūsu cīvaresu anuññātesupi ticīvaramatte ṭhitattā. saha pattacaraṇāyāti ^b^sapattacaraṇo.  pakkhī^eb^ sapakkhako. </p>
              <p>[06] iti tecīvarikaṅgakathāvaṇṇanā. </p>
            </h4>
          </h3>
          <h3>
            <h3n> 3. piṇḍapātikaṅgakathāvaṇṇanā </h3n>
            <h4>
              <h4n> </h4n>
              <p>[03] 26^b^.^eb^ ^b^atirekalābha^eb^nti ``piṇḍiyālopabhojanaṃ nissāyā''ti (mahāva0 73, 128)  evaṃ vuttabhikkhāhāralābhato atirekalābhaṃ, saṅghabhattādinti attho. sakalassa saṅghassa dātabbabhattaṃ  ^b^saṅghabhattaṃ^eb^. katipaye bhikkhū uddisitvā dātabbabhattaṃ ^b^uddesabhattaṃ^eb^. ekasmiṃ pakkhe  ekadivasaṃ dātabbabhattaṃ ^b^pakkhikaṃ^eb^. uposathe uposathe dātabbabhattaṃ ^b^uposathikaṃ^eb^.  paṭipadadivase dātabbabhattaṃ ^b^pāṭipadikaṃ^eb^. vihāraṃ uddissa dātabbabhattaṃ ^b^vihārabhattaṃ^eb^.  dhuragehe eva ṭhapetvā dātabbabhattaṃ ^b^dhurabhattaṃ^eb^. gāmavāsīādīhi vārena dātabbabhattaṃ  ^a^M1.0094^ea^ ^b^vārakabhattaṃ. ``saṅghabhattaṃ gaṇhathātiādinā''^eb^ti ^b^ādi^eb^-saddena uddesabhattādiṃ  saṅgaṇhāti. ^b^sādituṃ vaṭṭantī^eb^ti bhikkhāpariyāyena vuttattā. bhesajjādipaṭisaṃyuttā  ^b^nirāmisasalākā^eb^. yāvakālikavajjāti ca vadanti. ^b^vihāre pakkabhattampī^eb^ti  upāsakā idheva bhattaṃ pacitvā ``sabbesaṃ ayyānaṃ dassāmā''ti vihāreyeva bhattaṃ  sampādenti, taṃ piṇḍapātikānampi vaṭṭati. ^b^āharitvā^eb^ti pattaṃ gahetvā gehato  ānetvā. ^b^taṃ divasaṃ nisīditvā^eb^ti ``mā, bhante, piṇḍāya carittha, vihāreyeva  bhikkhā ānīyatī''ti vadantānaṃ sampaṭicchanena taṃ divasaṃ nisīditvā. ^b^serivihārasukha^eb^nti  aparāyattavihāritāsukhaṃ ^a^V1.0088^ea^. ^b^ariyavaṃso^eb^ti ^b^ariyavaṃsasutta^eb^paṭisaṃyuttā (dī0 ni0  3.309; a0 ni0  4.28) dhammakathā. ^b^dhammarasa^eb^nti dhammūpasañhitaṃ pāmojjādirasaṃ.</p>
              <p>[03] jaṅghabalaṃ nissāya piṇḍapariyesanato ^b^kosajjanimmaddanatā^eb^. ``yathāpi bhamaro puppha''ntiādinā  (dha0 pa0 49; netti0 123) vuttavidhinā āhārapariyesanato ^b^parisuddhājīvatā^eb^. niccaṃ  antaragharaṃ pavisantasseva suppaṭicchannagamanādayo sekhiyadhammā sampajjantīti ^b^sekhiyapaṭipattipūraṇaṃ^eb^.  paṭiggahaṇe mattaññutāya, saṃsaṭṭhavihārābhāvato ca ^b^aparapositā^eb^. kule kule appakāppakapiṇḍagahaṇena  ^b^parānuggahakiriyā^eb^. antimāya jīvikāya avaṭṭhānena ^b^mānappahānaṃ^eb^. vuttañhetaṃ  ``antamidaṃ, bhikkhave, jīvikānaṃ, yadidaṃ piṇḍolya''ntiādi (itivu0 91; saṃ0  ni0  3.80). missakabhattena yāpanato ^b^rasataṇhānivāraṇaṃ^eb^. nimantanāsampaṭicchanato  gaṇabhojanādisikkhāpadehi ^b^anāpattitā^eb^.</p>
              <p>[03] appaṭihatavuttitāya catūsupi disāsu vattanaṭṭhena ^b^cātuddiso. ājīvassa visujjhatī^eb^ti  ājīvo assa visujjhati. ^b^attabharassā^eb^ti appānavajjasulabharūpehi paccayehi attano  bharaṇato attabharassa. tato eva ekavihāritāya saddhivihārikādīnampi aññesaṃ aposanato  ^b^anaññaposino^eb^. padadvayenāpi kāyaparihārikena cīvarena kucchiparihārikena piṇḍapātena  vicaraṇato sallahukavuttitaṃ, subharataṃ, paramāppicchataṃ, santuṭṭhiñca dasseti. ^b^devāpi  pihayanti tādino^eb^ti tādisassa bhusaṃ ativiya santakāyavacīmanokammatāya upasantassa paramena  satinepakkena samannāgamato sabbakālaṃ satimato piṇḍapātikassa bhikkhussa sakkādayo  ^a^M1.0095^ea^ devāpi pihayanti patthenti. tassa sīlādiguṇesu bahumānaṃ uppādentā  ādaraṃ janenti, pageva manussā. sace so ^b^lābhasakkārasilokasannissito^eb^ na hoti,  tadabhikaṅkhī na hotīti attho. </p>
              <p>[06] iti piṇḍapātikaṅgakathāvaṇṇanā. </p>
            </h4>
          </h3>
          <h3>
            <h3n> 4. sapadānacārikaṅgakathāvaṇṇanā </h3n>
            <h4>
              <h4n> </h4n>
              <p>[03] 27^b^.^eb^ ^b^iminā^eb^ti sapadānacārikena. ^b^kālatara^eb^nti  kālasseva. ^b^aphāsukaṭṭhāna^eb^nti  saparissayādivasena ^a^V1.0089^ea^ duppavesanaṭṭhānaṃ. ^b^purato^eb^ti vīthiyaṃ gacchantassa purato gharaṃ apaviṭṭhasseva.  ^b^pattavissaṭṭhaṭṭhāna^eb^nti pesakāravīthiyaṃ pesakārabhāvaṃ nimminitvā ṭhitassa sakkassa  gharadvāre pattavissaṭṭhaṭṭhānaṃ. ukkaṭṭhapiṇḍapātiko taṃ divasaṃ na bhikkhaṃ āgamayamāno nisīdati,  tasmā taṃ ^b^anulometi^eb^. katthacipi kule nibaddhaṃ upasaṅkamanābhāvato paricayābhāvena  ^b^kulesu niccanavakatā^eb^. sabbattha alaggamānasatāya ca sommabhāvena ca ^b^candūpamatā.  kulesu^eb^ pariggahacittābhāvena tattha ^b^maccherappahānaṃ^eb^. hitesitāya vibhāgābhāvato  ^b^samānukampitā^eb^. kulānaṃ saṅgaṇhanasaṃsaṭṭhatādayo ^b^kulūpakādīnavā. avhānānabhinandanā^eb^ti  nimantanavasena avhānassa asampaṭicchanā. ^b^abhihārenā^eb^ti bhikkhābhihārena. ^b^sericāra^eb^nti  yathāruci vicaraṇaṃ. </p>
              <p>[06] iti sapadānacārikaṅgakathāvaṇṇanā. </p>
            </h4>
          </h3>
          <h3>
            <h3n> 5. ekāsanikaṅgakathāvaṇṇanā </h3n>
            <h4>
              <h4n> </h4n>
              <p>[03] 28^b^.^eb^ ^b^nānāsanabhojana^eb^nti anekasmiṃ āsane bhojanaṃ, ekanisajjāya eva abhuñjitvā  visuṃ visuṃ nisajjāsu āhāraparibhoganti attho. ^b^patirūpa^eb^nti yuttarūpaṃ anuṭṭhāpanīyaṃ.  ^b^vattaṃ kātuṃ vaṭṭatī^eb^ti vattaṃ kātuṃ yujjati. vattaṃ nāma garuṭṭhānīye kattabbameva.  tattha pana paṭipajjanavidhiṃ dassetuṃ yaṃ theravādaṃ āha ^b^``āsanaṃ vā rakkheyya bhojanaṃ  vā''^eb^tiādi. tassattho -- ekāsanikaṃ bhikkhuṃ bhuñjantaṃ āsanaṃ vā rakkheyya, dhutaṅgabhedato  yāva bhojanapariyosānā na vuṭṭhātabbanti vuttaṃ hoti ^a^M1.0096^ea^. bhojanaṃ vā rakkheyya  dhutaṅgabhedato, abhuñjiyamānaṃ yāva bhuñjituṃ nārabhati, tāva vuṭṭhātabbanti attho. yasmā  tayidaṃ dvayaṃ idha natthi, tasmā vattakaraṇaṃ dhutaṅgaṃ na rakkhatīti adhippāyo. tenāha ^b^``ayañcā''^eb^tiādi.  ``bhesajjatthamevā''ti iminā bhesajjaparibhogavaseneva sappiādīnipi vaṭṭantīti dasseti.  ^b^appābādhatā^eb^ti arogatā. ^b^appātaṅkatā^eb^ti akicchajīvitā sarīradukkhābhāvo. ^b^lahuṭṭhāna^eb^nti  kāyassa lahuparivattitā. ^b^bala^eb^nti sarīrabalaṃ. ^b^phāsuvihāro^eb^ti sukhavihāro.  sabbametaṃ bahukkhattuṃ bhuñjanapaccayā uppajjanavikārapaṭikkhepapadaṃ. ^b^rujā^eb^ti rogā.  ^b^na kammamattano^eb^ti attano yogakammaṃ purebhattaṃ, pacchābhattañca na parihāpeti, bahuso  bhojane abyāvaṭabhāvato, arogabhāvato cāti adhippāyo. </p>
              <p>[06] iti ekāsanikaṅgakathāvaṇṇanā. </p>
            </h4>
          </h3>
          <h3>
            <h3n> 6. pattapiṇḍikaṅgakathāvaṇṇanā </h3n>
            <h4>
              <h4n> </h4n>
              <p>[03] 29^b^.^eb^ ^b^appaṭikūlaṃ^eb^ ^a^V1.0090^ea^ ^b^katvā bhuñjituṃ vaṭṭati^eb^ paṭikūlassa bhuttassa agaṇhanampi siyāti  adhippāyo. ^b^pamāṇayuttameva gaṇhitabba^eb^nti ``ekabhājanameva gaṇhāmī''ti bahuṃ gahetvā  na chaḍḍetabbaṃ. ^b^nānārasataṇhāvinodana^eb^nti nānārasabhojane taṇhāya vinodanaṃ. atra atra  nānābhājane ṭhite nānārase icchā etassāti atriccho, tassa bhāvo atricchatā, tassā  ^b^atricchatāya pahānaṃ. āhāre payojanamattadassitā^eb^ti asambhinnanānārase gedhaṃ akatvā  āhāre satthārā anuññātapayojanamattadassitā. visuṃ visuṃ bhājanesu ṭhitāni byañjanāni  gaṇhato tattha tattha sābhogatāya siyā vikkhittabhojitā, na tathā imassa ekapattagatasaññinoti  vuttaṃ ^b^``avikkhittabhojitā''^eb^ti. ^b^okkhittalocano^eb^ti pattasaññitāya heṭṭhākhittacakkhu.  ^b^paribhuñjeyyā^eb^ti paribhuñjituṃ sakkuṇeyya. </p>
              <p>[06] iti pattapiṇḍikaṅgakathāvaṇṇanā. </p>
            </h4>
          </h3>
          <h3>
            <h3n> 7. khalupacchābhattikaṅgakathāvaṇṇanā </h3n>
            <h4>
              <h4n> </h4n>
              <p>[03] 30^b^.^eb^ bhuñjantassa ^a^M1.0097^ea^ yaṃ upanītaṃ, tassa paṭikkhepena taṃ atirittaṃ bhojananti  ^b^atirittabhojanaṃ. puna bhojanaṃ kappiyaṃ kāretvā na bhuñjitabbaṃ,^eb^ tabbisayattā  imassa dhutaṅgassa. tenāha ^b^``idamassa vidhāna''^eb^nti. ^b^yasmiṃ bhojane^eb^ti yasmiṃ bhuñjiyamāne  bhojane. ^b^tadeva bhuñjati,^eb^ na aññaṃ. anatirittabhojanapaccayā āpatti ^b^anatirittabhojanāpatti,^eb^  tato dūrībhāvo anāpajjanaṃ. ^b^odarikattaṃ^eb^ ghasmarabhāvo kucchipūrakatā, tassa abhāvo  ekapiṇḍenāpi yāpanato. ^b^nirāmisasannidhitā^eb^ nihitassa abhuñjanato. puna pariyesanavasena  ^b^pariyesanāya khedaṃ na yāti^eb^. abhisallekhakānaṃ santosaguṇādīnaṃ vuddhiyā sañjananaṃ  ^b^santosaguṇādivuḍḍhisañjananaṃ. ida^eb^nti khalupacchābhattikaṅgaṃ. </p>
              <p>[06] iti khalupacchābhattikaṅgakathāvaṇṇanā. </p>
            </h4>
          </h3>
          <h3>
            <h3n> 8. āraññikaṅgakathāvaṇṇanā </h3n>
            <h4>
              <h4n> </h4n>
              <p>[03] 31^b^.^eb^ ^b^gāmantasenāsanaṃ^eb^ ^a^V1.0091^ea^ ^b^pahāya araññe aruṇaṃ uṭṭhāpetabba^eb^nti ettha gāmantaṃ, araññañca  sarūpato dassetuṃ ^b^``tattha saddhiṃ upacārenā''^eb^tiādi āraddhaṃ. tattha gāmapariyāpannattā  gāmantasenāsanassa ^b^``gāmoyeva gāmantasenāsana''^eb^nti vuttaṃ. yo koci satthopi  gāmo nāmāti sambandho. ^b^indakhīlā^eb^ti ummārā. ^b^tassā^eb^ti leḍḍupātassa. vinayapariyāyena  araññalakkhaṇaṃ ^b^adinnādānapārājike^eb^ (pārā0 92) āgataṃ. tattha hi ``gāmā vā  araññā vā''ti anavasesato avahāraṭṭhānapariggahe tadubhayaṃ asaṅkarato dassetuṃ ^b^``ṭhapetvā  gāmañcā''^eb^tiādi vuttaṃ. gāmūpacāro hi loke gāmasaṅkhameva gacchatīti. nippariyāyato  pana gāmavinimuttaṃ ṭhānaṃ araññameva hotīti ^b^abhidhamme^eb^ (vibha0 529) gāmā ^b^``nikkhamitvā  bahi indakhīlā, sabbametaṃ arañña''^eb^nti vuttaṃ. ^b^suttantikapariyāyena^eb^ āraññakasikkhāpade  (pārā0 654) ``pañcadhanusatikaṃ pacchima''nti āgataṃ āraññikaṃ bhikkhuṃ sandhāya.  na hi so vinayapariyāyike ``araññe vasanato āraññiko pantasenāsano''ti sutte  vutto. ayañca suttasaṃvaṇṇanāti idha sabbattha suttantakathāva ^a^M1.0098^ea^ pamāṇaṃ. tasmā  tattha āgatameva lakkhaṇaṃ gahetabbanti dassento ^b^``taṃ āropitena ācariyadhanunā''^eb^tiādinā  minanavidhiṃ āha. teneva hi majjhimaṭṭhakathānayova (ma0 ni0 aṭṭha0 1.296) ^b^idamettha pamāṇa^eb^nti  ca vutto. </p>
              <p>[01] ^b^tato tato magga^eb^nti tattha tattha khuddakamaggaṃ ^b^pidahati. dhutaṅgasuddhikena^eb^ dhutaṅgasodhanapasutena.  ^b^yathāparicchinne kāle^eb^ti ukkaṭṭhassa tayopi utū, majjhimassa dve, mudukassa eko utu.  tatthapi ^b^dhutaṅgaṃ na bhijjati^eb^ saussāhattā. ^b^nipajjitvā gamissāmā^eb^ti cittassa sithilabhāvena  dhutaṅgaṃ bhijjatīti vuttaṃ. ^b^araññasaññaṃ manasi karonto^eb^ti ``ahaṃ vivekavāsaṃ  vasissāmi, yathāladdhova kāyaviveko sātthako kātabbo''ti manasikārasabbhāvato  ^b^``bhabbo...pe0... rakkhitu''^eb^nti vuttaṃ. ^b^assa^eb^ āraññikassa ^b^cittaṃ na  vikkhipanti^eb^ āpāthamanupagamanato. ^b^vigatasantāso hoti^eb^ vivekaparicayato. ^b^jīvitanikantiṃ  jahati^eb^ bahuparissaye araññe nivāseneva maraṇabhayassa dūrīkaraṇato. ^b^pavivekasukharasaṃ  assādeti^eb^ anubhavati janasaṃsaggābhāvato. ^b^ārādhayanto^eb^ti anunayanto. yathānusiṭṭhaṃ  paṭipattiyā vivekassa adhiṭṭhānabhāvato āraññikaṅgayogino vāhanasadisanti katvā vuttaṃ  ^b^``avasesadhutāyudho''^eb^ti, avasiṭṭhadhutadhammāyudhoti attho. </p>
              <p>[06] iti āraññikaṅgakathāvaṇṇanā. </p>
            </h4>
          </h3>
          <h3>
            <h3n> 9. rukkhamūlikaṅgakathāvaṇṇanā </h3n>
            <h4>
              <h4n> </h4n>
              <p>[03] 32^b^.^eb^ ^b^channa^eb^nti ^a^V1.0092^ea^ iṭṭhakāchadanādīhi chāditaṃ, āvasathanti attho. ^b^sīmantarikarukkho^eb^ti  dvinnaṃ rājūnaṃ rajjasīmāya ṭhitarukkho. tattha hi tesaṃ rājūnaṃ balakāyo upagantvā  antarantarā yuddhaṃ kareyya, corāpi pāripanthikā samosarantā bhikkhussa sukhena nisīdituṃ  na denti. ^b^cetiyarukkho^eb^ ``devatādhiṭṭhito''ti manussehi sammatarukkho pūjetuṃ  upagatehi manussehi avivitto hoti. ^b^niyyāsarukkho^eb^ sajjarukkhādi. ^b^vaggulirukkho^eb^  vaggulinisevito. sīmantarikarukkhādayo saparissayā, dullabhavivekā cāti āha  ^b^``ime rukkhe vivajjetvā''^eb^ti. ^b^paṇṇasaṭa^eb^nti ^a^M1.0099^ea^ rukkhato patitapaṇṇaṃ.  ^b^paṭicchanne ṭhāne nisīditabbaṃ^eb^ rukkhamūlikabhāvassa paṭicchādanatthaṃ. ^b^channe^eb^ vāsakappanā  dhammassavanādīnamatthāyapi hoti. tasmā ^b^``jānitvā aruṇaṃ uṭṭhāpitamatte''^eb^ti vuttaṃ.</p>
              <p>[03] ^b^abhiṇhaṃ tarupaṇṇavikāradassanenā^eb^ti abhikkhaṇaṃ tarūsu, tarūnaṃ vā paṇṇesu vikārassa  khaṇabhaṅgassa dassanena. ^b^senāsanamaccherakammārāmatāna^eb^nti āvāsamacchariyanavakammaratabhāvānaṃ.  ^b^devatāhī^eb^ti rukkhadevatāhi. tāpi hi rukkhaṭṭhavimānesu vasantiyo rukkhesu vasanti.  ayampi rukkheti ^b^sahavāsitā. vaṇṇito^eb^ti ``appāni cevā''tiādinā pasaṃsito.  ``rukkhamūlasenāsanaṃ nissāya pabbajjā''ti (mahāva0 73, 128) evaṃ ^b^nissayoti ca  bhāsito. abhirattāni^eb^ taruṇakāle, ^b^nīlāni^eb^ majjhimakāle, ^b^paṇḍūni^eb^ jiṇṇakāle.  ^b^patitāni^eb^ milāyanavasena. evaṃ ^b^passanto tarupaṇṇāni^eb^ paccakkhato eva niccasaññaṃ ^b^panūdati^eb^  pajahati, aniccasaññā evassa saṇṭhāti. yasmā bhagavato jātibodhidhammacakkapavattanaparinibbānāni  rukkhamūleyeva jātāni, tasmā vuttaṃ ^b^``buddhadāyajjaṃ rukkhamūla''^eb^nti. </p>
              <p>[06] iti rukkhamūlikaṅgakathāvaṇṇanā. </p>
            </h4>
          </h3>
          <h3>
            <h3n> 10. abbhokāsikaṅgakathāvaṇṇanā </h3n>
            <h4>
              <h4n> </h4n>
              <p>[03] 33^b^.^eb^ ``rukkhamūlaṃ paṭikkhipāmī''ti ettake vutte channaṃ appaṭikkhittameva hotīti  ^b^``channañca^eb^ ^a^V1.0093^ea^ ^b^rukkhamūlañca paṭikkhipāmī''^eb^ti vuttaṃ. dhutaṅgassa sabbaso paṭiyogipaṭikkhepena  hi samādānaṃ ijjhati, no aññathāti. ``dhammassavanāyā''ti imināva dhammaṃ kathentenāpi  uposathadivasādīsu suṇantānaṃ cittānurakkhaṇatthaṃ tehi yācitena channaṃ pavisituṃ vaṭṭati,  dhammaṃ pana kathetvā abbhokāsova gantabbo. rukkhamūlikassāpi eseva nayo. ^b^uposathatthāyā^eb^ti  uposathakammāya. ^b^uddisantenā^eb^ti paresaṃ uddesaṃ dentena. ^b^uddisāpentenā^eb^ti sayaṃ  uddesaṃ gaṇhantena. ^b^maggamajjhe ṭhitaṃ sāla^eb^nti sīhaḷadīpe viya maggā anokkamma  ujukameva pavisitabbasālaṃ. ^b^vegena gantuṃ na vaṭṭati^eb^ asāruppattā. ^b^yāva vassūparamā  ṭhatvā gantabbaṃ,^eb^ na tāva dhutaṅgabhedo hotīti adhippāyo. </p>
              <p>[01] ^b^rukkhassa^eb^ ^a^M1.0100^ea^ ^b^anto^eb^ nāma rukkhamūlaṃ. pabbatassa pana pabbhārasadiso ^b^pabbata^eb^padeso.  ^b^acchannamariyāda^eb^nti yathā vassodakaṃ anto na pavisati, evaṃ chadanasaṅkhepena upari akatamariyādaṃ.  anto pana pabbhārassa vassodakaṃ pavisati ce, abbhokāsasaṅkhepamevāti tattha pavisituṃ  vaṭṭati. ^b^sākhāmaṇḍapo^eb^ti rukkhasākhāhi viraḷacchannamaṇḍapo. ^b^pīṭhapaṭo^eb^ khalitthaddhasāṭako.</p>
              <p>[03] ^b^paviṭṭhakkhaṇe dhutaṅgaṃ bhijjati^eb^ yathāvuttapabbhārādike ṭhapetvāti adhippāyo. ^b^jānitvā^eb^ti  dhammassavanādiatthaṃ channaṃ rukkhamūlaṃ pavisitvā nisinno ``idāni aruṇo uṭṭhahatī''ti  jānitvā. rukkhamūlepi katthaci attheva nivāsaphāsukatāti siyā tattha āsaṅgapubbako  āvāsapalibodho, na pana abbhokāseti idheva ^b^āvāsapalibodhupacchedo^eb^ ānisaṃso vutto.  ^b^pasaṃsāyānurūpatāti aniketā^eb^ti vuttapasaṃsāya anālayabhāvena anucchavikatā. ^b^nissaṅgatā^eb^ti  āvāsapariggahābhāveneva tattha nissaṅgatā. asukadisāya vasanaṭṭhānaṃ natthi, tasmā tattha  gantuṃ neva sakkāti edisassa parivitakkassa abhāvato ^b^cātuddiso. migabhūtenā^eb^ti  pariggahābhāvena migassa viya bhūtena. ^b^sito^eb^ti nissito. ^b^vindatī^eb^ti labhati. </p>
              <p>[06] iti abbhokāsikaṅgakathāvaṇṇanā. </p>
            </h4>
          </h3>
          <h3>
            <h3n> 11. sosānikaṅgakathāvaṇṇanā </h3n>
            <h4>
              <h4n> </h4n>
              <p>[03] 34^b^.^eb^ ^b^na^eb^ ^a^V1.0094^ea^ ^b^susāna^eb^nti asusānaṃ. aññattho ^b^na^eb^-kāro, susānalakkhaṇarahitaṃ vasanaṭṭhānanti  adhippāyo. ^b^na tatthā^eb^ti ``susāna''nti vavatthapitamatte ṭhāne na ^b^vasitabbaṃ^eb^. na  hi nāmamattena susānalakkhaṇaṃ sijjhati. tenāha ^b^``na hī''^eb^tiādi. ^b^jhāpitakālato  pana paṭṭhāya...pe0... susānameva^eb^ chavena sayitamattāya susānalakkhaṇappattito. chavasayanaṃ  hi ``susāna''nti vuccati.</p>
              <p>[03] sosānikena nāma appakiccena sallahukavuttinā bhavitabbanti dassetuṃ ^b^``tasmiṃ pana  vasantenā''^eb^tiādi vuttaṃ. ^b^garuka^eb^nti dupparihāraṃ. tameva hi dupparihārabhāvaṃ  dassetuṃ ^b^``tasmā''^eb^tiādi vuttaṃ. tattha ^b^uppannaparissayavighātatthāyā^eb^ti ^a^M1.0101^ea^  ``susānaṃ nāma manussarāhasseyyaka''nti corā katakammāpi akatakammāpi osaranti,  tattha coresu bhaṇḍasāmike disvā bhikkhusamīpe bhaṇḍaṃ chaḍḍetvā palātesu manussā bhikkhuṃ  ``coro''ti gahetvā potheyyuṃ, tasmā vihāre ^b^saṅghattheraṃ vā^eb^ gocaragāme raññā  niyuttaṃ ^b^rājayuttakaṃ vā^eb^ attano sosānikabhāvaṃ ^b^jānāpetvā^eb^ yathā tādiso, añño  vā parissayo na hoti, tathā ^b^appamattena vasitabbaṃ^eb^. caṅkamantassa yadā āḷahanaṃ abhimukhaṃ  na hoti, tadāpi saṃvegajananatthaṃ tattha diṭṭhi vissajjetabbāti dassetuṃ ^b^``addhakkhikena  āḷahanaṃ olokentenā''^eb^ti vuttaṃ.</p>
              <p>[03] ^b^uppathamaggena gantabbaṃ^eb^ attano sosānikabhāvassa apākaṭabhāvatthaṃ. ^b^ārammaṇa^eb^nti tasmiṃ  susāne ``ayaṃ vammiko, ayaṃ rukkho, ayaṃ khāṇuko''tiādinā ^b^divāyeva ārammaṇaṃ  vavatthapetabbaṃ. bhayānaka^eb^nti bhayajanakaṃ vammikādiṃ. ^b^kenaci^eb^ leḍḍupāsāṇādinā āsanne  vicarantīti ^b^na paharitabbā. tilapiṭṭhaṃ^eb^ vuccati palalaṃ. māsamissaṃ bhattaṃ ^b^māsabhattaṃ.  guḷādī^eb^ti ^b^ādi^eb^-saddena tilasaṃguḷikādighanapūvañca saṅgaṇhāti. ^b^kulagehaṃ na  pavisitabba^eb^nti petadhūmena vāsitattā, pisācānubandhattā ca kulagehassa abbhantaraṃ  na pavisitabbaṃ. devasikaṃ chavaḍāho ^b^dhuvaḍāho^eb^. matañātakānaṃ tattha gantvā devasikaṃ  rodanaṃ ^b^dhuvarodanaṃ. vuttanayenā^eb^ti ``jhāpitakālato pana paṭṭhāyā''ti vuttanayena.  ``pacchimayāme paṭikkamituṃ vaṭṭatī''ti icchitattā ^b^``susānaṃ agatadivase''^eb^ti ^b^aṅguttarabhāṇakā^eb^.</p>
              <p>[03] susāne niccakālaṃ sivathikadassanena ^b^maraṇassatipaṭilābho^eb^. tato  eva ^b^appamādavihāritā^eb^ ^a^V1.0095^ea^.  tattha chaḍḍitassa matakaḷevarassa dassanena ^b^asubhanimittādhigamo^eb^. tato eva ^b^kāmarāgavinodanaṃ^eb^.  bahulaṃ sarīrassa asuciduggandhajegucchabhāvasallakkhaṇato ^b^abhiṇhaṃ kāyasabhāvadassanaṃ^eb^.  tato maraṇassatipaṭilābhato ca ^b^saṃvegabahulatā^eb^. byādhikānaṃ, jarājiṇṇānañca matānaṃ  tattha dassanena ^b^ārogya^eb^yobbanajīvita^b^madappahānaṃ^eb^. khuddakassa, mahato ca bhayassa abhibhavanato  ^b^bhayabheravasahanatā^eb^. saṃviggassa yoniso padahanaṃ sambhavatīti ^b^amanussānaṃ garubhāvanīyatā.  niddāgatampī^eb^ti suttampi, supinantepīti adhippāyo. </p>
              <p>[06] iti sosānikaṅgakathāvaṇṇanā. </p>
            </h4>
          </h3>
          <h3>
            <h3n> 12. yathāsanthatikaṅgakathāvaṇṇanā </h3n>
            <h4>
              <h4n> </h4n>
              <p>[03] 35^b^.^eb^ senāsanagāhaṇe ^a^M1.0102^ea^ pare uṭṭhāpetvā gahaṇaṃ, ``idaṃ sundaraṃ, idaṃ na  sundara''nti paritulayitvā pucchanā, olokanā ca ^b^senāsanaloluppaṃ. tuṭṭhabba^eb^nti  tussitabbaṃ. vihārassa pariyantabhāvena ^b^dūre^eb^ti vā bahūnaṃ sannipātaṭṭhānādīnaṃ ^b^accāsanneti  vā pucchituṃ na labhati,^eb^ pucchanenapissa dhutaṅgassa saṃkilissanato. ^b^oloketu^eb^nti  loluppavasena passituṃ. ^b^sacassa taṃ na ruccatī^eb^ti assa yathāsanthatikassa taṃ yathāgāhitaṃ  senāsanaṃ aphāsukabhāvena sace na ruccati, mudukassa asati roge yathāgāhitaṃ pahāya  aññassa senāsanassa gahaṇaṃ loluppaṃ, majjhimassa gantvā olokanā, ukkaṭṭhassa pucchanā.  sabbesampi uṭṭhāpetvā gahaṇe vattabbameva natthi.</p>
              <p>[03] upaṭṭhāpanīyānampi anuṭṭhāpanena ^b^sabrahmacārīnaṃ hitesitā^eb^. tāya karuṇāvihārānuguṇatā.  sundarāsundaravibhāgākaraṇato ^b^hīnapaṇītavikappapariccāgo^eb^. tena tādilakkhaṇānuguṇatā.  tato eva ^b^anurodhavirodhappahānaṃ. dvārapidahanaṃ^eb^ okāsādānato. ^b^yathāsanthatarāmata^eb^nti  yathāgāhite yathāniddiṭṭhe senāsane abhiratabhāvaṃ. </p>
              <p>[06] iti yathāsanthatikaṅgakathāvaṇṇanā. </p>
            </h4>
          </h3>
          <h3>
            <h3n> 13. nesajjikaṅgakathāvaṇṇanā </h3n>
            <h4>
              <h4n> </h4n>
              <p>[03] 36^b^.^eb^ ^b^seyya^eb^nti ^a^V1.0096^ea^ iriyāpathalakkhaṇaṃ seyyaṃ. tappaṭikkhepeneva hi tadatthā ``mañco bhisī''ti  evamādikā (cūḷava0 321, 322) seyyā paṭikkhittā eva honti. ``nesajjiko''ti  ca sayanaṃ paṭikkhipitvā nisajjāya eva viharituṃ sīlamassāti imassa atthassa idha adhippetattā  seyyā evettha paṭiyoginī, na itare tathā aniṭṭhattā, asambhavato ca. kosajjapakkhiyo hi  iriyāpatho idha paṭiyogibhāvena icchito, na itare. na ca sakkā ṭhānagamanehi vinā nisajjāya  eva yāpetuṃ tathā pavattetunti seyyāvettha paṭiyoginī. tenāha ^b^``tena panā''^eb^tiādi.  ^b^caṅkamitabbaṃ^eb^ na ``nesajjiko aha''nti sabbarattiṃ nisīditabbaṃ. iriyāpathantarānuggahito  hi kāyo manasikārakkhamo hoti.</p>
              <p>[03] cattāro ^a^M1.0103^ea^ pādā, piṭṭhiapassayo cāti imehi pañcahi aṅgehi ^b^pañcaṅgo^eb^.  catūhi aṭṭanīhi, piṭṭhiapassayena ca pañcaṅgoti apare. ^b^ubhosu passesu^eb^ piṭṭhipasse ca  yathāsukhaṃ apassāya viharato nesajjikassa ``anesajjikato ko viseso''ti gāhaṃ  nivāretuṃ ^b^abhayatthero^eb^ nidassito ^b^``thero anāgāmī hutvā parinibbāyī''^eb^ti.</p>
              <p>[03] upacchedīyati etenāti ^b^upacchedana^eb^nti vinibandhupacchedassa sādhakatamabhāvo daṭṭhabbo. ^b^sabbakammaṭṭhānānuyogasappāyatā^eb^  alīnānuddhaccapakkhikattā nisajjāya. tato eva ^b^pāsādikairiyāpathatā. vīriyārambhānukūlatā^eb^  vīriyasamatāyojanassa anucchavikatā. tato eva ^b^sammāpaṭipattiyā anubrūhanatā.  paṇidhāyā^eb^ti ṭhapetvā. ^b^tanu^eb^nti uparimakāyaṃ. ^b^vikampetī^eb^ti cāleti, icchāvighātaṃ  karotīti adhippāyo. ^b^vata^eb^nti dhutaṅgaṃ. </p>
              <p>[06] iti nesajjikaṅgakathāvaṇṇanā. </p>
            </h4>
          </h3>
          <h3>
            <h3n> dhutaṅgapakiṇṇakakathāvaṇṇanā </h3n>
            <h4>
              <h4n> </h4n>
              <p>[03] 37^b^.^eb^ sekkhaputhujjanānaṃ vasena ^b^siyā kusalāni,^eb^ khīṇāsavānaṃ  vasena ^b^siyā abyākatāni^eb^ ^a^V1.0097^ea^.  tattha sekkhaputhujjanā paṭipattipūraṇatthaṃ, khīṇāsavā phāsuvihāratthaṃ dhutaṅgāni pariharanti.  ^b^akusalampi dhutaṅga^eb^nti akusalacittenāpi dhutaṅgasevanā atthīti adhippāyo. taṃ  na yuttaṃ, yena akusalacittena pabbajitassa āraññikattaṃ, taṃ dhutaṅgaṃ nāma na hoti.  kasmā? lakkhaṇābhāvato. yaṃ hidaṃ kilesānaṃ dhunanato dhutassa puggalassa, ñāṇassa, cetanāya  vā aṅgattaṃ, na taṃ akusaladhammesu sambhavati. tasmā araññavāsādimattena āraññikādayo  tāva hontu, āraññikaṅgādīni pana na hontīti imamatthaṃ dassetuṃ ^b^``na maya''^eb^ntiādi  vuttaṃ. tattha ^b^imānī^eb^ti dhutaṅgāni. ^b^vuttaṃ^eb^ heṭṭhā vacanatthaniddese. ^b^na ca akusalena  koci dhuto nāma hoti,^eb^ kilesānaṃ dhunanaṭṭhenāti adhippāyo. ^b^yassa^eb^ bhikkhuno ^b^etāni^eb^  samādānāni ^b^aṅgāni,^eb^ etena paṭhamenāpi atthavikappena ``natthi akusalaṃ dhutaṅga''nti  dasseti. ^b^na ca akusalaṃ kiñci dhunātī^eb^ti akusalaṃ kiñci pāpaṃ na ca dhunāti  eva appaṭipakkhato. ^b^yesaṃ^eb^ samādānānaṃ ^b^taṃ^eb^ akusalaṃ ñāṇaṃ viya ^a^M1.0104^ea^ aṅganti  katvā tāni ^b^dhutaṅgānīti vucceyyuṃ^eb^. iminā dutiyenāpi atthavikappena ``natthi  akusalaṃ dhutaṅga''nti dasseti. ^b^nāpi akusala^eb^ntiādi tatiyātthavikappavasena yojanā.  ^b^tasmā^eb^tiādi vuttassevatthassa nigamanaṃ.</p>
              <p>[03] ^b^yesa^eb^nti abhayagirivāsike sandhāyāha. te hi dhutaṅgaṃ nāma paññattīti vadanti. tathā  sati tassa paramatthato avijjamānattā kilesānaṃ dhunanaṭṭhopi na siyā, samādātabbatā  cāti tesaṃ vacanaṃ pāḷiyā virujjhatīti dassetuṃ ^b^``kusalattikavinimutta''^eb^ntiādi  vuttaṃ. ^b^tasmā^eb^ti yasmā paññattipakkhe ete dosā dunnivārā, tasmā ^b^taṃ^eb^ tesaṃ  vacanaṃ ^b^na gahetabbaṃ,^eb^ vuttanayo cetanāpakkhoyeva gahetabboti attho. yasmā ete dhutaguṇā  kusalattike paṭhamatatiyapadasaṅgahitā, tasmā siyā sukhāya vedanāya sampayuttā, siyā adukkhamasukhāya  vedanāya sampayuttā, siyā vipākadhammadhammā, siyā nevavipākanavipākadhammadhammā, siyā  anupādinnupādāniyā, siyā asaṃkiliṭṭhasaṃkilesikāti evaṃ sesatikadukapadehipi  nesaṃ yathārahaṃ saṅgaho vibhāvetabbo.</p>
              <p>[03] kāmaṃ sabbopi arahā dhutakileso, idha pana dhutaṅgasevanāmukhena kilese vidhunitvā ṭhito  khīṇāsavo ^b^``dhutakileso puggalo''^eb^ti adhippeto. tathā sabbopi ariyamaggo  nippariyāyena ^b^kilesadhunano dhammo,^eb^ visesato aggamaggo. pariyāyena pana vipassanāñāṇādi.  heṭṭhimaparicchedena dhutaṅgacetanāsampayuttañāṇaṃ daṭṭhabbaṃ. evaṃ dhutaṃ dassetvā dhutavāde  dassetabbe yasmā dhutavādabhedena ^a^V1.0098^ea^ dhuto viya dhutabhedena dhutavādopi duvidho, tasmā  tesaṃ, tadubhayapaṭikkhepassa ca vasena catukkamettha sambhavatīti taṃ dassetuṃ ^b^``atthi dhuto''^eb^tiādi  vuttaṃ.</p>
              <p>[03] ^b^tayida^eb^nti nipāto, tassa ``so aya''nti attho. ^b^dhutadhammā nāmā^eb^ti dhutaṅgasevanāya  paṭipakkhabhūtānaṃ pāpadhammānaṃ dhunanavasena pavattiyā ``dhuto''ti laddhanāmāya dhutaṅgacetanāya  upakārakā dhammāti katvā dhutadhammā nāma. asampattasampattesu paccayesu alubbhanākārena  pavattanato ^b^appicchatā santuṭṭhitā^eb^ ca atthato alobho. paccayagedhādihetukānaṃ  lolatādīnaṃ saṃkilesānaṃ sammadeva likhanato ^a^M1.0105^ea^ chedanato gaṇasaṅgaṇikādibhedato  saṃsaggato cittassa vivecanato ^b^sallekhatā pavivekatā^eb^ ca alobho amohoti imesu  ^b^dvīsu dhammesu anupatanti^eb^ tadantogadhā tappariyāpannā honti, tadubhayasseva pavattivisesabhāvato.  imehi kusaladhammehi atthī idamatthī, yena ñāṇena pabbajitena nāma paṃsukūlikaṅgādīsu  patiṭṭhitena bhavitabbanti yathānusiṭṭhaṃ dhutaguṇe samādiyati ceva pariharati ca, taṃ ñāṇaṃ  idamatthitā. tenāha ^b^``idamatthitā ñāṇamevā''^eb^ti. ^b^paṭikkhepavatthūsū^eb^ti gahapaticīvarādīsu  tehi tehi dhutaṅgehi paṭikkhipitabbavatthūsu. ^b^lobha^eb^nti taṇhaṃ. ^b^tesveva vā^eb^ti  paṭikkhepavatthūsu eva. ^b^ādīnavapaṭicchādaka^eb^nti ārakkhadukkhaparādhīnavutticorabhayādiādīnavapaṭicchādakaṃ.  ^b^anuññātāna^eb^nti satthārā nicchandarāgaparibhogavasena anuññātānaṃ sukhasamphassāttharaṇapāvuraṇādīnaṃ.  ^b^paṭisevanamukhenā^eb^ti paṭisevanadvārena, tena lesenāti attho. ^b^atisallekhamukhenā^eb^ti  ativiya sallekhapaṭipattimukhena, ukkaṭṭhassa vattanakānampi paṭikkhipanavasenāti attho.</p>
              <p>[03] sukhumakaraṇasannissayo rāgo dukkhāya paṭipattiyā patiṭṭhaṃ na labhatīti āha ^b^``dukkhāpaṭipadañca  nissāya rāgo vūpasammatī''^eb^ti. sallekho nāma sampajānassa hoti, satisampajaññe moho  apatiṭṭhova appamādasambhavatoti vuttaṃ ^b^``sallekhaṃ nissāya appamattassa moho pahīyatī''^eb^ti.  ^b^etthā^eb^ti etesu dhutaṅgesu. ^b^tatthā^eb^ti araññarukkhamūlesu.</p>
              <p>[03] ^b^sīsaṅgānī^eb^ti sīsabhūtāni aṅgāni, paresampi kesañci nānantarikatāya, sukaratāya  ca saṅgaṇhanato uttamaṅgānīti attho. ^b^asambhinnaṅgānī^eb^ti kehici sambhedarahitāni,  visuṃyeva aṅgānīti vuttaṃ hoti. ^b^kammaṭṭhānaṃ vaḍḍhati^eb^ rāgacaritassa mohacaritassa  dosacaritassāpi, taṃ ekaccaṃ ^a^V1.0099^ea^ ^b^dhutaṅgaṃ sevantassā^eb^ti adhippāyo. ^b^hāyati^eb^ kammaṭṭhānaṃ  sukumārabhāvenalūkhapaṭipattiṃ asahantassa. ^b^vaḍḍhateva^eb^ mahāpurisajātikassāti adhippāyo.  ^b^na vaḍḍhati^eb^ kammaṭṭhānaṃ upanissayarahitassa. ^b^ekameva hi dhutaṅgaṃ^eb^ yathā kilesadhunanaṭṭhena,  evaṃ cetanāsabhāvattā. tenāha ^b^``samādānacetanā''^eb^ti. </p>
              <p>[01] terasāpi ^a^M1.0106^ea^ dhutaṅgāni samādāya pariharantānaṃ puggalānaṃ vasena ^b^``dvācattālīsa  hontī''^eb^ti vatvā bhikkhūnaṃ terasannampi pariharaṇassa ekajjhaṃyeva sambhavaṃ dassetuṃ  ^b^``sace hī''^eb^tiādi vuttaṃ. tattha ^b^``ekappahārena sabbadhutaṅgāni paribhuñjituṃ  sakkotī''^eb^ti vuttaṃ. kathaṃ abbhokāse viharantassa rukkhamūlikaṅgaṃ? ``channaṃ  paṭikkhipāmi, rukkhamūlikaṅgaṃ samādiyāmī''ti (visuddhi0 1.32) vacanato channe aruṇaṃ  uṭṭhāpitamatte dhutaṅgaṃ bhijjati, na abbhokāse, tasmā bhedahetuno abhāvena tampi arogameva.  tathā senāsanaloluppassa abhāvena yathāsanthatikaṅganti daṭṭhabbaṃ. ^b^āraññikaṅgaṃ^eb^ gaṇamhā  ^b^ohīyanasikkhāpadena^eb^ (pāci0 691-692) paṭikkhittaṃ, ^b^khalupacchābhattikaṅgaṃ^eb^ anatirittabhojanasikkhāpadena  (pāci0 238-240). pavāritāya hi bhikkhuniyā atirittaṃ katvā bhuñjituṃ na labbhati.  kappiye ca vatthusmiṃ lolatāpahānāya dhutaṅgasamādānaṃ, na akappiye, sikkhāpadeneva  paṭikkhittattā. ^b^aṭṭheva honti^eb^ bhikkhuniyā saṃkaccikacīvarādīhi saddhiṃ pañcapi  ticīvarasaṅkhameva gacchantīti katvā. ^b^yathāvuttesū^eb^ti bhikkhūnaṃ vuttesu terasasu ticīvarādhiṭṭhānavinayakammābhāvato  ^b^ṭhapetvā tecīvarikaṅgaṃ dvādasa sāmaṇerānaṃ. sattā^eb^ti bhikkhunīnaṃ vuttesu aṭṭhasu  ekaṃ pahāya satta ticīvarādhiṭṭhānavinayakammābhāvato. ``ṭhapetvā tecīvarikaṅga''nti  hi imaṃ anuvattamānameva katvā ^b^``satta sikkhamānasāmaṇerīna''^eb^nti vuttaṃ. ^b^patirūpānī^eb^ti  upāsakabhāvassa anucchavikāni. </p>
              <p>[06] dhutaṅganiddesavaṇṇanā niṭṭhitā. </p>
              <p>[06] iti dutiyaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 3. kammaṭṭhānaggahaṇaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 38^b^.^eb^ ^b^appicchatādīhī^eb^ti ^a^M1.0107^ea^ ^a^V1.0100^ea^ appicchatāsantuṭṭhisallekhapavivekāpacayavīriyārambhādīhi.  ^b^pariyodāte^eb^ti suvisuddhe nirupakkilese. ^b^imasmiṃ sīle^eb^ti yathāvutte  catupārisuddhisīle. ``cittaṃ bhāvaya''nti imameva desanaṃ sandhāyāha ^b^``atisaṅkhepadesitattā''^eb^ti.  ^b^ko samādhī^eb^ti sarūpapucchā. ^b^kenaṭṭhena samādhī^eb^ti kena atthena samādhīti vuccati,  ``samādhī''ti padaṃ kaṃ abhidheyyatthaṃ nissāya pavattanti attho. ^b^katividho^eb^ti pabhedapucchā.</p>
              <p>[03] ``ko samādhī''ti kāmañcāyaṃ sarūpapucchā, vibhāgavantānaṃ pana sarūpavibhāvanaṃ vibhāgadassanamukheneva  hotīti vibhāgo tāva anavasesato dassetabbo. taṃdassane ca ayamādīnavoti dassetuṃ  ^b^``samādhi bahuvidho''^eb^tiādi vuttaṃ. tattha ^b^bahuvidho^eb^ti kusalādivasena anekavidho.  ^b^nānappakārako^eb^ti ālambanamanasikārachandapaṇidhiadhimokkhābhinīhārasaññānānattādinānappakāro.  ^b^na sādheyyā^eb^ti lokiyasamādhissa bhāvanā idha adhippetattho, tañca na sādheyya. jhānavimokkhādīsu  hi samādhiṃ uddharitvā tassa labbhamānehi vibhāgehi vissajjane kariyamāne ^b^jhānavibhaṅgādīsu^eb^  (vibha0 508 ādayo) āgato sabbo samādhipabhedo vissajjetabbo siyā. tathā ca sati  yvāyaṃ lokiyasamādhissa bhāvanāvidhi adhippeto, tassa vissajjanāya okāsova na bhaveyya.  kiñca yenassa tikacatukkajhānikena hīnādibhedabhinnena pavattivibhāgena brahmapārisajjādivasena  navavidho, pañcamajjhānikena vehapphalādivasena dasavidho vā ekādasavidho vā bhavappabhedo  nippajjati. svāssa pavattivibhāgo ayaṃ soti niddhāretvā vuccamāno vikkhepāya siyā,  yathā taṃ avisaye. tenāha ^b^``uttari ca vikkhepāya saṃvatteyyā''^eb^ti. ^b^kusalacittekaggatā^eb^ti  ^b^kusalā^eb^ anavajjasukhavipākalakkhaṇā ^b^cittekaggatā^eb^.</p>
              <p>[03] cittacetasikānaṃ samaṃ avisāravasena sampiṇḍentassa viya ādhānaṃ  ^b^samādhānaṃ^eb^. avisāralakkhaṇo ^a^V1.0101^ea^  hi samādhi, sampiṇḍanaraso ca. sammā avikkhipanavasena ādhānaṃ samādhānaṃ. avikkhepalakkhaṇo  vā hi ^a^M1.0108^ea^ samādhi, vikkhepaviddhaṃsanaraso cāti. svāyaṃ yasmā ekārammaṇe  cittassa ṭhitihetu, tasmā ^b^``ṭhapananti vuttaṃ hotī''^eb^ti āha. tathā hesa ``cittassa  ṭhiti saṇṭhiti avaṭṭhitī''ti (dha0 sa0 15) niddiṭṭho. ekārammaṇaggahaṇañcettha samādhissa  santānaṭṭhitibhāvadassanatthaṃ. tathā hissa ^b^aṭṭhakathāyaṃ^eb^ dīpacciṭṭhiti nidassitā. ^b^ānubhāvenā^eb^ti  balena, paccayabhāvenāti attho. ^b^avikkhipamānā^eb^ti na vikkhipamānā vūpasamamānā.  upasamapaccupaṭṭhāno hi samādhi. etenassa vikkhepapaṭipakkhataṃ dasseti. ^b^avippakiṇṇā^eb^ti  avisaṭā. etena avisāralakkhaṇataṃ.</p>
              <p>[03] sayaṃ na vikkhipati, sampayuttā vā na vikkhipanti etenāti avikkhepo, so lakkhaṇaṃ etassāti  ^b^avikkhepalakkhaṇo^eb^. vikkhepaṃ viddhaṃseti, tathā vā sampajjatīti ^b^vikkhepaviddhaṃsanaraso^eb^.  uddhacce avikampanavasena paccupatiṭṭhati, sampayuttānaṃ vā taṃ paccupaṭṭhapetīti ^b^avikampanapaccupaṭṭhāno.  sukha^eb^nti nirāmisaṃ sukhaṃ daṭṭhabbaṃ. </p>
              <p>[03] 39^b^.^eb^ avikkhepalakkhaṇaṃ nāma samādhissa āveṇiko sabhāvo, na tenassa koci vibhāgo  labbhatīti āha ^b^``avikkhepalakkhaṇena tāva ekavidho''^eb^ti. sampayuttadhamme ārammaṇe appento  viya pavattatīti vitakko ^b^appanā^eb^. tathā hi so ``appanā byappanā''ti (dha0 sa0 7)  niddiṭṭho. tappamukhatāvasena pana sabbasmiṃ mahaggatānuttare jhānadhamme ``appanā''ti ^b^aṭṭhakathā^eb^vohāro.  tathā tassa anuppattiṭṭhānabhūte parittajhāne upacāravohāro. gāmādīnaṃ samīpaṭṭhāne gāmūpacārādisamaññā  viyāti āha ^b^``upacārappanāvasena duvidho''^eb^ti. idha pana samādhivasena veditabbaṃ.  lujjanapalujjanaṭṭhena lokoti vuccati vaṭṭaṃ, tappariyāpannatāya loke niyutto, tattha  vā viditoti ^b^lokiyo^eb^. tattha apariyāpannatāya lokato uttaro uttiṇṇoti ^b^lokuttaro^eb^.  kāmañcettha lokiyasamādhi bhāvetabbabhāvena gayhati, ubhayaṃ pana ekajjhaṃ gahetvā tato  itaraṃ niddhāretuṃ ^b^``lokiyalokuttaravasena duvidho''^eb^ti vuttaṃ. ^b^sappītikanippītikavasenā^eb^ti  saha pītiyā vattatīti sappītiko, pītisampayutto. natthi etassa pītīti nippītiko,  pītivippayutto. tesaṃ vasena. sukhena saha ekuppādādibhāvaṃ gatoti ^b^sukhasahagato^eb^  ^a^M1.0109^ea^, sukhasampayuttoti attho. ^b^upekkhāsahagate^eb^pi eseva nayo. ^b^upekkhā^eb^ti  cettha adukkhamasukhavedanā adhippetā. sā hi sukhadukkhākārapavattiṃ upekkhati majjhattākārasaṇṭhitattā.  sukhasahagata-padena ^a^V1.0102^ea^ cettha sappītiko, nippītikekadeso ca saṅgahito, upekkhāsahagata-padena  pana nippītikekadesovāti ayametesaṃ padānaṃ viseso.</p>
              <p>[03] sabhāvato, paccayato, phalato ca majjhimapaṇītehi nihīno, tesaṃ vā guṇehi parihīnoti  ^b^hīno,^eb^ attano paccayehi padhānabhāvaṃ nīto ^b^paṇīto,^eb^ ubhinnaṃ majjhe bhavo ^b^majjhimo^eb^.  sampayogavasena pavattamānena saha vitakkena savitakko, saha vicārena savicāro, savitakko  ca so savicāro cāti ^b^savitakkasavicāro. ādi^eb^-saddena avitakkavicāramatto, avitakkāvicāro  ca gahito. tattha vicārato uttari vitakkena sampayogābhāvato avitakko ca so vicāramatto  cāti ^b^avitakkavicāramatto^eb^. visesanivattiattho vā ^b^matta^eb^-saddo. savitakkasavicāro  hi samādhi vitakkavisiṭṭhena vicārena savicāro, ayaṃ pana vicāramattena vitakkasaṅkhātavisesarahitena,  tasmā avitakkavicāramatto. atha vā bhāvanāya pahīnattā vitakkābhāvenāyaṃ vicāramatto,  na vicārato aññassa attano sampayuttadhammassa kassaci abhāvāti dassetuṃ avitakka-vacanena  vicāramatta-padaṃ visesetvā vuttaṃ. ubhayarahito ^b^avitakkāvicāro. pītisahagatādivasenā^eb^ti  pītisahagatasukhasahagataupekkhāsahagatavasena. yadettha vattabbaṃ, taṃ sukhasahagataduke vuttanayameva.  paṭipakkhehi samantato khaṇḍitattā ^b^paritto^eb^. parittanti vā appamattakaṃ vuccati,  ayampi appānubhāvatāya paritto viyāti ^b^paritto^eb^. kilesavikkhambhanato, vipulaphalato,  dīghasantānato ca mahantabhāvaṃ gato, mahantehi vā uḷāracchandādīhi gato paṭipannoti ^b^mahaggato^eb^.  ārammaṇakaraṇavasenāpi natthi etassa pamāṇakaradhammā, tesaṃ vā paṭipakkhoti ^b^appamāṇo^eb^.</p>
              <p>[03] paṭipajjati jhānaṃ etāyāti paṭipadā, pubbabhāgabhāvanā. dukkhā kicchā paṭipadā etassāti  ^b^dukkhāpaṭipado^eb^. pakatipaññāya abhivisiṭṭhattā abhiññā nāma appanāvahā bhāvanāpaññā,  dandhā mandā abhiññā etassāti ^b^dandhābhiñño^eb^. dukkhāpaṭipado ca so dandhābhiñño  cāti ^b^dukkhāpaṭipadādandhābhiñño^eb^ ^a^M1.0110^ea^, samādhi. tadādivasena. ^b^catujhānaṅgavasenā^eb^ti  catunnaṃ jhānānaṃ aṅgabhāvavasena, catukkanayavasena cetaṃ vuttaṃ. ^b^hānabhāgiyādivasenā^eb^ti  hānakoṭṭhāsikādivasena. </p>
            </h4>
          </h3>
          <h3>
            <h3n> samādhiekakadukavaṇṇanā</h3n>
            <h4>
              <h4n> </h4n>
              <p>[03] ^b^channaṃ^eb^ ^a^V1.0103^ea^ ^b^anussatiṭṭhānāna^eb^nti buddhānussatiādīnaṃ channaṃ anussatikammaṭṭhānānaṃ. ^b^imesaṃ  vasenā^eb^ti imesaṃ dasannaṃ kammaṭṭhānānaṃ vasena. ``pubbabhāge ekaggatā''ti iminā  appanāya upakārakanānāvajjanupacārassapi saṅgaho daṭṭhabbo, na ekāvajjanasseva. ^b^appanāsamādhīna^eb^nti  upakattabbaupakārakasambandhe sāmivacanaṃ ``purisassa attho''tiādīsu viya. ^b^parikamma^eb^nti  gotrabhu. aparitto samādhīti dassetuṃ ^b^``paṭhamassa jhānassā''^eb^tiādi vuttaṃ.</p>
              <p>[03] ^b^tīsu bhūmīsū^eb^ti kāmarūpārūpabhūmīsu. kusalacittekaggatāya adhippetattā ^b^``ariyamaggasampayuttā''^eb^ti  vuttaṃ. ^b^siyā sappītiko, siyā nippītiko^eb^ti aniyamavacanaṃ upacārasamādhisāmaññena  sabbesampi vā jhānānaṃ nānāvajjanavīthiyaṃ upacārasamādhi siyā sappītiko, siyā nippītiko.  ekāvajjanavīthiyaṃ pana ādito dukatikajjhānānaṃ upacārasamādhi sappītikova, itaresaṃ  nippītikova, visabhāgavedanassa cittassa āsevanapaccayatābhāvato, ekavīthiyaṃ vedanāparivattanābhāvato  ca. ^b^siyā sukhasahagato, siyā upekkhāsahagato^eb^ti etthāpi vuttanayeneva attho veditabbo.  tattha pana ``dukatikajjhānāna''nti vuttaṃ, idha ``tikacatukkajjhānāna''nti vattabbaṃ. </p>
            </h4>
          </h3>
          <h3>
            <h3n> samādhitikavaṇṇanā</h3n>
            <h4>
              <h4n> </h4n>
              <p>[03] ^b^paṭiladdhamatto^eb^ti adhigatamatto anāsevito abahulīkato. so hi paridubbalabhāvena hīno  hoti. ^b^nātisubhāvito^eb^ti ativiya paguṇabhāvaṃ apāpito. ^b^subhāvito^eb^ti suṭṭhu  bhāvito sammadeva paguṇataṃ upanīto. tenāha ^b^``vasippatto''^eb^ti. chandādīnaṃ hīnatādivasenāpi  imesaṃ hīnāditā veditabbā. tathā hi uḷārapuññaphalakāmatāvasena pavattito ^b^hīno,^eb^  lokiyābhiññāsampādanāya pavattito ^b^majjhimo,^eb^ vivekakāmatāya ariyabhāve ṭhitena  pavattito ^b^paṇīto^eb^ ^a^M1.0111^ea^. attahitāya bhavasampattiatthaṃ pavattito vā ^b^hīno,^eb^  kevalaṃ alobhajjhāsayena pavattito ^b^majjhimo,^eb^ parahitāya pavattito ^b^paṇīto^eb^. vaṭṭajjhāsayena  vā pavattito ^b^hīno,^eb^ vivekajjhāsayena pavattito ^b^majjhimo,^eb^ vivaṭṭajjhāsayena lokuttarapādakatthaṃ  pavattito ^b^paṇīto^eb^.</p>
              <p>[03] ^b^saddhiṃ upacārasamādhinā^eb^ti sabbesampi jhānānaṃ upacārasamādhinā saha. ^b^vitakkamatteyeva  ādīnavaṃ^eb^ ^a^V1.0104^ea^ ^b^disvā^eb^ti vitakkeyeva oḷārikato upaṭṭhahante ``cittassa khobhakaradhammo aya''nti  ādīnavaṃ disvā vicārañca santato manasi karitvā. tenāha ^b^``vicāre adisvā''^eb^ti.  ^b^taṃ sandhāyā^eb^ti taṃ evaṃ paṭiladdhaṃ samādhiṃ sandhāya. ^b^etaṃ^eb^ ``avitakkavicāramatto  samādhī''ti dutiyapadaṃ ^b^vuttaṃ. tīsū^eb^ti ādito tīsu.</p>
              <p>[03] ^b^tesvevā^eb^ti tesu eva catukkapañcakanayesu. ^b^tatiye catutthe^eb^ti catukkanaye tatiye,  pañcakanaye catuttheti yojetabbaṃ. ^b^avasāne^eb^ti dvīsupi nayesu pariyosānajjhāne.  yathākkamaṃ catutthe, pañcame vā. ^b^pītisukhasahagato vā^eb^ti etthāpi heṭṭhā vuttanayeneva  attho veditabbo. ettha ca satipi pītisahagatassāpi samādhissa sukhasahagatatte tīṇipi  padāni asaṅkarato dassetuṃ nippītikasukhato sappītikasukhassa visesadassanatthaṃ satthu pītitikadesanāti  nippītikasseva sukhassa vasena sukhasahagato samādhi gahitoti daṭṭhabbo.</p>
              <p>[03] ^b^upacārabhūmiya^eb^nti upacārajjhānasampayuttacittuppāde. cittuppādo hi sahajātadhammānaṃ  uppattiṭṭhānatāya ``bhūmī''ti vuccati ``sukhabhūmiyaṃ kāmāvacare''tiādīsu (dha0  sa0 988) viya. ^b^paritto samādhi^eb^ kāmāvacarabhāvato. </p>
            </h4>
          </h3>
          <h3>
            <h3n> samādhicatukkavaṇṇanā</h3n>
            <h4>
              <h4n> </h4n>
              <p>[03] ^b^paṭhamasamannāhāro^eb^ bhāvanaṃ ārabhantassa ``pathavī pathavī''tiādinā kammaṭṭhāne paṭhamābhiniveso.  ^b^tassa tassa jhānassa upacāra^eb^nti nīvaraṇavitakkavicāranikantiādīnaṃ vūpasame thirabhūtaṃ  kāmāvacarajjhānaṃ. ``yāva appanā''ti iminā pubbabhāgapaññāya eva abhiññābhāvo vutto  viya dissatīti vadanti ^a^M1.0112^ea^. appanāpaññā pana ^b^abhiññāva^eb^. yadaggena hi pubbabhāgapaññāya  dandhasīghatā, tadaggena appanāpaññāyapīti. ^b^samudācāragahaṇatāyā^eb^ti samudācārassa gahaṇabhāvena,  pavattibāhullatoti attho. ^b^asukhāsevanā^eb^ti kasirabhāvanā.</p>
              <p>[03] ^b^palibodhupacchedādīnī^eb^ti ^b^ādi^eb^-saddena bhāvanāvidhānāparihāpanādiṃ saṅgaṇhāti. ^b^asappāyasevī^eb^ti  upacārādhigamato pubbe asappāyasevitāya ^b^dukkhā paṭipadā^eb^. pacchā asappāyasevitāya  ^b^dandhā abhiññā hoti. sappāyasevino^eb^ti etthāpi eseva nayo. ^b^pubbabhāge^eb^ti  upacārajjhānādhigamato ^a^V1.0105^ea^ orabhāge. ^b^aparabhāge^eb^ti tato uddhaṃ. ^b^tassa vomissakatā^eb^ti  yo pubbabhāge asappāyaṃ sevitvā aparabhāge sappāyasevī, tassa dukkhā paṭipadā khippābhiññā.  itarassa sukhā paṭipadā dandhābhiññā hoti. evaṃ paṭhamacatutthānaṃ vomissakatāya dutiyatatiyāti  attho. akatapalibodhupacchedassa saparipanthatāya paṭipadā dukkhā hoti, itarassa sukhā.  asampāditāppanākosallassa ñāṇassa avisadatāya ^b^dandhā abhiññā hoti,^eb^ visadatāya  ^b^khippā abhiññā^eb^. </p>
              <p>[01] ^b^taṇhāavijjāvasenā^eb^ti taṇhāavijjānaṃ abhibhavānabhibhavavasena. ^b^samathavipassanādhikāravasenā^eb^ti  samathavipassanāsu asato, sato ca adhikārassa vasena. taṇhāya samādhissa ujupaṭipakkhattā  sā samathapaṭipadāya paripanthinīti āha ^b^``taṇhābhibhūtassa hi dukkhā paṭipadā hotī''^eb^ti.  abhibhavo cassā itarakilesehi adhikatāya ^b^anabhibhūtassa^eb^ taṇhāyāti adhikārato veditabbaṃ.  tathā avijjā paññāya ujupaṭipakkhāti tadabhibhūtassa dandhābhiññatā vuttā. ^b^akatādhikāro^eb^ti  bhavantare akataparicayo yathā paguṇaṃ katvā vissaṭṭhagantho appamattakena payogena suppavatti  vācuggatova hoti, evaṃ pubbe kataparicayassa bhāvanā appakasireneva ijjhatīti āha ^b^``katādhikārassa  sukhā''^eb^ti. svāyaṃ akato, kato ca adhikāro samathanissito paṭipadāyaṃ vutto  samādhippadhānattā paṭipadāya. vipassanānissito abhiññāyaṃ ñāṇappadhānattā appanāya.  ^b^kilesindriyavasenā^eb^ti tikkhātikkhānaṃ kilesindriyānaṃ vasena. tenāha ^b^``tibbakilesassā''^eb^tiādi  ^a^M1.0113^ea^. tattha ^b^kilesā^eb^ kāmacchandādayo, ^b^indriyāni^eb^ saddhādīni.</p>
              <p>[03] yathāvuttā paṭipadābhiññā puggalādhiṭṭhānāti dhammaniddesampi puggalādhiṭṭhānamukhena dassetuṃ  ^b^``yo puggalo''^eb^tiādi vuttaṃ. ^b^appaguṇo^eb^ti na subhāvito vasībhāvaṃ apāpito.  tenāha ^b^``uparijhānassa paccayo bhavituṃ na sakkotī''^eb^ti. ^b^ayaṃ paritto^eb^ti ayaṃ samādhi  appānubhāvatāya paritto. ^b^avaḍḍhite^eb^ti ekaṅguladvaṅgulamattampi na vaḍḍhite yathāupaṭṭhite  ārammaṇe. ekaṅgulamattampi hi vaḍḍhitaṃ appamāṇamevāti vadanti. ``paguṇo subhāvito''ti  vatvā ``uparijhānassa paccayo bhavituṃ sakkotī''ti iminā yathā paguṇopi uparijhānassa  paccayo bhavituṃ asakkonto samādhi parittoyeva hoti, na appamāṇo, evaṃ ñāṇuttarassa  ekāsaneneva uparijhānanibbattanenāti subhāvitopi uparijhānassa paccayabhāvasaṅkhātāya subhāvitakiccasiddhiyā  ^b^``appamāṇo''^eb^tveva vuccati. apare pana sace subhāvito paguṇo  vasībhāvaṃ patto ^a^V1.0106^ea^  uparijhānassa paccayo ahontopi appamāṇo eva, pamāṇakarānaṃ rāgādipaṭipakkhānaṃ suvidūrabhāvatoti  vadanti. ^b^vuttalakkhaṇavomissatāyā^eb^ti yo appaguṇo uparijhānassa paccayo bhavituṃ na sakkoti,  vaḍḍhite ārammaṇe pavatto, ayaṃ paritto appamāṇārammaṇo. yo pana paguṇo uparijhānassa  paccayo bhavituṃ sakkoti, avaḍḍhite ārammaṇe pavatto, ayaṃ appamāṇo parittārammaṇoti  evaṃ paṭhamacatutthasamādhīnaṃ vuttalakkhaṇassa vomissakabhāvena dutiyatatiyasamādhisaṅgāhako  vomissakanayo veditabbo.</p>
              <p>[03] ^b^tato^eb^ti tato paṭhamajjhānato uddhaṃ. ^b^virattapītika^eb^nti atikkantapītikaṃ vā jigucchitapītikaṃ  vā. avayavo samudāyassa aṅganti vuccati, ``senaṅgaṃ rathaṅga''ntiādīsu viyāti āha  ^b^``catunnaṃ jhānānaṃ aṅgabhūtā cattāro samādhī''^eb^ti.</p>
              <p>[03] hānaṃ bhajatīti ^b^hānabhāgiyo,^eb^ hānabhāgo vā etassa atthīti ^b^hānabhāgiyo,^eb^ parihānakoṭṭhāsikoti  attho. ālayassa apekkhāya apariccajanato ṭhitiṃ bhajatīti ^b^ṭhitibhāgiyo^eb^. visesaṃ  bhajatīti ^b^visesabhāgiyo. paccanīkasamudācāravasenā^eb^ti tassa tassa ^a^M1.0114^ea^  jhānassa paccanīkānaṃ nīvaraṇavitakkavicārādīnaṃ pavattivasena. ^b^tadanudhammatāyā^eb^ti tadanurūpabhūtāya  satiyā. ^b^saṇṭhānavasenā^eb^ti saṇṭhahanavasena patiṭṭhānavasena. ``sā pana tadassādasaṅkhātā,  tadassādasampayuttakkhandhasaṅkhātā vā micchāsatī''ti ^b^sammohavinodaniyaṃ^eb^ (vibha0 aṭṭha0  799) vuttaṃ. tattha sāpekkhassa upari visesaṃ nibbattetuṃ asakkuṇeyyattā avigatanikantikā  taṃtaṃpariharaṇasatītipi vattuṃ vaṭṭati. evañca katvā ``satiyā vā nikantiyā vā''ti  vikappavacanañca yuttaṃ hoti. ^b^visesādhigamavasenā^eb^ti visesādhigamassa paccayabhāvavasena,  visesaṃ vā adhigacchati etenāti visesādhigamo, tassa vasena. ^b^nibbidāsahagatasaññāmanasikārasamudācāravasenā^eb^ti  ādīnavadassanapubbaṅgamanibbindanañāṇasampayuttasaññāya ca ābhogassa ca pavattivasena. ^b^nibbedhabhāgiyatā^eb^ti  saccānaṃ nibbijjhanapakkhikatā vipassanāya saṃvattatīti attho.</p>
              <p>[03] ^b^kāmasahagatā^eb^ti kāmārammaṇā, kāmasaññāhi vā vokiṇṇā. ^b^avitakkasahagatā^eb^ti  ``kathaṃ nu kho me avitakkaṃ jhānaṃ bhaveyyā''ti evaṃ avitakkārammaṇā avitakkavisayā.  kāmañcāyaṃ ``paṭhamassa jhānassā''tiādiko pāṭho paññāvasena āgato, samādhissāpi  panettha saṅgaho ^a^V1.0107^ea^ atthevāti udāharaṇassa sātthakataṃ dassetuṃ ^b^``tāya pana paññāya sampayuttā  samādhīpi cattāro hontī''^eb^ti tesaṃ vasena evaṃ vuttanti attho.</p>
              <p>[03] bhāvanāmayassa samādhissa idhādhippetattā upacārekaggatā ^b^``kāmāvacaro samādhī''^eb^ti vuttaṃ.  ^b^adhipatiṃ karitvā^eb^ti ``chandavato ce samādhi hoti, mayhampi evaṃ hotī''ti chandaṃ  adhipatiṃ, chandaṃ dhuraṃ jeṭṭhakaṃ pubbaṅgamaṃ katvā. ^b^labhati samādhi^eb^nti evaṃ yaṃ  samādhiṃ labhati, ^b^ayaṃ vuccati chandasamādhi,^eb^ chandādhipatisamādhīti attho. evaṃ vīriyasamādhiādayopi  veditabbā.</p>
              <p>[03] ^b^catukkabhede^eb^ti catukkavasena samādhippabhedaniddese. aññattha sampayogavasena vicārena  saha vattamāno vitakko pañcakanaye dutiyajjhāne viyojitopi na suṭṭhu viyojitoti,  tena saddhiṃyeva vicārasamatikkamaṃ dassetuṃ vuttaṃ ^b^``vitakkavicārātikkamena tatiya''^eb^nti.  dvidhā ^a^M1.0115^ea^ bhinditvā catukkabhede vuttaṃ dutiyaṃ jhānanti yojanā. ^b^pañcajhānaṅgavasenā^eb^ti  pañcannaṃ jhānānaṃ aṅgabhāvavasena samādhissa pañcavidhatā veditabbā. </p>
              <p>[03] 40^b^.^eb^ ^b^vibhaṅge^eb^ti ñāṇavibhaṅge. tattha hi ``jhānavimokkhasamādhisamāpattīnaṃ saṃkilesavodāna''nti,  ettha ^b^``saṃkilesa''^eb^ntiādi vuttaṃ. tattha ^b^hānabhāgiyo dhammo^eb^ti apaguṇehi  paṭhamajjhānādīhi vuṭṭhitassa saññāmanasikārānaṃ kāmādianupakkhandanaṃ. ^b^visesabhāgiyo  dhammo^eb^ti paguṇehi paṭhamajjhānādīhi vuṭṭhitassa saññāmanasikārānaṃ dutiyajjhānādianupakkhandanaṃ.  tenāha ^b^``paṭhamassa jhānassa lābhi''^eb^ntiādi. tassattho (vibha0 aṭṭha0 828) -- apaguṇassa  paṭhamassa jhānassa lābhīnaṃ tato vuṭṭhitaṃ ārammaṇavasena kāmasahagatā hutvā ^b^saññāmanasikārā  samudācaranti^eb^ codenti tudanti, tassa kāmānupakkhandānaṃ saññāmanasikārānaṃ vasena  sā paṭhamajjhānapaññā hāyati, tasmā ^b^hānabhāginī paññā. avitakkasahagatā^eb^ti avitakkaṃ  dutiyaṃ jhānaṃ santato paṇītato manasi karoto ārammaṇavasena ^b^avitakkasahagatā samudācaranti^eb^  paguṇapaṭhamajjhānato vuṭṭhitaṃ dutiyajjhānādhigamatthāya codenti tudanti, tassa dutiyajjhānānupakkhandānaṃ  saññāmanasikārānaṃ vasena paṭhamajjhānapaññā visesabhūtassa dutiyajjhānassa uppattiyā padaṭṭhānatāya  ^b^visesabhāginī paññā^eb^. taṃsampayutto samādhi idhādhippeto. ^b^iminā nayenā^eb^ti  iminā paṭhamajjhāne vuttena vidhinā dutiyajjhānādīsupi hānabhāgiyadhammo, visesabhāgiyadhammo  ca veditabbo. </p>
            </h4>
          </h3>
          <h3>
            <h3n> dasapalibodhavaṇṇanā </h3n>
            <h4>
              <h4n> </h4n>
              <p>[03] 41^b^.^eb^ ^b^ariyamaggasampayutto^eb^ti ^a^V1.0108^ea^ lokuttarāppamāṇāpariyāpannaggahaṇena lokiyehi asādhāraṇato,  sappītikādiggahaṇena sādhāraṇato ca ariyamaggasampayutto ^b^samādhi vutto. bhāvito  hoti^eb^ saññāya sampayuttattā. ^b^ta^eb^nti ariyamaggasamādhiṃ. ^b^visu^eb^nti paññābhāvanāya  visuṃ katvā ^b^na vadāma^eb^.</p>
              <p>[03] kammaṭṭhānabhāvanaṃ ^a^M1.0116^ea^ paribundheti uparodheti pavattituṃ na detīti ^b^palibodho^eb^  ra-kārassa la-kāraṃ katvā, paripanthoti attho. ^b^upacchinditvā^eb^ti samāpanena, saṅgahaṇena  vā uparundhitvā, apalibodhaṃ katvāti attho.</p>
              <p>[03] āvasanti etthāti ^b^āvāso^eb^. paricchedavasena veṇiyati dissatīti pariveṇaṃ. vihāre  bhikkhūnaṃ taṃ taṃ vasanaṭṭhānaṃ. ^b^svāyaṃ^eb^ āvāso. ^b^navakammādīsū^eb^ti ^b^ādi^eb^-saddena  āvāsassa tadaññaṃ abhivuddhikāraṇaṃ saṅgaṇhāti. ^b^kāraṇenā^eb^ti ``chāyūdakasampannaṃ sulabhabhikkha''ntiādinā  kāraṇena. ^b^apekkhavā^eb^ti sālayo.</p>
              <p>[03] ^b^tatrā^eb^ti tasmiṃ palibodhābhāve. ^b^pācīnakhaṇḍarāji^eb^nti puratthimadisāyaṃ pabbatakhaṇḍānaṃ  antare vanarājiṭṭhānaṃ. ``nāmā''ti iminā tassa padesassa ayaṃ samaññāti dasseti.  ^b^paṭisāmitamevā^eb^ti niccakālaṃ paṭisāmetvāva vihārato nikkhamāmīti dasseti.  ^b^dhātunidhānaṭṭhāna^eb^nti kāyabandhanadhammakaraṇanhānasāṭikākkhakadhātusaṅkhātānaṃ paribhogasarīradhātūnaṃ  nidahitaṭṭhānaṃ. īdisassa ayaṃ thero viya alaggacittassa. etena ``bhikkhunā nāma āvāse  evarūpena bhavitabba''nti ovādo dinno hoti. ito paresupi vatthūsu eseva nayo.</p>
              <p>[03] ^b^kula^eb^nti kulaggahaṇena kulamanussānaṃ gahaṇaṃ gāmaggahaṇena gāmavāsīnaṃ viya. ^b^upaṭṭhākakulampī^eb^ti  ^b^pi^eb^-saddena pageva ñātikulanti dasseti. ^b^uddesattha^eb^nti uddisāpanatthaṃ, pāṭhaṃ uddisāpetvā  sajjhāyitunti attho. ^b^idhevā^eb^ti imasmiṃyeva padese, yattha katthaci vihāreti attho.  ^b^taṃ vihāra^eb^nti taṃ koraṇḍakavihāraṃ.</p>
              <p>[03] ^b^upagato^eb^ti ^a^V1.0109^ea^ vassaṃ upagato. ^b^sadā^eb^ti gatakālato pabhuti visesato pavāritadivasato paṭṭhāya  sabbadā divase divase. ^b^paridevamānā^eb^ti taṃtaṃvilapanavasena vividhaṃ paridevantī.  ^b^sabbaṃ pavatti^eb^nti attanā tattha diṭṭhakālato paṭṭhāya pacchā samāgamapariyosānaṃ daharassa  sabbaṃ pavattiṃ.</p>
              <p>[03] ^b^kāyasakkhi^eb^nti ^a^M1.0117^ea^ ``passa ima''nti mukhapaṭiggāhakaṃ katvā. ^b^rathavinītapaṭipada^eb^nti  dasakathāvatthukittanapubbikaṃ rathavinītūpamāhi vibhāvitaṃ ^b^rathavinītasutte^eb^ (ma0 ni0  1.252) āgataṃ sattavisuddhipaṭipadaṃ. ^b^nālakapaṭipada^eb^nti ``moneyyaṃ te upaññissa''ntiādinā  (su0 ni0 706) satthārā ^b^nālakattherassa^eb^ desitapaṭipadaṃ. ^b^tuvaṭakapaṭipada^eb^nti ``mūlaṃ  papañcasaṅkhāyā''tiādinā (su0 ni0 922) bhagavatā desitapaṭipadaṃ. tattha hi yathākkamaṃ -- </p>
              <p>[21] ``na munī gāmamāgamma, kulesu sahasā care. </p>
              <p>[22] ghāsesanaṃ chinnakatho, na vācaṃ payutaṃ bhaṇe''.. (su0 ni0 716). </p>
              <p>[22] ``gāme ca nābhisajjeyya, lābhakamyā janaṃ na lapayeyyā''ti.. (su0 ni0 935) -- </p>
              <p>[25] evamādikā paramappicchakathā āgatā. ^b^catupaccayasantosabhāvanārāmatādīpaka^eb^nti cīvarādīsu  catūsu paccayesu santosassa, bhāvanārāmatāya ca pakāsakaṃ.</p>
              <p>[03] labbhatīti ^b^lābho^eb^. tenāha ^b^``cattāro paccayā''^eb^ti. ^b^mahāparivāre^eb^ti vipulaparivāre.  piṇḍapātaṃ tāva dentā buddhapūjāpattacīvarādīni tassa parivārāni katvā denti, tathā  cīvarādidānepi. ^b^bāhullikapiṇḍapātikā^eb^ti piṇḍapātikā hutvā paccayabāhullikā.  ^b^vadantī^eb^ti purimadivase bhikkhāya āhiṇḍanakāle yathāsutaṃ vadanti. ^b^niccabyāvaṭo^eb^  upāsakādīnaṃ saṅgaṇhane.</p>
              <p>[03] ^b^tassā^eb^ti gaṇassa. ^b^so^eb^ti gaṇapalibodho. ^b^eva^eb^nti idāni vuccamānākārena gaṇavācakassa  pariyesanampi lahukameva icchitabbanti āha ^b^``yojanato paraṃ agantvā''^eb^ti. ^b^attano  kamma^eb^nti samaṇadhammamāha.</p>
              <p>[03] ^b^katākate^eb^ti ^a^V1.0110^ea^ kate ca akate ca kamme jānanavasena ^b^ussukkaṃ āpajjitabbaṃ, katākate^eb^ti  vā appake ca mahante ca kate, yathā ``phalāphale''ti. sace bahuṃ avasiṭṭhanti sambandho.  ^b^bhārahārā^eb^ saṅghakiccapariṇāyakā.</p>
              <p>[03] ^b^pabbajjāpekkho^eb^ti ^a^M1.0118^ea^ sīhaḷadīpe kira kuladārakānaṃ pabbajjā āvāhavivāhasadisā,  tasmā taṃ paricchinnadivasaṃ atikkametuṃ na sakkā. ^b^``sace taṃ alabhanto na sakkoti  adhivāsetu''^eb^ntiādinā samāpanena palibodhupacchedo vutto, byatirekato pana ``sace  taṃ alabhanto sakkoti adhivāsetuṃ, araññaṃ pavisitvā samaṇadhammova kātabbo''ti ayamattho  dassitoti saṅgahaṇena palibodhupacchedo veditabbo. esa nayo sesesupi.</p>
              <p>[03] ^b^tathā^eb^ti yathā upajjhāyo gilāno yāvajīvaṃ upaṭṭhātabbo, tathā upasampāditāntevāsiko  attano kammavācaṃ vatvā upasampādito.</p>
              <p>[03] ^b^yo koci rogo^eb^ti mūlabhūto, anubandho vā attano uppanno. ^b^anamatagge^eb^ti  anu anu amatagge anādimati.</p>
              <p>[03] ``gantho''ti iminā ganthapalibodho idha vuttoti āha ^b^``pariyattiharaṇa''^eb^nti. ^b^sajjhāyādīhī^eb^ti  sajjhāyadhāraṇaparicayapucchādīhi. ^b^itarassā^eb^ti abyāvaṭassa. yassa ganthadhuraṃ vissajjetvā  ṭhitassāpi gantho vattateva, na tassa gantho palibodho. yathā tamhi tamhi vatthumhi āgatattherānaṃ,  nāpi sabbena sabbaṃ aganthapasutassa. ^b^majjhimapaṇṇāsako āgacchati,^eb^ suttapadesānaṃ vārānañca  sadisatāya byāmuyhanato. ^b^puna na olokessāmī^eb^ti kammaṭṭhānaṃ gahetvā ganthadhuraṃ  vissajjemīti attho.</p>
              <p>[03] ^b^gāmavāsikattherehī^eb^ti anurādhapuravāsīhi. ^b^anuggahetvā^eb^ti aggahetvā tattha paricayaṃ  akatvā. ^b^pañcanikāyamaṇḍale^eb^ti dīghāgamādike pañcapi nikāye sikkhitaparisāya.  ^b^parivattessāmī^eb^ti vaṇṇayissāmi. ^b^suvaṇṇabheri^eb^nti seṭṭhabheriṃ. ^b^katamācariyānaṃ  uggaho^eb^ti katamesaṃ ācariyānaṃ uggaho, kena parivattīyatīti adhippāyo. ^b^ācariyamaggo^eb^ti  ācariyānaṃ kathāmaggo. ^b^attano ācariyāna^eb^nti attano kathetuṃ yuttānaṃ ācariyānaṃ.  suvinicchitā sabbā tipiṭakapariyatti ^a^V1.0111^ea^ etasmiṃ atthīti ^b^sabbapariyattiko,^eb^ tepiṭakoti  attho. pīṭhe nisinno tato otaritvā bhūmiyaṃ ^b^taṭṭikāya nisīditvā. gatakassā^eb^ti  paṭipattigamanena gatassa diṭṭhasaccassa. ^b^cīvaraṃ pārupitvā^eb^ti ācariyassa apacitidassanatthaṃ  ^a^M1.0119^ea^ parimaṇḍalaṃ cīvaraṃ pārupitvā. sāṭheyyābhāvato ^b^uju^eb^. kāraṇākāraṇassa  ājānanato ^b^ājānīyo^eb^.</p>
              <p>[03] ^b^pothujjanikā^eb^ti puthujjane bhavā. ^b^dupparihārā^eb^ bahuparissayatāya. tathā hissā  ^b^uttānaseyyakadārako, taruṇasassa^eb^ñca nidassitaṃ. ^b^vipassanāya palibodho^eb^ samathayānikassa,  na vipassanāyānikassa. yebhuyyena hi jhānalābhī samathayānikova hoti vipassanāsukhato.  ^b^itarenā^eb^ti samathatthikena. ^b^avasesā^eb^ nava palibodhā. </p>
            </h4>
          </h3>
          <h3>
            <h3n> kammaṭṭhānadāyakavaṇṇanā </h3n>
            <h4>
              <h4n> </h4n>
              <p>[03] 42^b^.^eb^ kammaṭṭhāne niyutto kammaṭṭhāniko, bhāvanamanuyuñjanto. tena ^b^kammaṭṭhānikena.  paricchinditvā^eb^ti ``imasmiṃ vihāre sabbe bhikkhū''ti evaṃ paricchinditvā.  ^b^sahavāsīnaṃ^eb^ bhikkhūnaṃ. ^b^muducittata^eb^nti attani muducittataṃ ^b^janeti,^eb^ ayañca  sahavāsīnaṃ cittamaddavajananādiattho ``manussānaṃ piyo hotī''tiādinayappavattena ^b^mettānisaṃsasuttena^eb^  (a0 ni0  11.15; paṭi0 ma0 2.22; mi0 pa0 4.4.6) dīpetabbo. ^b^anolīnavuttiko  hoti^eb^ sammāpaṭipattiyaṃ. ^b^dibbānipi ārammaṇāni^eb^ pageva itarāni. ^b^sabbattha^eb^ sabbasmiṃ  samaṇakaraṇīye, sabbasmiṃ vā kammaṭṭhānānuyoge. pubbāsevanavasena ^b^atthayitabbaṃ^eb^.  yogassa bhāvanāya anuyuñjanaṃ yogānuyogo, tadeva karaṇīyaṭṭhena kammaṃ, tassa ^b^yogānuyogakammassa  ṭhānaṃ^eb^ nipphattihetu.</p>
              <p>[03] ^b^niccaṃ pariharitabbattā^eb^ti sabbatthakakammaṭṭhānaṃ viya ekadāva ananuyuñjitvā sabbakālaṃ  pariharaṇīyattā anuyuñjitabbattā. ^b^evamādiguṇasamannāgata^eb^nti piyabhāvādīhi guṇehi  sampannaṃ. kalyāṇamitto hi saddhāsampanno hoti sīlasampanno sutasampanno cāgasampanno  vīriyasampanno satisampanno samādhisampanno paññāsampanno. tattha saddhāsampattiyā saddahati  tathāgatassa bodhiṃ, kammaphalañca, tena sammāsambodhiyā hetubhūtaṃ sattesu hitesitaṃ na  pariccajati. sīlasampattiyā sattānaṃ piyo hoti garu bhāvanīyo codako pāpagarahī vattā  vacanakkhamo, sutasampattiyā saccapaṭiccasamuppādādipaṭisaṃyuttānaṃ gambhīrānaṃ kathānaṃ  kattā hoti, cāgasampattiyā appiccho hoti ^a^V1.0112^ea^ santuṭṭho pavivitto asaṃsaṭṭho, vīriyasampattiyā  āraddhavīriyo hoti attahitaparahitapaṭipattiyaṃ, satisampattiyā ^a^M1.0120^ea^ upaṭṭhitassati  hoti, samādhisampattiyā avikkhitto samāhitacitto, paññāsampattiyā aviparītaṃ pajānāti.  so satiyā kusalākusalānaṃ dhammānaṃ gatiyo samannesamāno paññāya sattānaṃ hitāhitaṃ  yathābhūtaṃ jānitvā samādhinā tattha ekaggacitto hutvā vīriyena satte ahitaṃ nisedhetvā  hite niyojeti. tena vuttaṃ ``piyo...pe0... niyojakoti evamādiguṇasamannāgata''nti.</p>
              <p>[03] taṃ pana kalyāṇamittaṃ paramukkaṃsagataṃ dassetuṃ ^b^``mamaṃ hī''^eb^tiādi vuttaṃ. ^b^kārakabhāvaṃ^eb^  yogakammassa. ^b^pakāseti^eb^ attānaṃ paṭipattiyā amoghabhāvadassanena samuttejanāya, sampahaṃsanāya  ca, nanu kathesi paveṇipālanatthanti adhippāyo. ^b^evarūpo^eb^ti pesalo hutvā bahussuto.  ^b^tantidharo^eb^ti suttadharo tattha kehicipi asaṃhīro. ^b^vaṃsānurakkhako^eb^ti buddhānubuddhavaṃsassa  anurakkhako. ^b^paveṇipālako^eb^ti paveṇiyā ācariyuggahaṇassa anupālako. ^b^ācariyamatiko^eb^ti  ācariyamatiyaṃ niyutto tassā anativattanato. na attanomatiṃ pakāseti kathetīti  ^b^na attanomatiko,^eb^ attano matiṃ paggayha vattā na hotīti attho.</p>
              <p>[03] ``pubbe vuttakhīṇāsavādayo''tiādi ekaccakhīṇāsavato bahussutova kammaṭṭhānadāne seyyoti  dassanatthaṃ āraddhaṃ. tattha ^b^pubbe vuttakhīṇāsavādayo^eb^ti ``yaṃ kammaṭṭhānaṃ gahetukāmo''tiādinā  vuttakhīṇāsavādikā. ^b^uggahaparipucchānaṃ visodhitattā^eb^ti uggahetabbato ``uggaho''ti  laddhanāmāya kammaṭṭhānupakārāya pāḷiyā, tadatthaṃ paripucchanato ``paripucchā''ti laddhasamaññāya  atthasaṃvaṇṇanāya ca visesato sodhitattā niggumbaṃ nijjaṭaṃ katvā gahitattā. ^b^ito  cito ca suttañca kāraṇañca sallakkhetvā^eb^ti pañcasupi nikāyesu ito cito ca tassa  tassa kammaṭṭhānassa anurūpaṃ suttapadañceva suttānugataṃ yuttiñca suṭṭhu upalakkhetvā. ^b^sappāyāsappāyaṃ  yojetvā^eb^ti yassa kammaṭṭhānaṃ ācikkhati, tassa upakārānupakāraṃ yuttiṃ magganena yojetvā,  samādāya vā sammadeva hadaye ṭhapetvāti attho. ^b^mahāmaggaṃ dassento^eb^ti kammaṭṭhānavidhiṃ  mahāmaggaṃ katvā dassento.</p>
              <p>[03] ^b^sabbatthā^eb^ti ^a^M1.0121^ea^ tattha tattha vihāre. ^b^vattapaṭipattiṃ kurumānenā^eb^ti  paviṭṭhakāle āgantukavattaṃ, nikkhamanakāle gamikavattanti yathārahaṃ taṃ taṃ vattaṃ pūrentena.  ^b^sabbapārihāriyatela^eb^nti sabbesaṃ aṅgānaṃ ^a^V1.0113^ea^, sabbesaṃ vā bhikkhūnaṃ atthāya pariharitabbatelaṃ.  ^b^ṭhapemī^eb^ti anujānāpanaṃ. yaṃ taṃ sammāvattaṃ paññattanti sambandho. ekadivasaṃ sāyaṃ  vissajjitenāpīti yojanā. ^b^ārocetabbaṃ āgamanakāraṇaṃ. sappāyavelā^eb^ sarīracittānaṃ  kallasamayo. </p>
            </h4>
          </h3>
          <h3>
            <h3n> cariyāvaṇṇanā </h3n>
            <h4>
              <h4n> </h4n>
              <p>[03] 43^b^.^eb^ santāne rāgassa ussannabhāvena caraṇaṃ pavatti ^b^rāgacariyā,^eb^ sā sassatāsayādayo viya  daṭṭhabbā. tathā ^b^dosacariyā^eb^dayo. saṃsaggo sampayogārahavasena veditabbo, yathā ``rāgamohacariyā  dosamohacariyā''tiādi. ^b^sannipāto^eb^ ekasantatipariyāpannatāvasena, yathā ``rāgadosacariyā  rāgadosamohacariyā''tiādi. imā eva hi sandhāya ^b^``aparāpi catasso''^eb^ti vuttaṃ.  ^b^tathā^eb^ti yathā rāgādīnaṃ, tathā saddhādīnaṃ ^b^saṃsaggasannipātavasena^eb^ saddhābuddhicariyā saddhāvitakkacariyā  buddhivitakkacariyā saddhābuddhivitakkacariyāti. imā aparāpi catasso. ^b^eva^eb^nti saṃsaggasannipātavasena.  ^b^saṃsagga^eb^nti saṃsajjanaṃ missīkaraṇaṃ ``rāgasaddhācariyā dosasaddhācariyā''tiādinā.  ^b^anekā^eb^ti tesaṭṭhi, tato atirekāpi vā, tā pana asammohantena ^b^saṃyuttasuttaṭīkāyaṃ^eb^  vitthārato dassitāti tattha vuttanayena veditabbā. ^b^``pakatī''^eb^ti iminā asati  paṭipakkhabhāvanāyaṃ tattha tattha santāne cariyāya sabhāvabhūtataṃ dasseti. ^b^ussannatā^eb^ aññadhammehi  rāgādīnaṃ adhikatā, yato rāgacariyādīnaṃ paccayasamavāye rāgādayo balavanto honti,  abhiṇhañca pavattanti. ^b^tāsaṃ vasenā^eb^ti channaṃ mūlacariyānaṃ vasena ^b^chaḷeva puggalā  honti^eb^. aññathā anekapuggalā siyuṃ, tathā ca sati adhippetatthasiddhi ca na siyāti  adhippāyo.</p>
              <p>[03] ^b^saddhā balavatī hoti^eb^ rāgussanne santāne tadanuguṇassa dhammassa niyogato adhikabhāvasambhavato.  tenāha ^b^``rāgassa āsannaguṇattā''^eb^ti, sinehapariyesanāpariccajanehi sabhāgadhammattāti  attho. sabhāgo hi dūrepi āsanneyevāti sabhāgatālakkhaṇamidha āsannaggahaṇaṃ. tattha saddhāya  siniyhanaṃ pasādavasena akālussiyaṃ alūkhatā ^a^M1.0122^ea^, rāgassa pana rañjanavasena.  saddhāya pariyesanaṃ adhimuccanavasena tanninnatā, rāgassa taṇhāyanavasena. saddhāya apariccajanaṃ  okappanavasena anupakkhandanaṃ, rāgassa abhisaṅgavasenāti evaṃ bhinnasabhāvānampi  ^a^V1.0114^ea^ tesaṃ yathā  alūkhatādisāmaññena sabhāgatā, evaṃ taṃsamaṅgīnampi puggalānanti āha ^b^``rāgacaritassa saddhācarito  sabhāgo''^eb^ti.</p>
              <p>[03] ^b^paññā balavatī hoti^eb^ dosussanne santāne tadanuguṇassa dhammassa niyogato adhikabhāvasambhavato.  tenāha ^b^``dosassa āsannaguṇattā''^eb^ti, anallīyanapariyesanaparivajjanehi sabhāgadhammattāti  attho. tattha paññāya ārammaṇassa anallīyanaṃ tassa yathāsabhāvāvabodhavasena visaṃsaṭṭhatā, dosassa  pana byāpajjanavasena. paññāya pariyesanaṃ yathābhūtadosapavicayo, dosassa abhūtadosanijigīsā.  paññāya parivajjanaṃ nibbindanādivasena ñāṇutrāso, dosassa ahitādhānavasena chaḍḍananti  evaṃ bhinnasabhāvānampi tesaṃ yathā anallīyanādisāmaññena sabhāgatā, evaṃ taṃsamaṅgīnampi  puggalānanti āha ^b^``dosacaritassa buddhicarito sabhāgo''^eb^ti.</p>
              <p>[03] ^b^antarāyakarā vitakkā^eb^ti micchāvitakkā micchāsaṅkappā uppajjanti mohussanne  santāne tadanuguṇassa dhammassa yebhuyyena pavattisabbhāvato. tenāha ^b^``mohassa āsannalakkhaṇattā''^eb^ti,  anavaṭṭhānacañcalabhāvehi sabhāgadhammattāti attho. tattha vitakkassa anavaṭṭhānaṃ parikappavasena  savipphāratāya, mohassa sammūḷhatāvasena byākulatāya. tathā vitakkassa lahuparivitakkanena  tadaṅgacalatāya cañcalatā, mohassa anogāḷhatāyāti evaṃ bhinnasabhāvānampi tesaṃ yathā anavaṭṭhānādisāmaññena  sabhāgatā, evaṃ taṃsamaṅgīnampi puggalānanti āha ^b^``mohacaritassa vitakkacarito sabhāgo''^eb^ti.</p>
              <p>[03] ^b^taṇhā rāgoyeva^eb^ sabhāvato, tasmā rāgacariyāvinimuttā taṇhācariyā natthīti attho.  ^b^taṃsampayutto^eb^ti tena rāgena sampayutto, dosādayo viya tena vippayutto natthīti  adhippāyo. ^b^tadubhaya^eb^nti taṇhāmānadvayaṃ. ^b^nātivattatī^eb^ti sabhāvato, sampayogavasena ca  na atikkamitvā vaṭṭati. kāmañcettha yathā rāgadosehi sampayogavasena saha ^a^M1.0123^ea^  vattamānassapi mohassa ussannatāvasena visuṃ cariyābhāvo, na kevalaṃ mohasseva, tathā  saddhābuddhivitakkānaṃ. evaṃ rāgena satipi sampayoge mānassāpi visuṃ cariyābhāvo yutto  siyā, evaṃ santepi rāgapaṭighamānadiṭṭhivicikicchāvijjānaṃ viya anusayaṭṭho imesaṃ rāgādīnaṃyeva  āveṇiko cariyaṭṭhoti, nattheva mānacariyā. yato cariyā ``pakatī''ti vuttā.  pakati ca sabhāvoti. eteneva diṭṭhiyāpi visuṃ cariyābhāvābhāvo saṃvaṇṇitoti daṭṭhabbo.  ^b^aṭṭhakathāyaṃ^eb^ pana mohacariyantogadhāva ^a^V1.0115^ea^ diṭṭhicariyāti dassetuṃ ^b^``mohanidānattā cā''^eb^tiādi  vuttaṃ. tattha ^b^ca^eb^-saddena sampayogaṃ samuccinoti mohanidānattā, mohasampayuttattā  cāti. </p>
              <p>[03] 44^b^.^eb^ ^b^kiṃ sappāya^eb^nti kīdisaṃ senāsanādisappāyaṃ. ^b^pubbāciṇṇaṃ^eb^ purimajātīsu  ācaritaṃ. ^b^ekacce^eb^ti ^b^upatissattheraṃ^eb^ sandhāyāha. tena hi ^b^vimuttimagge^eb^  tathā vuttaṃ. ^b^pubbe kirā^eb^ti ^b^kira^eb^-saddo arucisūcanattho. ^b^iṭṭhappayogo^eb^ manāpakiriyā.  ^b^subhakammabahulo^eb^ yebhuyyena sobhanakammakārī. na sabbe rāgacaritā eva honti,  aluddhānampi pubbe iṭṭhappayogasubhakammabahulatāsambhavato, saggā cavitvā idhūpapattisambhavato  ca. etena asati pubbahetuniyāme yathāvuttakāraṇamattena na tesaṃ luddhatā, luddhabhāvahetukā  ca rāgacariyāti imamatthaṃ dasseti.</p>
              <p>[03] ^b^itare^eb^ti chedanādikammabahulā nirayādito idhūpapannā ca na sabbe dosamohacaritā eva  hontīti yojanā. idhāpi yathāvuttakāraṇassa kodhanabhāve, mūḷhabhāve ca anekantikattā  dosamohacaritatāyapi anekaṃsikatā veditabbā. dhātūnaṃ ussadaniyamo yadi pamāṇato,  so natthi, atha sāmatthiyato, sopi ekaṃsiko na upalabbhatīti dassento āha ^b^``yathāvutteneva  nayena ussadaniyamo nāma natthī''^eb^ti. tattha ^b^yathāvuttenevā^eb^ti ``dvinnaṃ pana dhātūna''ntiādinā  vuttappakāreneva. ^b^dosaniyame^eb^ti semhādidosādhikatāya rāgādicarito hotīti  dosavasena cariyāniyame ``semhādhiko rāgacarito''ti vatvā puna ``semhādhiko mohacarito''ti,  ``vātādhiko mohacarito''ti vatvā puna ``vātādhiko rāgacarito''ti ca vuttattā  ^b^tampi^eb^ dosavasena niyamavacanaṃ ^b^pubbāparaviruddhameva^eb^. ^b^aparicchinnavacana^eb^nti ^a^M1.0124^ea^  paricchedakārikāya paññāya na paricchinditvā vuttavacanaṃ, anupaparikkhitavacananti attho.</p>
              <p>[03] ^b^ussadakittane^eb^ti vipākakathāyaṃ gahitaussadakittane. ^b^pubbahetuniyāmenā^eb^ti purimabhave  pavattalobhādihetuniyāmena. ^b^niyāmo^eb^ti ca tesaṃyeva lobhādīnaṃ paṭiniyato lubbhanādisabhāvo  daṭṭhabbo. lobho ussado etesanti ^b^lobhussadā,^eb^ ussannalobhā, lobhādhikāti attho.  ^b^amohussadā cā^eb^ti ettha ^b^ca^eb^-saddo sampiṇḍanattho. tena ye ime lobhussadatādīnaṃ paccekaṃ  vomissato ca cuddasa pabhedā icchitā, te anavasesato sampiṇḍeti yathāvuttesu chasveva  tesaṃ antogadhattā. phalabhūtā cettha lobhussadatādayo daṭṭhabbā.</p>
              <p>[03] idāni ^a^V1.0116^ea^ taṃ nesaṃ lobhussadatādīnaṃ paccekaṃ vomissakatādiṃ vibhāgena dassetuṃ ^b^``yassa  hī''^eb^tiādi āraddhaṃ. ^b^kammāyūhanakkhaṇe^eb^ti kammakaraṇavelāyaṃ. ^b^lobho balavā^eb^ti  lobho tajjāya paccayasāmaggiyā sāmatthiyato adhiko hoti. ^b^alobho mando^eb^ti tappaṭipakkho  alobho dubbalo. kathaṃ panete lobhālobhā aññamaññaṃ ujuvipaccanīkabhūtā ekakkhaṇe pavattantīti?  na kho panetaṃ evaṃ daṭṭhabbaṃ ``ekakkhaṇe pavattantī''ti. nikantikkhaṇaṃ pana āyūhanapakkhiyameva  katvā evaṃ vuttaṃ. eseva nayo sesesupi. ^b^pariyādātu^eb^nti abhibhavituṃ ^b^na sakkoti^eb^.  yo hi ``evaṃsundaraṃ evaṃvipulaṃ evaṃmahagghañca na sakkā dātu''ntiādinā amuttacāgatādivasena  pavattāya cetanāya sampayutto alobho, so sammadeva lobhaṃ pariyādātuṃ na sakkoti.  dosamohānaṃ anuppattiyā, tādisapaccayalābhena ca ^b^adosāmohā balavanto. tasmā^eb^ti lobhādosāmohānaṃ  balavabhāvato, alobhadosamohānañca dubbalabhāvatoti vuttameva kāraṇaṃ paccāmasati. ^b^so^eb^ti  taṃsamaṅgīpuggalo. ^b^tena kammenā^eb^ti tena lobhādiupanissayavatā kusalakammunā. ^b^sukhasīlo^eb^ti  sakhilo. tamevatthaṃ ^b^``akkodhano''^eb^ti pariyāyena vadati.</p>
              <p>[03] ^b^purimanayenevā^eb^ti pubbe vuttanayānusārena mandā alobhādosā lobhadose pariyādātuṃ  na sakkonti, amoho pana balavā mohaṃ pariyādātuṃ sakkotīti evaṃ tattha tattha vāre  yathārahaṃ atidesattho ^a^M1.0125^ea^ veditabbo. ^b^duṭṭho^eb^ti kodhano. ^b^dandho^eb^ti  mandapañño. ^b^sīlako^eb^ti sukhasīlo.</p>
              <p>[03] ettha ca lobhavasena, dosamohalobhadosalobhamohadosamohalobhadosamohavasenāti tayo ekakā, tayo  dukā, eko tikoti lobhādiussadavasena akusalapakkheyeva satta vārā, tathā kusalapakkhe  alobhādiussadavasenāti cuddasa vārā labbhanti. tattha alobhadosāmohā, alobhādosamohā,  alobhadosamohā balavantoti āgatehi kusalapakkhe tatiyadutiyapaṭhamavārehi dosussadamohussadadosamohussadavārā  gahitā eva honti, tathā akusalapakkhe lobhādosamohā, lobhadosāmohā, lobhādosāmohā  balavantoti āgatehi tatiyadutiyapaṭhamavārehi adosussadāmohussadādosāmohussadavārā  gahitā evāti akusalakusalapakkhesu tayo tayo vāre antogadhe katvā aṭṭheva vārā  dassitā. ye pana ubhayesaṃ missatāvasena lobhālobhussadavārādayo apare ekūnapaññāsa  vārā dassetabbā, te alabbhanato eva na dassitā. na hi ekasmiṃ santāne antarena avatthantaraṃ  ``lobho ca balavā, alobho cā''tiādi yujjatīti, paṭipakkhavasena vā hi etesaṃ balavadubbalabhāvo,  sahajātadhammavasena ^a^V1.0117^ea^ vā. tattha lobhassa tāva paṭipakkhavasena alobhena anadhibhūtatāya balavabhāvo,  tathā dosamohānaṃ adosāmohehi. alobhādīnaṃ pana lobhādiabhibhavanato, sabbesañca samānajātiyamabhibhuyya  pavattivasena sahajātadhammato balavabhāvo. tena vuttaṃ ^b^aṭṭhakathāyaṃ^eb^ ``lobho balavā alobho  mando, adosāmohā balavanto dosamohā mandā''ti. so ca nesaṃ mandabalavabhāvo purimūpanissayato  tathā āsayassa paribhāvitatāya veditabbo.</p>
              <p>[03] ^b^yo luddhoti vutto^eb^ti yo ussadakittane ``luddho''ti vutto, ^b^ayaṃ^eb^ idha cariyāvicāre  ^b^``rāgacarito''^eb^ti veditabbo. ^b^duṭṭhadandhā^eb^ti ``duṭṭho, dandho''ti ca vuttā yathākkamaṃ  ^b^dosamohacaritā. paññavā^eb^ti sātisayaṃ sappañño. yato saddhāvitakkesu vijjamānesupi  ^b^buddhicarito^eb^ti vuccati. alobhādosānaṃ ^a^M1.0126^ea^ balavabhāvo saddhūpanissayatāya  vinā na hotīti āha ^b^``aluddhāduṭṭhā pasannapakatitāya saddhācaritā''^eb^ti.</p>
              <p>[03] ayañca nayo sādhāraṇato vuttoti nibbattitapubbahetuniyāmavaseneva buddhicaritādikepi  dassetuṃ ^b^``yathā vā''^eb^tiādi vuttaṃ. tattha ^b^amohaparivārenā^eb^ti amohaparikkhittena,  upanissayato sampayogato ca paññāya abhisaṅkhatenāti attho. sesapadattayepi eseva nayo.  ^b^lobhādinā vomissaparivārenā^eb^ti ettha lobhamohādinā aññamaññāviruddhavomissaparivārenāti  attho. avirodho ca yugaggāhavasena appavattiyā veditabbo. tathā hi saddhānusāridhammānusārigottāni  aññamaññampi bhinnasabhāvāneva. ekaṃsena ca missakacariyāpi sampaṭicchitabbā pubbahetuniyāmena  cariyāsiddhito. tathā ceva ussadakittanaṃ pavattaṃ yathārahaṃ lobhālobhādīnaṃ vipākassa  paccayabhāvato. tenāha ^b^paṭisambhidāmagge^eb^ (paṭi0 ma0 1.232) -- </p>
              <p>[02] ``gatisampattiyā ñāṇasampayutte katamesaṃ aṭṭhannaṃ hetūnaṃ paccayā upapatti hoti?  kusalakammassa javanakkhaṇe tayo hetū kusalā tasmiṃ khaṇe jātacetanāya sahajātapaccayā honti,  tena vuccati kusalamūlapaccayāpi saṅkhārā. nikantikkhaṇe dve hetū akusalā tasmiṃ  khaṇe jātacetanāya sahajātapaccayā honti, tena vuccati akusalamūlapaccayāpi saṅkhārā. paṭisandhikkhaṇe  tayo hetū abyākatā tasmiṃ khaṇe jātacetanāya sahajātapaccayā honti, tena vuccati nāmarūpapaccayāpi  viññāṇaṃ, viññāṇapaccayāpi nāmarūpa''nti -- </p>
              <p>[25] ādi ^a^V1.0118^ea^. pubbahetuniyāmena ca yathā tihetukassa paññāveyyattiyaṃ, na tathā duhetukassa.  yathā ca duhetukassa itikattabbatā nepakkaṃ, na tathā ahetukassa. evaṃ lobhussadādayo  puggalā rāgacaritādayo hontīti niṭṭhamettha gantabbanti. yathāvuttamatthaṃ nigamavasena  dassetuṃ ^b^``evaṃ lobhādīsū''^eb^tiādi vuttaṃ. </p>
              <p>[03] 45^b^.^eb^ ^b^tatrā^eb^ti ^a^M1.0127^ea^ tasmiṃ pucchāvacane. ^b^nayo^eb^ti jānananayo. puggalādhiṭṭhānena  vuttopi attho dhammamukheneva paññāyatīti dhammādhiṭṭhānenāha ^b^``cariyāyo vibhāvaye''^eb^ti.  ^b^pakatigamanenā^eb^ti akittimena sabhāvagamanena. ^b^cāturiyenā^eb^ti cāturabhāvena  siṅgārena. ^b^ukkuṭika^eb^nti asamphuṭṭhamajjhaṃ. ^b^khaṇanto viyā^eb^ti bhūmiṃ khaṇanto viya.  ^b^anukaḍḍhita^eb^nti pādanikkhepasamaye kaḍḍhanto viya pādaṃ nikkhipati. tenassa padaṃ anukaḍḍhitaṃ  pacchato añchitaṃ hoti. ^b^paribyākulāyā^eb^ti parito āluḷitāya. ^b^chambhito viyā^eb^ti  vitthāyanto viya. bhīto viyāti keci. ^b^sahasānupīḷita^eb^nti aggapādena, paṇhiyā  ca sahasāva sannirujjhitaṃ. ^b^vivaṭṭacchadassā^eb^ti vinivaṭṭacchadanassa pahīnakilesassa. ^b^idamīdisaṃ  pada^eb^nti bhagavato padaṃ disvā vadati.</p>
              <p>[03] ^b^pāsādika^eb^nti pasādāvahaṃ. ^b^madhurākāra^eb^nti iṭṭhākāraṃ. ^b^thaddhākāra^eb^nti thambhitākāraṃ.  ^b^ataramāno^eb^ti nataramāno, saṇikanti attho. ^b^samodhāyā^eb^ti sammadeva odhāya avikkhipitvā.  ^b^nipajjitvā^eb^ti kāyapasāraṇalakkhaṇāya nipajjāya seyyāya nipajjitvā ^b^sayati^eb^ niddāyati.  ^b^pakkhittakāyo^eb^ti avakkhittakāyo avaso viya sahasā patitakāyo. ^b^dussaṇṭhāna^eb^nti  virūpasannivesaṃ. ^b^vikkhittakāyo^eb^ti ito cito ca khittāṅgapaccaṅgo.</p>
              <p>[03] ^b^samparivattaka^eb^nti samparivattitvā. ^b^āloḷayamāno^eb^ vālikākacavarāni ākulayanto.</p>
              <p>[03] ^b^nipuṇamadhurasamasakkaccakārī^eb^ti sukosallaṃ sundaraṃ avisamaṃ sābhisaṅkhārañca karaṇasīlo.  ^b^gāḷhathaddhavisamakārī^eb^ti thiraṃ asithilaṃ visamañca karaṇasīlo. ^b^aparicchinnaṃ^eb^ apariniṭṭhitaṃ.</p>
              <p>[03] ^b^mukhapūraka^eb^nti mukhassa pūraṇaṃ mahantaṃ. ^b^arasapaṭisaṃvedī^eb^ti narasapaṭisaṃvedī. ^b^bhājane  chaḍḍento^eb^ti bhojanabhājane sitthāni chaḍḍento. ^b^mukhaṃ makkhento^eb^ti bahimukhaṃ makkhento.</p>
              <p>[03] ^b^kilantarūpo^eb^ ^a^V1.0119^ea^ ^b^viyā^eb^ti tassa asahanena khedappatto viya. ^b^aññāṇupekkhāyā^eb^ti aññāṇabhūtāya  upekkhāya. aññāṇasaṅkhātāya upekkhāyāti keci.</p>
              <p>[03] ^b^māyā^eb^dīsu ^a^M1.0128^ea^ santadosapaṭicchadanalakkhaṇā ^b^māyā^eb^. asantaguṇapakāsanalakkhaṇaṃ  ^b^sāṭheyyaṃ^eb^. unnatilakkhaṇo ^b^māno^eb^. asantaguṇasambhāvanāmukhena paṭiggahaṇe amattaññutālakkhaṇā  ^b^pāpicchatā^eb^. santaguṇasambhāvanāmukhena paṭiggahaṇe amattaññutālakkhaṇā ^b^mahicchatā^eb^.  sakalābhena asantussanalakkhaṇā ^b^asantuṭṭhitā^eb^. vijjhanaṭṭhena ^b^siṅgaṃ,^eb^ siṅgāratānāgarikabhāvasaṅkhātaṃ  kilesasiṅgaṃ. attano sarīrassa, cīvarādiparikkhārassa ca maṇḍanavasena pavattaṃ loluppaṃ  ^b^cāpalyaṃ. evamādayo^eb^ti ettha ^b^ādi^eb^-saddena ahirikānottappamadappamādādayo saṅgayhanti.</p>
              <p>[03] parāparādhassa upanayhanalakkhaṇo ^b^upanāho^eb^. paresaṃ guṇamakkhaṇalakkhaṇo ^b^makkho^eb^. parassa  guṇe ḍaṃsitvā apanento viya yugaggāhalakkhaṇo ^b^paḷāso^eb^. parasampattiusūyanalakkhaṇā ^b^issā^eb^.  attasampattinigūhanalakkhaṇaṃ ^b^macchariyaṃ^eb^. idha ^b^ādi^eb^-saddena dovacassatāpāpamittatādīnaṃ  saṅgaho daṭṭhabbo.</p>
              <p>[03] anussāhanaṃ ^b^thinaṃ^eb^. asattivighāto ^b^middhaṃ^eb^. cetaso avūpasamo ^b^uddhaccaṃ^eb^. vippaṭisāro  ^b^kukkuccaṃ^eb^. saṃsayo ^b^vicikicchā^eb^. ayoniso daḷhaggāho ^b^ādhānaggāhitā^eb^.  yathāgahitassa micchāgāhassa dubbiveṭhiyatā ^b^duppaṭinissaggiyatā^eb^. idha ^b^ādi^eb^-saddena  muṭṭhasaccāsampajaññādīnaṃ saṅgaho daṭṭhabbo.</p>
              <p>[03] ^b^muttacāgatā^eb^ti vissaṭṭhacāgatā nissaṅgapariccāgo. yathā māyādayo, tathā pavattā akusalakkhandhā,  yathā ^b^ariyānaṃ dassanakāmatā^eb^dayo, tathā pavattā kusalakkhandhā veditabbā. </p>
              <p>[01] ^b^pasādanīyaṭṭhānaṃ^eb^ nāma vatthuttayaṃ. ^b^saṃvejanīyaṭṭhānāni^eb^ jātiādīni. ^b^kusalānuyoge^eb^ti  kusaladhammabhāvanāyaṃ. ``evañca evañca karissāmī''ti kiccānaṃ rattibhāge parivitakkanaṃ  ^b^rattiṃ dhūmāyanā^eb^. tathāvitakkitānaṃ tesaṃ divasabhāge anuṭṭhānaṃ ^b^divā pajjalanā.  hurāhuraṃ dhāvanā^eb^ti ito cito ca tattha tattha ārammaṇe cittavosaggo. tenevāha  ``idaṃ pure cittamacāri cārikaṃ, yenicchakaṃ ^a^V1.0120^ea^ yatthakāmaṃ yathāsukha''nti (dha0  pa0 326), ``cittamassa vidhāvatī''ti (saṃ0 ni0  1.55) ca.</p>
              <p>[03] dhammappavattidassanādi ^a^M1.0129^ea^ ca pāḷiyaṃ, aṭṭhakathāyañca anāgatamevāti na sakkā  vattunti ^b^``sabbākārenā''^eb^ti vuttaṃ. kiñci kiñci āgatampi atthevāti  hi adhippāyo. ``na sārato paccetabba''nti vatvā tattha kāraṇaṃ dassento ^b^``rāgacaritassa  hī''^eb^tiādimāha. ^b^appamādavihārino^eb^ti tattha vinidhāya bhāvaṃ paṭipajjanena appamādakārino.  ^b^bhinnalakkhaṇā iriyāpathādayo^eb^ti cāturiyena acāturiyena saṇikaṃ, sahasā ca gamanādayo.  ^b^na upapajjantī^eb^ti na yujjanti. ^b^pucchitvā jānitabba^eb^nti dhammappavattiādiṃ pucchitvā  jānitabbaṃ. </p>
              <p>[03] 46^b^.^eb^ ^b^sappāyaṃ^eb^ hitaṃ, kilesavighātīti attho. ^b^adhotavedika^eb^nti aparisuddhaparikkhepavedikaṃ.  ^b^bhūmaṭṭhaka^eb^nti bhūmitaleyeva uṭṭhāpitaṃ uparimatalarahitaṃ. ekato onatassa pabbatapādassa  heṭṭhābhāgo akatabhittibhūmiparikammo ^b^akatapabbhāro. jatukābharita^eb^nti adhomukhāhi  olambamānamukhāhi khuddakavaggulīhi paripuṇṇaṃ. ^b^oluggavilugga^eb^nti chinnabhinnaṃ.  ^b^ujjaṅgalaṃ^eb^ lūkhadhūsaraṃ chāyūdakarahitaṃ. sīhabyagghādibhayena ^b^sāsaṅkaṃ. durūpa^eb^nti  virūpaṃ. ^b^dubbaṇṇa^eb^nti asundaravaṇṇaṃ, dussaṇṭhānaṃ vā. jālākārena katapūvaṃ ^b^jālapūvaṃ.  sāṇi viya kharasamphassa^eb^nti sāṇiphalako viya dukkhasamphassaṃ. bhārikabhāvena,  antarantarā tunnakaraṇena ca ^b^kicchapariharaṇaṃ. āṇigaṇṭhikāhato^eb^ti āṇinā,  gaṇṭhiyā ca hatasobho. idaṃ rāgacaritassa sappāyaṃ, evamassa kilesasamudācāro na hotīti  adhippāyo. eseva nayo sesesupi. </p>
              <p>[01] ^b^disāmukha^eb^nti disābhimukhaṃ, abbhokāsābhimukhanti adhippāyo. ^b^mahākasiṇa^eb^nti  mahantaṃ kasiṇamaṇḍalaṃ. ^b^sesaṃ^eb^ senāsanādīsu yaṃ vattabbaṃ mohacaritassa, taṃ dosacaritassa  vuttasadisameva.</p>
              <p>[03] ^b^vitakkavidhāvanasseva paccayo hoti^eb^ yathā taṃ āyasmato ^b^meghiyattherassa. darīmukhe^eb^ti  pabbatavivare. ^b^paritta^eb^nti suppasarāvamattaṃ.</p>
              <p>[03] pabhedaparicchedato nidānaparicchedato vibhāvanaparicchedato sappāyaparicchedatoti paccekaṃ  ^b^pariccheda^eb^-saddo yojetabbo. ^b^vibhāvanā^eb^ti ``ayaṃ rāgacarito''tiādinā jānanavibhāvanā.  ekaccakasiṇānussatiṭṭhānamattassa ^a^V1.0121^ea^ pasaṅgena kathitattā vuttaṃ ^b^``na ca tāva cariyānukūlaṃ  kammaṭṭhānaṃ sabbākārena āvikata''^eb^nti. </p>
            </h4>
          </h3>
          <h3>
            <h3n> cattālīsakammaṭṭhānavaṇṇanā </h3n>
            <h4>
              <h4n> </h4n>
              <p>[03] 47^b^.^eb^ ^b^saṅkhātaniddesato^eb^ti ^a^M1.0130^ea^ saṅkhātānaṃ ``cattālīsāyā''ti saṅkhyāvasena  gahitānaṃ uddiṭṭhānaṃ niddesato. ``ettha ettakāni upacārajjhānāvahāni, ettakāni appanājjhānāvahānī''ti  ^b^upacārappanāvahato^eb^. ``ettakāni ekajjhānikāni, ettakāni dukatikajjhānikāni,  ettakāni sakalajjhānikānī''ti ^b^jhānappabhedato^eb^. ``etesu aṅgasamatikkamo, etesu  ārammaṇasamatikkamo''ti evaṃ ^b^samatikkamato^eb^. ``ettakānettha vaḍḍhetabbāni, ettakāni  na vaḍḍhetabbānī''ti ^b^vaḍḍhanāvaḍḍhanato. ārammaṇato^eb^ti sabhāvadhammanimittanavattabbavasena,  calitācalitavasena ca ārammaṇavibhāgato. ^b^bhūmito^eb^ti kāmāvacarādibhūmivibhāgato.  ^b^gahaṇato^eb^ti diṭṭhādivasena gahaṇavibhāgato. ^b^paccayato^eb^ti āruppādīnaṃ yathārahaṃ paccayabhāvato.  ^b^cariyānukūlato^eb^ti rāgacariyādīnaṃ anukūlabhāvato.</p>
              <p>[03] ^b^kammaṭṭhānānī^eb^ti ārammaṇabhāvena yogakammassa pavattiṭṭhānāni. ^b^catukkajjhānikā^eb^ti  catubbidharūpāvacarajjhānavanto, tesaṃ ārammaṇabhūtāti attho. catukkanayavasena cetaṃ vuttaṃ.  ^b^tikacatukkajjhānikesū^eb^ti tikajjhānikesu purimesu brahmavihāresu, catukkajjhānikesu  ānāpānakasiṇesu. ^b^sesesū^eb^ti vuttāvasesesu ekavīsatiyā kammaṭṭhānesu.</p>
              <p>[03] dibbacakkhunā diṭṭhahadayarūpassa sattassa cittaṃ ādikammiko cetopariyañāṇena paricchindituṃ  sakkoti, na itarassāti kasiṇapharaṇaṃ cetopariyañāṇassa paccayo hoti. tena vuttaṃ  ^b^``parasattānañca cetasā cittamaññātuṃ samattho hotī''^eb^ti. ^b^okāsena paricchinnattā^eb^ti  attano ṭhitokāsena paricchinnattā. tathā uggahakosallassa sampāditattā paricchinnākāreneva  tāni upatiṭṭhanti, tasmā na tattha vaḍḍhanāti adhippāyo. sace pana koci vaḍḍheyya, na tena  koci guṇoti dassento āha ^b^``ānisaṃsābhāvā cā''^eb^ti. ^b^``tesu panā''^eb^tiādinā  tameva ānisaṃsābhāvaṃ vivarati. yasmā vaḍḍhitesu kuṇaparāsiyeva vaḍḍhati, avaḍḍhitepi  kāmarāgavikkhambhanā ^a^V1.0122^ea^ hotiyeva, tasmā ānisaṃsābhāvo. ^b^vibhūtā^eb^ti vipulārammaṇatāya  supākaṭā, vaḍḍhitanimittatāya appamāṇārammaṇabhāvena paribyattāti attho.</p>
              <p>[03] ^b^kevala^eb^nti ^a^M1.0131^ea^ sakalaṃ anavasesaṃ. ^b^``pathaviṃ ima''^eb^nti vacanaṃ upaṭṭhānākārena  vuttaṃ, na nimittassa vaḍḍhanenāti adhippāyo. ^b^lābhittā^eb^ti sātisayaṃ lābhitāya,  ukkaṃsagatavasibhāvatoti attho. thero hi paramāya vasipattiyā assamaṇḍale assaṃ sārento  viya yattha tattha nisinnopi ṭhitopi taṃ jhānaṃ samāpajjateva. tenassa samantato nimittaṃ  vaḍḍhitaṃ viya upaṭṭhāsi. tena vuttaṃ ^b^``sabbadisāsū''^eb^tiādi.</p>
              <p>[03] ^b^vuttā^eb^ti ^b^dhammasaṅgahe^eb^ vuttā. ^b^mahante^eb^ti vipule. ninnathalādivasena hi ekadese  aṭṭhatvā samantato gahaṇavasena sakalasarīre nimittaṃ gaṇhantassa taṃ mahantaṃ hoti. ^b^mahante^eb^  vā sarīre. ^b^appake^eb^ti sarīrassa ekadese ^b^nimittaṃ gaṇhātī^eb^ti yojanā. ^b^appake^eb^  vā khuddake dārakasarīre. ^b^eta^eb^nti asubhanimittaṃ. ^b^ādīnava^eb^nti ``asubharāsi  eva vaḍḍhati, na ca koci ānisaṃso''ti ^b^vuttaṃ^eb^ ādīnavaṃ.</p>
              <p>[03] ^b^sesānipi na vaḍḍhetabbānī^eb^ti saṅkhepato vuttamatthaṃ upapattito vivarituṃ ^b^``kasmā''^eb^tiādi  vuttaṃ. picupiṇḍādivasena upaṭṭhahantampi nimittaṃ vātasaṅghātasannissayanti katvā  vuttaṃ ^b^``vātarāsiyeva vaḍḍhatī''^eb^ti. ^b^okāsena paricchinna^eb^nti nāsikaggamukhanimittādiokāsena  saparicchedaṃ. vāyokasiṇavaḍḍhane viya na ettha koci guṇo, kevalaṃ vātavaḍḍhanamevāti  āha ^b^``sādīnavattā''^eb^ti. ^b^tesa^eb^nti brahmavihārānaṃ. ^b^nimitta^eb^nti ārammaṇaṃ.  ^b^na ca tena attho atthī^eb^ti tena sattarāsivaḍḍhanena pathavīkasiṇādivaḍḍhane viya kiñci payojanaṃ  natthi. ^b^pariggahavasenā^eb^ti apariggahitassa bhāvanāvisayassa pariggahavasena, na nimittavaḍḍhanavasena.  tenāha ^b^``ekāvāsadviāvāsādinā''^eb^tiādi. ^b^etthā^eb^ti brahmavihārabhāvanāyaṃ.  ^b^yadaya^eb^nti yaṃ paṭibhāganimittaṃ ayaṃ yogī. sīmāsambhedeneva hettha upacārajjhānuppatti,  na nimittuppattiyā. yadi evaṃ kathaṃ parittādiārammaṇatā jhānassāti āha ^b^``parittāppamāṇārammaṇatāpettha  pariggahavasenā''^eb^ti, katipaye satte pariggahetvā pavattā mettādayo parittārammaṇā,  bahuke appamāṇārammaṇāti attho. ^b^ākāsaṃ kasiṇugghāṭimattā^eb^ na vaḍḍhetabbanti  yojanā. vakkhati vā yaṃ tena sambandhitabbaṃ. parikappajameva ārammaṇaṃ vaḍḍhetuṃ sakkā,  na itaranti āha ^b^``na hi sakkā sabhāvadhammaṃ^eb^ ^a^V1.0123^ea^ ^b^vaḍḍhetu''^eb^nti ^a^M1.0132^ea^.  āruppānaṃ parittāppamāṇārammaṇatā parittakasiṇugghāṭimākāse, vipulakasiṇugghāṭimākāse  ca pavattiyā veditabbā. ^b^sesāni^eb^ buddhānussatiādīni dasa kammaṭṭhānāni. ^b^animittattā^eb^ti  paṭibhāganimittābhāvā.</p>
              <p>[03] ^b^paṭibhāganimittārammaṇānī^eb^ti paṭibhāganimittabhūtāni ārammaṇāni. ^b^sesāni^eb^ aṭṭhārasa.  ^b^sesāni chā^eb^ti cattāro brahmavihārā, ākāsānañcāyatanaṃ, ākiñcaññāyatananti imāni  sesāni cha. vissandamānapubbatāya ^b^vipubbakaṃ^eb^. paggharamānalohitatāya ^b^lohitakaṃ^eb^.  kimīnaṃ pacalanena ^b^puḷuvakaṃ,^eb^ calitārammaṇaṃ vuttaṃ. vātapānavivarādīhi antopaviṭṭhassa  sūriyālokādikassa calanākāro paññāyatīti ^b^obhāsamaṇḍalārammaṇa^eb^mpi calitārammaṇaṃ  vuttaṃ. ^b^pubbabhāge^eb^ti paṭibhāganimittappavattiyā pubbabhāge. ^b^sannisinnamevā^eb^ti  santaṃ niccalameva.</p>
              <p>[03] ^b^devesū^eb^ti kāmāvacaradevesu, tattha asubhānaṃ paṭikūlassa ca āhārassa abhāvato. assāsapassāsānaṃ  brahmaloke abhāvato ^b^``ānāpānassati cā''^eb^ti vuttaṃ.</p>
              <p>[03] ^b^diṭṭhenā^eb^ti diṭṭhena vatthunā kāraṇabhūtena. ^b^gahetabbānī^eb^ti uggahetabbāni, uppādetabbauggahanimittānīti  attho. tenāha ^b^``pubbabhāge''^eb^tiādi. ^b^tassā^eb^ti kāyagatāsatiyā. ucchusassādīnaṃ  pattesu pacalamānavaṇṇaggahaṇamukhena vā tassa gahetabbattā vuttaṃ ^b^``vāyokasiṇaṃ diṭṭhaphuṭṭhenā''^eb^ti.  ^b^na ādikammikena gahetabbānī^eb^ti ādikammikena na gahetabbāni, bhāvanārambhavasena  na paṭṭhapetabbāni, heṭṭhime tayo brahmavihāre, kasiṇesu rūpāvacaracatutthajjhānañca anadhigantvā  sampādetuṃ asakkuṇeyyattā.</p>
              <p>[03] ^b^imesu pana kammaṭṭhānesū^eb^ti ettha kammaṭṭhānaggahaṇena yathārahaṃ ārammaṇānaṃ, jhānānañca gahaṇaṃ  veditabbaṃ. ^b^sukhavihārassā^eb^ti diṭṭhadhammasukhavihārassa.</p>
              <p>[03] ^b^``ekādasa kammaṭṭhānāni anukūlānī''^eb^ti ujuvipaccanīkavasena cetaṃ vuttaṃ. evaṃ  sesesupi. vakkhati hi ``sabbañceta''ntiādi. ^b^anukūlāni^eb^ rāgavikkhambhanassa  upāyabhāvato. aṭṭha anukūlānīti yojanā. evaṃ sesesu. ^b^eka^eb^nti idaṃ anussatiapekkhaṃ  anussatīsu ekanti, na mohacaritavitakkacaritāpekkhaṃ tesaṃ aññassāpi anukūlassa  alabbhanato ^a^V1.0124^ea^. ^b^``saddhācaritassa^eb^ ^a^M1.0133^ea^ ^b^purimā cha anussatiyo''^eb^ti idaṃ atisappāyavasena  vuttaṃ. imasseva ujuvipaccanīkaṃ imassa atisappāyanti gahetabbassa visesassa abhāvato  ^b^sabbacaritānaṃ anukūlāni. paritta^eb^nti sarāvamattaṃ, ^b^appamāṇa^eb^nti tato  adhikapamāṇaṃ. ^b^parittaṃ^eb^ vā suppasarāvamattaṃ, ^b^appamāṇaṃ^eb^ adhikapamāṇaṃ khalamaṇḍalādikasiṇabhāvena  pariggahitaṃ.</p>
              <p>[03] ^b^cattāro dhammā^eb^ti cattāro manasikaraṇīyā dhammā. ^b^uttarī^eb^ti sīlasampadā, kalyāṇamittatā,  sappāyadhammassavanaṃ, vīriyaṃ; paññāti imesu pañcasu dhammesu patiṭṭhānato upari. ^b^asubhā^eb^ti  asubhabhāvanā ekādasasu asubhakammaṭṭhānesu bhāvanānuyogā. ^b^mettā^eb^ti anodhiso,  odhiso vā pavattā mettābhāvanā. ^b^ānāpānassatī^eb^ti soḷasavatthukā ānāpānassatisamādhibhāvanā.  ^b^vitakkupacchedāyā^eb^ti micchāvitakkānaṃ upacchindanatthāya. ^b^aniccasaññā^eb^ti ``sabbe  saṅkhārā aniccā''ti (a0 ni0  3.137; dha0 pa0 277; mahāni0 27) evaṃ pavattā  aniccānupassanā. ^b^asmimānasamugghātāyā^eb^ti ``asmī''ti uppajjanakassa navavidhassāpi  mānassa samucchindanāya. ettha hi ekasseva cattāro dhammā bhāvetabbā vuttā, na ekassa  catucariyatāya. tena viññāyati ``sabbānipi kammaṭṭhānāni sabbākusalavikkhambhanāni sabbakusalaparibrūhanānī''ti.</p>
              <p>[03] ^b^ekasseva satta kammaṭṭhānāni vuttāni,^eb^ na cāyasmā rāhulo sabbacaritoti adhippāyo.  ^b^vacanamatte^eb^ti ``asukakammaṭṭhānaṃ asukacaritassa anukūla''nti evaṃ vuttavacanamatte.  ^b^adhippāyo^eb^ti tathāvacanassa adhippāyo. so pana ``sabbañceta''ntiādinā vibhāvito  eva. </p>
              <p>[03] 48^b^.^eb^ ``piyo garū''tiādinā (a0 ni0  7.37) vuttappakāraṃ ^b^kalyāṇamittaṃ^eb^.  ``attano pattacīvaraṃ sayameva gahetvā''tiādinā vuttanayena ^b^upasaṅkamitvā. somanassameva  uppajjati^eb^ ``evaṃ bahuparissayoyaṃ attabhāvo ṭhāneyeva mayā niyyātito''ti. tenāha  ^b^``yathā hī''^eb^tiādi. </p>
              <p>[01] ^b^atajjanīyo^eb^ti na tajjetabbo na niggahetabbo. svāyaṃ atajjanīyabhāvo dovacassatāya  vā siyā, ācariye aniviṭṭhapematāya vāti tadubhayaṃ dassetuṃ ^b^``dubbaco vā''^eb^tiādi  vuttaṃ. yo hi ācariyena tajjiyamāno kopañca dosañca apaccayañca pātukaroti, yo  vā ``kimassa ^a^M1.0134^ea^ ^a^V1.0125^ea^ santike vāsenā''ti pakkamati, ayaṃ duvidhopi atajjanīyo.  ^b^dhammenā^eb^ti ovādānusāsanidhammena. ^b^gūḷhaṃ gantha^eb^nti kammaṭṭhānaganthaṃ, saccapaṭiccasamuppādādisahitaṃ  gambhīraṃ suññatāpaṭisaṃyuttañca.</p>
              <p>[03] ^b^tumhākamatthāyāti vutte^eb^ti ``sataporise papāte patanena tumhākaṃ koci attho hotī''ti  kenaci vutte. ^b^ghaṃsento^eb^ti ``manussakakkena tumhākaṃ koci attho''ti vutte  ghaṃsento ^b^niravasesaṃ^eb^ attabhāvaṃ ^b^khepetuṃ ussaheyyaṃ^eb^. ``mama assāsapassāsanirundhanena  tumhākaṃ koci rogavūpasamādiko attho atthī''ti kenaci vutte. tīhipi bhikkhūhi  ācariye bhattipavedanamukhena vīriyārambho eva pavedito. </p>
              <p>[03] 49^b^.^eb^ aññattha pavattitvāpi cittaṃ āgamma yattha seti, so tassa āsayo ``migāsayo''  viya, āsayo eva ^b^ajjhāsayo^eb^. so duvidho vipanno, sampannoti. tattha vipanno  sassatādimicchābhinivesanissito. sampanno duvidho vaṭṭanissito, vivaṭṭanissitoti.  tesu vivaṭṭanissito ajjhāsayo ``sampannajjhāsayenā''ti idhādhippeto. idāni  naṃ vibhāgena dassetuṃ ^b^``alobhādīnaṃ vasenā''^eb^tiādi vuttaṃ. tattha ^b^chahākārehī^eb^ti  alubbhanādīhi chahi ākārehi. ^b^sampannajjhāsayenā^eb^ti pubbabhāgiyānaṃ sīlasampadādīnaṃ  sādhanavasena, lokuttarānaṃ upanissayabhāvena ca sampanno ajjhāsayo etassāti sampannajjhāsayo,  tena. alobhādayo hi anekadosavidhamanato, anekaguṇāvahato ca sattānaṃ bahukārā visesato  yogino. tathā hi alobhādayo maccheramalādīnaṃ paṭipakkhabhāvena pavattanti. vuttaṃ hetaṃ  (dha0 sa0 aṭṭha0 1 mūlarāsīvaṇṇanā) -- </p>
              <p>[02] ``alobho maccheramalassa paṭipakkho, adoso dussīlyamalassa, amoho kusalesu dhammesu  abhāvanāya. alobho cettha dānahetu, adoso sīlahetu, amoho bhāvanāhetu. tesu  ca alobhena anadhikaṃ gaṇhāti luddhassa adhikaggahaṇato, adosena anūnaṃ duṭṭhassa ūnaggahaṇato,  amohena aviparītaṃ mūḷhassa viparītaggahaṇato. </p>
              <p>[02] ``alobhena ^a^M1.0135^ea^ cettha vijjamānaṃ dosaṃ dosato dhārento dose pavattati,  luddho hi dosaṃ paṭicchādeti. adosena vijjamānaṃ guṇaṃ guṇato dhārento guṇe pavattati,  duṭṭho hi guṇaṃ makkheti. amohena yāthāvasabhāvaṃ yāthāvasabhāvato dhārento yāthāvasabhāve  pavattati ^a^V1.0126^ea^, mūḷho hi tacchaṃ `ataccha'nti, atacchañca `taccha'nti gaṇhāti. alobhena ca  piyavippayogadukkhaṃ na hoti luddhassa piyasabbhāvato, piyavippayogāsahanato ca, adosena  appiyasampayogadukkhaṃ na hoti duṭṭhassa appiyasabbhāvato, appiyasampayogāsahanato ca, amohena  icchitālābhadukkhaṃ na hoti, amūḷhassa hi `taṃ kutettha labbhā'ti evamādipaccavekkhaṇasabbhāvato. </p>
              <p>[02] ``alobhena cettha jātidukkhaṃ na hoti alobhassa taṇhāpaṭipakkhato, taṇhāmūlakattā ca  jātidukkhassa, adosena jarādukkhaṃ na hoti tikkhadosassa khippaṃ jarāsambhavato, amohena  maraṇadukkhaṃ na hoti, sammohamaraṇañhi dukkhaṃ, na ca taṃ amūḷhassa hoti. alobhena ca  gahaṭṭhānaṃ, amohena pabbajitānaṃ, adosena pana sabbesampi sukhasaṃvāsatā hoti. </p>
              <p>[02] ``visesato cettha alobhena pettivisaye upapatti na hoti, yebhuyyena hi sattā taṇhāya  pettivisayaṃ upapajjanti, taṇhāya ca paṭipakkho alobho. adosena niraye upapatti na  hoti, dosena hi caṇḍajātitāya dosasadisaṃ nirayaṃ upapajjanti, dosassa ca paṭipakkho adoso.  amohena tiracchānayoniyaṃ nibbatti na hoti, mohena hi niccasammūḷhaṃ tiracchānayoniṃ  upapajjanti, mohapaṭipakkho ca amoho. etesu ca alobho rāgavasena upagamanassa abhāvakaro,  adoso dosavasena apagamanassa, amoho mohavasena amajjhattabhāvassa. </p>
              <p>[02] ``tīhipi ^a^M1.0136^ea^ cetehi yathāpaṭipāṭiyā nekkhammasaññā abyāpādasaññā avihiṃsāsaññāti  imā tisso, asubhasaññā appamāṇasaññā dhātusaññāti imā ca tisso saññāyo honti.  alobhena pana kāmasukhallikānuyogāntassa, adosena attakilamathānuyogāntassa parivajjanaṃ  hoti, amohena majjhimāya paṭipattiyā paṭipajjanaṃ. tathā alobhena abhijjhākāyaganthassa  pabhedanaṃ hoti, adosena byāpādakāyaganthassa, amohena sesaganthadvayassa. purimāni ca  dve satipaṭṭhānāni purimānaṃ dvinnaṃ ānubhāvena, pacchimāni pacchimasseva ānubhāvena  ijjhanti. </p>
              <p>[02] ``alobho ^a^V1.0127^ea^ cettha ārogyassa paccayo hoti, aluddho hi lobhanīyampi asappāyaṃ na sevati,  tena arogo hoti. adoso yobbanassa, aduṭṭho hi valitapalitāvahena dosagginā aḍayhamāno  dīgharattaṃ yuvā hoti. amoho dīghāyukatāya, amūḷho hi hitāhitaṃ ñatvā ahitaṃ  parivajjento, hitañca paṭisevamāno dīghāyuko hoti. </p>
              <p>[02] ``alobho cettha bhogasampattiyā paccayo cāgena bhogapaṭilābhato, adoso mittasampattiyā  mettāya mittānaṃ paṭilābhato, aparihānato ca, amoho attasampattiyā, amūḷho hi  attano hitameva karonto attānaṃ sampādeti. alobho ca dibbavihārassa paccayo hoti,  adoso brahmavihārassa, amoho ariyavihārassa. </p>
              <p>[02] ``alobhena cettha sakapakkhesu sattasaṅkhāresu nibbuto hoti tesaṃ vināsena abhisaṅgahetukassa  dukkhassa abhāvā, adosena parapakkhesu, aduṭṭhassa hi verīsupi verisaññāya abhāvato,  amohena udāsīnapakkhesu amūḷhassa sabbābhisaṅgatāya abhāvato. </p>
              <p>[02] ``alobhena ^a^M1.0137^ea^ ca aniccadassanaṃ hoti, luddho hi upabhogāsāya aniccepi  saṅkhāre aniccato na passati. adosena dukkhadassanaṃ, adosajjhāsayo hi pariccattāaghātavatthupariggaho  saṅkhāreyeva dukkhato passati. amohena anattadassanaṃ, amūḷho hi yāthāvagahaṇakusalo apariṇāyakaṃ  khandhapañcakaṃ apariṇāyakato bujjhati. yathā ca etehi aniccadassanādīni, evaṃ etepi  aniccadassanādīhi honti. aniccadassanena hi alobho hoti, dukkhadassanena adoso,  anattadassanena amoho. ko hi nāma `aniccamida'nti sammā ñatvā tassatthāya pihaṃ uppādeyya,  saṅkhāre vā `dukkha'nti jānanto aparampi accantatikhiṇaṃ kodhadukkhaṃ uppādeyya,  attasuññatañca bujjhitvā puna sammohaṃ āpajjeyyā''ti.</p>
              <p>[03] tena vuttaṃ ``pubbabhāgiyānaṃ sīlasampadādīnaṃ sādhanavasena lokuttarānaṃ, upanissayabhāvena  ca sampanno ajjhāsayo etassāti sampannajjhāsayo''ti. tenāha ^b^``evaṃ tissannaṃ bodhīnaṃ  aññataraṃ pāpuṇātī''^eb^ti.</p>
              <p>[03] idāni ^a^V1.0128^ea^ te ajjhāsaye pāḷiyāva vibhāvetuṃ ^b^``yathāhā''^eb^tiādi vuttaṃ. tattha ^b^chā^eb^ti  gaṇanaparicchedo. ^b^ajjhāsayā^eb^ti paricchinnadhammanidassanaṃ. ubhayaṃ pana ekajjhaṃ katvā  chabbidhā ajjhāsayāti attho. ^b^bodhisattā^eb^ti bujjhanakasattā, bodhiyā vā niyatabhāvena  sattā laggā, adhimuttā tanninnā tappoṇāti attho. ^b^bodhiparipākāya saṃvattantī^eb^ti  yathābhinīhāraṃ attanā pattabbabodhiyā paripācanāya bhavanti. ^b^alobhajjhāsayā^eb^ti alubbhanākārena  pavattājjhāsayā, ādito ``kathaṃ nu kho mayaṃ sabbattha, sabbadā ca aluddhā eva hessāmā''ti,  majjhe ca alubbhanavaseneva, pacchā ca tasseva rocanavasena pavattājjhāsayā. ^b^lobhe dosadassāvino^eb^ti  lubbhanalakkhaṇe lobhe sabbappakārena ādīnavadassāvino. idaṃ tassa ajjhāsayassa ekadesato  brūhanākāradassanaṃ. lobhe hi ādīnavaṃ, alobhe ca ānisaṃsaṃ passantassa alobhajjhāsayo  parivaḍḍhati, svāyaṃ tattha ādīnavānisaṃsadassanavidhi vibhāvitoyeva. sesapadesupi iminā  nayena attho veditabbo. ayaṃ ^a^M1.0138^ea^ pana viseso -- ^b^nekkhamma^eb^nti idha pabbajjā.  ^b^paviveko^eb^ tadaṅgaviveko, vikkhambhanaviveko, kāyaviveko, cittaviveko  ca. ^b^nissaraṇaṃ^eb^ nibbānaṃ. ^b^sabbabhavagatīsū^eb^ti sabbesu bhavesu, sabbāsu ca gatīsu.  ^b^tadadhimuttatāyā^eb^ti yadatthaṃ bhāvanānuyogo, yadatthā ca pabbajjā, tadadhimuttena. tenevāha  ^b^``samādhādhimuttenā''^eb^tiādi. </p>
              <p>[03] 50^b^.^eb^ ^b^``kiṃ caritosī''^eb^ti pucchito sace ``na jānāmī''ti vadeyya, ^b^``ke vā  te dhammā bahulaṃ samudācarantī''^eb^ti pucchitabbo. ^b^kiṃ vā^eb^ti kiṃ asubhaṃ vā  anussatiṭṭhānaṃ vā aññaṃ vā. ^b^kiṃ te manasi karoto phāsu hotī^eb^ti cittassa  ekaggabhāvena sukhaṃ hoti. ^b^cittaṃ namatī^eb^ti pakatiyāva abhirativasena namati. ^b^evamādīhī^eb^ti  ^b^ādi^eb^-saddena iriyāpathādīnaṃ saṅgaho daṭṭhabbo. tepi hi na sabbassa ekaṃsato byabhicārino  eva. tathā hi samudācāro pucchitabbo vutto. ``asukañca asukañca manasikāravidhiṃ  katipayadivasaṃ anuyuñjāhī''ti ca vattabbo.</p>
              <p>[03] ^b^``pakatiyā uggahitakammaṭṭhānassā''^eb^ti idaṃ yaṃ kammaṭṭhānaṃ gahetukāmo, tattha sajjhāyavasena  vā manasikāravasena vā kataparicayaṃ sandhāya vuttaṃ. ^b^ekaṃ dve nisajjānī^eb^ti ekaṃ  vā dve vā uṇhāsanāni. ^b^sajjhāyaṃ kāretvā^eb^ attano sammukhāva adhīyāpetvā ^b^dātabbaṃ,^eb^  so ce aññattha gantukāmoti adhippāyo. tenāha ^b^``santike vasantassā''^eb^ti. ^b^āgatāgatakkhaṇe  kathetabbaṃ,^eb^ pavattiṃ sutvāti adhippāyo.</p>
              <p>[03] ^b^pathavīkasiṇa^eb^nti ^a^V1.0129^ea^ pathavīkasiṇakammaṭṭhānaṃ. ^b^katassā^eb^ti katassa kasiṇassa. ^b^taṃ taṃ  ākāra^eb^nti ācariyena kammaṭṭhāne vuccamāne padapadatthādhippāyaopammādikaṃ attano  ñāṇassa paccupaṭṭhitaṃ taṃ taṃ ākāraṃ, yaṃ yaṃ nimittanti vuttaṃ. ^b^upanibandhitvā^eb^ti  upanetvā nibaddhaṃ viya katvā, hadaye ṭhapetvā apamussantaṃ katvāti attho. ^b^evaṃ^eb^  suṭṭhu upaṭṭhitassatitāya ^b^nimittaṃ gahetvā^eb^ tattha sampajānakāritāya ^b^sakkaccaṃ suṇantena.  ta^eb^nti taṃ yathāvuttaṃ suggahitaṃ nissāya. ^b^itarassā^eb^ti tathā agaṇhantassa. ^b^sabbākārenā^eb^ti  kassacipi pakārassa tattha asesitattā vuttaṃ. </p>
              <p>[06] kammaṭṭhānaggahaṇaniddesavaṇṇanā niṭṭhitā. </p>
              <p>[06] iti tatiyaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 4. pathavīkasiṇaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 51^b^.^eb^ ^b^phāsu^eb^ ^a^M1.0139^ea^ ^a^V1.0130^ea^ ^b^hotī^eb^ti āvāsasappāyādilābhena manasikāraphāsutā  bhāvanānukūlatā hoti. ^b^parisodhentenā^eb^ti tesaṃ tesaṃ gaṇṭhiṭṭhānānaṃ chindanavasena  visodhentena. ^b^akilamantoyevā^eb^ti akilantakāyo eva. sati hi kāyakilamathe  siyā kammaṭṭhānamanasikārassa antarāyoti adhippāyo. ^b^gaṇṭhiṭṭhāna^eb^nti atthato, adhippāyato  ca dubbinivedhatāya gaṇṭhibhūtaṃ ṭhānaṃ. ^b^chinditvā^eb^ti yāthāvato atthassa, adhippāyassa  ca vibhāvanena chinditvā, vibhūtaṃ supākaṭaṃ katvāti adhippāyo. ^b^suvisuddha^eb^nti  suṭṭhu visuddhaṃ, nigumbaṃ nijjaṭanti attho. </p>
            </h4>
          </h3>
          <h3>
            <h3n> ananurūpavihāravaṇṇanā </h3n>
            <h4>
              <h4n> </h4n>
              <p>[03] 52^b^.^eb^ ^b^aññatarenā^eb^ti aññatarenāpi, pageva anekehīti adhippāyo. mahantabhāvo ^b^mahattaṃ^eb^.  tathā sesesu. soṇḍavā ^b^soṇḍī^eb^. tathā ^b^paṇṇa^eb^ntiādīsu. bodhiaṅgaṇādīsu kātabbaṃ  idha ^b^``vatta''^eb^nti adhippetanti āha ^b^``pānīyaghaṭaṃ vā ritta''^eb^nti. ^b^niṭṭhitāyā^eb^ti  paviṭṭhapaviṭṭhānaṃ dānena parikkhīṇāya. jiṇṇavihārepi yatra bhikkhū evaṃ vadanti ``āyasmā,  yathāsukhaṃ samaṇadhammaṃ karotu, mayaṃ paṭijaggissāmā''ti. ^b^evarūpe vihātabba^eb^nti ayampi  nayo labbhati, vuttanayattā pana na vutto.</p>
              <p>[03] ^b^mahāpathavihāre^eb^ti mahāpathasamīpe vihāre. ^b^bhājanadārudoṇikādīnī^eb^ti rajanabhājanāni,  rajanatthāya dāru, dārumayadoṇikā, rajanapacanaṭṭhānaṃ, dhovanaphalakanti evamādīni. ^b^sākahārikā^eb^ti  sākahāriniyo itthiyo. ^b^visabhāgasaddo^eb^ kāmaguṇūpasaṃhito gītasaddoti vadanti,  kevalopi itthisaddo visabhāgasaddo eva. ^b^tatrā^eb^ti pupphavante vihāre. ^b^tādisoyevā^eb^ti  ``tatthassa kammaṭṭhānaṃ gahetvā''tiādinā yādiso paṇṇavante vihāre upaddavo vutto,  tādisoyeva. ``pupphahārikāyo pupphaṃ ocinantiyo''ti pana vattabbaṃ. ayamidha  viseso.</p>
              <p>[03] ^b^patthanīye^eb^ti ^a^V1.0131^ea^ tattha vasantesu sambhāvanāvasena upasaṅkamanādinā patthetabbe. tenāha ^b^``leṇasammate''^eb^ti.  ^b^dakkhiṇāgirī^eb^ti magadhavisaye dakkhiṇāgirīti vadanti.</p>
              <p>[03] ^b^visabhāgārammaṇāni^eb^ ^a^M1.0140^ea^ iṭṭhāni, aniṭṭhāni ca. aniṭṭhānaṃ hi dassanatthaṃ ^b^``ghaṭehi  nighaṃsantiyo''^eb^tiādi vuttaṃ. dabbūpakaraṇayoggā rukkhā ^b^dabbūpakaraṇarukkhā^eb^.</p>
              <p>[03] ^b^yo pana^eb^ vihāro. ^b^khala^eb^nti dhaññakaraṇaṭṭhānaṃ. ^b^gāvo rundhanti^eb^ ``sassaṃ khādiṃsū''ti.  ^b^udakavāra^eb^nti kedāresu sassānaṃ dātabbaudakavāraṃ. ^b^ayampī^eb^ti mahāsaṅghabhogopi  vihāro. ^b^vāriyamānā^eb^ kammaṭṭhānikena bhikkhunā.</p>
              <p>[03] samuddasāmuddikanadīnissitaṃ ^b^udakapaṭṭanaṃ^eb^. mahānagarānaṃ āyadvārabhūtaṃ aṭavimukhādinissitaṃ  ^b^thalapaṭṭanaṃ. appasannā honti^eb^. tenassa tattha phāsuvihāro na hotīti adhippāyo.  ^b^maññamānā^eb^ rājamanussā.</p>
              <p>[03] ^b^samosaraṇenā^eb^ti ito cito sañcaraṇena. ^b^papāte^eb^ti papātasīse ^b^ṭhatvā gāyi^eb^ ``gītasaddena  idhāgataṃ papāte pātetvā khādissāmī''ti. ^b^vegena gahetvā^eb^ti vegenāgantvā ``kuhiṃ  yāsī''ti khandhe gahetvā.</p>
              <p>[03] ^b^yatthā^eb^ti yasmiṃ vihāre, vihārasāmantā vā na sakkā hoti ^b^kalyāṇamittaṃ laddhuṃ,^eb^  tattha vihāre so alābho mahādosoti yojanā.</p>
              <p>[03] ^b^panthani^eb^nti panthe nīto pavattitoti panthanī, magganissito vihāro. taṃ panthaniṃ.  ^b^soṇḍi^eb^nti soṇḍisahito vihāro soṇḍī, taṃ soṇḍiṃ. tathā ^b^paṇṇa^eb^ntiādīsu.  nagaranissitaṃ ^b^nagara^eb^nti vuttaṃ uttarapadalopena yathā ``bhīmaseno bhīmo''ti. ^b^dārunā^eb^ti  dārunissitena saha. ^b^visabhāgenā^eb^ti yo visabhāgehi vusīyati, visabhāgānaṃ vā  nivāso, so vihāro visabhāgo. tena visabhāgena saddhiṃ. paccantanissitañca sīmānissitañca  asappāyañca ^b^paccantasīmāsappāyaṃ. yattha mitto na labbhati,^eb^ tampīti sabbattha ṭhāna-saddāpekkhāya  napuṃsakaniddeso. ^b^iti viññāyā^eb^ti ``bhāvanāya ananurūpānī''ti evaṃ vijānitvā. </p>
            </h4>
          </h3>
          <h3>
            <h3n> anurūpavihāravaṇṇanā </h3n>
            <h4>
              <h4n> </h4n>
              <p>[03] 53^b^.^eb^ ^b^ayaṃ^eb^ ^a^V1.0132^ea^ ^b^anurūpo nāmā^eb^ti ayaṃ vihāro bhāvanāya anurūpo nāma. ^b^nātidūra^eb^nti  gocaraṭṭhānato aḍḍhagāvutato orabhāgatāya na ^a^M1.0141^ea^ atidūraṃ. ^b^nāccāsanna^eb^nti  pacchimena pamāṇena gocaraṭṭhānato pañcadhanusatikatāya na atiāsannaṃ. tāya ca pana nātidūranāccāsannatāya,  gocaraṭṭhānaṃ parissayādirahitamaggatāya ca gamanassa ca āgamanassa ca yuttarūpattā ^b^gamanāgamanasampannaṃ^eb^.  divasabhāge mahājanasaṃkiṇṇatābhāvena ^b^divā appākiṇṇaṃ^eb^. abhāvattho hi ayaṃ ^b^appa^eb^-saddo  ``appiccho''tiādīsu (ma0 ni0 1.336) viya. rattiyaṃ janālāpasaddābhāvena ^b^rattiṃ  appasaddaṃ^eb^. sabbadāpi janasannipātanigghosābhāvena ^b^appanigghosaṃ. appakasirenā^eb^ti  akasirena sukheneva. sīlādiguṇānaṃ thirabhāvappattiyā ^b^therā^eb^. suttageyyādi bahu  sutaṃ etesanti ^b^bahussutā^eb^. vācuggatakaraṇena, sammadeva garūnaṃ santike āgamitabhāvena  ca āgato pariyattidhammasaṅkhāto āgamo etesanti ^b^āgatāgamā^eb^. suttābhidhammasaṅkhātassa dhammassa  dhāraṇena ^b^dhammadharā^eb^. vinayassa dhāraṇena ^b^vinayadharā^eb^. tesaṃyeva dhammavinayānaṃ mātikāya  dhāraṇena ^b^mātikādharā^eb^. tattha tattha dhammaparipucchāya ^b^paripucchati^eb^. atthaparipucchāya  ^b^paripañhati^eb^ vīmaṃsati vicāreti. ^b^idaṃ, bhante, kathaṃ imassa ko attho^eb^ti paripucchanaparipañhākāradassanaṃ.  ^b^avivaṭañceva^eb^ pāḷiyā atthaṃ padesantarapāḷidassanena āgamato ^b^vivaranti. anuttānīkatañca^eb^  yuttivibhāvanena ^b^uttānīkaronti. kaṅkhaṭṭhāniyesu dhammesu^eb^ saṃsayuppattiyā hetutāya  gaṇṭhiṭṭhānabhūtesu pāḷipadesesu yāthāvato vinicchayadānena ^b^kaṅkhaṃ paṭivinodenti^eb^.  ettha ca ``nātidūraṃ, nāccāsannaṃ, gamanāgamanasampanna''nti ekaṃ aṅgaṃ, ``divā appākiṇṇaṃ,  rattiṃ appasaddaṃ appanigghosa''nti ekaṃ, ``appaḍaṃsamakasavātātapasarīsapasamphassa''nti  ekaṃ, ``tasmiṃ kho pana senāsane viharantassa...pe0... parikkhārā''ti ekaṃ, ``tasmiṃ  kho pana senāsane therā...pe0... kaṅkhaṃ paṭivinodentī''ti ekaṃ. evaṃ pañca aṅgāni  veditabbāni. </p>
            </h4>
          </h3>
          <h3>
            <h3n> khuddakapalibodhavaṇṇanā </h3n>
            <h4>
              <h4n> </h4n>
              <p>[03] 54^b^.^eb^ khuddakapalibodhupacchede payojanaṃ parato āgamissati. aggaḷānuvātaparibhaṇḍadānādinā  ^b^daḷhīkammaṃ vā^eb^. tantacchedādīsu ^b^tunnakammaṃ vā^eb^ kātabbaṃ. </p>
            </h4>
          </h3>
          <h3>
            <h3n> bhāvanāvidhānavaṇṇanā </h3n>
            <h4>
              <h4n> </h4n>
              <p>[03] 55^b^.^eb^ ^b^sabbakammaṭṭhānavasenā^eb^ti ^a^M1.0142^ea^ ^a^V1.0133^ea^ anukkamena niddisiyamānassa cattālīsavidhassa  sabbassa kammaṭṭhānassa vasena. ^b^piṇḍapātapaṭikkantenā^eb^ti piṇḍapātaparibhogato paṭinivattena,  piṇḍapātabhuttāvinā onītapattapāṇināti attho. ^b^bhattasammadaṃ paṭivinodetvā^eb^ti bhojananimittaṃ  parissamaṃ vinodetvā. āhāre hi āsayaṃ paviṭṭhamatte tassa āgantukatāya yebhuyyena  siyā sarīrassa koci parissamo, taṃ vūpasametvā. tasmiṃ hi avūpasante sarīrakhedena  cittaṃ ekaggataṃ na labheyyāti. ^b^pavivitte^eb^ti janavivitte. ^b^sukhanisinnenā^eb^ti  pallaṅkaṃ ābhujitvā ujuṃ kāyaṃ paṇidhāya nisajjāya sukhanisinnena. ^b^vuttañheta^eb^nti  yaṃ ``katāya vā''tiādinā pathaviyā nimittaggahaṇaṃ idha vuccati, vuttaṃ hetaṃ porāṇaṭṭhakathāyaṃ.</p>
              <p>[03] idāni taṃ aṭṭhakathāpāḷiṃ dassento ^b^``pathavīkasiṇaṃ uggaṇhanto''^eb^tiādimāha. tatthāyaṃ  saṅkhepattho -- ^b^pathavīkasiṇaṃ uggaṇhanto^eb^ti uggahanimittabhāvena pathavīkasiṇaṃ gaṇhanto  ādiyanto, uggahanimittabhūtaṃ pathavīkasiṇaṃ uppādentoti attho. uppādanañcettha tathānimittassa  upaṭṭhāpanaṃ daṭṭhabbaṃ. ^b^pathaviya^eb^nti vakkhamānavisese pathavīmaṇḍale. ^b^nimittaṃ gaṇhātī^eb^ti  tattha cakkhunā ādāsatale mukhanimittaṃ viya bhāvanāñāṇena vakkhamānavisesaṃ pathavīnimittaṃ  gaṇhāti. ``pathaviya''nti vatvāpi maṇḍalāpekkhāya napuṃsakaniddeso. ^b^kate^eb^ti vakkhamānavidhinā  abhisaṅkhateti attho. ^b^vā^eb^-saddo aniyamattho. ^b^akate^eb^ti pākatike khalamaṇḍalādike  pathavīmaṇḍale. ^b^sāntake^eb^ti sāntake eva, saparicchede evāti attho. sāvadhāraṇañhetaṃ  vacanaṃ. tathā hi tena nivattitaṃ dassetuṃ ^b^``no anantake''^eb^ti vuttaṃ. ^b^sakoṭiye^eb^tiādīnipi  tasseva vevacanāni. ^b^suppamatte vā^eb^tiādīsu suppasarāvāni samappamāṇāni icchitāni.  keci pana vadanti ``sarāvamattaṃ vidatthicaturaṅgulaṃ hoti, suppamattaṃ tato adhikappamāṇanti.  kittimaṃ kasiṇamaṇḍalaṃ heṭṭhimaparicchedena sarāvamattaṃ, uparimaparicchedena suppamattaṃ,  na tato adho, uddhaṃ vāti parittappamāṇabhedasaṅgaṇhanatthaṃ ^b^`suppamatte vā sarāvamatte vā'^eb^ti  vutta''nti. yathāupaṭṭhite ārammaṇe ekaṅgulamattampi vaḍḍhitaṃ appamāṇamevāti vuttovāyamattho.  keci pana ``chattamattampi kasiṇamaṇḍalaṃ kātabba''nti vadanti.</p>
              <p>[03] ^b^so^eb^ ^a^M1.0143^ea^ ^b^taṃ nimittaṃ suggahitaṃ karotī^eb^ti so yogāvacaro taṃ pathavīmaṇḍalaṃ  suggahitaṃ nimittaṃ ^a^V1.0134^ea^ karoti. yadā cakkhuṃ ummīletvā oloketvā tattha nimittaṃ  gahetvā nimmīletvā āvajjentassa ummīletvā olokitakkhaṇe viya upaṭṭhāti, tadā  suggahitaṃ karoti nāma. athettha satiṃ sūpaṭṭhitaṃ katvā abahigatena mānasena punappunaṃ  sallakkhento ^b^sūpadhāritaṃ upadhāreti^eb^ nāma. evaṃ upadhāritaṃ pana naṃ punappunaṃ āvajjento  manasi karonto tamevārabbha āsevanaṃ bhāvanaṃ bahulaṃ pavattento ^b^suvavatthitaṃ vavatthapeti^eb^  nāma. ^b^tasmiṃ ārammaṇe^eb^ti evaṃ suggahitakaraṇādinā sammadeva upaṭṭhite tasmiṃ pathavīkasiṇasaññite  ārammaṇe. ^b^cittaṃ upanibandhatī^eb^ti attano cittaṃ upacārajjhānaṃ upanetvā  nibandhati aññārammaṇato vinivattaṃ karoti. ^b^addhā imāyā^eb^tiādi ānisaṃsadassāvitādassanaṃ.</p>
              <p>[03] idāni yathādassitassa aṭṭhakathāpāṭhassa atthappakāsanena saddhiṃ bhāvanāvidhiṃ vibhāvetukāmo  akate tāva nimittaggahaṇaṃ dassento ^b^``tattha yena atītabhavepī''^eb^tiādimāha. tattha  ^b^tatthā^eb^ti tasmiṃ aṭṭhakathāpāṭhe. ^b^catukkapañcakajjhānānī^eb^ti catukkapañcakanayavasena  vadati. ^b^puññavato^eb^ti bhāvanāmayapuññavato. ^b^upanissayasampannassā^eb^ti tādiseneva  upanissayena samannāgatassa. ^b^khalamaṇḍale^eb^ti maṇḍalākāre dhaññakaraṇaṭṭhāne. ^b^taṃṭhānappamāṇamevā^eb^ti  olokitaṭṭhānappamāṇameva.</p>
              <p>[03] ^b^avirādhetvā^eb^ti avirajjhitvā vuttavidhinā eva. ^b^nīlapītalohitaodātasambhedavasenā^eb^ti  nīlādivaṇṇāhi mattikāhi paccekaṃ, ekajjhañca saṃsaggavasena. ^b^gaṅgāvahe^eb^ti gaṅgāsote.  sīhaḷadīpe kira rāvaṇagaṅgā nāma nadī, tassā sotena chinnataṭaṭṭhāne mattikā aruṇavaṇṇā.  taṃ sandhāya vuttaṃ ^b^``gaṅgāvahe mattikāsadisāya aruṇavaṇṇāyā''^eb^ti. ^b^aruṇavaṇṇāya^eb^  aruṇanibhāya, aruṇappabhāvaṇṇāyāti attho.</p>
              <p>[03] evaṃ kasiṇadose dassetvā idāni kasiṇakaraṇādike sesākāre dassetuṃ ^b^``tañca  kho''^eb^tiādi vuttaṃ. ^b^saṃhārima^eb^nti saṃharitabbaṃ gahetvā caraṇayoggaṃ. ^b^tatraṭṭhaka^eb^nti  yatra kataṃ, tattheva tiṭṭhanakaṃ. ^b^vuttappamāṇa^eb^nti ^a^M1.0144^ea^ ``suppamatte vā sarāvamatte  vā''ti vuttappamāṇaṃ. ^b^vaṭṭa^eb^nti maṇḍalasaṇṭhānaṃ. ^b^parikammakāle^eb^ti nimittuggahaṇāya  bhāvanākāle. ^b^etadevā^eb^ti yaṃ vidatthicaturaṅgulavitthāraṃ, etadeva pamāṇaṃ sandhāya  ^b^``suppamattaṃ vā sarāvamattaṃ vā''^eb^ti vuttaṃ. suppaṃ hi nātimahantaṃ, sarāvañca  mahantaṃ cāṭipidhānappahonakanti samappamāṇaṃ hoti. </p>
              <p>[03] 56^b^.^eb^ ^b^tasmā^eb^ti ^a^V1.0135^ea^ paricchedatthāya vuttattā. ^b^evaṃ vuttapamāṇaṃ pariccheda^eb^nti yathāvuttappamāṇaṃ  vidatthicaturaṅgulavitthāraṃ paricchedaṃ katvā, evaṃ vuttappamāṇaṃ vā kasiṇamaṇḍalaṃ visabhāgavaṇṇena  paricchedaṃ katvā. ^b^rukkhapāṇikā^eb^ti kucandanādirukkhapāṇikā aruṇavaṇṇassa ^b^visabhāgavaṇṇaṃ  samuṭṭhapeti^eb^. tasmā taṃ aggahetvāti vuttaṃ. pakatirukkhapāṇikā pana pāsāṇapāṇikāgatikāva.  ninnunnataṭṭhānābhāvena ^b^bherītalasadisaṃ^eb^ katvā. ^b^tato dūratare^eb^tiādi yathāvuttato  padesato, pīṭhato ca aññasmiṃ ādīnavadassanaṃ. ^b^kasiṇadosā^eb^ti hatthapāṇipadādayo  idha kasiṇadosā.</p>
              <p>[03] ^b^vuttanayenevā^eb^ti ``aḍḍhateyyahatthantare padese, vidatthicaturaṅgulapādake pīṭhe''ti ca  vuttavidhināva. ^b^kāmesu ādīnava^eb^nti ``kāmā nāmete aṭṭhikaṅkalūpamā nirassādaṭṭhena,  tiṇukkūpamā anudahanaṭṭhena, aṅgārakāsūpamā mahābhitāpaṭṭhena, supinakūpamā ittarapaccupaṭṭhānaṭṭhena,  yācitakūpamā tāvakālikaṭṭhena, rukkhaphalūpamā sabbaṅgapaccaṅgapalibhañjanaṭṭhena, asisūnūpamā  adhikuṭṭanaṭṭhena, sattisūlūpamā vinivijjhanaṭṭhena, sappasirūpamā sapaṭibhayaṭṭhenā''tiādinā  (pāci0 aṭṭha0 417; ma0 ni0 aṭṭha0 1.234) ``appassādā kāmā bahudukkhā bahupāyāsā''tiādinā  (pāci0 417; ma0 ni0 1.234; 2.42) ``kāmasukhañca nāmetaṃ bahuparissayaṃ, sāsaṅkaṃ,  sabhayaṃ, saṃkiliṭṭhaṃ, mīḷhaparibhogasadisaṃ, hīnaṃ, gammaṃ, pothujjanikaṃ, anariyaṃ,  anatthasaṃhita''ntiādinā ca anekākāravokāraṃ vatthukāmakilesakāmesu ādīnavaṃ  dosaṃ paccavekkhitvā. ^b^kāmanissaraṇe^eb^ti kāmānaṃ nissaraṇabhūte, tehi vā nissaṭe.  aggamaggassa pādakabhāvena ^b^sabbadukkhasamatikkamassa upāyabhūte. nekkhamme^eb^ti jhāne.  ^b^jātābhilāsena^eb^ sañjātacchandena. ``sammāsambuddho vata bhagavā aviparītadhammadesanattā,  svākkhāto ^a^M1.0145^ea^ dhammo ekantaniyyānikattā, suppaṭipanno saṅgho yathānusiṭṭhaṃ  paṭipajjanato''ti evaṃ ^b^buddhadhammasaṅghaguṇānussaraṇena^eb^ ratanattayavisayaṃ ^b^pītipāmojjaṃ janayitvā^eb^.  nekkhammaṃ paṭipajjati etāyāti ^b^nekkhammapaṭipadā,^eb^ saupacārassa jhānassa, vipassanāya,  maggassa, nibbānassa ca adhigamakāraṇanti attho. pubbe pana paṭhamajjhānameva nekkhammanti  vuttattā vuttāvasesā sabbepi nekkhammadhammā. yathāha -- </p>
              <p>[21] ``pabbajjā paṭhamaṃ jhānaṃ, nibbānaṃ ca vipassanā. </p>
              <p>[22] sabbepi kusalā dhammā, `nekkhamma'nti pavuccare''ti.. (itivu0 aṭṭha0 109). </p>
              <p>[25] ^b^pavivekasukharasassā^eb^ti ^a^V1.0136^ea^ cittavivekādivivekajassa sukharasassa. evametehi pañcahi  padehi ``ānisaṃsadassāvī''tiādīnaṃ padānaṃ attho dassitoti daṭṭhabbaṃ. ^b^samena ākārenā^eb^ti  atiummīlanātimandālocanāni vajjetvā nātiummīlananātimandālocanasaṅkhātena samena ālocanākārena.  ^b^nimittaṃ gaṇhantenā^eb^ti pathavīkasiṇe cakkhunā gahitanimittaṃ manasā gaṇhantena.  ^b^bhāvetabba^eb^nti tathāpavattaṃ nimittaggahaṇaṃ vaḍḍhetabbaṃ āsevitabbaṃ bahulīkātabbaṃ.</p>
              <p>[03] ^b^cakkhu kilamati^eb^ atisukhumaṃ, atibhāsurañca rūpagataṃ upanijjhāyato viya. ^b^ativibhūtaṃ  hoti^eb^ attano sabhāvāvibhāvato. tathā ca vaṇṇato vā lakkhaṇato vā upatiṭṭheyya. tena  vuttaṃ ^b^``tenassa nimittaṃ nuppajjatī''^eb^ti. ^b^avibhūtaṃ hoti^eb^ gajanimmīlanena  pekkhantassa rūpagataṃ viya. ^b^cittañca līnaṃ hoti^eb^ dassane mandabyāpāratāya kosajjapātato.  tenāha ^b^``evampi nimittaṃ nuppajjatī''^eb^ti. ^b^ādāsatale mukhanimittadassinā  viyā^eb^ti yathā ādāsatale mukhanimittadassī puriso na tattha atigāḷhaṃ ummīlati, nāpi  atimandaṃ, na ādāsatalassa vaṇṇaṃ paccavekkhati, nāpi lakkhaṇaṃ manasi karoti. atha kho  samena ākārena olokento attano mukhanimittameva passati, evameva ayampi pathavīkasiṇaṃ  samena ākārena olokento nimittaggahaṇappasutoyeva hoti, tena vuttaṃ ^b^``samena  ākārenā''^eb^tiādi. ^b^na vaṇṇo paccavekkhitabbo^eb^ti yo tattha pathavīkasiṇe aruṇavaṇṇo,  so na cintetabbo. cakkhuviññāṇena pana gahaṇaṃ na sakkā nivāretuṃ. tenevettha ``na  oloketabbo''ti ^a^M1.0146^ea^ avatvā paccavekkhaṇaggahaṇaṃ kataṃ. ^b^na lakkhaṇaṃ manasi  kātabba^eb^nti yaṃ tattha pathavīdhātuyā thaddhalakkhaṇaṃ, taṃ na manasi kātabbaṃ. </p>
              <p>[01] disvā gahetabbattā ``vaṇṇaṃ amuñcitvā''ti vatvāpi vaṇṇavasenettha ābhogo na  kātabbo, so pana vaṇṇo nissayagatiko kātabboti dassento āha ^b^``nissayasavaṇṇaṃ katvā''^eb^ti.  nissayena samānākārasannissito so vaṇṇo tāya pathaviyā samānagatikaṃ katvā, vaṇṇena  saheva ``pathavī''ti manasi kātabbanti attho. ^b^ussadavasena paṇṇattidhamme^eb^ti pathavīdhātuyā  ussannabhāvena sattito adhikabhāvena sasambhārapathaviyaṃ ``pathavī''ti yo lokavohāro,  tasmiṃ paṇṇattidhamme ^b^cittaṃ paṭṭhapetvā^eb^ ``pathavī, pathavī''ti ^b^manasi kātabbaṃ^eb^.  yadi lokavohārena paṇṇattimatte cittaṃ ṭhapetabbaṃ, nāmantaravasenapi pathavī manasi kātabbā  bhaveyyāti, hotu, ko dosoti dassento ^b^``mahī medinī''^eb^tiādimāha. tattha  ^b^yamicchatī^eb^ti yaṃ nāmaṃ vattuṃ icchati, ^b^taṃ vattabbaṃ^eb^. tañca  kho ^b^yadassa saññānukūlaṃ^eb^ ^a^V1.0137^ea^  ^b^hoti^eb^ yaṃ nāmaṃ assa yogino pubbe tattha gahitasaññāvasena anukūlaṃ pacuratāya, paguṇatāya  vā āgacchati, ^b^taṃ vattabbaṃ. vattabba^eb^nti ca paṭhamasamannāhāre kassaci vacībhedopi  hotīti katvā vuttaṃ, ācariyena vā vattabbataṃ sandhāya. kiṃ vā bahunā, pākaṭabhāvoyevettha  pamāṇanti dassetuṃ ^b^``apicā''^eb^tiādi vuttaṃ. ^b^kālena ummīletvā kālena  nimmīletvā^eb^ti kiñci kālaṃ cakkhuṃ ummīletvā nimittaggahaṇavasena pathavīmaṇḍalaṃ  oloketvā puna kiñci kālaṃ cakkhuṃ nimmīletvā āvajjitabbaṃ. yenākārena  oloketvā gahitaṃ, tenākārena puna taṃ samannāharitabbaṃ. </p>
              <p>[03] 57^b^.^eb^ ^b^āpāthamāgacchatī^eb^ti manodvārikajavanānaṃ gocarabhāvaṃ upagacchati. ^b^tassa^eb^ uggahanimittassa.  ^b^na tasmiṃ ṭhāne nisīditabbaṃ^eb^. kasmā? yadi uggahanimitte jātepi pathavīmaṇḍalaṃ  oloketvā bhāveti, paṭibhāganimittuppatti na siyā. samīpaṭṭhena ca na oloketuṃ  na sakkā. tena vuttaṃ ^b^``attano vasanaṭṭhānaṃ pavisitvā''^eb^tiādi. nissaddabhāvāya ^b^ekapaṭalikūpāhanā^eb^gahaṇaṃ,  parissayavinodanatthaṃ ^b^kattaradaṇḍa^eb^ggahaṇaṃ. sace nassati, athānena bhāvetabbanti sambandho.  vakkhamānesu asappāyesu ^b^kenacideva^eb^ asappāyena kāraṇabhūtena. ^b^nimittaṃ ādāyā^eb^ti  yathājātaṃ uggahanimittaṃ gahetvā. ^b^samannāharitabba^eb^nti āvajjitabbaṃ nimittanti adhippāyo,  sammā vā anu ^a^M1.0147^ea^ anu āharitabbaṃ kammaṭṭhānanti attho. ^b^takkāhataṃ vitakkāhata^eb^nti  takkanato, savisesaṃ takkanato ca ``takko, vitakko''ti ca evaṃ laddhanāmena bhāvanācittasampayuttena  sammāsaṅkappena āhananapariyāhananakiccena aparāparaṃ vattamānena kammaṭṭhānaṃ āhataṃ, pariyāhatañca  kātabbaṃ, balappattavitakko manasikāro bahulaṃ pavattetabboti attho. ^b^evaṃ karontassā^eb^ti  evaṃ kammaṭṭhānaṃ takkāhataṃ vitakkāhataṃ karontassa. yathā bhāvanā pubbenāparaṃ visesaṃ  āvahati, evaṃ anuyuñjantassa. ^b^anukkamenā^eb^ti bhāvanānukkamena. yadā saddhādīni  indriyāni suvisadāni tikkhāni pavattanti, tadā assaddhiyādīnaṃ dūrībhāvena sātisayathāmappattehi  sattahi balehi laddhūpatthambhāni vitakkādīni kāmāvacarāneva jhānaṅgāni bahūni hutvā  pātubhavanti. tato eva tesaṃ ujuvipaccanīkabhūtā kāmacchandādayo saddhiṃ tadekaṭṭhehi  pāpadhammehi vidūrī bhavanti, paṭibhāganimittuppattiyā saddhiṃ taṃ ārabbha upacārajjhānaṃ  uppajjati. tena vuttaṃ ^b^``nīvaraṇāni vikkhambhantī''^eb^tiādi. tattha ^b^sannisīdantī^eb^ti  sammadeva sīdanti, upasamantīti attho. </p>
              <p>[01] ^b^imassā^eb^ti paṭibhāganimittassa. aṅgulipadapāṇipadādiko  ^b^kasiṇadoso^eb^. ādāsamaṇḍalūpamādīhi ^a^V1.0138^ea^  uggahanimittato paṭibhāganimittassa suparisuddhataṃ, saṇhasukhumatañca dasseti. ^b^tañca kho^eb^  paṭibhāganimittaṃ ^b^neva vaṇṇavantaṃ na saṇṭhānavantaṃ^eb^ aparamatthasabhāvattā. ^b^īdisa^eb^nti  vaṇṇasaṇṭhānavantaṃ. ^b^tilakkhaṇabbhāhata^eb^nti uppādādilakkhaṇattayānupaviṭṭhaṃ, aniccatādilakkhaṇattayaṅkitaṃ  vā. yadi ^b^na panetaṃ tādisaṃ^eb^ vaṇṇādivantaṃ, kathaṃ jhānassa ārammaṇabhāvoti āha ^b^``kevalañhī''^eb^tiādi.  ^b^saññaja^eb^nti bhāvanāsaññājanitaṃ, bhāvanāsaññāya sañjātamattaṃ. na hi asabhāvassa kutoci  samuṭṭhānaṃ atthi. tenāha ^b^``upaṭṭhānākāramatta''^eb^nti. </p>
              <p>[03] 58^b^.^eb^ ^b^vikkhambhitāneva sannisinnāva,^eb^ na pana tadatthaṃ ussāho kātabboti adhippāyo.  ``upacārasamādhinā''ti vutte itaropi samādhi atthīti atthato āpannanti tampi dassetuṃ  ^b^``duvidho hi samādhī''^eb^tiādi āraddhaṃ. ^b^dvīhākārehī^eb^ti jhānadhammānaṃ paṭipakkhadūrībhāvo,  thirabhāvappatti cāti imehi dvīhi kāraṇehi. idāni tāni kāraṇāni avatthāmukhena  dassetuṃ ^b^``upacārabhūmiyaṃ vā''^eb^tiādi vuttaṃ. ^b^upacārabhūmiya^eb^nti upacārāvatthāyaṃ.  yadipi tadā jhānaṅgāni paṭutarāni mahaggatabhāvappattāni na uppajjanti, tesaṃ ^a^M1.0148^ea^  pana paṭipakkhadhammānaṃ vikkhambhanena cittaṃ samādhiyati. tenāha ^b^``nīvaraṇappahānena  cittaṃ samāhitaṃ hotī''^eb^ti. ^b^paṭilābhabhūmiya^eb^nti jhānassa adhigamāvatthāyaṃ.  tadā hi appanāpattānaṃ jhānadhammānaṃ uppattiyā cittaṃ samādhiyati. tenāha ^b^``aṅgapātubhāvenā''^eb^ti.  cittaṃ samāhitaṃ hotīti sambandho.</p>
              <p>[03] ^b^na thāmajātānī^eb^ti na jātathāmāni, na bhāvanābalaṃ pattānīti attho. ^b^citta^eb^nti  jhānacittaṃ. ^b^kevalampi rattiṃ kevalampi divasaṃ tiṭṭhatī^eb^ti samāpattivelaṃ sandhāyāha.  upacārabhūmiyaṃ nimittavaḍḍhanaṃ yuttanti katvā vuttaṃ ^b^``nimittaṃ vaḍḍhetvā''^eb^ti.  ^b^laddhaparihānī^eb^ti laddhaupacārajjhānaparihāni. nimitte avinassante tadārammaṇajhānampi aparihīnameva  hoti, nimitte pana ārakkhābhāvena vinaṭṭhe laddhaṃ laddhaṃ jhānampi vinassati tadāyattavuttito.  tenāha ^b^``ārakkhamhī''^eb^tiādi. </p>
            </h4>
          </h3>
          <h3>
            <h3n> sattasappāyavaṇṇanā </h3n>
            <h4>
              <h4n> </h4n>
              <p>[03] 59^b^.^eb^ ``thāvarañca hotī''ti vatvā yathā thāvaraṃ hoti, taṃ dassetuṃ ^b^``sati upaṭṭhāti,  cittaṃ samādhiyatī''^eb^ti vuttaṃ. yathāladdhañhi nimittaṃ tattha satiṃ sūpaṭṭhitaṃ  katvā ekaggataṃ vindantassa ^a^V1.0139^ea^ thiraṃ nāma hoti, surakkhitañca. ^b^sati^eb^-ggahaṇena cettha sampajaññaṃ,  samādhiggahaṇena vīriyañca saṅgahitaṃ hoti nānantariyabhāvato. ^b^tatthā^eb^ti tesu āvāsesu.  ^b^tīṇi tīṇī^eb^ti ekekasmiṃ āvāse avutthāvutthaṭṭhāne vasananiyāmena tayo tayo  divase ^b^vasitvā^eb^.</p>
              <p>[03] ^b^uttarena vā dakkhiṇena vā^eb^ti vuttaṃ gamanāgamane sūriyābhimukhabhāvanivāraṇatthanti. sahassadhanuppamāṇaṃ  ^b^diyaḍḍhakosaṃ^eb^.</p>
              <p>[03] ^b^dvattiṃsa tiracchānakathā^eb^ti ^b^rājakathādike^eb^ (dī0 ni0 1.17; ma0 ni0 2.223; saṃ0  ni0  5.1080; a0 ni0  10.69; pāci0 508) sandhāyāha. tā hi pāḷiyaṃ sarūpato  anāgatāpi araññapabbatanadīdīpakathā iti-saddena saṅgahetvā saggamokkhānaṃ tiracchānabhāvato  ``dvattiṃsa tiracchānakathā''ti vuttā. ^b^dasakathāvatthunissita^eb^nti ``appicchatā,  santuṭṭhi, paviveko, asaṃsaggo, vīriyārambho, sīla, samādhi, paññā, vimutti,  vimuttiñāṇadassana''nti imāni appicchakathādīnaṃ vatthūni, tannissitaṃ bhassaṃ ^b^sappāyaṃ^eb^.</p>
              <p>[03] ^b^atiracchānakathiko^eb^ti ^a^M1.0149^ea^ natiracchānakathiko, tiracchānakathā vidhuraṃ dhammikaṃ  kammaṭṭhānapaṭisaṃyuttameva kathaṃ kathetīti adhippāyo. ^b^sīlādiguṇasampanno^eb^ti sīlasamādhiādiguṇasampanno.  yo hi samādhikammaṭṭhāniko, samādhikammaṭṭhānassa vā pāraṃ patto, so imassa yogino  sappāyo. tenāha ^b^``yaṃ nissāyā''^eb^tiādi. ^b^kāyadaḷhībahulo^eb^ti kāyassa santappanaposanappasuto.  yaṃ sandhāya vuttaṃ ``yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ  anuyutto viharatī''ti (dī0 ni0 3.320; ma0 ni0 1.186; a0 ni0  5.206).</p>
              <p>[03] bhojanaṃ yebhuyyena madhurambilarasavasena sattānaṃ upayogaṃ gacchati dadhiādīsu tathā dassanato.  kaṭukādirasā pana kevalaṃ abhisaṅkhārakā evāti āha ^b^``kassaci madhuraṃ, kassaci  ambilaṃ sappāyaṃ hotī''^eb^ti.</p>
              <p>[03] ^b^yasmiṃ iriyāpathe^eb^ ādhārabhūte, vattamāne vā, yasmiṃ vā iriyāpathe pavattamānassa.  ^b^nimittāsevanabahulassā^eb^ti nimitte āsevanābahulassa  paṭibhāganimitte visayabhūte bhāvanāmanasikāraṃ ^a^V1.0140^ea^  bahulaṃ āsevantassa, nimittassa vā gocarāsevanavasena āsevanābahulassa. yena hi bhāventassa  bhāvanāsevanā, tena gocarāsevanāpi icchitabbāti. </p>
            </h4>
          </h3>
          <h3>
            <h3n> dasavidhāppanākosallavaṇṇanā </h3n>
            <h4>
              <h4n> </h4n>
              <p>[03] 60^b^.^eb^ ^b^na hoti^eb^ appanā. yena vidhinā appanāyaṃ kusalo hoti, so dasavidho vidhi  ^b^appanākosallaṃ,^eb^ tannibbattaṃ vā ñāṇaṃ. ^b^vatthuvisadakiriyato^eb^ti vatthūnaṃ visadabhāvakaraṇato  appanākosallaṃ icchitabbanti sambandho. evaṃ sesesupi. </p>
              <p>[03] 61^b^.^eb^ cittacetasikānaṃ hi pavattiṭṭhānabhāvato sarīraṃ, tappaṭibaddhāni cīvarādīni ca idha  ``vatthūnī''ti adhippetāni. tāni yathā cittassa sukhāvahāni honti, tathā karaṇaṃ  tesaṃ ^b^visadabhāvakaraṇaṃ^eb^. tena vuttaṃ ^b^``ajjhattikabāhirāna''^eb^ntiādi. ^b^sarīraṃ  vā^eb^ti ^b^vā^eb^-saddo aṭṭhānappayutto, sarīraṃ sedamalaggahitaṃ vā aññena vā avassutakiccena  vibādhitanti adhippāyo. ^b^senāsanaṃ vā^eb^ti ^b^vā^eb^-saddena pattādīnampi saṅgaho daṭṭhabbo.  nanu cāyaṃ nayo ^a^M1.0150^ea^ khuddakapalibodhupacchedena saṅgahito, puna kasmā vuttoti?  saccaṃ saṅgahito, so ca kho bhāvanāya ārambhakāle. idha pana āraddhakammaṭṭhānassa upacārajjhāne  ṭhatvā appanāparivāsaṃ vasantassa kālantare jāte tathāpaṭipatti appanākosallāya vuttā.  ^b^avisade^eb^ sati, visayabhūte vā. kathaṃ bhāvanamanuyuñjantassa tāni visayo? antarantarā  pavattanakacittuppādavasenevaṃ vuttaṃ. te hi cittuppādā cittekaggatāya aparisuddhabhāvāya  saṃvattanti. ^b^cittacetasikesu^eb^ nissayādipaccayabhūtesu. ^b^ñāṇampī^eb^ti ^b^pi^eb^-saddo  sampiṇḍane. tena ``na kevalaṃ taṃ vatthuyeva, atha kho tasmiṃ aparisuddhe ñāṇampi aparisuddhaṃ  hotī''ti dassitaṃ. taṃsampayuttānaṃ pana aparisuddhatā avuttasiddhā, ñāṇassa ca visuṃ  gahaṇaṃ appanāya bahukārattā. tathā hi jhānaṃ ``dandhābhiññaṃ, khippābhiñña''nti ñāṇamukhena  niddiṭṭhaṃ. nissayanissayopi nissayotveva vuccatīti āha ^b^``dīpakapallikavaṭṭitelāni  nissāyā''^eb^ti. ñāṇe avisade vipassanābhāvanā viya samādhibhāvanāpi paridubbalā  hotīti dassetuṃ ^b^``aparisuddhena ñāṇenā''^eb^tiādi vuttaṃ. tattha ^b^kammaṭṭhāna^eb^nti  samathakammaṭṭhānaṃ āha. ^b^vuḍḍhiṃ^eb^ aṅgapātubhāvena, ^b^virūḷhiṃ^eb^ guṇabhāvena, ^b^vepullaṃ^eb^  sabbaso vasibhāvappattiyā veditabbaṃ. ^b^visade panā^eb^ti sukkapakkho, tassa vuttavipariyāyena  attho veditabbo. </p>
              <p>[03] 62^b^.^eb^ ^b^samabhāvakaraṇa^eb^nti ^a^V1.0141^ea^ kiccato anūnādhikabhāvakaraṇaṃ. yathāpaccayaṃ saddheyyavatthusmiṃ  adhimokkhakiccassa paṭutarabhāvena, paññāya avisadatāya, vīriyādīnaṃ ca sithilatādinā  ^b^saddhindriyaṃ balavaṃ hoti^eb^. tenāha ^b^``itarāni mandānī''^eb^ti. ^b^tato^eb^ti tasmā saddhindriyassa  balavabhāvato, itaresañca mandattā. kosajjapakkhe patituṃ adatvā sampayuttadhammānaṃ paggaṇhanaṃ  anubalappadānaṃ paggaho, paggahova kiccaṃ, ^b^paggahakiccaṃ^eb^ kātuṃ na sakkotīti sambandhitabbaṃ.  ārammaṇaṃ upagantvā ṭhānaṃ, anissajjanaṃ vā ^b^upaṭṭhānaṃ,^eb^ vikkhepapaṭipakkho. yena vā  sampayuttā avikkhittā honti, so ^b^avikkhepo^eb^. rūpagataṃ viya cakkhunā yena yāthāvato  visayasabhāvaṃ passati, taṃ ^b^dassanakiccaṃ kātuṃ na sakkoti^eb^ balavatā saddhindriyena abhibhūtattā.  sahajātadhammesu hi indaṭṭhaṃ kārentānaṃ sahapavattamānānaṃ dhammānaṃ ekarasatāvaseneva atthasiddhi,  na aññathā. ^b^tasmā^eb^ti vuttamevatthaṃ kāraṇabhāvena paccāmasati ^a^M1.0151^ea^. ^b^ta^eb^nti  saddhindriyaṃ. ^b^dhammasabhāvapaccavekkhaṇenā^eb^ti yassa saddheyyavatthuno uḷāratādiguṇe adhimuccanassa  sātisayappavattiyā saddhindriyaṃ balavaṃ jātaṃ, tassa paccayapaccayuppannādivibhāgato yāthāvato  vīmaṃsanena. evañhi evaṃdhammatānayena sabhāvarasato pariggayhamāne savipphāro adhimokkho  na hoti, ``ayaṃ imesaṃ dhammānaṃ sabhāvo''ti parijānanavasena paññābyāpārassa sātisayattā.  dhuriyadhammesu hi yathā saddhāya balavabhāve paññāya mandabhāvo hoti, evaṃ paññāya balavabhāve  saddhāya mandabhāvo hotīti. tena vuttaṃ ^b^``taṃ dhammasabhāvapaccavekkhaṇena hāpetabba''^eb^nti.</p>
              <p>[03] ^b^tathā amanasikārenā^eb^ti yenākārena bhāvanamanuyuñjantassa saddhindriyaṃ balavaṃ hoti,  tenākārena bhāvanāya ananuyuñjanatoti vuttaṃ hoti. idha duvidhena saddhindriyassa balavabhāvo,  attano vā paccayavisesato kiccuttariyena, vīriyādīnaṃ vā mandakiccatāya. tattha  paṭhamavikappe hāpanavidhi dassito, dutiyavikappe pana yathā manasi karoto vīriyādīnaṃ  mandakiccatāya saddhindriyaṃ balavaṃ jātaṃ, tathā amanasikārena vīriyādīnaṃ paṭukiccabhāvāvahena  manasikārena saddhindriyaṃ tehi samarasaṃ karontena hāpetabbaṃ. iminā nayena sesindriyesupi  hāpanavidhi veditabbo. </p>
              <p>[01] ^b^vakkalittheravatthū^eb^ti so hi āyasmā saddhādhimuttatāya katādhikāro satthu rūpakāyadassanappasuto  eva hutvā viharanto satthārā ``kiṃ te, vakkali, iminā pūtikāyena diṭṭhena?  yo kho, vakkali, dhammaṃ passati, so maṃ passatī''tiādinā (saṃ0 ni0  3.87)  ovaditvā ^a^V1.0142^ea^ kammaṭṭhāne niyojitopi taṃ ananuyuñjanto paṇāmito attānaṃ vinipātetuṃ  papātaṭṭhānaṃ abhiruhi. atha naṃ satthā yathānisinnova obhāsaṃ visajjento attānaṃ dassetvā -- </p>
              <p>[21] ``pāmojjabahulo bhikkhu, pasanno buddhasāsane. </p>
              <p>[22] adhigacche padaṃ santaṃ, saṅkhārūpasamaṃ sukha''nti.. (dha0 pa0 381) -- </p>
              <p>[25] gāthaṃ vatvā ``ehi vakkalī''ti āha. so tena amateneva abhisitto haṭṭhatuṭṭho hutvā  vipassanaṃ paṭṭhapesi. saddhāya pana balavabhāvato ^a^M1.0152^ea^ vipassanāvīthiṃ na otari. taṃ  ñatvā bhagavā indriyasamataṃ paṭipādento kammaṭṭhānaṃ sodhetvā adāsi. so satthārā dinnanayena  vipassanaṃ ussukkāpetvā maggapaṭipāṭiyā arahattaṃ pāpuṇi. tena vuttaṃ ^b^``vakkalittheravatthu  cettha nidassana''^eb^nti.</p>
              <p>[03] ^b^itarakiccabheda^eb^nti upaṭṭhānādikiccavisesaṃ. ^b^passaddhādī^eb^ti ^b^ādi^eb^-saddena samādhiupekkhāsambojjhaṅgānaṃ  saṅgaho daṭṭhabbo. ^b^hāpetabba^eb^nti yathā saddhindriyassa balavabhāvo dhammasabhāvapaccavekkhaṇena hāyati,  evaṃ vīriyindriyassa adhimattatā passaddhiādibhāvanāya hāyati, samādhipakkhiyattā tassā.  tathā hi sā samādhindriyassa adhimattataṃ kosajjapātato rakkhantī vīriyādibhāvanā viya vīriyindriyassa  adhimattataṃ uddhaccapātato rakkhantī ekaṃsato hāpeti. tena vuttaṃ ^b^``passaddhādibhāvanāya  hāpetabba''^eb^nti.</p>
              <p>[03] ^b^soṇattherassa vatthū^eb^ti (mahāva0 243) sukumārassa soṇattherassa vatthu. so hi  āyasmā satthu santike kammaṭṭhānaṃ gahetvā sītavane viharanto ``mama sarīraṃ sukhumālaṃ,  na ca sakkā sukheneva sukhaṃ adhigantuṃ, kāyaṃ kilametvāpi samaṇadhammo kātabbo''ti  ṭhānacaṅkamameva adhiṭṭhāya padhānamanuyuñjanto pādatalesu phoṭesu uṭṭhitesupi vedanaṃ ajjhupekkhitvā  daḷhaṃ vīriyaṃ karonto accāraddhavīriyatāya visesaṃ nibbattetuṃ nāsakkhi. satthā tattha  gantvā vīṇovādena ovaditvā vīriyasamatāyojanavidhiṃ dassento kammaṭṭhānaṃ sodhetvā gijjhakūṭaṃ  gato. theropi satthārā dinnanayena vīriyasamataṃ yojento vipassanaṃ ussukkāpetvā  arahatte patiṭṭhāsi. tena vuttaṃ ^b^``soṇattherassa vatthu dassetabba''^eb^nti. </p>
              <p>[01] ^b^sesesupī^eb^ti ^a^V1.0143^ea^ satisamādhipaññindriyesupi. ^b^ekassā^eb^ti ekekassa. sāmaññaniddesovāyaṃ  daṭṭhabbo. evaṃ pañcannaṃ indriyānaṃ paccekaṃ adhimattatāya pana hāpanavasena samataṃ dassetvā  idāni tattha yesaṃ visesato asādhāraṇato, sādhāraṇato ca samatā icchitabbā, taṃ dassetuṃ  ^b^``visesato panā''^eb^tiādi vuttaṃ. ^b^etthā^eb^ti etesu pañcasu indriyesu. ^b^samata^eb^nti  saddhāpaññānaṃ aññamaññaṃ anūnānadhikabhāvaṃ. tathā samādhivīriyānaṃ ^a^M1.0153^ea^.  yathā hi saddhāpaññānaṃ visuṃ visuṃ dhuriyadhammabhūtānaṃ kiccato aññamaññānativattanaṃ visesato  icchitabbameva, yato nesaṃ samadhuratāya appanā sampajjatīti, evaṃ samādhivīriyānaṃ kosajjauddhaccapakkhikānaṃ  samarasatāya sati aññamaññūpatthambhanato sampayuttadhammānaṃ antadvayapātābhāvena sammadeva appanā  ijjhati.</p>
              <p>[03] ^b^``balavasaddho hī''^eb^tiādi nidassanavasena vuttaṃ. tassattho -- yo balavatiyā saddhāya samannāgato  avisadañāṇo, so muddhappasanno hoti, na aveccappasanno. tathā hi so ^b^avatthusmiṃ  pasīdati^eb^ seyyathāpi titthiyasāvakā. ^b^kerāṭikapakkha^eb^nti sāṭheyyapakkhaṃ bhajati.  saddhāhīnāya paññāya atidhāvanto ``deyyavatthupariccāgena vinā cittuppādamattenapi dānamayaṃ  puññaṃ hotī''tiādīni parikappeti hetupaṭirūpakehi vañcito. evaṃbhūto pana  sukkhatakkaviluttacitto paṇḍitānaṃ vacanaṃ nādiyati, saññattiṃ na gacchati. tenāha ^b^``bhesajjasamuṭṭhito  viya rogo atekiccho hotī''^eb^ti. yathā cettha saddhāpaññānaṃ aññamaññaviraho na atthāvaho  anatthāvaho ca, evamidhāpi samādhivīriyānaṃ aññamaññaviraho na avikkhepāvaho vikkhepāvaho  cāti veditabbaṃ. ^b^kosajjaṃ abhibhavati,^eb^ tena appanaṃ na pāpuṇātīti adhippāyo.  ^b^uddhaccaṃ abhibhavatī^eb^ti etthāpi eseva nayo. ^b^tadubhaya^eb^nti taṃ saddhāpaññādvayaṃ, samādhivīriyadvayañca.  ^b^samaṃ kātabba^eb^nti samarasaṃ kātabbaṃ.</p>
              <p>[03] ^b^samādhikammikassā^eb^ti samathakammaṭṭhānikassa. ^b^eva^eb^nti evaṃ sante, saddhāya tesaṃ  balavabhāve satīti attho. ^b^saddahanto^eb^ti ``pathavī pathavī''ti manasikaraṇamattena kathaṃ  jhānuppattīti acintetvā ``addhā sammāsambuddhena vuttavidhi ijjhissatī''ti saddahanto  saddhaṃ janento. ^b^okappento^eb^ti ārammaṇaṃ anupavisitvā viya adhimuccanavasena okappento  pakkhandanto. ^b^ekaggatā balavatī vaṭṭati^eb^ samādhipadhānattā jhānassa. ^b^ubhinna^eb^nti samādhipaññānaṃ,  samādhikammikassa samādhino adhimattatāpi icchitabbāti āha ^b^``samatāyapī''^eb^ti, samabhāvenāpīti  attho. ^b^appanā^eb^ti idhādhippetāppanā. tathā hi ^b^``hotiyevā''^eb^ti  sāsaṅkaṃ vadati ^a^V1.0144^ea^,  lokuttarappanā pana tesaṃ samabhāveneva icchitā. yathāha -- ``samathavipassanaṃ yuganaddhaṃ  bhāvetī''ti (paṭi0 ma0 2.1, 5).</p>
              <p>[03] yadi ^a^M1.0154^ea^ visesato saddhāpaññānaṃ, samādhivīriyānañca samatā icchitā, kathaṃ satīti  āha ^b^``sati pana sabbattha balavatī vaṭṭatī''^eb^ti. ^b^sabbatthā^eb^ti līnuddhaccapakkhesu pañcasu  indriyesu. uddhaccapakkhiye gaṇhanto ^b^``saddhāvīriyapaññāna''^eb^nti āha. aññathāpīti  ca gahetabbā siyā. tathā hi ^b^``kosajjapakkhena samādhinā''^eb^ icceva vuttaṃ, na ``passaddhisamādhiupekkhāhī''ti.  ^b^sā^eb^ sati. sabbesu rājakammesu niyutto ^b^sabbakammiko. tena^eb^ kāraṇena sabbattha  icchitabbatthena. ^b^āha^eb^ aṭṭhakathāyaṃ. sabbattha niyuttā ^b^sabbatthikā,^eb^ sabbena vā  līnuddhaccapakkhiyena bojjhaṅgaggahaṇena atthetabbā sabbatthiyā, sabbatthiyāva ^b^sabbatthikā.  citta^eb^nti kusalacittaṃ. tassa hi ^b^sati paṭisaraṇaṃ^eb^ parāyaṇaṃ appattassa pattiyā  anadhigatassa adhigamāya. tenāha ^b^``ārakkhapaccupaṭṭhānā''^eb^tiādi. </p>
              <p>[03] 63^b^.^eb^ ^b^cittekaggatānimittassā^eb^ti cittekaggatāya nimittassa, cittekaggatāsaṅkhātassa  ca nimittassa. cittassa hi samāhitākāraṃ sallakkhetvā samathanimittaṃ rakkhantoyeva  kasiṇanimittaṃ rakkhati. tasmā ^b^pathavīkasiṇādikassā^eb^ti ^b^ādi^eb^-saddena na kevalaṃ  paṭibhāganimittasseva, atha kho samathanimittassāpi gahaṇaṃ daṭṭhabbaṃ. ^b^ta^eb^nti rakkhaṇakosallaṃ.  ^b^idha^eb^ appanākosallakathāyaṃ ``nimittakosalla''nti ^b^adhippetaṃ,^eb^ karaṇabhāvanākosallānaṃ  pageva siddhattāti adhippāyo. </p>
              <p>[03] 64^b^.^eb^ ^b^atisithilavīriyatādīhī^eb^ti ^b^ādi^eb^-saddena pamodanasaṃvejanavipariyāye saṅgaṇhāti.  ^b^līna^eb^nti saṅkucitaṃ kosajjapakkhapatitaṃ. ^b^citta^eb^nti bhāvanācittaṃ. ^b^dhammavicayasambojjhaṅgādayo  bhāvetī^eb^ti ettha ``tayo''ti padaṃ ānetvā sambandhitabbaṃ. yathā pana te bhāvetabbā,  taṃ sayameva vakkhati.</p>
              <p>[03] ^b^paritta^eb^nti appakaṃ. ^b^ujjāletukāmo^eb^ti padīpetukāmo. ^b^udakavātaṃ dadeyyā^eb^ti  udakamissaṃ vātaṃ upaneyya. ^b^akālo^eb^ti nakālo, ayuttakālo vā. satiādidhammasāmaggisaṅkhātāya  bodhiyā bujjhati etāyāti katvā, taṃsamaṅgino vā bujjhatīti bodhino yogino aṅganti  bojjhaṅgo ^a^V1.0145^ea^, pasattho, sundaro vā bojjhaṅgo sambojjhaṅgo ^a^M1.0155^ea^. kāyacittadarathavūpasamalakkhaṇā  passaddhiyeva sambojjhaṅgo passaddhisambojjhaṅgo, tassa ^b^passaddhisambojjhaṅgassa. samādhisambojjhaṅgādī^eb^supi  eseva nayo. ayaṃ pana viseso -- samādhissa tāva padatthalakkhaṇāni heṭṭhā āgatāneva.  upapattito ikkhatīti ^b^upekkhā^eb^. sā panāyaṃ atthato tatramajjhattupekkhāva idha bojjhaṅgupekkhā  veditabbā. ^b^dusamuṭṭhāpaya^eb^nti samuṭṭhāpetuṃ uppādetuṃ asakkuṇeyyaṃ. dhammānaṃ,  dhammesu vā vicayo ^b^dhammavicayo,^eb^ paññāti attho. vīrassa bhāvo, kammaṃ vā,  vidhinā vā īretabbaṃ pavattetabbanti ^b^vīriyaṃ,^eb^ ussāho. pīṇeti kāyaṃ, cittaṃ  ca santappetīti ^b^pīti^eb^.</p>
              <p>[03] yaṃ yaṃ sakaṃ ^b^yathāsakaṃ,^eb^ attano attanoti attho. ^b^āhāravasenā^eb^ti paccayavasena.  ^b^bhāvanā^eb^ti uppādanā, vaḍḍhanā ca. ^b^kusalākusalā^eb^ti kosallasambhūtaṭṭhena kusalā,  tappaṭipakkhato akusalā. ye akusalā, te sāvajjā. ye kusalā, te anavajjā.  akusalā ^b^hīnā,^eb^ itare ^b^paṇītā^eb^. kusalāpi vā hīnehi chandādīhi āraddhā ^b^hīnā,^eb^  itare ^b^paṇītā. kaṇhā^eb^ti kāḷakā cittassa apabhassarabhāvakaraṇā, ^b^sukkā^eb^ti  odātā cittassa pabhassarabhāvakaraṇā. kaṇhābhijātihetuto vā ^b^kaṇhā,^eb^ sukkābhijātihetuto  ^b^sukkā^eb^. te eva ^b^sappaṭibhāgā^eb^. kaṇhā hi ujuvipaccanīkatāya sukkehi sappaṭibhāgā.  tathā sukkāpi itarehi. atha vā kaṇhā ca sukkā ca sappaṭibhāgā ca ^b^kaṇhasukkasappaṭibhāgā^eb^.  sukhā hi vedanā dukkhāya vedanāya sappaṭibhāgā, dukkhā ca vedanā sukhāya sappaṭibhāgāti.  ^b^anuppannassā^eb^ti anibbattassa. ^b^uppādāyā^eb^ti uppādanatthāya. ^b^uppannassā^eb^ti  nibbattassa. ^b^bhiyyobhāvāyā^eb^ti punappunabhāvāya. ^b^vepullāyā^eb^ti vipulabhāvāya.  ^b^bhāvanāyā^eb^ti vaḍḍhiyā. ^b^pāripūriyā^eb^ti paripūraṇatthāya.</p>
              <p>[03] ^b^tatthā^eb^ti ``atthi bhikkhave''tiādinā dassitapāṭhe. ^b^sabhāvasāmaññalakkhaṇapaṭivedhavasenā^eb^ti  ekajjhaṃ katvā gahaṇe anavajjasukhavipākādikassa visuṃ visuṃ pana phusanādikassa  sabhāvalakkhaṇassa, aniccādikassa sāmaññalakkhaṇassa ca paṭivijjhanavasena. ^b^pavattamanasikāro^eb^ti  kusalādīnaṃ taṃtaṃsabhāvalakkhaṇādikassa yāthāvato avabujjhanavasena uppannajavanacittuppādo.  so hi aviparītamanasikāratāya ^b^``yonisomanasikāro''^eb^ti vutto. tadābhogatāya  āvajjanāpi taggatikāva. ruppanalakkhaṇādikampi ^a^M1.0156^ea^ idha sāmaññalakkhaṇeneva saṅgahitanti  daṭṭhabbaṃ. kusalakiriyāya ādiārambhavasena pavattavīriyaṃ dhitisabhāvatāya ``dhātū''ti  vuttanti āha ^b^``ārambhadhātūti paṭhamavīriyaṃ vuccatī''^eb^ti. laddhāsevanaṃ vīriyaṃ  balappattaṃ ^a^V1.0146^ea^ hutvā paṭipakkhaṃ vidhamatīti āha ^b^``kosajjato nikkhantattā tato balavatara''^eb^nti.  adhimattādhimattatarānaṃ paṭipakkhadhammānaṃ vidhamanasamatthaṃ paṭupaṭutarādibhāvappattaṃ hotīti  vuttaṃ ^b^``paraṃ paraṃ ṭhānaṃ akkamanato tatopi balavatara''^eb^nti. tiṭṭhati pavattati etthāti  ṭhāniyā, pītisambojjhaṅgassa ṭhāniyā ^b^pītisambojjhaṅgaṭṭhāniyā^eb^. ṭhātabbo vā ṭhāniyo,  pītisambojjhaṅgo ṭhāniyo etesūti ^b^pītisambojjhaṅgaṭṭhāniyā,^eb^ aparāparaṃ vattamānā  pītisambojjhaṅgasampayuttā dhammā. yasmā pana tesu pītiyeva pītisambojjhaṅgassa visesakāraṇaṃ,  tasmā vuttaṃ ^b^``pītiyā eva etaṃ nāma''^eb^nti. ^b^uppādakamanasikāro^eb^ti yathā manasi  karoto anuppanno pītisambojjhaṅgo uppajjati, uppanno ca vaḍḍhati, tathā pavattamanasikāro.</p>
              <p>[03] ^b^paripucchakatā^eb^ti pariyogāhetvā pucchakabhāvo. pañcapi hi nikāye uggahetvā ācariye  pariyupāsitvā tassa tassa atthaṃ paripucchantassa, te vā saha aṭṭhakathāya pariyogāhetvā  yaṃ yaṃ tattha gaṇṭhiṭṭhānaṃ, taṃ taṃ ``idaṃ, bhante, kathaṃ, imassa ko attho''ti pucchantassa  dhammavicayasambojjhaṅgo uppajjatīti. ^b^vatthuvisadakiriyā indriyasamattapaṭipādanā^eb^ saṅkhepato,  vitthārato ca pakāsitā eva. tattha pana samādhisaṃvattaniyabhāvena āgatā, idha paññāsaṃvattaniyabhāvena.  yadaggena hi samādhisaṃvattanikā, tadaggena paññāsaṃvattanikā samādhissa ñāṇapaccupaṭṭhānato.  ``samāhito yathābhūtaṃ pajānātī''ti (saṃ0 ni0  4.99;  5.1071) vuttaṃ. ^b^duppaññapuggalaparivajjanā^eb^  nāma duppaññānaṃ mandabuddhīnaṃ bhattanikkhittakākamaṃsanikkhittasunakhasadisānaṃ momūhapuggalānaṃ  dūrato pariccajanā. ^b^paññavantapuggalasevanā^eb^ nāma paññāya katādhikārānaṃ saccapaṭiccasamuppādādīsu  kusalānaṃ ariyānaṃ, vipassanākammikānaṃ vā mahāpaññānaṃ kālena kālaṃ upasaṅkamanaṃ.  ^b^gambhīrañāṇacariyapaccavekkhaṇā^eb^ti gambhīrañāṇehi caritabbānaṃ khandhāyatanadhātādīnaṃ, saccapaccayākārādidīpanānaṃ  vā suññatāpaṭisaṃyuttānaṃ suttantānaṃ paccavekkhaṇā. ^b^tadadhimuttatā^eb^ti paññādhimuttatā,  paññāya ninnapoṇapabbhāratāti attho.</p>
              <p>[03] ^b^apāyādī^eb^ti ^a^M1.0157^ea^ ^b^ādi^eb^-saddena jātiādiṃ atīte vaṭṭamūlakaṃ dukkhaṃ, anāgate  vaṭṭamūlakaṃ dukkhaṃ, paccuppanne āhārapariyeṭṭhimūlakañca dukkhaṃ saṅgaṇhāti. vīriyāyattassa  lokiyalokuttaravisesassa adhigamo eva ānisaṃso, tassa dassanasīlatā ^b^vīriyāyatta...pe0...  dassitā^eb^. sapubbabhāgo nibbānagāmimaggo ^b^gamanavīthi^eb^ gantabbā paṭipajjitabbā paṭipadāti  katvā ^a^V1.0147^ea^. ^b^dāyakānaṃ mahapphalabhāvakaraṇena piṇḍāpacāyanatā^eb^ti paccayadāyakānaṃ attani  kārassa attano sammāpaṭipattiyā mahapphalakārabhāvassa karaṇena piṇḍassa bhikkhāya paṭipūjanā.  ^b^itarathā^eb^ti āmisapūjāya. ^b^kusītapuggalaparivajjanatā^eb^ti alasānaṃ bhāvanāya nāmamattampi  ajānantānaṃ kāyadaḷhībahulānaṃ yāvadatthaṃ bhuñjitvā seyyasukhādianuyuñjanakānaṃ tiracchānakathikānaṃ  puggalānaṃ dūrato pariccajanā. ^b^āraddhavīriyapuggalasevanatā^eb^ti ``divasaṃ caṅkamena nisajjāyā''tiādinā  (vibha0 519; a0 ni0  3.16) bhāvanārambhavasena āraddhavīriyānaṃ daḷhaparakkamānaṃ puggalānaṃ  kālena kālaṃ upasaṅkamanā. ^b^sammappadhānapaccavekkhaṇatā^eb^ti catubbidhasammappadhānānubhāvassa  paccavekkhaṇatā. ^b^tadadhimuttatā^eb^ti tasmiṃ vīriyasambojjhaṅge adhimutti sabbiriyāpathesu  ninnapoṇapabbhāratā. ettha ca thinamiddhavinodanakusītapuggalaparivajjanāaraddhavīriyapuggalasevanatadadhimuttatā  paṭipakkhavidhamanapaccayūpasaṃhāravasena, apāyādibhayapaccavekkhaṇādayo samuttejanavasena ^b^vīriyasambojjhaṅgassa^eb^  uppādakā daṭṭhabbā.</p>
              <p>[03] buddhādīsu pasādasinehābhāvena thusakharahadayā ^b^lūkhapuggalā,^eb^ tabbipariyāyena ^b^siniddhapuggalā^eb^  veditabbā. buddhādīnaṃ guṇaparidīpanā sampasādanīyasuttādayo (dī0 ni0 3.141 ādayo)  ^b^pasādanīyasuttantā. imehi ākārehī^eb^ti yathāvuttehi kusalādīnaṃ sabhāvasāmaññalakkhaṇapaṭivijjhanādiākārehi  ceva paripucchakatādiākārehi ca. ^b^ete dhamme^eb^ti ete kusalādīsu yonisomanasikārādike  ceva dhammatthaññutādike ca. </p>
              <p>[03] 65^b^.^eb^ ^b^accāraddhavīriyatādīhī^eb^ti ativiya paggahitavīriyatādīhi. ^b^ādi^eb^-saddena saṃvejanapamodanādiṃ  saṅgaṇhāti. ^b^uddhata^eb^nti samādhiādīnaṃ mandatāya avūpasantaṃ. ^b^duvūpasamaya^eb^nti vūpasametuṃ  samādhātuṃ asakkuṇeyyaṃ.</p>
              <p>[03] ^b^taṃ^eb^ ^a^M1.0158^ea^ ^b^ākāraṃ sallakkhetvā^eb^ti yenākārena assa yogino passaddhi samādhi  upekkhāti ime passaddhiādayo dhammā pubbe yathārahaṃ tasmiṃ tasmiṃ kāle uppannapubbā,  taṃ cittataṃsampayuttadhammānaṃ passaddhākāraṃ, samāhitākāraṃ, ajjhupekkhitākārañca upalakkhetvā  upadhāretvā. ^b^tīsupi padesū^eb^ti ``atthi, bhikkhave, kāyappassaddhī''tiādinā āgatesu  tīsupi vākyesu, tehi vā pakāsitesu tīsu dhammakoṭṭhāsesu. yathāsamāhitākāraṃ  sallakkhetvā gayhamāno ^a^V1.0148^ea^ samatho eva samathanimittanti āha ^b^``samathanimittanti ca samathassevetamadhivacana''^eb^nti.  nānārammaṇe paribbhamanena vividhaṃ aggaṃ etassāti byaggo, vikkhepo. tathā hi so  anavaṭṭhānaraso, bhantatāpaccupaṭṭhāno ca vutto. ekaggatābhāvato byaggapaṭipakkhoti abyaggo,  samādhi. so eva nimittanti pubbe viya vattabbaṃ. tenāha ^b^``avikkhepaṭṭhena ca tasseva  abyagganimittanti adhivacana''^eb^nti.</p>
              <p>[03] sarīrāvatthaṃ ñatvā mattaso paribhutto paṇītāhāro kāyalahutādīnaṃ samuṭṭhāpanena passaddhiyā  paccayo hoti, tathā utusappāyaṃ, iriyāpathasappāyañca sevitaṃ, payogo ca kāyiko  pavattitoti āha ^b^``paṇītabhojanasevanatā''^eb^tiādi. payogasamatādīnaṃ abhāvena sadarathakāyacittā  puggalā ^b^sāraddhapuggalā^eb^. vuttavipariyāyena ^b^passaddhakāyā puggalā^eb^ veditabbā.</p>
              <p>[03] ^b^nirassādassā^eb^ti bhāvanassādarahitassa. bhāvanā hi vīthipaṭipannā pubbenāparaṃ visesavatī  pavattamānā cittassa assādaṃ upasamasukhaṃ āvahati, tadabhāvato nirassādaṃ cittaṃ hoti.  ^b^saddhāsaṃvegavasenā^eb^ti saddhāvasena, saṃvegavasena ca. ^b^sampahaṃsanatā^eb^ti sammadeva pahaṃsanatā  saṃvejanapubbakapasāduppādanena bhāvanā cittassa tosanā. ^b^sammāpavattassā^eb^ti līnuddhaccavirahena,  samathavīthipaṭipattiyā ca samaṃ, savisesañca pavattiyā sammadeva pavattassa bhāvanācittassa.  ^b^ajjhupekkhanatā^eb^ti paggahaniggahasampahaṃsanesu abyāvaṭatā. ^b^jhānavimokkhapaccavekkhaṇatā^eb^ti  paṭhamādīni jhānāni paccanīkadhammehi suṭṭhu vimuttatādinā teyeva vimokkhā tesaṃ  ``evaṃ bhāvanā, evaṃ samāpajjanā, evaṃ adhiṭṭhānaṃ, evaṃ vuṭṭhānaṃ, evaṃ saṃkileso,  evaṃ vodāna''nti pati pati avekkhaṇā.</p>
              <p>[03] ^b^sattamajjhattatā^eb^ti ^a^M1.0159^ea^ sattesu piyaṭṭhāniyesupi gahaṭṭhapabbajitesu majjhattākāro  ajjhupekkhanā. ^b^saṅkhāramajjhattatā^eb^ti ajjhattikesu cakkhādīsu, bāhiresu pattacīvarādīsu  majjhattākāro ajjhupekkhanā. sattasaṅkhārānaṃ mamāyanaṃ ^b^sattasaṅkhārakelāyanaṃ. imehākārehī^eb^ti  imehi yathāvuttehi kāyacittānaṃ passaddhākārasallakkhaṇādiākārehi ceva sappāyāhārasevanādiākārehi  ca. ^b^ete dhamme^eb^ti ete passaddhiādidhamme. </p>
              <p>[03] 66^b^.^eb^ ^b^paññāpayogamandatāyā^eb^ti paññābyāpārassa appabhāvena. yathā  hi dānasīlāni alobhādosappadhānāni ^a^V1.0149^ea^,  evaṃ bhāvanā amohappadhānā visesato appanāvahā. tattha yadā paññā na balavatī hoti,  tadā bhāvanācittassa anabhisaṅkhato viya āhāro purisassa abhiruciṃ na janeti, tena taṃ  nirassādaṃ hoti. yadā ca bhāvanā pubbenāparaṃ visesāvahā na hoti sammadeva avīthipaṭipattiyā,  tadā upasamasukhassa alābhena cittaṃ nirassādaṃ hoti. tadubhayaṃ sandhāyāha ``paññāpayogamandatāyā''tiādi.  ^b^na^eb^nti cittaṃ. ^b^jātijarābyādhimaraṇāni^eb^ yathārahaṃ sugatiyaṃ, duggatiyañca hontīti  tadaññameva pañcavidhabandhanādikhuppipāsādiaññamaññavibādhanādihetukaṃ ^b^apāyadukkhaṃ^eb^ daṭṭhabbaṃ.  tayidaṃ sabbaṃ tesaṃ tesaṃ sattānaṃ paccuppannabhavanissitaṃ gahitanti atīte, anāgate  ca kāle vaṭṭamūlakadukkhāni visuṃ gahitāni. ye pana sattā āhārūpajīvino, tattha  ca uṭṭhānaphalūpajīvino, tesaṃ aññehi asādhāraṇaṃ jīvitadukkhaṃ aṭṭhamaṃ saṃvegavatthu vuttanti  daṭṭhabbaṃ.</p>
              <p>[03] ^b^assā^eb^ti cittassa. ^b^alīna^eb^ntiādīsu kosajjapakkhiyānaṃ dhammānaṃ anadhimattatāya alīnaṃ.  uddhaccapakkhikānaṃ dhammānaṃ anadhimattatāya ^b^anuddhataṃ^eb^. paññāpayogasampattiyā, upasamasukhādhigamena  ca ^b^anirassādaṃ^eb^. pubbenāparaṃ savisesaṃ tato eva ārammaṇe ^b^samappavattaṃ, samathavīthipaṭipanna^eb^ñca.  tattha alīnatāya paggahe, anuddhatatāya niggahe, anirassādatāya sampahaṃsane ^b^na byāpāraṃ āpajjati^eb^.  alīnānuddhatatāya hi ārammaṇe samappavattaṃ anirassādatāya samathavīthipaṭipannaṃ. samappavattiyā  vā alīnaṃ anuddhataṃ, samathavīthipaṭipattiyā anirassādanti daṭṭhabbaṃ.</p>
              <p>[03] ^b^nekkhammapaṭipada^eb^nti jhānapaṭipattiṃ. ^b^samādhiadhimuttatā^eb^ti samādhinibbattane jhānādhigame  yuttappayuttatā. sā pana yasmā samādhiṃ garuṃ katvā tattha ninnapoṇapabbhārabhāvena ^a^M1.0160^ea^  pavattiyā hoti, tasmā ^b^``samādhigarū''^eb^tiādi vuttaṃ. </p>
              <p>[03] 67^b^.^eb^ paṭiladdhe nimittasmiṃ evaṃ hi sampādayato appanākosallaṃ imaṃ appanā sampavattatīti  sambandho. ^b^sā^eb^ti appanā. ^b^hitvā hī^eb^ti ^b^hi^eb^-saddo hetuattho. yasmā ^b^ṭhānametaṃ  na vijjati,^eb^ tasmā ^b^cittappavattiākāraṃ^eb^ bhāvanācittassa līnuddhatādivasena pavattiākāraṃ  ^b^sallakkhayaṃ^eb^ upadhārento. ^b^samataṃ vīriyasseva^eb^ vīriyassa samādhinā samarasataṃyeva ^b^yojayetha^eb^.  kathaṃ pana yojayethāti āha ^b^``īsakampī''^eb^tiādi. tattha ^b^laya^eb^nti līnabhāvaṃ, saṅkocanti  attho. ^b^yanta^eb^nti gacchantaṃ ^a^V1.0150^ea^, ^b^paggaṇhetheva^eb^ samabhāvāyāti adhippāyo. tenāha ^b^``accāraddhaṃ  nisedhetvā samameva pavattaye''^eb^ti. kathaṃ pana samameva pavattayeti āha ^b^``reṇumhī''^eb^tiādi.  ^b^yathā^eb^ti reṇuādīsu yathā madhukarādīnaṃ ^b^pavatti^eb^ upamābhāvena aṭṭhakathāyaṃ ^b^sammavaṇṇitā,  evaṃ līnuddhatabhāvehi mocayitvā^eb^ vīriyasamatāyojanena ^b^nimittābhimukhaṃ mānasaṃ paṭipādaye^eb^  paṭibhāganimittābhimukhaṃ bhāvanācittaṃ sampādeyyāti attho. </p>
            </h4>
          </h3>
          <h3>
            <h3n> nimittābhimukhapaṭipādanavaṇṇanā </h3n>
            <h4>
              <h4n> </h4n>
              <p>[03] 68^b^.^eb^ ^b^tatrā^eb^ti tasmiṃ ``reṇumhī''tiādinā vuttagāthādvaye. ^b^atthadīpanā^eb^ upamūpameyyatthavibhāvanā.  ^b^acheko^eb^ti akusalo. ^b^pakkhando^eb^ti dhāvituṃ āraddho. vikasanakkhaṇeyeva sarasaṃ  kusumaparāgaṃ hoti, pacchā vātādīhi paripatati, virasaṃ vā hoti. tasmā nivattane  reṇu khīyatīti āha ^b^``khīṇe reṇumhi sampāpuṇātī''^eb^ti. ^b^puppharāsi^eb^nti rukkhasākhāsu  nissitaṃ pupphasañcayaṃ.</p>
              <p>[03] ^b^sallakattāntevāsikesū^eb^ti sallakattāacariyassa antevāsikesu. ^b^udakathālagate^eb^ti  udakathāliyaṃ ṭhapite. ^b^satthakamma^eb^nti sirāvedhanādisatthakammaṃ. phusitumpi uppalapattanti  sambandho. ^b^samenā^eb^ti purimakā viya garuṃ, mandañca payogaṃ akatvā samappamāṇena payogena.  ^b^tatthā^eb^ti uppalapatte. ^b^pariyodātasippo^eb^ti suvisuddhasippo nipphannasippo. </p>
              <p>[01] ^b^makkaṭakasutta^eb^nti ^a^M1.0161^ea^ lūtasuttaṃ. ^b^niyāmako^eb^ nāvāsārathī. ^b^laṅkāra^eb^nti  kilañjādimayaṃ nāvākaṭasārakaṃ. ^b^telena achaḍḍento nāḷiṃ pūretī^eb^ti sarāvādigatena  telena achaḍḍento sukhumacchiddakaṃ telanāḷiṃ pūreti. ^b^evamevā^eb^ti yathā te ādito  vuttamadhukarasallakattāntevāsisuttākaḍḍhakaniyāmakatelapūrakā vegena payogaṃ karonti,  evameva yo bhikkhu ``sīghaṃ appanaṃ pāpuṇissāmī''ti gāḷhaṃ vīriyaṃ karoti, yo  majjhe vuttamadhukarādayo viya vīriyaṃ na karoti, ime dvepi vīriyasamatābhāvena appanaṃ  pāpuṇituṃ na sakkonti. yo pana avasāne vuttamadhukarādayo viya samappayogo, ayaṃ  appanaṃ pāpuṇituṃ sakkoti vīriyasamatāyogatoti upamāsaṃsandanaṃ veditabbaṃ. tena vuttaṃ  ^b^``eko bhikkhū''^eb^tiādi. ^b^līnaṃ^eb^ bhāvanācittanti adhippāyo. </p>
            </h4>
          </h3>
          <h3>
            <h3n> paṭhamajjhānakathāvaṇṇanā </h3n>
            <h4>
              <h4n> </h4n>
              <p>[03] 69^b^.^eb^ ^b^eva^eb^nti ^a^V1.0151^ea^ vuttappakārena. vīriyasamatāyojanavasena vīthipaṭipannaṃ bhāvanā^b^mānasaṃ^eb^  paṭibhāganimitteyeva ṭhapanavasena ^b^nimittābhimukhaṃ paṭipādayato assa^eb^ yogino. ^b^ijjhissatī^eb^ti  samijjhissati, uppajjissatīti attho. ^b^anuyogavasenā^eb^ti bhāvanāvasena. ^b^sesānī^eb^ti  sesāni tīṇi, cattāri vā. ^b^pakaticittehī^eb^ti pākatikehi kāmāvacaracittehi.  ^b^balava...pe0... cittekaggatāni^eb^ bhāvanābalena paṭutarasabhāvappattiyā. ^b^parikammattā^eb^ti  paṭisaṅkhārakattā. yadi āsannattā upacāratā, gotrabhuno eva upacārasamaññā siyāti āha  ^b^``samīpacārittā vā''^eb^ti. anaccāsannopi hi nātidūrapavattī samīpacārī nāma hoti.  appanaṃ upecca carantīti ^b^upacārāni. ito pubbe parikammāna^eb^nti nānāvajjanavīthiyaṃ  parikammānaṃ. ^b^etthā^eb^ti etesu parikammupacārānulomasaññitesu. ^b^sabbantima^eb^nti  tatiyaṃ, catutthaṃ vā. ^b^parittagottābhibhavanato^eb^ti parittassa gottassa abhibhavanato. gaṃtāyatīti  hi gottaṃ, ``paritta''nti pavattamānaṃ abhidhānaṃ, buddhiñca ekaṃsikavisayatāya  rakkhatīti ^b^parittagottaṃ^eb^. yathā hi buddhi ārammaṇabhūtena atthena vinā na pavattati,  evaṃ abhidhānaṃ abhidheyyabhūtena. tasmā so tāni tāyati rakkhatīti vuccati. taṃ  pana mahaggatānuttaravidhuraṃ kāmataṇhāya gocarabhūtaṃ kāmāvacaradhammānaṃ āveṇikarūpaṃ  daṭṭhabbaṃ. mahaggatagottepi iminā nayena attho veditabbo. ^b^bhāvanato^eb^ti uppādanato.</p>
              <p>[03] avisesena ^a^M1.0162^ea^ sabbesaṃ sabbā samaññāti paṭhamanayo gahitaggahaṇaṃ hotīti āha  ^b^``aggahitaggahaṇenā''^eb^tiādi. nānāvajjanaparikammameva parikammanti adhippāyena  ^b^``paṭhamaṃ vā upacāra''^eb^ntiādi vuttaṃ. ^b^catutthaṃ appanācittaṃ, pañcamaṃ vā appanācittaṃ^eb^  pubbe vuttanayena sace catutthaṃ gotrabhu hotīti attho. ^b^pañcamaṃ vā^eb^ti ^b^vā^eb^-saddo aniyame.  svāyaṃ aniyamo iminā kāraṇenāti dassetuṃ ^b^``tañca kho khippābhiññadandhābhiññavasenā''^eb^ti  vuttaṃ. tattha khippābhiññassa catutthaṃ appeti, dandhābhiññassa pañcamaṃ. kasmā pana  catutthaṃ, pañcamaṃ vā appeti, na tato paranti āha ^b^``tato paraṃ javanaṃ patatī''^eb^ti.  tato pañcamato paraṃ chaṭṭhaṃ, sattamañca javanaṃ patantaṃ viya hoti parikkhīṇajavattāti adhippāyo.</p>
              <p>[03] yathā aladdhāsevanaṃ paṭhamajavanaṃ dubbalattā gotrabhuṃ na uppādeti, laddhāsevanaṃ  pana balavabhāvato ^a^V1.0152^ea^  dutiyaṃ, tatiyaṃ vā gotrabhuṃ uppādeti, evaṃ laddhāsevanatāya balavabhāvato chaṭṭhaṃ, sattamampi  appetīti therassa adhippāyo. tenāha ^b^``tasmā chaṭṭhepi sattamepi appanā hotī''^eb^ti.  ^b^ta^eb^nti therassa vacanaṃ. suttasuttānulomāacariyavādehi anupatthambhitattā vuttaṃ ^b^``attanomatimatta''^eb^nti.  ``purimā purimā kusalā dhammā''ti (paṭṭhā0 1.1.12) pana suttapadamakāraṇaṃ āsevanapaccayalābhassa  balavabhāve anekantikattā. tathā hi aladdhāsevanāpi paṭhamacetanā diṭṭhadhammavedanīyā hoti,  laddhāsevanā dutiyacetanā yāva chaṭṭhacetanā aparāpariyavedanīyā. ^b^catutthapañcamesuyevā^eb^tiādi  vuttassevatthassa yuttidassanamukhena nigamanatthaṃ vuttaṃ. tattha yadi chaṭṭhasattamaṃ javanaṃ patitaṃ  nāma hoti parikkhīṇajavattā, kathaṃ sattamajavanacetanā upapajjavedanīyā, ānantariyā ca  hotīti? nāyaṃ viseso āsevanapaccayalābhena balappattiyā. kiñcarahi kiriyāvatthāvisesato.  kiriyāvatthā hi ārambhamajjhapariyosānavasena tividhā. tattha ca pariyosānāvatthāya sanniṭṭhāpakacetanābhāvena  upapajjavedanīyāditā hoti, na balavabhāvenāti daṭṭhabbaṃ. paṭisandhiyā anantarapaccayabhāvino  vipākasantānassa anantarapaccayabhāvena tathā abhisaṅkhatattāti ca vadanti. tasmā chaṭṭhasattamānaṃ  papātābhimukhatāya parikkhīṇajavatā na sakkā nivāretuṃ. tathā hi ^b^``yathā hi puriso''^eb^tiādi  vuttaṃ. </p>
              <p>[01] ^b^sā^eb^ ^a^M1.0163^ea^ ^b^ca pana^eb^ appanā. ^b^addhānaparicchedo^eb^ti kālaparicchedo. so  panettha sattasu ṭhānesu katthaci aparimāṇacittakkhaṇatāya, katthaci atīttarakhaṇatāya ^b^natthī^eb^ti  vutto. na hettha sampuṇṇajavanavīthi addhā labbhati. tenevāha ^b^``ettha maggānantaraphala''^eb^ntiādi.  ^b^sesaṭṭhānesū^eb^ti paṭhamappanā, lokiyābhiññā, maggakkhaṇo, nirodhā vuṭṭhahantassa phalakkhaṇoti  etesu catūsu ṭhānesu.</p>
              <p>[03] ^b^ettāvatā^eb^ti ettakena bhāvanākkamena ^b^esa^eb^ yogāvacaro ^b^paṭhamaṃ jhānaṃ upasampajja viharati.  evaṃ^eb^ viharatā ca ^b^anena^eb^ tadeva ^b^paṭhamaṃ jhānaṃ adhigataṃ hoti pathavīkasiṇa^eb^nti  sambandho. </p>
              <p>[03] 70^b^.^eb^ ^b^tatthā^eb^ti tasmiṃ jhānapāṭhe. ^b^viviccitvā^eb^ti visuṃ hutvā. tenāha ^b^``vinā  hutvā apakkamitvā''^eb^ti, pajahanavasena apasakkitvāti attho. ^b^vivicceva kāmehī^eb^ti  ettha ^b^``viviccā''^eb^ti iminā vivecanaṃ jhānakkhaṇe kāmānaṃ abhāvamattaṃ vuttaṃ.  ^b^``viviccevā''^eb^ti pana iminā ekaṃsato kāmānaṃ vivecetabbatādīpanena tappaṭipakkhatā  jhānassa, kāmavivekassa ca jhānādhigamūpāyatā ^a^V1.0153^ea^ dassitā hotīti imamatthaṃ dassetuṃ ``paṭhamaṃ  jhāna''ntiādiṃ vatvā tamevatthaṃ pākaṭataraṃ kātuṃ ^b^``katha''^eb^ntiādi vuttaṃ.  ^b^``andhakāre sati padīpobhāso viyā''^eb^ti etena yathā padīpobhāsābhāvena rattiyaṃ  andhakārābhibhavo, evaṃ jhānābhāvena sattasantatiyaṃ kāmābhibhavoti dasseti.</p>
              <p>[03] ^b^eta^eb^nti pubbapadeyeva avadhāraṇavacanaṃ. ^b^na kho pana evaṃ daṭṭhabbaṃ^eb^ ``kāmehi evā''ti  avadhāraṇassa akatattā. nissaranti niggacchanti etena, ettha vāti ^b^nissaraṇaṃ^eb^.  ke niggacchanti? kāmā, tesaṃ kāmānaṃ nissaraṇaṃ pahānaṃ ^b^tannissaraṇaṃ,^eb^ tato.  kathaṃ pana samāne vikkhambhane kāmānamevetaṃ nissaraṇaṃ, na byāpādādīnanti codanaṃ yuttito,  āgamato ca sodhetuṃ ^b^``kāmadhātū''^eb^tiādi vuttaṃ. tattha ^b^kāmadhātusamatikkamanato^eb^ti  sakalassapi kāmabhavassa samatikkamapaṭipadābhāvato. tena imassa jhānassa kāmapariññābhāvamāha.  ^b^kāmarāgapaṭipakkhato^eb^ti vakkhamānavibhāgassa kilesakāmassa paccatthikabhāvato. tena  yathā mettā byāpādassa, karuṇā vihiṃsāya, evamidaṃ jhānaṃ kāmarāgassa ujuvipaccanīkabhūtanti  dasseti. evamattano pavattiyā, vipākappavattiyā ca kāmarāgato, kāmadhātuto   ^a^M1.0164^ea^ ca vinivattasabhāvattā idaṃ jhānaṃ visesato kāmānameva nissaraṇaṃ. svāyamattho  pāṭhagato evāti āha ^b^``yathāhā''^eb^tiādi. kāmañcetamatthaṃ dīpetuṃ purimapadeyeva  avadhāraṇaṃ gahitaṃ, uttarapadepi pana taṃ gahetabbameva tathā atthasambhavatoti dassetuṃ ^b^``uttarapadepī''^eb^tiādi  vuttaṃ. ^b^ito^eb^ti kāmacchandato. ^b^esa^eb^ niyamo. ^b^sādhāraṇavacanenā^eb^ti avisesavacanena.  tadaṅgavikkhambhanasamucchedappaṭipassaddhinissaraṇavivekā ^b^tadaṅgavivekādayo^eb^. cittakāyaupadhivivekā  ^b^cittavivekādayo. tayo eva idha^eb^ jhānakathāyaṃ ^b^daṭṭhabbā^eb^ samucchedavivekādīnaṃ  asambhavato.</p>
              <p>[03] ^b^niddese^eb^ti mahāniddese (mahāni0 1, 7). tattha hi ``uddānato dve kāmā -- vatthukāmā  kilesakāmā cā''ti uddisitvā ``tattha katame vatthukāmā? manāpiyā rūpā...pe0...  manāpiyā phoṭṭhabbā''tiādinā vatthukāmā niddiṭṭhā. te pana kāmīyantīti ^b^kāmā^eb^ti  veditabbā. ^b^tatthevā^eb^ti niddese eva. ^b^vibhaṅge^eb^ti jhānavibhaṅge (vibha0 564). patthanākārena  pavatto dubbalo lobho chandanaṭṭhena ^b^chando,^eb^ tato balavā rañjanaṭṭhena ^b^rāgo,^eb^ tatopi balavataro  bahalarāgo ^b^chandarāgo^eb^. nimittānubyañjanāni saṅkappeti etenāti ^b^saṅkappo,^eb^ tathāpavatto  lobho, tato balavā rañjanaṭṭhena ^b^rāgo,^eb^ saṅkappanavaseneva pavatto tatopi balavataro ^b^saṅkapparāgo^eb^ti.  svāyaṃ ^a^V1.0154^ea^ pabhedo ekasseva lobhassa pavattiākāravasena, avatthābhedavasena ca veditabbo  yathā ``vaccho dammo balībaddo''ti. ime ^b^kilesakāmā^eb^. kāmentīti kāmā,  kāmenti etehīti vā.</p>
              <p>[03] ^b^evañhi satī^eb^ti evaṃ ubhayesampi kāmānaṃ saṅgahe sati. ^b^vatthukāmehipī^eb^ti ``vatthukāmehi  viviccevā''tipi attho yujjatīti evaṃ yujjamānatthantarasamuccayattho ^b^pi^eb^-saddo, na  kilesakāmasamuccayattho. kasmā? imasmiṃ atthe kilesakāmehi vivekassa dutiyapadena  vuttattā. ^b^tenā^eb^ti vatthukāmavivekena. ^b^kāyaviveko vutto hoti^eb^ puttadārādipariggahavivekadīpanato.  ^b^purimenā^eb^ti kāyavivekena. ^b^etthā^eb^ti ``vivicceva kāmehi, vivicca akusalehi  dhammehī''ti etasmiṃ padadvaye, ito vā niddhārite vivekadvaye. akusala-saddena yadipi  ^a^M1.0165^ea^ kilesakāmā, sabbākusalāpi vā gahitā, sabbathā pana kilesakāmehi  viveko vuttoti āha ^b^``dutiyena kilesakāmehi vivekavacanato''^eb^ti. ^b^dutiyenā^eb^ti  ca cittavivekenāti attho. ^b^etesa^eb^nti yathāvuttānaṃ dvinnaṃ padānaṃ, niddhāraṇe cetaṃ  sāmivacanaṃ. taṇhādisaṃkilesānaṃ vatthuno pahānaṃ ^b^saṃkilesavatthuppahānaṃ. lolabhāvo^eb^  nāma tattha tattha rūpādīsu taṇhuppādo, tassa ^b^hetu^eb^ vatthukāmā eva veditabbā.  ^b^bālabhāvo^eb^ avijjā, duccintitacintitādi vā, tassa ayonisomanasikāro, sabbepi  vā akusalā dhammā ^b^hetu^eb^. kāmaguṇādhigamahetupi pāṇātipātādiasuddhapayogo hotīti  tabbivekena ^b^payogasuddhi^eb^ vibhāvitā. taṇhāsaṃkilesasodhanena, vivaṭṭūpanissayasaṃvaḍḍhanena  ca ajjhāsayavisodhanaṃ ^b^āsayaposanaṃ. kāmesū^eb^ti niddhāraṇe bhummaṃ.</p>
              <p>[03] ^b^anekabhedo^eb^ti kāmāsavakāmarāgasaṃyojanādivasena, rūpataṇhādivasena ca anekappabhedo.  ^b^kāmacchandoyevā^eb^ti kāmasabhāvoyeva chando, na kattukamyatāchando, nāpi kusalacchandoti  adhippāyo. ^b^jhānapaṭipakkhato^eb^ti jhānassa paṭipakkhabhāvato taṃhetu tannimittaṃ ^b^visuṃ  vutto^eb^. akusalabhāvasāmaññena aggahetvā visuṃ sarūpena gahito. yadi kilesakāmova  purimapade vutto, kathaṃ bahuvacananti āha ^b^``anekabhedato''^eb^tiādi.</p>
              <p>[03] ^b^aññesampi^eb^ diṭṭhimānāhirikānottappādīnaṃ, taṃsahitaphassādīnañca. upari vuccamānāni  jhānaṅgāni ^b^uparijhānaṅgāni,^eb^ tesaṃ attano paccanīkānaṃ ^b^paṭipakkhabhāvadassanato^eb^ tappaccanīkanīvaraṇavacanaṃ.  ^b^nīvaraṇāni hi jhānaṅgapaccanīkāni^eb^ tesaṃ pavattinivāraṇato. ^b^samādhi  kāmacchandassa^eb^ ^a^V1.0155^ea^ ^b^paṭipakkho^eb^  rāgappaṇidhiyā ujuvipaccanīkabhāvato, nānārammaṇehi palobhitassa paribbhamantassa cittassa  samādhānato ca. ^b^pīti byāpādassa^eb^ paṭipakkhā pāmojjena samānayogakkhemattā. ^b^vitakko  thinamiddhassa^eb^ paṭipakkho yoniso saṅkappanavasena savipphārapavattito. ^b^sukhaṃ^eb^ avūpasamānutāpasabhāvassa  ^b^uddhaccakukkuccassa^eb^ paṭipakkhaṃ vūpasantasītalasabhāvattā. ^b^vicāro vicikicchāya^eb^  paṭipakkho ārammaṇe anumajjanavasena paññāpaṭirūpasabhāvattā. ^b^mahākaccānattherena^eb^ desitaṃ  piṭakānaṃ saṃvaṇṇanā peṭakaṃ, tasmiṃ ^b^peṭake^eb^.</p>
              <p>[03] ^b^pañcakāmaguṇabhedavisayassā^eb^ti ^a^M1.0166^ea^ rūpādipañcakāmaguṇavisesavisayassa. ^b^āghātavatthubhedādivisayāna^eb^nti  byāpādavivekavacanena ``anatthaṃ me acarī''ti (dī0 ni0 3.340; a0 ni0  9.29;  vibha0 960) ādiāghātavatthubhedavisayassa dosassa, mohādhikehi thinamiddhādīhi vivekavacanena  paṭicchādanavasena dukkhādipubbantādibhedavisayassa mohassa vikkhambhanaviveko vutto.  kāmarāgabyāpādatadekaṭṭhathinamiddhādivikkhambhakañcetaṃ sabbākusalapaṭipakkhasabhāvattā.  sabbakusalānaṃ tena sabhāvena sabbākusalappahāyakaṃ hoti, hontampi kāmarāgādivikkhambhanasabhāvameva  hoti taṃsabhāvattāti avisesetvā nīvaraṇākusalamūlādīnaṃ ^b^``vikkhambhanaviveko vutto  hotī''^eb^ti āha. </p>
              <p>[03] 71^b^.^eb^ yathāpaccayaṃ pavattamānānaṃ sabhāvadhammānaṃ natthi kāci vasavattitāti vasavattibhāvanivāraṇatthaṃ  ^b^``vitakkanaṃ vitakko''^eb^ti vuttaṃ. tayidaṃ ``vitakkanaṃ īdisamida''nti ārammaṇassa  parikappananti āha ^b^``ūhananti vuttaṃ hotī''^eb^ti. yasmā cittaṃ vitakkabalena  ārammaṇaṃ abhiniruḷhaṃ viya hoti, tasmā so ^b^ārammaṇābhiniropanalakkhaṇo^eb^ vutto.  yathā hi koci rājavallabhaṃ, taṃsambandhinaṃ mittaṃ vā nissāya rājagehaṃ ārohati anupavisati,  evaṃ vitakkaṃ nissāya cittaṃ ārammaṇaṃ ārohati. yadi evaṃ, kathaṃ avitakkaṃ  cittaṃ ārammaṇaṃ ārohatīti? vitakkabaleneva. yathā hi so puriso paricayena  tena vināpi nirāsaṅko rājagehaṃ pavisati, evaṃ paricayena vitakkena vināpi avitakkaṃ  cittaṃ ārammaṇaṃ ārohati. ^b^paricayenā^eb^ti ca santāne pavattavitakkabhāvanāsaṅkhātena  paricayena. vitakkassa hi santāne abhiṇhaṃ pavattassa vasena cittassa ārammaṇābhiruhaṇaṃ  ciraparicitaṃ. tena taṃ kadāci vitakkena vināpi tattha pavattateva. yathā taṃ ñāṇasahitaṃ  hutvā sammasanavasena ciraparicitaṃ kadāci ñāṇavirahitampi sammasanavasena pavattati, yathā  vā kilesasahitaṃ hutvā pavattaṃ sabbaso ^a^V1.0156^ea^ kilesarahitampi paricayena kilesavāsanāvasena  pavattati, evaṃsampadamidaṃ daṭṭhabbaṃ. ādito, abhimukhaṃ vā hananaṃ ^b^āhananaṃ^eb^. parito,  parivattetvā vā āhananaṃ ^b^pariyāhananaṃ^eb^. ``rūpaṃ rūpaṃ, pathavī pathavī''ti ākoṭentassa  viya pavatti ^b^``āhananaṃ, pariyāhanana''^eb^nti ca veditabbaṃ. ^b^ānayanaṃ^eb^ cittassa ārammaṇe  upanayanaṃ, ākaḍḍhanaṃ vā.</p>
              <p>[03] ^b^anusañcaraṇaṃ^eb^ ^a^M1.0167^ea^ anuparibbhamanaṃ. svāyaṃ viseso santānamhi labbhamāno eva  santāne pākaṭo hotīti daṭṭhabbo. sesesupi eseva nayo. ^b^anumajjanaṃ^eb^ ārammaṇe  cittassa anumasanaṃ, parimajjananti attho. tathā hi vicāro ``parimajjanahattho viya,  sañcaraṇahattho viyā''ti ca vutto. ^b^tatthā^eb^ti ārammaṇe. sahajātānaṃ anuyojanaṃ  ārammaṇe anuvicāraṇasaṅkhātānumajjanavaseneva veditabbaṃ. ^b^anuppabandhanaṃ^eb^ ārammaṇe  cittassa avicchinnassa viya pavatti. tathā hi so ``anusandhānatā''ti (dha0 sa0 8)  niddiṭṭho. teneva ca ``ghaṇḍānuravo viya, paribbhamanaṃ viyā''ti ca vutto.</p>
              <p>[03] ^b^katthacī^eb^ti paṭhamajjhāne, parittacittuppādesu ca. vicārato ^b^oḷārikaṭṭhena,^eb^ vicārasseva  ca ^b^pubbaṅgamaṭṭhena^eb^ anuravato oḷāriko, tassa ca pubbaṅgamo ^b^ghaṇḍābhighāto viya vitakko^eb^.  yathā hi ghaṇḍābhighāto paṭhamābhinipāto hoti, evaṃ ārammaṇābhimukhaniropanaṭṭhena ^b^vitakko  cetaso paṭhamābhinipāto^eb^ hoti. ^b^abhighāta^eb^-ggahaṇena cettha abhighātajo saddo gahitoti  veditabbo. ^b^vipphāravā^eb^ti vicalanayutto saparipphando. ^b^paribbhamanaṃ viya^eb^ parissayābhāvavīmaṃsanatthaṃ.  ^b^anuppabandhena pavattiya^eb^nti upacāre vā appanāyaṃ vā santānena pavattiyaṃ. tattha hi  vitakko niccalo hutvā ārammaṇaṃ anupavisitvā viya pavattati, na paṭhamābhinipāte.  ^b^pākaṭo hotī^eb^ti vitakkassa viseso abhiniropanākāro oḷārikattā paṭhamajjhāne  pākaṭo hoti, tadabhāvato pañcakanaye dutiyajjhāne vicārassa viseso anumajjanākāro  pākaṭo hoti. </p>
              <p>[01] ^b^vālaṇḍupakaṃ^eb^ eḷakalomādīhi katacumbaṭakaṃ. ^b^uppīḷanahattho^eb^ti piṇḍassa uppīḷanahattho.  tasseva ito cito ca ^b^sañcaraṇahattho. maṇḍala^eb^nti kaṃsabhājanādīsu kiñci maṇḍalaṃ  vaṭṭalekhaṃ karontassa. yathā pupphaphalasākhādiavayavavinimutto avijjamānopi rukkho  ``sapuppho saphalo''ti voharīyati, evaṃ vitakkādiaṅgavinimuttaṃ avijjamānampi jhānaṃ  ``savitakkaṃ savicāra''nti voharīyatīti dassetuṃ ^b^``rukkho viyā''^eb^tiādi vuttaṃ.  jhānabhāvanāya puggalavasena desetabbattā ^a^V1.0157^ea^ ``idha bhikkhu vivicceva kāmehī''tiādinā  puggalādhiṭṭhānena jhānāni uddiṭṭhānīti. yadipi ^b^vibhaṅge^eb^ puggalādhiṭṭhānā desanā  katā, ^b^attho pana tatrāpi^eb^ vibhaṅgepi yathā idha ``iminā ^a^M1.0168^ea^ ca vitakkenā''tiādinā  dhammavasena vutto, ^b^evameva daṭṭhabbo,^eb^ paramatthato puggalasseva abhāvatoti adhippāyo.  ^b^attho...pe0... daṭṭhabbo^eb^ jhānasamaṅgino vitakkavicārasamaṅgitādassanena, jhānasseva ca  savitakkasavicāratāya vuttattāti evaṃ vā ettha attho daṭṭhabbo.</p>
              <p>[03] ^b^vivekā^eb^ti vivekā hetubhūtāti viveka-saddassa bhāvasādhanataṃ sandhāyāha. ^b^viveke^eb^ti  kattusādhanataṃ, kammasādhanataṃ vā. ``vivitto''ti hi iminā nīvaraṇehi vinābhūto  tehi vivecitoti ca sādhanadvayampi saṅgahitamevāti. </p>
              <p>[03] 72^b^.^eb^ ^b^pīṇayatī^eb^ti tappeti, vaḍḍheti vā. ^b^sampiyāyanalakkhaṇā^eb^ti paritussanalakkhaṇā.  ^b^pīṇanarasā^eb^ti paribrūhanarasā. ^b^pharaṇarasā^eb^ti paṇītarūpehi kāyassa byāpanarasā.  udaggabhāvo ^b^odagyaṃ. khuddikā^eb^ lahuṃ lomahaṃsanamattaṃ katvā bhinnā na puna uppajjati.  ^b^khaṇikā^eb^ bahulaṃ uppajjati. ubbegato ^b^pharaṇā^eb^ niccalattā, ciraṭṭhitikattā ca  paṇītatarā. ^b^cetiyaṅgaṇaṃ gantvā^eb^ti puṇṇavallikavihāre cetiyaṅgaṇaṃ gantvā. ^b^pakatiyā  diṭṭhārammaṇavasenā^eb^ti pubbe mahācetiyaṃ gahitārammaṇavasena. ^b^citrageṇḍuko^eb^  vicitrākārena katageṇḍuko. ^b^upanissaye^eb^ti samīpe, tassa vā vihārassa nissayabhūte,  gocaraṭṭhānabhūteti attho.</p>
              <p>[03] ^b^gharājire^eb^ti gehaṅgaṇe. pabbatasikhare katacetiyaṃ ^b^``ākāsacetiya''^eb^nti vuttaṃ.  ^b^gahitanimittenevā^eb^ti cetiyavandanaṃ, dhammassavanañca uddissa ``dhaññā vatime''tiādinā  gahitakusalanimitteneva kāraṇabhūtena. gahitaṃ vā nimittaṃ etenāti gahitanimittaṃ,  vuttākārena pavattacittaṃ, tena gahitanimitteneva cittena saha. ^b^pakkhanda^eb^nti anupaviṭṭhaṃ.  ^b^anuparipphuṭa^eb^nti anu anu samantato phuṭaṃ, sabbaso anuvisaṭanti attho.</p>
              <p>[03] passaddhiyā nimittabhāvena ^b^gabbhaṃ gaṇhantī^eb^. paripācanavasena ^b^paripākaṃ gacchantī^eb^. appanāsampayuttāva  pīti appanāsamādhipūrikā. khaṇikasamādhipūrikā ca upacārasamādhipūrikā ca appanāsamādhissa  vidūratarāti tadubhayaṃ anāmasanto ^b^``tāsu yā appanāsamādhissā''^eb^tiādimāha  ^a^V1.0158^ea^.  ^b^samādhisampayogaṃ gatā^eb^ti pubbe upacārasamādhinā sampayuttā hutvā anukkamena vaḍḍhitvā  appanāsamādhinā sampayogaṃ gatā. </p>
              <p>[03] 73^b^.^eb^ sukhayatīti ^a^M1.0169^ea^ ^b^sukhaṃ,^eb^ attanā sampayuttadhamme laddhassāde karotīti  attho. svāyaṃ kattuniddeso pariyāyaladdho dhammato aññassa kattu nivattanattho, nippariyāyena  pana bhāvasādhanameva labbhatīti ^b^``sukhanaṃ sukha''^eb^nti vuttaṃ. iṭṭhasabhāvattā taṃsamaṅgīpuggalaṃ,  sampayuttadhamme vā attani sādayatīti ^b^sātaṃ^eb^ da-kārassa ta-kāraṃ katvā. sātaṃ  ``madhura''nti vadanti. sātaṃ lakkhaṇaṃ etassāti ^b^sātalakkhaṇaṃ. upabrūhanaṃ^eb^ sampayuttadhammānaṃ  saṃvaḍḍhanaṃ. dukkhaṃ viya avissajjetvā adukkhamasukhā viya anajjhupekkhitvā anu anu  gaṇhanaṃ, upakāritā vā ^b^anuggaho. katthaci^eb^ paṭhamajjhānādike. ^b^paṭilābhatuṭṭhī^eb^ti  paṭilābhavasena uppajjanakatuṭṭhi. ^b^paṭiladdharasānubhavana^eb^nti paṭiladdhassa ārammaṇarasassa anubhavananti  sabhāvato pītisukhāni vibhajitvā dasseti. ^b^yattha pīti, tattha sukha^eb^nti vitakkassa  viya itarena pītiyā sukhena accantasaṃyogamāha. ``yattha sukhaṃ, tattha na niyamato pītī''ti  vicārassa viya vitakkena sukhassa pītiyā anaccantasaṃyogaṃ. tena accantānaccantasaṃyogitāya  pītisukhānaṃ visesaṃ dasseti. kaṃ tārenti etthāti ^b^kantāraṃ,^eb^ nirudakamaruṭṭhānaṃ.  vanameva ^b^vanantaṃ. tasmiṃ tasmiṃ samaye^eb^ti iṭṭhārammaṇassa paṭilābhasamaye, paṭiladdhassa rasānubhavanasamaye,  vanacchāyādīnaṃ savanadassanasamaye, pavesaparibhogasamaye ca. ^b^pākaṭabhāvato^eb^ti yathākkamaṃ  pītisukhānaṃ vibhūtabhāvato.</p>
              <p>[03] ^b^vivekajaṃ pītisukha^eb^nti ettha purimasmiṃ atthe ^b^vivekaja^eb^nti jhānaṃ vuttaṃ.  pītisukhasaddato ca atthiatthavisesato ``assa jhānassa, asmiṃ vā jhāne''ti ettha ^b^a^eb^-kāro  daṭṭhabbo. dutiye pītisukhameva vivekajaṃ. ``vivekajaṃpītisukha''nti ca aññapadatthasamāso,  paccattaniddesassa ca alopo kato. lope vā sati ``vivekajapītisukha''nti pāṭhoti  ayaṃ viseso.</p>
              <p>[03] ^b^upasampajjā^eb^ti ettha ^b^upa-saṃ^eb^-saddā ``upalabbhati, saṃbhuñjatī''tiādīsu viya niratthakāti  dassetuṃ ``upagantvā''tiādiṃ vatvā puna tesaṃ sātthakabhāvaṃ dassetuṃ ^b^``upasampādayitvā''^eb^tiādi  vuttaṃ, tasmā patvā, sādhetvāti vā attho. ^b^iriya^eb^nti kiriyaṃ. ^b^vutti^eb^ādīni  tasseva vevacanāni. ^b^pālanā^eb^ti hi ekaṃ iriyāpathabādhanaṃ iriyāpathantarehi rakkhaṇā. </p>
            </h4>
          </h3>
          <h3>
            <h3n> pañcaṅgavippahīnādivaṇṇanā </h3n>
            <h4>
              <h4n> </h4n>
              <p>[03] 74^b^.^eb^ pañca ^a^M1.0170^ea^ ^a^V1.0159^ea^ aṅgāni vikkhambhanavasena pahīnāni etassāti ^b^pañcaṅgavippahīnaṃ^eb^.  ``agyāhito''ti ettha āhita-saddassa viya vippahīna-saddassettha paravacanaṃ daṭṭhabbaṃ, pañcahi  aṅgehi vippahīnanti vā ^b^pañcaṅgavippahīnaṃ^eb^. nanu aññepi akusalā dhammā iminā  jhānena pahīyanti, atha kasmā pañcaṅgavippahīnatāva vuccatīti āha ^b^``kiñcāpī''^eb^tiādi.  jhānalābhinopi ajhānasamaṅgikāle jhānapaṭipakkhalobhacittādīnaṃ pavattisabbhāvato ^b^``jhānakkhaṇe''^eb^ti  vuttaṃ. ^b^pahīyantī^eb^ti vigacchanti, nappavattantīti attho. ^b^ekattārammaṇe^eb^ti pathavīkasiṇādivasena  ekasabhāve, ekaggatāsaṅkhāte ekattāvahe vā ārammaṇe. ^b^ta^eb^nti taṃ nānāvisayapalobhitaṃ  cittaṃ. ^b^kāmadhātuppahānāyā^eb^ti nānāvisayasamūpabyūḷhāya kāmadhātuyā pahānāya  samatikkamāya paṭipadaṃ jhānaṃ nappaṭipajjati. ^b^nirantara^eb^nti vikkhepena anantaritaṃ,  sahitanti attho. ^b^akammañña^eb^nti akammanīyaṃ, bhāvanākammassa ayogyanti attho.  ^b^uddhaccakukkuccapareta^eb^nti uddhaccakukkuccena abhibhūtaṃ. ^b^paribbhamati^eb^ anavaṭṭhānato,  avaṭṭhānassa samādhānassa abhāvatoti attho. ^b^vicikicchāya upahata^eb^nti sātisayassa vicārassa  abhāvato ``sammāsambuddho nu kho bhagavā, na nu kho''ti, ``pathavī pathavī''tiādinā  manasikārena, ``jhānaṃ siyā nu kho, na nu kho''tiādinā ca pavattāya vicikicchāya  upahataṃ. ^b^nārohati^eb^ appaṭipattinimittattā. ^b^visesena jhānantarāyakarattā^eb^ti samādhiādīnaṃ  ujuvipaccanīkabhāvena jhānādhigamassa antarāyakaraṇato.</p>
              <p>[03] ^b^tehī^eb^ti jhānādhigamassa paccayabhūtehi vitakkavicārehi. ^b^avikkhepāya sampāditappayogassā^eb^ti  tato evaṃ samādhānāya nipphāditabhāvanāpayogassa. ^b^cetaso payogasampattisambhavā^eb^ti yathāvuttabhāvanāpayogasampattisamuṭṭhānā.  ^b^pīti pīṇanaṃ^eb^ bhāvanāvasena tappanaṃ. ^b^upabrūhanaṃ^eb^ bhāvanāvasena parivuddhiṃ cetaso  ^b^karotī^eb^ti sambandho. ^b^na^eb^nti cittaṃ. ^b^sasesasampayuttadhamma^eb^nti avasiṭṭhaphassādidhammasahitaṃ,  samaṃ sammā ca ādhiyatīti sambandho. indriyasamatāvasena ^b^samaṃ,^eb^ paṭipakkhadhammānaṃ. dūrībhāve  līnuddhaccābhāvena ^b^sammā^eb^ ca ṭhapetīti attho. ekaggatā hi samādhānakiccena cittaṃ,  sampayuttadhamme ca attānaṃ anuvattāpentī jhānakkhaṇe sātisayaṃ samāhite karotīti.  ^b^uppattivasenā^eb^ti yathāpaccayaṃ uppajjanavasena ^a^M1.0171^ea^. etesu ^a^V1.0160^ea^ vitakkādīsu  jhānaṃ ^b^uppannaṃ nāma^eb^ hoti tattheva jhānavohārato. tenāha ^b^``tasmā''^eb^tiādi.  ^b^``yathā panā''^eb^tiādināpi upamāvasena tamevatthaṃ pākaṭataraṃ karoti.</p>
              <p>[03] ^b^pakaticittato^eb^ti pākatikakāmāvacaracittato. ^b^suvisadenā^eb^ti suṭṭhu visadena,  paṭutarenāti attho. ^b^sabbāvanta^eb^nti sabbāvayavavantaṃ, anavasesanti attho. ^b^apphuṭa^eb^nti  asamphuṭṭhaṃ. ^b^ārammaṇesu phusitā^eb^ti appanāvasena pavattamānā cittekaggatā samantato  ārammaṇaṃ pharantī viya hotīti katvā vuttaṃ. kasmā panettha jhānapāṭhe aggahitā cittekaggatā  gahitāti anuyogaṃ sandhāya ^b^``tattha cittekaggatā''^eb^tiādi vuttaṃ. ^b^tatthā^eb^ti tesu  jhānaṅgesu. ^b^na niddiṭṭhā^eb^ti sarūpato na niddiṭṭhā, sāmaññato pana jhānaggahaṇena gahitā. ^b^evaṃ  vuttattā^eb^ti sarūpeneva vuttattā, aṅgameva cittekaggatāti sambandho. ^b^yena adhippāyenā^eb^ti  yena vitakkādīhi saha vattantaṃ dhammaṃ dīpetuṃ tassa pakāsanādhippāyena ``savitakkaṃ  savicāra''ntiādinā ^b^uddeso kato. so eva^eb^ adhippāyo ^b^tena^eb^ bhagavatā ^b^vibhaṅge^eb^  ``cittekaggatā''ti niddisantena ^b^pakāsito^eb^. tasmā sā jhānapāṭhe aggahitāti na  cintetabbaṃ. </p>
            </h4>
          </h3>
          <h3>
            <h3n> tividhakalyāṇavaṇṇanā </h3n>
            <h4>
              <h4n> </h4n>
              <p>[03] 75^b^.^eb^ ^b^ādimajjhapariyosānavasenā^eb^ti jhānassa ādimajjhapariyosānavasena. ^b^lakkhaṇavasenā^eb^ti  tesaṃyeva appanāyaṃ lakkhitabbabhāvavasena.</p>
              <p>[03] ^b^tatrā^eb^ti tasmiṃ kalyāṇatālakkhaṇānaṃ vibhāvane. ^b^paṭipadāvisuddhī^eb^ti paṭipajjati jhānaṃ  etāyāti paṭipadā, gotrabhupariyosāno pubbabhāgiyo bhāvanānayo. paripanthato visujjhanaṃ  visuddhi, paṭipadāya visuddhi ^b^paṭipadāvisuddhi^eb^. sā panāyaṃ yasmā jhānassa uppādakkhaṇe  labbhati, tasmā vuttaṃ ^b^``paṭipadāvisuddhi ādī''^eb^ti. ^b^upekkhānubrūhanā^eb^ti visodhetabbatādīnaṃ  abhāvato jhānapariyāpannāya tatramajjhattupekkhāya kiccanipphattiyā anubrūhanā. sā panāyaṃ  visesato jhānassa ṭhitikkhaṇe labbhati. tena vuttaṃ ^b^``upekkhānubrūhanā majjhe''^eb^ti.  ^b^sampahaṃsanā^eb^ti tattha dhammānaṃ anativattanādisādhakassa ñāṇassa kiccanipphattivasena pariyodapanā.  sā pana yasmā jhānassa osānakkhaṇe pākaṭā hoti ^a^M1.0172^ea^, tasmā vuttaṃ ^b^``sampahaṃsanā  pariyosāna''^eb^nti. ^b^imāni tīṇi lakkhaṇānī^eb^ti paripanthato  cittassa visujjhanākāro ^a^V1.0161^ea^,  majjhimassa samathanimittassa paṭipajjanākāro, tattha pakkhandanākāroti imāni tīṇi jhānassa  ādito uppādakkhaṇe appanāpattilakkhaṇāni tehi ākārehi vinā appanāpattiyā abhāvato,  asati ca appanāya tadabhāvato. ^b^ādikalyāṇañceva^eb^ visuddhipaṭipadattā. yathāvuttehi lakkhaṇehi  samannāgatattā, sampannalakkhaṇattā ca ^b^tilakkhaṇasampannañca^eb^. iminā nayena majjhapariyosānalakkhaṇānañca  yojanā veditabbā.</p>
              <p>[03] sambharīyati jhānaṃ etenāti sambhāro, nānāvajjanaparikammaṃ. saha sambhārenāti sasambhāro,  so eva ^b^sasambhāriko. upacāro^eb^ti ekāvajjanūpacāramāha. paggahādikiccassa pubbabhāge  bhāvanāya eva sādhitattā yā tattha ekāvajjanūpacāre siddhā ajjhupekkhanā, sā jhānakkhaṇe  paribrūhitā nāma hotīti vuttaṃ ^b^``upekkhānubrūhanā nāma appanā''^eb^ti. yathādhigataṃ  jhānaṃ nissāya yo pahaṭṭhākāro cittassa paritoso, taṃ paccavekkhaṇāvasena pavattaṃ sandhāyāha  ^b^``sampahaṃsanā nāma paccavekkhaṇā''^eb^ti. ^b^eke^eb^ti abhayagirivāsino. te hi evaṃ  paṭipadāvisuddhiādike vaṇṇayanti, tadayuttaṃ. tathā hi sati ajjhānadhammehi jhānassa  guṇasaṃkittanaṃ nāma kataṃ hoti. na hi bhūmantaraṃ bhūmantarapariyāpannaṃ hoti. pāḷiyā  cetaṃ viruddhanti dassetuṃ ^b^``yasmā panā''^eb^tiādi vuttaṃ. tattha ^b^ekattagataṃ citta^eb^nti  indriyānaṃ ekarasabhāvena, ekaggatāya ca sikhāppattiyā tadanuguṇaṃ ekattaṃ gatanti ekattagataṃ,  sasampayuttaṃ appanāpattacittaṃ. tasseva paṭipadāvisuddhipakkhandatādi anantarameva vuccati.  ^b^tasmā^eb^ti yasmā ekasmiṃyeva appanācittakkhaṇe paṭipadāvisuddhiādi pāḷiyaṃ vuttaṃ,  tasmā ^b^āgamanavasenā^eb^ti parikammāgamanavasena. ^b^anativattanādī^eb^ti ^b^ādi^eb^-saddena indriyekarasatātadupagavīriyavāhanāsevanāni  saṅgaṇhāti. ^b^pariyodāpakassā^eb^ti parisodhakassa pabhassarabhāvakarassa. ^b^anativattanādibhāvasādhana^eb^meva  cettha ñāṇassa kiccanipphatti veditabbā.</p>
              <p>[03] ^b^tasmi^eb^nti tasmiṃ vāre, catupañcacittaparimāṇāya appanāvīthiyanti attho. ^b^tato^eb^ paripanthato.  ^b^cittaṃ visujjhatī^eb^ti yadipi āgamanaṃ gahetuṃ avisesena viya vuttaṃ, parikammavisuddhito  pana appanāvisuddhi sātisayāva. tenāha ^b^``visuddhattā''^eb^tiādi. ^b^āvaraṇavirahitaṃ  hutvā^eb^ti yenāvaraṇena ^a^M1.0173^ea^ āvaṭattā cittaṃ tato pubbe majjhimaṃ samathanimittaṃ  paṭipajjituṃ na sakkoti, tena vivittaṃ hutvā, taṃ vikkhambhetvāti attho. līnuddhaccasaṅkhātānaṃ  ubhinnaṃ antānaṃ anupagamanena majjhimo, savisesaṃ paccanīkadhammānaṃ vūpasamanato  ^a^V1.0162^ea^ samatho,  yogino sukhavisesānaṃ kāraṇabhāvato nimittañcāti ^b^majjhimaṃ samathanimittaṃ^eb^. tenāha  ^b^``samappavatto appanāsamādhiyevā''^eb^ti. ^b^tadanantaraṃ pana purimacitta^eb^nti tassa  appanācittassa anantarapaccayabhūtaṃ purimaṃ cittaṃ, gotrabhucittanti attho. ^b^ekasantatipariṇāmanayenā^eb^ti  yathā ``tadeva khīraṃ dadhisampanna''nti, evaṃ satipi parittamahaggatabhāvabhede, paccayapaccayuppannabhāvabhede  ca ekissā eva santatiyā pariṇāmūpagamananayena ekattanayavasena. ^b^tathatta^eb^nti tathabhāvaṃ  appanāsamādhivasena samāhitabhāvaṃ. ^b^evaṃ paṭipannattā^eb^ti vuttākārena paṭipajjamānattā.  yasmiñhi khaṇe tathattaṃ majjhimaṃ samathanimittaṃ paṭipajjati, tasmiṃyeva khaṇe ^b^tathattupagamanena^eb^  appanāsamādhinā samāhitabhāvūpagamanena ^b^tattha pakkhandati nāma. purimacitte^eb^ti appanācittassa  purimasmiṃ citte gotrabhucitte. ^b^vijjamānākāranipphādikā^eb^ti tasmiṃ citte vijjamānānaṃ  paripanthavisuddhimajjhimasamathapaṭipattipakkhandanākārānaṃ nipphādikā, tenākārena  nipphajjamānāti attho. teyeva hi ākārā paccayavisesato jhānakkhaṇe nipphajjamānā  ``paṭipadāvisuddhī''ti laddhasamaññā jhānassa taṃ visesaṃ nipphādentā viya vuttā.  ^b^uppādakkhaṇeyevā^eb^ti attalābhavelāyameva. yadi evaṃ, kathaṃ te ākārā nipphajjantīti  āha ^b^``āgamanavasenā''^eb^ti.</p>
              <p>[03] ^b^tassā^eb^ti cittassa. ``visuddhaṃ cittaṃ ajjhupekkhatī''ti ^b^pāḷiyaṃ^eb^ (paṭi0 ma0  1.158) puggalādhiṭṭhānena āgatāti ^b^``byāpāraṃ akaronto''^eb^ti āha. samathapaṭipattitathattupagamanañca  idha samathabhāvāpattiyevāti āha ^b^``samathabhāvūpagamanenā''^eb^ti. ^b^kilesasaṃsaggaṃ pahāya  ekattena upaṭṭhitassā^eb^ti pubbe ``kathaṃ nu kho kilesasaṃsaggaṃ pajaheyya''nti paṭipannassa  idāni samathapaṭipattiyā tassa pahīnattā kilesasaṅgaṇikābhāvena ekattena upaṭṭhitassa jhānacittassa.  paripanthavisuddhimajjhimasamathapaṭipattipakkhandanehi vuddhippattiyā anubrūhite jhānacitte laddhokāsā  tatramajjhattupekkhā sampayuttesu samavāhitabhāvena pavattamānā te anubrūhentī viya hotīti  āha ^b^``tatramajjhattupekkhāya kiccavasena upekkhānubrūhanā veditabbā''^eb^ti.</p>
              <p>[03] ye ^a^M1.0174^ea^ panete yuganaddhadhammāti sambandho. ^b^tatthā^eb^ti tasmiṃ jhānacitte. aññamaññānativattanavasena  kiccakaraṇato yuge naddhā baddhā viya ^b^yuganaddhā. vimuttirasenā^eb^ti vimuccanakiccena,  vimuccanasampattiyā vā. ^b^esa^eb^ yogī. ^b^vāhayatī^eb^ti pavatteti. ^b^assā^eb^ti jhānacittassa.  ^b^tasmiṃ khaṇe^eb^ti bhaṅgakkhaṇe. uppādakkhaṇe atīte hi  ṭhitikkhaṇato paṭṭhāya ^b^āsevanā^eb^ ^a^V1.0163^ea^  pavattati nāma. ^b^te ākārā^eb^ti aññamaññānativattanādayo tattha dhammānaṃ pavattiākārā.  āsevanāpi hi āsevanapaccayabhāvīnaṃ dhammānaṃ pavattiākāroyeva. ^b^saṃkilesavodānesū^eb^ti  samādhipaññānaṃ samarasatāya akaraṇaṃ bhāvanāya saṃkileso, karaṇaṃ vodānaṃ. tathā sesesupi.  evametesu saṃkilesavodānesu ^b^taṃ taṃ ādīnavaṃ^eb^ dosaṃ ^b^ānisaṃsaṃ^eb^ guṇaṃ puretaraṃ  pāṭihāriyañāṇena ^b^disvā^eb^ yathā aññamaññānativattanādayo honti, ^b^tathā^eb^ bhāvanāya ^b^sampahaṃsitattā^eb^  teneva ñāṇena ^b^visodhitattā^eb^. visodhanaṃ hettha sampahaṃsanaṃ. te ākārā yasmā  nipphannā, tasmā ^b^``dhammānaṃ...pe0... veditabbāti vutta''^eb^nti lakkhaṇasaṃvaṇṇanāya  ādimhi vuttaṃ nigamanavasena dasseti.</p>
              <p>[03] ``yasmā upekkhāvasena ñāṇaṃ pākaṭaṃ hotī''ti ko sambandho. kasmā sampahaṃsanāva pariyosānanti  vuttā, na upekkhānubrūhanāti codanaṃ sandhāya ^b^``tattha yasmā upekkhāvasena ñāṇaṃ  pākaṭaṃ hotī''^eb^ti vuttaṃ. ^b^tatthā^eb^ti tasmiṃ bhāvanācitte. ^b^upekkhāvasena ñāṇaṃ  pākaṭaṃ hotī^eb^ti appanākāle bhāvanāya samappavattiyā, paṭipakkhassa ca pahānato paggahādīsu  byāpārassa akātabbato ajjhupekkhanāva hoti. yaṃ sandhāya vuttaṃ ``samaye cittassa  ajjhupekkhanā, visuddhaṃ cittaṃ ajjhupekkhatī''ti ca ādi. sā panāyaṃ ajjhupekkhanā  ñāṇassa kiccasiddhiyā hoti, visesato ñāṇasādhanattā appanābyāpārassāti phalena  kāraṇānumānañāyena. yasmā upekkhāvasena ñāṇaṃ pākaṭaṃ hoti, tasmā ñāṇakiccabhūtā  sampahaṃsanā pariyosānanti vuttāti sambandho.</p>
              <p>[03] idāni yathāvuttamatthaṃ pāḷiyā samatthetuṃ ^b^``yathāhā''^eb^tiādi vuttaṃ. ^b^tathāpaggahitaṃ  citta^eb^nti yathā bhāvanācittaṃ kosajjapakkhe na patati, tathā vīriyasambojjhaṅgaṭṭhāniyānaṃ dhammānaṃ  bahulīkāravasena paggahitaṃ. ^b^sādhukaṃ ajjhupekkhatī^eb^ti paggaṇhantenāpi samādhissa  vīriyasamatāyojanavasena paggahitattā sakkaccaṃ ajjhupekkhati, tatramajjhattupekkhā okāsaṃ  ^a^M1.0175^ea^ labhati. taṃ pana ajjhupekkhanaṃ upekkhāvasena pubbe pavattapārihāriyapaññāvasena  appanāpaññāya kiccādhikatāti āha ^b^``paññāvasena paññindriyaṃ adhimattaṃ hotī''^eb^ti.  tassa adhimattattā eva ajjhupekkhantasseva nānāsabhāvehi nīvaraṇapamukhehi kilesehi appanā^b^cittaṃ  vimuccati. vimokkhavasena^eb^ vimuccanavasena. ^b^paññāvasenā^eb^ti pubbe pavattapārihāriyapaññāvasena.  ^b^vimuttattā^eb^ti nānākilesehi vimuttattā eva. ^b^te dhammā^eb^ saddhādayo, visesato  saddhāpaññāvīriyasamādhayo ^a^V1.0164^ea^ ca ^b^ekarasā^eb^ samānakiccā ^b^honti^eb^. evamayaṃ indriyānaṃ  ekarasaṭṭhena bhāvanā nipphajjamānā ñāṇabyāpāroti āha ^b^``ñāṇakiccabhūtā sampahaṃsanā  pariyosāna''^eb^nti. evaṃ tividhāya paṭipadāvisuddhiyā laddhavisesāya tividhāya upekkhānubrūhanāya  sātisayaṃ paññindriyassa adhimuttabhāvena catubbidhāpi sampahaṃsanā sijjhatīti āgamanupekkhā  ñāṇakiccavasena dasapi ākārā jhāne eva veditabbā.</p>
              <p>[03] ^b^gaṇanānupubbatā^eb^ti gaṇanānupubbatāya, gaṇanānupubbatāmattaṃ vā paṭhamanti idanti attho.  tena desanākkamaṃ ulliṅgeti. ^b^``paṭhamaṃ uppannanti paṭhama''^eb^nti iminā paṭipattikkamaṃ,  uppannanti hi adhigatanti attho. ``paṭhamaṃ samāpajjitabbanti paṭhama''nti idaṃ pana na  ekantalakkhaṇanti ^b^aṭṭhakathāyaṃ^eb^ (dha0 sa0 aṭṭha0 160) paṭisiddhattā idha na gahitaṃ. ārammaṇūpanijjhānaṃ  lakkhaṇūpanijjhānanti duvidhe jhāne idhādhippetajjhānameva dassetuṃ ^b^``ārammaṇūpanijjhānato''^eb^ti  vuttaṃ. pathavīkasiṇasaṅkhātassa attano attano ārammaṇassa rūpaṃ viya cakkhunā upanijjhāyanato.  ^b^paccanīkajhāpanato^eb^ti nīvaraṇādīnaṃ paccanīkadhammānaṃ dahanato vikkhambhanavasena pajahanato.  ^b^sakalaṭṭhenā^eb^ti heṭṭhā vuttanayena kate vā akate vā paricchijja gahite pathavībhāge  pathavīmaṇḍale sakalārammaṇakaraṇaṭṭhena. na hi tassa ekadesamārammaṇaṃ karīyati. pathavīkasiṇasannissayatāya  nimittaṃ ^b^pathavīkasiṇaṃ^eb^ yathā ``mañcā ukkuṭṭhiṃ karontī''ti. taṃsahacaraṇato jhānaṃ  ^b^pathavīkasiṇaṃ^eb^ yathā ``kuntā pacarantī''ti. </p>
            </h4>
          </h3>
          <h3>
            <h3n> ciraṭṭhitisampādanavaṇṇanā </h3n>
            <h4>
              <h4n> </h4n>
              <p>[03] 76^b^.^eb^ lakkhaṭṭhāne ṭhitaṃ sarena vālaṃ vijjhatīti vālavedhī. idha pana anekadhā bhinnassa  vālassa aṃsuṃ vijjhanto ``vālavedhī''ti adhippeto. ^b^tena^eb^ ^a^M1.0176^ea^ ^b^vālavedhinā.  sūdenā^eb^ti bhattakārena. ^b^``ākārā pariggahetabbā''^eb^ti saṅkhepato vuttamatthaṃ  vivarituṃ ^b^``yathā hī''^eb^tiādi vuttaṃ. tattha ^b^sukusalo^eb^ti suṭṭhu cheko.  ^b^dhanuggaho^eb^ti issāso. ^b^kamma^eb^nti yogyaṃ. ^b^akkantapadāna^eb^nti vijjhanakāle  akkamanavasena pavattapadānaṃ. ^b^ākāra^eb^nti dhanujiyāsarānaṃ gahitākāraṃ. ^b^pariggaṇheyyā^eb^ti  upadhāreyya. ^b^bhojanasappāyādayo^eb^ti ^b^ādi^eb^-saddo avuttākārānampi saṅgāhako daṭṭhabbo.  tena utubhāvanānimittādīnampi pariggaṇhanaṃ vuttaṃ hoti. ^b^tasmi^eb^nti tasmiṃ taruṇasamādhimhi.</p>
              <p>[03] ^b^bhattāra^eb^nti ^a^V1.0165^ea^ sāminaṃ, bhattavetanādīhi posakanti attho. ^b^parivisanto^eb^ti bhojento.  tassa ruccitvā bhuñjanākāraṃ sallakkhetvā tassa upanāmentoti yojanā. ^b^ayampi^eb^ yogī.  ^b^adhigatakkhaṇe bhojanādayo ākāre^eb^ti pubbe jhānassa adhigatakkhaṇe kiccasādhake bhojanādigate  ākāre. ^b^gahetvā^eb^ti pariggahetvā sallakkhetvā. ^b^naṭṭhe naṭṭhe^eb^ samādhimhi ^b^punappunaṃ  appanāya^eb^.</p>
              <p>[03] mahānasavijjāparicayena ^b^paṇḍito^eb^. tattha visadañāṇatāya ^b^byatto^eb^. ṭhānuppattikakaosallayogena  ^b^kusalo. nānaccayehī^eb^ti nānaccayehi nānāsabhāvehi, nānārasehīti attho.  tenāha ^b^``ambilaggehī''^eb^tiādi. ^b^sūpehī^eb^ti byañjanehi. ^b^ambilaggehī^eb^ti  ambilakoṭṭhāsehi, ye vā ambilarasā hutvā aggabhūtā, tehi caturambilādimissehi.  esa nayo ^b^tittakaggā^eb^dīsupi. ^b^khārikehī^eb^ti vātiṅgaṇakaḷīrādimissehi. ^b^nimitta^eb^nti  ākāraṃ ruccanavasena bhuñjanākāraṃ. ^b^uggaṇhātī^eb^ti uparūpari gaṇhāti upadhāreti.  ^b^imassa vā^eb^ sūpeyyassa atthāya hatthaṃ ^b^abhiharati. abhihārāna^eb^nti abhimukhena haritabbānaṃ  paṇṇākārānaṃ, pūjābhihārānaṃ vā. ^b^nimittaṃ uggaṇhātī^eb^ti ``evaṃ me cittaṃ  samāhitaṃ ahosī''ti nimittaṃ gaṇhāti sallakkheti.</p>
              <p>[03] ^b^samādhiparipanthāna^eb^nti samādhissa paripanthabhūtānaṃ. ^b^dhammāna^eb^nti kāmacchandādinīvaraṇadhammānaṃ.  ^b^suvisodhitattā^eb^ti suṭṭhu visodhitattā, vikkhambhanavaseneva sammadeva pahīnattāti  attho. ^b^kāmādīnavapaccavekkhaṇādīhī^eb^ti ^b^ādi^eb^-saddena asubhamanasikāranekkhammānisaṃsapaccavekkhaṇādīni  saṅgaṇhāti. nekkhammaguṇadassanenāpi ^a^M1.0177^ea^ hi tassa vibandhabhūte kāmacchande  ādīnavo visesato pākaṭo hotīti. ^b^kāyaduṭṭhulla^eb^nti kāyadarathaṃ sāraddhakāyataṃ.  tena kāyacittānaṃ sārambhanimittassa byāpādanīvaraṇassa na visodhanamāha. ^b^ārambhadhātumanasikārādī^eb^ti  ^b^ādi^eb^-saddena vīriyasambojjhaṅganimittānaṃ, ālokasaññādīnañca saṅgaho daṭṭhabbo. ^b^samathanimittamanasikārādī^eb^ti  ^b^ādi^eb^-saddena samādhisambojjhaṅgaṭṭhāniyānaṃ dhammānaṃ saṅgaho daṭṭhabbo. ^b^aññepi samādhiparipanthe^eb^ti  vicikicchāṭṭhāniye, madamānādike ca sandhāyāha. ^b^āsaya^eb^nti vasanakasusiraṃ.  ^b^suparisuddha^eb^nti āsaṅkanīyattābhāvena suṭṭhu parisuddhaṃ. etthāha -- nanu cāyaṃ pageva  kāmādīnavaṃ paccavekkhitvā samathapaṭipadaṃ paṭipanno upacārakkhaṇeyeva jhānena nīvaraṇāni vikkhambhitāni,  atha kasmā puna kāmādīnavapaccavekkhaṇādi gahitanti? saccametaṃ. taṃ pana pahānamattanti  jhānassa ciraṭṭhitiyā atisayapahānatthaṃ puna gahitaṃ.</p>
              <p>[03] ^b^uddhacca^eb^ ^a^V1.0166^ea^ ^b^middha^eb^nti kukkuccaṃ, thinañca tadekaṭṭhatāya gahitamevāti katvā vuttaṃ.  ^b^suddhantagato^eb^ti suparisuddhapariyantaṃ sabbaso visodhitakoṇapariyantaṃ uyyānaṃ gato.  ^b^tahiṃ rame^eb^ti tasmiṃ jhāne rameyya divasabhāgampi jhānasamaṅgī eva bhaveyya.</p>
              <p>[03] ^b^cittabhāvanāvepullattha^eb^nti samādhibhāvanāya vipulabhāvāya. yathā hi bhāvanāvasena  nimittassa uppatti, evamassa bhāvanāvaseneva vaḍḍhanampi. tasmā ekaṅgulādivasena nimittaṃ  vaḍḍhentassa punappunaṃ bahulīkārena jhānaṃ bhāvanāpi vuddhiṃ viruḷhiṃ vepullaṃ āpajjati.  tena vuttaṃ ^b^``cittabhāvanāvepullatthañca yathāladdhaṃ paṭibhāganimittaṃ vaḍḍhetabba''^eb^nti.  ^b^tassā^eb^ti paṭibhāganimittassa. </p>
            </h4>
          </h3>
          <h3>
            <h3n> nimittavaḍḍhananayavaṇṇanā </h3n>
            <h4>
              <h4n> </h4n>
              <p>[03] 77^b^.^eb^ ^b^tatrā^eb^ti sāmiatthe bhummavacanaṃ, tassāti attho. ^b^avaḍḍhetvā^eb^ti yathā kumbhakāro  mattikāya pattaṃ karonto paṭhamaṃ aparicchinditvāva pattaṃ vaḍḍheti, evaṃ ^b^pattavaḍḍhanayogena^eb^  pattavaḍḍhanayuttiyā avaḍḍhetvā pūvikassa ^b^pūvavaḍḍhanaṃ^eb^. bhattassa upari bhattapakkhipanaṃ  ^b^bhattavaḍḍhanaṃ^eb^. vatthassa tintassa añchanādi ^b^dussavaḍḍhanaṃ^eb^. paccekaṃ ^b^yoga^eb^-saddo yojetabbo.  aparicchinditvā ^a^M1.0178^ea^ na vaḍḍhetabbaṃ saparicchede eva bhāvanāpavattito. tathā hi  vuttaṃ ``sāntake no anantake''ti (visuddhi0 1.55).</p>
              <p>[03] ^b^haṃsapotakā^eb^ti javanahaṃsapotakā. ^b^ukkūlaṃ^eb^ unnataṭṭhānaṃ. ^b^vikūlaṃ^eb^ ninnaṭṭhānaṃ.  nadīsotena kataṃ viduggaṃ ^b^nadīviduggaṃ^eb^. visamākārena ṭhito pabbatapadeso ^b^pabbatavisamo^eb^.</p>
              <p>[03] ^b^thūlāni hutvā upaṭṭhahanti^eb^ paccavekkhaṇābāhullena vibhūtabhāvato. ^b^dubbalāni hutvā  upaṭṭhahanti^eb^ paguṇabalavabhāvassa anāpādikattā. ^b^upari ussukkanāyā^eb^ti bhāvanāya  upari ārohanāya, dutiyajjhānādhigamāyāti attho.</p>
              <p>[03] ^b^pabbateyyā^eb^ti pabbate bahulacārinī. ^b^akhettaññū^eb^ti agocaraññū. samādhiparipanthānaṃ  visodhanānabhiññātāya ^b^bālo^eb^. jhānassa paguṇabhāvāpādanaveyyattiyassa abhāvena ^b^abyatto^eb^.  uparijhānassa ^a^V1.0167^ea^ padaṭṭhānabhāvānavabodhena ^b^akhettaññū^eb^. sabbathāpi samāpattikosallābhāvena ^b^akusalo^eb^.  samādhinimittassa vā anāsevanāya ^b^bālo^eb^. abhāvanāya ^b^abyatto^eb^. abahulīkārena  ^b^akhettaññū^eb^. sammadeva anadhiṭṭhānato ^b^akusalo^eb^ti yojetabbaṃ. ^b^ubhato bhaṭṭho^eb^ti  ubhayato jhānato bhaṭṭho. so hi appaguṇatāya na suppatiṭṭhitatāya saussāhopi vināsato, asāmatthiyato  ca jhānadvayato parihīno. ^b^ciṇṇavasinā^eb^ti āsevitavasinā. </p>
            </h4>
          </h3>
          <h3>
            <h3n> pañcavasīkathāvaṇṇanā </h3n>
            <h4>
              <h4n> </h4n>
              <p>[03] 78^b^.^eb^ vasanaṃ vasīti dhātuniddesatāya kiriyāniddesoti adhippāyenāha ^b^``vasiyo''^eb^ti,  yathāruci pavattiyoti attho. āvajjanāya vasī, āvajjanāvasena vā vasī ^b^āvajjanavasī^eb^.  jhānaṃ āvajjituṃ yattha yattha padese icchā ^b^yatthicchakaṃ^eb^. yadā yadā, yasmiṃ yasmiṃ  vā jhānaṅge icchā ^b^yadicchakaṃ^eb^. yāva yāva icchā ^b^yāvadicchakaṃ,^eb^ da-kāro padasandhikaro.  ^b^``yāvā''^eb^ti ca idaṃ bahūnaṃ javanavārānaṃ nirantaraṃ viya tathāpavattanaṃ sandhāya vuttaṃ,  na ekameva. so hi paricchinnacittakkhaṇoti. ^b^āvajjanāya dandhāyitattaṃ natthī^eb^ti  vuttanayena yattha katthaci ṭhāne yadā yadā ^a^M1.0179^ea^ yaṃ kiñci jhānaṅgaṃ āvajjentassa  yathicchitaṃ kālaṃ āvajjanāya āvajjanappavattiyā dandhāyitattaṃ vitthāyitattaṃ, cirāyitattaṃ  vā natthi. evaṃ āvajjanavasī siddhā nāma hotīti attho. ^b^sesā^eb^ti vuṭṭhānādhiṭṭhānapaccavekkhaṇāvasiyo.</p>
              <p>[03] aṅgasamudāyabhāvato jhānassa jhāne āvajjanavasiṃ nipphādetukāmena paṭipāṭiyā jhānaṅgāni  āvajjetabbānīti āha ^b^``paṭhamaṃ vitakkaṃ āvajjayato''^eb^ti. yadipi āvajjanamevettha  icchitaṃ āvajjanavasiyā adhippetattā, āvajjanāya pana uppannāya javanehi bhavitabbaṃ. tāni  ca kho āvajjanatapparatāya cittābhinīhārassa yathāvajjitajhānaṅgārammaṇāni katipayāneva honti,  na paripuṇṇānīti vuttaṃ ^b^``vitakkārammaṇāneva cattāri pañca vā javanāni javantī''^eb^ti.  ^b^cattāri^eb^ tikkhindriyassa. ^b^pañca^eb^ nātitikkhindriyassāti daṭṭhabbaṃ. ^b^nirantara^eb^nti  visabhāgehi nirantaraṃ. ^b^ayaṃ panā^eb^ti bhavaṅgadvayantaritā catujavanacittā yathāvuttā ^b^āvajjanavasī.  aññesaṃ vā^eb^ dhammasenāpatiādīnaṃ. ^b^evarūpe kāle^eb^ti uṭṭhāya samuṭṭhāya lahutaraṃ āvajjanavasīnibbattanakāle.  sā ca kho ittarā parittakālā, na satthu yamakamahāpāṭihāriye viya ^a^V1.0168^ea^ ciratarappabandhavatī.  tathā hi taṃ sāvakehi asādhāraṇaṃ vuttaṃ. adhigamena samaṃ sasampayuttassa jhānassa sammā  āpajjanaṃ paṭipajjanaṃ ^b^samāpajjanaṃ,^eb^ jhānasamaṅgitā.</p>
              <p>[03] ^b^sīgha^eb^nti ettha samāpajjitukāmatānantaraṃ dvīsu bhavaṅgesu uppannesu bhavaṅgaṃ upacchinditvā  uppannāvajjanānantaraṃ samāpajjanaṃ sīghaṃ ^b^samāpajjanasamatthatā^eb^. ayañca matthakappattā ^b^samāpajjanavasī^eb^  satthu dhammadesanāyaṃ labbhati. yaṃ sandhāya vuttaṃ ``so kho ahaṃ, aggivessana, tassā  eva kathāya pariyosāne tasmiṃyeva purimasmiṃ samādhinimitte ajjhattameva cittaṃ saṇṭhapemi  sannisādemi ekodiṃ karomi samādahāmi yenassudaṃ niccakappaṃ viharāmī''ti (ma0  ni0 1.387). ito sīghatarā hi samāpajjanavasī nāma natthi. juṇhāya rattiyā navoropitehi  kesehi kapotakandarāyaṃ viharantassa āyasmato sāriputtassa yakkhena mahantampi pabbatakūṭaṃ  padāletuṃ samatthe pahāre sīse dinne samāpajjanampettha nidassetabbaṃ. tathā hi vakkhati  ``tadā thero tassa paharaṇasamaye samāpattiṃ appesī''ti (visuddhi0 2.374). ^b^pāḷiyaṃ^eb^  pana ``aññataraṃ samādhiṃ samāpajjitvā nisinno''ti (udā0 34) vuttaṃ. ime pana therā  ^a^M1.0180^ea^ ``samāpattito vuṭṭhānasamakālaṃ tena pahāro dinno''ti vadanti.</p>
              <p>[03] ^b^accharāmatta^eb^nti aṅguliphoṭamattaṃ ^b^khaṇaṃ. ṭhapetu^eb^nti setu viya sīghasotāya nadiyā  oghaṃ vegena pavattituṃ adatvā yathāvuttakkhaṇaṃ jhānaṃ ^b^ṭhapetuṃ samatthatā^eb^. abhibhuyya  ṭhapanaṃ, adhiṭṭhānaṃ viyāti vā adhiṭṭhānaṃ. tattha vasī ^b^adhiṭṭhānavasī. tatheva lahuṃ vuṭṭhātu^eb^nti  accharāmattaṃ vā dasaccharāmattaṃ vā lahuṃ khaṇaṃ jhānasamaṅgī hutvā jhānato vuṭṭhātuṃ samatthatā.  bhavaṅgacittuppattiyeva hettha jhānato vuṭṭhānaṃ nāma. ettha ca yathā ``ettakameva khaṇaṃ jhānaṃ  ṭhapessāmī''ti pubbaparikammavasena adhiṭṭhānasamatthatā ^b^adhiṭṭhānavasī,^eb^ evaṃ ``ettakameva  khaṇaṃ jhānasamaṅgī hutvā jhānato vuṭṭhahissāmī''ti pubbaparikammavasena vuṭṭhānasamatthatā  ^b^vuṭṭhānavasī^eb^ veditabbā, yā samāpatti ``vuṭṭhānakusalatā''ti vuccati. ^b^tadubhayadassanattha^eb^nti  adhiṭṭhānavuṭṭhānavasīdassanatthaṃ.</p>
              <p>[03] ^b^tatthā^eb^ti tasmiṃ nimmitapabbate tassa vivare. kiñcāpi ekaṃyeva taṃ abhiññācittaṃ  yena pabbataṃ nimmineyya, abhiññāpādakassa pana jhānassa lahutaraṃ ṭhapanaṃ, vuṭṭhānañca idha  nidassitanti daṭṭhabbaṃ. ``ettakā iddhimantā ekaṃ upaṭṭhākaṃ garuḷato rakkhituṃ na sakkhiṃsū''ti  gārayhā assāma.</p>
              <p>[03] ^b^āvajjanānantarānī^eb^ti ^a^V1.0169^ea^ āvajjanavasībhāvāya yathākkamaṃ vitakkādīnaṃ jhānaṅgānaṃ āvajjanāya  parato yāni javanāni pavattāni, tāni tesaṃ paccavekkhaṇāni. yadaggena āvajjanavasīsiddhi,  tadaggena paccavekkhaṇāvasīsiddhi veditabbā. </p>
            </h4>
          </h3>
          <h3>
            <h3n> dutiyajjhānakathāvaṇṇanā </h3n>
            <h4>
              <h4n> </h4n>
              <p>[03] 79^b^.^eb^ nīvaraṇappahānassa tappaṭhamatāya ^b^āsannanīvaraṇapaccatthikā^eb^. thūlaṃ nāma vipulampi  pheggu viya sukhabhañjanīyanti āha ^b^``oḷārikattā aṅgadubbalā''^eb^ti. ^b^santato  manasi karitvā^eb^ti paṭhamajjhānaṃ viya anoḷārikaṅgattā, santadhammasamaṅgitāya ca ``santa''nti  manasi katvā. ye hi dhammā dutiyajjhāne pītisukhādayo, kāmaṃ te paṭhamajjhānepi  santi, tehi pana te santatarā ceva paṇītatarā ca bhavantīti. ^b^nikanti^eb^nti nikāmanaṃ,  apekkhanti ^a^M1.0181^ea^ attho. ^b^pariyādāyā^eb^ti khepetvā. ^b^cattāri pañcā^eb^ti  vā-saddo luttaniddiṭṭho. dutiyajjhānaṃ etassa atthīti dutiyajjhānikaṃ. ^b^vuttappakārānevā^eb^ti  paṭhamajjhāne vuttappakārāniyeva, parikammādināmakānīti attho. </p>
              <p>[03] 80^b^.^eb^ ^b^vūpasamā^eb^ti vūpasamahetu, ^b^vūpasamo^eb^ti cettha pahānaṃ adhippetaṃ, tañca vitakkavicārānaṃ.  atikkamo atthato dutiyajjhānakkhaṇe anuppādoti āha ^b^``samatikkamā''^eb^tiādi. katamesaṃ  panettha vitakkavicārānaṃ vūpasamo adhippeto, kiṃ paṭhamajjhānikānaṃ, udāhu dutiyajjhānikānanti.  kiñcettha yadi paṭhamajjhānikānaṃ, natthi tesaṃ vūpasamo. na hi kadāci paṭhamajjhānaṃ  vitakkavicārarahitaṃ atthi. atha dutiyajjhānikānaṃ, evampi nattheva vūpasamo, sabbena  sabbaṃ tesaṃ tattha abhāvatoti? vuccate -- yehi vitakkavicārehi paṭhamajjhānassa oḷārikatā,  tesaṃ samatikkamā dutiyassa jhānassa samadhigamo, na sabhāvato anoḷārikānaṃ phassādīnaṃ  samatikkamāti ayamattho ``vitakkavicārānaṃ vūpasamā''ti etena dīpito. tasmā  ``kiṃ paṭhamajjhānikānaṃ vitakkavicārānaṃ vūpasamo idhādhippeto, udāhu dutiyajjhānikāna''nti  edisī codanā anokāsāva. yasmā diṭṭhādīnavassa taṃtaṃjhānakkhaṇe anuppattidhammatāpādanaṃ  vūpasamanaṃ adhippetaṃ. vitakkādayo eva jhānaṅgabhūtā tathā karīyanti, na taṃsampayuttā  phassādayo, tasmā vitakkādīnaṃyeva vūpasamādivacanaṃ ñāyāgataṃ. yasmā pana vitakkādīnaṃ  viya taṃsampayuttadhammānampi etena ``etaṃ oḷārika''nti ādīnavadassanaṃ sutte āgataṃ,  tasmā avisesena ^a^V1.0170^ea^ vitakkādīnaṃ, taṃsahagatānañca vūpasamādike vattabbe vitakkādīnaṃyeva  vūpasamo vuccamāno adhikavacanaṃ aññaṃ atthaṃ bodhetīti katvā kiñci visesaṃ dīpetīti  dassetuṃ ^b^aṭṭhakathāyaṃ ``oḷārikassa panā''^eb^tiādi gahitanti idha ``yehi vitakkavicārehī''tiādi  vuttanti daṭṭhabbaṃ. ``pītiyā ca virāgā''tiādīsupi eseva nayo. tasmā vitakkavicārapītisukhasamatikkamavacanāni  oḷārikoḷārikaṅgasamatikkamā dutiyādiadhigamadīpakānīti tesaṃ ekadesabhūtaṃ  vitakkavicārasamatikkamavacanaṃ taṃdīpakaṃ vuttaṃ. visuṃ visuṃ ṭhitepi hi vitakkavicārasamatikkamavacanādike  paheyyaṅganiddesatāsāmaññena cittena samūhato gahite vitakkavicāravūpasamavacanassa tadekadesatā  daṭṭhabbā. ayañca attho ^a^M1.0182^ea^ avayavena samudāyopalakkhaṇanayena vutto. atha vā  vitakkavicāravūpasamavacaneneva taṃsamatikkamā dutiyādhigamadīpakena pītivirāgādivacanānaṃ  pītiādisamatikkamā tatiyādiadhigamadīpakatā dīpitā hotīti tassa taṃdīpakatā  vuttā.</p>
              <p>[03] ^b^niyakajjhattamadhippetaṃ^eb^ na ajjhattajjhattādi. tattha kāraṇamāha ^b^``vibhaṅge panā''^eb^tiādi.  ^b^nīlavaṇṇayogato nīlavatthaṃ viyā^eb^ti nīlayogato vatthaṃ nīlaṃ viyāti adhippāyo.  yena sampasādanena yogā jhānaṃ ^b^sampasādanaṃ^eb^. tasmiṃ dassite ``sampasādanaṃ jhāna''nti  samānādhikaraṇaniddeseneva taṃyogā jhāne taṃsaddappavatti dassitāti avirodho yutto.  ekodibhāve kathanti ekodimhi dassite ekodibhāvaṃ jhānanti samānādhikaraṇaniddeseneva  jhānassa ekodivaḍḍhanatā vuttā hotīti ce? ``ekodibhāva''nti padaṃ uddharitvā ekodissa  niddeso na kātabbo siyāti ekodibhāvasaddo eva samādhimhi pavatto sampasādanasaddo viya  jhāne pavattatīti yuttaṃ. ^b^imasmiñca atthavikappe^eb^ti ``cetaso sampasādayatī''ti  etasmiṃ pakkhe ``cetaso''ti ca upayogatthe sāmivacanaṃ. ^b^purimasmi^eb^nti ``sampasādanayogato  jhānaṃ sampasādana''nti vuttapakkhe. ^b^cetaso^eb^ti sambandhe sāmivacanaṃ. </p>
              <p>[01] ^b^seṭṭhopi loke ``eko''ti vuccati^eb^ ``yāva pare ekāhaṃ te karomī''tiādīsu.  eko adutiyo ``ekākībhi khuddakehi jita''ntiādīsu asahāyatthopi eka-saddo  diṭṭhoti āha ^b^``eko asahāyo hutvā''^eb^ti. saddhādayopi kāmaṃ sampayuttadhammānaṃ sādhāraṇato,  asādhāraṇato ca paccayā hontiyeva, samādhi pana jhānakkhaṇe sampayuttadhammānaṃ avikkhepalakkhaṇe  indaṭṭhakaraṇena sātisayaṃ paccayo hotīti dassento ^b^``sampayuttadhamme...pe0... adhivacana''^eb^nti  āha.</p>
              <p>[03] ``sampasādanaṃ ^a^V1.0171^ea^, cetaso ekodibhāva''nti visesanadvayaṃ jhānassa atisayavacanicchāvasena gahitaṃ.  svāyamatisayo yathā imasmiṃ jhāne labbhati, na tathā paṭhamajjhāneti imaṃ visesaṃ dassetuṃ  ^b^``nanu cā''^eb^tiādi vuttaṃ. ārammaṇe āhananapariyāhananavasena, anumajjanānuyojanavasena  ca pavattamānā dhammā satipi nīvaraṇappahānena kilesakālussiyāpagame ^a^M1.0183^ea^ sampayuttānaṃ  kañci khobhaṃ karontā viya tehi ca te na sannisinnā hontīti vuttaṃ ^b^``vitakkavicārakkhobhena  na suppasanna''^eb^nti. khuddikā ūmiyo ^b^vīciyo^eb^. mahatiyo ^b^taraṅgā^eb^. satipi indriyasamatte,  vīriyasamatāya ca teneva khobhena, sampasādābhāvena ca ^b^samādhipi na suṭṭhu pākaṭo^eb^ bahale  viya jale maccho. yathāvuttakkhobho eva ^b^palibodho. evaṃ vuttenā^eb^ti yassā saddhāya  vasena sampasādanaṃ, yassā ca cittekaggatāya vasena ekodibhāvanti ca jhānaṃ vuttaṃ.  tāsaṃ eva ``saddahanā''tiādinā pavattiākārassa visesavibhāvanāvasena vuttena. ^b^tena^eb^  vibhaṅgapāṭhena. ``sampasādanayogato, sampasādanato vā sampasādanaṃ, ekodiṃ bhāvetīti  ekodibhāvanti jhānaṃ vutta''nti evaṃ pavattā ^b^ayaṃ atthavaṇṇanā na virujjhati^eb^. yathā  pana avirodho, so vutto eva. </p>
              <p>[03] 81^b^.^eb^ ^b^santā^eb^ti samaṃ nirodhaṃ gatā. ^b^samitā^eb^ti bhāvanāya samaṃ gamitā nirodhitā.  ^b^vūpasantā^eb^ti tato eva suṭṭhu upasantā. ^b^atthaṅgatā^eb^ti atthaṃ vināsaṃ gatā. ^b^abbhatthaṅgatā^eb^ti  upasaggena padaṃ vaḍḍhetvā vuttaṃ. ^b^appitā^eb^ti vināsaṃ gamitā. ^b^sositā^eb^ti pavattisaṅkhātassa  santānassa abhāvena sosaṃ sukkhabhāvaṃ itā. ^b^byantikatā^eb^ti vigatantakatā.</p>
              <p>[03] ^b^ayamattho^eb^ti bhāvanāya pahīnattā vitakkavicārānaṃ abhāvo. codakena vuttamatthaṃ sampaṭicchitvā  pariharituṃ ``evametaṃ siddhovāyamattho''ti vatvā ^b^``na paneta''^eb^ntiādi vuttaṃ.  tattha ^b^eta^eb^nti ``vitakkavicārānaṃ vūpasamā''ti etaṃ vacanaṃ. ^b^tadatthadīpaka^eb^nti  tassa vitakkavicārābhāvamattasaṅkhātassa atthassa dīpakaṃ. ayañhettha attho -- dutiyajjhānādiadhigamūpāyadīpakena  ajjhattasampasādanatāya, cetaso ekodibhāvatāya ca hetudīpakena, avitakkāvicārabhāvahetudīpakena  ca vitakkavicāravūpasamavacaneneva vitakkavicārābhāvo dīpitoti kiṃ puna avitakkāvicāravacanena  katenāti? na, adīpitattā. na hi vitakkavicāravūpasamavacanena vitakkavicārānaṃ  appavatti vuttā hoti. vitakkavicāresu hi taṇhāppahānaṃ etesaṃ vūpasamanaṃ, ye  ca saṅkhāresu taṇhāppahānaṃ karonti, tesu maggesu, pahīnataṇhesu ^a^V1.0172^ea^ ca phalesu saṅkhārapavatti  hoti eva ^a^M1.0184^ea^, evamevidhāpi vikkhambhitavitakkavicārataṇhassa dutiyajjhānassa  vitakkavicārasampayogo purimena na nivārito siyāti taṃnivāraṇatthaṃ, āvajjitukāmatādiatikkamova  tesaṃ vūpasamoti dassanatthañca ^b^``avitakkaṃ avicāra''^eb^nti vuttaṃ. ^b^paṭhamampī^eb^ti  paṭhamaṃ jhānampi.</p>
              <p>[03] ``dutiyaṃ uppannantipi dutiya''nti vattuṃ vaṭṭatiyeva. ^b^na tathā imassa vitakkavicārā^eb^ti  yathā paṭhamajjhānassa upacārakkhaṇe nīvaraṇāni pahīyanti, tathā imassa dutiyajjhānassa upacārakkhaṇe  vitakkavicārā na pahīyanti asaṃkiliṭṭhasabhāvattā, upacārabhāvanāya ca te pahātuṃ asamatthabhāvato.  yadipi tāya tesu taṇhā pahīyati, na pana savisesaṃ. savisesañhi tattha taṇhāppahānaṃ  appanāya eva hoti. tena vuttaṃ ^b^``appanākkhaṇeyevā''^eb^tiādi. pahānaṅgatāpi atisayappahānavaseneva  veditabbā yathā nīvaraṇānaṃ paṭhamajjhānassa. ^b^tasmā^eb^ti yasmā tivaṅgamevetaṃ jhānaṃ, tasmā.  ^b^ta^eb^nti vibhaṅge vacanaṃ. rathassa paṇḍukambalaṃ viya sampasādo jhānassa parikkhāro, na jhānaṅganti  āha ^b^``saparikkhāraṃ jhānaṃ dassetu''^eb^nti. </p>
            </h4>
          </h3>
          <h3>
            <h3n> tatiyajjhānakathāvaṇṇanā </h3n>
            <h4>
              <h4n> </h4n>
              <p>[03] 82^b^.^eb^ ^b^uppilāvita^eb^nti kāmañcāyaṃ pariggahesu apariccattapemassa anādīnavadassino  taṇhāsahagatāya pītiyā pavattiākāro, idha pana dutiyajjhānapīti adhippetā. tathāpi  sabbaso pītiyaṃ avirattaṃ, sāpi anubandheyyāti vuttaṃ. uppilāvitaṃ viyāti vā  ^b^uppilāvitaṃ^eb^. ādīnavaṃ hi tattha pākaṭataraṃ katvā dassetuṃ evaṃ vuttanti daṭṭhabbaṃ. </p>
              <p>[03] 83^b^.^eb^ virajjanaṃ ^b^virāgo^eb^. taṃ pana virajjanaṃ nibbindanamukhena hīḷanaṃ vā tappaṭibaddharāgappahānaṃ  vāti tadubhayaṃ dassetuṃ ^b^``vuttappakārāya pītiyā jigucchanaṃ vā samatikkamo vā''^eb^ti  āha. ^b^vuttappakārāyā^eb^ti ``yadeva tattha pītī''tiādinā vuttappakārāya. ^b^sampiṇḍanaṃ^eb^  samuccayo.</p>
              <p>[03] ^b^maggo^eb^ti upāyo. ^b^tadadhigamāyā^eb^ti tatiyamaggādhigamāya. </p>
              <p>[03] 84^b^.^eb^ ^b^upapattito^eb^ti ^a^V1.0173^ea^ samavāhitabhāvena patirūpato. jhānupekkhāpi samavāhitameva antonītaṃ  katvā pavattatīti āha ^b^``samaṃ passatī''^eb^ti. ^b^visadāyā^eb^ti ^a^M1.0185^ea^ paribyattāya  saṃkilesavigamena. ^b^vipulāyā^eb^ti mahatiyā sātisayaṃ mahaggatabhāvappattiyā. ^b^thāmagatāyā^eb^ti  pītivigamena thirabhāvappattāya.</p>
              <p>[03] ^b^parisuddhapakati^eb^ khīṇāsavapakati nikkilesatā. sattesu kammassakatādassanahetuko  samabhāvadassanākāro majjhattākāro ^b^brahmavihārupekkhā^eb^.</p>
              <p>[03] ^b^sahajātadhammāna^eb^nti niddhāraṇe sāmivacanaṃ. samappavattiyā bhāvanāya vīthipaṭipannāya alīnānuddhatā  nirassādatāya paggahaniggahasampahaṃsanesu byāpārābhāvato sampayuttadhammesu majjhattākārabhūtā  ^b^bojjhaṅgupekkhā^eb^.</p>
              <p>[03] ^b^upekkhānimitta^eb^nti ettha līnuddhaccapakkhapātarahitaṃ majjhattaṃ vīriyaṃ upekkhā. tadeva  taṃ ākāraṃ gahetvā pavattetabbassa tādisassa vīriyassa nimittabhāvato upekkhānimittaṃ  bhāvanāya samappavattikāle upekkhīyatīti upekkhā, vīriyameva upekkhā ^b^vīriyupekkhā^eb^.</p>
              <p>[03] ``paṭhamaṃ jhānaṃ paṭilābhatthāya nīvaraṇe...pe0... nevasaññānāsaññāyatanasamāpattiṃ paṭilābhatthāya  ākiñcaññāyatanasaññaṃ paṭisaṅkhā santiṭṭhanā paññā saṅkhārupekkhāsu ñāṇa''nti (paṭi0  ma0 1.57) evamāgatā imā ^b^aṭṭha samādhivasena uppajjanti^eb^. ``sotāpattimaggaṃ paṭilābhatthāya  uppādaṃ pavattaṃ nimittaṃ āyūhanaṃ paṭisandhiṃ gatiṃ nibbattiṃ upapattiṃ jātiṃ jaraṃ  byādhiṃ maraṇaṃ sokaṃ paridevaṃ upāyāsaṃ. sotāpattiphalasamāpattatthāya uppādaṃ pavattaṃ...pe0...  arahattamaggaṃ paṭilābhatthāya uppādaṃ...pe0... upāyāsaṃ...pe0... arahattaphalasamāpattatthāya  suññatāvihārasamāpattatthāya animittavihārasamāpattatthāya uppādaṃ pavattaṃ nimittaṃ  āyūhanaṃ paṭisandhiṃ gatiṃ nibbattiṃ upapattiṃ jātiṃ jaraṃ byādhiṃ maraṇaṃ sokaṃ paridevaṃ  upāyāsaṃ paṭisaṅkhā santiṭṭhanā paññā saṅkhārupekkhāsu ñāṇa''nti evamāgatā imā ^b^dasa  vipassanāvasena uppajjanti^eb^. ettha ca paṭhamajjhānādīhi vikkhambhitāni nīvaraṇavitakkavicārādīni  paṭisaṅkhāya sabhāvato upaparikkhitvā sanniṭṭhānavasena tiṭṭhamānā ^b^nīvaraṇādipaṭisaṅkhāsantiṭṭhanā^eb^  diṭṭhādīnavattā tesaṃ ^b^gahaṇe^eb^ uppādane ajjhupekkhantī vipassanāpaññā gahaṇe ^b^majjhattabhūtā  upekkhā^eb^.</p>
              <p>[03] tattha ^a^M1.0186^ea^ ^a^V1.0174^ea^ ^b^uppāda^eb^nti purimakammapaccayā khandhānaṃ idha uppattimāha. ^b^pavatta^eb^nti  tathāuppannassa pavattiṃ. ^b^nimitta^eb^nti sabbampi tebhūmakasaṅkhāragataṃ nimittabhāvena upaṭṭhānato.  ^b^āyūhana^eb^nti āyatiṃ paṭisandhihetubhūtaṃ kammaṃ. ^b^paṭisandhi^eb^nti āyatiṃ uppattiṃ.  ^b^gati^eb^nti yāya gatiyā sā paṭisandhi hoti. ^b^nibbatti^eb^nti khandhānaṃ nibbattanaṃ. ^b^upapatti^eb^nti  ``samāpannassa vā upapannassa vā''ti (paṭi0 ma0 1.72) ettha ``upapannassā''ti vuttavipākappavattiṃ.  ^b^jāti^eb^nti jarādīnaṃ paccayabhūtaṃ bhavapaccayā jātiṃ. ^b^jarābyādhimaraṇā^eb^dayo pākaṭā  eva. ettha ca uppādādayo pañceva saṅkhārupekkhāñāṇassa visayavasena vuttā, sesā tesaṃ  vevacanavasena. ``nibbatti, jātī''ti idañhi dvayaṃ uppādassa ceva paṭisandhiyā ca vevacanaṃ,  ``gati, upapatti cā''ti idaṃ dvayaṃ pavattassa, jarādayo nimittassāti veditabbaṃ.  appaṇihitavimokkhavasena magguppattihetubhūtā catasso, tathā phalasamāpattiyā catasso,  suññatavihārānimittavihāravasena dveti dasa saṅkhārupekkhā.</p>
              <p>[03] ^b^yā^eb^ti vipassanāpaññā. ^b^yadatthī^eb^ti yaṃ aniccādilakkhaṇattayaṃ upalabbhati. ^b^yaṃ bhūta^eb^nti  yaṃ paccayanibbattattā bhūtaṃ khandhapañcakaṃ. ^b^taṃ pajahatī^eb^ti aniccānupassanādīhi niccasaññādayo  pajahanto sammadeva diṭṭhādīnavattā tappaṭibaddhacchandarāgappahānena pajahati, yathā āyatiṃ ādānaṃ  na hoti, tathā paṭipattiyā pajahati. tathābhūto ca tattha ^b^upekkhaṃ paṭilabhati. vicinane^eb^ti  aniccādivasena sammasanepi.</p>
              <p>[03] sampayuttadhammānaṃ samappavattihetutāya ^b^samavāhitabhūtā^eb^. nīvaraṇavitakkavicārādisabbapaccanīkehi  vimuttattā ^b^sabbapaccanīkaparisuddhā^eb^. tesaṃ vūpasantattā ^b^paccanīkavūpasamanepi abyāpārabhūtā^eb^  abyāpārabhāvena pavattā, abyāpārataṃ vā pattā.</p>
              <p>[03] yadi atthato ekā, kathamayaṃ bhedoti āha ^b^``tena tenā''^eb^tiādi. ^b^tasmā^eb^ti yasmā  satipi sabhāvato abhede yehi pana paccayavisesehi svāyamimāsaṃ avatthābhedo, tesaṃ  ekajjhaṃ appavattito na tāsaṃ abhedo, ekajjhaṃ vā pavatti, tasmā. tenāha ^b^``yattha chaḷaṅgupekkhā''^eb^tiādi.</p>
              <p>[03] ^b^ekībhāvo^eb^ti ^a^M1.0187^ea^ ekatā. satipi majjhattābhāvasāmaññe visayabhedena panassā  bhedo. yamatthaṃ ^a^V1.0175^ea^ sandhāya ^b^``kiccavasena dvidhā bhinnā''^eb^ti vuttaṃ, taṃ vitthārato dassento  ^b^``yathā hī''^eb^tiādimāha. ^b^ayaṃ vipassanupekkhā^eb^. yaṃ sandhāya vuttaṃ ^b^pāḷiyaṃ^eb^  ``yadatthi yaṃ bhūtaṃ, taṃ pajahati, upekkhaṃ paṭilabhatī''ti (ma0 ni0 3.71; a0 ni0   7.55). tattha ^b^yadatthi yaṃ bhūta^eb^nti khandhapañcakaṃ, taṃ muñcitukamyatāñāṇena pajahati.  diṭṭhasovattikattayassa sabbalakkhaṇavicinane viya diṭṭhalakkhaṇattayassa bhūtassa saṅkhāralakkhaṇavicinane  upekkhaṃ paṭilabhati. saṅkhārānaṃ aniccādilakkhaṇassa sudiṭṭhattā tesaṃ vicinane majjhattabhūtāya  ^b^vipassanupekkhāya siddhāya^eb^ tathā diṭṭhādīnavānaṃ tesaṃ gahaṇepi ajjhupekkhanā ^b^siddhāva  hoti,^eb^ sabbaso visaṅkhāraninnattā ajjhāsayassa.</p>
              <p>[03] ^b^anābhogarasā^eb^ti paṇītasukhepi tasmiṃ avanatipaṭipakkhakiccāti attho. ^b^abyāpārapaccupaṭṭhānā^eb^ti  satipi sukhapāramippattiyaṃ tasmiṃ sukhe abyāvaṭā hutvā paccupatiṭṭhati, sampayuttānaṃ  vā tattha abyāpāraṃ paccupaṭṭhapetīti attho. sampayuttadhammānaṃ khobhaṃ, uppilavañca āvahantehi  vitakkādīhi abhibhūtattā ^b^aparibyattaṃ. tattha^eb^ tatramajjhattatāya ^b^kiccaṃ^eb^. tadabhāvato  ^b^idha paribyattaṃ^eb^. </p>
              <p>[06] niṭṭhitā ``upekkhako ca viharatī''ti etassa </p>
              <p>[06] sabbaso atthavaṇṇanā. </p>
              <p>[03] 85^b^.^eb^ ^b^``saratīti sato''^eb^ti padassa kattusādhanatamāha. ^b^sampajānātī^eb^ti sammadeva  pajānāti. saraṇaṃ cintanaṃ upaṭṭhānaṃ lakkhaṇametissāti ^b^saraṇalakkhaṇā^eb^. sammussanapaṭipakkho  asammussanaṃ, taṃ kiccaṃ etissāti ^b^asammussanarasā^eb^. kilesehi ārakkhā hutvā  paccupatiṭṭhati, tato vā ārakkhaṃ paccupaṭṭhapetīti ^b^ārakkhapaccupaṭṭhānā^eb^. asammuyhanaṃ sammadeva  pajānanaṃ, sammohapaṭipakkho vā ^b^asammoho. tīraṇaṃ^eb^ kiccassa pāragamanaṃ. ^b^pavicayo^eb^  vīmaṃsā.</p>
              <p>[03] kāmaṃ upacārajjhānādīni upādāya paṭhamadutiyajjhānānipi sukhumāneva, imaṃ pana uparijhānaṃ  upādāya ^b^``oḷārikattā''^eb^ti vuttaṃ. sā ca oḷārikatā vitakkādithūlaṅgatāya veditabbā.  keci ``bahucetasikatāyā''ti ca vadanti ^a^M1.0188^ea^. ^b^gati sukhā hoti^eb^ tattha  jhānesūti adhippāyo. ^b^abyattaṃ tattha satisampajaññakiccaṃ^eb^ ``idaṃ nāma dukkaraṃ  karīyatī''ti vattabbassa abhāvato. ^b^oḷārikaṅgappahānena sukhumattā^eb^ti ayamattho kāmaṃ  dutiyajjhānepi sambhavati, tathāpi yebhuyyena ^a^V1.0176^ea^ avippayogībhāvena vattamānesu pītisukhesu  pītisaṅkhātassa oḷārikaṅgassa pahānena sukhumatāya idha sātisayo satisampajaññabyāpāroti  vuttaṃ ^b^``purisassā''^eb^tiādi. ^b^punadeva pītiṃ upagaccheyyā^eb^ti hānabhāgiyaṃ jhānaṃ  siyā dutiyajjhānameva sampajjeyyāti attho. tenāha ^b^``pītisampayuttameva siyā''^eb^ti.  ^b^``idañca atimadhuraṃ sukha''^eb^nti tatiyajjhānasukhaṃ sandhāyāha. atimadhuratā cassa  pahāsodagyasabhāvāya pītiyā abhāveneva veditabbā. ^b^ida^eb^nti ``sato, sampajāno''ti  padadvayaṃ. </p>
              <p>[01] ^b^tasmā etamatthaṃ dassento^eb^ti yasmā tassa jhānasamaṅgino yaṃ nāmakāyena sampayuttaṃ sukhaṃ,  taṃ so paṭisaṃvedeyya. ^b^yaṃ vā ta^eb^nti atha vā yaṃ taṃ yathāvuttaṃ ^b^nāmakāyasampayuttaṃ  sukhaṃ. taṃsamuṭṭhānena^eb^ tato samuṭṭhitena ^b^atipaṇītena rūpena assa^eb^ jhānasamaṅgino ^b^rūpakāyo  yasmā phuṭo. yassa^eb^ rūpakāyassa ^b^phuṭattā jhānā vuṭṭhitopi^eb^ jhānasamaṅgī kāyikaṃ  ^b^sukhaṃ paṭisaṃvedeyya^eb^. tasmā ^b^etaṃ^eb^ cetasikakāyikasukhapaṭisaṃvedanasaṅkhātaṃ ^b^atthaṃ^eb^  dassento ^b^``sukhañca kāyena paṭisaṃvedetīti āhā''^eb^ti yojanā. ayañhettha saṅkhepattho --  nāmakāyena cetasikasukhaṃ, kāyikasukhaheturūpasamuṭṭhāpanena kāyikasukhañca jhānasamaṅgī  paṭisaṃvedetīti vuccati. ^b^phuṭattā^eb^ti byāpitattāti attho. yathā hi udakena  phuṭasarīrassa tādise nātipaccanīke vātādiphoṭṭhabbe phuṭe sukhaṃ uppajjati, evametehi  phuṭasarīrassāti. aparo nayo -- ^b^sukhañca kāyena paṭisaṃvedetī^eb^ti ettha kathamābhogena  vinā sukhapaṭisaṃvedanāti codanāyaṃ ``kiñcāpi...pe0... evaṃ santepī''ti.  yasmā tassa nāmakāyena sampayuttaṃ sukhaṃ, tasmā sukhañca kāyena paṭisaṃvedetīti  yojanā. idāni sahāpi ābhogena sukhapaṭisaṃvedanaṃ dassetuṃ ^b^``yaṃ vā ta''^eb^ntiādi  vuttaṃ. </p>
              <p>[03] 86^b^.^eb^ ^b^ya^eb^nti hetuatthe nipāto, yasmāti attho. tenāha ^b^``yaṃjhānahetū''^eb^ti.  ^b^``ācikkhantī''^eb^tiādīni padāni kittanatthānīti adhippāyenāha ^b^``pasaṃsantīti  adhippāyo''^eb^ti. ^b^kintī^eb^ti pasaṃsanākārapucchā. edisesu ^a^M1.0189^ea^ ṭhānesu  satiggahaṇeneva sampajaññampi gahitaṃ hotīti idha pāḷiyaṃ satiyā eva gahitattā evaṃ  upaṭṭhitasatitāya ^b^``satimā''^eb^ icceva vuttaṃ, ``sampajāno''ti heṭṭhā vuttattā  vā. </p>
              <p>[01] jhānakkhaṇe cetasikasukhameva labbhatīti ^b^``sukhaṃ nāmakāyena paṭisaṃvedetī''^eb^ti  ca vuttaṃ. ^b^tatiyanti^eb^ ^a^V1.0177^ea^ ^b^gaṇanānupubbatā^eb^ti ito paṭṭhāya dutiyatatiyajjhānakathāhi aviseso,  viseso ca vuttoti. </p>
            </h4>
          </h3>
          <h3>
            <h3n> catutthajjhānakathāvaṇṇanā </h3n>
            <h4>
              <h4n> </h4n>
              <p>[03] 87^b^.^eb^ idāni nibbattitavisesaṃ dassento ^b^``ayaṃ pana viseso''^eb^ti vatvā ^b^``yasmā''^eb^tiādimāha.  āsevanapaccayena paccayo na hoti, aniṭṭhe ṭhāne padantarasaṅgahitassa āsevanapaccayattābhāvato.  ^b^adukkhamasukhāya vedanāya uppajjitabbaṃ^eb^ sātisayaṃ sukhavirāgabhāvanābhāvato. ^b^tānī^eb^ti  appanāvīthiyaṃ javanāni sandhāyāha. </p>
              <p>[03] 88^b^.^eb^ ^b^``pubbevā''^eb^ti vuttattā kadā pana tesaṃ pahānaṃ hotīti codanāyaṃ āha ^b^``catunnaṃ  jhānānaṃ upacārakkhaṇe''^eb^ti. evaṃ veditabbanti sambandho. ^b^pahānakkamo^eb^ nāma pahāyakadhammānaṃ  uppattipaṭipāṭi. tena pana vuccamāne ``dukkhaṃ domanassaṃ sukhaṃ somanassa''nti vattabbaṃ  siyā. kasmā ito aññathā vacananti āha ^b^``indriyavibhaṅge''^eb^tiādi. atha kasmā jhānesveva  nirodho vuttoti sambandho.</p>
              <p>[03] ^b^kattha cuppannaṃ dukkhindriya^eb^nti attano paccayehi uppannaṃ dukkhindriyaṃ. ^b^kattha  ca aparisesaṃ nirujjhatī^eb^ti nirodhaṭṭhānaṃ pucchati. tena ^b^``katthā''^eb^ti pucchāyaṃ,  ^b^``etthā''^eb^ti vissajjanepi hetumhi bhummavacanaṃ daṭṭhabbaṃ. jhānānubhāvanimittaṃ hi  anuppajjantaṃ ^b^``dukkhindriyaṃ aparisesaṃ nirujjhatī''^eb^ti vuttaṃ. ^b^atisayanirodho^eb^  suṭṭhu pahānaṃ ujupaṭipakkhena vūpasamo.</p>
              <p>[03] ^b^nānāvajjane^eb^ti yena āvajjanena appanāvīthi, tato bhinnāvajjane, anekāvajjane vā.  appanāvīthiyañhi upacāro ekāvajjano, itaro anekāvajjano anekakkhattuṃ pavattanato.  visamanisajjāya uppannakilamatho ^b^visamāsanupatāpo. pītipharaṇenā^eb^ti pītiyā  pharaṇarasattā, pītisamuṭṭhānānaṃ vā paṇītarūpānaṃ kāyassa byāpanato vuttaṃ. tenāha ^b^``sabbo  kāyo sukhokkanto hotī''^eb^ti. ^b^vitakkavicārapaccayepī^eb^ti ^b^pi^eb^-saddo ^a^M1.0190^ea^  aṭṭhānappayutto, so ``pahīnassā''ti ettha ānetvā sambandhitabbo ``pahīnassāpi domanassindriyassā''ti.  etaṃ domanassindriyaṃ uppajjatīti sambandho. ``tassa mayhaṃ aticiraṃ vitakkayato vicārayato  kāyopi kilamicittampi uhaññī''ti vacanato kāyacittakhedānaṃ vitakkavicārappaccayatā  veditabbā ^a^V1.0178^ea^. ``vitakkavicārabhāve uppajjati domanassindriya''nti ānetvā sambandhitabbaṃ.  ^b^tatthassa siyā uppattī^eb^ti tattha dutiyajjhānūpacāre assa domanassassa uppatti bhaveyya.</p>
              <p>[03] ettha ca yadeke ``tatthassa siyā uppattī''ti vadantena jhānalābhīnampi domanussuppatti  atthīti dassitaṃ hoti. tena ca anīvaraṇasabhāvo lobho viya dosopi atthīti dīpeti.  na hi dosena vinā domanassaṃ pavattati. na cettha ^b^paṭṭhānapāḷiyā^eb^ virodho cintetabbo.  yasmā tattha parihīnaṃ jhānaṃ ārammaṇaṃ katvā pavattamānaṃ domanassaṃ dassitaṃ, aparihīnajjhānamārammaṇaṃ  katvā uppajjamānassa domanassassa asambhavato. jhānalābhīnaṃ sabbaso domanassaṃ nuppajjatīti  ca na sakkā vattuṃ, aṭṭhasamāpattilābhino api tassa uppannattā. na heva kho so pahīnajjhāno  ahosīti vadanti, taṃ ayuttaṃ anīvaraṇasabhāvassa dosassa abhāvato. yadi siyā, rūpārūpāvacarasattānampi  uppajjeyya, na ca uppajjati. tathā hi ``arūpe kāmacchandanīvaraṇaṃ paṭicca thinamiddhanīvaraṇaṃ  uddhaccanīvaraṇaṃ avijjānīvaraṇa''ntiādīsu byāpādakukkuccanīvaraṇāni anuddhaṭāni.  na cettha nīvaraṇattā parihāro, kāmacchandādīnampi anīvaraṇānaṃyeva nīvaraṇasadisatāya nīvaraṇapariyāyassa  vuttattā. yaṃ pana vuttaṃ ``aṭṭhasamāpattilābhino api tassa uppannattā''ti, tampi  akāraṇaṃ uppajjamānena ca domanassena jhānato parihāyanato. lahukena pana paccayena parihīnaṃ  tādisā appakasireneva paṭipākatikaṃ karontīti daṭṭhabbaṃ. ``tatthassa siyā uppattī''ti  idaṃ pana parikappavacanaṃ upacārakkhaṇe domanassassa appahīnabhāvadassanatthaṃ. tathā hi vuttaṃ  ``na tveva antoappanāya''nti. yadi pana tadā domanassaṃ uppajjeyya, paṭhamajjhānampissa  parihīnamevāti daṭṭhabbaṃ. pahīnampi somanassindriyaṃ pīti viya na dūreti katvā ^a^M1.0191^ea^  ^b^``āsannattā''^eb^ti vuttaṃ. nānāvajjanūpacāre pahīnampi pahānaṅgaṃ paṭipakkhena avihatattā  antarantarā uppajjeyya vāti imamatthaṃ dassento ^b^``appanāppattāyā''^eb^tiādimāha. tādisāya  āsevanāya icchitabbattā yathā ^b^maggavīthito pubbe dve tayo javanavārā sadisānupassanāva  pavattanti,^eb^ evamidhāpi appanāvārato pubbe dve tayo javanavārā upekkhāsahagatāva pavattantīti  vadanti.</p>
              <p>[03] ^b^samāhaṭā^eb^ti samānītā, saṅgahetvā vuttāti attho. sukhadukkhāni viya anoḷārikattā  avibhūtatāya ^b^sukhumā^eb^. tato eva anuminitabbasabhāvattā ^b^duviññeyyā. duṭṭhassā^eb^ti  duṭṭhapayogassa, duddammassāti attho. ^b^sakkā hoti esā gāhayituṃ^eb^ aññāpohananayenāti  adhippāyo.</p>
              <p>[03] ^b^adukkhamasukhāya^eb^ ^a^V1.0179^ea^ ^b^cetovimuttiyā^eb^ti idameva catutthajjhānaṃ daṭṭhabbaṃ. ^b^paccayadassanattha^eb^nti  adhigamassa upāyabhūtapaccayadassanatthaṃ. tenāha ^b^``dukkhappahānādayo hi tassā paccayā''^eb^ti.  ^b^dukkhappahānādayo^eb^ti ca sopacārā paṭhamajjhānādayovettha adhippetā.</p>
              <p>[03] ^b^pahīnāti vuttā^eb^ ``pañcannaṃ orambhāgiyānaṃ saṃyojanānaṃ parikkhayā''ti. ^b^etā^eb^ti  sukhādayo vedanā.</p>
              <p>[03] ^b^somanassaṃ rāgassa^eb^ paccayo. vuttañhi ``sukhāya kho, āvuso visākha, vedanāya rāgānusayo  anusetī''ti (ma0 ni0 1.465). ^b^domanassaṃ dosassa^eb^ paccayo. vuttampi cetaṃ ``dukkhāya  kho, āvuso visākha, vedanāya paṭighānusayo anusetī''ti. ^b^sukhādighātenā^eb^ti sukhādīnaṃ  pahānena. ^b^assa^eb^ jhānassa.</p>
              <p>[03] na dukkhanti ^b^adukkhaṃ,^eb^ dukkhavidhuraṃ. yasmā tattha dukkhaṃ natthi, tasmā vuttaṃ ^b^``dukkhābhāvenā''^eb^ti.  ^b^asukha^eb^nti etthapi eseva nayo. ^b^etenā^eb^ti dukkhasukhapaṭikkhepavacanena. ^b^``paṭipakkhabhūta''^eb^nti  idaṃ idha tatiyavedanāya dukkhādīnaṃ samatikkamavasena pattabbattā vuttaṃ, na kusalākusalānaṃ  viya ujuvipaccanīkatāya. iṭṭhāniṭṭhaviparītassa majjhattārammaṇassa, iṭṭhāniṭṭhaviparītaṃ vā  majjhattākārena anubhavanalakkhaṇā ^b^iṭṭhāniṭṭhaviparītānubhavanalakkhaṇā^eb^. tato eva ^b^majjhattarasā.  avibhūtapaccupaṭṭhānā^eb^ti sukhadukkhāni viya na vibhūtākārā ^a^M1.0192^ea^, piṭṭhipāsāṇe  migagatamaggo viya tehi anumātabbā avibhūtākāropaṭṭhānā. sukhanirodho nāma idha catutthajjhānūpacāro,  so padaṭṭhānaṃ etissāti ^b^sukhanirodhapadaṭṭhānā^eb^. </p>
              <p>[03] 89^b^.^eb^ ^b^``upekkhāsatipārisuddhi''^eb^nti purimapade uttarapadalopenetaṃ samāsapadanti āha  ^b^``upekkhāya janitasatipārisuddhi''^eb^nti. sabbapaccanīkadhammaparisuddhāya paccanīkasamanepi  abyāvaṭāya pārisuddhiupekkhāya vattamānāya catutthajjhāne sati sampahaṃsanapaññā viya  suparisuddhā, suvisadā ca hotīti āha ^b^``yā ca tassā satiyā pārisuddhi, sā  upekkhāya katā, na aññenā''^eb^ti. yadi tatramajjhattatā idha ``upekkhā''ti adhippetā,  kathaṃ satiyeva ``parisuddhā''ti vuttāti āha ^b^``na kevala''^eb^ntiādi.</p>
              <p>[03] evampi ^a^V1.0180^ea^ kasmā ayameva sati ``upekkhāsatipārisuddhī''ti vuttāti anuyogaṃ sandhāya  ^b^``tattha kiñcāpī''^eb^tiādi vuttaṃ. tattha heṭṭhā tīsu jhānesu vijjamānāyapi tatramajjhattatāya  paccanīkābhibhavato, sahāyapaccayavekallato ca apārisuddhi, tathā taṃsampayuttānaṃ. tadabhāvato  idha pārisuddhīti imamatthaṃ rūpakavasena dassetuṃ ^b^``yathā panā''^eb^tiādi vuttaṃ. ^b^sūriyappabhābhibhavā^eb^ti  sūriyappabhāya abhibhuyyamānattā. atikkhatāya candalekhā viya rattipi sommasabhāvā sabhāgāya  rattiyameva ca candalekhā samujjalatīti sā tassā sabhāgāti dassento ^b^``sommabhāvena  ca attano upakārakattena vā sabhāgāya rattiyā''^eb^ti āha.</p>
              <p>[03] ^b^``ekavīthiya''^eb^nti idaṃ tattha somanassassa ekaṃsena abhāvato vuttaṃ, na tato purimataresu  ekaṃsena bhāvato. yathā pana vitakkādayo dutiyādijjhānakkhaṇeyeva pahīyanti, na tesaṃ  ekavīthiyaṃ purimajavanesu, na evametanti dassetuṃ vuttaṃ. ^b^catukkajjhāne^eb^ti catukkanayavasena  nibbattitajjhānacatukke. </p>
            </h4>
          </h3>
          <h3>
            <h3n> pañcakajjhānakathāvaṇṇanā </h3n>
            <h4>
              <h4n> </h4n>
              <p>[03] 90^b^.^eb^ ^b^tatthā^eb^ti paṭhamajjhāne. ^b^catukkanayassa dutiyajjhāne viyā^eb^ti catukkanayasambandhini  dutiyajjhāne viya. ^b^taṃ dvidhā bhinditvā^eb^ti catukkanaye dutiyaṃ ^a^M1.0193^ea^ ``avitakkaṃ  vicāramattaṃ, avitakkaṃ avicāra''nti ca evaṃ dvidhā bhinditvā ^b^pañcakanaye dutiyañceva  tatiyañca hoti^eb^ abhidhammeti (dha0 sa0 168) adhippāyo. suttantesu pana sarūpato pañcakanayo  na gahito.</p>
              <p>[03] kasmā panettha nayadvayavibhāgo gahitoti? abhidhamme nayadvayavasena jhānānaṃ desitattā. kasmā  ca tattha tathā tāni desitāni? puggalajjhāsayato, desanāvilāsato ca. sannipatitadevaparisāya  kira yesaṃ yathādesite paṭhamajjhāne vitakko eva oḷārikato upaṭṭhāsi, itare santato.  tesaṃ ajjhāsayavasena ca caturaṅgikaṃ avitakkaṃ vicāramattaṃ jhānaṃ desitaṃ. yesaṃ  vicāro, yesaṃ pīti, yesaṃ sukhaṃ oḷārikato upaṭṭhāsi, itare santato. tesaṃ tesaṃ  ajjhāsayavasena tatiyādīni jhānāni desitāni. ayaṃ tāva puggalajjhāsayo.</p>
              <p>[03] yassā pana dhammadhātuyā suppaṭividdhattā bhagavā yasmā desanāvilāsappatto, tasmā ñāṇamahantatāya  ^a^V1.0181^ea^ desanāya sukusalo yaṃ yaṃ aṅgaṃ labbhati, tassa tassa vasena yathāruciṃ desanaṃ niyāmento  catukkanayavasena, pañcakanayavasena ca. tattha ca pañcaṅgikaṃ paṭhamaṃ, caturaṅgikaṃ dutiyaṃ,  tivaṅgikaṃ tatiyaṃ, duvaṅgikaṃ catutthaṃ, duvaṅgikameva pañcamaṃ jhānaṃ desesīti ayaṃ  desanāvilāso. ettha ca pañcakanaye dutiyajjhānaṃ catukkanaye dutiyajjhānapakkhikaṃ katvā  vibhattaṃ ``yasmiṃ samaye rūpūpapattiyā maggaṃ bhāveti avitakkaṃ vicāramattaṃ samādhijaṃ  pītisukhaṃ dutiyaṃ jhānaṃ upasampajja viharatī''ti (dha0 sa0 168). kasmā? ekattakāyanānattasaññīsattāvāsaphalatāya  dutiyajjhānena samānaphalattā, paṭhamajjhānasamādhito jātattā ca. paṭhamajjhānameva hi ``kāmehi  akusalehi ca vivitta''nti tadabhāvā na idha ``vivicceva kāmehi vivicca akusalehī''ti  sakkā vattuṃ, nāpi ``vivekaja''nti. suttantadesanāsu ca pañcakanaye dutiyatatiyajjhānāni  dutiyajjhānameva bhajanti vitakkavūpasamā vicāravūpasamā avitakkattā, avicārattā  ca. evañca katvā suttantadesanāyapi pañcakanayo labbhatevāti siddhaṃ hoti. nanu suttante  cattāriyeva jhānāni vibhattānīti pañcakanayo na labbhatīti? na, ``savitakkasavicāro  samādhī''tiādinā (dī0 ni0 3.305) samādhittayāpadesena pañcakanayassa ^a^M1.0194^ea^  labbhamānattā. catukkanayanissito pana katvā pañcakanayo vibhattoti suttantadesanāyapi  pañcakanayo niddhāretabbo. ``vitakkavicārānaṃ vūpasamā''ti hi vitakkassa, vicārassa,  vitakkavicārānañca ``vitakkavicārāna''nti sakkā vattuṃ. tathā ``avitakkaṃ, avicāra''nti  ca vinā, saha ca vicārena vitakkappahānena avitakkaṃ, saha, vinā ca vitakkena vicārappahānena  avicāranti avitakkaṃ, avicāraṃ, avitakkañca avicārañcāti vā tividhampi sakkā  saṅgahetuṃ.</p>
              <p>[03] ^b^dutiya^eb^nti ca vitakkarahite, vitakkavicāradvayarahite ca ñāyāgatā desanā dutiyaṃ adhigantabbattā,  vicāramattarahitepi dvayappahānādhigatasamānadhammattā. evañca katvā pañcakanayaniddese dutiye  vūpasantopi vitakko sahāyabhūtavicārāvūpasamena na sammā vūpasantoti vitakkavicāradvayarahite  viya vicāravūpasameneva tadupasamaṃ, sesadhammānaṃ samānatañca dassentena ``vitakkavicārānaṃ  vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ  tatiyaṃ jhānaṃ upasampajja viharatī''ti tatiyaṃ catukkanaye dutiyena nibbisesaṃ vibhattaṃ.  duvidhassāpi sahāyavirahena, aññathā ca vitakkappahānena avitakkattaṃ, samādhijaṃ pītisukhattañca  samānanti samānadhammattāpi ^b^dutiya^eb^nti niddeso ^a^V1.0182^ea^. vicāramattampi hi vitakkavicāradvayarahitaṃ  viya ``yasmiṃ samaye rūpūpapattiyā maggaṃ bhāveti avitakkaṃ vicāramattaṃ samādhijaṃ  pītisukhaṃ dutiyaṃ jhānaṃ upasampajja viharatī''ti (dha0 sa0 168) avitakkaṃ samādhijaṃ  pītisukhanti vibhattaṃ. paṭhamajjhāne vā sahacārīsu vitakkavicāresu ekaṃ atikkamitvā  dutiyampi tatraṭṭhameva dosato disvā ubhayampi sahātikkamantassa pañcakanaye ^b^tatiyaṃ^eb^ vuttaṃ,  tatiyaṃ adhigantabbattā. paṭhamato anantarabhāvena panassa dutiyabhāvo ca uppajjatīti.  kasmā panevaṃ sarūpato pañcakanayo na vibhattoti? vineyyajjhāsayato. yathānulomadesanā  hi suttantadesanāti. </p>
              <p>[06] pathavīkasiṇaniddesavaṇṇanā niṭṭhitā. </p>
              <p>[06] iti catutthaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 5. sesakasiṇaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> āpokasiṇakathāvaṇṇanā </h3n>
            <h4>
              <h4n> </h4n>
              <p>[03] 91^b^.^eb^ yathāvitthāritassa ^a^M1.0195^ea^ ^a^V1.0183^ea^ atthassa atidesopi vitthāraṭṭhāneyeva tiṭṭhatīti  āha ^b^``vitthārakathā hotī''^eb^ti. ^b^āpokasiṇa^eb^nti āpokasiṇajjhānaṃ, āpokasiṇakammaṭṭhānaṃ  vā. ^b^sabbaṃ vitthāretabba^eb^nti pathavīkasiṇakammaṭṭhāne vuttanayena vitthāretabbaṃ.  ^b^ettakampī^eb^ti ``kate vā akate vāti sabbaṃ vitthāretabba''nti ettakampi avatvā.  sāmuddikena loṇudakena bharito jalāsayo ^b^loṇī^eb^. nīlādivaṇṇasaṅkarapariharaṇatthaṃ ^b^``suddhavatthena  gahita''^eb^nti vuttaṃ. ^b^añña^eb^nti bhūmiṃ sampattaṃ. ^b^tathārūpa^eb^nti yādisaṃ ākāsajaṃ  udakaṃ, tādisaṃ. tenāha ^b^``vippasannaṃ anāvila''^eb^nti, yaṃ pana udakanti sambandho.  ^b^``na vaṇṇo paccavekkhitabbo''^eb^tiādīsu yaṃ vattabbaṃ, taṃ pathavīkasiṇakathāyaṃ vuttameva.  ^b^lakkhaṇaṃ^eb^ pana idha paggharaṇalakkhaṇaṃ veditabbaṃ.</p>
              <p>[03] ^b^vuttanayenevā^eb^ti pathavīkasiṇabhāvanāyaṃ vuttanayeneva. taraṅguṭṭhānādi, pheṇamissatādi  ca idha ^b^kasiṇadoso. so^eb^ti yogāvacaro. ^b^tassā^eb^ti paṭibhāganimittassa. </p>
            </h4>
          </h3>
          <h3>
            <h3n> tejokasiṇakathāvaṇṇanā </h3n>
            <h4>
              <h4n> </h4n>
              <p>[03] 92^b^.^eb^ ^b^siniddhāni^eb^ sinehavantāni. ^b^sāradārūni^eb^ na pheggudārūni. jālāya ciraṭṭhitatthaṃ  siniddhasāradāruggahaṇaṃ. ^b^ghaṭikaṃ ghaṭikaṃ katvā^eb^ti khandhaso karitvā. ^b^ālimpetvā^eb^ti  jāletvā. ^b^ghanajālāyā^eb^ti aviraḷavasena pavattāggijālāyaṃ.</p>
              <p>[03] ^b^patanasadisa^eb^nti patamānasadisaṃ. ^b^akate gaṇhantassā^eb^ti vuttanayena yathā kasiṇamaṇḍalaṃ  paññāyati, evaṃ anabhisaṅkhate kevale tejasmiṃ nimittaṃ gaṇhantassa. </p>
            </h4>
          </h3>
          <h3>
            <h3n> vāyokasiṇakathāvaṇṇanā </h3n>
            <h4>
              <h4n> </h4n>
              <p>[03] 93^b^.^eb^ ^b^vuttañheta^eb^nti ^a^V1.0184^ea^ ettha ^b^hi^eb^-saddo hetuattho, yasmāti attho. tassa ``tasmā''ti  iminā sambandho. ^b^ucchagga^eb^nti ucchukhette yathāṭhitānaṃ aggaṃ. ^b^erita^eb^nti ^a^M1.0196^ea^  vātena calitaṃ. ^b^samerita^eb^nti sabbaso calitaṃ. ^b^tasmā^eb^ti yasmā ``vāyokasiṇaṃ...pe0...  upalakkhetī''ti evaṃ vuttaṃ aṭṭhakathāyaṃ, tasmā. ^b^samasīsaṭṭhita^eb^nti upari pattānaṃ vasena  samasīsaṃ hutvā ṭhitaṃ. ^b^veḷuṃ vā rukkhaṃ vā^eb^ti etthāpi ``samasīsaṃ ṭhitaṃ ghanapattaveḷuṃ  vā ghanapattarukkhaṃ vā''ti ānetvā yojetabbaṃ. ekaṅgulādippamāṇesu kesesu rassabhāvato,  dīghataresu olambanato, viraḷesu anuppavesato vātappahāro na paññāyatīti ^b^caturaṅgulappamāṇa^eb^ggahaṇaṃ,  ^b^ghana^eb^ggahaṇañca kataṃ. ^b^etasmiṃ ṭhāne paharatīti satiṃ ṭhapetvā^eb^ti ucchaggādīnaṃ pacalanākāraggahaṇamukhena  tesaṃ pahārake vātasaṅghāte satiṃ upaṭṭhapetvā. ^b^tattha satiṃ ṭhapetvā^eb^ti tasmiṃ kāyapadesassa  saṅghaṭṭanavasena pavatte vāyupiṇḍe saṅghaṭṭanākāraggahaṇamukhena satiṃ upaṭṭhapetvā. ``usumavaṭṭisadisa''nti  etena purimakasiṇassa viya imassāpi nimittassa saṃviggahataṃ dasseti. ``niccala''nti  iminā niccalabhāvoyeva uggahanimittato imassa visesoti paṭibhāganimittassāpi usumavaṭṭisadisatāva  vibhāvitā hoti. </p>
            </h4>
          </h3>
          <h3>
            <h3n> nīlakasiṇakathāvaṇṇanā </h3n>
            <h4>
              <h4n> </h4n>
              <p>[03] 94^b^.^eb^ añjanarājivaṭṭādi ^b^vaṇṇadhātuyā vā. tathārūpaṃ mālāgaccha^eb^nti aviraḷavikasitanīlavaṇṇapupphasañchannaṃ  pupphagacchaṃ. ^b^itarenā^eb^ti akatādhikārena. ^b^girikaṇṇika^eb^ggahanena nīlaṃ girikaṇṇikamāha.  ^b^karaṇḍapaṭalaṃ^eb^ samuggapidhānaṃ. ^b^pattehiyevā^eb^ti nīluppalādīnaṃ kesaravaṇṭāni apanetvā  kevalehi pattehiyeva. ^b^pūretabba^eb^nti nīlavaṇṇaṃ vatthaṃ gahetvā bhaṇḍikaṃ viya bandhitvā  yathā nīlamaṇḍalaṃ hutvā paññāyati, tathā ^b^caṅkoṭakaṃ vā karaṇḍapaṭalaṃ vā pūretabbaṃ. mukhavaṭṭiyaṃ  vā assā^eb^ti assa caṅkoṭakassa, karaṇḍapaṭalassa vā mukhavaṭṭiyaṃ ^b^bandhitabbaṃ. maṇitālavaṇṭaṃ^eb^  indanīlamaṇimayaṃ tālavaṇṭaṃ. </p>
            </h4>
          </h3>
          <h3>
            <h3n> pītakasiṇakathāvaṇṇanā </h3n>
            <h4>
              <h4n> </h4n>
              <p>[03] 95^b^.^eb^ pītakasiṇe ^b^mālāgaccha^eb^nti ikkaṭādimālāgacchaṃ. haritālaṃ, manosilā vā  ^b^dhātu. pattaṅgapupphehī^eb^ti ^a^V1.0185^ea^ pattaṅganāmikā pītavaṇṇapupphā ekā gacchajāti, tassa  pupphehi. ^b^āsanapūja^eb^nti cetiyaṅgaṇe kataṃ āsanapūjaṃ ^a^M1.0197^ea^. ^b^kaṇikārapupphādinā^eb^ti  ^b^ādi^eb^-saddena ākulikiṅkirātapupphādīnaṃ saṅgaho daṭṭhabbo. </p>
            </h4>
          </h3>
          <h3>
            <h3n> lohitakasiṇakathāvaṇṇanā </h3n>
            <h4>
              <h4n> </h4n>
              <p>[03] 96^b^.^eb^ ^b^lohitamaṇi^eb^ lohitaṅgamaṇiādi. ^b^lohitadhātu^eb^ gerukajātihiṅgulikādi. </p>
            </h4>
          </h3>
          <h3>
            <h3n> odātakasiṇakathāvaṇṇanā </h3n>
            <h4>
              <h4n> </h4n>
              <p>[03] 97^b^.^eb^ odātakasiṇe ^b^mālāgaccha^eb^nti nandiyāvattādimālāgacchaṃ. ^b^dhātu^eb^ kakkaṭimuttasetikādi. </p>
            </h4>
          </h3>
          <h3>
            <h3n> ālokakasiṇakathāvaṇṇanā </h3n>
            <h4>
              <h4n> </h4n>
              <p>[03] 98^b^.^eb^ ^b^tathā asakkontenā^eb^ti yathā sūriyālokādivasena obhāsanimittuppādanaṃ  vuttaṃ, tassa obhāsamaṇḍalassa na ciraṭṭhititāya tathā nimittuppādanaṃ kātuṃ asakkontena.  ghaṭamukhena niggacchanakaobhāsassa mahantabhāvato ^b^``ghaṭamukhaṃ pidahitvā''^eb^ti vuttaṃ.  ^b^bhittimukha^eb^nti bhittiabhimukhaṃ. ^b^uṭṭhitamaṇḍalasadisa^eb^nti bhittiādīsu uṭṭhitapākatikāalokamaṇḍalasadisaṃ.  ^b^ghanavippasannaṃ ālokapuñjasadisa^eb^nti bhagavato byāmappabhā viya bahalo, vippasanno ca  hutvā puñjabhūto āloko atthi ce, taṃsadisoti attho. </p>
            </h4>
          </h3>
          <h3>
            <h3n> paricchinnākāsakasiṇakathāvaṇṇanā </h3n>
            <h4>
              <h4n> </h4n>
              <p>[03] 99^b^.^eb^ ^b^chiddasadisameva hotī^eb^ti yehi bhittipariyantādīhi paricchinnaṃ, taṃ chiddaṃ, taṃsadisaṃ,  tenavākārena uggahanimittaṃ upaṭṭhātīti attho. ^b^``vaḍḍhiyamānampi na vaḍḍhatī''^eb^ti  uggahanimittassa avaḍḍhanīyataṃ dassetuṃ vuttaṃ. sabbampi hi uggahanimittaṃ vaḍḍhiyamānaṃ  na vaḍḍhatiyeva. satipi ca vaḍḍhetukāmatāyaṃ vaḍḍhanā na sambhavati bhāvanāya paridubbalattā.  bhāvanāvasena hi nimittavaḍḍhanā ^a^V1.0186^ea^. paṭibhāganimittaṃ pana tasmiṃ uppanne bhāvanā thirāti  katvā ^b^``vaḍḍhiyamānaṃ vaḍḍhatī''^eb^ti vuttaṃ.</p>
              <p>[03] kiñcāpi ^a^M1.0198^ea^ ^b^pāḷiyaṃ^eb^ ``pathavīkasiṇādīni rūpajhānārammaṇāni aṭṭheva kasiṇāni  sarūpato āgatāni, odātakasiṇe pana ālokakasiṇaṃ, ākāsakasiṇe ca paricchinnākāsakasiṇaṃ  antogadhaṃ katvā desanā katā''ti adhippāyenāha ^b^``iti kasiṇāni dasabalo, dasa  yāni avocā''^eb^ti. ^b^pakiṇṇakakathāpi viññeyyā^eb^ti pubbe viya asādhāraṇaṃ tasmiṃ  tasmiṃ kasiṇe paṭiniyatameva atthaṃ aggahetvā asādhāraṇato, sādhāraṇato ca tattha tattha  pakiṇṇakaṃ visaṭaṃ atthaṃ gahetvā pavattā pakiṇṇakakathāpi vijānitabbā. </p>
            </h4>
          </h3>
          <h3>
            <h3n> pakiṇṇakakathāvaṇṇanā </h3n>
            <h4>
              <h4n> </h4n>
              <p>[03] 100^b^.^eb^ ^b^ādibhāvo^eb^ti ettha ^b^ādi^eb^-saddena yassa kassaci pathavīpakkhiyassa vatthuno nimmānādiṃ  saṅgaṇhāti. ^b^ṭhānanisajjādikappanaṃ vā^eb^ti etthāpi ``ākāse vā udake vā''ti  ānetvā sambandhitabbaṃ. ^b^parittāppamāṇanayenā^eb^ti nīlādivaṇṇaṃ anāmasitvā parittāppamāṇanayeneva.  ^b^evamādīnī^eb^ti ^b^ādi^eb^-saddena sarīrato udakadhārānimmānādiṃ saṅgaṇhāti.</p>
              <p>[03] ^b^yadeva so icchati tassa ḍahanasamatthatā^eb^ti bahūsu kappāsapicusāradāruādīsu ekajjhaṃ  rāsibhūtesu ṭhitesu yaṃ yadeva icchati, tassa tasseva ḍahanasamatthatā. idha ^b^ādi^eb^-saddena  andhakāravidhamanādiṃ saṅgaṇhāti.</p>
              <p>[03] vāyugatiyā gamanaṃ ^b^vāyugatigamanaṃ,^eb^ atisīghagamanaṃ. idha ^b^ādi^eb^-saddena yadicchitadesantaraṃ  pāpuṇanādiṃ saṅgaṇhāti.</p>
              <p>[03] ^b^suvaṇṇanti adhimuccanā^eb^ suvaṇṇabhāvādhiṭṭhānaṃ seyyathāpi āyasmā pilindavaccho (pārā0  619-620) tiṇaṇḍupagapāsādādīnaṃ. ^b^vuttanayenā^eb^ti suvaṇṇadubbaṇṇanayena.</p>
              <p>[03] vaṇṇakasiṇesu ^a^V1.0187^ea^ tattha tattha ^b^ādi^eb^-saddena nīlobhāsanimmānādīnaṃ saṅgaho daṭṭhabbo. ^b^pathavīpabbatādī^eb^ti  ^b^ādi^eb^-saddena samuddādīnaṃ saṅgaho daṭṭhabbo.</p>
              <p>[03] ^b^sabbāneva^eb^ ^a^M1.0199^ea^ dasapi kasiṇāni. ^b^imaṃ pabhedaṃ labhantī^eb^ti imaṃ vaḍḍhanādivisesaṃ  pāpuṇanti. ^b^eko^eb^ti ekacco. ^b^sañjānātī^eb^ti bhāvanāpaññāya sañjānāti. ^b^ādi^eb^-saddena  ``āpokasiṇa''ntiādipāḷiṃ saṅgaṇhāti. </p>
              <p>[01] ^b^uparigaganatalābhimukhaṃ^eb^ ``pathavīkasiṇameko sañjānātī''ti pāḷipadāni ānetvā  sambandhitabbaṃ. tañca kho vaḍḍhanavasena. tenāha ^b^``ekacco hi uddhameva kasiṇaṃ vaḍḍhetī''^eb^ti.  ^b^heṭṭhābhūmitalābhimukha^eb^ntiādīsupi eseva nayo. pubbe vaḍḍhanakāle payojanaṃ anapekkhitvā  vaḍḍhentānaṃ vasena vuttattā idāni ^b^``tena tena vā kāraṇena evaṃ pasāretī''^eb^ti  āha, kasiṇaṃ vaḍḍhetīti attho. yathā kinti āha ^b^``ālokamiva dibbacakkhunā  rūpadassanakāmo''^eb^ti. uddhañce rūpaṃ daṭṭhukāmo uddhaṃ ālokaṃ pasāreti, adho  ce rūpaṃ daṭṭhukāmo adho ālokaṃ pasāreti, samantato ce rūpaṃ daṭṭhukāmo samantato ālokaṃ  pasāreti, evamayaṃ kasiṇanti attho.</p>
              <p>[03] ^b^ekassā^eb^ti pathavīkasiṇādīsu ekekassa. ^b^aññabhāvānupagamanattha^eb^nti aññakasiṇabhāvānupagamanadīpanatthaṃ,  na aññaṃ pathavīādi. na hi udakena ṭhitaṭṭhāne sasambhārapathavī atthi. ^b^añño kasiṇasambhedo^eb^ti  āpokasiṇādinā saṅkaro. ^b^sabbatthā^eb^ti sabbesu āpokasiṇādīsu sesakasiṇesu.  ekadese aṭṭhatvā anavasesena pharaṇappamāṇassa aggahaṇato pharaṇaṃ ^b^appamāṇaṃ^eb^. teneva  hi nesaṃ kasiṇasamaññā. tathā cāha ^b^``tañhī''^eb^tiādi. tattha ^b^cetasā pharanto^eb^ti  bhāvanācittena ālambanaṃ karonto. bhāvanācittañhi kasiṇaṃ parittaṃ vā vipulaṃ vā  ekakkhaṇe sakalameva manasi karoti, na ekadesanti. </p>
              <p>[03] 101^b^.^eb^ ^b^ānantariyakammasamaṅgino^eb^ti pañcasu ānantariyakammesu yena kenaci samannāgatā.  ^b^niyatamicchādiṭṭhikā^eb^ti ahetukadiṭṭhi akiriyadiṭṭhi natthikadiṭṭhīti tīsu micchādiṭṭhīsu  yāya kāyaci niyatāya micchādiṭṭhiyā samannāgatā. ^b^ubhatobyañjanakapaṇḍakā^eb^ti ubhatobyañjanakā,  paṇḍakā ca. kāmañcete ahetukapaṭisandhikattā vipākāvaraṇena samannāgatā honti,  tathāpi tibbakilesattā kilesāvaraṇena samannāgatā vuttā. ^b^ahetukadvihetukapaṭisandhikā^eb^ti  ahetukapaṭisandhikā ^a^V1.0188^ea^, dvihetukapaṭisandhikā ca. duhetukapaṭisandhikānampi hi  ariyamaggapaṭivedho, jhānapaṭilābho ^a^M1.0200^ea^ ca natthi, tasmā tepi vipākāvaraṇena  samannāgatā eva.</p>
              <p>[03] ^b^apaccanīkapaṭipadāya^eb^nti maggassa anulomapaṭipadāyaṃ saccānulomikāyaṃ vipassanāyaṃ.  ^b^acchandikā^eb^ti ``kattukamyatāchandarahitā''ti ^b^sammohavinodaniyaṃ^eb^ vuttaṃ, tampi  nibbānādhigamatthameva kattukamyatāchandaṃ sandhāya vuttanti daṭṭhabbaṃ. uttarakurukāpi  manussā mārādayo viya acchandikaṭṭhānaṃ paviṭṭhā nibbutichandarahitattā. ^b^duppaññā^eb^ti  bhavaṅgapaññāya parihīnā. ``bhavaṅgapaññāya paripuṇṇāyapi yassa bhavaṅgaṃ lokuttarassa pādakaṃ  na hoti, sopi duppaññoyevā''ti ^b^sammohavinodaniyaṃ^eb^ vuttaṃ. yasmiṃ hi bhavaṅge  vattamāne taṃsantatiyaṃ lokuttaraṃ nibbattati, taṃ tassa pādakaṃ nāma hoti.</p>
              <p>[03] ^b^kusalesu dhammesū^eb^ti anavajjadhammesu, sukhavipākadhammesu vā. ^b^okkamitu^eb^nti  adhigantuṃ. ^b^kasiṇeyevā^eb^ti kasiṇakammaṭṭhāneyeva. ^b^etesa^eb^nti kammāvaraṇasamannāgatādīnaṃ.  ^b^tasmā^eb^ti yasmā ete vipākantarāyādayo evaṃ atthajānikarā, anatthahetubhūtā ca,  tasmā. tiṇṇameva cettha antarāyānaṃ gahaṇaṃ itarassa sappaṭikārattā, kammantarāyapakkhikattā  vāti daṭṭhabbaṃ. ^b^sappurisūpanissayādīhī^eb^ti ^b^ādi^eb^-saddena tajjaṃ yonisomanasikārādiṃ  saṅgaṇhāti. ^b^saddha^eb^nti kammaphalasaddhaṃ, ratanattayasaddhañca. ^b^chanda^eb^nti bhāvanānuyoge tibbakattukamyatāsaṅkhātaṃ  kusalacchandaṃ. ^b^pañña^eb^nti pārihāriyapaññaṃ. ^b^vaḍḍhetvā^eb^ti yathā bhāvanā ijjhati,  tathā paribrūhetvā. yaṃ panettha atthato na vibhattaṃ, taṃ suviññeyyattā, heṭṭhā vuttanayattā  ca na vibhattaṃ. </p>
              <p>[06] sesakasiṇaniddesavaṇṇanā niṭṭhitā. </p>
              <p>[06] iti pañcamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 6. asubhakammaṭṭhānaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> uddhumātakādipadatthavaṇṇanā </h3n>
            <h4>
              <h4n> </h4n>
              <p>[03] 102^b^.^eb^ ^b^``aviññāṇakāsubhesū''^eb^ti ^a^M1.0201^ea^ ^a^V1.0189^ea^ idaṃ uddhumātakādīnaṃ sabhāvadassanavasena  vuttaṃ. tasmā bhūtakathanamattaṃ daṭṭhabbaṃ, na saviññāṇakāsubhassa akammaṭṭhānabhāvato. tathā  hi vakkhati ``na kevalaṃ matasarīra''ntiādi (visuddhi0 1.122). ^b^uddhaṃ jīvitapariyādānā^eb^ti  jīvitakkhayato upari maraṇato paraṃ. ^b^samuggatenā^eb^ti uṭṭhitena. ^b^uddhumātattā^eb^ti  uddhaṃ uddhaṃ dhumātattā sūnattā. ^b^uddhumātameva uddhumātaka^eb^nti ^b^ka^eb^-kārena padavaḍḍhanamāha  anatthantarato yathā ``pītakaṃ lohitaka''nti. ^b^paṭikkūlattā^eb^ti jigucchanīyattā.  ^b^kucchitaṃ uddhumātaṃ uddhumātaka^eb^nti kucchanatthe vā ayaṃ ^b^ka^eb^-kāroti dassetuṃ  vuttaṃ yathā ``pāpako kittisaddo abbhuggacchatī''ti (mahāva0 285; pari0 325;  dī0 ni0 2.149; a0 ni0  5.213). ^b^tathārūpassā^eb^ti ``bhastā viya vāyunā''tiādinā  yathārūpaṃ vuttaṃ, tathārūpassa. </p>
              <p>[01] setarattehi paribhinnaṃ vimissitaṃ nīlaṃ ^b^vinīlaṃ,^eb^ purimavaṇṇavipariṇāmabhūtaṃ vā  nīlaṃ ^b^vinīlaṃ^eb^. </p>
              <p>[01] ^b^paribhinnaṭṭhānesu^eb^ kākakaṅkādīhi. ^b^vissandamānapubba^eb^nti vissavantapubbaṃ, tahaṃ  tahaṃ paggharantapubbanti attho. </p>
              <p>[01] ^b^apadhārita^eb^nti vivaṭaṃ ugghāṭitaṃ. ^b^khitta^eb^nti chaḍḍitaṃ, soṇasiṅgālādīhi visuṃ  katvā khādanena sarīrasaṅghātato luñcitvā tahaṃ tahaṃ chaḍḍitaṃ. vividhaṃ khittanti ^b^vikkhittaṃ^eb^. </p>
              <p>[01] ^b^purimanayenā^eb^ti ``vividhaṃ khitta''ntiādinā pubbe vuttanayena. ^b^satthena hanitvā^eb^ti  verīhi khaggakaravālādinā ^a^V1.0190^ea^ satthena paharitvā. ^b^vuttanayenā^eb^ti ``aññena hattha''ntiādinā  pubbe vuttanayena.</p>
              <p>[03] abbhantarato nikkhamantehi kimīhi paggharantakimikulaṃ puḷavakanti āha ^b^``kimiparipuṇṇassā''^eb^ti.</p>
              <p>[03] ^b^uddhumātakādīni^eb^ ^a^M1.0202^ea^ āmakasusānādīsu chaḍḍitāsubhāni. ^b^nissāyā^eb^ti  paṭicca tānipi ārabbha. ^b^nimittāna^eb^nti uggahapaṭibhāganimittānaṃ. ^b^etāneva^eb^ uddhumātakādīneva  ^b^nāmāni^eb^. </p>
            </h4>
          </h3>
          <h3>
            <h3n> uddhumātakakammaṭṭhānavaṇṇanā </h3n>
            <h4>
              <h4n> </h4n>
              <p>[03] 103^b^.^eb^ ^b^bhāvetukāmenā^eb^ti uppādetukāmena. ^b^tenā^eb^ti ācariyena. ^b^assā^eb^ti  yogino. ^b^asubhanimittatthāyā^eb^ti asubhanimittassa uggaṇhanatthāya, asubhe vā uggahanimittassa  atthāya. ^b^gamanavidhāna^eb^nti gamanavidhi. yena vidhinā gantabbaṃ, so vidhi. uggahanimittassa  uppannakālato paṭṭhāya pathavīkasiṇe vuttaṃ paṭipajjanavidhiṃ sandhāyāha ^b^``appanāvidhānapariyosāna''^eb^nti. </p>
              <p>[03] 104^b^.^eb^ ^b^tāvadevā^eb^ti sutakkhaṇeyeva. ^b^atitthena^eb^ puṇṇanadīādiṃ ^b^pakkhandantena viya^eb^  anupavisantena viya. ^b^kedārakoṭiyā^eb^ti kedāramariyādāya. ^b^visabhāgarūpa^eb^nti  khettarakkhikādivisabhāgavatthurūpaṃ. ^b^sarīra^eb^nti uddhumātakakaḷevaraṃ. ^b^adhunāmata^eb^nti  aciramataṃ uddhumātakabhāvaṃ appattaṃ. ^b^takkayatī^eb^ti sambhāveti bhāriyaṃ katvā na maññati. </p>
              <p>[03] 105^b^.^eb^ ^b^rūpasaddādī^eb^ti ettha amanussānaṃ rūpehi, sīhabyagghādīnaṃ saddādīhi, amanussānampi  vā rūpasaddādīhi. tathā ^b^sīhabyagghādīna^eb^nti yathārahaṃ yojetabbaṃ. ^b^aniṭṭhārammaṇābhibhūtassā^eb^ti  bheravādibhāvena aniṭṭhehi ārammaṇehi abhibhūtassa ajjhotthaṭassa. ^b^na paṭisaṇṭhātī^eb^ti  vidāhavasena āsaye na tiṭṭhati, ucchaḍḍetabbaṃ hotīti attho. ^b^añño^eb^ti amanussādīnaṃ  vasena vā aññathā vā vuttappakārato añño ābādho hoti. ^b^so^eb^ti saṅghatthero, abhiññātabhikkhu  vā. yassānena ārocitaṃ, so. ^b^katakammā^eb^ti katatheyyakammā. ^b^akatakammā^eb^ti  theyyakammaṃ kātukāmā. katakammā pana idhādhippetā. tasmā ^b^te^eb^ti katakammā  corā. saha oḍḍhenāti ^b^sahoḍḍhaṃ,^eb^ thenetvā gahiyamānabhaṇḍena saddhinti attho. ^b^yajamāno^eb^ti  yaññaṃ yajanto ^a^V1.0191^ea^ yaññasāmiko. ``addhā imāya paṭipattiyā jarāmaraṇato muccissāmī''ti  ^b^pītisomanassaṃ uppādetvā^eb^. </p>
              <p>[01] evaṃ ^a^M1.0203^ea^ gamanavidhānaṃ ekadesena vatvā idāni aṭṭhakathāsu āgatanayena taṃ  dassetuṃ ^b^``aṭṭhakathāsu vuttena vidhinā''^eb^tiādimāha. tattha ^b^uggaṇhanto^eb^ti uggaṇhanahetu.  ^b^eko^eb^ti ayaṃ ^b^eka^eb^-saddo asahāyattho, na aññādiatthoti ^b^``adutiyo''^eb^ti vuttaṃ.  yathā vaṇṇādito vavatthānaṃ ekaṃsato samuditameva icchitabbaṃ sabbatthakabhāvato, na tathā  sandhiāditoti dassanatthaṃ ^b^``vaṇṇatopī''^eb^tiādinā chasu ṭhānesu sampiṇḍanattho ^b^pi^eb^-saddo  gahito. ^b^puna eko adutiyo^eb^tiādi gahitanimittassa yogino nivattitvā vasanaṭṭhānagamanaṃ  sandhāya vuttaṃ. ^b^tabbhāgiyaññevā^eb^ti tappakkhiyaṃyeva asubhanimittamanasikārasahitameva.  ^b^āsanaṃ paññapetī^eb^ti nisajjaṃ kappeti. yaṃ pana ``asubhanimittadisābhimukhe bhūmippadese''ti  (visuddhi0 1.113) vakkhati, tampi imamevatthaṃ sandhāya vuttaṃ. na hi kevalena disābhimukhabhāvena  kiñci ijjhati.</p>
              <p>[03] ^b^samantā nimittupalakkhaṇā^eb^ti uddhumātakassa samantā pāsāṇādinimittasallakkhaṇā. ^b^asammohatthā^eb^ti  uggahanimitte upaṭṭhite uppajjanakasammohavigamatthā. ^b^ekādasavidhenā^eb^ti vaṇṇādivasena  ekādasavidhena. ^b^upanibandhanattho^eb^ti asubhārammaṇe cittaṃ upanetvā nibandhanattho.  ^b^vīthisampaṭipādanatthā^eb^ti kammaṭṭhānavīthiyā sammadeva paṭipādanatthā. puññakiriyavatthu  adhigataṃ hotīti sambandho. </p>
              <p>[03] 106^b^.^eb^ ^b^tasmā^eb^ti yasmā asubhanimittassa uggaṇhanaṃ ariyamaggapadaṭṭhānassa paṭhamajjhānassa adhigamupāyo,  yasmā vā ``asubhanimittaṃ uggaṇhanto eko adutiyo gacchatī''ti vuttaṃ, tasmā.  ^b^cittasaññattatthāyā^eb^ti sarīrasabhāvasallakkhaṇena, saṃvegajananena ca attano cittassa saññattiatthaṃ  saññāpanatthaṃ. ``cittasaññatatthāyā''ti vā pāṭho, kilesavasena asaṃyatassa cittassa  saṃyamanatthaṃ damanatthaṃ, na kammaṭṭhānatthanti attho. ^b^kammaṭṭhānasīsenā^eb^ti kammaṭṭhānena  sīsabhūtena, taṃ uttamaṅgaṃ padhānaṃ kāraṇaṃ katvā. ^b^mūlakammaṭṭhāna^eb^nti pakatiyā attanā  kālena kālaṃ parihariyamānaṃ buddhānussatiādisabbatthakakammaṭṭhānaṃ. ``kammaṭṭhānasīsena  gacchāmī''ti taṃ ^b^avissajjetvā^eb^. tenāha ^b^``taṃ manasikarontenevā''^eb^ti. ^b^sūpaṭṭhitabhāvasampādanenā^eb^ti  mūlakammaṭṭhāne suṭṭhu upaṭṭhitabhāvassa sampādanena. evaṃ ^a^M1.0204^ea^ hi sati asammuṭṭhā  nāma hoti. bahiddhā ^a^V1.0192^ea^ puthuttārammaṇe appavattitvā kammaṭṭhāneyeva pavattamānaṃ mānasaṃ  ^b^abahigataṃ^eb^ nāma. tathābhūtena cānena rūpindriyāni appavattakiccāni katāni hontīti  āha ^b^``manacchaṭṭhānaṃ...pe0... gantabba''^eb^nti.</p>
              <p>[03] ^b^dvāraṃ sallakkhetabba^eb^nti vihāre puratthimādīsu disāsu asukadisāya idaṃ dvāraṃ, tato  eva tāya disāya sallakkhitena asukadvārena nikkhantomhīti dvāraṃ upadhāretabbaṃ. ^b^tato^eb^ti  dvārasallakkhaṇato pacchā. ^b^yena maggena gacchati^eb^ sayaṃ. ^b^nimittaṭṭhāna^eb^nti asubhanimittassa  gaṇhanaṭṭhānaṃ. ^b^āhāraṃ chaḍḍāpeyyā^eb^ti vamanaṃ kārāpeyya. ^b^kaṇṭakaṭṭhāna^eb^nti kaṇṭakavantaṃ  ṭhānaṃ. </p>
              <p>[03] 107^b^.^eb^ ^b^disā vavatthapetabbā^eb^ti saṅkhepato vuttamatthaṃ vivarituṃ ^b^``ekasmiṃ hī''^eb^tiādi  vuttaṃ. ^b^khāyatī^eb^ti upaṭṭhāti. ^b^kammaniya^eb^nti bhāvanāya kammakkhamaṃ. ^b^ubbāḷhassā^eb^ti  bādhitassa. ^b^vidhāvatī^eb^ti nānārammaṇe visarati. ^b^ukkammā^eb^ti ujukaṃ anuvātato  apakkamma. matakaḷevaraṃ puthujjanassa yebhuyyena bhayato upaṭṭhātīti āha ^b^``accāsanne  bhayamuppajjatī''^eb^ti. ^b^anupāda^eb^nti pādasamīpaṃ. yattha ṭhitassa sukhena oloketuṃ  sakkā, taṃ ^b^olokentassa phāsukaṭṭhānaṃ^eb^. </p>
              <p>[03] 108^b^.^eb^ ^b^samantā^eb^ti samantato. puna ^b^samantā^eb^ti sāmantā samīpe. ^b^kacchako^eb^ti kāḷakacchako,  ``pilakkho''tipi vadanti. ^b^kapītano^eb^ti pippalirukkho. ^b^sindī^eb^ti khuddakakhajjurī.  ^b^karamandā^eb^dayo pākaṭā eva. ^b^sāmā^eb^ti sāmalatā. ^b^kāḷavallī^eb^ti kāḷavaṇṇā apattikā  ekā latājāti. ^b^pūtilatā^eb^ti jīvanavalli, yā ``galocī''ti vuccati. </p>
              <p>[03] 109^b^.^eb^ ^b^taṃ^eb^ nimittakaraṇādi ^b^idheva^eb^ yathāvutte pāsāṇādinimittakaraṇe eva ^b^antogadhaṃ^eb^  pariyāpannaṃ. ^b^sanimittaṃ karotī^eb^ti saha nimittaṃ karoti, asubhaṃ pāsāṇādinimittena  saha karoti vavatthapeti. atha vā asubhanimittaṃ, pāsāṇādinimittañca saha ekajjhaṃ  karonto vavatthapento ^b^``sanimittaṃ karotī''^eb^ti vutto. samānakālatādīpakena  hi saha-saddena ayaṃ samāso yathā ``sacakkaṃ dehī''ti. tayidaṃ nimittakaraṇaṃ aparāparaṃ  sallakkhaṇena ^a^M1.0205^ea^ hoti, na ekavāramevāti āha ^b^``punappunaṃ vavatthapento hi  sanimittaṃ karotī''^eb^ti. ^b^dve^eb^ti pāsāṇāsubhanimittāni. ^b^samāsetvā^eb^ saṅgahetvā  ekajjhaṃ katvā. ^b^sārammaṇa^eb^nti asubhārammaṇena saddhiṃ pāsāṇādiṃ samānārammaṇaṃ karoti,  saha vā ārammaṇaṃ karoti, ekārammaṇaṃ viya ubhayaṃ ^a^V1.0193^ea^ ārammaṇaṃ karoti, ekajjhaṃ viya ca  aparāparaṃ sallakkhento pāsāṇādiṃ, asubhanimittañcāti dvayaṃ ārammaṇaṃ karotīti attho.</p>
              <p>[03] ^b^attaniyo^eb^ti sako. ^b^vaṇita^eb^nti sūnaṃ. ^b^sabhāvena sarasenā^eb^ti uddhumātakabhāvasaṅkhātena  attano lakkhaṇena, paresaṃ jigucchuppādanasaṅkhātena attano kiccena ca, sabhāvo eva vā  tathā nipphajjanato ``raso''ti vutto. </p>
              <p>[03] 110^b^.^eb^ ^b^chabbidhena nimittaṃ gahetabba^eb^nti vaṇṇādinā chappakārena tāva uddhumātakāsubhanimittaṃ  gahetabbaṃ. keci ``kaḷevarassa dīgharassādippamāṇena saddhiṃ sattavidhenā''ti vadanti,  taṃ aṭṭhakathāyaṃ natthi. ^b^liṅgato^eb^ti ettha ^b^liṅgaṃ^eb^ nāma vayo liṅgaṃ, na thanamassuādi  itthipurisaliṅganti dassentena ^b^``itthiliṅgaṃ vā''^eb^tiādi vuttaṃ. ^b^ṭhitassa^eb^ sattassa  ^b^idaṃ sarīra^eb^nti sambandho. ^b^uddhumātakasaṇṭhānavaseneva,^eb^ na pākatikasaṇṭhānavasena. etena  yadi tattha koci anuddhumātakabhāvappatto padeso siyā, so na gahetabboti dasseti.  oḷārikāvayavavasena idaṃ saṇṭhānavavatthānaṃ, na sukhumāvayavavasenāti sīsasaṇṭhānādikaṃ  navavidhameva saṇṭhānaṃ gahitaṃ.</p>
              <p>[03] ^b^imissā disāyā^eb^ti imissā puratthimāya, dakkhiṇapacchimauttarāya disāya, anudisāya  vā ṭhitoti yojanā. ^b^imasmiṃ nāma okāse hatthā^eb^ti imasmiṃ nāma bhūmippadese imassa  kaḷevarassa hatthā ṭhitāti vavatthapetabbanti yojanā.</p>
              <p>[03] ^b^adho pādatalenā^eb^tiādi nābhiyā heṭṭhā adho, tato uddhaṃ uparīti imassa vavatthānassa  vasena vuttaṃ. ^b^hatthaparicchedo^eb^ heṭṭhā aṅguliaggena upari aṃsakūṭasandhinā tiriyaṃ  tacapariyantena gahetabbo. esa nayo ^b^pādaparicchedā^eb^dīsupi. ^b^yattakaṃ vā pana ṭhānaṃ  gaṇhatī^eb^ti sace sabbaṃ sarīraṃ paricchinditvā gahetuṃ na sakkoti, padeso tassa uddhumāto,  so ^a^M1.0206^ea^ yattakaṃ sarīrappadesaṃ uddhumātakavasena ñāṇena pariggaṇhāti, ^b^tattakameva^eb^  yathāpariggahitameva. ^b^idaṃ īdisa^eb^nti idaṃ hatthādikaṃ īdisaṃ evamākāraṃ. ^b^uddhumātaka^eb^nti  yathāsabhāvato ^b^paricchinditabbaṃ. visabhāge sarīre ārammaṇa^eb^nti kammaṭṭhānaṃ paṭikkūlākāro  ^b^na upaṭṭhāti^eb^ na khāyati, subhato upaṭṭhaheyya. tenāha ^b^``vipphandanasseva paccayo hotī''^eb^ti,  kilesaparipphandanasseva nimittaṃ hotīti attho. ^b^ugghāṭitāpī^eb^ti ^a^V1.0194^ea^ uddhumātabhāvappattāpi,  sabbaso kuthitasarīrāpīti vā attho. svāyamattho ^b^paṭhamapārājike^eb^ (pārā0 67 ādayo)  vinītavatthūhi dīpetabbo. </p>
              <p>[03] 111^b^.^eb^ ^b^āsevitakammaṭṭhāno^eb^ti asubhakammaṭṭhāne kataparicayo. sosānikaṅgādīnaṃ vasena  ^b^parihatadhutaṅgo^eb^. catudhātuvavatthānavasena ^b^parimadditamahābhūto^eb^. salakkhaṇato ñāṇena ^b^pariggahitasaṅkhāro^eb^.  paccayapariggahavasena ^b^vavatthāpitanāmarūpo^eb^. salakkhaṇārammaṇikavipassanāya ukkaṃsanena suññatānupassanābalena  ^b^ugghāṭitasattasañño^eb^. vipassanāya paṭipadāñāṇadassanavisuddhisampāpanena ^b^katasamaṇadhammo^eb^.  tato eva sabbaso kusalavāsanāya, kusalabhāvanāya ca pūraṇena ^b^vāsitavāsano bhāvitabhāvano^eb^.  vivaṭṭūpanissayakusalabījena ^b^sabījo^eb^. ñāṇassa paripakkabhāvena ^b^ñāṇuttaro^eb^. yathāvuttāya  paṭipattiyā kilesānaṃ tanukaraṇena ^b^appakileso. olokitolokitaṭṭhāneyevā^eb^ti  uddhumātakādiasubhassa yattha yattha olokitolokitaṭṭhāne eva, tādisassa kālaviseso,  asubhassa padesaviseso vā apekkhitabbo natthīti attho. ^b^no ce evaṃ upaṭṭhātī^eb^ti  evaṃ yathāvuttapurisavisesassa viya paṭibhāganimittaṃ no ce upaṭṭhāti. ^b^evaṃ chabbidhenā^eb^ti  evaṃ vuttākārena vaṇṇādivasena chabbidhena. ^b^punapī^eb^ti ^b^pi^eb^-saddo sampiṇḍanattho.  tena nimittaggahaṇavidhiṃ sampiṇḍeti, na pañcavidhataṃ. chabbidhena hi pubbe nimittaggahaṇaṃ  vihitaṃ.   </p>
              <p>[03] 112^b^.^eb^ ^b^asītisatasandhito^eb^ti sabbepi sandhayo tadāpi atthevāti dassanatthaṃ vatvā uddhumātabhāvena  yebhuyyena na paññāyanti. ye pana paññāyanti, te vavatthapetabbāti dassetuṃ ^b^``uddhumātake  panā''^eb^tiādi vuttaṃ. tattha ^b^tayo dakkhiṇahatthasandhī^eb^ti aṃsakapparamaṇibandhānaṃ  vasena ^a^M1.0207^ea^ tayo dakkhiṇahatthasandhayo. tathā vāmahatthasandhayo. kaṭijaṇṇugopphakānaṃ  vasena tayo dakkhiṇapādasandhayo. tathā vāmapādasandhayo. ^b^eko kaṭisandhī^eb^ti kaṭiyā  saddhiṃ piṭṭhikaṇṭakasandhiṃ sandhāya vadati. ^b^hatthantara^eb^nti dakkhiṇahatthadakkhiṇapassānaṃ, vāmahatthavāmapassānañca  antaraṃ vivaraṃ. ^b^pādantara^eb^nti ubhinnaṃ pādānaṃ vemajjhaṃ. ^b^udarantara^eb^nti nābhiṭṭhānasaññitaṃ  kucchivemajjhaṃ, udarassa vā abbhantaraṃ. ^b^kaṇṇantara^eb^nti kaṇṇachiddaṃ. ^b^iti^eb^-saddo  ādiattho, tena nāsacchiddādīnampi saṅgaho daṭṭhabbo. akkhīnaṃ, mukhassa ca vasenāpi vivaraṃ  labbhatevāti dassetuṃ ^b^``akkhīnampī''^eb^tiādi vuttaṃ. ^b^samantato^eb^ti evaṃ sandhiādito  uddhumātakaṃ vavatthapentassa ce nimittaṃ upatiṭṭhati, iccetaṃ kusalaṃ. no ce, samantato  vavatthapetabbanti vavatthāpanavidhiṃ dassetuṃ ^b^``sakalasarīre''^eb^tiādi vuttaṃ. tattha  ^b^ñāṇaṃ cāretvā^eb^ti sabbatthakameva sarīraṃ ^a^V1.0195^ea^ āvajjetvā tattha paṭikkūlākārasahitaṃ uddhumātakabhāvaṃ  ārabbha nirantaraṃ bhāvanāñāṇaṃ pavattetvā. ^b^yaṃ ṭhāna^eb^nti evaṃ pana ñāṇaṃ cārentassa  tasmiṃ sarīre yo padeso vibhūto hutvā uddhumātakākārena vibhūtabhāvena upaṭṭhāti.  ^b^udarapariyosānaṃ^eb^ uparimasarīraṃ. </p>
            </h4>
          </h3>
          <h3>
            <h3n> vinicchayakathāvaṇṇanā </h3n>
            <h4>
              <h4n> </h4n>
              <p>[03] 113^b^.^eb^ ^b^vinicchayakathā^eb^ti vinicchayasahitā atthavaṇṇanā. ^b^yathāvuttanimittaggāhavasenā^eb^ti  vaṇṇādito, sandhiādito ca vuttappakārauddhumātakanimittaggahaṇavasena. ^b^suṭṭhu nimittaṃ  gaṇhitabba^eb^nti yathā uggahanimittaṃ upaṭṭhahati, evaṃ sammadeva asubhanimittaṃ gahetabbaṃ.  idāni tameva nimittassa suṭṭhu gahaṇākāraṃ upadisanto ^b^``satiṃ sūpaṭṭhitaṃ katvā''^eb^tiādimāha.  tattha ^b^evaṃ punappunaṃ karontenā^eb^ti yathā ``imāya paṭipadāya jarāmaraṇato muccissāmī''ti  sañjātādarena satisampajaññañca suṭṭhu upaṭṭhapetvā uddhumātakāsubhaṃ paṭhamaṃ āvajjitaṃ,  evaṃ punappunaṃ tattha āvajjanaṃ karontena. ^b^sādhukaṃ upadhāretabbañceva vavatthapetabbañcā^eb^ti  sakkaccaṃ satiyā sallakkhetabbañceva paññāya nicchetabbañca. sati hi ``dhāraṇā''ti  niddiṭṭhā, ^b^dhāraṇa^eb^ñcettha sallakkhaṇaṃ. paññā ``pavicayo''ti (dha0 sa0 16) niddiṭṭhā,  ^b^pavicayo^eb^ cettha nicchayoti. atha vā ^b^upadhāretabba^eb^nti satipubbaṅgamāya paññāya upalakkhetabbaṃ  ^a^M1.0208^ea^. na hi kadāci satirahitā paññā atthi. ^b^vavatthapetabba^eb^nti paññāpubbaṅgamāya  satiyā nicchinitabbaṃ. paññāsahitā eva hi sati idhādhippetā, na tabbirahitā.  addhakkhiapaṅgādivasenāpi olokanaṃ atthīti ^b^``ummīletvā oloketvā''^eb^ti vuttaṃ.  tena paribyattameva olokanaṃ dasseti. ^b^evaṃ punappunaṃ karontassā^eb^ti vuttappakārena  cakkhuṃ ummīletvā olokanaṃ, nimmīletvā āvajjanañca aparāparaṃ anekavāraṃ karontassa.  ^b^uggahanimitta^eb^nti uddhumātake uggaṇhananimittaṃ. ^b^suggahita^eb^nti suṭṭhu gahitaṃ.  yathā na vinassati na pamuṭṭhaṃ hoti, evaṃ gahitaṃ. ^b^ekasadisa^eb^nti samānasadisaṃ. samānattho  hi ayaṃ ^b^eka^eb^-saddo, yathā ``ariyavinayeti vā, sappurisavinayeti vā, esese eke  ekaṭṭhe same samabhāge tajjāte taññe vā''ti.</p>
              <p>[03] ^b^āgamanakāle^eb^ti vihārato susānaṃ uddissa āgamanakāle. ^b^vuttanayenevā^eb^ti atidesavasena  dīpitampi atthaṃ ``ekakenā''tiādinā sarūpato dasseti. tattha ^b^tadeva kammaṭṭhāna^eb^nti  uddhumātakakammaṭṭhānaṃ. mūlakammaṭṭhānanti eke, tadayuttaṃ. upaṭṭhitanimittaṃ hi  kammaṭṭhānaṃ vissajjetvā ^a^V1.0196^ea^ kammaṭṭhānantaramanasikāro rañño rajjaṃ chaḍḍetvā videsagamanaṃ viyāti.  ^b^āgatenā^eb^ti attano vasanaṭṭhānaṃ āgatena. </p>
              <p>[03] 114^b^.^eb^ ^b^avelāya^eb^nti sañjhāvelādiayuttavelāyaṃ. ^b^bībhaccha^eb^nti virūpaṃ. ^b^bheravārammaṇa^eb^nti  vetāḷasadisaṃ bhayānakaṃ visayaṃ. ^b^vikkhittacitto^eb^ti bhīrukapuriso viya pisācādiṃ  disvā cittavikkhepaṃ patto. ^b^ummattako viyā^eb^ti yakkhummattako viya ekacco hoti.  ^b^jhānavibbhantako^eb^ti jhānato viccutako sīlavibbhantakamantavibbhantakā viya. ^b^santhambhetvā^eb^ti  uppannaparittāsavūpasamanena vigatakampatāya niccalo hutvā. ^b^satiṃ sūpaṭṭhita^eb^ntiādi santhambhanassa  upāyadassanaṃ. ^b^matasarīraṃ uṭṭhahitvā anubandhanakaṃ^eb^ nāma natthi asati tādise mantappayoge.  sopi uddhumātakādibhāvamappatte avinaṭṭharūpe eva ijjhati, tathā devatādhiggaho, na evarūpeti  adhippāyo. ^b^saññajo^eb^ti bhāvanāparikappasaññāya jāto. tato eva ^b^saññāsambhavo^eb^ saññāmattasamuṭṭhāno.  ^b^tāsaṃ vinodetvā^eb^ti nimittupaṭṭhānanimittaṃ uppannacittasantāsaṃ vuttappakārena  vinodetvā vūpasametvā ^a^M1.0209^ea^. ``idāni tava parissamo sapphalo jāto''ti  ^b^hāsaṃ^eb^ pītiṃ pamodanaṃ ^b^uppādetvā. cittaṃ sañcarāpetabba^eb^nti bhāvanācittaṃ pavattetabbaṃ  manasikātabbaṃ. </p>
              <p>[01] ^b^nimittaggāha^eb^nti nimittassa uggaṇhanaṃ, uggahanimittaṃ. ^b^sampādento^eb^ti sādhento  nipphādento. ^b^kammaṭṭhānaṃ upanibandhatī^eb^ti bhāvanaṃ yathāvutte nimitte upanento  nibandhati. yogakammaṃ hi yogino sukhavisesānaṃ kāraṇabhāvato ``kammaṭṭhāna''nti  adhippetaṃ, yogakammassa vā pavattiṭṭhānatāya yathāupaṭṭhitanimittaṃ kammaṭṭhānaṃ, taṃ bhāvanācitte  upanibandhati. taṃ panassa upanibandhanaṃ sandhāya cittaṃ sañcarāpetabbaṃ. evaṃ ``visesamadhigacchatī''ti  vuttanti dassento ^b^``tassa hī''^eb^tiādimāha. tattha ^b^tassā^eb^ti yogino, tassa vā  uddhumātakāsubhassa. ^b^mānasaṃ cārentassā^eb^ti bhāvanācittaṃ aparāparaṃ pavattentassa, uggahanimittaṃ  punappunaṃ manasi karontassāti attho. </p>
              <p>[03] 115^b^.^eb^ ^b^``vīthisampaṭipādanatthā''^eb^ti padassa ``kammaṭṭhānavīthiyā sampaṭipādanatthā''ti  atthaṃ vatvā taṃ pana kammaṭṭhānavīthiṃ, tassā ca sampaṭipādanavidhiṃ vitthārato dassetuṃ  ^b^``sace hī''^eb^tiādi vuttaṃ. tattha ^b^katimī^eb^ti pakkhassa katamī, kiṃ dutiyā,  tatiyādīsu vā aññatarāti attho. ^b^tuṇhībhūtena gantuṃ na vaṭṭati^eb^ pucchantānaṃ cittassa  aññathattapariharaṇatthaṃ. appasannānañhi pasādāya, pasannānañca bhiyyobhāvāya sāsanasampaṭipatti.  ^b^nassatī^eb^ti na dissati ^a^V1.0197^ea^, na upaṭṭhātīti attho. ^b^``āgantukapaṭisanthāro kātabbo''^eb^ti  iminā āgantukavattaṃ ekadesena dassitanti ``avasesānipī''ti vatvā āgantukavattaṃ  paripuṇṇaṃ gahetuṃ puna ^b^āgantuka^eb^ggahaṇaṃ kataṃ. ^b^gamikavattādīnī^eb^ti ^b^ādi^eb^-saddena  āvāsikānumodanapiṇḍacārikānumodanapiṇḍacārikāaraññikasenāsanavaccakuṭivattādīnaṃ  saṅgaho daṭṭhabbo. ^b^vattakkhandhake^eb^ (cūḷava0 356) hi āgatāni mahāvattāni idha ^b^``khandhakavattānī''^eb^ti  vuttāni. tajjanīyakammakatādikāle pana pārivāsikādikāle ca caritabbāni imassa  bhikkhuno asambhavato idha nādhippetāni. ^b^nimittaṃ vā antaradhāyatī^eb^ti susāne  ṭhitaṃ asubhanimittaṃ uddhumātakabhāvāpagamena antaradhāyati. tenāha ^b^``uddhumātaka''^eb^ntiādi.  ^b^tasmā^eb^ti tena ^a^M1.0210^ea^ kāraṇena, imassa kammaṭṭhānassa dullabhattāti attho.  nisīditvā paccavekkhitabboti sambandho.</p>
              <p>[03] nimittaṃ gahetuṃ gamane viya nimittaṃ gahetvā nivattanepi yathāsallakkhitadisādipaccavekkhaṇaṃ  yāva nimittavināsā pavattitakiriyāya avicchedena upadhāraṇatthaṃ. sati hi tassa nirantarūpadhāraṇe  vihāraṃ pavisitvā nisinnakāle kammaṭṭhānassa upaṭṭhitākāro samathanimittassa gahaṇe  cittassa samāhitākāro viya pākaṭo hutvā upatiṭṭheyyāti. tenāha ^b^``tassevaṃ...pe0...  vīthiṃ paṭipajjatī''^eb^ti. purimākārena nimittassa pākaṭabhāvena upaṭṭhitattā purimākāreneva  kammaṭṭhānamanasikāro bhāvanāvīthiṃ paṭipajjati. </p>
              <p>[03] 116^b^.^eb^ uddhumātakaṃ nāma ativiya asuciduggandhajegucchapaṭikkūlaṃ bībhacchaṃ bhayānakañca,  evarūpe ārammaṇe bhāvanamanuyuñjantassa evaṃ ābaddhaparikammassa thirībhūtasseva yogino  adhippāyo samijjhatīti dassetuṃ ^b^``ānisaṃsadassāvī''^eb^tiādi vuttaṃ. ^b^eva^eb^nti  evameva vuttappakāreneva ānisaṃsadassāvinā. ^b^taṃ rakkheyyā^eb^ti ``addhā iminā  sukhaṃ jīvissāmī''ti attano jīvitaṃ viya taṃ maṇiratanaṃ rakkheyya. ^b^catudhātukammaṭṭhāniko^eb^tiādi  nesaṃ kammaṭṭhānānaṃ sulabhatādassanaṃ. tattha ^b^catudhātukammaṭṭhāniko^eb^ti catudhātukammaṭṭhānaṃ  vā tattha vā niyutto, catudhātukammaṭṭhānaṃ vā pariharanto. ^b^itarānī^eb^ti vuttāvasiṭṭhāni  anussatibrahmavihārādīni. ^b^taṃ nimitta^eb^nti taṃ yathāladdhaṃ uggahanimittaṃ. ^b^``rakkhitabba''^eb^nti  vatvā rakkhaṇavidhiṃ puna dassetuṃ ^b^``rattiṭṭhāne''^eb^tiādi vuttaṃ. </p>
              <p>[03] 117^b^.^eb^ nānā karīyati etenāti ^b^nānākaraṇaṃ,^eb^ bhedo. ^b^bībhacchaṃ bheravadassanaṃ hutvā  upaṭṭhāti^eb^ manasikārassa ^a^V1.0198^ea^ anuḷāratāya, anupasantatāya ca ārammaṇassa. tabbipariyāyato  ``paṭibhāganimittaṃ thūlaṅgapaccaṅgapuriso viya upaṭṭhātī''ti ānetvā sambandhitabbaṃ. ^b^bahiddhā^eb^ti  gocarajjhattato bahiddhā. ^b^kāmānaṃ amanasikārā^eb^ti asubhabhāvanānubhāvena kāmasaññāya  dūrasamussāritattā kāmaguṇe ārabbha manasikārasseva abhāvā. ^b^amanasikārā^eb^ti  vā manasikārapaṭipakkhahetu. yāya hi kāmasaññāya vasena sattā kāme manasi karonti,  tassā paṭipakkhabhūtā asubhasaññā kāmānaṃ amanasikāro, tannimittanti attho. tenāha  ^a^M1.0211^ea^ ^b^``vikkhambhanavasena kāmacchando pahīyatī''^eb^ti. paṭibhāganimittārammaṇāya  hi asubhasaññāya saddhiṃ balappatto samādhi uppajjamānova kāmacchandaṃ vikkhambheti, anurodhamūlako  āghāto mūlakāraṇe vikkhambhite vikkhambhitoyeva hotīti āha ^b^``anunaya...pe0...  pahīyatī''^eb^ti. na hi kadāci pahīnānunayassa byāpādo sambhavati. yathāvuttāsubhasaññāsahagatā  hi pīti sātisayā pavattamānāva byāpādaṃ vikkhambhentī pavattati. ^b^tathā āraddhavīriyatāyā^eb^ti  yathā upacārajjhānaṃ uppajjati, tathā kammaṭṭhānamanasikāravasena paggahitavīriyatāya. vīriyañhi  paggaṇhantassa sammāsaṅkappo micchāsaṅkappaṃ viya savipphāratāya ^b^thinamiddhaṃ^eb^ vikkhambhentameva  uppajjati.</p>
              <p>[03] vippaṭisāro pacchānutāpo, tappaṭipakkhato ^b^avippaṭisāro^eb^ darathapariḷāhābhāvena cittassa  nibbutatā. tassa avippaṭisārassa paccayabhūtaṃ sīlaṃ, taṃsahagatā tadupanissayā ca pītipassaddhisukhādayo  sabhāvato, hetuto ca santasabhāvā, tesaṃ anuyuñjanena avūpasantasabhāvaṃ uddhaccakukkuccaṃ  pahīyatīti āha ^b^``avippaṭisārakarasantadhammānuyogavasena uddhaccakukkuccaṃ pahīyatī''^eb^ti.  bhāvanāya hi pubbenāparaṃ visesaṃ āvahantiyā yaṃ sātisayaṃ sukhaṃ labbhati, taṃ anupasantasabhāvaṃ  uddhaccakukkuccaṃ vikkhambhentameva uppajjati. ^b^adhigatavisesassā^eb^ti yathādhigatassa  bhāvanāvisesassa. ^b^paccakkhatāyā^eb^ti paṭipajjantassa yogino paccakkhabhāvato ``sammāsambuddho  vata so bhagavā, yo evarūpiṃ sammāpaṭipattiṃ desetī''ti ^b^paṭipattidesake satthari.  paṭipattiya^eb^nti paṭipajjamānajjhānapaṭipattiyaṃ. ^b^paṭipattiphale^eb^ti tāya sādhetabbe  lokiyalokuttaraphale. ^b^vicikicchā pahīyati^eb^ dhammanvayavicārāhitabalena vicārabalena.  ^b^iti pañca nīvaraṇāni pahīyantī^eb^ti evaṃ paṭibhāganimittapaṭilābhasamakālameva heṭṭhā pavattabhāvanānubhāvanipphannehi  samādhiādīhi kāmacchandādīni pañca nīvaraṇāni vikkhambhanavasena pahīyanti. na hi paṭipakkhena  vinā pahātabbassa pahānaṃ sambhavati, paṭipakkhā ^a^V1.0199^ea^ ca samādhiādayo kāmacchandādīnaṃ. yathāha  ^b^peṭake^eb^ ``samādhi kāmacchandassa paṭipakkho''tiādi. </p>
              <p>[01] teneva ^a^M1.0212^ea^ ca ``imehi tesaṃ nīvaraṇānaṃ pahāna''nti pahānaparidīpanamukhena  jhānaṅgāni sarūpato dassetuṃ ^b^``tasmiññeva cā''^eb^tiādi vuttaṃ. tattha ^b^tasmiññeva  cā^eb^ti yaṃ taṃ yathāupaṭṭhitaṃ uggahanimittaṃ bhinditvā viya upaṭṭhitaṃ, tassa paṭicchannabhūtaṃ  paṭibhāganimittaṃ, tasmiññeva nimitte. ^b^cetaso^eb^ti attanā sampayuttacittassa. ^b^abhiniropanalakkhaṇo^eb^ti  āropanalakkhaṇo, appanāsabhāvoti attho. nimittānumajjanaṃ paṭibhāganimitte anuvicaraṇaṃ.  ārammaṇe hi bhamarassa padumassūpari anuparibbhamanaṃ viya vicārassa anuvicāraṇākārena  pavatti ^b^anumajjanakiccaṃ^eb^. viseso eva adhigantabbato visesādhigamo, paṭiladdho ca  so visesādhigamo cāti paṭi...pe0... gamo, tappaccayā taṃhetukā ^b^paṭiladdhavisesādhigamapaccayā  pīti. pītimanassa^eb^ pītisahitacittassa. ^b^passaddhisambhavato^eb^ti kāyacittapassaddhīnaṃ  saṃsijjhanato. ``pītimanassa kāyo passambhatī''ti hi vuttaṃ. ^b^passaddhinimittaṃ^eb^ passaddhihetukaṃ  ^b^sukhaṃ^eb^ ``passaddhakāyo sukhaṃ vediyatī''ti vacanato. ^b^sukhanimittā^eb^ sukhapaccayā  ^b^ekaggatā^eb^. ``sukhino cittaṃ samādhiyatī''ti (dī0 ni0 1.466; a0 ni0  3.96;   11.12) hi vuttaṃ. ^b^iti jhānaṅgāni pātubhavantī^eb^ti evaṃ etāni vitakkādīni  jhānaṅgāni tasmiṃyeva nimitte uppajjanti. ^b^paṭhamajjhānapaṭibimbabhūta^eb^nti paṭhamajjhānassa  paṭicchannabhūtaṃ. ^b^taṅkhaṇaññeva^eb^ paṭibhāganimittapaṭilābhasamakālameva upacārajjhānampi ^b^nibbattati,^eb^  na nīvaraṇappahānamevāti adhippāyo. </p>
            </h4>
          </h3>
          <h3>
            <h3n> vinīlakādikammaṭṭhānavaṇṇanā </h3n>
            <h4>
              <h4n> </h4n>
              <p>[03] 118^b^.^eb^ ^b^vinīlakādīsu^eb^pi kammaṭṭhānesu. ^b^lakkhaṇaṃ vutta^eb^nti yaṃ taṃ nimittaggahaṇalakkhaṇaṃ  vuttaṃ. ^b^vuttanayenevā^eb^ti uddhumātake vuttanayeneva. saha vinicchayena, adhippāyena  cāti ^b^savinicchayādhippāyaṃ. taṃ sabbaṃ^eb^ lakkhaṇaṃ ^b^veditabba^eb^nti sambandho.</p>
              <p>[03] ^b^kabarakabaravaṇṇa^eb^nti yebhuyyena sabalavaṇṇaṃ. ^b^ussadavasenā^eb^ti rattasetanīlavaṇṇesu ussadassa  vaṇṇassa vasena.</p>
              <p>[03] ^b^sannisinna^eb^nti ^a^V1.0200^ea^ niccalabhāveneva sabbaso thirataṃ.</p>
              <p>[03] ^b^corāṭaviya^eb^nti corehi pariyuṭṭhitāraññe. ^b^yatthā^eb^ti yasmiṃ āghātane. ^b^chinnapurisaṭṭhāne^eb^ti  chinnapurisavante ṭhāne. ^b^nānādisāyaṃ patitampī^eb^ti ^a^M1.0213^ea^ chinnaṃ hutvā  sarīrassa khaṇḍadvayaṃ visuṃ disāsu patitampi. ^b^ekāvajjanenā^eb^ti ekasamannāhārena.  ^b^āpāthamāgacchatī^eb^ti ekajjhaṃ āpāthaṃ āgacchati. ^b^vissāsaṃ āpajjatī^eb^ti ajegucchitaṃ  upagaccheyya seyyathāpi chavaḍāhako. sahatthā aparāmasane jigucchā saṇṭhātiyevāti āha  ^b^``kattarayaṭṭhiyā vā daṇḍakena vā...pe0... upanāmetabba''^eb^nti. vicchiddakabhāvapaññāyanatthaṃ  ekaṅgulantarakaraṇaṃ. ^b^upanāmetabba^eb^nti upanetabbaṃ.</p>
              <p>[03] ^b^khāyitasadisamevā^eb^ti khāyitāsubhasadisameva. ^b^aṅgulaṅgulantara^eb^nti vividhaṃ khittaṃ  sarīrāvayavaṃ aṅgulantaraṃ aṅgulantaraṃ. ^b^katvā vā^eb^ti kattarayaṭṭhiyā vā daṇḍakena vā sayaṃ  katvā vā.</p>
              <p>[03] ^b^laddhappahārāna^eb^nti laddhāvudhappahārānaṃ mukhatoti sambandho. ^b^mukhato^eb^ti pahārādimukhato.  ^b^paggharamānakāle^eb^ti lohitaṃ paggharamānakāle. lohitakaṃ labbhatīti yojanā.</p>
              <p>[03] ^b^ta^eb^nti puḷavakaṃ. ^b^tesū^eb^ti soṇādisarīresu. ^b^aṭṭhika^eb^nti aṭṭhikāsubhaṃ nānappakārato  vuttanti sambandho. ^b^purimanayenevā^eb^ti pubbe uddhumātake vuttanayeneva. </p>
              <p>[03] 119^b^.^eb^ ^b^ta^eb^nti aṭṭhikaṃ. ^b^na upaṭṭhātī^eb^ti sabhāvato na upaṭṭhāti, paṭikkūlavasena na  upaṭṭhātīti attho. tenāha ^b^``odātakasiṇasambhedo hotī''^eb^ti. aṭṭhike paṭhamavayādisaṃlakkhaṇaṃ  na sakkāti ^b^``liṅganti idha hatthādīnaṃ nāma''^eb^nti vuttaṃ. aṭṭhikasaṅkhalikā pana  ``ayaṃ daharassa, ayaṃ yobbane ṭhitassa, ayaṃ avayavehi vuddhipattissā''ti evaṃ vayavasena  vavatthapetuṃ sakkuṇeyyāva, abyāpitāya pana na gahitanti veditabbaṃ. yadipi aṭṭhikasaṅkhalikāyaṃ  sandhito vavatthāpanaṃ labbhati, aṭṭhike pana na labbhatīti tassa aniyatabhāvadīpanatthaṃ kamavilaṅghanaṃ  katvā ^b^``tassa tassa aṭṭhino ninnaṭṭhānathalaṭṭhānavasenā''^eb^tiādi vuttaṃ. tattha ^b^ninnaṭṭhānaṃ^eb^  nāma aṭṭhino vinatappadeso. ^b^thalaṭṭhānaṃ^eb^ unnatappadeso. ^b^ghaṭitaghaṭitaṭṭhānavasenā^eb^ti anupagatanhārubandhānaṃ,  itaresañca aññamaññaṃ saṃkiliṭṭhasaṃkiliṭṭhaṭṭhānavasena. ^b^antaravasenā^eb^ti aññamaññassa antaravasena,  susiravasena ca. ^b^sabbatthevā^eb^ti sakalāya aṭṭhisaṅkhalikāya, sabbasmiṃ vā aṭṭhike. </p>
              <p>[03] 120^b^.^eb^ ^b^etthā^eb^ti ^a^M1.0214^ea^ ^a^V1.0201^ea^ etasmiṃ aṭṭhikāsubhe. ^b^yujjamānavasena sallakkhetabba^eb^nti  yaṃ nimittaggahaṇaṃ yattha yujjati, taṃ tattha uggaṇhanatthaṃ nimittaggahaṇavasena upalakkhetabbaṃ.  ^b^sakalāyā^eb^ti anavasesabhāgāya paripuṇṇāvayavāya. ^b^sampajjati^eb^ nimittupaṭṭhānavasena. ^b^tesū^eb^ti  aṭṭhikasaṅkhalikaṭṭhikesu. ^b^vuttaṃ^eb^ aṭṭhakathāyaṃ. ^b^ta^eb^nti ``ekasadisamevā''ti vacanaṃ.  ^b^ekasmiṃ aṭṭhike yutta^eb^nti idaṃ yathā vinīlakādīsu ubhinnaṃ nimittānaṃ yathārahaṃ  vaṇṇavisesato, paripuṇṇāparipuṇṇato, savivarāvivarato, calācalato ca viseso labbhati,  na evametassāti katvā vuttaṃ, na pana sabbena sabbaṃ visesābhāvato. tenevāha ^b^``ekaṭṭhikepi  cā''^eb^tiādi. tattha ^b^bībhacchenā^eb^ti suvibhūtāṭṭhirūpattā aṭṭhibhāveneva virūpena.  ^b^bhayānakenā^eb^ti teneva pākatikasattānaṃ bhayāvahena. ^b^pītisomanassajanakenā^eb^ti  saṇhamaṭṭhabhāvena upaṭṭhānato, bhāvanāya ca savisesattā pītiyā, somanassassa ca uppādakena.  tenevāha ^b^``upacārāvahattā''^eb^ti.</p>
              <p>[03] ^b^imasmiṃ okāse^eb^ti uggahapaṭibhāganimittānaṃ vuttaṭṭhāne. ^b^dvāraṃ datvā vā^eb^ti ``paṭikkūlabhāveyeva  diṭṭhe nimittaṃ nāma hotī''ti ettake eva aṭṭhatvā anantarameva ``duvidhaṃ idha nimitta''ntiādinā  uggahapaṭibhāganimittāni vibhajitvā vacanena yathāvuttassa nimittavibhāgassa dvāraṃ datvāva  vuttaṃ. ^b^nibbikappa^eb^nti ``subha''nti vikappena nibbikappaṃ, asubhantvevāti  attho. ^b^vicāretvā^eb^ti ``ekasmiṃ aṭṭhike yutta''ntiādinā vicāretvā.</p>
              <p>[03] ^b^mahātissattherassā^eb^ti cetiyapabbatavāsīmahātissattherassa. ^b^nidassanānī^eb^ti dantaṭṭhikamattadassanena  sakalassāpi tassā itthiyā ^b^sarīrassa aṭṭhisaṅghātabhāvena upaṭṭhānādīni ettha^eb^ aṭṭhikakammaṭṭhāne  uggahapaṭibhāganimittānaṃ visesavibhāvanāni udāharaṇāni.</p>
              <p>[03] ^b^subhaguṇo^eb^ti savāsanānaṃ kilesānaṃ pahīnattā suparisuddhaguṇo. ^b^dasasatalocanenā^eb^ti  sahassakkhena devānamindena. so hi ekāsaneneva sahassātthānaṃ vicāraṇasamatthena paññācakkhunā  samannāgatattā ``sahassakkho''ti vuccati. ^b^thutakittī^eb^ti ``yo dhīro sabbadhi  danto''tiādinā (mahāva0 58) abhitthutakittisaddo. </p>
            </h4>
          </h3>
          <h3>
            <h3n> pakiṇṇakakathāvaṇṇanā </h3n>
            <h4>
              <h4n> </h4n>
              <p>[03] 121^b^.^eb^ ujupaṭipakkhena ^a^M1.0215^ea^ ^a^V1.0202^ea^ pahīnabhāvaṃ sandhāyāha ^b^``suvikkhambhitarāgattā''^eb^ti.  ^b^asubhappabhedo^eb^ti uddhumātakādiasubhavibhāgo. ^b^sarīrasabhāvappattivasenā^eb^ti sarīrassa  attano sabhāvūpagamanavasena. sarīrañhi vinassamānaṃ aññarūpena ṭhitassa rakkhasassa viya sabhāvappattivaseneva  vinassati. ^b^rāgacaritabhedavasenā^eb^ti rāgacaritavibhāgavasena. yadi sarīrasabhāvappattivasena  ayamasubhappabhedo vutto, ^b^mahāsatipaṭṭhānādīsu^eb^ (dī0 ni0 2.372 ādayo; ma0 ni0  1.105 ādayo) kathaṃ navappabhedoti? so sarasato eva sabhāvappattivasena vutto, ayaṃ  pana parūpakkamenāpi. tattha ca idhāgatesu dasasu asubhesu ekaccāneva gahitāni, aṭṭhikañca  pañcavidhā vibhattaṃ. tāni ca vipassanāvasena, imāni samathavasenāti pākaṭoyaṃ bhedoti.</p>
              <p>[03] imesaṃ pana dassanampi asubhabhāvasāmaññena satipi avisesato rāgacaritānaṃ sappāyabhāve yaṃ  vuttaṃ ``rāgacaritabhedavasena cā''ti, taṃ vibhajitvā dassetuṃ ^b^``visesato''^eb^tiādi  vuttaṃ. sūnabhāvena susaṇṭhitampi sarīraṃ dussaṇṭhitameva hotīti uddhumātakasarīre  saṇṭhānavipattiṃ dīpetīti āha ^b^``sarīrasaṇṭhānavipattippakāsanato''^eb^ti. saṇṭhānasampattiyaṃ  ratto ^b^saṇṭhānarāgī,^eb^ tassa ^b^sappāyaṃ^eb^ saṇṭhānarāgassa vikkhambhanupāyabhāvato. kāyo  eva ^b^kāyavaṇo,^eb^ tattha ^b^paṭibaddhassa^eb^ nissitassa. ^b^susirabhāvappakāsanato^eb^ti susirassa  vivarassa atthibhāvappakāsanato. ^b^sarīre ghanabhāvarāgino^eb^ti sarīre aṅgapaccaṅgānaṃ  thirabhāvaṃ paṭicca uppajjanakarāgavato. ^b^vikkhepappakāsanato^eb^ti soṇasiṅgālādīhi ito  cito ca vikkhepassa pakāsanato ^b^aṅgapaccaṅgalīlārāgino sappāyaṃ^eb^. īdisānaṃ kira  anavaṭṭhitarūpānaṃ avayavānaṃ ko līḷāvilāsoti virāgasambhavato. ^b^saṅghātabhedavikārappakāsanato^eb^ti  saṅghātassa aṅgapaccaṅgānaṃ saṃhatabhāvassa susambandhatāya bhedo eva vikāro saṅghātabhedavikāro,  tassa pakāsanato. lohitaṃ makkhitaṃ hutvā paṭikkūlabhāvo ^b^lohitamakkhitapaṭikkūlabhāvo,^eb^  tassa ^b^pakāsanato. mamattarāgino^eb^ti ``mama aya''nti uppajjanakarāgavato. ^b^dantasampattirāgino^eb^ti  dantasampattiyaṃ rajjanasīlassa.</p>
              <p>[03] kasmā ^a^M1.0216^ea^ panettha uddhumātakādike paṭhamajjhānameva uppajjati, na dutiyādīnīti  anuyogaṃ ^a^V1.0203^ea^ manasi katvā āha ^b^``yasmā panā''^eb^tiādi. ^b^aparisaṇṭhitajalāyā^eb^ti sotavasena  pavattiyā samantato aṭṭhitajalāya asannisinnasalilāya. ^b^arittabalenā^eb^ti pājanadaṇḍabalena.  ^b^dubbalattā ārammaṇassā^eb^ti paṭikkūlabhāvena attani cittaṃ ṭhapetuṃ asamatthabhāvo  ārammaṇassa dubbalatā. paṭikkūle hi ārammaṇe sarasato cittaṃ pavattituṃ na sakkoti,  abhiniropanalakkhaṇena pana vitakkena abhiniropiyamānameva cittaṃ ekaggataṃ labhati.  ^b^na vinā vitakkenā^eb^ti vitakkarahitāni dutiyādijjhānāni tattha patiṭṭhaṃ na labhanti.  tenāha ^b^``vitakkabalenevā''^eb^tiādi.</p>
              <p>[03] yadi paṭikkūlabhāvato uddhumātādiārammaṇe dutiyādijjhānāni na pavattanti, evaṃ sante  paṭhamajjhānenāpi tattha na uppajjitabbaṃ. na hi tattha pītisomanassānaṃ sambhavo yuttoti  codanaṃ sandhāyāha ^b^``paṭikkūlepi ca etasmi''^eb^ntiādi. tattha ānisaṃsadassāvitānīvaraṇasantāparogavūpasamānaṃ  yathākkamaṃ pupphacchaḍḍaka, vamanavirecanaupamā yojetabbā. </p>
              <p>[03] 122^b^.^eb^ yathāvuttakāraṇena dasadhā vavatthitampi sabhāvato ekavidhamevāti dassetuṃ ^b^``dasavidhampi  ceta''^eb^ntiādiṃ vatvā svāyaṃ sabhāvo yathā aviññāṇakesu, evaṃ saviññāṇakesupi  labbhateva. tasmā tatthāpi yonisomanasikāravato bhāvanā ijjhatevāti dassento ^b^``tadetaṃ  iminā lakkhaṇenā''^eb^tiādimāha. ^b^etthā^eb^ti etasmiṃ jīvamānakasarīre. ^b^alaṅkārenā^eb^ti  paṭijagganapubbakena alaṅkaraṇena. ^b^na paññāyati^eb^ pacurajanassāti adhippāyo. ^b^atirekatisatāṭṭhikasamussayaṃ^eb^  dantaṭṭhikehi saddhiṃ, tehi pana vinā ``timattāni aṭṭhisatānī''ti (visuddhi0 1.190)  kāyagatāsatiyaṃ vakkhati. ^b^chiddāvachidda^eb^nti khuddānukhuddachiddavantaṃ. ^b^medakathālikā^eb^  medabharitabhājanaṃ. ^b^niccuggharitapaggharita^eb^nti niccakālaṃ upari, heṭṭhā ca vissavantaṃ.  ^b^vematta^eb^nti nānattaṃ. ^b^nānāvatthehī^eb^ti nānāvaṇṇehi vatthehi. hiriyā lajjāya  kopanato vināsanato ^b^hirikopinaṃ,^eb^ uccārapassāvamaggaṃ. ^b^yāthāvasarasa^eb^nti yathābhūtaṃ  sabhāvaṃ. yāthāvato rasīyati ñāyatīti hi ^b^raso,^eb^ sabhāvo. ^b^rati^eb^nti abhiratiṃ abhiruciṃ.  attasinehasaṅkhātena ^a^M1.0217^ea^ rāgena rattā ^b^attasineharāgarattā. vihaññamānenā^eb^ti  icchitālābhena vighātaṃ āpajjantena.</p>
              <p>[03] ^b^kiṃsuka^eb^nti pālibhaddakaṃ, palāsoti keci, simbalīti apare. ^b^atilolupo^eb^ti  ativiya lolasabhāvo ^a^V1.0204^ea^. ^b^adu^eb^nti etaṃ. ^b^na^eb^nti kesādisarīrakoṭṭhāsaṃ. ^b^mucchitā^eb^ti  mohitā, mucchāpāpikāya vā taṇhāya vasena mucchaṃ pattā. ^b^sabhāva^eb^nti paṭikkūlabhāvaṃ.</p>
              <p>[03] ^b^ukkarūpamo^eb^ti uccārapassāvaṭṭhānasamo, vaccakūpasamo vā. ^b^cakkhubhūtehī^eb^ti cakkhuṃ  pattehi paṭiladdhapaññācakkhukehi, lokassa vā cakkhubhūtehi. ^b^allacammapaṭicchanno^eb^ti  allacammapariyonaddho.</p>
              <p>[03] ^b^dabbajātikenā^eb^ti uttarimanussadhamme paṭiladdhuṃ bhabbarūpena. ^b^yattha yattha^eb^ sarīre, sarīrassa  vā yattha yattha koṭṭhāse. ^b^nimittaṃ gahetvā^eb^ti asubhākārassa suṭṭhu sallakkhaṇavasena  yathā uggahanimittaṃ uppajjati, evaṃ uggaṇhanavasena nimittaṃ gahetvā, uggahanimittaṃ  uppādetvāti attho. ^b^kammaṭṭhānaṃ appanaṃ pāpetabba^eb^nti yathāladdhe uggahanimitte kammaṃ  karontena paṭibhāganimittaṃ uppādetvā upacārajjhāne ṭhitena tameva bhāvanaṃ ussukkāpentena  asubhakammaṭṭhānaṃ appanaṃ pāpetabbaṃ. adhigatappano hi paṭhamajjhāne ṭhito tameva jhānaṃ  pādakaṃ katvā vipassanaṃ ārabhitvā saṅkhāre sammasanto nacirasseva sabbāsave khepetīti. </p>
              <p>[06] asubhakammaṭṭhānaniddesavaṇṇanā niṭṭhitā. </p>
              <p>[06] iti chaṭṭhaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 7. chānussatiniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. buddhānussatikathāvaṇṇanā </h3n>
            <h4>
              <h4n> </h4n>
              <p>[03] 123^b^.^eb^ ^b^asubhānantara^eb^nti ^a^M1.0218^ea^ ^a^V1.0205^ea^ asubhakammaṭṭhānānantaraṃ. ^b^anussatīsū^eb^ti anussatikammaṭṭhānesu.  ``anu anu sati anussatī''ti imamatthaṃ dassetuṃ ^b^``punappunaṃ uppajjanato''^eb^ti  vatvā na ettha ^b^anu^eb^-saddayogena sati-saddo atthantaravācakoti dassetuṃ ^b^``satiyeva anussatī''^eb^ti  vuttaṃ. tena nāyamanu-saddo ``upalabbhatī''tiādīsu upa-saddo viya anatthako, nāpi  ``sañjānanaṃ pajānana''ntiādīsu saṃ-saddādayo viya atthantaradīpakoti dasseti. ``pavattitabbaṭṭhānamhiyeva  vā pavattattā''ti iminā ca anussatiyā anussaritabbānurūpatā vuttā hotīti pavattakasseva  anurūpataṃ dassetuṃ ^b^``kulaputtassa anurūpā''^eb^ti vuttaṃ, saddhāpabbajitassa vā kulaputtassa.  anurūpatā nāma pavattitabbaṭṭhānassa anurūpatāya eva hotīti pavattakasseva anurūpatā vuttā,  na ubhayassa. ^b^anurūpā^eb^ti ca yuttāti attho. ^b^buddha^eb^nti ye guṇe upādāya bhagavati  ``buddho''ti paññatti, te guṇe ekajjhaṃ gahetvā vuttaṃ. tenāha ^b^``buddhaguṇārammaṇāya  satiyā etamadhivacana''^eb^nti. ^b^ārabbhā^eb^ti ālambitvā. ^b^dhamma^eb^nti pariyattidhammena  saddhiṃ navavidhampi lokuttaradhammaṃ. nanu ca nibbānaṃ visuṃ kammaṭṭhānabhāvena vakkhati?  kiñcāpi vakkhati, dhammabhāvasāmaññena pana maggaphalehi saddhiṃ idha pāḷiyā saṅgahitattā  tassāpi dhammānussatikammaṭṭhāne gahaṇaṃ daṭṭhabbaṃ, asaṅkhatāmatādibhāvena pana maggaphalehi visiṭṭhatāya  tassa visuṃ kammaṭṭhānabhāvena gahaṇaṃ kataṃ. ^b^sīlānussati^eb^ādīnaṃ pana tissannaṃ anussatīnaṃ  visuṃ kammaṭṭhānabhāvena gahaṇaṃ yogāvacarassa attano eva sīlassa cāgassa saddhādīnañca anussatiṭṭhānabhāvena  gahetabbattā. ^b^rūpakāyaṃ gatā^eb^ti attano karajakāyaṃ ārabbha ārammaṇakaraṇavasena pavattā.  ^b^kāye^eb^ti kāye visayabhūte. ^b^koṭṭhāsanimittārammaṇāyā^eb^ti kesādikoṭṭhāsesu  paṭikkūlanimittārammaṇāya. ito purimāsu sattasu anussatīsu  natthi nimittuppatti ^a^V1.0206^ea^,  idha atthīti dassanatthaṃ ^b^nimitta^eb^-ggahaṇaṃ. tathā ^b^assāsapassāsanimittārammaṇāyā^eb^ti etthāpi.  ^b^upasama^eb^nti sabbasaṅkhārūpasamaṃ, nibbānanti attho. </p>
              <p>[03] 124^b^.^eb^ avecca ^a^M1.0219^ea^ buddhaguṇe yāthāvato ñatvā uppanno pasādo ^b^aveccappasādo,^eb^  ariyamaggena āgatappasādo, taṃsadisopi vā yo diṭṭhigatavātehi acalo asampakampiyo,  tena ^b^samannāgatena^eb^. tādisassa buddhānussatibhāvanā ijjhati, na itarassa. ^b^patirūpasenāsane^eb^ti  yathāvuttāṭṭhārasadosavajjite pañcaṅgasamannāgate senāsane. ^b^rahogatenā^eb^ti rahasi gatena.  tena kāyavivekaṃ dasseti. ^b^paṭisallīnenā^eb^ti nānārammaṇato paṭisallīnena, bahiddhā  puthuttārammaṇato paṭikkamāpetvā kammaṭṭhāne sallīnena, susiliṭṭhacittenāti attho.  ^b^eva^eb^nti imāya pāḷiyā āgatanayena.</p>
              <p>[03] ^b^so bhagavā^eb^ti ettha ^b^so^eb^ti yo so samatiṃsa pāramiyo pūretvā sabbakilese bhañjitvā  anuttaraṃ sammāsambodhiṃ abhisambuddho devānaṃ atidevo brahmānaṃ atibrahmā lokanātho  bhāgyavantatādīhi kāraṇehi sadevake loke ``bhagavā''ti patthaṭakittisaddo, so.  ^b^bhagavā^eb^ti idaṃ satthu nāmakittanaṃ. tathā hi vuttaṃ ``bhagavāti netaṃ nāmaṃ mātarā  kata''ntiādi (mahāni0 198, 210; cūḷani0 ajitamāṇavapucchāniddesa 2). parato pana  ^b^bhagavā^eb^ti guṇakittanaṃ. ^b^araha^eb^ntiādīsu navasu ṭhānesu paccekaṃ itipi-saddaṃ yojetvā  buddhaguṇā anussaritabbāti dassento ^b^``itipi arahaṃ...pe0... itipi bhagavāti  anussaratī''^eb^ti āha. ``itipetaṃ bhūtaṃ itipetaṃ taccha''ntiādīsu (dī0 ni0 1.6)  viya ^b^iti^eb^-saddo āsannapaccakkhakaraṇattho, ^b^pi^eb^-saddo sampiṇḍanattho. tena nesaṃ bahubhāvo  dīpito, tāni ca guṇasallakkhaṇakāraṇāni bhāventena cittassa sammukhībhūtāni kātabbānīti  dassento ^b^``iminā ca iminā ca kāraṇenāti vuttaṃ hotī''^eb^ti āha. </p>
              <p>[03] 125^b^.^eb^ dūratā nāma āsannatā viya upādāyupādāya vuccatīti paramukkaṃsagataṃ dūrabhāvaṃ  dassento ^b^``suvidūravidūre''^eb^ti āha, suṭṭhu vidūrabhāveneva vidūreti attho.  sā panassa kilesato dūratā tesaṃ sabbaso pahīnattāti dassento āha ^b^``maggena  kilesānaṃ viddhaṃsitattā''^eb^ti. nanu aññesampi khīṇāsavānaṃ te pahīnā evāti anuyogaṃ  manasi katvā vuttaṃ ^b^``savāsanāna''^eb^nti. na hi bhagavantaṃ ṭhapetvā aññe saha vāsanāya  kilese pahātuṃ sakkonti ^a^V1.0207^ea^, etena aññehi asādhāraṇaṃ ^a^M1.0220^ea^ bhagavato arahattanti  dassitaṃ hoti. kā panāyaṃ vāsanā nāma? pahīnakilesassāpi appahīnakilesassa payogasadisapayogahetubhūto  kilesanihito sāmatthiyaviseso āyasmato ^b^pilindavacchassa^eb^ (pārā0 621) vasalasamudācāranimittaṃ  viya. kathaṃ pana ``ārakā''ti vutte ``kilesehī''ti ayamattho labbhatīti? sāmaññajotanāya  visese avaṭṭhānato, visesatthinā ca visesassa anupayojetabbato, ``ārakāssa honti  pāpakā akusalā dhammā''tiādīni (ma0 ni0 1.434) suttapadānettha udāharitabbāni.  ^b^ārakā^eb^ti cettha ā-kārassa rassattaṃ, ka-kārassa ca ha-kāraṃ, sānusāraṃ katvā  niruttinayena ^b^``araha''^eb^nti padasiddhi veditabbā. vuttamevatthaṃ sukhaggahaṇatthaṃ ^b^``so  tato ārakā nāmā''^eb^ti gāthābandhamāha. tattha samañjanasīlo samaṅgī, na samaṅgitā ^b^asamaṅgitā^eb^  asamannāgamo asahavuttitā. </p>
              <p>[03] 126^b^.^eb^ anatthacaraṇena kilesā eva arayoti ^b^kilesārayo^eb^. ``arīnaṃ hatattā arihā''ti  vattabbe niruttinayena ^b^``araha''^eb^nti vuttaṃ. </p>
              <p>[03] 127^b^.^eb^ yañcetaṃ saṃsāracakkanti sambandho. rathacakkassa nābhi viya mūlāvayavabhūtaṃ anto,  bahi ca samavaṭṭhitaṃ avijjābhavataṇhāmayaṃ dvayanti vuttaṃ ^b^``avijjābhavataṇhāmayanābhī''^eb^ti.  nābhiyā, nemiyā ca sambandhā arasadisā paccayaphalabhūtehi avijjātaṇhājarāmaraṇehi sambandhā  puññādisaṅkhārāti vuttaṃ ^b^``puññādiabhisaṅkhārāra''^eb^nti. tattha tattha bhave pariyantabhāvena  pākaṭaṃ jarāmaraṇanti taṃ nemiṭṭhāniyaṃ katvā āha ^b^``jarāmaraṇanemī''^eb^ti. yathā  ca rathacakkapavattiyā padhānakāraṇaṃ akkho, evaṃ saṃsāracakkapavattiyā āsavasamudayoti āha  ^b^``āsavasamudayamayena akkhena vijjhitvā''^eb^ti. āsavā eva avijjādīnaṃ kāraṇattā āsavasamudayo.  yathāha ``āsavasamudayā avijjāsamudayo''ti (ma0 ni0 1.103). vipākakaṭattārūpappabhedo  kāmabhavādiko tibhavo eva ratho, tasmiṃ ^b^tibhavarathe^eb^. attano paccayehi samaṃ, sabbaso  vā ādito paṭṭhāya yojitanti ^b^samāyojitaṃ^eb^. ādirahitaṃ kālaṃ pavattatīti katvā  ^b^anādikālappavattaṃ^eb^. </p>
              <p>[21] ``khandhānañca ^a^M1.0221^ea^ paṭipāṭi, dhātuāyatanāna ca. </p>
              <p>[22] abbocchinnaṃ vattamānā, `saṃsāro'ti pavuccatī''ti.. (dī0 ni0 aṭṭha0 2.95 apasādanāvaṇṇanā;  saṃ0 ni0 aṭṭha0 2.2.60; a0 ni0 aṭṭha0 2.4.199) -- </p>
              <p>[25] evaṃ ^a^V1.0208^ea^ vuttasaṃsārova ^b^saṃsāracakkaṃ. anenā^eb^ti bhagavatā. ^b^bodhimaṇḍe^eb^ti bodhisaṅkhātassa  ñāṇassa maṇḍabhāvappatte ṭhāne, kāle vā. ^b^vīriyapādehī^eb^ti saṃkilesavodānapakkhiyesu  sannirumbhanasannikkhipanakiccatāya dvidhā pavattehi attano vīriyasaṅkhātehi pādehi. ^b^sīlapathaviya^eb^nti  patiṭṭhaṭṭhena sīlameva pathavī, tassaṃ. ^b^patiṭṭhāyā^eb^ti sampādanavasena patiṭṭhahitvā. ^b^saddhāhatthenā^eb^ti  anavajjadhammādānasādhanato saddhāva hattho, tena. ^b^kammakkhayakara^eb^nti kāyakammādibhedassa  sabbassapi kammassa khayakaraṇato kammakkhayakaraṃ. ^b^ñāṇapharasu^eb^nti samādhisilāyaṃ sunisitamaggañāṇapharasuṃ  gahetvā. </p>
              <p>[03] 128^b^.^eb^ evaṃ ``arānaṃ hatattā''ti ettha vuttāraghāte saṃsāraṃ cakkaṃ viya cakkanti gahetvā  atthayojanaṃ katvā idāni paṭiccasamuppādadesanākkamenapi taṃ dassetuṃ ^b^``atha vā''^eb^tiādi  vuttaṃ. tattha ^b^anamataggaṃ saṃsāravaṭṭa^eb^nti anu anu amataggaṃ aviññātakoṭikaṃ  saṃsāramaṇḍalaṃ. ^b^sesā dasa dhammā^eb^ saṅkhārādayo jātipariyosānā ^b^arā^eb^. kathaṃ?  nābhiyā avijjāya mūlato, nemiyā jarāmaraṇena antato sambandhattāti dassento āha ^b^``avijjāmūlakattā  jarāmaraṇapariyantattā cā''^eb^ti. ^b^dukkhādīsū^eb^ti dukkhasamudayanirodhamaggesu. tattha  dukkhe ^b^aññāṇaṃ^eb^ tadantogadhattā, tappaṭicchādanato ca, sesesu paṭicchādanatova. ^b^dukkha^eb^nti  cettha dukkhaṃ ariyasaccaṃ adhippetanti taṃ kāmabhavādivasena tidhā bhinditvā tathā tappaṭicchādikaṃ  avijjaṃ, avijjādipaccaye tīsu bhavesu saṅkhārādike ca paṭipāṭiyā dassento ^b^``kāmabhave  ca avijjā''^eb^tiādimāha. tattha ^b^kāmabhave avijjā^eb^ti kāmabhave ādīnavappaṭicchādikā  avijjā. ^b^rūpabhave arūpabhave avijjā^eb^ti etthāpi eseva nayo. ^b^kāmabhave saṅkhārāna^eb^nti  kāmabhūmipariyāpannānaṃ saṅkhārānaṃ, kāmabhave vā nipphādetabbā ye saṅkhārā, tesaṃ  kāmabhavūpapattinibbattakasaṅkhārānanti attho. ^b^paccayo hotī^eb^ti puññābhisaṅkhārānaṃ tāva  ārammaṇapaccayena ceva upanissayapaccayena cāti dvidhā paccayo hoti. apuññābhisaṅkhāresu  sahajātassa sahajātādivasena ^a^M1.0222^ea^, asahajātassa anantarasamanantarādivasena, nānantarassa  pana ārammaṇavasena ceva upanissayavasena ca paccayo hoti.  ^b^arūpabhave saṅkhārāna^eb^nti āneñjābhisaṅkhārānaṃ ^a^V1.0209^ea^.  ^b^paccayo hoti^eb^ upanissayavaseneva. imasmiṃ panatthe ettha vitthāriyamāne atippapañco  hoti, sayameva ca parato āgamissatīti na naṃ vitthārayāma.</p>
              <p>[03] ^b^tiṇṇaṃ āyatanāna^eb^nti cakkhusotamanāyatanānaṃ. ^b^ekassāyatanassā^eb^ti manāyatanassa. iminā  nayena phassādīnampi vibhāgo veditabbo. ^b^tattha tattha sā sā taṇhā^eb^ti rūpataṇhādibhedā  tattha tattha kāmabhavādīsu uppajjanakā taṇhā.</p>
              <p>[03] taṇhādimūlikā kathā atisaṃkhittāti taṃ, upādānabhave ca vibhajitvā vitthāretvā dassetuṃ  ^b^``katha''^eb^ntiādi vuttaṃ. tattha ^b^``kāme paribhuñjissāmī''^eb^ti iminā kāmataṇhāpavattimāha.  tathā ^b^``saggasampattiṃ anubhavissāmī''^eb^tiādīhi. sā pana taṇhā yasmā bhusamādānavasena  pavattamānā kāmupādānaṃ nāma hoti, tasmā vuttaṃ ^b^``kāmupādānapaccayā''^eb^ti. ^b^tathevā^eb^ti  kāmupādānapaccayā eva.</p>
              <p>[03] ^b^brahmalokasampatti^eb^nti rūpībrahmaloke sampattiṃ. ``sabbepi tebhūmakā dhammā kāmanīyaṭṭhena  kāmā''ti (mahāni0 1; cūḷani0 ajitamāṇavapucchāniddesa 8 thoka visadisaṃ) vacanato  bhavarāgopi kāmupādānamevāti katvā ^b^``kāmupādānapaccayā eva mettaṃ bhāvetī''^eb^tiādi  vuttaṃ. ^b^sesupādānamūlikāsupī^eb^ti etthāyaṃ yojanā -- idhekacco ``natthi paro  loko''ti natthikadiṭṭhiṃ gaṇhāti, so diṭṭhupādānapaccayā kāyena duccaritaṃ caratītiādi  vuttanayena yojetabbaṃ. aparo ``asukasmiṃ sampattibhave attā ucchijjatī''ti ucchedadiṭṭhiṃ  gaṇhāti, so tatrūpapattiyā kāyena sucaritaṃ caratītiādi vuttanayeneva yojetabbaṃ.  aparo ``rūpī manomayo hutvā attā ucchijjatī''ti rūpūpapattiyā maggaṃ bhāveti.  ^b^bhāvanāpāripūriyā^eb^ti sabbaṃ vuttanayeneva veditabbaṃ. aparo ``arūpabhave uppajjitvā  attā ucchijjatī''ti arūpūpapattiyā maggaṃ bhāveti. ^b^bhāvanāpāripūriyā^eb^ti sabbaṃ  vuttanayeneva veditabbaṃ. etāhiyeva attavādupādānamūlikāpi yojanā saṃvaṇṇitāti  daṭṭhabbaṃ. evaṃ diṭṭhadhammanibbānavādavasenāpi ^a^M1.0223^ea^ yojanā veditabbā. aparo  ``sīlena suddhī''ti ``asuddhimaggaṃ suddhimaggo''ti parāmasanto sīlabbatupādānapaccayā  kāyena duccaritaṃ caratītiādinā sabbaṃ vuttanayeneva yojetabbaṃ.</p>
              <p>[03] idāni yvāyaṃ saṃsāracakkaṃ dassentena ``kāmabhave avijjā kāmabhave saṅkhārānaṃ paccayo  hotī''tiādinā ^a^V1.0210^ea^ avijjādīnaṃ paccayabhāvo, saṅkhārādīnaṃ paccayuppannabhāvo ca dassito,  tameva ^b^paṭisambhidāmaggapāḷiṃ^eb^ ānetvā nigamanavasena dassento ^b^``evaṃ aya''^eb^ntiādimāha.  tattha yathā saṅkhārā hetunibbattā, evaṃ avijjāpi kāmāsavādinā sahetukā evāti āha  ^b^``ubhopete hetusamuppannā''^eb^ti. ^b^paccayapariggahe^eb^ti nāmarūpassa paccayānaṃ avijjādīnaṃ  paricchijja gahaṇe, nipphādetabbe bhummaṃ. ^b^paññā^eb^ti kaṅkhāvitaraṇavisuddhisaṅkhātā pakārato  jānanā. ^b^dhammaṭṭhitiñāṇa^eb^nti paṭiccasamuppādāvabodho. idañca dhammaṭṭhitiñāṇaṃ yasmā  addhāttaye kaṅkhāmalavitaraṇavasena pavattati, tasmā ^b^``atītampi addhāna''^eb^ntiādi vuttaṃ.  ^b^eteneva nayenā^eb^ti etena ``avijjā hetū''tiādinā avijjāyaṃ vuttena nayena.  ``saṅkhārā hetu, viññāṇaṃ hetusamuppanna''ntiādinā (paṭi0 ma0 1.46) ^b^sabbapadāni  vitthāretabbāni^eb^.</p>
              <p>[03] saṃkhippanti ettha avijjādayo, viññāṇādayo cāti ^b^saṅkhepo,^eb^ hetu, vipāko ca.  hetu vipākoti vā saṃkhippatīti ^b^saṅkhepo,^eb^ avijjādayo viññāṇādayo ca. saṅkhepabhāvasāmaññena  pana ekavacanaṃ katanti daṭṭhabbaṃ. te pana saṅkhepā atīte hetu, etarahi vipāko, etarahi  hetu, āyatiṃ vipākoti evaṃ kālavibhāgena cattāro jātā. tenāha ^b^``purimasaṅkhepo  cettha atīto addhā''^eb^tiādi. saṅkhepa-saddo vā bhāgādhivacananti atīto hetubhāgo paṭhamo  saṅkhepo. esa nayo sesesupi. ^b^taṇhupādānabhavā gahitāva honti^eb^ kilesakammabhāvasāmaññato,  tehi vinā avijjāsaṅkhārānaṃ sakiccākaraṇato ca. kammaṃ taṇhā ca tassa sahakārīkāraṇaṃ  hutvā vaṭṭanatthena ^b^kammavaṭṭaṃ^eb^.</p>
              <p>[03] viññāṇanāmarūpasaḷāyatanaphassavedanānaṃ jātijarābhaṅgāvatthā ``jātijarāmaraṇa''nti vuttāti  āha ^b^``jātijarāmaraṇāpadesena^eb^ ^b^viññāṇādīnaṃ^eb^ ^a^M1.0224^ea^ ^b^niddiṭṭhattā''^eb^ti.  ^b^ime^eb^ti viññāṇādayo. ^b^āyatiṃ vipākavaṭṭaṃ^eb^ paccuppannahetuto bhāvīnaṃ anāgatānaṃ  gahitattā. ^b^te^eb^ti avijjādayo. ^b^ākārato^eb^ti sarūpato avuttāpi tasmiṃ tasmiṃ  saṅgahe ākirīyanti avijjāsaṅkhārādiggahaṇehi pakāsīyantīti ākārā, atītahetuādīnaṃ  vā pakārā ākārā, tato ākārato. ^b^vīsatividhā honti^eb^ atītehetupañcakādibhedato.</p>
              <p>[03] ^b^saṅkhāraviññāṇānaṃ antarā eko sandhī^eb^ti hetuto phalassa avicchedappavattibhāvato hetuphalasambandhabhūto  eko sandhi. tathā ^b^bhavajātīnamantarā. vedanātaṇhānamantarā^eb^ pana  phalato hetuno ^a^V1.0211^ea^  avicchedappavattibhāvato phalahetusambandhabhūto eko sandhi. phalabhūtopi hi dhammo aññassa  hetusabhāvassa dhammassa paccayo hotīti.</p>
              <p>[03] ^b^itī^eb^ti vuttappakāraparāmasanaṃ. tenāha ^b^``catusaṅkhepa''^eb^ntiādi. ^b^sabbākārato^eb^ti  idha vuttehi, avuttehi ca ^b^paṭiccasamuppādavibhaṅge^eb^ (vibha0 225 ādayo), anantanayasamantapaṭṭhānādīsu  ca āgatehi sabbehi ākārehi. ^b^jānātī^eb^ti avabujjhati. ^b^passatī^eb^ti dassanabhūtena  ñāṇacakkhunā paccakkhato passati. ^b^aññāti paṭivijjhatī^eb^ti tesaṃyeva vevacanaṃ. ^b^ta^eb^nti  taṃ jānanaṃ. ^b^ñātaṭṭhenā^eb^ti yathāsabhāvato jānanaṭṭhena. ^b^pajānanaṭṭhenā^eb^ti aniccādīhi  pakārehi paṭivijjhanaṭṭhena.</p>
              <p>[03] idāni yadatthamidaṃ bhavacakkaṃ idhānītaṃ, taṃ dassetuṃ ^b^``iminā''^eb^tiādi vuttaṃ.  tattha ^b^te dhamme^eb^ti te avijjādike dhamme. ^b^yathābhūtaṃ ñatvā^eb^ti mahāvajirañāṇena yāthāvato  jānitvā. ^b^nibbindanto^eb^ balavavipassanāya ^b^virajjanto vimuccanto^eb^ ariyamaggehi  ^b^are hanī^eb^ti yojanā. tattha yadā bhagavā virajjati vimuccati, tadā are hanati nāma.  tato paraṃ pana abhisambuddhakkhaṇaṃ gahetvā vuttaṃ ^b^``hani vihani viddhaṃsesī''^eb^ti. </p>
              <p>[03] 129^b^.^eb^ cakkavattino acetane cakkaratane uppanne tattheva loko pūjaṃ karoti, aññattha  pūjāvisesā pacchijjanti, kimaṅgaṃ pana sammāsambuddhe uppanneti dassento ^b^``uppanne  tathāgate''^eb^tiādimāha. ^b^ko pana vādo aññesaṃ pūjāvisesāna^eb^nti yathāvuttato aññesaṃ  amahesakkhehi devamanussehi kariyamānānaṃ nātiuḷārānaṃ pūjāvisesānaṃ arahabhāve   ^a^M1.0225^ea^ kā nāma kathā. ^b^atthānurūpa^eb^nti arahattatthassa anurūpaṃ anvatthaṃ. </p>
              <p>[03] 130^b^.^eb^ ^b^asilokabhayenā^eb^ti akittibhayena. ^b^raho pāpaṃ karonti^eb^ ``mā naṃ koci  jaññā''ti ^b^esa^eb^ bhagavā ^b^na kadāci karoti^eb^ pāpahetūnaṃ bodhimaṇḍe eva suppahīnattā.  aparo nayo -- ārakāti ^b^arahaṃ,^eb^ suvidūrabhāvatoicceva attho. kuto pana suvidūrabhāvatoti?  ye abhāvitakāyā abhāvitasīlā abhāvitacittā abhāvitapaññā, tato eva appahīnarāgadosamohā  ariyadhammassa akovidā ariyadhamme avinītā ariyadhammassa adassāvino appaṭipannā micchāpaṭipannā  ca, tato suvidūrabhāvato. vuttañhetaṃ bhagavatā -- </p>
              <p>[02] ``saṅghāṭikaṇṇecepi ^a^V1.0212^ea^ me, bhikkhave, bhikkhu gahetvā piṭṭhito piṭṭhito anubandho assa  pāde pādaṃ nikkhipanto, so ca hoti abhijjhālu kāmesu tibbasārāgo byāpannacitto  paduṭṭhamanasaṅkappo muṭṭhassati asampajāno asamāhito vibbhantacitto pākatindriyo. atha  kho so ārakāva mayhaṃ, ahañca tassa. taṃ kissa hetu? dhammaṃ hi so, bhikkhave,  bhikkhu na passati, dhammaṃ apassanto maṃ na passatī''ti (itivu0 92).</p>
              <p>[03] yathāvuttapuggalā hi sacepi sāyaṃ pātaṃ satthu santikāvacarāva siyuṃ, na te tāvatā  ``satthu santikā''ti vattabbā, tathā satthāpi nesaṃ. iti asappurisānaṃ ārakā  dūreti ^b^arahaṃ^eb^. </p>
              <p>[21] ``sammā na paṭipajjanti, ye nihīnāsayā narā. </p>
              <p>[22] ārakā tehi bhagavā, dūre tenā^b^rahaṃ^eb^ mato''ti..</p>
              <p>[03] tathā ārakāti ^b^arahaṃ,^eb^ āsannabhāvatoti attho. kuto pana āsannabhāvatoti? ye  bhāvitakāyā bhāvitasīlā bhāvitacittā bhāvitapaññā, tato eva pahīnarāgadosamohā ariyadhammassa  kovidā ariyadhamme suvinītā ariyadhammassa dassāvino sammāpaṭipannā, tato āsannabhāvato.  vuttampi cetaṃ bhagavatā -- </p>
              <p>[02] ``yojanasate ^a^M1.0226^ea^ cepi me, bhikkhave, bhikkhu vihareyya, so ca hoti anabhijjhālu  kāmesu na tibbasārāgo abyāpannacitto appaduṭṭhamanasaṅkappo upaṭṭhitassati sampajāno samāhito  ekaggacitto saṃvutindriyo. atha kho so santikeva mayhaṃ, ahañca tassa. taṃ kissa  hetu? dhammaṃ hi so, bhikkhave, bhikkhu passati, dhammaṃ passanto maṃ passatī''ti (itivu0  92).</p>
              <p>[03] tathārūpā hi puggalā satthu yojanasahassantarikāpi honti, na tāvatā te ``satthu dūracārino''ti  vattabbā, tathā satthāpi nesaṃ. iti sappurisānaṃ ārakā āsanneti ^b^arahaṃ^eb^. </p>
              <p>[21] ye ^a^V1.0213^ea^ sammā paṭipajjanti, suppaṇītādhimuttikā. </p>
              <p>[22] ārakā tehi āsanne, tenāpi ^b^arahaṃ^eb^ jino..</p>
              <p>[03] ye ime rāgādayo pāpadhammā yasmiṃ santāne uppajjanti, tassa diṭṭhadhammikampi samparāyikampi  anatthaṃ āvahanti. nibbānagāminiyā paṭipadāya ekaṃseneva ujuvipaccanīkabhūtā  ca, te attahitaṃ, parahitañca paripūretuṃ sammā paṭipajjantehi sādhūhi dūrato rahitabbā  pariccajitabbā pahātabbāti ^b^rahā^eb^ nāma, te ca yasmā bhagavato bodhimūleyeva ariyamaggena  sabbaso pahīnā samucchinnā. yathāha -- </p>
              <p>[02] ``tathāgatassa kho, brāhmaṇa, rāgo pahīno doso moho, sabbepi pāpakā akusalā dhammā  pahīnā ucchinnamūlā tālāvatthukatā anabhāvaṃkatā āyatiṃ anuppādadhammā''ti (pārā0  9-10 atthato samānaṃ).</p>
              <p>[03] tasmā sabbaso na santi etassa rahāti arahoti vattabbe okārassa sānusāraṃ a-kārādesaṃ  katvā ^b^``araha''^eb^nti vuttaṃ. </p>
              <p>[21] pāpadhammā rahā nāma, sādhūhi rahitabbato. </p>
              <p>[22] tesaṃ suṭṭhu pahīnattā, bhagavā ^b^arahaṃ^eb^ mato..</p>
              <p>[03] ye te sabbaso pariññātakkhandhā pahīnakilesā bhāvitamaggā sacchikatanirodhā arahanto  khīṇāsavā, ye ca sekkhā appattamānasā anuttaraṃ ^a^M1.0227^ea^ yogakkhemaṃ patthayamānā  viharanti, ye ca parisuddhapayogā kalyāṇajjhāsayā saddhāsīlasutādiguṇasampannā puggalā,  tehi na rahitabbo na pariccajitabbo, te ca bhagavatāti ^b^arahaṃ^eb^. tathā hi ariyapuggalā  satthārā diṭṭhadhammassa paccakkhakaraṇato satthu dhammasarīrena avirahitā eva honti. yathāha  āyasmā ^b^piṅgiyo^eb^ -- </p>
              <p>[21] ``passāmi naṃ manasā cakkhunāva, </p>
              <p>[27] rattindivaṃ brāhmaṇa appamatto. </p>
              <p>[26] namassamāno ^a^V1.0214^ea^ vivasemi rattiṃ, </p>
              <p>[22] teneva maññāmi avippavāsaṃ.. </p>
              <p>[21] ``saddhā ca pīti ca mano sati ca, </p>
              <p>[27] nāpentime gotamasāsanamhā. </p>
              <p>[26] yaṃ yaṃ disaṃ vajati bhūripañño, </p>
              <p>[22] sa tena teneva natohamasmī''ti.. (su0 ni0 1148-1149).</p>
              <p>[03] teneva ca te aññaṃ satthāraṃ na uddisanti. yathāha -- </p>
              <p>[02] ``aṭṭhānametaṃ, bhikkhave, anavakāso, yaṃ diṭṭhisampanno puggalo aññaṃ satthāraṃ uddiseyyāti  netaṃ ṭhānaṃ vijjatī''ti (ma0 ni0 3.128; a0 ni0  1.276).</p>
              <p>[03] kalyāṇaputhujjanāpi yebhuyyena satthari niccalasaddhā eva honti. iti suppaṭipannehi purisavisesehi  avirahitabbato, tesañca avirahanato na santi etassa rahā pariccajanakā, natthi vā etassa  raho sādhūhi pariccajitabbatāti ^b^arahaṃ^eb^. </p>
              <p>[21] ``ye sacchikatasaddhammā, ariyā suddhagocarā. </p>
              <p>[22] na tehi rahito hoti, nātho tenā^b^rahaṃ^eb^ mato''ti..</p>
              <p>[03] ^b^raho^eb^ti ca gamanaṃ vuccati, bhagavato ca nānāgatīsu paribbhamanasaṅkhātaṃ saṃsāre gamanaṃ natthi  kammakkhayakarena ariyamaggena bodhimūleyeva sabbaso sasambhārassa kammavaṭṭassa viddhaṃsitattā.  yathāha -- </p>
              <p>[21] ``yena ^a^V1.0215^ea^ devūpapatyassa, gandhabbo vā vihaṅgamo. </p>
              <p>[27] yakkhattaṃ yena gaccheyyaṃ, manussattañca abbaje. </p>
              <p>[22] te mayhaṃ āsavā khīṇā, viddhastā vinaḷīkatā''ti.. (a0 ni0  4.36). </p>
              <p>[25] evaṃ ^a^M1.0228^ea^ natthi etassa rahogamanaṃ gatīsu paccājātītipi ^b^arahaṃ^eb^. </p>
              <p>[21] raho vā gamanaṃ yassa, saṃsāre natthi sabbaso. </p>
              <p>[22] pahīnajātimaraṇo, ^b^arahaṃ^eb^ sugato mato..</p>
              <p>[03] pāsaṃsattā vā bhagavā ^b^arahaṃ^eb^. akkharacintakā hi pasaṃsāyaṃ araha-saddaṃ vaṇṇenti. pāsaṃsabhāvo  ca bhagavato anaññasādhāraṇo yathābhuccaguṇādhigato sadevake loke suppatiṭṭhito. tathā  hesa anuttarena sīlena anuttarena samādhinā anuttarāya paññāya anuttarāya vimuttiyā  asamo asamasamo appaṭimo appaṭibhāgo appaṭipuggaloti evaṃ tasmiṃ tasmiṃ guṇe  vibhajitvā vuccamāne paṇḍitapurisehi devehi brahmehi bhagavatā vā pana pariyosāpetuṃ  asakkuṇeyyarūpo. iti pāsaṃsattāpi bhagavā ^b^arahaṃ^eb^. </p>
              <p>[21] guṇehi sadiso natthi, yasmā loke sadevake. </p>
              <p>[22] tasmā pāsaṃsiyattāpi, ^b^arahaṃ^eb^ dvipaduttamo.. </p>
              <p>[25] evaṃ sabbathāpi -- </p>
              <p>[21] ``ārakā mandabuddhīnaṃ, ārakā ca vijānataṃ. </p>
              <p>[27] rahānaṃ suppahīnattā, vidūnamaraheyyato. </p>
              <p>[22] bhavesu ca rahābhāvā, pāsaṃsā ^b^arahaṃ^eb^ jino''ti.. </p>
              <p>[03] 131^b^.^eb^ ^b^sammā^eb^ti aviparītaṃ. ^b^sāma^eb^nti sayameva. ^b^sambuddho^eb^ti hi ettha ^b^saṃ^eb^-saddo  ``saya''nti etassa atthassa bodhako daṭṭhabbo. ^b^sabbadhammāna^eb^nti anavasesānaṃ ñeyyadhammānaṃ.  kathaṃ panettha sabbadhammāvabodho ^a^V1.0216^ea^ labbhatīti? ekadesassa aggahaṇato. padesaggahaṇe hi asati  gahetabbassa nippadesatāva viññāyati yathā ``dikkhito na dadātī''ti. evañca katvā  atthavisesānapekkhā kattari eva buddhasaddasiddhi veditabbā kammavacanicchāya abhāvato.  ``sammā sāmaṃ buddhattā sammāsambuddho''ti ettakameva hi idha saddato labbhati, ``sabbadhammāna''nti  pana atthato labbhamānaṃ gahetvā vuttaṃ. na hi bujjhanakiriyā avisayā yujjati.</p>
              <p>[03] idāni ^a^M1.0229^ea^ tassā visayaṃ ``sabbadhamme''ti sāmaññato vuttaṃ vibhajitvā dassetuṃ  ^b^``abhiññeyye dhamme''^eb^tiādi vuttaṃ. tattha ^b^abhiññeyye^eb^ti abhivisiṭṭhena ñāṇena  jānitabbe. ke pana teti? catusaccadhamme. ^b^abhiññeyyato buddho^eb^ti abhiññeyyabhāvato  bujjhi. pubbabhāge vipassanāpaññāya, adhigamakkhaṇe maggapaññāya, aparabhāge sabbaññutaññāṇādīhi  aññāsīti attho. ito paresupi eseva nayo. ^b^pariññeyye dhamme^eb^ti dukkhaṃ ariyasaccamāha.  ^b^pahātabbe^eb^ti samudayapakkhiye. ^b^sacchikātabbe^eb^ti nibbānaṃ sandhāyāha. bahuvacananiddeso  pana sopādisesādikaṃ pariyāyasiddhaṃ bhedaṃ gahetvā kato, uddeso vā ayaṃ catusaccadhammānanti.  tathā hi vakkhati ``cakkhuṃ dukkhasacca''ntiādi. uddeso ca avinicchitatthaparicchedassa  dhammassa vasena karīyati. uddesena hi uddisiyamānānaṃ dhammānaṃ atthitāmattaṃ vuccati,  na paricchedoti aparicchedena bahuvacanena vuttaṃ yathā ``appaccayā dhammā, asaṅkhatā dhammā''ti  (dha0 sa0 dukamātikā 7-8). ^b^sacchikātabbe^eb^ti vā phalavimuttīnampi gahaṇaṃ,  na nibbānassevāti bahuvacananiddeso kato. evañca ^b^bhāvetabbe^eb^ti ettha jhānānampi  gahaṇaṃ daṭṭhabbaṃ.</p>
              <p>[03] gāthāyaṃ ^b^bhāvetabbañcā^eb^ti ettha ^b^ca^eb^-saddo avuttasamuccayattho, tena sacchikātabbassa gahaṇaṃ  veditabbaṃ. ^b^tasmā buddhosmī^eb^ti yasmā cattāri saccāni mayā buddhāni, saccavinimuttañca  kiñci ñeyyaṃ natthi, tasmā sabbampi ñeyyaṃ buddhosmi, abbhaññāsinti attho. </p>
              <p>[03] 132^b^.^eb^ evaṃ saccavasena sāmaññato vuttamatthaṃ dvārārammaṇehi saddhiṃ dvārappavattadhammehi, khandhādīhi  ca saccavaseneva vibhajitvā dassetuṃ ^b^``api cā''^eb^tiādi āraddhaṃ. tattha ^b^mūlakāraṇabhāvenā^eb^ti  santesupi avijjādīsu aññesu kāraṇesu tesampi mūlabhūtakāraṇabhāvena. taṇhā  hi kammassa vicittabhāvahetuto, sahāyabhāvūpagamanato ca dukkhavicittatāya padhānakāraṇaṃ.  ^b^samuṭṭhāpikā^eb^ti uppādikā. ^b^purimataṇhā^eb^ti purimabhavasiddhā taṇhā. ^b^ubhinna^eb^nti  cakkhussa ^a^V1.0217^ea^, taṃsamudayassa ca. ^b^appavattī^eb^ti appavattinimittaṃ. ^b^nirodhapajānanā^eb^ti sacchikiriyābhisamayavasena  nirodhassa paṭivijjhanā. ^b^ekekapaduddhārenā^eb^ti ``cakkhuṃ cakkhusamudayo''tiādinā  ekekakoṭṭhāsaniddhāraṇena ^a^M1.0230^ea^. taṇhāyapi pariññeyyabhāvasabbhāvato, upādānakkhandhantogadhattā  ca dukkhasaccasaṅgahaṃ dassetuṃ ^b^``rūpataṇhādayo cha taṇhākāyā''^eb^ti vuttaṃ.</p>
              <p>[03] ^b^kasiṇānī^eb^ti kasiṇajjhānāni. ^b^dvattiṃsākārā^eb^ti dvattiṃsa koṭṭhāsā, tadārammaṇajjhānāni  ca. ^b^nava bhavā^eb^ti kāmabhavādayo tayo, saññībhavādayo tayo, ekavokārabhavādayo tayoti  nava bhavā. ^b^cattāri jhānānī^eb^ti aggahitārammaṇavisesāni cattāri rūpāvacarajjhānāni,  vipākajjhānānaṃ vā etaṃ gahaṇaṃ. ettha ca kusaladhammānaṃ upanissayabhūtā taṇhā samuṭṭhāpikā  purimataṇhāti veditabbā. kiriyadhammānaṃ pana yattha te tassa attabhāvassa kāraṇabhūtā.</p>
              <p>[03] ^b^anubuddho^eb^ti bujjhitabbadhammassa anurūpato buddho. ^b^tenā^eb^ti tasmā. yasmā sāmaññato,  visesato ca ekekapaduddhārena sabbadhamme buddho, tasmā vuttaṃ. kinti āha ^b^``sammā  sāmañca sabbadhammānaṃ buddhattā''^eb^ti, sabbassapi ñeyyassa sabbākārato aviparītaṃ sayameva  abhisambuddhattāti attho. imināssa paropadesarahitassa sabbākārena sabbadhammāvabodhanasamatthassa  ākaṅkhappaṭibaddhavuttino anāvaraṇañāṇasaṅkhātassa sabbaññutaññāṇassa adhigamo dassito.</p>
              <p>[03] nanu ca sabbaññutaññāṇato aññaṃ anāvaraṇañāṇaṃ, aññathā ``cha asādhāraṇañāṇāni buddhañāṇānī''ti  (paṭi0 ma0 mātikā 1.73) vacanaṃ virujjheyyāti? na virujjhati, visayapavattibhedavasena  aññehi asādhāraṇabhāvadassanatthaṃ ekasseva ñāṇassa dvidhā vuttattā. ekameva hi taṃ  ñāṇaṃ anavasesasaṅkhatāsaṅkhatasammutidhammavisayatāya sabbaññutaññāṇaṃ, tattha ca āvaraṇābhāvato nissaṅgacāramupādāya  ``anāvaraṇañāṇa''nti vuttaṃ. yathāha paṭisambhidāyaṃ ``sabbaṃ saṅkhatamasaṅkhataṃ anavasesaṃ  jānātīti sabbaññutaññāṇaṃ, tattha āvaraṇaṃ natthīti anāvaraṇañāṇa''ntiādi (paṭi0 ma0  1.119). tasmā natthi nesaṃ atthato bhedo, ekantena cetaṃ evamicchitabbaṃ. aññathā  sabbaññutānāvaraṇañāṇānaṃ sādhāraṇatā, asabbadhammārammaṇatā ca āpajjeyya. na hi bhagavato  ñāṇassa aṇumattampi āvaraṇaṃ atthi, anāvaraṇañāṇassa ca asabbadhammārammaṇabhāve yattha taṃ  na pavattati, tatthāvaraṇasabbhāvato anāvaraṇabhāvoyeva na siyā. atha vā pana hotu ^a^M1.0231^ea^  aññameva anāvaraṇañāṇaṃ sabbaññutaññāṇato, idha pana sabbattha  appaṭihatavuttitāya ^a^V1.0218^ea^ anāvaraṇañāṇanti  sabbaññutaññāṇameva adhippetaṃ. tassa cādhigamena bhagavā ``sabbaññū, sabbavidū, sammāsambuddho''ti  ca vuccati na sakiṃyeva sabbadhammāvabodhato. tathā ca vuttaṃ ^b^paṭisambhidāyaṃ^eb^ (paṭi0  ma0 1.162) ``vimokkhantikametaṃ buddhānaṃ bhagavantānaṃ bodhiyā mūle saha sabbaññutaññāṇassa  paṭilābhā sacchikā paññatti yadidaṃ ``buddho''ti. sabbadhammāvabodhanasamatthañāṇasamadhigamena  hi bhagavato santāne anavasesadhamme paṭivijjhituṃ samatthatā ahosīti. </p>
              <p>[01] etthāha -- kiṃ panidaṃ ñāṇaṃ pavattamānaṃ sakiṃyeva sabbasmiṃ visaye pavattati, udāhu  kamenāti? kiñcettha -- yadi tāva sakiṃyeva sabbasmiṃ visaye pavattati, atītānāgatapaccuppannājjhattabahiddhādibhedabhinnānaṃ  saṅkhatadhammānaṃ, asaṅkhatasammutidhammānañca ekajjhaṃ upaṭṭhāne dūrato cittapaṭaṃ pekkhantassa viya  paṭivibhāgenāvabodho na siyā, tathā ca sati ``sabbe dhammā anattā''ti vipassantānaṃ  anattākārena viya sabbadhammā anirūpitarūpena bhagavato ñāṇassa visayā hontīti āpajjati.  yepi ``sabbañeyyadhammānaṃ ṭhitalakkhaṇavisayaṃ vikapparahitaṃ sabbakālaṃ buddhānaṃ ñāṇaṃ pavattati,  tena te `sabbavidū'ti vuccanti, evañca katvā `caraṃ samāhito nāgo, tiṭṭhantopi  samāhito'ti idampi vacanaṃ suvuttaṃ hotī''ti vadanti, tesampi vuttadosānātivatti,  ṭhitalakkhaṇārammaṇatāya ca atītānāgatasammutidhammānaṃ tadabhāvato ekadesavisayameva bhagavato  ñāṇaṃ siyā. tasmā sakiṃyeva ñāṇaṃ pavattatīti na yujjati.</p>
              <p>[03] atha kamena sabbasmiṃ visaye ñāṇaṃ pavattati? evampi na yujjati. na hi jātibhūmisabhāvādivasena,  disādesakālādivasena ca anekabhedabhinne ñeyye kamena gayhamāne tassa anavasesapaṭivedho  sambhavati, apariyantabhāvato ñeyyassa. ye pana ``atthassa avisaṃvādanato ñeyyassa ekadesaṃ  paccakkhaṃ katvā `sesepi eva'nti adhimuccitvā vavatthāpanena sabbaññū bhagavā, tañca  ñāṇaṃ na anumānikaṃ saṃsayābhāvato. saṃsayānubaddhaṃ hi loke anumānañāṇa''nti vadanti,  tesampi taṃ na yuttaṃ. sabbassa hi appaccakkhabhāve atthāvisaṃvādanena ñeyyassa ekadesaṃ  paccakkhaṃ ^a^M1.0232^ea^ katvā ``sesepi eva''nti adhimuccitvā vavatthāpanassa asambhavato.  yañhi taṃ sesaṃ, taṃ appaccakkhanti.</p>
              <p>[03] atha tampi paccakkhaṃ, tassa sesabhāvo eva na siyāti? sabbametaṃ akāraṇaṃ.  kasmā ^a^V1.0219^ea^? avisayavicāraṇabhāvato.  vuttaṃ hetaṃ bhagavatā ``buddhavisayo, bhikkhave, acinteyyo na cintetabbo. yo cinteyya,  ummādassa vighātassa bhāgī assā''ti (a0 ni0  4.77). idaṃ panettha sanniṭṭhānaṃ --  yaṃkiñci bhagavatā ñātuṃ icchitaṃ sakalaṃ, ekadeso vā, tattha appaṭihatavuttitāya paccakkhato  ñāṇaṃ pavattati, niccasamādhānañca vikkhepābhāvato. ñātuṃ icchitassa ca sakalassa avisayabhāve  tassa ākaṅkhappaṭibaddhavuttitā na siyā, ekanteneva sā icchitabbā ``sabbe dhammā buddhassa  bhagavato āvajjanappaṭibaddhā ākaṅkhappaṭibaddhā manasikārappaṭibaddhā cittuppādappaṭibaddhā''ti  vacanato. atītānāgatavisayampi bhagavato ñāṇaṃ anumānāgamatakkaggahaṇavirahitattā paccakkhameva.</p>
              <p>[03] nanu ca etasmiṃ pakkhe yadā sakalaṃ ñātuṃ icchitaṃ, tadā sakiṃyeva sakalavisayatāya anirūpitarūpena  bhagavato ñāṇaṃ pavatteyyāti vuttadosānātivattiyevāti? na, tassa visodhitattā. visodhito  hi so buddhavisayo acinteyyoti. aññathā pacurajanañāṇasamānavuttitāya buddhānaṃ bhagavantānaṃ  ñāṇassa acinteyyatā na siyā. tasmā sakaladhammārammaṇampi taṃ ekadhammārammaṇaṃ viya  suvavatthāpiteyeva te dhamme katvā pavattatīti idamettha acinteyyaṃ. vuttañhetaṃ  ``yāvatakaṃ ñeyyaṃ, tāvatakaṃ ñāṇaṃ. yāvatakaṃ ñāṇaṃ, tāvatakaṃ ñeyyaṃ. ñeyyapariyantikaṃ  ñāṇaṃ, ñāṇapariyantikaṃ ñeyya''nti (mahāni0 69; cūḷani0 mogharājamāṇavapucchāniddesa  85; paṭi0 ma0 3.5). evamekajjhaṃ, visuṃ, sakiṃ, kamena vā icchānurūpaṃ sammā  sāmañca sabbadhammānaṃ buddhattā sammāsambuddho. </p>
              <p>[03] 133^b^.^eb^ ^b^vijjāhī^eb^ti ettha vindiyaṃ vindatīti vijjā, yāthāvato upalabbhatīti attho.  attano vā paṭipakkhassa vijjhanaṭṭhena vijjā, tamokkhandhādikassa padālanaṭṭhenāti attho.  tato eva attano visayassa viditakaraṇaṭṭhenapi vijjā. ^b^sampannattā^eb^ti samannāgatattā, paripuṇṇattā  vā, avikalattāti attho. tissannaṃ, aṭṭhannaṃ ca vijjānaṃ tattha tattha sutte gahaṇaṃ vineyyajjhāsayavasenāti  ^a^M1.0233^ea^ daṭṭhabbaṃ. ^b^satta saddhammā^eb^ nāma saddhā hirī ottappaṃ bāhusaccaṃ vīriyaṃ  sati paññā ca. ye sandhāya vuttaṃ ``idha bhikkhu saddho hotī''tiādi (a0 ni0  10.11).  ^b^cattāri jhānānī^eb^ti yāni kānici cattāri rūpāvacarajjhānāni.</p>
              <p>[03] kasmā panettha sīlādayo pannaraseva ``caraṇa''nti vuttāti codanaṃ sandhāyāha ^b^``imeyeva  hī''^eb^tiādi ^a^V1.0220^ea^. tena tesaṃ sikkhattayasaṅgahato nibbānupagamane ekaṃsato sādhanabhāvamāha.  idāni tadatthasādhanāya āgamaṃ dassento ^b^``yathāhā''^eb^tiādimāha. ^b^bhagavā^eb^tiādi vuttassevatthassa  nigamanavasena vuttaṃ.</p>
              <p>[03] nanu cāyaṃ vijjācaraṇasampadā sāvakesupi labbhatīti? kiñcāpi labbhati, na pana tathā,  yathā bhagavatoti dassetuṃ ^b^``tattha vijjāsampadā''^eb^tiādi vuttaṃ. caraṇadhammapariyāpannattā  karuṇābrahmavihārassa, so cettha mahaggatabhāvappattā sādhāraṇabhāvoti āha ^b^``caraṇasampadā  mahākāruṇikataṃ pūretvā ṭhitā''^eb^ti. yathā sattānaṃ anatthaṃ parivajjetvā atthe niyojanaṃ  paññāya vinā na hoti, evaṃ nesaṃ atthānatthajānanaṃ satthu karuṇāya vinā na hotīti ubhayampi  ubhayattha sakiccakameva siyā. yattha pana yassā padhānabhāvo, taṃ dassetuṃ ^b^``so sabbaññutāyā''^eb^tiādi  vuttaṃ. tattha ^b^yathā taṃ vijjācaraṇasampanno^eb^ti yathā aññopi vijjācaraṇasampanno, tena  vijjācaraṇasampannassevāyaṃ āveṇikā paṭipattīti dasseti. sā panāyaṃ satthu vijjācaraṇasampadā  sāsanassa niyyānikatāya sāvakānaṃ sammāpaṭipattiyā ekantakāraṇanti dassetuṃ ^b^``tenassā''^eb^tiādi  vuttaṃ. taṃ suviññeyyameva.</p>
              <p>[03] ettha ca vijjāsampadāya satthu paññāmahattaṃ pakāsitaṃ hoti, caraṇasampadāya karuṇāmahattaṃ.  tesu paññāya bhagavato dhammarajjappatti, karuṇāya dhammasaṃvibhāgo. paññāya saṃsāradukkhanibbidā,  karuṇāya saṃsāradukkhasahanaṃ. paññāya paradukkhaparijānanaṃ, karuṇāya paradukkhapatikārārambho.  paññāya parinibbānābhimukhabhāvo, karuṇāya tadadhigamo. paññāya sayaṃ taraṇaṃ, karuṇāya  paresaṃ tāraṇaṃ. paññāya buddhabhāvasiddhi, karuṇāya buddhakiccasiddhi. karuṇāya vā bodhisattabhūmiyaṃ  saṃsārābhimukhabhāvo, paññāya tattha anabhirati. tathā karuṇāya paresaṃ abhiṃsāpanaṃ ^a^M1.0234^ea^,  paññāya sayaṃ parehi abhāyanaṃ. karuṇāya paraṃ rakkhanto attānaṃ rakkhati, paññāya attānaṃ  rakkhanto paraṃ rakkhati. tathā karuṇāya aparantapo, paññāya anattantapo. tena attahitāya  paṭipannādīsu catūsu puggalesu catutthapuggalabhāvo siddho hoti. tathā karuṇāya lokanāthatā,  paññāya attanāthatā. karuṇāya cassa ninnatābhāvo, paññāya unnamābhāvo. tathā karuṇāya  sabbasattesu janitānuggaho paññānugatattā na ca na sabbattha virattacitto, paññāya sabbadhammesu  virattacitto karuṇānugatattā na ca na sabbasattānuggahāya pavatto. yathā hi karuṇā  bhagavato sinehasokavirahitā, evaṃ paññā ahaṃkāramamaṃkāravinimuttāti ^a^V1.0221^ea^ aññamaññavisodhitā  paramavisuddhā guṇavisesā vijjācaraṇasampadāhi pakāsitāti daṭṭhabbaṃ. </p>
              <p>[03] 134^b^.^eb^ ^b^gamanampi hi gatanti vuccati^eb^ ``gate ṭhite''tiādīsu (dī0 ni0 1.214; 2.376).  ^b^sobhana^eb^nti subhaṃ. subhabhāvo visuddhatāya, visuddhatā dosavigamenāti āha ^b^``parisuddhamanavajja''^eb^nti.  gamanañca nāma bahuvidhanti idhādhippetaṃ gamanaṃ dassento ^b^``ariyamaggo''^eb^ti āha.  so hi nibbānassa gati adhigamoti katvā ``gataṃ, gamana''nti ca vuccati. idāni tasseva  gahaṇe kāraṇaṃ dassetuṃ ^b^``tena hesā''^eb^tiādi vuttaṃ. ^b^khemaṃ disa^eb^nti nibbānaṃ.  ^b^asajjamāno^eb^ti paripanthābhāvena sugatigamanepi asajjanto saṅgaṃ akaronto, pageva itarattha.  atha vā ekāsane nisīditvā khippabhiññāvaseneva catunnampi maggānaṃ paṭiladdhabhāvato  asajjamāno asajjanto gato. yaṃ gamanaṃ gacchanto sabbamanatthaṃ apaharati, sabbañca anuttaraṃ  sampattiṃ āvahati, tadeva sobhanaṃ nāma. tena ca bhagavā gatoti āha ^b^``iti sobhanagamanattā  sugato''^eb^ti sobhanattho ^b^su^eb^-saddoti katvā.</p>
              <p>[03] asundarānaṃ dukkhānaṃ saṅkhārappavattīnaṃ abhāvato accantasukhattā ekantato sundaraṃ nāma  asaṅkhatā dhātūti āha ^b^``sundarañcesa ṭhānaṃ gato amataṃ nibbāna''^eb^nti. tenāha  bhagavā ``nibbānaṃ paramaṃ sukha''nti (ma0 ni0 2.215; dha0 pa0 203-204). ^b^sammā^eb^ti  suṭṭhu. suṭṭhu gamanañca nāma paṭipakkhena anabhibhūtassa gamananti āha ^b^``pahīne kilese  puna apaccāgacchanto''^eb^ti. idañca sikhāppattaṃ sammāgamanaṃ, yāya āgamanīyapaṭipadāya siddhaṃ,  sāpi sammāgamanamevāti evampi ^a^M1.0235^ea^ bhagavā sugatoti dassetuṃ ^b^``sammā vā  gato''^eb^tiādi vuttaṃ. ^b^sammāpaṭipattiyā^eb^ti sammāsambodhiyā sampāpane aviparītapaṭipattiyā.  ^b^``sabbalokassa hitasukhameva karonto''^eb^ti etena mahābodhiyā paṭipadā avibhāgena sabbasattānaṃ  sabbadā hitasukhāvahabhāveneva pavattatīti dasseti. ^b^``sassataṃ ucchedanti ime ante  anupagacchanto gato''^eb^ti etena paṭiccasamuppādagatiṃ dasseti. ^b^``kāmasukhaṃ attakilamathanti  ime anupagacchanto gato''^eb^ti etena ariyamaggagatiṃ dasseti.</p>
              <p>[03] ^b^tatrā^eb^ti yuttaṭṭhāne yuttasseva bhāsane nipphādetabbe, sādhetabbe cetaṃ bhummaṃ. ^b^abhūta^eb^nti  abhūtatthaṃ. atthamukhena hi vācāya abhūtatā, bhūtatā vā. ^b^ataccha^eb^nti tasseva vevacanaṃ.  ^b^abhūta^eb^nti ^a^V1.0222^ea^ vā asantaṃ avijjamānaṃ. ^b^ataccha^eb^nti atathākāraṃ aññathāsantaṃ. ^b^anatthasañhita^eb^nti  diṭṭhadhammikena, samparāyikena vā anatthena sañhitaṃ, anatthāvahaṃ. na atthoti anattho,  atthassa paṭipakkho, abhāvo ca, tena sañhitaṃ, pisuṇavācaṃ, samphappalāpañcāti attho.  evamettha catubbidhassāpi vacīduccaritassa saṅgaho daṭṭhabbo. ettha ca paṭhamā vācā sīlavantaṃ  ``dussīlo''ti, acaṇḍālādimeva ``caṇḍālo''tiādinā bhāsamānassa daṭṭhabbā. dutiyā  dussīlaṃ ``dussīlo''ti, caṇḍālādimeva ``caṇḍālo''tiādinā avinayena bhāsamānassa.  tatiyā nerayikādikassa nerayikādibhāvavibhāvanīkathā yathā ``āpāyiko devadatto  nerayiko''tiādikā (cūḷava0 348). catutthī ``vedavihitena yaññavidhinā pāṇātipātādikataṃ  sugatiṃ āvahatī''ti lokassa byāmohanakathā. pañcamī bhūtena pesuññūpasaṃhārādikathā.  chaṭṭhā yuttappattaṭṭhāne pavattitā dānasīlādikathā veditabbā. ^b^evaṃ sammā gadattā^eb^ti  yathāvuttaṃ abhūtādiṃ vajjetvā bhūtaṃ tacchaṃ atthasañhitaṃ piyaṃ manāpaṃ tato eva sammā  suṭṭhu gadanato ^b^sugato^eb^ da-kārassa ta-kāraṃ katvā. āpāthagamanamattena kassaci appiyampi  hi bhagavato vacanaṃ piyaṃ manāpameva atthasiddhiyā lokassa hitasukhāvahattā.</p>
              <p>[03] apica sobhanaṃ gataṃ gamanaṃ etassāti ^b^sugato^eb^. bhagavato hi veneyyajanupasaṅkamanaṃ ekantena  tesaṃ hitasukhanipphādanato sobhanaṃ bhaddakaṃ ^a^M1.0236^ea^. tathā lakkhaṇānubyañjanapaṭimaṇḍitarūpakāyatāya  dutavilambitakhalitānukaḍḍhananippīḷanukkuṭikakuṭilākulatādidosarahitavilāsitarājahaṃsavasabhavāraṇamigarājagamanaṃ  kāyagamanaṃ, ñāṇagamanañca vipulanimmalakaruṇāsativīriyādiguṇavisesasahitaṃ abhinīhārato  yāva mahābodhi anavajjatāya, sattānaṃ hitasukhāvahatāya ca sobhanameva. atha vā sayambhūñāṇena  sakalampi lokaṃ pariññābhisamayavasena parijānanto sammā gato avagatoti ^b^sugato^eb^.  tathā lokasamudayaṃ pahānābhisamayavasena pajahanto anuppattidhammataṃ āpādento sammā gato  atītoti ^b^sugato^eb^. lokanirodhaṃ nibbānaṃ sacchikiriyābhisamayavasena sammā gato  adhigatoti ^b^sugato^eb^. lokanirodhagāminiṃ paṭipadaṃ bhāvanābhisamayavasena sammā gato paṭipannoti  ^b^sugato^eb^. tathā yaṃ imassa sadevakassa lokassa diṭṭhaṃ sutaṃ mutaṃ viññātaṃ pattaṃ pariyesitaṃ  anuvicaritaṃ manasā, sabbaṃ taṃ hatthatale āmalakaṃ viya sammā paccakkhato gato abbhaññāsīti  ^b^sugato^eb^. </p>
              <p>[03] 135^b^.^eb^ ^b^sabbathā^eb^ti sabbappakārena. yo yo loko yathā yathā veditabbo, tathā tathā.  te ^a^V1.0223^ea^ pana pakāre dassetuṃ ^b^``sabhāvato''^eb^tiādi vuttaṃ. tattha ^b^sabhāvato^eb^ti dukkhasabhāvato.  sabbo hi loko dukkhasabhāvo. yathāha ``saṃkhittena pañcupādānakkhandhā dukkhā''ti (mahāva0  14; dī0 ni0 2.387). ^b^samudayato^eb^ti yato so samudeti, tato taṇhādito. ^b^nirodhato^eb^ti  yattha so nirujjhati, tato visaṅkhārato. ^b^nirodhūpāyato^eb^ti yena vidhinā so nirodho  pattabbo, tato ariyamaggato, ito aññassa pakārassa abhāvā.</p>
              <p>[03] iti ``sabbathā lokaṃ avedī''ti vatvā tadatthasādhakaṃ suttaṃ dassento ^b^``yattha kho  āvuso''^eb^tiādimāha. tattha ^b^``na jāyatī''^eb^tiādinā ujukaṃ jātiādīni paṭikkhipitvā  ^b^``na cavati na upapajjatī''^eb^ti padadvayena aparāparaṃ cavanupapajjanāni paṭikkhipati. keci  pana ``na jāyatītiādi gabbhaseyyakavasena vuttaṃ, itaraṃ opapātikavasenā''ti vadanti.  ^b^ta^eb^nti jātiādirahitaṃ. ^b^gamanenā^eb^ti padasā gamanena. ^b^ñāteyya^eb^nti jānitabbaṃ.  ``ñātāya''nti vā pāṭho, ñātā ayaṃ nibbānatthikoti adhippāyo.</p>
              <p>[03] kāmaṃ ^a^M1.0237^ea^ pādagamanena gantvā lokassantaṃ ñātuṃ, daṭṭhuṃ, pattuṃ vā na sakkā,  apica parimitaparicchinnaṭṭhāne taṃ paññāpetvā dassemīti dassento ^b^``apicā''^eb^tiādimāha.  tattha ^b^sasaññimhī^eb^ti saññāsahite. tato eva ^b^samanake^eb^ saviññāṇake. aviññāṇake  pana utusamuṭṭhānarūpasamudāyamatte paññāpetuṃ na sakkāti adhippāyo. ^b^loka^eb^nti khandhādilokaṃ.  ^b^lokanirodha^eb^nti tassa lokassa nirujjhanaṃ, nibbānameva vā. adesampi hi taṃ yesaṃ  nirodho, tesaṃ vasena upacārato, desatopi niddisīyati yathā ``cakkhuṃ loke piyarūpaṃ  sātarūpaṃ, etthesā taṇhā pahīyamānā pahīyati, ettha nirujjhamānā nirujjhatī''ti (dī0  ni0 2.401; ma0 ni0 1.134; vibha0 204).</p>
              <p>[03] ^b^gamanenā^eb^ti pākatikagamanena. ^b^lokassanto^eb^ti saṅkhāralokassa anto antakiriyāhetubhūtaṃ  nibbānaṃ. ^b^kudācana^eb^nti kadācipi. ^b^apatvā^eb^ti aggamaggena anadhigantvā. ^b^pamocana^eb^nti  pamutti nissaraṇaṃ. ^b^tasmā^eb^ti yasmā lokassantaṃ apatvā vaṭṭadukkhato mutti natthi,  tasmā. ^b^have^eb^ti nipātamattaṃ. ^b^lokavidū^eb^ti sabhāvādito sabbaṃ lokaṃ jānanto.  ^b^sumedho^eb^ti sundarapañño. ^b^lokantagū^eb^ti pariññābhisamayena lokaṃ viditvā  pahānābhisamayena lokantagū. maggabrahmacariyavāsassa pariniṭṭhitattā ^b^vusitabrahmacariyo^eb^.  sabbesaṃ kilesānaṃ samitattā, catusaccadhammānaṃ ^a^V1.0224^ea^ vā abhisamitattā ^b^samitāvī. nāsīsati^eb^  na pattheti. yathā imaṃ lokaṃ, evaṃ parañca lokaṃ appaṭisandhikattā. </p>
              <p>[03] 136^b^.^eb^ evaṃ yadipi lokavidutā anavasesato dassitā sabhāvato dassitattā, loko pana  ekadeseneva vuttoti taṃ anavasesato dassetuṃ ^b^``apica tayo lokā''^eb^tiādi vuttaṃ.  tattha indriyabaddhānaṃ khandhānaṃ samūho, santāno ca ^b^sattaloko^eb^. rūpādīsu sattavisattatāya  satto, lokīyanti ettha kusalākusalaṃ, tabbipāko cāti lokoti. anindriyabaddhānaṃ  rūpādīnaṃ samūho, santāno ca ^b^okāsaloko^eb^ lokiyanti ettha tasā, thāvarā ca,  tesañca okāsabhūtoti. tadādhāratāya hesa ``bhājanaloko''tipi vuccati. ubhayepi  khandhā ^b^saṅkhāraloko^eb^ paccayehi saṅkharīyanti, lujjanti palujjanti cāti. ^b^āhāraṭṭhitikā^eb^ti  paccayaṭṭhitikā, paccayāyattavuttikāti ^a^M1.0238^ea^ attho. paccayattho hettha ^b^āhāra^eb^-saddo  ``ayamāhāro anuppannassa vā kāmacchandassa uppādāyā''tiādīsu (saṃ0 ni0  5.232)  viya. evaṃ hi ``sabbe sattā''ti iminā asaññasattāpi pariggahitā honti. sā  panāyaṃ āhāraṭṭhitikatā nippariyāyato saṅkhāradhammo, na sattadhammoti āha ^b^``āhāraṭṭhitikāti  āgataṭṭhāne saṅkhāraloko veditabbo''^eb^ti.</p>
              <p>[03] yadi evaṃ ``sabbe sattā''ti idaṃ kathanti? puggalādhiṭṭhānā desanāti nāyaṃ doso.  yathā aññatthāpi ``ekadhamme, bhikkhave, bhikkhu sammā nibbindamāno sammā virajjamāno  sammā vimuccamāno sammā pariyantadassāvī sammadatthaṃ abhisamecca diṭṭheva dhamme dukkhassantakaro  hoti. katamasmiṃ ekadhamme? sabbe sattā āhāraṭṭhitikā''ti (a0 ni0  10.27).  diṭṭhigatikānaṃ sassatādivasena ``attā, loko''ti ca parikappanā yebhuyyena sattavisayā,  na saṅkhāravisayāti āha ^b^``sassato lokoti vā asassato lokoti vā āgataṭṭhāne  sattaloko veditabbo''^eb^ti.</p>
              <p>[03] ^b^yāvatā candimasūriyā pariharantī^eb^ti yattake ṭhāne candimasūriyā parivattanti paribbhamanti.  ^b^disā bhanti virocamānā^eb^ti tesaṃ paribbhamaneneva tā disā pabhassarā hutvā virocanti.  ^b^tāva sahassadhā loko^eb^ti tattakaṃ sahassappakāro okāsaloko, sahassalokadhātuyoti  attho. ``tāva sahassavā''ti vā pāṭho.</p>
              <p>[03] ^b^tampī^eb^ti ^a^V1.0225^ea^ taṃ tividhampi lokaṃ. tathā hissa sabbathāpi viditoti sambandho. ^b^eko  loko^eb^ti ``sabbe sattā āhāraṭṭhitikā''ti yāya puggalādhiṭṭhānāya kathāya sabbesaṃ  saṅkhārānaṃ paccayāyattavuttitā vuttā, tāya sabbo saṅkhāraloko eko ekavidho pakārantarassa  abhāvato. ^b^dve lokā^eb^tiādīsupi iminā nayena attho veditabbo. ^b^nāma^eb^-ggahaṇena  cettha nibbānassa aggahaṇaṃ, tassa alokasabhāvattā. nanu ca ``āhāraṭṭhitikā''ti  ettha paccayāyattavuttitāya maggaphaladhammānampi lokatā āpajjatīti? nāpajjati, pariññeyyānaṃ  dukkhasaccadhammānaṃ idha ``loko''ti adhippetattā. atha vā ``na lujjati na palujjatī''ti  ^a^M1.0239^ea^ yo gahito tathā na hoti, so lokoti taṃgahaṇarahitānaṃ lokuttarānaṃ  natthi lokatā. upādānānaṃ ārammaṇabhūtā khandhā ^b^upādānakkhandhā. dasāyatanānī^eb^ti  dasa rūpāyatanāni.</p>
              <p>[03] ettha ca ``āhāraṭṭhitikā''ti paccayāyattavuttitāvacanena saṅkhārānaṃ aniccatā. tāya  ca ``yadaniccaṃ, taṃ dukkhaṃ. yaṃ dukkhaṃ, tadanattā''ti (saṃ0 ni0  3.15) vacanato dukkhānattatā  ca pakāsitā hontīti tīṇipi sāmaññalakkhaṇāni gahitāni. ^b^nāma^eb^nti cattāro arūpino  khandhā, te ca atthato phassādayo. ^b^rūpa^eb^nti bhūtupādāyarūpāni, tāni ca atthato pathavīādayoti  aviseseneva salakkhaṇato saṅkhārā gahitā. taggahaṇeneva ye tesaṃ visesā kusalādayo,  hetuādayo ca, tepi gahitā eva hontīti āha ^b^``iti ayaṃ saṅkhāralokopi sabbathā vidito''^eb^ti.</p>
              <p>[03] āgamma cittaṃ seti etthāti ^b^āsayo^eb^ migāsayo viya. yathā migo gocarāya gantvā  paccāgantvā tattheva vanagahane sayatīti so tassa āsayo, evaṃ aññathā pavattitvāpi cittaṃ  āgamma yattha seti, so tassa āsayoti vuccati. so pana sassatadiṭṭhiādivasena catubbidho.  vuttañca -- </p>
              <p>[21] ``sassatucchedadiṭṭhi ca, khanti cevānulomikā. </p>
              <p>[22] yathābhūtañca yaṃ ñāṇaṃ, etaṃ āsayasaddita''nti..</p>
              <p>[03] tattha sabbadiṭṭhīnaṃ sassatucchedadiṭṭhīhi saṅgahitattā sabbepi diṭṭhigatikā sattā imā eva  dve diṭṭhiyo sannissitā. yathāha ``dvayanissito khvāyaṃ, kaccāna, loko yebhuyyena  atthitañca natthitañcā''ti ^a^V1.0226^ea^ (saṃ0 ni0  2.15). ^b^atthitā^eb^ti hi sassataggāho adhippeto,  ^b^natthitā^eb^ti ucchedaggāho. ayaṃ tāva vaṭṭanissitānaṃ puthujjanānaṃ āsayo. vivaṭṭanissitānaṃ  pana suddhasattānaṃ anulomikā khanti, yathābhūtañāṇanti duvidho āsayo.</p>
              <p>[03] ^b^āsayaṃ jānātī^eb^ti catubbidhampi sattānaṃ āsayaṃ jānāti. jānanto ca tesaṃ diṭṭhigatānaṃ,  tesañca ñāṇānaṃ appavattikkhaṇepi jānāti. vuttañhetaṃ -- </p>
              <p>[02] ``kāmaṃ ^a^M1.0240^ea^ sevantaññeva jānāti `ayaṃ puggalo kāmagaruko kāmāsayo  kāmādhimutto'ti, kāmaṃ sevantaññeva jānāti `ayaṃ puggalo nekkhammagaruko nekkhammāsayo  nekkhammādhimutto'ti''ādi (paṭi0 ma0 1.113). </p>
              <p>[01] appahīnabhāvena santāne anu anu sayantīti ^b^anusayā,^eb^ anurūpaṃ kāraṇaṃ labhitvā  uppajjantīti attho. etena nesaṃ kāraṇalābhe uppajjanārahataṃ dasseti. appahīnā hi  kilesā kāraṇalābhe sati uppajjanti. ke pana te? rāgādayo satta anāgatā kilesā,  atītā, paccuppannā ca taṃsabhāvattā tathā vuccanti. na hi dhammānaṃ kālabhedena sabhāvabhedo  atthi. taṃ sattavidhaṃ anusayaṃ tassa tassa sattassa santāne paroparabhāvena pavattamānaṃ  jānāti.</p>
              <p>[03] ^b^carita^eb^nti sucaritaduccaritaṃ. taṃ hi ^b^vibhaṅge^eb^ (vibha0 814, 817) caritaniddese  niddiṭṭhaṃ. atha vā ^b^carita^eb^nti cariyā veditabbā. tā pana rāgadosamohasaddhābuddhivitakkavasena  cha mūlacariyā, tāsaṃ apariyanto antarabhedo, saṃsaggabhedo pana tesaṭṭhividho. taṃ caritaṃ  sabhāvato saṃkilesavodānato samuṭṭhānato phalato nissandatoti evamādinā pakārena  ^b^jānāti^eb^.</p>
              <p>[03] ^b^adhimutti^eb^ ajjhāsayadhātu. sā duvidhā hīnādhimutti paṇītādhimuttīti. yāya hīnādhimuttikā  sattā hīnādhimuttikeyeva sevanti, paṇītādhimuttikā ca paṇītādhimuttikeyeva.  sā ajjhāsayadhātu ajjhāsayasabhāvo adhimutti. taṃ ^b^adhimuttiṃ jānāti^eb^ ``imassa  adhimutti hīnā, imassa paṇītā''ti, tatthāpi ``imassa mudu, imassa mudutarā, imassa  mudutamā''tiādinā. indriyānaṃ hi tikkhamudubhāvādinā yathārahaṃ adhimuttiyā tikkhamudubhāvādiko  veditabbo. tathā hi vuttaṃ ^b^sammohavinodanīyaṃ^eb^ (vibha0 aṭṭha0 818, 820) ``heṭṭhā  ^a^V1.0227^ea^ gahitāpi  adhimutti idha sattānaṃ tikkhindriyamudindriyabhāvadassanatthaṃ puna gahitā''ti.</p>
              <p>[03] apparajaṃ akkhaṃ etesanti apparajakkhā, appaṃ vā rajaṃ paññāmaye akkhimhi etesanti apparajakkhā,  anussadarāgādirajā sattā, te ^b^apparajakkhe. mahārajakkhe^eb^ti etthāpi eseva nayo.  ussadarāgādirajā mahārajakkhā.</p>
              <p>[03] ^b^tikkhindriye^eb^ti ^a^M1.0241^ea^ tikhiṇehi saddhādīhi indriyehi samannāgate. ^b^mudindriye^eb^ti  mudukehi saddhādīhi indriyehi samannāgate. upanissayaindriyāni nāma idhādhippetāni.  ^b^svākāre^eb^ti sundarākāre kalyāṇapakatike, vivaṭṭajjhāsayeti attho. ^b^suviññāpaye^eb^ti  sammattaniyāmaṃ viññāpetuṃ sukare saddhe, paññavante ca. ^b^bhabbe abhabbe^eb^ti ettha ^b^bhabbe^eb^ti  kammāvaraṇakilesāvaraṇavipākāvaraṇarahite. vuttavipariyāyena ^b^dvākāraduviññāpayābhabbā^eb^  veditabbā. ettha ca ``imassa rāgarajo appo, imassa dosarajo appo''tiādinā apparajakkhesu  jānanaṃ veditabbaṃ. sesesupi eseva nayo. ^b^tasmā^eb^ti yasmā bhagavā aparimāṇe satte  āsayādito anavasesetvā jānāti, tasmā assa bhagavato sattalokopi sabbathā vidito.</p>
              <p>[03] nanu ca sattesu pamāṇādipi jānitabbo atthīti? atthi. tassa pana jānanaṃ na nibbidāya  virāgāya nirodhāyāti idha na gahitaṃ, bhagavato pana tampi suviditaṃ suvavatthāpitameva,  payojanābhāvā desanaṃ nāruḷhaṃ. tena vuttaṃ -- </p>
              <p>[02] ``atha kho bhagavā parittaṃ nakhasikhāyaṃ paṃsuṃ āropetvā bhikkhū āmantesi `taṃ kiṃ  maññatha, bhikkhave, katamaṃ nu kho bahutaraṃ -- yo vāyaṃ mayā paritto nakhasikhāyaṃ paṃsu  āropito, ayaṃ vā mahāpathavī'''tiādi (saṃ0 ni0  5.1121). </p>
              <p>[03] 137^b^.^eb^ okāsalokopi sabbathā viditoti sambandho. ^b^cakkavāḷa^eb^nti lokadhātu.  sā hi nemimaṇḍalasadisena cakkavāḷapabbatena samantato parikkhittattā ``cakkavāḷa''nti  vuccati. ^b^catutiṃsasatāni cā^eb^ti catuadhikāni tiṃsasatāni, tīṇisahassāni, cattārisatāni  cāti attho ^a^V1.0228^ea^. ^b^aḍḍhuḍḍhānī^eb^ti upaḍḍhacatutthāni, tīṇisatāni,  paññāsañcāti attho. ^b^nahutānī^eb^ti  dasasahassāni. ^b^saṅkhātā^eb^ti kathitā. ^b^saṇṭhitī^eb^ti heṭṭhā, uparito cāti sabbaso ṭhiti.</p>
              <p>[03] ^b^evaṃ saṇṭhite^eb^ti evamavaṭṭhite. ^b^etthā^eb^ti cakkavāḷe. ^b^accuggato tāvadevā^eb^ti tattakameva  caturāsīti yojanasahassāniyeva ubbedho ^a^M1.0242^ea^. na kevalaṃ cettha ubbedhova,  atha kho āyāmavitthārāpissa tattakāyeva. vuttañhetaṃ -- </p>
              <p>[02] ``sineru, bhikkhave, pabbatarājā caturāsīti yojanasahassāni āyāmena, caturāsīti  yojanasahassāni vitthārenā''ti (a0 ni0  7.66).</p>
              <p>[03] ^b^tato^eb^ti sinerussa heṭṭhā, upari ca vuttappamāṇato. ^b^upaḍḍhupaḍḍhenā^eb^ti upaḍḍhena upaḍḍhena.  idaṃ vuttaṃ hoti -- dvācattālīsa yojanasahassāni samudde ajjhogāḷho tattakameva ca upari  uggato ^b^yugandharapabbato,^eb^ ekavīsa yojanasahassāni samudde ajjhogāḷho tattakameva ca  upari uggato ^b^īsadharo^eb^ pabbatoti iminā nayena sesesupi upaḍḍhupaḍḍhapamāṇatā veditabbā.  yathā mahāsamuddo yāva cakkavāḷapādamūlā anupubbaninno, evaṃ yāva sinerupādamūlāti  heṭṭhā sinerupamāṇato upaḍḍhapamāṇopi yugandharapabbato pathaviyaṃ suppatiṭṭhito, evaṃ īsadharādayopīti  daṭṭhabbaṃ. vuttaṃ hetaṃ ``mahāsamuddo, bhikkhave, anupubbaninno anupubbapoṇo anupubbapabbhāro''ti  (udā0 45; cūḷava0 384; a0 ni0  8.19). sineruyugandharādīnaṃ antare ^b^sīdantarasamuddā^eb^  nāma. te vitthārato yathākkamaṃ sineruādīnaṃ accuggatasamānaparimāṇāti vadanti.  ^b^brahā^eb^ti mahanto.</p>
              <p>[03] ^b^sinerussa samantato^eb^ti parikkhipanavasena sinerussa samantato ṭhitā. sineruṃ  tāva parikkhipitvā ṭhito yugandharo, taṃ parikkhipitvā īsadharo. evaṃ taṃ taṃ parikkhipitvā  ṭhitā ``sinerussa samantato''ti vuttā.</p>
              <p>[03] ^b^yojanānaṃ satānucco, himavā pañca pabbato^eb^ti himavā pabbato pañca yojanānaṃ satāni  ucco ubbedho. ^b^nagavhayā^eb^ti ^b^naga^eb^-saddena avhātabbā rukkhābhidhānā. ^b^paññāsayojanakkhandhasākhāyāmā^eb^ti' ubbedhato paññāsayojanakkhandhāyāmā, ubbedhato, ^b^samantato^eb^ ca paññāsayojanasākhāyāmā  ^a^V1.0229^ea^ ca. tato eva ^b^satayojanavitthiṇṇā, tāvadeva ca uggatā. yassānubhāvenā^eb^ti yassā mahantatā  kappaṭṭhāyitādippakārena pabhāvena.</p>
              <p>[03] ^b^garuḷānaṃ simbalirukkho^eb^ sinerussa dutiyaparibhaṇḍe patiṭṭhito.</p>
              <p>[03] ^b^sirīsenā^eb^ti ^a^M1.0243^ea^ paccatte karaṇavacanaṃ. ^b^sattama^eb^nti liṅgavipallāsena vuttaṃ,  sirīso bhavati sattamoti attho.</p>
              <p>[03] tattha ^b^caṇḍamaṇḍalaṃ^eb^ heṭṭhā, ^b^sūriyamaṇḍalaṃ^eb^ upari. tassa āsannabhāvena candamaṇḍalaṃ  attano chāyāya vikalabhāvena upaṭṭhāti. tāni yojanantarikāni yugandharaggapamāṇe ākāse  vicaranti. ^b^asurabhavanaṃ^eb^ sinerussa heṭṭhā. ^b^avīci^eb^ jambudīpassa. ^b^jambudīpo^eb^  sakaṭasaṇṭhāno. ^b^aparagoyānaṃ^eb^ ādāsasaṇṭhāno. ^b^pubbavideho^eb^ addhacandasaṇṭhāno. ^b^uttarakuru^eb^  pīṭhasaṇṭhāno. taṃtaṃnivāsīnaṃ, taṃtaṃparivāradīpavāsīnañca manussānaṃ mukhampi taṃtaṃsaṇṭhānanti  vadanti. ^b^tadantaresū^eb^ti tesaṃ cakkavāḷānaṃ antaresu. tiṇṇaṃ hi pattānaṃ aññamaññāasannabhāvena  ṭhapitānaṃ antarasadise tiṇṇaṃ tiṇṇaṃ cakkavāḷānaṃ antare ekeko ^b^lokantaranirayo^eb^.</p>
              <p>[03] ^b^anantānī^eb^ti aparimāṇāni, ``ettakānī''ti aññehi minituṃ asakkuṇeyyāni.  ^b^bhagavā anantena buddhañāṇena avedi^eb^ ``ananto ākāso, ananto sattanikāyo, anantāni  cakkavāḷānī''ti tividhampi anantaṃ buddhañāṇaṃ paricchindati sayampi anantattā.  yāvatakaṃ hi ñeyyaṃ, tāvatakaṃ ñāṇaṃ. yāvatakaṃ ñāṇaṃ, tāvatakaṃ ñeyyaṃ. ñeyyapariyantikaṃ  ñāṇaṃ, ñāṇapariyantikaṃ ñeyyanti. tena vuttaṃ ``anantena buddhañāṇena avedī''ti.  anantatā cassa anantañeyyapaṭivijjhaneneva veditabbā tattha appaṭihatacārattā. nanu cettha  vivaṭṭādīnampi viditatā vattabbāti? saccaṃ vattabbaṃ, sā pana parato abhiññākathāyaṃ  āgamissatīti idha na gahitā. </p>
              <p>[03] 138^b^.^eb^ ^b^attanā^eb^ti nissakkavacanametaṃ. guṇehi attanā visiṭṭhatarassāti sambandho. ^b^tara^eb^-ggahaṇaṃ  cettha ^b^``anuttaro''^eb^ti padassa atthaniddesatāya kataṃ, na visiṭṭhassa kassaci atthitāya.  sadevake hi loke sadisakappopi nāma koci tathāgatassa natthi, kuto sadiso.  visiṭṭhe pana kā ^a^V1.0230^ea^ kathā. ^b^kassacī^eb^ti kassacipi. ^b^abhibhavatī^eb^ti sīlasampadāya upanissayabhūtānaṃ  hirottappamettākaruṇānaṃ, visesapaccayānaṃ saddhāsativīriyapaññānañca ukkaṃsappattiyā  samudāgamato paṭṭhāya anaññasādhāraṇo savāsanapaṭipakkhassa pahīnattā ukkaṃsapāramippatto satthu  sīlaguṇo. tena bhagavā sadevakaṃ lokaṃ aññadatthu abhibhuyya ^a^M1.0244^ea^ pavattati,  na sayaṃ kenaci abhibhuyyatīti adhippāyo. evaṃ samādhiguṇādīsupi yathārahaṃ vattabbaṃ.  sīlādayo cete lokiyalokuttaramissakā veditabbā. ^b^vimuttiñāṇadassanaṃ^eb^ pana lokiyaṃ  kāmāvacarameva. </p>
              <p>[01] yadi evaṃ, kathaṃ tena sadevakaṃ lokaṃ abhibhavatīti? tassāpi ānubhāvato asadisattā.  tampi hi visayato, pavattito, pavatti ākārato ca uttaritarameva. taṃ hi anaññasādhāraṇaṃ  satthu vimuttiguṇaṃ ārabbha pavattati, pavattamānañca atakkāvacaraṃ paramagambhīraṃ saṇhasukhumaṃ  savisayaṃ paṭipakkhadhammānaṃ suppahīnattā suṭṭhu pākaṭaṃ vibhūtataraṃ katvā pavattati, sammadeva  ca vasībhāvassa pāpitattā, bhavaṅgaparivāsassa ca atiparittakattā lahuṃ lahuṃ pavattatīti.</p>
              <p>[03] evaṃ sīlādiguṇehi bhagavato uttaritarassa abhāvaṃ dassetvā idāni sadisassāpi abhāvaṃ  dassetuṃ ^b^``asamo''^eb^tiādi vuttaṃ. tattha ^b^asamo^eb^ti ekasmiṃ kāle natthi  etassa sīlādiguṇena samā sadisāti asamo. tathā asamehi atītānāgatabuddhehi samo, asamā  vā samā etassāti ^b^asamasamo^eb^. sīlādiguṇena natthi etassa paṭimāti ^b^appaṭimo^eb^.  sesapadadvayepi eseva nayo. tattha upamāmattaṃ paṭimā, sadisūpamā paṭibhāgo, yugaggāhavasena  ṭhito paṭipuggalo veditabbo.</p>
              <p>[03] ^b^na kho panāhaṃ samanupassāmī^eb^ti mama samantacakkhunā hatthatale āmalakaṃ viya sabbalokaṃ  passantopi tattha sadevake...pe0... pajāya attanā attato sīlasampannataraṃ sampannatarasīlaṃ  kañci puggalaṃ na kho pana passāmi, tādisassa abhāvatoti adhippāyo. ^b^aggappasādasuttādīnī^eb^ti  ettha -- </p>
              <p>[02] ``yāvatā, bhikkhave, sattā apadā vā dvipadā vā catuppadā vā bahuppadā vā rūpino  vā arūpino vā saññino vā asaññino vā nevasaññināsaññino vā, tathāgato tesaṃ  aggamakkhāyati arahaṃ sammāsambuddho. ye, bhikkhave, buddhe pasannā, agge ^a^V1.0231^ea^ te pasannā.  agge kho pana pasannānaṃ aggo vipāko hotī''ti (a0 ni0  4.34;  5.32;  10.15;  itivu90) --</p>
              <p>[03] idaṃ ^a^M1.0245^ea^ aggappasādasuttaṃ. ^b^ādi^eb^-saddena -- </p>
              <p>[02] ``sadevake...pe0... sadevamanussāya tathāgato abhibhū anabhibhūto aññadatthudaso vasavattī,  tasmā `tathāgato'ti vuccatī''ti (a0 ni0  4.24; dī0 ni0 3.188) -- </p>
              <p>[25] evamādīni suttapadāni veditabbāni. ^b^ādikā gāthāyo^eb^ti ettha -- </p>
              <p>[21] ``ahaṃ hi arahā loke, ahaṃ satthā anuttaro. </p>
              <p>[22] ekomhi sammāsambuddho, sītibhūtosmi nibbuto.. (mahāva0 11; ma0 ni0 1.285;  2.341). </p>
              <p>[21] ``danto damayataṃ seṭṭho, santo samayataṃ isi. </p>
              <p>[22] mutto mocayataṃ aggo, tiṇṇo tārayataṃ varo.. (itivu0 112). </p>
              <p>[21] ``nayimasmiṃ loke parasmiṃ vā pana, </p>
              <p>[27] buddhena seṭṭho sadiso ca vijjati. </p>
              <p>[26] yamāhu dakkhiṇeyyānaṃ aggataṃ gato, </p>
              <p>[22] puññatthikānaṃ vipulaphalesina''nti.. (vi0 va0 1047; kathā0 799) -- </p>
              <p>[25] evamādikā gāthā ^b^vitthāretabbā^eb^. </p>
              <p>[03] 139^b^.^eb^ ^b^dametī^eb^ti sameti, kāyasamādīhi yojetīti attho. taṃ pana kāyasamādīhi  yojanaṃ yathārahaṃ tadaṅgavinayādīsu patiṭṭhāpanaṃ hotīti āha ^b^``vinetīti vuttaṃ hotī''^eb^ti.  ^b^dametuṃ yuttā^eb^ti ^a^V1.0232^ea^ damanārahā. ^b^amanussapurisā^eb^ti ettha na manussāti amanussā.  taṃsadisatā ettha jotīyati, tena manussattamattaṃ natthi, aññaṃ samānanti yakkhādayo ``amanussā''ti  adhippetā, na ye keci manussehi aññe. tathā hi tiracchānapurisānaṃ visuṃ gahaṇaṃ  kataṃ, yakkhādayo eva ca niddiṭṭhā. ^b^apalālo^eb^ himavantavāsī. ^b^cūḷodaramahodarā^eb^ nāgadīpavāsino.  ^b^aggisikhadhūmasikhā^eb^ sīhaḷadīpavāsino. ^b^nibbisā katā^eb^ dosavisassa vinodanena.  tenāha ^b^``saraṇesu ca sīlesu ca patiṭṭhāpitā''^eb^ti. ^b^kūṭadantādayo^eb^ti ^b^ādi^eb^-saddena  ghoṭamukhaupāligahapatiādīnaṃ saṅgaho daṭṭhabbo. ^b^sakkadevarājādayo^eb^ti ^b^ādi^eb^-saddena ajakalāpayakkhabakabrahmādīnaṃ  ^a^M1.0246^ea^ saṅgaho daṭṭhabbo. ^b^idaṃ cettha sutta^eb^nti idaṃ kesisuttaṃ. ^b^vinītā  vicitrehi vinayanūpāyehī^eb^ti etasmiṃ atthe vitthāretabbaṃ yathārahaṃ saṇhādīhi upāyehi  vinayassa dīpanato.</p>
              <p>[03] ^b^visuddhasīlādīnaṃ paṭhamajjhānādīnī^eb^ti ``visuddhasīlassa paṭhamajjhānaṃ, paṭhamajjhānalābhino dutiyajjhāna''ntiādinā  tassa tassa uparūpari visesaṃ ācikkhantoti sambandho. ^b^sotāpannādīna^eb^nti etthāpi  eseva nayo. ^b^``dantepi dametiyevā''^eb^ti idaṃ pubbe ``sabbena sabbaṃ damathaṃ anupagatā  purisadammā''ti vuttāti katvā vuttaṃ. ye pana vippakatadammabhāvā sabbathā dametabbataṃ  nātivattā, te satte sandhāya ``dantepi dametiyevā''ti vuttaṃ. tepi hi purisadammā  evāti, yato ne satthā dameti.</p>
              <p>[03] ^b^atthapada^eb^nti atthābhibyañjakapadaṃ, vākyanti attho. vākyena hi atthābhibyatti, na  nāmādipadamattena. ekapadabhāvena ca anaññasādhāraṇo satthu purisadammasārathibhāvo dassito  hoti. tenāha ^b^``bhagavā hī''^eb^tiādi. ^b^aṭṭha disā^eb^ti aṭṭha samāpattiyo. tā hi  aññamaññasambandhāpi asaṃkiṇṇabhāvena dissanti apadissantīti ^b^disā,^eb^ disā viyāti  vā ^b^disā. asajjamānā^eb^ti na sajjamānā vasībhāvappattiyā nissaṅgacārā. ^b^dhāvanti^eb^  javanavuttiyogato. ^b^ekaṃyeva disaṃ dhāvati,^eb^ attano kāyaṃ aparivattentoti adhippāyo.  satthārā pana damitā purisadammā ekiriyāpatheneva aṭṭha disā dhāvanti. tenāha ^b^``ekapallaṅkeneva  nisinnā''^eb^ti. ^b^aṭṭha disā^eb^ti ca nidassanamattametaṃ, lokiyehi agatapubbaṃ nirodhasamāpattidisaṃ,  amatadisañca pakkhandanato. </p>
              <p>[03] 140^b^.^eb^ diṭṭhadhammo vuccati paccakkho attabhāvo, tattha niyuttoti  diṭṭhadhammiko, idhalokattho ^a^V1.0233^ea^.  kammakilesavasena samparetabbato sammā gantabbato samparāyo, paraloko, tattha niyuttoti  samparāyiko, paralokattho. paramo uttamo attho paramattho, nibbānaṃ. tehi ^b^diṭṭhadhammikasamparāyikaparamatthehi.  yathāraha^eb^nti yathānurūpaṃ. tesu atthesu yo yo puggalo yaṃ yaṃ arahati, tadanurūpaṃ.  ^b^anusāsatī^eb^ti vineti tasmiṃ atthe patiṭṭhapeti, saha atthena vattatīti ^b^sattho,^eb^  bhaṇḍamūlena vāṇijjāya desantaraṃ gacchanto janasamūho. hitupadesādivasena paripāletabbo  sāsitabbo so etassa ^a^M1.0247^ea^ atthīti ^b^satthā,^eb^ satthavāho. so viya bhagavāti āha  ^b^``satthā viyāti satthā, bhagavā satthavāho''^eb^ti. </p>
              <p>[01] idāni tamatthaṃ niddesapāḷinayena dassetuṃ ^b^``yathā satthavāho''^eb^tiādi vuttaṃ. tattha  ^b^satthe^eb^ti satthike jane. kaṃ tārenti etthāti ^b^kantāro,^eb^ nirudako araññappadeso.  ruḷhīvasena pana itaropi araññappadeso tathā vuccati. ^b^corakantāra^eb^nti corehi  adhiṭṭhitakantāraṃ. tathā ^b^vāḷakantāraṃ. dubbhikkhakantāra^eb^nti dullabhabhikkhaṃ kantāraṃ.  ^b^tāretī^eb^ti akhemantaṭṭhānaṃ atikkāmeti. ^b^uttāretī^eb^tiādi upasaggena padaṃ vaḍḍhetvā  vuttaṃ. atha vā ^b^uttāretī^eb^ti khemantabhūmiṃ upanento tāreti. ^b^nittāretī^eb^ti  akhemantaṭṭhānato nikkhāmento tāreti. ^b^patāretī^eb^ti pariggahetvā tāreti, hatthena  pariggahetvā viya tāretīti attho. sabbampetaṃ tāraṇuttāraṇādikhemaṭṭhāne ṭhapanamevāti  āha ^b^``khemantabhūmiṃ sampāpetī''^eb^ti. ^b^satte^eb^ti veneyyasatte. mahāgahanatāya, mahānatthatāya,  dunnittharaṇatāya ca jātiyeva kantāro jātikantāro, taṃ ^b^jātikantāraṃ^eb^.</p>
              <p>[03] ^b^ukkaṭṭhaparicchedavasenā^eb^ti ukkaṭṭhasattaparicchedavasena. devamanussā eva hi ukkaṭṭhasattā,  na tiracchānādayo. ^b^bhabbapuggalaparicchedavasenā^eb^ti sammattaniyāmokkamanassa yogyapuggalassa  paricchindanavasena. ^b^eta^eb^nti ``devamanussāna''nti etaṃ vacanaṃ. ^b^bhagavato^eb^ti nissakkavacanaṃ  yathā ``upajjhāyato ajjhetī''ti, bhagavato santiketi vā attho. ^b^upanissayasampatti^eb^nti  tihetukapaṭisandhiādikaṃ maggaphalādhigamassa balavakāraṇaṃ.</p>
              <p>[03] ^b^gaggarāyā^eb^ti gaggarāya nāma rañño deviyā, tāya vā kāritattā ``gaggarā''ti laddhanāmāya.  ^b^sare nimittaṃ aggahesī^eb^ti ``dhammo eso vuccatī''ti dhammasaññāya sare  nimittaṃ gaṇhi, gaṇhanto ca pasannacitto parisapariyante nipajji. ^b^sannirumbhitvā  aṭṭhāsī^eb^ti tassa sīse daṇḍassa ṭhapitabhāvaṃ apassanto tattha daṇḍaṃ uppīḷetvā aṭṭhāsi.  maṇḍūkopi daṇḍe ṭhapitepi ^a^V1.0234^ea^ uppīḷitepi dhammagatena pasādena vissaramakarontova kālamakāsi.  devaloke nibbattasattānaṃ ayaṃ dhammatā, yā ``kutohaṃ idha nibbatto, tattha kiṃ nu  kho kammamakāsi''nti āvajjanā. tasmā attano purimabhavassa diṭṭhattā āha ^b^``are ahampi  nāma idha^eb^ ^b^nibbatto''^eb^ti ^a^M1.0248^ea^. ^b^bhagavato pāde vandi^eb^ kataññutāsaṃvaḍḍhitena  pemagāravabahumānena. </p>
              <p>[01] ^b^bhagavā jānantova^eb^ mahājanassa kammaphalaṃ, buddhānubhāvañca paccakkhaṃ kātukāmo ``ko  me vandatī''ti gāthāya ^b^pucchi^eb^. tattha ^b^ko^eb^ti devanāgayakkhagandhabbādīsu ko,  katamoti attho. ^b^me^eb^ti mama. ^b^pādānī^eb^ti pāde. ^b^iddhiyā^eb^ti imāya evarūpāya  deviddhiyā. ^b^``yasasā''^eb^ti iminā edisena parivārena, paricchedena ca. ^b^jala^eb^nti  vijjotamāno. ^b^abhikkantenā^eb^ti ativiya kantena kamanīyena sundarena. ^b^vaṇṇenā^eb^ti  chavivaṇṇena sarīravaṇṇanibhāya. ^b^sabbā obhāsayaṃ disā^eb^ti sabbā dasapi disā pabhāsento,  cando viya, sūriyo viya ca ekobhāsaṃ ekālokaṃ karontoti attho.</p>
              <p>[03] evaṃ pana bhagavatā pucchito devaputto attānaṃ pavedento ^b^``maṇḍūkohaṃ pure āsi''^eb^nti  gāthamāha. tattha ^b^pure^eb^ti purimajātiyaṃ. ^b^``udake''^eb^ti idaṃ tadā attano uppattiṭṭhānadassanaṃ.  ^b^``udake maṇḍūko''^eb^ti etena uddhamāyikādikassa thale maṇḍūkassa nivattanaṃ kataṃ  hoti. gāvo caranti etthāti gocaro, gunnaṃ ghāsesanaṭṭhānaṃ. idha pana gocaro viyāti  gocaro, vāri udakaṃ gocaro etassāti ^b^vārigocaro^eb^. udakacārīpi hi koci kacchapādi  avārigocaropi hotīti ``vārigocaro''ti visesetvā vuttaṃ. ^b^tava dhammaṃ  suṇantassā^eb^ti brahmassarena karavīkarutamañjunā desentassa tava dhammaṃ ``dhammo eso  vuccatī''ti sare nimittaggāhavasena suṇantassa. anādare cetaṃ sāmivacanaṃ. ^b^avadhi  vacchapālako^eb^ti vacche rakkhanto gopāladārako mama samīpaṃ āgantvā daṇḍamolubbha  tiṭṭhanto mama sīse daṇḍaṃ sannirumbhitvā maṃ māresīti attho. </p>
              <p>[01] ^b^sitaṃ katvā^eb^ti ``tathā parittatarenāpi puññānubhāvena evaṃ ativiya uḷārā lokiyalokuttarā  sampattiyo labbhantī''ti pītisomanassajāto bhāsurataradhavalavipphurantadassanakiraṇāvalīhi  bhiyyoso mattāya taṃ padesaṃ obhāsento sitaṃ katvā. pītisomanassavasena hi so -- </p>
              <p>[21] ``muhuttaṃ ^a^M1.0249^ea^ cittapasādassa, iddhiṃ passa yasañca me. </p>
              <p>[22] ānubhāvañca me passa, vaṇṇaṃ passa jutiñca me.. </p>
              <p>[21] ``ye ^a^V1.0235^ea^ ca te dīghamaddhānaṃ, dhammaṃ assosuṃ gotama. </p>
              <p>[22] pattā te acalaṭṭhānaṃ, yattha gantvā na socare''ti.. (vi0 va0 859-860). </p>
              <p>[25] imā dve gāthā vatvā pakkāmi. </p>
              <p>[03] 141^b^.^eb^ ^b^yaṃ pana kiñcī^eb^ti ettha ^b^ya^eb^nti aniyamitavacanaṃ. tathā ^b^kiñcī^eb^ti. ^b^panā^eb^ti  vacanālaṅkāramattaṃ. tasmā ^b^yaṃ kiñcī^eb^ti ñeyyassa anavasesapariyādānaṃ kataṃ hoti.  ^b^panā^eb^ti vā visesatthadīpako nipāto. tena ``sammāsambuddho''ti iminā saṅkhepato,  vitthārato ca satthu catusaccābhisambodho vutto. ``buddho''ti pana iminā tadaññassapi  ñeyyassāvabodho. purimena vā satthu paṭivedhañāṇānubhāvo, pacchimena desanāñāṇānubhāvo.  ^b^pī^eb^ti upari vuccamāno viseso jotīyati. sabbaso paṭipakkhehi vimuccatīti vimokkho,  aggamaggo. tassa anto aggaphalaṃ, tattha bhavaṃ tasmiṃ laddhe laddhabbato ^b^vimokkhantikañāṇaṃ,^eb^  sabbaññutaññāṇena saddhiṃ sabbampi buddhañāṇaṃ. ^b^evaṃ pavatto^eb^ti ettha -- </p>
              <p>[02] ``sabbaññutāya buddho, sabbadassāvitāya buddho, anaññaneyyatāya buddho, visavitāya  buddho, khīṇāsavasaṅkhātena buddho, nirupalepasaṅkhātena buddho, ekantavītarāgoti buddho,  ekantavītadosoti buddho, ekantavītamohoti buddho, ekantanikkilesoti buddho, ekāyanamaggaṃ  gatoti buddho, eko anuttaraṃ sammāsambodhiṃ abhisambuddhoti buddho, abuddhivihatattā  buddhipaṭilābhā buddho. buddhoti netaṃ nāmaṃ mātarā kataṃ, na pitarā kataṃ, na bhātarā  kataṃ, na bhaginiyā kataṃ, na mittāmaccehikataṃ, na ñātisālohitehi kataṃ, na samaṇabrāhmaṇehi  kataṃ, na devatāhi kataṃ. vimokkhantikametaṃ buddhānaṃ bhagavantānaṃ bodhiyā mūle saha  sabbaññutaññāṇassa paṭilābhā sacchikā paññatti yadidaṃ buddho''ti (mahāni0 192) -- </p>
              <p>[25] ayaṃ ^a^M1.0250^ea^ ^b^niddesapāḷinayo^eb^. yasmā cettha tassā paṭisambhidāpāḷiyā bhedo  natthi, tasmā dvīsu ekenāpi atthasiddhīti dassanatthaṃ ^b^``paṭisambhidānayo vā''^eb^ti aniyamattho  ^b^vā^eb^-saddo vutto.</p>
              <p>[03] tattha ^a^V1.0236^ea^ yathā loke avagantā ``avagato''ti vuccati, evaṃ ^b^bujjhitā saccānīti buddho^eb^  suddhakattuvasena. yathā paṇṇasosā vātā ``paṇṇasusā''ti vuccanti, evaṃ ^b^bodhetā  pajāyāti buddho^eb^ hetukattuvasena, hetuattho cettha antonīto.</p>
              <p>[03] ^b^sabbaññutāya buddho^eb^ti sabbadhammabujjhanasamatthāya buddhiyā buddhoti attho. ^b^sabbadassāvitāya  buddho^eb^ti sabbadhammānaṃ ñāṇacakkhunā diṭṭhattā buddhoti attho. ^b^anaññaneyyatāya  buddho^eb^ti aññena abodhanīto sayameva buddhattā buddhoti attho. ^b^visavitāya buddho^eb^ti  nānāguṇavisavanato padumamiva vikasanaṭṭhena buddhoti attho. ^b^khīṇāsavasaṅkhātena buddho^eb^ti  evamādīhi chahi pariyāyehi niddakkhayavibuddho puriso viya sabbakilesaniddakkhayavibuddhattā  buddhoti vuttaṃ hoti. ^b^ekāyanamaggaṃ gatoti buddho^eb^ti gamanatthānaṃ buddhiatthatāya  buddhiatthānampi gamanatthatā labbhatīti ekāyanamaggaṃ gatattā buddhoti vuccatīti attho.  ^b^eko anuttaraṃ sammāsambodhiṃ abhisambuddhoti buddho^eb^ti na parehi buddhattā buddho,  atha kho sayameva anuttaraṃ sammāsambodhiṃ abhisambuddhattā buddhoti attho. ^b^abuddhivihatattā  buddhipaṭilābhā buddho^eb^ti buddhi buddhaṃ bodhoti anatthantaraṃ. tattha yathā rattaguṇayogato  ratto paṭo, evaṃ buddhaguṇayogato buddhoti ñāpanatthaṃ vuttaṃ. tato paraṃ ^b^buddhoti  netaṃ nāma^eb^ntiādi atthānugatāyaṃ paññattīti bodhanatthaṃ vuttanti evamettha imināpi  kāraṇena bhagavā buddhoti veditabbaṃ. </p>
              <p>[03] 142^b^.^eb^ ^b^assā^eb^ti bhagavato. ^b^guṇavisiṭṭhasabbasattuttamagarugāravādhivacana^eb^nti sabbehi sīlādiguṇehi  visiṭṭhassa tato eva sabbasattehi uttamassa garuno gāravavasena vuttavacanamidaṃ bhagavāti.  tathā hi lokanātho aparimitanirupamappabhāvasīlādiguṇavisesasamaṅgitāya sabbānatthaparihārapubbaṅgamāya  ^a^M1.0251^ea^ niravasesahitasukhavidhānatapparāya niratisayāya payogasampattiyā sadevamanussāya  pajāya, accantupakāritāya ca aparimāṇāsu lokadhātūsu aparimāṇānaṃ sattānaṃ uttamagāravaṭṭhānanti.</p>
              <p>[03] ^b^bhagavāti vacanaṃ seṭṭha^eb^nti seṭṭhavācakaṃ vacanaṃ seṭṭhaguṇasahacaraṇato ``seṭṭha''nti vuttaṃ.  atha vā vuccatīti vacanaṃ, attho. tasmā yo ``bhagavā''ti vacanena vacanīyo attho, so  seṭṭhoti attho. ^b^bhagavāti vacanamuttama^eb^nti etthāpi eseva nayo. ^b^gāravayutto^eb^ti garubhāvayutto  garuguṇayogato, garukaraṇaṃ vā sātisayaṃ arahatīti gāravayutto, gāravārahoti attho.</p>
              <p>[03] guṇavisesahetukaṃ ^a^V1.0237^ea^ ``bhagavā''ti idaṃ bhagavato nāmanti saṅkhepato vuttamatthaṃ vitthārato  vibhajitukāmo nāmaṃyeva tāva atthuddhāravasena dassento ^b^``catubbidhaṃ vā nāma''^eb^ntiādimāha.  tattha ^b^āvatthika^eb^nti avatthāya viditaṃ taṃ taṃ avatthaṃ upādāya paññattaṃ voharitaṃ.  tathā ^b^liṅgikaṃ^eb^ tena tena liṅgena voharitaṃ. ^b^nemittika^eb^nti nimittato āgataṃ.  ^b^adhiccasamuppanna^eb^nti yadicchāya pavattaṃ, yadicchāya āgataṃ ^b^yadicchakaṃ^eb^. paṭhamena  ^b^ādi^eb^-saddena bālo, yuvā, vuḍḍhoti evamādiṃ saṅgaṇhāti, dutiyena muṇḍī, jaṭīti evamādiṃ,  tatiyena bahussuto, dhammakathiko, jhāyīti evamādiṃ, catutthena aghamarisanaṃ pāvacananti  evamādiṃ saṅgaṇhāti. ``nemittika''nti vuttamatthaṃ byatirekavasena patiṭṭhāpetuṃ  ^b^``na mahāmāyāyā''^eb^tiādi vuttaṃ. ^b^``vimokkhantika''^eb^nti iminā idaṃ nāmaṃ  ariyāya jātiyā jātakkhaṇeyeva jātanti dasseti. yadi vimokkhantikaṃ, atha kasmā aññehi  khīṇāsavehi asādhāraṇanti āha ^b^``saha sabbaññutaññāṇassa paṭilābhā''^eb^ti. buddhānañhi  arahattaphalaṃ nipphajjamānaṃ sabbaññutaññāṇādīhi sabbehi buddhaguṇehi saddhiṃyeva nipphajjati.  tena vuttaṃ ``vimokkhantika''nti. ^b^sacchikā paññattī^eb^ti sabbadhammānaṃ sacchikiriyānimittā  paññatti. atha vā ^b^sacchikā paññattī^eb^ti paccakkhasiddhā paññatti. yaṃguṇanimittā hi  sā, te satthu paccakkhabhūtāti guṇā viya sāpi sacchikatā eva nāma hoti, na paresaṃ  vohāramattenāti adhippāyo. </p>
              <p>[03] 143^b^.^eb^ ^b^vadantī^eb^ti ^a^M1.0252^ea^ mahātherassa garubhāvato bahuvacanenāha, saṅgītikārehi  vā katamanuvādaṃ sandhāya. issariyādibhedo bhago assa atthīti ^b^bhagī. akāsi bhagga^eb^nti  rāgādipāpadhammaṃ bhaggaṃ akāsi, bhaggavāti attho. ^b^bahūhi ñāyehī^eb^ti kāyabhāvanādikehi  anekehi bhāvanākkamehi. ^b^subhāvitattano^eb^ti sammadeva bhāvitasabhāvassa. paccatte  cetaṃ sāmivacanaṃ.</p>
              <p>[03] ^b^niddese vuttanayenā^eb^ti etthāyaṃ niddesanayo -- </p>
              <p>[02] ``bhagavāti gāravādhivacanametaṃ. apica bhaggarāgoti bhagavā, bhaggadosoti bhagavā,  bhaggamohoti bhagavā, bhaggamānoti bhagavā, bhaggadiṭṭhīti bhagavā, bhaggataṇhoti bhagavā,  bhaggakilesoti bhagavā, bhaji vibhaji pavibhaji dhammaratananti bhagavā, bhavānaṃ antakaroti  bhagavā, bhāvitakāyo bhāvitasīlo bhāvitacitto bhāvitapaññoti bhagavā, bhaji  ^a^V1.0238^ea^ vā bhagavā  araññavanapatthāni pantāni senāsanāni appasaddāni appanigghosāni vijanavātāni manussarāhasseyyakāni  paṭisallānasāruppānīti bhagavā, bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti  bhagavā, bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti  bhagavā, bhāgī vā bhagavā catunnaṃ jhānānaṃ catunnaṃ appamaññānaṃ catunnaṃ arūpasamāpattīnanti  bhagavā, bhāgī vā bhagavā aṭṭhannaṃ vimokkhānaṃ aṭṭhannaṃ abhibhāyatanānaṃ navannaṃ anupubbavihārasamāpattīnanti  bhagavā, bhāgī vā bhagavā dasannaṃ saññābhāvanānaṃ dasannaṃ kasiṇasamāpattīnaṃ ānāpānassatisamādhissa  asubhasamāpattiyāti bhagavā, bhāgī vā bhagavā catunnaṃ satipaṭṭhānānaṃ catunnaṃ sammappadhānānaṃ  catunnaṃ iddhipādānaṃ pañcannaṃ indriyānaṃ pañcannaṃ balānaṃ sattannaṃ bojjhaṅgānaṃ ariyassa  aṭṭhaṅgikassa maggassāti bhagavā, bhāgī vā bhagavā dasannaṃ tathāgatabalānaṃ catunnaṃ vesārajjānaṃ  catunnaṃ paṭisambhidānaṃ channaṃ abhiññānaṃ channaṃ buddhadhammānanti bhagavā, bhagavāti netaṃ  nāmaṃ...pe0... sacchikā paññatti yadidaṃ bhagavā''ti (mahāni0 83).</p>
              <p>[03] ettha ^a^M1.0253^ea^ ca ^b^``gāravādhivacana''^eb^ntiādīni yadipi gāthāyaṃ āgatapadānukkamena  na niddiṭṭhāni, yathārahaṃ pana tesaṃ sabbesampi niddesabhāvena veditabbāni. tattha ^b^gāravādhivacana^eb^nti  garūnaṃ garubhāvavācakaṃ vacanaṃ. ^b^bhajī^eb^ti bhāgaso kathesi. tenāha ^b^``vibhajī''^eb^ti.  ^b^dhammaratana^eb^nti maggaphalādiariyadhammaratanaṃ. puna ^b^bhajī^eb^ti sevi. ^b^bhāgī^eb^ti bhāgadheyyavā.  puna ^b^bhāgī^eb^ti bhajanasīlo. ^b^attharasassā^eb^ti atthasannissayassa rasassa. vimuttāyatanasīse  hi ṭhatvā dhammaṃ kathentassa, suṇantassa ca tadatthaṃ ārabbha uppajjanakapītisomanassaṃ attharaso.  dhammaṃ ārabbha ^b^dhammaraso^eb^. yaṃ sandhāya vuttaṃ ``labhati atthavedaṃ, labhati dhammaveda''nti  (a0 ni0  6.10). ^b^vimuttirasassā^eb^ti vimuttibhūtassa, vimuttisannissayassa  vā rasassa. ^b^saññābhāvanāna^eb^nti aniccasaññādīnaṃ dasannaṃ saññābhāvanānaṃ. ^b^channaṃ buddhadhammāna^eb^nti  cha asādhāraṇañāṇāni sandhāya vuttaṃ. tattha tattha ``bhagavā''ti saddasiddhi niruttinayena  veditabbā. </p>
              <p>[03] 144^b^.^eb^ yadipi ``bhāgyavā''tiādīhi padehi vuccamāno attho ``bhagī bhajī''ti niddesagāthāya  saṅgahito eva, tathāpi padasiddhi atthavibhāgātthayojanādisahito saṃvaṇṇanānayo tato aññākāroti  vuttaṃ ^b^``ayaṃ pana aparo nayo''^eb^ti. ^b^ādika^eb^nti  ^b^ādi^eb^-saddena vaṇṇavikāro ^a^V1.0239^ea^,  vaṇṇalopo, dhātuatthena niyojanañcāti imaṃ tividhaṃ lakkhaṇaṃ saṅgaṇhāti. ^b^saddanayenā^eb^ti  byākaraṇanayena. pisodarādīnaṃ saddānaṃ ākatigaṇabhāvato vuttaṃ ^b^``pisodarādipakkhepalakkhaṇaṃ  gahetvā''^eb^ti. pakkhipanameva lakkhaṇaṃ. tappariyāpannatākaraṇaṃ hi pakkhipanaṃ. ^b^pārappatta^eb^nti  paramukkaṃsagataṃ pāramibhāvappattaṃ. ^b^bhāgya^eb^nti kusalaṃ. tattha maggakusalaṃ lokuttarasukhanibbattakaṃ,  itaraṃ lokiyasukhanibbattakaṃ, itarampi vā vivaṭṭūpanissayaṃ pariyāyato lokuttarasukhanibbattakaṃ  siyā. </p>
              <p>[01] lobhādayo ekakavasena gahitā. tathā viparītamanasikāro vipallāsabhāvasāmaññena, ahirikādayo  dukavasena. lobhādayo ca puna ^b^``tividhākusalamūla''^eb^nti tikavasena gahitā.  kāyaduccaritādi-taṇhāsaṃkilesādirāgamalādirāgavisamādikāmasaññādikāmavitakkāditaṇhāpapañcādayo  ^b^tividhaduccaritā^eb^dayo. subhasaññādikā ^b^catubbidhavipariyesā^eb^. ``cīvarahetu vā  bhikkhuno taṇhā uppajjamānā uppajjati, piṇḍapāta ^a^M1.0254^ea^, senāsana, itibhavābhavahetu  vā''ti (a0 ni0  4.9) evamāgatā ^b^cattāro taṇhuppādā^eb^. ``buddhe kaṅkhati, dhamme,  saṅghe, sikkhāya, sabrahmacārīsu kupito hoti anattamano āhatacitto khīlajāto''ti  (dī0 ni0 3.319; ma0 ni0 1.185; a0 ni0  5.205;  9.71; vibha0 941) evamāgatāni  ^b^pañca cetokhīlāni^eb^. ``kāme avītarāgo hoti, kāye avītarāgo, rūpe avītarāgo,  yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati,  aññataraṃ devanikāyaṃ paṇidhāya brahmacariyaṃ caratī''ti (dī0 ni0 3.320; ma0 ni0 1.186)  āgatā ^b^pañca vinibandhā^eb^. rūpābhinandanādayo ^b^pañcābhinandanā^eb^. kodho, makkho,  issā, sāṭheyyaṃ, pāpicchatā, sandiṭṭhiparāmāsoti imāni ^b^cha vivādamūlāni^eb^.  rūpataṇhādayo ^b^cha taṇhākāyā^eb^.</p>
              <p>[03] kāmarāgapaṭighadiṭṭhivicikicchābhavarāgamānāvijjā ^b^sattānusayā^eb^. micchādiṭṭhiādayo ^b^aṭṭha  micchattā^eb^. ``taṇhaṃ paṭicca pariyesanā, pariyesanaṃ paṭicca lābho, lābhaṃ paṭicca  vinicchayo, vinicchayaṃ paṭicca chandarāgo, chandarāgaṃ paṭicca ajjhosānaṃ, ajjhosānaṃ  paṭicca pariggaho, pariggahaṃ paṭicca macchariyaṃ, macchariyaṃ paṭicca ārakkhā, ārakkhādhikaraṇaṃ  daṇḍādānādayo''ti (dī0 ni0 2.103; 3.359) ete ^b^nava taṇhāmūlakā^eb^. cattāro sassatavādā,  cattāro ekaccasassatavādā, cattāro antānantikā, cattāro amarāvikkhepikā, dve  adhiccasamuppannikā, soḷasa saññīvādā, aṭṭha asaññīvādā,  aṭṭha nevasaññīnāsaññīvādā ^a^V1.0240^ea^,  satta ucchedavādā, pañca paramadiṭṭhadhammanibbānavādāti etāni ^b^dvāsaṭṭhi diṭṭhigatāni^eb^.  ajjhattikassa upādāya ``asmī''ti hoti, ``itthasmī''ti, ``evasmī''ti, ``aññathāsmī''ti,  ``bhavissa''nti, ``itthaṃ bhavissa''nti, ``evaṃ bhavissa''nti, ``aññathā bhavissa''nti,  ``asasmī''ti, ``sātasmī''ti, ``siya''nti, ``itthaṃ siya''nti, ``evaṃ siya''nti,  ``aññathā siya''nti, ``apāhaṃ siya''nti, ``apāhaṃ itthaṃ siya''nti, ``apāhaṃ  evaṃ siya''nti, ``apāhaṃ aññathā siya''nti hotīti aṭṭhārasa, bāhirassupādāya ``iminā  asmī''ti hoti, ``iminā itthasmī''ti, ``iminā evasmī''ti, ``iminā aññathāsmī''tiādikā  (vibha0 975-976) vuttanayā aṭṭhārasāti chattiṃsa, atītā chattiṃsa, anāgatā chattiṃsa,  paccuppannā chattiṃsāti ^b^aṭṭhasatataṇhāvicaritāni^eb^.</p>
              <p>[03] ^b^pabheda^eb^-saddo ^a^M1.0255^ea^ paccekaṃ sambandhitabbo. tatthāyaṃ yojanā -- lobhappabhedā  dosappabhedā yāva aṭṭhasatataṇhāvicaritappabhedāti. sabbāni sattānaṃ darathapariḷāhakarāni  kilesānaṃ anekāni satasahassāni abhañjīti yojanā. ārammaṇādivibhāgato hi pavattiākāravibhāgato  ca anantappabhedā kilesāti. ^b^saṅkhepato^eb^ti ettha samucchedappahānavasena sabbaso appavattikaraṇena  ^b^kilesamāraṃ,^eb^ samudayappahānapariññāvasena ^b^khandhamāraṃ,^eb^ sahāyavekallakaraṇavasena sabbathā  appavattikaraṇena ^b^abhisaṅkhāramāraṃ,^eb^ balavidhamanavisayātikkamanavasena ^b^devaputtamaccumāra^eb^ñca  ^b^abhañji^eb^ bhagge akāsi. ^b^parissayāna^eb^nti upaddavānaṃ. sampati, āyatiñca sattānaṃ  anatthāvahattā māraṇaṭṭhena vibādhanaṭṭhena kilesāva māroti ^b^kilesamāro^eb^. vadhakaṭṭhena  khandhāva māroti ^b^khandhamāro^eb^. tathā hi vuttaṃ ``vadhakaṃ rūpaṃ `vadhakaṃ rūpa'nti yathābhūtaṃ  nappajānātī''tiādi (saṃ0 ni0  3.85). jātijarādimahābyasananibbattanena abhisaṅkhārova  māroti ^b^abhisaṅkhāramāro^eb^. saṃkilesanimittaṃ hutvā guṇamāraṇaṭṭhena devaputtova  māroti ^b^devaputtamāro^eb^. sattānaṃ jīvitassa, jīvitaparikkhārānañca jānikaraṇena mahābādharūpattā  maccu eva māroti ^b^maccumāro^eb^.</p>
              <p>[03] ^b^satapuññalakkhaṇadharassā^eb^ti anekasatapuññanibbattamahāpurisalakkhaṇavahato ^b^rūpakāyasampatti  dīpitā hoti,^eb^ itarāsaṃ phalasampadānaṃ mūlabhāvato, adhiṭṭhānabhāvato ca. ^b^dhammakāyasampatti^eb^  dīpitā hoti, pahānasampadāpubbakattā ñāṇasampadādīnaṃ. bhāgyavatāya lokiyānaṃ ^b^bahumatabhāvo^eb^.  bhaggadosatāya parikkhakānaṃ bahumatabhāvoti yojanā. evaṃ ito paresupi yathāsaṅkhyaṃ yojetabbaṃ.  puññavantaṃ hi ^b^gahaṭṭhā^eb^ khattiyādayo abhigacchanti,  pahīnadosaṃ ^b^pabbajita^eb^tāpasaparibbājakādayo ^a^V1.0241^ea^  ``dosavinayāya dhammaṃ desetī''ti. ^b^abhigatānañca nesaṃ kāyacittadukkhāpanayane paṭibalabhāvo,  āmisadānadhammadānehi^eb^ upakārasabbhāvato. rūpakāyaṃ tassa pasādacakkhunā, dhammakāyaṃ  paññācakkhunā disvā dukkhadvayassa paṭippassambhanato upagatānañca tesaṃ āmisadānadhammadānehi  ^b^upakāritā,^eb^ ``pubbe āmisadānadhammadānehi mayā ayaṃ ^a^M1.0256^ea^ lokaggabhāvo  adhigato, tasmā tumhehipi evameva paṭipajjitabba''nti evaṃ sammāpaṭipattiyaṃ niyojanena  abhigatānaṃ ^b^lokiyalokuttarasukhehi saṃyojanasamatthatā ca dīpitā hoti^eb^.</p>
              <p>[03] ^b^sakacitte issariyaṃ^eb^ attano cittassa vasībhāvāpādanaṃ, yena paṭikkūlādīsu appaṭikkūlasaññitādivihārasiddhi,  adhiṭṭhāniddhiādiko iddhividhopi cittissariyameva cittabhāvanāya vasībhāvappattiyā ijjhanato.  ^b^aṇimālaghimādika^eb^nti ^b^ādi^eb^-saddena mahimā patti pākammaṃ īsitā vasitā  yatthakāmāvasāyitāti ime chapi saṅgahitā. tattha kāyassa aṇubhāvakaraṇaṃ ^b^aṇimā^eb^.  lahubhāvo ^b^laghimā^eb^ ākāse padasā gamanādinā. mahattaṃ ^b^mahimā^eb^ kāyassa mahantatāpādanaṃ.  iṭṭhadesappatti ^b^patti^eb^. adhiṭṭhānādivasena icchitanipphādanaṃ ^b^pākammaṃ^eb^. sayaṃvasitā  issarabhāvo ^b^īsitā^eb^. iddhividhe vasībhāvo ^b^vasitā^eb^. ākāsena vā gacchato,  aññaṃ vā kiñci karoto yattha katthaci vosānappatti ^b^yatthakāmāvasāyitā^eb^. ``kumārakarūpādidassana''ntipi  vadanti. evamidaṃ aṭṭhavidhaṃ ^b^lokiyasammataṃ^eb^ issariyaṃ. taṃ pana bhagavato iddhividhantogadhaṃ,  anaññasādhāraṇañcāti āha ^b^``sabbākāraparipūraṃ atthī''^eb^ti.</p>
              <p>[03] kesañci padesavutti, ayathābhūtaguṇasannissayattā aparisuddho ca yaso hoti, na evaṃ tathāgatassāti  dassetuṃ ^b^``lokattayabyāpako''^eb^tiādi vuttaṃ. tattha idha adhigatasatthuguṇānaṃ āruppe  uppannānaṃ ``itipi so bhagavā''tiādinā bhagavato guṇe anussarantānaṃ yaso pākaṭo  hotīti āha ``lokattayabyāpako''ti. yathābhuccaguṇādhigatattā eva ^b^ativiya parisuddho^eb^.  anavasesalakkhaṇānubyañjanādisampattiyā ^b^sabbākāraparipūrā. sabbaṅgapaccaṅgasirī^eb^ sabbesaṃ  aṅgapaccaṅgānaṃ sobhā. ``tiṇṇo tāreyya''ntiādinā ^b^yaṃ yaṃ etena^eb^ lokanāthena ^b^icchitaṃ^eb^  manovacīpaṇidhānavasena, ^b^patthitaṃ^eb^ kāyapaṇidhānavasena. ^b^tathevā^eb^ti paṇidhānānurūpameva.  vīriyapāramibhāvappatto, ariyamaggapariyāpanno ca ^b^sammāvāyāmasaṅkhāto payatto^eb^.</p>
              <p>[03] ^b^bhedehī^eb^ti sabbattikadukapadasaṃhitehi pabhedehi. ^b^paṭiccasamuppādādīhī^eb^ti ^b^ādi^eb^-saddena  na kevalaṃ ^a^V1.0242^ea^ ^b^vibhaṅgapāḷiyaṃ^eb^ āgatā satipaṭṭhānādayova saṅgahitā, atha kho saṅgahādayo, samayavimuttādayo,  ṭhapanādayo ^a^M1.0257^ea^, tikapaṭṭhānādayo ca saṅgahitāti veditabbaṃ. ^b^dukkhasaccassa pīḷanaṭṭho^eb^  taṃsamaṅgino sattassa hiṃsanaṃ avipphārikatākaraṇaṃ. ^b^saṅkhataṭṭho^eb^ sameccasambhūyapaccayehi  katabhāvo. ^b^santāpaṭṭho^eb^ dukkhadukkhatādīhi santappanaṃ paridahanaṃ. ^b^vipariṇāmaṭṭho^eb^  jarāya, maraṇena cāti dvidhā vipariṇāmetabbatā. ^b^samudayassa āyūhanaṭṭho^eb^ dukkhassa nibbattanavasena  sampiṇḍanaṃ. ^b^nidānaṭṭho^eb^ ``idaṃ taṃ dukkha''nti nidadantassa viya samuṭṭhāpanaṃ. ^b^saṃyogaṭṭho^eb^  saṃsāradukkhena saṃyojanaṃ. ^b^palibodhaṭṭho^eb^ maggādhigamassa nivāraṇaṃ. nirodhassa ^b^nissaraṇaṭṭho^eb^  sabbūpadhīnaṃ paṭinissaggasabhāvattā tato vinissaṭatā, tannissaraṇanimittatā vā. ^b^vivekaṭṭho^eb^  sabbasaṅkhāravisaṃyuttatā. ^b^asaṅkhataṭṭho^eb^ kenacipi paccayena anabhisaṅkhatatā. ^b^amataṭṭho^eb^  niccasabhāvattā maraṇābhāvo, sattānaṃ maraṇābhāvahetutā vā. ^b^maggassa niyyānaṭṭho^eb^  vaṭṭadukkhato niggamanaṭṭho. ^b^hetuattho^eb^ nibbānassa sampāpakabhāvo. ^b^dassanaṭṭho^eb^ accantasukhumassa  nibbānassa sacchikaraṇaṃ. ^b^ādhipateyyaṭṭho^eb^ catusaccadassane sampayuttānaṃ ādhipaccakaraṇaṃ,  ārammaṇādhipatibhāvo vā visesato maggādhipativacanato. satipi hi jhānādīnaṃ ārammaṇādhipatibhāve  ``jhānādhipatino dhammā''ti evamādiṃ avatvā ``maggādhipatino dhammā'' icceva vuttaṃ,  tasmā viññāyati ``atthi maggassa ārammaṇādhipatibhāve viseso''ti. ete ca pīḷanādayo  soḷasākārā nāma. kasmā panettha aññesu rogagaṇṭhādiākāresu vijjamānesu  eteva pariggayhantīti? salakkhaṇato ca saccantaradassanato ca āvibhāvato. svāyamattho parato  saccakathāyameva āvi bhavissati.</p>
              <p>[03] ^b^dibbavihāro^eb^ kasiṇādiārammaṇāni rūpāvacarajjhānāni. mettādijjhānāni ^b^brahmavihāro^eb^.  phalasamāpatti ^b^ariyavihāro^eb^. kāmehi vivekaṭṭhakāyatāvasena ekībhāvo ^b^kāyaviveko^eb^.  paṭhamajjhānādinā nīvaraṇādīhi vivittacittatā ^b^cittaviveko. upadhiviveko^eb^  nibbānaṃ. ^b^aññe^eb^ti lokiyābhiññādike.</p>
              <p>[03] kilesābhisaṅkhāravasena bhavesu paribbhamanaṃ, so ca taṇhāppadhānoti vuttaṃ ^b^``taṇhāsaṅkhātaṃ  gamana''^eb^nti. ^b^vanta^eb^nti ariyamaggamukhena uggiritaṃ puna apaccāvamanavasena chaḍḍitaṃ.  ^b^bhagavāti vuccati^eb^ niruttinayenāti dassento āha ^b^``yathā...pe0... mekhalā''^eb^ti.</p>
              <p>[03] aparo ^a^M1.0258^ea^ ^a^V1.0243^ea^ nayo -- bhāgavāti bhagavā, bhatavāti bhagavā, bhāge vanīti bhagavā,  bhage vanīti bhagavā, bhattavāti bhagavā, bhage vamīti bhagavā. bhāge vamīti bhagavā. </p>
              <p>[21] bhāgavā bhatavā bhāge, bhage ca vani bhattavā. </p>
              <p>[22] bhage vami tathā bhāge, vamīti bhagavā jino..</p>
              <p>[03] tattha kathaṃ ^b^bhāgavāti bhagavā^eb^? ye te sīlādayo dhammakkhandhā guṇakoṭṭhāsā, te anaññasādhāraṇā  niratisayā tathāgatassa atthi upalabbhanti. tathā hissa sīlaṃ samādhi paññā vimutti  vimuttiñāṇadassanaṃ, hirī ottappaṃ, saddhā vīriyaṃ, sati sampajaññaṃ, sīlavisuddhi  diṭṭhivisuddhi, samatho vipassanā, tīṇi kusalamūlāni, tīṇi sucaritāni, tayo  sammāvitakkā, tisso anavajjasaññā, tisso dhātuyo, cattāro satipaṭṭhānā, cattāro  sammappadhānā, cattāro iddhipādā, cattāro ariyamaggā, cattāri ariyaphalāni, catasso  paṭisambhidā, catuyoniparicchedakañāṇāni, cattāro ariyavaṃsā, cattāri vesārajjañāṇāni,  pañca padhāniyaṅgāni, pañcaṅgiko sammāsamādhi, pañcañāṇiko sammāsamādhi, pañcindriyāni,  pañca balāni, pañca nissāraṇīyā dhātuyo, pañca vimuttāyatanañāṇāni, pañca vimuttiparipācanīyā  saññā, cha anussatiṭṭhānāni, cha gāravā, cha nissāraṇīyā dhātuyo, cha satatavihārā,  cha anuttariyāni, cha nibbedhabhāgiyā saññā, cha abhiññā, cha asādhāraṇañāṇāni, satta  aparihāniyā dhammā, satta ariyadhammā, satta ariyadhanāni, satta bojjhaṅgā, satta sappurisadhammā,  satta nijjaravatthūni, satta saññā, sattadakkhiṇeyyapuggaladesanā, sattaviññāṇaṭṭhitidesanā,  sattakhīṇāsavabaladesanā, aṭṭhapaññāpaṭilābhahetudesanā, aṭṭha sammattāni, aṭṭhalokadhammātikkamā,  aṭṭha ārambhavatthūni, aṭṭhākkhaṇadesanā, aṭṭha mahāpurisavitakkā, aṭṭhābhibhāyatanadesanā, aṭṭha  vimokkhā, nava yonisomanasikāramūlakā dhammā, nava pārisuddhipadhāniyaṅgāni, navasattāvāsadesanā,  nava āghātapaṭivinayā, nava saññā, nava nānattā, nava anupubbavihārā, dasa nāthakāraṇā  dhammā, dasa kasiṇāyatanāni, dasa kusalakammapathā, dasa sammattāni, dasa ariyavāsā, dasa  asekkhadhammā, dasa tathāgatabalāni, ekādasa mettānisaṃsā, dvādasa ^a^M1.0259^ea^ dhammacakkākārā,  terasa dhutaguṇā, cuddasa buddhañāṇāni, pañcadasa vimuttiparipācanīyā dhammā, soḷasavidhā  ānāpānassati, soḷasa aparantapanīyā dhammā, aṭṭhārasa buddhadhammā, ekūnavīsati paccavekkhaṇañāṇāni,  catucattālīsa ñāṇavatthūni ^a^V1.0244^ea^, paññāsa udayabbayañāṇāni, paropaññāsa kusaladhammā, sattasattatiñāṇavatthūni,  catuvīsatikoṭisatasahassasamāpattisañcārimahāvajirañāṇaṃ, anantanayasamantapaṭṭhānapavicayapaccavekkhaṇadesanāñāṇāni,  tathā anantāsu lokadhātūsu anantānaṃ sattānaṃ āsayādivibhāvanañāṇāni cāti evamādayo  anantāparimāṇabhedā anaññasādhāraṇā niratisayā guṇabhāgā guṇakoṭṭhāsā saṃvijjanti upalabbhanti.  tasmā yathāvuttavibhāgā guṇabhāgā assa atthīti bhāgavāti vattabbe ā-kārassa rassattaṃ  katvā ``bhagavā''ti vutto. evaṃ tāva bhāgavāti bhagavā. </p>
              <p>[21] yasmā sīlādayo sabbe, guṇabhāgā asesato. </p>
              <p>[22] vijjanti sugate tasmā, ``bhagavā''ti pavuccati..</p>
              <p>[03] kathaṃ ^b^bhatavāti bhagavā^eb^? ye te sabbalokahitāya ussukkamāpannehi manussattādike  aṭṭha dhamme samodhānetvā sammāsambodhiyā katamahābhinīhārehi mahābodhisattehi paripūretabbā  dānapāramī, sīlanekkhammapaññāvīriyakhantisaccādhiṭṭhānamettāupekkhāpāramīti dasa pāramiyo,  dasa upapāramiyo, dasa paramatthapāramiyoti samatiṃsa pāramiyo, dānādīni cattāri saṅgahavatthūni,  saccādīni cattāri adhiṭṭhānāni, attapariccāgo, nayana, dhana, rajja, puttadārapariccāgoti  pañca mahāpariccāgā, pubbayogo, pubbacariyā, dhammakkhānaṃ, ñātatthacariyā, lokatthacariyā,  buddhatthacariyāti evamādayo, saṅkhepato vā sabbe puññasambhārañāṇasambhārabuddhakārakadhammā,  te mahābhinīhārato paṭṭhāya kappānaṃ satasahassādhikāni cattāri asaṅkhyeyāni yathā hānabhāgiyā,  saṃkilesabhāgiyā, ṭhitibhāgiyā vā na honti, atha kho uttaruttari visesabhāgiyāva honti,  evaṃ sakkaccaṃ nirantaraṃ anavasesato bhatā sambhatā assa atthīti bhatavāti vattabbe ``bhagavā''ti  vutto niruttinayena ta-kārassa ga-kāraṃ katvā. atha vā ^b^bhatavā^eb^ti teyeva yathāvutte  buddhakārakadhamme vuttanayena bhari sambhari, paripūresīti attho. evampi bhatavāti  bhagavā. </p>
              <p>[21] sammāsambodhiyā ^a^M1.0260^ea^ sabbe, dānapāramiādike. </p>
              <p>[22] sambhāre bhatavā nātho, tasmāpi bhagavā mato..</p>
              <p>[03] kathaṃ ^a^V1.0245^ea^ ^b^bhāge vanīti bhagavā^eb^? ye te catuvīsatikoṭisatasahassasaṅkhā devasikaṃ vaḷañjanakasamāpattibhāgā,  te anavasesato lokahitatthaṃ, attano ca diṭṭhadhammasukhavihāratthaṃ niccakappaṃ niccakappaṃ  vani bhaji sevi bahulamakāsīti bhāge vanīti bhagavā. atha vā abhiññeyyadhammesu, kusalādīsu,  khandhādīsu ca ye te pariññeyyādivasena saṅkhepato vā catubbidhā abhisamayabhāgā, vitthārato  pana ``cakkhuṃ pariññeyyaṃ...pe0... jarāmaraṇaṃ pariññeyya''ntiādinā anekapariññeyyabhāgā,  ``cakkhussa samudayo pahātabbo...pe0... jarāmaraṇassa samudayo pahātabbo''tiādinā  pahātabbabhāgā, ``cakkhussa nirodho...pe0... jarāmaraṇassa nirodho sacchikātabbo''tiādinā  (paṭi0 ma0 1.21) sacchikātabbabhāgā, ``cakkhussa nirodhagāminī paṭipadā''tiādinā,  ``cattāro satipaṭṭhānā''tiādinā ca anekabhedā bhāvetabbabhāgā ca dhammā, te sabbe  vani bhaji yathārahaṃ gocarabhāvanāsevanānaṃ vasena sevi. evampi bhāge vanīti bhagavā.  atha vā ye ime sīlādayo dhammakkhandhā sāvakehi sādhāraṇā guṇakoṭṭhāsā guṇabhāgā, ``kinti  nu kho te veneyyasantānesu patiṭṭhapeyya''nti mahākaruṇāya vani abhipatthayi, sā cassa  abhipatthanā yathādhippetaphalāvahā ahosi. evampi bhāge vanīti bhagavā. </p>
              <p>[21] yasmā ñeyyasamāpatti-guṇabhāge tathāgato. </p>
              <p>[22] bhaji patthayi sattānaṃ, hitāya bhagavā tato..</p>
              <p>[03] kathaṃ ^b^bhage vanīti bhagavā^eb^? samāsato tāva katapuññehi payogasampannehi yathāvibhavaṃ  bhajīyantīti bhagā, lokiyalokuttarasampattiyo. tattha lokiye tāva tathāgato sambodhito  pubbe bodhisattabhūto paramukkaṃsagate vani bhaji sevi, yattha patiṭṭhāya niravasesato buddhakārakadhamme  samannānento buddhadhamme paripācesi. buddhabhūto ^a^M1.0261^ea^ pana te niravajjasukhūpasaṃhite  anaññasādhāraṇe lokuttarepi vani bhaji sevi. vitthārato pana padesarajjaissariyacakkavattisampattidevarajjasampattiādivasena,  jhānavimokkhasamādhisamāpattiñāṇadassanamaggabhāvanāphalasacchikiriyādiuttarimanussadhammavasena  ca anekavihite anaññasādhāraṇe bhage vani bhaji sevi. evampi bhage vanīti bhagavā. </p>
              <p>[21] yā ^a^V1.0246^ea^ tā sampattiyo loke, yā ca lokuttarā puthū. </p>
              <p>[22] sabbā tā bhaji sambuddho, tasmāpi bhagavā mato..</p>
              <p>[03] kathaṃ ^b^bhattavāti bhagavā^eb^? bhattā daḷhabhattikā assa bahū atthīti bhattavā. tathāgato  hi mahākaruṇāsabbaññutaññāṇādiaparimitanirupamappabhāvaguṇavisesasamaṅgi bhāvato sabbasattuttamo  sabbānatthaparihārapubbaṅgamāya niravasesahitasukhavidhānatapparāya niratisayāya payogasampattiyā  sadevamanussāya pajāya accantupakāritāya dvattiṃsamahāpurisalakkhaṇāsītianubyañjanabyāmappabhādianaññasādhāraṇaguṇavisesapaṭimaṇḍitarūpakāyatāya  yathābhuccaguṇādhigatena ``itipi so bhagavā''tiādinayappavattena lokattayabyāpināsuvipulena,  suvisuddhena ca thutighosena samannāgatattā, ukkaṃsapāramippattāsu appicchatāsantuṭṭhiādīsu  supatiṭṭhitabhāvato, dasabalacatuvesārajjādiniratisayaguṇavisesasamaṅgibhāvato ca ``rūpappamāṇo  rūpappasanno, ghosappamāṇo ghosappasanno, lūkhappamāṇo lūkhappasanno, dhammappamāṇo dhammappasanno''ti  evaṃ catuppamāṇike lokasannivāse sabbathāpi pasādāvahabhāvena samantapāsādikattā aparimāṇānaṃ  sattānaṃ sadevamanussānaṃ ādarabahumānagāravāyatanatāya paramapemasambhattiṭṭhānaṃ. ye tassa ovāde  patiṭṭhitā aveccappasādena samannāgatā honti, kenaci asaṃhāriyā tesaṃ sambhatti samaṇena  vā brāhmaṇena vā devena vā mārena vā brahmunā vāti. tathā hi te attano jīvitapariccāgepi  tattha pasādaṃ na pariccajanti, tassa vā āṇaṃ daḷhabhattibhāvato. tenevāha -- </p>
              <p>[21] ``yo ve kataññū katavedi dhīro, </p>
              <p>[22] kalyāṇamitto daḷhabhatti ca hotī''ti.. (jā0 2.17.78). </p>
              <p>[02] ``seyyathāpi ^a^M1.0262^ea^, bhikkhave, mahāsamuddo ṭhitadhammo velaṃ nātivattati,  evameva kho, bhikkhave, yaṃ mayā sāvakānaṃ sikkhāpadaṃ paññattaṃ, taṃ mama sāvakā  jīvitahetupi nātikkamantī''ti (udā0 45; cūḷava0 385) ca.</p>
              <p>[03] evaṃ bhattavāti bhagavā niruttinayena ekassa ta-kārassa lopaṃ katvā itarassa ga-kāraṃ  katvā. </p>
              <p>[21] guṇātisayayuttassa ^a^V1.0247^ea^, yasmā lokahitesino. </p>
              <p>[22] sambhattā bahavo satthu, bhagavā tena vuccati..</p>
              <p>[03] kathaṃ ^b^bhage vamīti bhagavā^eb^? yasmā tathāgato bodhisattabhūtopi purimāsu jātīsu  pāramiyo pūrento bhagasaṅkhātaṃ siriṃ, issariyaṃ, yasañca vami uggiri kheḷapiṇḍaṃ viya anapekkho  chaḍḍayi. tathā hissa ^b^somanassakumārakāle^eb^ (jā0 1.15.211 ādayo) ^b^hatthipālakumārakāle^eb^  (jā0 1.15.337 ādayo) ^b^ayogharapaṇḍitakāle^eb^ (jā0 1.15.363 ādayo) ^b^mūgapakkhapaṇḍitakāle^eb^  (jā0 2.22.1 ādayo) ^b^cūḷasutasomakāle^eb^ti (jā0 2.17.195 ādayo) evamādīsu  nekkhammapāramipūraṇavasena devarajjasadisāya rajjasiriyā pariccattāttabhāvānaṃ parimāṇaṃ  natthi. carimattabhāvepi hatthagataṃ cakkavattisiriṃ devalokādhipaccasadisaṃ catudīpissariyaṃ,  cakkavattisampattisannissayaṃ sattaratanasamujjalaṃ yasañca tiṇāyapi amaññamāno nirapekkho  pahāya abhinikkhamitvā sammāsambodhiṃ abhisambuddho, tasmā ime siriādike bhage vamīti  bhagavā. atha vā bhāni nāma nakkhattāni, tehi samaṃ gacchanti pavattantīti bhagā, sineruyugandharauttarakuruhimavantādibhājanalokavisesasannissayā  sobhā kappaṭṭhiyabhāvato. tepi bhagavā vami tannivāsasattāvāsasamatikkamanato tappaṭibaddhachandarāgappahānena  pajahīti. evampi bhage vamīti bhagavā. </p>
              <p>[21] cakkavattisiriṃ yasmā, yasaṃ issariyaṃ sukhaṃ. </p>
              <p>[22] pahāsi lokacittañca, sugato bhagavā tato..</p>
              <p>[03] kathaṃ ^b^bhāge vamīti bhagavā^eb^? bhāgā nāma sabhāvadhammakoṭṭhāsā, te khandhāyatanadhātādivasena,  tatthāpi rūpavedanādivasena, atītādivasena ca anekavidhā, te ca bhagavā ``sabbaṃ papañcaṃ,  sabbaṃ yogaṃ, sabbaṃ ^a^M1.0263^ea^ ganthaṃ, sabbaṃ saṃyojanaṃ samucchinditvā amataṃ dhātuṃ  samadhigacchanto vami uggiri anapekkho chaḍḍayi na paccāvami. tathā hesa sabbatthakameva pathaviṃ  āpaṃ tejaṃ vāyaṃ, cakkhuṃ sotaṃ ghānaṃ jivhaṃ kāyaṃ manaṃ, rūpe sadde gandhe rase phoṭṭhabbe  dhamme, cakkhuviññāṇaṃ...pe0... manoviññāṇaṃ, cakkhusamphassaṃ...pe0... manosamphassaṃ,  cakkhusamphassajaṃ vedanaṃ...pe0... manosamphassajaṃ vedanaṃ, cakkhusamphassajaṃ saññaṃ...pe0...  manosamphassajaṃ saññaṃ, cakkhusamphassajaṃ cetanaṃ...pe0... manosamphassajaṃ  cetanaṃ, rūpataṇhaṃ ^a^V1.0248^ea^ ...pe0...  dhammataṇhaṃ, rūpavitakkaṃ...pe0... dhammavitakkaṃ, rūpavicāraṃ...pe0... dhammavicāra''ntiādinā  anupadadhammavibhāgavasenapi sabbeva dhammakoṭṭhāse anavasesato vami uggiri anapekkhapariccāgena  chaḍḍayi. vuttaṃ hetaṃ -- </p>
              <p>[02] ``yaṃ taṃ, ānanda, cattaṃ vantaṃ muttaṃ pahīnaṃ paṭinissaṭṭhaṃ, taṃ tathāgato puna paccāvamissatīti  netaṃ ṭhānaṃ vijjatī''ti (dī0 ni0 2.183).</p>
              <p>[03] evampi bhāge vamīti bhagavā. atha vā ^b^bhāge vamī^eb^ti sabbepi kusalākusale  sāvajjānavajje hīnapaṇīte kaṇhasukkasappaṭibhāge dhamme ariyamaggañāṇamukhena vami uggiri  anapekkho pariccaji pajahi, paresañca tathattāya dhammaṃ desesi. vuttampi cetaṃ --</p>
              <p>[03] ``dhammāpi vo, bhikkhave, pahātabbā, pageva adhammā (ma0 ni0 1.240). kullūpamaṃ  vo, bhikkhave, dhammaṃ desessāmi nittharaṇatthāya, no gahaṇatthāyā''tiādi (ma0 ni0  1.240). </p>
              <p>[25] evampi bhāge vamīti bhagavā. </p>
              <p>[21] khandhāyatanadhātādi-dhammabhedā mahesinā. </p>
              <p>[22] kaṇhā sukkā yato vantā, tatopi bhagavā mato.. </p>
              <p>[25] tena vuttaṃ -- </p>
              <p>[21] ``bhāgavā bhatavā bhāge, bhage ca vani bhattavā. </p>
              <p>[22] bhage vami tathā bhāge, vamīti bhagavā jino''ti..</p>
              <p>[03] ettha ca yasmā saṅkhepato attahitasampattiparahitapaṭipattivasena duvidhā buddhaguṇā, tāsu attahitasampatti  pahānasampadāñāṇasampadābhedato duvidhā, ānubhāvasampadādīnaṃ tadavinābhāvena tadantogadhattā.  parahitapaṭipatti payogāsayabhedato ^a^M1.0264^ea^ duvidhā. tattha payogato lābhasakkārādinirapekkhacittassa  sabbadukkhaniyyānikadhammūpadeso, āsayato paṭiviruddhesupi niccaṃ hitesitā, ñāṇaparipākakālāgamanādiparahitapaṭipatti  ca, āmisapaṭiggahaṇādināpi atthacariyā ^a^V1.0249^ea^ parahitapaṭipatti hotiyeva. tasmā tesaṃ vibhāvanavasena  pāḷiyaṃ ``araha''ntiādīnaṃ padānaṃ gahaṇaṃ veditabbaṃ.</p>
              <p>[03] tattha ^b^``araha''^eb^nti iminā padena pahānasampadāvasena bhagavato attahitasampatti vibhāvitā.  ^b^``sammāsambuddho, lokavidū''^eb^ti ca imehi padehi ñāṇasampadāvasena. nanu ca  ``lokavidū''ti imināpi sammāsambuddhatā vibhāvīyatīti? saccaṃ vibhāvīyati, atthi  pana viseso, ``sammāsambuddho''ti iminā sabbaññutaññāṇānubhāvo vibhāvito, ``lokavidū''ti  pana iminā āsayānusayañāṇādīnampi ānubhāvo vibhāvitoti. ^b^``vijjācaraṇasampanno''^eb^ti  iminā sabbāpi bhagavato attahitasampatti vibhāvitā. ^b^``sugato''^eb^ti pana iminā  samudāgamato paṭṭhāya bhagavato attahitasampatti, parahitapaṭipatti ca vibhāvitā. ^b^``anuttaro  purisadammasārathi satthā devamanussāna''^eb^nti imehi padehi bhagavato parahitapaṭipatti  vibhāvitā. ^b^``buddho''^eb^ti iminā bhagavato attahitasampatti, parahitapaṭipatti ca vibhāvitā.  evañca katvā ``sammāsambuddho''ti vatvā ``buddho''ti vacanaṃ samatthitaṃ hoti. tenevāha  ``attanāpi bujjhi aññepi satte bodhesī''tiādi. ^b^``bhagavā''^eb^ti ca imināpi  samudāgamato paṭṭhāya bhagavato sabbā attahitasampatti, parahitapaṭipatti ca vibhāvitā.</p>
              <p>[03] aparo nayo -- hetuphalasattūpakāravasena saṅkhepato tividhā buddhaguṇā. tattha ``arahaṃ sammāsambuddho  vijjācaraṇasampanno lokavidū''ti imehi padehi phalasampattivasena buddhaguṇā vibhāvitā.  ``anuttaro purisadammasārathi satthā devamanussāna''nti imehi sattūpakāravasena buddhaguṇā  pakāsitā. ``buddho''ti iminā phalavasena, sattūpakāravasena ca buddhaguṇā vibhāvitā.  ``sugato bhagavā''ti pana imehi padehi hetuphalasattūpakāravasena buddhaguṇā vibhāvitāti  veditabbaṃ. </p>
              <p>[03] 145^b^.^eb^ ^b^tassā^eb^ti ^a^M1.0265^ea^ buddhānussatikammaṭṭhānikassa yogino. ^b^eva^eb^nti ``tatrāyaṃ  nayo''tiādinā vuttappakārena. ^b^tasmiṃ samaye^eb^ti buddhaguṇānussaraṇasamaye. ^b^rāgapariyuṭṭhita^eb^nti  rāgena pariyuṭṭhitaṃ, pariyuṭṭhānappattehi rāgehi sahitaṃ cittaṃ araññamiva corehi  tena pariyuṭṭhitanti vuttaṃ, tassa pariyuṭṭhānaṭṭhānabhāvato, pariyuṭṭhitarāganti attho. yaṃ  vā rāgassa pariyuṭṭhānaṃ, taṃ taṃsahite citte upacaritanti daṭṭhabbaṃ. etasmiṃ pakkhe  ^b^rāgenā^eb^ti rāgena hetunāti ^a^V1.0250^ea^ attho. ^b^ujugatamevā^eb^ti pageva kāyavaṅkādīnaṃ apanītattā,  cittassa ca anujubhāvakarānaṃ māyādīnaṃ abhāvato, rāgādipariyuṭṭhānābhāvena vā onatiunnativirahato  ujubhāvameva kataṃ. atha vā ^b^ujugatamevā^eb^ti kammaṭṭhānassa vīthiṃ otiṇṇatāya līnuddhaccavigamanato  majjhimasamathanimittapaṭipattiyā ujubhāvameva gataṃ. ^b^tathāgataṃ ārabbhā^eb^ti tathāgataguṇe  ārammaṇaṃ katvā.</p>
              <p>[03] ^b^iccassā^eb^ti iti assa. ``so bhagavā itipi araha''ntiādinā pubbe vuttappakārena  buddhaguṇe anuvitakkayatoti sambandho. ^b^eva^eb^nti ``neva tasmiṃ samaye''tiādinā  vuttanayena. ^b^buddhaguṇapoṇā^eb^ti buddhaguṇaninnā. ^b^``vitakkavicārā pavattantī''^eb^ti  etena buddhaguṇasaṅkhātaṃ kammaṭṭhānaṃ vitakkāhataṃ, vitakkapariyāhataṃ, punappunaṃ anumajjanañca  karotīti dasseti. ^b^pīti uppajjatī^eb^ti bhāvanāvasena upacārajjhānanipphādikā balavatī  pīti uppajjati. ^b^pītimanassa^eb^ vuttappakārapītisahitacittassa. ^b^kāyacittadarathā^eb^ti  kāyacittapassaddhīnaṃ paṭipakkhabhūtā sukhumāvatthā uddhaccasahagatā kilesā. ^b^paṭippassambhantī^eb^ti  sannisīdanti. ^b^anukkamena ekakkhaṇe^eb^ti yadā buddhaguṇārammaṇā bhāvanā uparūpari visesaṃ  āvahantī pavattati, tadā nīvaraṇāni vikkhambhitāneva honti, kilesā sannisinnāva  honti, suvisadāni saddhādīni indriyāni honti, bhāvanāya paguṇatāya vitakkavicārā  sātisayaṃ paṭukiccāva honti, balavatī pīti uppajjati, pītipadaṭṭhānā passaddhi savisesā  jāyati, passaddhakāyassa samādhipadaṭṭhānaṃ sukhaṃ thirataraṃ hutvā pavattati, sukhena anubrūhitaṃ  cittaṃ kammaṭṭhāne sammadeva samādhiyati. evaṃ anukkamena pubbabhāge vitakkādayo  uparūpari paṭupaṭutarabhāvena pavattitvā bhāvanāya majjhimasamathapaṭipattiyā indriyānañca ekarasabhāvena  paṭutamāni hutvā ekakkhaṇe ^b^jhānaṅgāni uppajjanti^eb^. yaṃ sandhāya vuttaṃ bhagavatā -- </p>
              <p>[02] ``yasmiṃ ^a^M1.0266^ea^, mahānāma, samaye ariyasāvako tathāgataṃ anussarati, nevassa  tasmiṃ samaye rāgapariyuṭṭhitaṃ cittaṃ hoti...pe0... sukhino cittaṃ samādhiyatī''ti  (a0 ni0  6.10).</p>
              <p>[03] kasmā panettha jhānaṃ appanāpattaṃ na hotīti āha ^b^``buddhaguṇānaṃ pana gambhīratāyā''^eb^tiādi.  gambhīre hi ārammaṇe gambhīre udake patitanāvā viya samathabhāvanā patiṭṭhaṃ ^a^V1.0251^ea^ na labhati,  ``gambhīratāyā''ti ca iminā sabhāvadhammatāpi saṅgahitā. sabhāvadhammo hi gambhīro na  paññatti. nanu ca tajjāpaññattivasena sabhāvadhammo gayhatīti? saccaṃ gayhati pubbabhāge,  bhāvanāya pana vaḍḍhamānāya paññattiṃ samatikkamitvā sabhāveyeva cittaṃ tiṭṭhati. nanu  ca sabhāvadhammepi katthaci appanā samijjhati dutiyāruppajjhānādīti? saccaṃ samijjhati,  tañca kho ekappakāre ārammaṇe, idaṃ pana nānappakāranti dassento ^b^``nānappakāraguṇānussaraṇādhimuttatāyā''^eb^ti  āha. evampi yathā nānappakāresu kesādikoṭṭhāsesu manasikāraṃ pavattentassa  ekasmiṃyeva koṭṭhāse appanāvasena bhāvanā avatiṭṭhati, evamidha kasmā na hotīti? visamoyaṃ  upaññāso. tattha hi satipi koṭṭhāsabahubhāve ekappakāreneva bhāvanā vattati paṭikkūlākārasseva  gahaṇato, idha pana nānappakārena guṇānaṃ nānappakārattā, na ayamekasmiṃyeva guṇe ṭhātuṃ  sakkoti bhāvanābalena paccakkhato buddhaguṇesu upaṭṭhahantesu saddhāya balavabhāvato. teneva hi  ^b^``adhimuttatāyā''^eb^ti vuttaṃ. yadi upacārappattaṃ jhānaṃ hoti, kathaṃ buddhānussatīti  vuttanti āha ^b^``tadeta''^eb^ntiādi.</p>
              <p>[03] ^b^sagāravo hoti sappatisso,^eb^ satthu guṇasarīrassa paccakkhato upaṭṭhahanato. tatoyeva ^b^saddhāvepullaṃ^eb^  aveccappasādasadisaṃ saddhāmahattaṃ. buddhaguṇānaṃ anussaraṇavasena bhāvanāya pavattattā ^b^sativepullaṃ^eb^.  tesaṃ paramagambhīratāya, nānappakāratāya ca ^b^paññāvepullaṃ^eb^. tesaṃ uḷārapuññakkhettatāya  ^b^puññavepullañca adhigacchati. pītipāmojjabahulo hoti^eb^ pītisambojjhaṅgaṭṭhānīyattā  buddhānussatiyā. ^b^bhayabheravasaho^eb^ buddhaguṇārammaṇāya satiyā bhayabheravābhibhavanato. tenāha  bhagavā ``anussaretha sambuddhaṃ, bhayaṃ tumhāka no siyā''ti (saṃ0 ni0  1.249 thokaṃ  visadisaṃ). ^b^dukkhādhivāsanasamattho^eb^ buddhānussatiyā sarīradukkhassa padumapalāse udakassa  viya vinivaṭṭanato ^a^M1.0267^ea^. ^b^saṃvāsasañña^eb^nti sahavāsasaññaṃ. ^b^buddhabhūmiyaṃ cittaṃ  namati^eb^ buddhaguṇānaṃ mahantabhāvassa paccakkhato upaṭṭhānato. buddhānussatibhāvanāya sabbadā buddhaguṇānaṃ  citte viparivattanato vuttaṃ ^b^``sammukhā satthāraṃ passato viyā''^eb^ti. ^b^uttari appaṭivijjhanto^eb^ti  imāya bhāvanāya upari taṃ adhiṭṭhānaṃ katvā saccāni appaṭivijjhanto. ^b^sugatiparāyaṇo^eb^ti  sugatisamparāyo.</p>
              <p>[03] ^b^appamāda^eb^nti appamajjanaṃ sakkaccaṃ anuyogaṃ. ^b^kayirāthā^eb^ti kareyya. ^b^sumedhaso^eb^ti  sundarapañño ^a^V1.0252^ea^. ^b^evaṃ mahānubhāvāyā^eb^ti vuttappakārena nīvaraṇavikkhambhanādisamatthena  satthari sagāravabhāvādihetubhūtena mahatā sāmatthiyena samannāgatāya. </p>
            </h4>
          </h3>
          <h3>
            <h3n> 2. dhammānussatikathāvaṇṇanā </h3n>
            <h4>
              <h4n> </h4n>
              <p>[03] 146^b^.^eb^ ^b^dhammānussati^eb^nti ettha padattho, sabhāvattho ca ādito vuttoyevāti taṃ anāmasitvā  bhāvanāvidhānameva dassetuṃ ^b^``dhammānussatiṃ bhāvetukāmenāpī''^eb^tiādi āraddhaṃ.  kasmā panettha buddhānussatiyaṃ viya ``aveccappasādasamannāgatenā''ti na vuttaṃ. nanu  etā paṭipāṭiyā cha anussatiyo ariyasāvakānaṃ vasena desanaṃ āruḷhāti? saccametaṃ,  evaṃ santepi ``parisuddhasīlādiguṇānaṃ puthujjanānampi ijjhantī''ti dassanatthaṃ ``aveccappasādasamannāgatenā''ti  idha na vuttaṃ, ariyasāvakānaṃ pana sukhena ijjhantīti. tathāpi pāḷiyaṃ āgatattā  ca buddhānussatiniddese vuttanti daṭṭhabbaṃ, ayañca vicāro parato āgamissateva. </p>
              <p>[03] 147^b^.^eb^ ^b^pariyattidhammopī^eb^ti ^b^pi^eb^-saddena lokuttaradhammaṃ sampiṇḍeti. ^b^itaresū^eb^ti  sandiṭṭhikādipadesu. ^b^lokuttaradhammovā^eb^ti avadhāraṇaṃ nippariyāyena sandiṭṭhikādiatthaṃ  sandhāya vuttaṃ, pariyāyato panete pariyattidhammepi sambhavanteva. tathā hi ^b^pariyattidhammo^eb^  bahussutena āgatāgamena paramena satinepakkena samannāgatena paññavatā ādikalyāṇatādivisesato  sayaṃ daṭṭhabboti ^b^sandiṭṭhiko^eb^. ācariyapayirupāsanāya vinā na labbhāti ce? lokuttaradhammepi  samāne kalyāṇamittasannissayeneva sijjhanato, tathā satthusandassanepi. ``sandiṭṭhiyā  jayatī''ti ayaṃ panattho titthiyanimmaddane nippariyāyatova labbhati ^a^M1.0268^ea^, kilesajaye  pariyāyato paramparāhetubhāvato. ``sandiṭṭhaṃ arahatī''ti ayampi attho labbhateva, sabbaso  saṃkilesadhammānaṃ pahānaṃ, vodānadhammānaṃ paribrūhanañca uddissa pavattattā. ayañca attho  ``ye kho tvaṃ, gotami, dhamme jāneyyāsi, ime dhammā sarāgāya saṃvattanti no virāgāya,  saññogāya saṃvattanti no visaññogāya, saupādānāya saṃvattanti no anupādānāya. ekaṃsena,  gotami, dhāreyyāsi `neso dhammo, neso vinayo, netaṃ satthusāsana'''nti (cūḷava0  406; a0 ni0  8.53), ``dhammāpi vo, bhikkhave, pahātabbā, pageva adhammā''ti (ma0  ni0 1.240) ca evamādīhi suttapadehi vibhāvetabbo. akālikādhigamupāyatāya ^b^akāliko^eb^.  vijjamānatāparisuddhatāhi ehipassavidhiṃ arahatīti ^b^ehipassiko^eb^. tato  eva vaṭṭadukkhanittharaṇatthikehi ^a^V1.0253^ea^  attano citte upanayanaṃ, cittassa vā tattha upanayanaṃ arahatīti ^b^opaneyyiko^eb^. vimuttāyatanasīse  ṭhatvā paricayena sammadeva atthavedaṃ, dhammavedañca labhantehi ^b^paccattaṃ veditabbo viññūhī^eb^ti.  evaṃ sandiṭṭhikādipadesu pariyattidhammampi pakkhipitvā manasikāro yujjateva.</p>
              <p>[03] ^b^sā^eb^ti gāthā. ^b^samantabhadrakattā^eb^ti sabbabhāgehi sundarattā. ^b^dhammassā^eb^ti sāsanadhammassa.  kiñcāpi avayavavinimutto samudāyo nāma paramatthato koci natthi, yesu pana avayavesu  samudāyarūpena avekkhitesu ``gāthā''ti samaññā, taṃ tato bhinnaṃ viya katvā saṃsāmivohāraṃ  āropetvā dassento ^b^``paṭhamena pādena ādikalyāṇā''^eb^tiādimāha. ^b^``ekānusandhika''^eb^nti  idaṃ nātibahuvibhāgaṃ yathānusandhinā ekānusandhikaṃ sandhāya vuttaṃ, itarassa pana teneva  desetabbadhammavibhāgena ādimajjhapariyosānabhāgā labbhantīti. ^b^nidānenā^eb^ti kāladesadesakaparisādiapadisanalakkhaṇena  nidānaganthena. ^b^nigamanenā^eb^ti ``idamavocā''tiādikena (saṃ0 ni0  1.249),  ``iti yaṃ taṃ vuttaṃ, idametaṃ paṭicca vutta''nti (a0 ni0  10.27) vā yathāvuttatthanigamanena.</p>
              <p>[03] ayaṃ kathā visesato suttapiṭakasaṃvaṇṇanāti katvā suttapiṭakavasena dhammassa ādikalyāṇādikaṃ  dassetvā idāni suttapiṭakavinayapiṭakānaṃ vasena taṃ dassetuṃ ^b^``sanidānasauppattikattā''^eb^tiādi  vuttaṃ. tattha ^b^sanidānasauppattikattā^eb^ti yathāvuttanidānena sanidānatāya, sāṭṭhuppattikatāya  ^a^M1.0269^ea^ ca. ^b^veneyyānaṃ anurūpato^eb^ti sikkhāpadapaññattiyā, dhammadesanāya  ca taṃtaṃsikkhāpadabhāvena paññāpiyamānassa veneyyajjhāsayānurūpaṃ pavattiyamānassa anurūpato.  ^b^atthassā^eb^ti desiyamānassa ca sīlādiatthassa. ``taṃ kissa hetu (saṃ0 ni0  1.249)?  seyyathāpi, bhikkhave''tiādinā (saṃ0 ni0  3.95) tattha tattha hetūpamāgahaṇena ^b^hetudāharaṇayuttato^eb^.</p>
              <p>[03] evaṃ suttavinayavasena pariyattidhammassa ādimajjhapariyosānakalyāṇataṃ dassetvā idāni tīṇi  piṭakāni ekajjhaṃ gahetvā taṃ dassetuṃ ^b^``sakalopī''^eb^tiādi vuttaṃ. tattha ^b^sāsanadhammo^eb^ti -- </p>
              <p>[21] ``sabbapāpassa ^a^V1.0254^ea^ akaraṇaṃ, kusalassa upasampadā. </p>
              <p>[22] sacittapariyodapanaṃ, etaṃ buddhāna sāsana''nti.. (dha0 pa0 183; dī0 ni0 2.90) -- </p>
              <p>[25] evaṃ vuttassa satthusāsanassa pakāsako pariyattidhammo. ^b^sīlena ādikalyāṇo^eb^  sīlamūlakattā sāsanassa. samathādīhi ^b^majjhekalyāṇo^eb^ tesaṃ sāsanasampattiyā vemajjhabhāvato.  ^b^nibbānena pariyosānakalyāṇo^eb^ tadadhigamato uttarikaraṇīyābhāvato. sāsane sammāpaṭipatti  nāma paññāya hoti, tassā ca sīlaṃ, samādhi ca mūlanti āha ^b^``sīlasamādhīhi  ādikalyāṇo''^eb^ti. paññā pana anubodhapaṭivedhavasena duvidhāti tadubhayampi gaṇhanto  ^b^``vipassanāmaggehi majjhekalyāṇo''^eb^ti āha. tassa nipphatti phalaṃ, kiccaṃ  nibbānasacchikiriyā, tato paraṃ kattabbaṃ natthīti dassento āha ^b^``phalanibbānehi  pariyosānakalyāṇo''^eb^ti. phalaggahaṇena vā saupādisesanibbānamāha, itarena itaraṃ,  tadubhayañca sāsanasampattiyā osānanti āha ^b^``phalanibbānehi pariyosānakalyāṇo''^eb^ti.</p>
              <p>[03] buddhassa subodhitā sammāsambuddhatā, tāya ^b^ādikalyāṇo^eb^ tappabhavattā. sabbaso saṃkilesappahānaṃ  vodānaṃ, pāripūrī ca dhammasudhammatā, tāya ^b^majjhekalyāṇo^eb^ taṃsarīrattā. satthārā  yathānusiṭṭhaṃ tathā paṭipatti ^b^saṅghasuppaṭipatti,^eb^ tāya ^b^pariyosānakalyāṇo,^eb^ tāya sāsanassa  loke suppatiṭṭhitabhāvato. ^b^ta^eb^nti sāsanadhammaṃ. ^b^tathattāyā^eb^ti yathattāya bhagavatā  dhammo desito, tathattāya tathabhāvāya. so pana abhisambodhi paccekabodhi sāvakabodhīti  tividho ^a^M1.0270^ea^, ito aññathā nibbānādhigamassa abhāvato. tattha sabbaguṇehi aggabhāvato,  itarabodhidvayamūlatāya ca paṭhamāya bodhiyā ^b^ādikalyāṇatā,^eb^ guṇehi vemajjhabhāvato dutiyāya  ^b^majjhekalyāṇatā,^eb^ tadubhayāvaratāya, tadosānatāya ca sāsanadhammassa tatiyāya ^b^pariyosānakalyāṇatā^eb^  vuttā.</p>
              <p>[03] ^b^eso^eb^ti sāsanadhammo. ^b^nīvaraṇavikkhambhanato^eb^ti vimuttāyatanasīse ṭhatvā saddhammaṃ suṇantassa  nīvaraṇānaṃ vikkhambhanasambhavato. vuttaṃ hetaṃ -- </p>
              <p>[02] ``yathā yathāvuso, bhikkhuno satthā vā dhammaṃ deseti, aññataro  vā garuṭṭhāniyo sabrahmacārī ^a^V1.0255^ea^,  tathā tathā so tattha labhati atthavedaṃ labhati dhammaveda''nti (a0 ni0  5.26). </p>
              <p>[02] ``yasmiṃ, bhikkhave, samaye ariyasāvako ohitasoto dhammaṃ suṇāti, pañcassa nīvaraṇāni  tasmiṃ samaye pahīnāni hontī''ti (saṃ0 ni0  5.219) -- </p>
              <p>[25] ca ādi. ^b^samathavipassanāsukhāvahanato^eb^ti samathasukhassa ca vipassanāsukhassa ca sampādanato.  vuttampi cetaṃ -- </p>
              <p>[02] ``so vivicceva kāmehi vivicca akusalehi dhammehi savitakkaṃ savicāraṃ vivekajaṃ  pītisukha''ntiādi (dī0 ni0 1.279; ma0 ni0 2.138). </p>
              <p>[25] tathā -- </p>
              <p>[21] ``yato yato sammasati, khandhānaṃ udayabbayaṃ. </p>
              <p>[27] labhatī pītipāmojjaṃ, amataṃ taṃ vijānataṃ. </p>
              <p>[22] amānusī ratī hoti, sammā dhammaṃ vipassato''ti ca.. (dha0 pa0 374, 373).</p>
              <p>[03] ^b^tathāpaṭipanno^eb^ti yathā samathavipassanāsukhaṃ āvahati, yathā vā satthārā anusiṭṭhaṃ, tathā  paṭipanno sāsanadhammo. ^b^tādibhāvāvahanato^eb^ti chaḷaṅgupekkhāvasena iṭṭhādīsu tādibhāvassa  lokadhammehi anupalepassa āvahanato. esa bhagavā vuttanayena tividhakalyāṇaṃ dhammaṃ  desento yaṃ sāsanabrahmacariyaṃ, maggabrahmacariyañca pakāseti, taṃ yathānurūpaṃ atthasampattiyā  sātthaṃ, byañjanasampattiyā sabyañjananti yojanā.</p>
              <p>[03] tattha ^a^M1.0271^ea^ avisesena tisso sikkhā, sakalo ca tantidhammo ^b^sāsanabrahmacariyaṃ^eb^.  yaṃ sandhāya vuttaṃ ``katamesānaṃ kho, bhante, buddhānaṃ bhagavantānaṃ brahmacariyaṃ naciraṭṭhitikaṃ  ahosī''tiādi (pārā0 18). sabbasikkhānaṃ maṇḍabhūtasikkhattayasaṅgahito ariyamaggo  ^b^maggabrahmacariyaṃ^eb^. yaṃ sandhāya ^a^V1.0256^ea^ vuttaṃ ``khīṇā jāti, vusitaṃ brahmacariyaṃ, kataṃ  karaṇīya''nti (mahāva0 23; saṃ0 ni0  5.186). ^b^yathānurūpa^eb^nti yathārahaṃ. sikkhattayasaṅgahaṃ  hi sāsanabrahmacariyaṃ atthasampattiyā ^b^sātthaṃ^eb^. maggabrahmacariye vattabbameva natthi. ^b^atthasampattiyā^eb^ti  sampannatthatāya. sampattiattho hi idha saha-saddo. itaraṃ pana yathāvuttenatthena ^b^sātthaṃ,  sabyañjana^eb^ñca. ye panettha ``vacanasabhāvaṃ ^b^sātthaṃ,^eb^ atthasabhāvaṃ ^b^sabyañjana''^eb^nti vibhajitvā  vadanti, taṃ na sundaraṃ, tathā vibhattassa pariyattidhammassa abhāvato. saddatthā hi abhinnarūpā  viya hutvā viniyogaṃ gacchanti. tathā hi nesaṃ lokiyāmissībhāvaṃ paṭijānanti.  satipi vā bhede ``sabyañjana''nti ettha yadi tulyayogo adhippeto ``saputto āgato''tiādīsu  viya, evaṃ sati ``atthapaṭisaraṇā, bhikkhave, hotha, mā byañjanapaṭisaraṇā''ti atthappadhānavādo  bādhito siyā, atha vijjamānatāmattaṃ ``salomako sapakkhako''tiādīsu viya byañjanasampatti  aggahitā siyā. tasmā aṭṭhakathāyaṃ vuttanayeneva attho gahetabbo.</p>
              <p>[03] ^b^sātthaṃ sabyañjana^eb^nti ettha nettinayenāpi atthaṃ dassetuṃ ^b^``saṅkāsana...pe0...  sabyañjana''^eb^nti vuttaṃ. tattha yadipi nettiyaṃ byañjanamukhena byañjanatthaggahaṇaṃ hotīti  ``akkharaṃ pada''ntiādinā (netti0 4 dvādasapada) byañjanapadāni paṭhamaṃ uddiṭṭhāni, idha pana  pāḷiyaṃ ``sātthaṃ sabyañjana''nti āgatattā atthapadāniyeva paṭhamaṃ dassetuṃ ^b^``saṅkāsanapakāsanā''^eb^tiādi  vuttaṃ. tattha saṅkhepato kāsanaṃ dīpanaṃ ^b^saṅkāsanaṃ^eb^ ``maññamāno bhikkhu baddho mārassa,  amaññamāno mutto''tiādīsu (saṃ0 ni0  3.64) viya. tattakena hi tena bhikkhunā  paṭividdhaṃ. tenāha ``aññātaṃ bhagavā''tiādi. paṭhamaṃ kāsanaṃ ^b^pakāsanaṃ^eb^. ādikammasmiṃ  hi ayaṃ ^b^pa^eb^saddo ``paññapeti paṭṭhapetī''tiādīsu (saṃ0 ni0  2.20) viya. tikkhindriyāpekkhaṃ  cetaṃ padadvayaṃ uddesabhāvato. tikkhindriyo hi saṅkhepato paṭhamañca vuttamatthaṃ paṭipajjati  ^a^M1.0272^ea^. saṃkhittassa vitthāravacanaṃ, sakiṃ vuttassa puna vacanañca ^b^vivaraṇavibhajanāni^eb^.  yathā ``kusalā dhammā''ti saṅkhepato sakiṃyeva ca vuttassa atthassa ``katame dhammā  kusalā? yasmiṃ samaye kāmāvacaraṃ kusalaṃ citta''ntiādinā (dha0 sa0 1) vitthārato  vivaraṇavasena, vibhajanavasena ca puna vacanaṃ. majjhimindriyāpekkhametaṃ padadvayaṃ niddesabhāvato.  vivaṭassa vitthāratarābhidhānaṃ, vibhattassa ca pakārehi ñāpanaṃ veneyyānaṃ cittaparitosanaṃ  ^b^uttānīkaraṇapaññāpanāni^eb^. yathā ``phasso hotī''tiādinā (dha0 sa0 2) vivaṭavibhattassa  atthassa ``katamo tasmiṃ samaye phasso? yo tasmiṃ samaye phasso phusanā samphusanā''tiādinā  ^a^V1.0257^ea^ (dha0 sa0 2) uttānīkiriyā, paññāpanā ca. mudindriyāpekkhametaṃ padadvayaṃ paṭiniddesabhāvato.  ``paññāpanapaṭṭhapanavivaraṇavibhajanauttānīkaraṇapakāsanātthapadasamāyogato''tipi pāṭho.</p>
              <p>[03] kathaṃ panāyaṃ pāṭhavikappo jātoti? vuccate -- nettipāḷiyaṃ āgatanayena purimapāṭho.  tattha hi -- </p>
              <p>[21] ``saṅkāsanā pakāsanā, </p>
              <p>[27] vivaraṇā vibhajanuttānīkammapaññatti. </p>
              <p>[26] etehi chahi padehi, </p>
              <p>[22] attho kammañca niddiṭṭha''nti.. (netti0 4 dvādasapada) -- </p>
              <p>[25] desanāhārayojanāya ca etassevatthassa ``saṅkāsanā pakāsanā''tiādinā āgataṃ. pacchimo  pana ``paññapeti paṭṭhapeti vivarati vibhajati uttānīkaroti `passathā'ti cāhā''ti  (saṃ0 ni0  2.20) sutte āgatanayena byañjanamattakato. evañca nesaṃ dvinnaṃ pāṭhānaṃ  viseso, na atthato. tathā hi saṅkhepato ``paṭhamaṃ ñāpanaṃ ^b^paññāpanaṃ,^eb^ paṭhamameva ṭhapanaṃ  ^b^paṭṭhapana''^eb^nti imāni padāni saṅkāsanapakāsanapadehi atthato avisiṭṭhāni. yañca purimapāṭhe  chaṭṭhaṃ padaṃ ``pakārato ñāpana''nti paññāpanaṃ vuttaṃ, taṃ dutiyapāṭhe pakāsanapadena  ``nibbisesaṃ pakārato kāsana''nti katvā. yasmā ñāpanakāsanāni atthāvabhāsanasabhāvatāya  abhinnāni, sabbesañca veneyyānaṃ cittassa tosanaṃ, buddhiyā ca nisānaṃ yāthāvato vatthusabhāvāvabhāsane  jāyatīti. evaṃ atthapadarūpattā pariyattiatthassa yathāvuttachātthapadasamāyogato ^b^sātthaṃ^eb^  sāsanaṃ.</p>
              <p>[03] ^b^akkharapadabyañjanākāraniruttiniddesasampattiyā^eb^ti ^a^M1.0273^ea^ ettha uccāraṇavelāyaṃ  apariyosite pade vaṇṇo ^b^akkharaṃ^eb^. ``ekakkharaṃ padaṃ akkhara''nti eke ``ā evaṃ  kira ta''ntiādīsu ā-kārādayo viya. ``visuddhakaraṇānaṃ manasā desanāvācāya akkharaṇato  akkhara''nti aññe. vibhattiyantaṃ atthañāpanato ^b^padaṃ^eb^. saṅkhepato vuttaṃ padābhihitaṃ  atthaṃ byañjetīti ^b^byañjanaṃ,^eb^ vākyaṃ. ``kiriyāpadaṃ abyayakārakavisesanayuttaṃ  vākya''nti hi vadanti. pakārato vākyavibhāgo ^a^V1.0258^ea^ ^b^ākāro^eb^. ākārābhihitaṃ nibbacanaṃ  ^b^nirutti^eb^. nibbacanavitthāro nissesupadesato ^b^niddeso^eb^. etesaṃ akkharādīnaṃ byañjanapadānaṃ  sampattiyā sampannatāya ^b^sabyañjanaṃ^eb^.</p>
              <p>[03] tatrāyamassa atthapadasamāyogo, byañjanasampatti ca -- akkharehi saṅkāseti, padehi pakāseti,  byañjanehi vivarati, ākārehi vibhajati, niruttīhi uttānīkaroti, niddesehi paññapeti,  tathā akkharehi ugghāṭetvā padehi vineti ugghaṭitaññuṃ, byañjanehi vipañcetvā ākārehi  vineti vipañcitaññuṃ, niruttīhi netvā niddesehi vineti neyyaṃ. evañcāyaṃ dhammo  ugghaṭiyamāno ugghaṭitaññuṃ vineti, vipañciyamāno vipañcitaññuṃ, niyyamāno neyyaṃ.  tattha ugghaṭanā ādi, vipañcanā majjhe, nayanamante. evaṃ tīsu kālesu tidhā desito  dosattayavidhamano guṇattayāvaho tividhaveneyyavinayanoti. evampi tividhakalyāṇoyaṃ dhammo  atthabyañjanapāripūriyā ``sāttho sabyañjano''ti veditabbo ``paripuṇṇo, parisuddho''ti  ca.</p>
              <p>[03] ^b^atthagambhīratā^eb^tiādīsu ^b^attho^eb^ nāma tantiattho. ^b^dhammo^eb^ tanti. ^b^paṭivedho^eb^ tantiyā,  tantiatthassa ca yathābhūtāvabodho. ^b^desanā^eb^ manasā vavatthāpitāya tantiyā desanā. te  panete atthādayo yasmā sasādīhi viya mahāsamuddo mandabuddhīhi dukkhogāhā, alabbhaneyyapatiṭṭhā  ca, tasmā ^b^gambhīrā^eb^. atha vā ^b^attho^eb^ nāma hetuphalaṃ. ^b^dhammo^eb^ hetu. ^b^desanā^eb^  paññatti, yathādhammaṃ dhammābhilāpo, anulomapaṭilomasaṅkhepavitthārādivasena vā kathanaṃ.  ^b^paṭivedho^eb^ abhisamayo, atthānurūpaṃ dhammesu, dhammānurūpaṃ atthesu, paññattipathānurūpaṃ  paññattīsu avabodho, tesaṃ tesaṃ vā dhammānaṃ paṭivijjhitabbo salakkhaṇasaṅkhāto aviparītasabhāvo.  tepi cete atthādayo yasmā anupacitakusalasambhārehi duppaññehi ^a^M1.0274^ea^ sasādīhi  viya mahāsamuddo dukkhogāhā, alabbhaneyyapatiṭṭhā ca, tasmā ^b^gambhīrā^eb^. tesu paṭivedhassāpi  atthasannissitattā vuttaṃ ^b^``atthagambhīratāpaṭivedhagambhīratāhi sāttha''^eb^nti atthaguṇadīpanato.  tāsaṃ dhammadesanānaṃ byañjanasannissitattā vuttaṃ ^b^``dhammagambhīratādesanāgambhīratāhi sabyañjana''^eb^nti  tāsaṃ byañjanasampattidīpanato.</p>
              <p>[03] atthesu pabhedagataṃ ñāṇaṃ ^b^atthapaṭisambhidā^eb^. atthadhammaniruttipaṭisambhidāsu pabhedagataṃ  ñāṇaṃ ^b^paṭibhānapaṭisambhidā^eb^ti imissāpi paṭisambhidāya atthavisayattā  āha ^b^``atthapaṭibhānapaṭisambhidāvisayato  sāttha''^eb^nti, atthasampattiyā asati tadabhāvato. ^b^dhammo^eb^ti tanti ^a^V1.0259^ea^. ^b^niruttī^eb^ti  tantipadānaṃ niddhāretvā vacanaṃ. tattha pabhedagatāni ñāṇāni dhammaniruttipaṭisambhidāti  āha ^b^``dhammaniruttipaṭisambhidāvisayato sabyañjana^eb^nti, asati byañjanasampattiyā  tadabhāvato. ^b^parikkhakajanappasādaka^eb^nti ettha ^b^iti^eb^-saddo hetuattho. yasmā parikkhakajanānaṃ  kiṃkusalagavesīnaṃ pasādāvahaṃ, tasmā ^b^sātthaṃ^eb^. atthasampannanti phalena hetuno anumānaṃ  nadīpūrena viya upari vuṭṭhippavattiyā. sātthakatā panassa paṇḍitavedanīyatāya, sā paramagambhīrasaṇhasukhumabhāvato  veditabbā. vuttañhetaṃ ``gambhīro duddaso''tiādi (mahāva0 8). ^b^lokiyajanappasādakanti  sabyañjana^eb^nti yasmā lokiyajanassa pasādāvahaṃ, tasmā ^b^sabyañjanaṃ^eb^. lokiyajano  hi byañjanasampattiyā tussati, idhāpi phalena hetuno anumānaṃ. sabyañjanatā panassa saddheyyatāya,  sā ādikalyāṇādibhāvato veditabbā.</p>
              <p>[03] atha vā ^b^paṇḍitavedanīyato sāttha''^eb^nti paññāpadaṭṭhānatāya atthasampannataṃ āha, tato parikkhakajanappasādakaṃ.  ^b^saddheyyato sabyañjana^eb^nti saddhāpadaṭṭhānatāya byañjanasampannataṃ, tato lokiyajanappasādakanti  evamettha attho daṭṭhabbo. ^b^gambhīrādhippāyato sāttha^eb^nti adhippāyato agādhāpāratāya atthasampannaṃ  aññathā tadabhāvato. ^b^uttānapadato sabyañjana^eb^nti subodhasaddatāya byañjanasampannaṃ, paramagambhīrassapi  atthassa veneyyānaṃ suviññeyyabhāvāpādanato. sabbopesa paṭhamassa atthadvayassa pabhedo daṭṭhabbo,  tathā ceva tattha tattha saṃvaṇṇitaṃ. tathā hettha ^a^M1.0275^ea^ vikappassa, samuccayassa vā  aggahaṇaṃ. ^b^upanetabbassā^eb^ti pakkhipitabbassa vodānatthassa avuttassa ^b^abhāvato. sakalaparipuṇṇabhāvenā^eb^ti  sabbabhāgehi paripuṇṇatāya. ^b^apanetabbassā^eb^ti saṃkilesadhammassa.</p>
              <p>[03] ^b^paṭipattiyā^eb^ti sīlavisuddhiyādisammāpaṭipattiyā, tannimittaṃ. ^b^adhigamabyattito^eb^ti  saccapaṭivedhena adhigamaveyyattiyasabbhāvato ^b^sātthaṃ^eb^ kapilavatādi viya tucchaṃ niratthakaṃ  ahutvā atthasampannanti katvā. ^b^pariyattiyā^eb^ti pariyattidhammaparicayena. ^b^āgamabyattito^eb^ti  durakkhātadhammesu paricayaṃ karontassa viya sammohaṃ ajanetvā bāhusaccaveyyattiyasabbhāvato  ^b^sabyañcanaṃ^eb^. byañjanasampattiyā hi sati āgamabyattīti. ^b^sīlādipañcadhammakkhandhayuttato^eb^ti  sīlādīhi pañcahi dhammakoṭṭhāsehi avirahitattā. ^b^kevalaparipuṇṇaṃ^eb^ anavasesena  samantato puṇṇaṃ pūritaṃ. ^b^nirupakkilesato^eb^ti diṭṭhimānādiupakkilesābhāvato.  ^b^nittharaṇatthāyā^eb^ti vaṭṭadukkhato nissaraṇāya. ^b^lokāmisanirapekkhato^eb^ti kathañcipi  taṇhāsannissayassa anissayanato.</p>
              <p>[03] evaṃ ^a^V1.0260^ea^ ādikalyāṇatādiapadesena satthu purimavesārajjadvayavasena dhammassa svākkhātataṃ vibhāvetvā  idāni pacchimavesārajjadvayavasenāpi taṃ dassetuṃ ^b^``atthavipallāsābhāvato vā suṭṭhu  akkhātoti svākkhāto''^eb^ti vatvā tamatthaṃ byatirekamukhena vibhāvento ^b^``yathā  hī''^eb^tiādimāha. tattha ^b^vipallāsamāpajjatī^eb^ti tesaṃ dhamme ``antarāyikā''ti vuttadhammānaṃ  vipākādīnaṃ antarāyikattābhāvato ekaṃsena apāyūpapattihetutāya abhāvato. ^b^niyyānikattābhāvato^eb^ti  atammayatābhāvato, saṃsārato ca niyyānikāti vuttadhammānaṃ ekaccayaññakiriyāpakatipurisantaraññāṇādīnaṃ  tato niyyānikattābhāvato viparīto eva hoti. ^b^tenā^eb^ti atthassa vipallāsāpajjanena.  ^b^te^eb^ aññatitthiyā. ^b^tathābhāvānatikkamanato^eb^ti kammantarāyādīnaṃ pañcannaṃ antarāyikabhāvassa  ariyamaggadhammānaṃ niyyānikabhāvassa kadācipi anativattanato.</p>
              <p>[03] ^b^nibbānānurūpāya paṭipattiyā^eb^ti adhigantabbassa sabbasaṅkhatavinissaṭassa nibbānassa anurūpāya  sabbasaṅkhāranissaraṇūpāyabhūtāya sapubbabhāgāya sammāpaṭipattiyā ^a^M1.0276^ea^ akkhātattāti  yojanā. ^b^paṭipadānurūpassā^eb^ti sabbadukkhaniyyānikabhūtā ārammaṇakaraṇamattenāpi kilesehi  anāmasanīyā yādisī paṭipadā, tadanurūpassa. ^b^supaññattā^eb^ti sīlādikkhandhattayasaṅgahitā  sammādiṭṭhiādippabhedā micchādiṭṭhiādīnaṃ pahāyikabhāvena suṭṭhu sammadeva vihitā.  ^b^saṃsandati^eb^ kilesamalavisuddhitāya ^b^sameti^eb^. evaṃ magganibbānānaṃ paṭipadāpaṭipajjanīyabhāvehi  aññamaññānurūpatāya svākkhātataṃ dassetvā idāni tividhassāpi lokuttaradhammassa paccekaṃ  svākkhātataṃ dassetuṃ ^b^``ariyamaggo cetthā''^eb^tiādi vuttaṃ. tattha ^b^antadvaya^eb^nti  sassatucchedaṃ, kāmasukhāttakilamathānuyogaṃ, līnuddhaccaṃ, patiṭṭhānāyūhananti evaṃ pabhedaṃ  antadvayaṃ. ^b^anupagammā^eb^ti anupagantvā, anupagamanahetu vā. ^b^paṭipassaddhakilesānī^eb^ti  suṭṭhu vūpasantakilesāni, paṭipassaddhippahānavasena sammadeva pahīnadosāni. ^b^sassatādisabhāvavasenā^eb^ti  ``sassatañca vo, bhikkhave, dhammaṃ desessāmi amatañca tāṇañca leṇañcā''tiādinā tesu  tesu suttesu sassatādibhāvakittanavasena. </p>
              <p>[03] 148^b^.^eb^ ^b^``rāgādīnaṃ abhāvaṃ karontena ariyapuggalena sāmaṃ daṭṭhabbo''^eb^ti iminā ``ariyamaggena  mama rāgādayo pahīnā''ti sayaṃ attanā anaññaneyyena daṭṭhabboti sandiṭṭhi, sandiṭṭhi eva  ^b^sandiṭṭhiko^eb^.</p>
              <p>[03] ^b^tena^eb^ ^a^V1.0261^ea^ ^b^tena^eb^ ariyasāvakena ^b^parasaddhāya^eb^ parassa saddahanena paraneyyena ^b^gantabbataṃ hitvā^eb^  ñāpetabbataṃ pahāya ^b^paccavekkhaṇañāṇena^eb^ karaṇabhūtena. ^b^pasatthā diṭṭhi sandiṭṭhi^eb^ yathā  sambojjhaṅgo. ariyamaggo attanā sampayuttāya sandiṭṭhiyā kilese jayati, ariyaphalaṃ tāya  eva attano kāraṇabhūtāya, nibbānaṃ ārammaṇakaraṇena attano visayībhūtāya sandiṭṭhiyā  kilese jayatīti yojanā.</p>
              <p>[03] ^b^bhāvanābhisamayavasena^eb^ maggadhammo. ^b^sacchikiriyābhisamayavasena^eb^ nibbānadhammo. phalampi  heṭṭhimaṃ sakadāgāmivipassanādīnaṃ paccayabhāvena upari maggādhigamassa upanissayabhāvato  pariyāyato ^b^``dissamāno vaṭṭabhayaṃ nivattetī''^eb^ti vattabbataṃ labhati. </p>
              <p>[03] 149^b^.^eb^ ^b^nāssa^eb^ ^a^M1.0277^ea^ ^b^kālo^eb^ti nāssa āgametabbo kālo atthi. yathā hi  lokiyakusalassa ``upapajje, aparapariyāye''tiādinā phaladānaṃ pati āgametabbo kālo  atthi, na evametassāti attho. tenāha ^b^``na pañcāhā''^eb^tiādi. ^b^pakaṭṭho^eb^ti dūro.  phaladānaṃ pati kālo pakaṭṭho assāti ^b^kāliko,^eb^ kālantaraphaladāyī. tenāha ^b^``attano  phaladāne''^eb^ti. ^b^patto^eb^ti upanīto. ^b^ida^eb^nti ``akāliko''ti padaṃ. </p>
              <p>[03] 150^b^.^eb^ ^b^vidhi^eb^nti vidhānaṃ, ``ehi passā''ti evaṃpavattavidhivacanaṃ. ^b^vijjamānattā^eb^ti  paramatthato upalabbhamānattā. ^b^parisuddhattā^eb^ti kilesamalavirahena sabbathā visuddhattā.  amanuññampi kadāci payojanavasena yathāsabhāvappakāsanena dassetabbaṃ bhaveyyāti tadabhāvaṃ  dassento āha ^b^``manuññabhāvappakāsanenā''^eb^ti. </p>
              <p>[03] 151^b^.^eb^ upanetabboti upaneyyo, upaneyyova opaneyyikoti imassa atthassa adhippetattā  āha ^b^``upanetabboti opaneyyiko''^eb^ti. citte upanayanaṃ uppādananti āha ^b^``idaṃ  saṅkhate lokuttaradhamme yujjatī''^eb^ti. ^b^citte upanayana^eb^nti pana ārammaṇabhūtassa dhammassa  ārammaṇabhāvūpanayane adhippete asaṅkhatepi yujjeyya ``ārammaṇakaraṇasaṅkhātaṃ ^b^upanayanaṃ  arahatīti opaneyyiko''^eb^ti. ^b^allīyana^eb^nti phusanaṃ. ^b^nibbānaṃ upaneti^eb^  ariyapuggalanti adhippāyo. </p>
              <p>[03] 152^b^.^eb^ ^b^viññūhī^eb^ti ^a^V1.0262^ea^ vidūhi, paṭividdhasaccehīti attho. te pana ekaṃsato ugghaṭitaññūādayo  hontīti āha ^b^``ugghaṭitaññūādīhī''^eb^ti. ^b^``paccatta''^eb^nti etassa ``pati attanī''ti  bhummavasena attho gahetabboti āha ^b^``attani attanī''^eb^ti. ^b^veditabbo^eb^ti vuttaṃ,  kathaṃ veditabboti āha ^b^``bhāvito me''^eb^tiādi. tattha ^b^``me''^eb^ti iminā ``paccatta''nti  padena vuttamatthaṃ anvayato dassetvā puna byatirekena dassetuṃ ^b^``na hī''^eb^tiādi  vuttaṃ, taṃ suviññeyyameva. ^b^``viññūhī''^eb^ti idaṃ antogadhāvadhāraṇanti dassento  ^b^``bālānaṃ pana avisayo cesā''^eb^ti āha.</p>
              <p>[03] evaṃ ādikalyāṇatādinā aññamaññassa anurūpadesanāya dhammassa svākkhātataṃ dassetvā idāni  purimassa purimassa pacchimaṃ pacchimaṃ padaṃ kāraṇavacananti dassento ^b^``apicā''^eb^tiādimāha.  tattha ^b^sandiṭṭhikattā^eb^ti yasmā ^a^M1.0278^ea^ ayaṃ dhammo vuttanayena sāmaṃ daṭṭhabbo,  sandiṭṭhiyā kilese viddhaṃseti, sandassanañca arahati, tasmā ^b^svākkhāto^eb^ durakkhāte titthiyadhamme  tadabhāvato. iminā nayena sesapadesupi yathārahaṃ attho daṭṭhabbo. </p>
              <p>[03] 153^b^.^eb^ ^b^tasseva^eb^ntiādīsu yaṃ vattabbaṃ, taṃ buddhānussatiyaṃ vuttanayena veditabbaṃ. </p>
            </h4>
          </h3>
          <h3>
            <h3n> 3. saṅghānussatikathāvaṇṇanā </h3n>
            <h4>
              <h4n> </h4n>
              <p>[03] 154^b^.^eb^ ^b^ariyasaṅghaguṇā^eb^ti ārakattā kilesehi, anaye na iriyanato, aye ca iriyanato,  sadevakena ca lokena ``saraṇa''nti araṇīyato ariyo ca so saṅgho ca, ariyānaṃ vā  saṅgho ariyasaṅgho, tassa guṇā. </p>
              <p>[03] 155^b^.^eb^ yaṃ sammāpaṭipadaṃ paṭipanno ``suṭṭhu paṭipanno''ti vuccati. sā ariyamaggapaṭipadā  paṭipakkhadhamme anivattidhamme katvā pajahanato payojanābhāvā sayampi anivattidhammā,  adhigantabbassa ca nibbānassa ekaṃsato anulomīti. tato eva apaccanīkā, anudhammabhūtā  ca, tassā ^b^ca^eb^ paṭipannattā ariyasaṅgho ``suppaṭipanno''ti vuttoti dassetuṃ ^b^``suṭṭhu  paṭipanno''^eb^tiādi vuttaṃ. tattha ^b^``anivattipaṭipada''^eb^nti iminā ujuppaṭipattiṃ  dasseti. punappunaṃ nivattane hi sati ujuppaṭipatti na hoti. ^b^``anulomapaṭipadaṃ  apaccanīkapaṭipada''^eb^nti ^a^V1.0263^ea^ iminā ñāyappaṭipattiṃ. paṭipajjitabbassa hi nibbānassa anulomanena,  apaccanīkatāya cassā ñāyato. ^b^``dhammānudhammapaṭipada''^eb^nti iminā sāmīcippaṭipattiṃ  anucchavikabhāvadīpanato. etena paṭhamapadassa papañcaniddeso, itarāni tīṇi padānīti dasseti.  tenāha ^b^``yasmā panā''^eb^tiādi.</p>
              <p>[03] yathānusiṭṭhaṃ paṭipajjanena kiccasiddhito ariyabhāvāvahaṃ savanaṃ sakkaccasavanaṃ nāmāti vuttaṃ  ^b^``sakkaccaṃ suṇantīti sāvakā''^eb^ti, tena ariyā eva nippariyāyato satthu sāvakā  nāmāti dasseti. ^b^sīladiṭṭhisāmaññatāyā^eb^ti ariyena sīlena, ariyāya ca diṭṭhiyā samānabhāvena.  ariyānañhi sīladiṭṭhiyo majjhe bhinnasuvaṇṇaṃ viya ninnānākaraṇaṃ maggenāgatattā.  tena ^a^M1.0279^ea^ te yattha katthaci ṭhitāpi saṃhatāva. tenāha ^b^``saṅghātabhāvamāpanno''^eb^ti.  māyāsāṭheyyādipāpadhammasamucchedena ^b^uju^eb^. tato eva gomuttavaṅkābhāvena ^b^avaṅkā^eb^.  candalekhāvaṅkābhāvena ^b^akuṭilā^eb^. naṅgalakoṭivaṅkābhāvena ^b^ajimhā^eb^. avaṅkādibhāvena  vā ^b^uju^eb^. parisuddhaṭṭhena ^b^ariyā^eb^. apaṇṇakabhāvena ñāyati kamati nibbānaṃ, taṃ  vā ñāyati paṭivijjhīyati etenāti ^b^ñāyo^eb^. vaṭṭadukkhaniyyānāya ^b^anucchavikattā^eb^.  anurūpattā ^b^sāmīci^eb^ opāyikātipi ^b^saṅkhaṃ^eb^ samaññaṃ ^b^gatā^eb^ sammāpaṭipatti, tāya  samaṅgitāya ^b^suppaṭipannā^eb^ ``sammā paṭipajjantī''ti katvā. vattamānattho hi ayaṃ  ^b^paṭipanna^eb^-saddo yathā ``sotāpattiphalasacchikiriyāya paṭipanno''ti (pu0 pa0 206).  ^b^atītaṃ paṭipada^eb^nti yathāvuttamaggasammāpaṭipattiṃ vadati. ubhayena ca sāmaññaniddesena,  ``suppaṭipannā ca suppaṭipannā ca suppaṭipannā''ti ekasesanayena vā gahitānaṃ samūho  ``suppaṭipanno''ti vuttoti dasseti.</p>
              <p>[03] evaṃ ādipadatthaniddesabhāvena itarapadānaṃ atthaṃ vatvā idāni catunnampi padānaṃ avomissakaṃ  atthaṃ dassetuṃ ^b^``apicā''^eb^tiādi vuttaṃ. tattha ^b^yathānusiṭṭha^eb^nti satthārā yathā  anusiṭṭhaṃ, tathā anusāsanīanurūpanti attho. ^b^apaṇṇakapaṭipada^eb^nti avirajjhanakapaṭipadaṃ,  anavajjapaṭipattinti attho. ettha ca svākkhāte dhammavinaye apaṇṇakapaṭipadaṃ paṭipannattāti  evaṃ sambandhitabbaṃ. purimapadena sambandhe dutiyapadaṃ na vattabbaṃ siyā, nanu ca dutiyapadena  sambandhepi paṭhamaṃ padaṃ na vattabbaṃ siyāti? na tassa paṭhamaṃ apekkhitattā. sā pana sāvakānaṃ  apaṇṇakapaṭipadā yathānusiṭṭhaṃ paṭipadāti dassanatthaṃ ``yathānusiṭṭhaṃ paṭipannattā''ti  vattabbaṃ ^a^V1.0264^ea^. ubhayassāpi vā suppaṭipannabhāvasādhanattā ubhayaṃ vuttaṃ. tathā hi pi-saddena  ubhayaṃ samuccinoti.</p>
              <p>[03] kilesajimhavasena antadvayagāhoti sabbaso taṃ pahāya sammāpaṭipadā kāyādivaṅkappahāyinī  ujuppaṭipatti hotīti āha ^b^``majjhimāya paṭipadāya...pe0... ujuppaṭipanno''^eb^ti.</p>
              <p>[03] ñāyo nāma yuttappattapaṭipatti, nibbānañca, sabbasaṅkhārasamathatāya ādittaṃ celaṃ, sīsaṃ  vā ajjhupekkhitvāpi paṭipajjitabbamevāti āha ^b^``ñāyo vuccati nibbāna''^eb^nti.  nibbāyanakiriyāmukhena cettha nibbānaṃ vuttanti daṭṭhabbaṃ ^a^M1.0280^ea^, maggañāṇādīhi  vā ñāyati paṭivijjhīyati sacchikarīyati cāti ^b^ñāyo nibbāna^eb^nti evamettha attho  daṭṭhabbo. </p>
              <p>[01] guṇasambhāvanāya parehi kayiramānaṃ paccupaṭṭhānādisāmīcikammaṃ arahantīti ^b^sāmīcikammārahā^eb^. </p>
              <p>[03] 156^b^.^eb^ ^b^yadida^eb^nti antogadhaliṅgavacanabhedo nipātoti tassa vacanabhedena atthamāha ^b^``yā imānī''^eb^ti.  ^b^eva^eb^nti pakāratthe nipāto, iminā pakārenāti attho. tena itarāni tīṇi yugaḷāni  dassitāni hontīti āha ^b^``evaṃ cattāri purisayugaḷāni hontī''^eb^ti. ^b^eta^eb^nti  etaṃ ``purisapuggalā''ti bahuvacanavasena vuttaṃ padaṃ. purisā ca te puggalā  ca ^b^purisapuggalā^eb^. tattha ^b^``purisā''^eb^ti iminā paṭhamāya pakatiyā gahaṇaṃ, ^b^``puggalā''^eb^ti  pana dutiyāyapi sattasāmaññenāti evaṃ vā ettha attho daṭṭhabbo. ^b^catunnaṃ paccayānaṃ^eb^  kīdisānaṃ? ānetvā hunitabbānanti adhikārato pākaṭoyamattho. ^b^dātabba^eb^nti vā  paccattavacanaṃ ``catunnaṃ paccayāna''nti padaṃ apekkhitvā sāmivasena pariṇāmetabbaṃ, aññathā  yesaṃ kesañci catunnaṃ paccayānaṃ ``āhuna''nti samaññā siyā. āhunaṃ arahatīti  vā ^b^āhuneyyo. sakkādīnampi vā āhavana^eb^nti sakkādīhipi diyyamānaṃ dānaṃ.  ^b^yattha hutaṃ mahapphala^eb^nti yasmiṃ āvahanīyaggimhi hutaṃ dadhiādi āhuneyyaggigahapataggidakkhiṇeyyaggīsu  hutato uḷāraphalanti ^b^tesaṃ^eb^ brāhmaṇānaṃ ^b^laddhi. huta^eb^nti dinnaṃ. ^b^nikāyantare^eb^ti  sabbatthikavādinikāye.</p>
              <p>[03] ^b^ṭhapetvā^eb^ 165 ^b^te^eb^ti te piyamanāpe ñātimitte apanetvā, tesaṃ adatvāti adhippāyo. ^b^esa^eb^  eso. ^b^ekabuddhantare ca dissatī^eb^ti ekasmiṃ buddhantare vītivatte dissati. ^b^ca^eb^-saddena  kadāci asaṅkhyeyyepi kappe vītivatteti dasseti. ^b^abbokiṇṇa^eb^nti paṭipakkhehi  avomissaṃ, kiriyāvisesakañcetaṃ. ^b^piyamanāpattakaradhammā^eb^ nāma sīlādayo, te  ariyasaṅghe suppatiṭṭhitā. ayaṃ hettha adhippāyo -- ñātimittā vippayuttā na cirasseva  samāgacchanti, anavaṭṭhitā ca tesu piyamanāpatā, na evamariyasaṅgho. tasmā saṅghova ^b^pāhuneyyo^eb^ti.  ^b^pubbakāra^eb^nti aggakiriyaṃ. ^b^sabbappakārenā^eb^ti ādaragāravabahumānādinā, deyyadhammassa  sakkaccakaraṇādinā ^a^M1.0281^ea^ ca sabbena pakārena. svāyaṃ ^b^pāhavanīya^eb^-saddo ``pāhuneyyo''ti  vuccati pariyāyabhāvena.</p>
              <p>[03] dakkhanti etāya sattā yathādhippetāhi sampattīhi vaḍḍhantīti ^b^dakkhiṇā^eb^. tathābhāvakaraṇena  ^b^dakkhiṇaṃ arahati^eb^. yathā uḷārātivipuludrayalābhena visodhitaṃ nāma hoti, evaṃ dakkhiṇā  vipulaphalatāyāti vuttaṃ ^b^``mahapphalakaraṇatāya visodhetī''^eb^ti.</p>
              <p>[03] puññatthikehi añjali karaṇīyā etthāti ^b^añjalikaraṇīyo^eb^.</p>
              <p>[03] yadipi pāḷiyaṃ ``anuttara''nti vuttaṃ. natthi ito uttaraṃ visiṭṭhanti hi ^b^anuttaraṃ^eb^.  samampissa pana natthīti dassento ^b^``asadisa''^eb^nti āha. khittaṃ vuttaṃ bījaṃ mahapphalabhāvakaraṇena  tāyati rakkhati, khipanti vapanti ettha bījānīti vā khettaṃ, kedārādi, khettaṃ viya  khettaṃ, puññānaṃ khettaṃ ^b^puññakkhettaṃ^eb^. sesaṃ buddhānussatiyaṃ vuttanayānusārena  veditabbaṃ. </p>
            </h4>
          </h3>
          <h3>
            <h3n> 4. sīlānussatikathāvaṇṇanā </h3n>
            <h4>
              <h4n> </h4n>
              <p>[03] 158^b^.^eb^ aho vata sīlāni akhaṇḍāni, aho vata acchiddānīti evaṃ sabbattha yojetabbaṃ. ^b^aho  vatā^eb^ti ca sambhāvane nipāto. tenāha ^b^``akhaṇḍatādiguṇavasenā''^eb^ti. akhaṇḍabhāvādisampattivasenāti  attho. parassa sīlāni anussariyamānāni piyamanāpabhāvāvahanena kevalaṃ mettāya padaṭṭhānaṃ  honti, na visuṃ kammaṭṭhānanti āha ^b^``attano sīlāni anussaritabbānī''^eb^ti. ^b^cāgā^eb^dīsupi  eseva nayo.</p>
              <p>[03] ^b^yesa^eb^nti ^a^V1.0266^ea^ sīlādīnaṃ. paṭipāṭiyā samādāne samādānakkamena, ekajjhaṃ samādāne uddesakkamena  sīlānaṃ ādiantaṃ veditabbaṃ. ^b^pariyante chinnasāṭako viyā^eb^ti vatthante, dasante  vā chinnavatthaṃ viya, visadisūdāharaṇaṃ cetaṃ. evaṃ sesānipi udāharaṇāni. vinivedhavasena  chinnasāṭako ^b^vinividdhasāṭako^eb^. visabhāgavaṇṇena gāvī viyāti sambandho. sabalarahitāni  vā ^b^asabalāni^eb^. tathā ^b^akammāsāni^eb^. sattavidhamethunasaṃyogo heṭṭhā sīlakathāyaṃ  vutto eva. ^b^kodhūpanāhādīhī^eb^ti ^b^ādi^eb^-saddena makkhapaḷāsaissāmacchariyamāyāsāṭheyyamānātimānādayo  gahitā. ^b^tāniyeva^eb^ akhaṇḍādiguṇāni sīlāni. sīlassa ^b^taṇhādāsabyato^eb^ ^a^M1.0282^ea^  mocanaṃ vivaṭṭūpanissayabhāvāpādanaṃ. tato eva taṃsamaṅgīpuggalo serī sayaṃvasī bhujisso  nāma hoti. tenāha ^b^``bhujissabhāvakaraṇena bhujissānī''^eb^ti. ``imināhaṃ sīlena  devo vā bhaveyyaṃ devaññataro vā, tattha nicco dhuvo sassato''ti, ``sīlena suddhī''ti  ca evamādinā ^b^taṇhādiṭṭhīhi^eb^ aparāmaṭṭhattā ^b^ayaṃ te sīlesu doso^eb^ti catūsu vipattīsu  yāya kāyaci vipattiyā dassanena ^b^parāmaṭṭhuṃ^eb^ anuddhaṃsetuṃ. samādhisaṃvattanappayojanāni  ^b^samādhisaṃvattanikāni^eb^. </p>
              <p>[03] 159^b^.^eb^ ^b^sikkhāya sagāravo^eb^ti sīladhanaṃ nissāya paṭiladdhasamādānattā sātisayaṃ sikkhāya  sagāravo sappatisso hoti. ^b^sabhāgavuttī^eb^ti sampannasīlehi sabhāgavuttiko, tāya  eva vā sikkhāya sabhāgavutti. yo hi sikkhāgāravarahito, so tāya visabhāgavutti nāma  hoti vilomanato. yathā parehi saddhiṃ attano chiddaṃ na hoti, evaṃ dhammāmisehi paṭisantharaṇaṃ  ^b^paṭisanthāro^eb^. sikkhāya sagāravattā eva tattha ^b^appamatto^eb^ hoti. attānuvādabhayaṃ parānuvādabhayaṃ  daṇḍabhayaṃ duggatibhayanti evamādīni bhayāni imassa dūrasamussāritānīti āha ^b^``attānuvādādibhayavirahito''^eb^ti.  sesaṃ suviññeyyameva. </p>
            </h4>
          </h3>
          <h3>
            <h3n> 5. cāgānussatikathāvaṇṇanā </h3n>
            <h4>
              <h4n> </h4n>
              <p>[03] 160^b^.^eb^ ^b^pakatiyā^eb^ti sabhāvena. ^b^cāgādhimuttenā^eb^ti deyyadhammapariccāge yuttappayuttena  tanninnena tappoṇena. niccaṃ sadā pavattā dānasaṃvibhāgā yassa so ^b^niccapavattadānasaṃvibhāgo,^eb^  tena. idhāpi ``pakatiyā''ti ānetvā sambandhitabbaṃ. yaṃ parassa paṭiyattaṃ diyyati,  taṃ ^b^dānaṃ^eb^. yaṃ attanā paribhuñjitabbato saṃvibhajati, so ^b^saṃvibhāgo. ito dāni  pabhutī^eb^ti ito paṭṭhāya dāni ajjatagge ajjadivasaṃ ādiṃ katvā. ^b^adatvā na bhuñjissāmīti^eb^  dāna^b^samādānaṃ^eb^ katvā ^a^V1.0267^ea^. ^b^taṃdivasa^eb^nti tasmiṃ bhāvanārambhadivase. tattha ^b^nimittaṃ  gaṇhitvā^eb^ti tasmiṃ dāne pariccāgacetanāya pavattiākārassa sallakkhaṇavasena nimittaṃ  gahetvā. ^b^vigatamalamaccheratādiguṇavasenā^eb^ti vigatāni malamaccherāni etasmāti vigatamalamacchero,  cāgo, tassa bhāvo ^b^vigatamalamaccheratā^eb^. tadādīnaṃ guṇānaṃ, sampattīnaṃ, ānisaṃsānaṃ  vā vasena.</p>
              <p>[03] ^b^sataṃ^eb^ ^a^M1.0283^ea^ ^b^dhammaṃ anukkama^eb^nti sādhūnaṃ bodhisattānaṃ dhammaṃ paveṇiṃ  anu anu kamanto okkamanto, avokkamanto vā. ye ime ^b^dāyakassa lābhā^eb^ āyuvaṇṇasukhabalapaṭibhānādayo,  piyabhāvādayo ca bhagavatā ^b^saṃvaṇṇitā^eb^ pakittitā. ^b^manussattaṃ vā^eb^ti ^b^vā^eb^-saddo  avuttavikappattho, tena indriyapāṭavabhāvakammassakatāñāṇādīnaṃ saṅgaho daṭṭhabbo. </p>
              <p>[01] ^b^maccheramalenā^eb^ti maccherasaṅkhātena malena. atha vā maccherañca malañca maccheramalaṃ, tena  maccherena ceva lobhādimalena cāti attho. ^b^pajāyanavasenā^eb^ti yathāsakaṃ kammanibbattanavasena.  ^b^kaṇhadhammāna^eb^nti lobhādiekantakāḷakānaṃ pāpadhammānaṃ. ^b^vigatattā^eb^ti pahīnattā.  ^b^vigatamalamaccherena cetasā^eb^ti itthambhūtalakkhaṇe karaṇavacanaṃ. ^b^sotāpannassa sato^eb^ti  gehaṃ āvasantassa sotāpannassa samānassa. ^b^nissayavihāra^eb^nti nissāya viharitabbavihāraṃ,  devasikaṃ vaḷañjanakakammaṭṭhānanti attho. ^b^abhibhavitvā^eb^ti agāraṃ āvasantānaṃ aññesaṃ  uppajjanakarāgādiupakkilese abhibhuyya.</p>
              <p>[03] yo kiñci dentopi sāpekkhova deti, so muttacāgo na hoti, ayaṃ pana na evanti ^b^``muttacāgo''^eb^ti  vuttaṃ. ^b^vissaṭṭhacāgo^eb^ti nirapekkhapariccāgoti attho. yathā pāṇātipātabahulo  puggalo ``lohitapāṇī''ti vuccati, evaṃ dānabahulo puggalo ``payatapāṇī''ti vuttoti  dassento ^b^``dātuṃ sadā dhotahatthoyevā''^eb^ti āha. tattha ^b^sadā^eb^ti niccaṃ, abhiṇhanti  attho. ^b^pariccāgo^eb^ti deyyadhammapariccāgoti adhikārato viññāyati. ^b^yaṃ yaṃ^eb^  deyyadhammaṃ ^b^pare^eb^ yācanakā. yācane yogo ^b^yācanayogo,^eb^ parehi yācituṃ yuttoti  attho. ^b^yājena yutto^eb^ti dānena yutto sadā pariccajanato. ^b^ubhaye^eb^ti yathāvutte dāne,  saṃvibhāge ca ^b^rato^eb^ abhirato. </p>
              <p>[03] 161^b^.^eb^ yathā parisuddhasīlassa puggalassa akhaṇḍatādiguṇavasena attano sīlassa anussarantassa  sīlānussatibhāvanā ijjhati, evaṃ parisuddhauḷārapariccāgassa puggalassa anupakkiliṭṭhameva  ^a^V1.0268^ea^  attano pariccāgaṃ anussarantassa bhāvanā ijjhatīti dassetuṃ ^b^``vigatamalamaccheratādiguṇavasenā''^eb^tiādi  vuttaṃ, taṃ vuttatthameva.</p>
              <p>[03] ^b^bhiyyoso^eb^ti ^a^M1.0284^ea^ uparipi. ^b^mattāya^eb^ pamāṇassa mahatiyā mattāya, vipulena  pamāṇenāti attho. ^b^cāgādhimutto^eb^ti pariccāge adhimutto ninnapoṇapabbhāro.  tato eva ^b^alobhajjhāsayo^eb^ katthacipi anabhisaṅgacitto. paṭiggāhakesu mettāyanavasena  pariccāgo hotīti ^b^mettāya^eb^ mettābhāvanāya ^b^anulomakārī^eb^ anurūpapaṭipatti.  ^b^visārado^eb^ti visado attanova guṇena katthacipi amaṅkubhūto abhibhuyya vihārī.  sesaṃ suviññeyyameva. </p>
            </h4>
          </h3>
          <h3>
            <h3n> 6. devatānussatikathāvaṇṇanā </h3n>
            <h4>
              <h4n> </h4n>
              <p>[03] 162^b^.^eb^ ^b^ariyamaggavasenā^eb^ti ariyamaggassa adhigamavasena. ^b^samudāgatehī^eb^ti sammadeva taduppattito  uddhaṃ āgatehi. yādisā hi ariyānaṃ santāne lokiyāpi saddhādayo, na tādisā kadācipi  pothujjanikā saddhādayo. dibbantīti ^b^devā^eb^. cattāro mahārājāno etesanti catumahārājā,  te eva ^b^cātumahārājikā^eb^. tettiṃsa sahapuññakārino tatthūpapannāti taṃsahacaritaṃ  ṭhānaṃ tāvatiṃsaṃ, tannivāsinopi devā taṃsahacaraṇato eva ^b^tāvatiṃsā^eb^. dukkhato yātā  apayātāti ^b^yāmā^eb^. tusāya pītiyā itā upagatāti ^b^tusitā^eb^. bhogānaṃ nimmāne  rati etesanti ^b^nimmānaratino^eb^. paranimmitesu bhogesu vasaṃ vattentīti ^b^paranimmitavasavattino^eb^.  brahmānaṃ kāyo samūho brahmakāyo, tappariyāpannatāya tattha bhavāti ^b^brahmakāyikā.  tatuttarī^eb^ti tato brahmakāyikehi uttari, upari parittābhādike sandhāya vadati.  ^b^devatā sakkhiṭṭhāne ṭhapetvā^eb^ti ``yathārūpāya maggenāgatāya ^b^saddhāya samannāgatā, sīlena  sutena cāgena paññāya samannāgatā ito cutā tattha upapannā tā devatā,^eb^ mayhampi tathārūpā  saddhā sīlaṃ sutaṃ cāgo paññā ca saṃvijjatī''ti devatā sakkhiṭṭhāne ṭhapetvā sakkhiṃ  otārentena viya ^b^attano saddhādiguṇā anussaritabbā^eb^.</p>
              <p>[03] yadi evaṃ ^b^sutte^eb^ (a0 ni0  6.10) ubhayaguṇānussaraṇaṃ vuttaṃ, taṃ kathanti anuyogaṃ  manasi katvā āha ^b^``sutte panā''^eb^tiādi. tattha ^b^kiñcāpi vutta^eb^nti ``attano  ca, tāsañca devatāna''nti ubhayaṃ samadhuraṃ viya ^b^sutte^eb^ (a0 ni0  6.10) kiñcāpi  vuttaṃ. atha ^a^M1.0285^ea^ kho ^b^taṃ^eb^ ``devatānaṃ saddhañca sīlañcā''tiādivacanaṃ.  ^b^sakkhiṭṭhāne ṭhapetabba^eb^nti ``vutta''nti parato padaṃ ^a^V1.0269^ea^ ānetvā sambandhitabbaṃ. kimatthaṃ  pana sakkhiṭṭhāne ṭhapananti āha ^b^``devatānaṃ attano saddhādīhi samānaguṇadīpanatthanti veditabba''^eb^nti.  kasmā pana sutte yathārutavasena atthaṃ aggahetvā evaṃ attho gayhatīti āha ^b^``aṭṭhakathāyañhī''^eb^tiādi. </p>
              <p>[03] 163^b^.^eb^ ^b^tasmā^eb^ti yasmā aṭṭhakathāyaṃ devatā sakkhiṭṭhāne ṭhapetvā attano guṇānussaraṇaṃ  daḷhaṃ katvā vuttaṃ, sīlacāgānussatīsu viya idhāpi attano guṇānussaraṇaṃ jhānuppattinimittaṃ  yuttaṃ, tasmā. ^b^pubbabhāge^eb^ bhāvanārambhe. ^b^aparabhāge^eb^ti yathā bhāventassa upacārajjhānaṃ  ijjhati, tathā bhāvanākāle. yadi attano eva idha guṇā anussaritabbā, kathamayaṃ devatānussatīti  āha ^b^``devatānaṃ guṇasadisasaddhādiguṇānussaraṇavasenā''^eb^ti. tena sadisakappanāya ayaṃ  bhāvanā ``devatānussatī''ti vuttā, na devatānaṃ, tāsaṃ guṇānaṃ vā anussaraṇenāti  dasseti. pubbabhāge vā pavattaṃ devatāguṇānussaraṇaṃ upādāya ``devatānussatī''ti  imissā samaññā veditabbā. tathā hi vakkhati ``pubbabhāge devatā ārabbha pavattacittavasenā''ti.  sesaṃ suviññeyyameva. </p>
            </h4>
          </h3>
          <h3>
            <h3n> pakiṇṇakakathāvaṇṇanā </h3n>
            <h4>
              <h4n> </h4n>
              <p>[03] 164^b^.^eb^ ^b^etāsa^eb^nti etāsaṃ buddhānussatiādīnaṃ channaṃ anussatīnaṃ. ^b^vitthāradesanāya^eb^nti  vitthāravasena pavattadesanāyaṃ, ^b^mahānāmasuttaṃ^eb^ (a0 ni0  6.10;  11.11) sandhāya  vadati. ^b^bhagavātiādīnaṃ attha^eb^nti bhagavātiādīnaṃ padānaṃ atthaṃ. ^b^atthaveda^eb^nti vā  hetuphalaṃ paṭicca uppannaṃ tuṭṭhimāha. ^b^dhammaveda^eb^nti hetuṃ paṭicca uppannaṃ tuṭṭhiṃ.  ``ārakattā araha''nti anussarantassa hi yaṃ taṃ bhagavato kilesehi ārakattaṃ, so  hetu. ñāpako cettha hetu adhippeto, na kārako, sampāpako vā. yonena ñāyamāno  arahattattho, taṃ phalaṃ. iminā nayena sesapadesupi hetuphalavibhāgo veditabbo.  dhammānussatiādīsupi ``ādimajjhapariyosānakalyāṇattā''tiādinā, ``yasmā pana sā  sammāpaṭipadā''tiādinā ca tattha tattha hetuapadeso katoyevāti. ^b^dhammūpasaṃhita^eb^nti  yathāvuttahetuhetuphalasaṅkhātaguṇūpasaṃhitaṃ. ^b^guṇe^eb^ti attano guṇe. </p>
              <p>[03] 165^b^.^eb^ ^b^ariyasāvakānaññeva^eb^ ^a^M1.0286^ea^ ^b^ijjhantī^eb^ti ariyasāvakānaṃ ijjhantiyevāti  uttarapadāvadhāraṇaṃ daṭṭhabbaṃ, avadhāraṇañca tesaṃ sukhasiddhidassanatthaṃ. tenāha ^b^``tesaṃ hī''^eb^tiādi.  na puthujjanānaṃ sabbena sabbaṃ ijjhantīti. tathā hi vakkhati ``evaṃ santepī''tiādi.  yadi evaṃ ^a^V1.0270^ea^, kasmā ^b^mahānāmasuttā^eb^dīsu (a0 ni0  6.10;  11.11) bahūsu suttesu  ariyasāvakaggahaṇaṃ katanti? tesaṃ bahulavihāratāyāti ācariyā.</p>
              <p>[03] ^b^nikkhanta^eb^nti niggataṃ nissaṭaṃ. ^b^mutta^eb^nti vissaṭṭhaṃ. ^b^vuṭṭhita^eb^nti apetaṃ. sabbametaṃ  vikkhambhanameva sandhāya vadati. ^b^gedhamhā^eb^ti palibodhato. ^b^idampī^eb^ti buddhānussativasena  laddhaṃ upacārajjhānamāha. ^b^ārammaṇaṃ karitvā^eb^ti paccayaṃ katvā, pādakaṃ katvāti  attho. ^b^visujjhantī^eb^ti paramatthavisuddhiṃ pāpuṇanti.</p>
              <p>[03] ^b^sambādhe^eb^ti taṇhāsaṃkilesādinā sampīḷe saṃkaṭe gharāvāse. ^b^okāsādhigamo^eb^  lokuttaradhammassa adhigamāya adhigantabbaokāso. anussatiyo eva ^b^anussatiṭṭhānāni.  visuddhidhammā^eb^ti visujjhanasabhāvā, visujjhituṃ vā bhabbā. ^b^paramatthavisuddhidhammatāyā^eb^ti  paramatthavisuddhiyā nibbānassa bhabbabhāvena. ^b^upakkamenā^eb^ti payogena. ^b^pariyodapanā^eb^ti  visodhanā. </p>
              <p>[03] 166^b^.^eb^ ^b^evaṃ santepīti^eb^ evaṃ ^b^mahānāmasuttā^eb^dīsu anekesu suttesu ariyasāvakasseva  vasena chasu anussatīsu desitāsupi. ^b^yassānubhāvenā^eb^ti yassa cittappasādassa balena.  ^b^pītiṃ paṭilabhitvā^eb^ti anussavavasena buddhārammaṇaṃ pītiṃ uppādetvā. </p>
              <p>[06] chānussatiniddesavaṇṇanā niṭṭhitā. </p>
              <p>[06] iti sattamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 8. anussatikammaṭṭhānaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> maraṇassatikathāvaṇṇanā </h3n>
            <h4>
              <h4n> </h4n>
              <p>[03] 167^b^.^eb^ ^b^ito^eb^ti ^a^M1.0287^ea^ ^a^V1.0271^ea^ devatānussatiyā. sā hi chasu anussatīsu sabbapacchā  niddiṭṭhattā āsannā, paccakkhā ca. ^b^anantarāyā^eb^ti tadanantaraṃ uddiṭṭhattā vuttaṃ. maraṇassa  sati maraṇassatīti maraṇaṃ tāva dassetuṃ ^b^``tattha maraṇa''^eb^ntiādi vuttaṃ. kāmañcettha  khandhānaṃ bhedo ``jarāmaraṇaṃ dvīhi khandhehi saṅgahita''nti (dhātu0 71) vacanato cutikhandhānaṃ  vināso maraṇanti vattabbaṃ, visesato pana taṃ jīvitindriyassa vināsabhāvena kammaṭṭhānikānaṃ  paccupatiṭṭhatīti ^b^``jīvitindriyassa upacchedo''^eb^ti vuttaṃ. tenevāha ^b^niddese^eb^  ``kaḷevarassa nikkhepo jīvitindriyassupacchedo''ti (vibha0 236; dī0 ni0 2.390;  ma0 ni0 1.92, 123). tattha ^b^ekabhavapariyāpannassā^eb^ti ekena bhavena paricchinnassa.  ^b^jīvitindriyassa upacchedo^eb^ti jīvitindriyappabandhassa vicchedo āyukkhayādivasena  antaradhānaṃ. ^b^samucchedamaraṇa^eb^nti arahato santānassa sabbaso ucchedabhūtaṃ maraṇaṃ. ^b^saṅkhārānaṃ  khaṇabhaṅgasaṅkhāta^eb^nti saṅkhatadhammānaṃ udayavayaparicchinnassa pavattikhaṇassa bhaṅgo nirodhoti saṅkhaṃ  gataṃ. ^b^khaṇikamaraṇa^eb^nti yathāvuttakhaṇavantaṃ tasmiṃyeva khaṇe labbhamānaṃ maraṇaṃ. yaṃ khandhappabandhaṃ  upādāya rukkhādisamaññā, tasmiṃ anupacchinnepi allatādivigamanaṃ nissāya matavohāro  ^b^sammutimaraṇaṃ. na taṃ idha adhippeta^eb^nti taṃ samucchedakhaṇikasammutimaraṇaṃ idha maraṇānussatiyaṃ  nādhippetaṃ abāhullato, anupaṭṭhahanato, asaṃvegavatthuto cāti adhippāyo.</p>
              <p>[03] ^b^adhippetaṃ^eb^ satiyā ārammaṇabhāvena. āyuādīnaṃ khayakāle maraṇaṃ ^b^kālamaraṇaṃ^eb^.  tesaṃ aparikkhīṇakāle maraṇaṃ ^b^akālamaraṇaṃ. ``kālamaraṇaṃ puññakkhayenā''^eb^ti  idaṃ yathādhikāraṃ sampattibhavavasena vuttaṃ, vipattibhavavasena pana ``pāpakkhayenā''ti  vattabbaṃ.</p>
              <p>[03] ^b^āyusantānajanakapaccayasampattiyā^eb^ti ^a^V1.0272^ea^ āyuppabandhassa pavattāpanakānaṃ āhārādipaccayānaṃ  sampattiyaṃ. ^b^vipakkavipākattā^eb^ti attano phalānurūpaṃ dātabbavipākassa dinnattā.  ^b^gatikālāhārādisampattiyā^eb^ ^b^abhāvenā^eb^ti ^a^M1.0288^ea^ devānaṃ viya gatisampattiyā,  paṭhamakappiyānaṃ viya kālasampattiyā, uttarakurukādīnaṃ viya āhārasampattiyā ca  abhāvena. ^b^ādi^eb^-saddena utusukkasoṇitādiṃ pariggayhati. ^b^ajjatanakālapurisānaṃ  viyā^eb^ti ^b^viya^eb^-saddo aṭṭhāne paṭṭhapito, ajjatanakālapurisānaṃ vassasatamattaparimāṇassa viya  āyuno khayavasenāti yojanā. evaṃ hi anāgatepi paramāyuno saṅgaho kato hoti, atīte  pana gatisampattiyā viya kālāhārādisampattiyā bhāvena anekavassasahassa parimāṇopi  āyu ahosi. ayañca vibhāgo vattamānassa antarakappassa vasena vuttoti daṭṭhabbaṃ. ^b^kalāburājādīna^eb^nti  ^b^ādi^eb^-saddena nandayakkhanandamāṇavakādīnaṃ saṅgaho daṭṭhabbo. ^b^taṃ sabbampī^eb^ti yaṃ ``kālamaraṇaṃ  akālamaraṇaṃ, tatthāpi puññakkhayamaraṇaṃ āyukkhayamaraṇaṃ ubhayakkhayamaraṇaṃ upakkamamaraṇa''nti  vuttappabhedaṃ maraṇaṃ, taṃ sabbampi. </p>
              <p>[03] 168^b^.^eb^ ^b^yoniso^eb^ti upāyena. ^b^manasikāro^eb^ti maraṇārammaṇo manasikāro. yena pana  upāyena manasikāro pavattetabbo, taṃ byatirekamukhena dassetuṃ ^b^``ayoniso pavattayato''^eb^tiādi  vuttaṃ. tattha ^b^ayoniso pavattayato^eb^ti anupāyena satiṃ, saṃvegaṃ, ñāṇañca anupaṭṭhapetvā  maraṇaṃ anussarato. ^b^tadetaṃ sabbampī^eb^ti sokapāmojjānaṃ uppajjanaṃ, saṃvegassa anuppajjanaṃ,  santāsassa uppajjanañca yathākkamaṃ ^b^satisaṃvegañāṇaviharato hoti^eb^. yo hi ``maraṇaṃ nāmetaṃ  jātassa ekantika''nti paṇḍitānaṃ vacanaṃ sarati, tattha saṃvegajāto hoti sampajāno  ca, tassa iṭṭhajanamaraṇādinimittaṃ sokādayo anokāsāva. ^b^tasmā^eb^ti yasmā ayoniso manasikāraṃ  pavattayato ete dosā, tasmā. ^b^tattha tatthā^eb^ti araññasusānādīsu. ^b^hatamatasatte^eb^ti corādīhi  hate, sarasena mate ca satte. diṭṭhapubbā sampatti yesaṃ te diṭṭhapubbasampattī, tesaṃ ^b^diṭṭhapubbasampattīnaṃ.  yojetvā^eb^ti upaṭṭhapetvā. ^b^ekaccassā^eb^ti tikkhindriyassa ñāṇuttarassa. </p>
              <p>[03] 169^b^.^eb^ ^b^vadhakapaccupaṭṭhānato^eb^ti ghātakassa viya pati pati upaṭṭhānato āsannabhāvato. ^b^sampattivipattito^eb^ti  ārogyādisampattīnaṃ viya jīvitasampattiyā vipajjanato. ^b^upasaṃharaṇato^eb^ti paresaṃ  maraṇaṃ dassetvā attano ^a^M1.0289^ea^ maraṇassa upanayanato. ^b^kāyabahusādhāraṇato^eb^ti sarīrassa  bahūnaṃ sādhāraṇabhāvato. ^b^āyudubbalato^eb^ti jīvitassa dubbalabhāvato. ^b^animittato^eb^ti  maraṇassa vavatthitanimittābhāvato ^a^V1.0273^ea^. ^b^addhānaparicchedato^eb^ti kālassa paricchannabhāvato.  ^b^khaṇaparittato^eb^ti jīvitakkhaṇassa ittarabhāvato.</p>
              <p>[03] ^b^vadhakapaccupaṭṭhānato^eb^ti ettha viya-saddo luttaniddiṭṭhoti dassento ^b^``vadhakassa viya paccupaṭṭhānato''^eb^ti  vatvā tamevatthaṃ vivaranto ^b^``yathā hī''^eb^tiādimāha. tattha ^b^cārayamāno^eb^ti āgurento  paharaṇākāraṃ karonto. ^b^paccupaṭṭhitova^eb^ upagantvā ṭhito samīpe eva. ^b^jarāmaraṇaṃ  gahetvāva nibbatta^eb^nti ``yathā hi ahicchattakamakuḷaṃ uggacchantaṃ paṃsuvirahitaṃ na  hoti, evaṃ sattā nibbattantā jarāmaraṇavirahitā na hontī''ti ettakena upamā. ahicchattakamakuḷaṃ  kadāci katthaci paṃsuvirahitampi bhaveyya, sattā pana kathañcipi jarāmaraṇavirahitā na  hontīti khaṇikamaraṇaṃ tāva upamābhāvena dassetvā idhādhippetaṃ maraṇaṃ dassetuṃ ^b^``tathā  hī''^eb^tiādi vuttaṃ. atha vā yadime sattā jarāmaraṇaṃ gahetvāva nibbattanti, nibbattisamanantarameva  maritabbanti codanaṃ sandhāyāha ^b^``tathā hī''^eb^tiādi. ^b^avassaṃ maraṇato^eb^ti avassaṃ  maritabbato, ekantena maraṇasabbhāvato vā. ^b^pabbateyyā^eb^ti pabbatato āgatā. ^b^hārahārinī^eb^ti  pavāhe patitassa tiṇapaṇṇādikassa ativiya haraṇasīlā. ^b^sandatevā^eb^ti savati eva. ^b^vattatevā^eb^ti  pavāhavasena vattati eva na tiṭṭhati.</p>
              <p>[03] ^b^yamekaratti^eb^nti yassaṃ ekarattiyaṃ, bhummatthe upayogavacanaṃ daṭṭhabbaṃ, accantasaṃyoge  vā. ^b^paṭhama^eb^nti sabbapaṭhamaṃ paṭisandhikkhaṇe. ^b^gabbhe^eb^ti mātukucchiyaṃ. ^b^māṇavo^eb^ti  satto. yebhuyyena sattā rattiyaṃ paṭisandhiṃ gaṇhantīti ^b^ratti^eb^ggahaṇaṃ. ^b^abbhuṭṭhitovā^eb^ti  uṭṭhitābbho viya, abhimukhabhāvena vā uṭṭhitova maraṇassāti adhippāyo. ^b^so yātī^eb^ti  so māṇavo yāti, paṭhamakkhaṇato paṭṭhāya gacchateva. ^b^sa gacchaṃ na nivattatī^eb^ti so evaṃ gacchanto  khaṇamattampi na nivattati, aññadatthu maraṇaṃyeva upagacchati.</p>
              <p>[03] ^b^kunnadīna^eb^nti pabbatato patitānaṃ khuddakanadīnaṃ. ^b^pāto āporasānugatabandhanāna^eb^nti  purimadivase divā sūriyasantāpena anto anupavisitvā puna rattiyaṃ bandhanamūlaṃ upagatena  āporasena tintasithilabandhanatāya pāto āporasānugatabandhanānaṃ.</p>
              <p>[03] ^b^accayantī^eb^ti ^a^M1.0290^ea^ atikkamanti. ^b^uparujjhatī^eb^ti nirujjhati. udakameva  ^b^odakaṃ,^eb^ udakoghaṃ vā ^a^V1.0274^ea^. yasmā accayanti ahorattā, tasmā jīvitaṃ uparujjhati.  yasmā jīvitaṃ uparujjhati, tasmā ^b^āyu khīyati maccānaṃ. papatato^eb^ti papatanato ^b^bhayaṃ^eb^  sāmikānaṃ rukkhe ṭhatvā kamme viniyuñjitukāmānaṃ, heṭṭhā paviṭṭhānaṃ vā. ^b^uggamanaṃ  pati^eb^ uggamananimittaṃ. ^b^mā maṃ amma nivāraya^eb^ pabbajjāyāti adhippāyo.</p>
              <p>[03] koci mittamukhasatturandhagavesī saha vattamānopi na haneyya, ayaṃ pana ekaṃsena hanatiyevāti  dassetuṃ ^b^``sahajātiyā āgatato''^eb^ti vatvā ^b^``jīvitaharaṇato cā''^eb^ti vuttaṃ. </p>
              <p>[03] 170^b^.^eb^ ^b^na^eb^nti sampattiṃ. ^b^sukhī^eb^ti dibbasadisehi bhogehi, ādhipateyyena ca sukhasamaṅgī.  ^b^dehabandhenā^eb^ti sarīrena. ^b^asoko^eb^ti asokamahārājā. ^b^sokamāgato^eb^ti socitabbataṃ  gato.</p>
              <p>[03] ^b^ārogyaṃ^eb^ yobbanānaṃ. byādhijarāpariyosānatā jīvitassa maraṇapariyosānatāya udāharaṇavasena  ānītā, paccayabhāgavasena vā. lokoyeva ^b^lokasannivāso^eb^ yathā sattāvāsāti, sannivasitabbatāya  vā sattanikāyo ^b^lokasannivāso. anugato^eb^ti anubandho paccatthikena viya.  ^b^anusaṭo^eb^ti anupaviṭṭho upavisena viya. ^b^abhibhūto^eb^ti ajjhotthaṭo maddahatthīhi viya.  ^b^abbhāhato^eb^ti pahaṭo bhūtehi viya.</p>
              <p>[03] ^b^selā^eb^ti silāmayā, na paṃsuādimayā. ^b^vipulā^eb^ti mahantā anekayojanāyāmavitthārā.  ^b^nabhaṃ āhaccā^eb^ti vipulattā eva ākāsaṃ abhivihacca sabbadisāsu pharitvā. ^b^anupariyeyyu^eb^nti  anuvicareyyuṃ. ^b^nippothentā^eb^ti attanā āghātitaṃ cuṇṇavicuṇṇaṃ karontā.  ^b^adhivattantī^eb^ti adhibhavanti. kulena vā rūpena vā sīlena vā sutena vā saddhādīhi  vā seṭṭhoti sambhāvanāya ^b^khattiyā^eb^dīsu ^b^na kañci parivajjeti^eb^. tehi eva nihīnoti  avamaññamānāya ^b^suddā^eb^dīsu ^b^na kañci parivajjeti^eb^. aññadatthu ^b^sabbameva abhimaddati^eb^  nimmathati. daṇḍādiupāyā ca tattha avisayā evāti dassetuṃ ^b^``na tattha hatthīnaṃ bhūmī''^eb^tiādi  vuttaṃ. tattha ^b^mantayuddhenā^eb^ti ^a^M1.0291^ea^ āthabbaṇavedavihitena mantasaṅgāmappayogena.  ^b^dhanenā^eb^ti dhanadānena. ^b^vā^eb^-saddo avuttavikappanattho. tena sāmaṃ, bhedañca saṅgaṇhāti. </p>
              <p>[03] 171^b^.^eb^ ^b^parehi saddhiṃ attano upasaṃharaṇato^eb^ti parehi matehi saddhiṃ ``tepi nāma matā,  kimaṅgaṃ ^a^V1.0275^ea^ pana mādisā''ti attano maraṇassa upanayanato. ^b^yasamahattato^eb^ti parivāramahattato,  vibhavamahattato ca. ^b^puññamahattato^eb^ti mahāpuññabhāvato. ^b^thāmamahattato^eb^ti vīriyabalamahattato.  ^b^yudhiṭṭhilo^eb^ dhammaputto. ^b^cānuro^eb^ yo baladevena nibbuddhaṃ katvā mārito.</p>
              <p>[03] ^b^saha iddhīhī^eb^ti vejayantakampananandopanandadamanādīsu diṭṭhānubhāvāhi attano iddhīhi  saddhiṃ ^b^maccumukhaṃ paviṭṭho^eb^.</p>
              <p>[03] ^b^kalaṃ nagghanti soḷasi^eb^nti soḷasannaṃ pūraṇabhāgaṃ na agghanti. idaṃ vuttaṃ hoti -- āyasmato  therassa sāriputtassa paññaṃ soḷasabhāge katvā tato ekaṃ bhāgaṃ soḷasadhā gahetvā laddhaṃ  ekabhāgasaṅkhātaṃ kalaṃ sammāsambuddhaṃ ṭhapetvā aññesaṃ sattānaṃ paññā na agghantīti.</p>
              <p>[03] sabbassāpi saṃkilesapakkhassa samugghāto ñāyena āraddhavīriyassa hotīti āha ^b^``ñāṇavīriyabalenā''^eb^ti.  sammādiṭṭhisammāvāyāmesu hi siddhesu aṭṭhaṅgiko ariyamaggo siddhova hotīti. ekākībhāvena  ^b^khaggavisāṇakappā^eb^. paratoghosena vinā sayameva bhūtā paṭividdhākuppāti ^b^sayambhuno^eb^.</p>
              <p>[03] hatthagatasuvaṇṇavalayānaṃ aññamaññaṃ saṅghaṭṭanaṃ vaṃsakaḷīrassa katthaci asattatāti evamādikaṃ ^b^taṃ  taṃ nimittaṃ^eb^ kāraṇaṃ ^b^āgamma. vīmaṃsantā^eb^ti pavattinivattiyo upaparikkhantā.  mahantānaṃ sīlakkhandhādīnaṃ esanaṭṭhena ^b^mahesayo. ekacariyanivāsenā^eb^ti ekacariyanivāsamattena,  na sīlādinā. khaggamigasiṅgasamā upamā yesaṃ, khaggamigasiṅgaṃ vā samūpamā yesaṃ te ^b^khaggasiṅgasamūpamā^eb^. </p>
              <p>[01] tambanakhatuṅganakhatādiasītianubyañjanapaṭimaṇḍitehi suppatiṭṭhitapādatādīhi dvattiṃsāya  mahāpurisalakkhaṇehi vicitro acchariyabbhuto rūpakāyo etassāti ^b^asīti...pe0... rūpakāyo^eb^.  saha vāsanāya sabbesaṃ kilesānaṃ ^a^M1.0292^ea^ pahīnattā sabbākāraparisuddhasīlakkhandhādiguṇaratanehi  samiddho dhammakāyo etassāti ^b^sabbākāra...pe0... dhammakāyo. ṭhānaso^eb^ti taṅkhaṇeyeva.</p>
              <p>[03] ^b^evaṃ^eb^ ^a^V1.0276^ea^ ^b^mahānubhāvassā^eb^ti evaṃ yathāvuttarūpakāyasampattiyā, dhammakāyasampattiyā ca  viññāyamānavipulāparimeyyabuddhānubhāvassa, ^b^vasaṃ nāgataṃ^eb^ anupagamanavasenāti adhippāyo.</p>
              <p>[03] maraṇaṃ sāmaññaṃ etassāti maraṇasāmañño, tassa bhāvo ^b^maraṇasāmaññatā,^eb^ tāya. </p>
              <p>[03] 172^b^.^eb^ ^b^kimikulāna^eb^nti kimisamūhānaṃ, kimijātīnaṃ vā. ^b^jīyantī^eb^ti jaraṃ  pāpuṇanti.</p>
              <p>[03] ^b^nikkhante^eb^ti vītivatte. ^b^paṭihitāyā^eb^ti paccānugatāya. ^b^so mamassa antarāyo^eb^ti  sā yathāvuttā na kevalaṃ kālakiriyāva, atha kho mama atidullabhaṃ khaṇaṃ labhitvā ṭhitassa  satthusāsanamanasikārassa antarāyo ^b^assa^eb^ bhaveyya. ^b^byāpajjeyyā^eb^ti vipattiṃ gaccheyya.  satthakena viya aṅgapaccaṅgānaṃ kantanakā maraṇakāle sandhibandhanacchedanakavātā ^b^satthakavātā^eb^. </p>
              <p>[03] 173^b^.^eb^ ^b^abala^eb^nti balahīnaṃ. ^b^dubbala^eb^nti tasseva vevacanaṃ. abhāvattho hi ayaṃ ^b^du^eb^-saddo  ``dussīlo (a0 ni0  5.213; a0 ni0  10.75) duppañño''tiādīsu (ma0 ni0  1.449) viya. ^b^tadetaṃ^eb^ āyu. ^b^assāsapassāsānaṃ^eb^ samavuttitā aparāparaṃ pavesanikkhamova.  ^b^bahi nikkhantanāsikavāte anto apavisante, paviṭṭhe vā anikkhamante^eb^ti ekasseva pavesanikkhamo  viya vuttaṃ, taṃ nāsikavātabhāvasāmaññenāti daṭṭhabbaṃ. ^b^adhimattatāya^eb^ accāsannādhiṭṭhānādinā.  tadabhāvo hi iriyāpathānaṃ samavuttitā. ^b^atisītena^eb^ abhibhūtassa kāyassa vipajjanaṃ  mahiṃsaraṭṭhādīsu himapātakālena dīpetabbaṃ. tattha hi sattā sītena bhinnasarīrā jīvitakkhayaṃ  pāpuṇanti. ^b^atiuṇhena^eb^ abhibhūtassa vipajjanaṃ marukantāre uṇhābhitattāya pacchiṃ,  tattha ṭhapitaṃ upari sāṭakaṃ, puttañca akkamitvā matāya itthiyā dīpetabbaṃ. ^b^mahābhūtānaṃ^eb^  samavuttitā pakopābhāvo ^a^M1.0293^ea^. ^b^pathavīdhātu^eb^ādīnaṃ pakopena sarīrassa  vikārāpatti parato ^b^dhātukammaṭṭhānakathāyaṃ^eb^ āgamissati. ^b^yuttakāle^eb^ti bhuñjituṃ  yuttakāle khuddābhibhūtakāle. </p>
              <p>[03] 174^b^.^eb^ ^b^avavatthānato^eb^ti kālādivasena vavatthānābhāvato. ^b^vavatthāna^eb^nti cettha paricchedo  adhippeto, na asaṅkarato vavatthānaṃ, nicchayo cāti āha ^b^``paricchedābhāvato''^eb^ti. ^b^na  nāyare^eb^ti na ñāyanti.</p>
              <p>[03] ^b^ito^eb^ ^a^V1.0277^ea^ ^b^para^eb^nti ettha ^b^para^eb^nti paraṃ aññaṃ kālanti attho. tena orakālassāpi saṅgaho  siddho hoti. paramāyuto orakālaṃ eva cettha ``para''nti adhippetaṃ. tato paraṃ  sattānaṃ jīvanassa abhāvato ^b^``vavatthānābhāvato''^eb^ti vattuṃ na sakkāti. ^b^abbudapesī^eb^tiādīsu  ``abbudakāle pesikāle''tiādinā ^b^kāla^eb^-saddo paccekaṃ yojetabbo. ^b^kālo^eb^ti  idha pubbaṇhādivelā adhippetā. tenāha ^b^``pubbaṇhepi hī''^eb^tiādi. idheva dehena  patitabbanti sambandho. ^b^anekappakārato^eb^ti nagare jātānaṃ gāme, gāme jātānaṃ nagare,  vane jātānaṃ janapade, janapade jātānaṃ vanetiādinā anekappakārato. ^b^ito cutenā^eb^ti  ito gatito cutena. ^b^idha^eb^ imissaṃ gatiyaṃ. ^b^yantayuttagoṇo viyā^eb^ti yathā yante  yuttagoṇo yantaṃ nātivattati, evaṃ ^b^loko^eb^ gatipañcakanti ettakena upamā. </p>
              <p>[03] 175^b^.^eb^ ^b^appaṃ vā bhiyyo^eb^ti vassasatato upari ``dasa vā vassāni, vīsati vā''tiādinā  dutiyaṃ vassasataṃ apāpuṇanto appakaṃ vā jīvatīti attho. ^b^gamanīyo^eb^ti gandhabbo  upapajjanavasena. ^b^samparāyo^eb^ti paraloko.</p>
              <p>[03] ^b^hīḷeyyā^eb^ti paribhaveyya na sambhāveyya. ^b^na^eb^nti āyuṃ. ^b^suporiso^eb^ti sādhupuriso  paññavā. ^b^careyyā^eb^ti sucaritaṃ careyya. tenāha ^b^``ādittasīsovā''^eb^ti. </p>
              <p>[25] ^b^sattahi upamāhī^eb^ti -- </p>
              <p>[02] ``seyyathāpi, brāhmaṇa, tiṇagge ussāvabindu sūriye uggacchante khippaṃyeva paṭivigacchati,  na ciraṭṭhitikaṃ hoti. udake udakapubbuḷaṃ. udake ^a^M1.0294^ea^ daṇḍarāji. nadī  pabbateyyā dūraṅgamā sīghasotā hārahārinī. balavā puriso jivhagge kheḷapiṇḍaṃ saṃyūhitvā  akasireneva vameyya. divasaṃ santatte ayokaṭāhe maṃsapesi pakkhittā khippaṃyeva paṭivigacchati,  na ciraṭṭhitikā hoti. gāvī vajjhā āghātanaṃ nīyamānā yaṃ yadeva pādaṃ uddharati, santikeva  hoti vadhassa, santikeva maraṇassa, evamevaṃ kho, brāhmaṇa, govajjhūpamaṃ jīvitaṃ manussānaṃ  parittaṃ lahukaṃ bahudukkhaṃ bahupāyāsaṃ mantāyaṃ boddhabbaṃ, kattabbaṃ kusalaṃ, caritabbaṃ  brahmacariyaṃ, natthi jātassa amaraṇa''nti (a0 ni0  7.74) -- </p>
              <p>[25] evamāgatāhi ^a^V1.0278^ea^ imāhi sattahi upamāhi ^b^alaṅkataṃ^eb^.</p>
              <p>[03] ^b^rattindiva^eb^nti ekaṃ rattindivaṃ. ^b^bhagavato sāsana^eb^nti ariyamaggapaṭivedhāvahaṃ satthu  ovādaṃ. ^b^bahuṃ vata me kataṃ assā^eb^ti bahuṃ vata mayā attahitaṃ pabbajitakiccaṃ kataṃ  bhaveyya. ^b^tadantara^eb^nti taṃ khaṇaṃ tattakaṃ velaṃ. ^b^ekaṃ piṇḍapāta^eb^nti ekaṃ  divasaṃ yāpanappahonakaṃ piṇḍapātaṃ. ^b^dandha^eb^nti mandaṃ cirāya. ^b^avissāsiyo^eb^ avissāsanīyo. </p>
              <p>[03] 176^b^.^eb^ citte dharanteyeva sattānaṃ jīvitavohāro, cittassa ca atīttaro khaṇo lahuparivattibhāvato.  yathāha bhagavā ``nāhaṃ, bhikkhave, aññaṃ ekadhammampi samanupassāmi, yaṃ evaṃ lahuparivattaṃ,  yathayidaṃ citta''nti (a0 ni0  1.48; kathā0 335). tasmā sattānaṃ jīvitaṃ ekacittakkhaṇikattā  lahusaṃ ittaranti dassento ^b^``paramatthato''^eb^tiādimāha. tattha ^b^``paramatthato''^eb^ti  iminā yāyaṃ ``yo ciraṃ jīvati, so vassasata''ntiādinā sattānaṃ (dī0 ni0 2.7;  saṃ0 ni0  1.145; a0 ni0  7.74) jīvitappavatti vuttā, sā pabandhavisayattā vohāravasenāti  taṃ paṭikkhipati. ^b^``atiparitto''^eb^ti iminā -- </p>
              <p>[02] ``seyyathāpi, bhikkhave, cattāro daḷhadhammā dhanuggahā susikkhitā katahatthā katūpāsanā  catuddisā ṭhitā assu, atha puriso āgaccheyya `ahaṃ imesaṃ...pe0... katūpāsanānaṃ  catuddisā kaṇḍe khitte appatiṭṭhite pathaviyaṃ gahetvā āharissāmī'ti. yathā ^a^M1.0295^ea^  ca, bhikkhave, tassa purisassa javo, yathā ca candimasūriyānaṃ javo, tato sīghataro. yathā  ca, bhikkhave, tassa purisassa javo, yathā ca candimasūriyānaṃ javo, yathā ca yā devatā candimasūriyānaṃ  purato dhāvanti, tāsaṃ devatānaṃ javo, tato sīghataraṃ āyusaṅkhārā khīyantī''ti (saṃ0  ni0  2.228) -- </p>
              <p>[25] evaṃ vuttaṃ parittampi paṭikkhipati. tatra hi gamanassādānaṃ devaputtānaṃ heṭṭhupariyena  paṭimukhaṃ dhāvantānaṃ sirasi, pāde ca baddhakhuradhārāsannipātatopi parittako rūpajīvitindriyassa  so khaṇo vutto, cittassa pana ativiya parittataro, yassa upamāpi natthi. tenevāha  ``yāvañcidaṃ, bhikkhave, upamāpi na sukarā, yāva lahuparivattaṃ citta''nti (a0 ni0   1.48). ^b^jīvitakkhaṇo^eb^ti jīvanakkhaṇo. ^b^ekacittappavattimattoyeva^eb^ ekassa cittassa  pavattimatteneva ^a^V1.0279^ea^ sattānaṃ paramatthato jīvanakkhaṇassa paricchinnattā. idāni tamatthaṃ upamāya  pakāsento ^b^``yathā nāmā''^eb^tiādimāha. tattha ^b^pavattamāna^eb^nti pavattantaṃ. ^b^ekacittakkhaṇika^eb^nti  ekacittakkhaṇamattavantaṃ. ^b^tasmiṃ citte niruddhamatte^eb^ti yena vattamānacittakkhaṇena ``jīvatī''ti  vuccati, tasmiṃ citte nirodhaṃ bhaṅgaṃ pattamatte taṃsamaṅgī ^b^satto niruddho^eb^ matoti ^b^vuccati^eb^.  vuttamevatthaṃ pāḷiyā vibhāvetuṃ ^b^``yathāhā''^eb^tiādi vuttaṃ. tena tīsupi kālesu  sattānaṃ paramatthato jīvanaṃ nāma cittakkhaṇavasenevāti dasseti.</p>
              <p>[03] ^b^jīvita^eb^nti jīvitindriyaṃ. ^b^sukhadukkhā^eb^ti sukhadukkhavedanā. upekkhāpi hi  sukhadukkhāsu eva antogadhā iṭṭhāniṭṭhabhāvato. ^b^attabhāvo^eb^ti jīvitavedanāviññāṇāni  ṭhapetvā avasiṭṭhadhammā vuttā. ^b^kevalā^eb^ti attanā, niccabhāvena vā avomissā.  ^b^ekacittasamāyuttā^eb^ti ekekena cittena sahitā. ^b^lahuso vattati khaṇo^eb^ti vuttanayena  ekacittakkhaṇikatāya lahuko atīttaro jīvitādīnaṃ khaṇo vattati.</p>
              <p>[03] ^b^ye niruddhā marantassā^eb^ti cavantassa sattassa cutito uddhaṃ ``niruddhā''ti vattabbā  ye khandhā. ^b^tiṭṭhamānassa vā idhā^eb^ti ye vā idha pavattiyaṃ tiṭṭhantassa dharantassa bhaṅgappattiyā  niruddhā khandhā. ^b^sabbepi sadisā^eb^ te sabbepi ekasadisā. kathaṃ? ^b^gatā appaṭisandhikā^eb^  puna āgantvā paṭisandhānābhāvena vigatā. yathā ^a^M1.0296^ea^ hi cutikhandhā na nivattanti,  evaṃ tato pubbepi khandhā, tasmā ekacittakkhaṇikaṃ sattānaṃ jīvitanti adhippāyo.</p>
              <p>[03] ^b^anibbattena na jāto^eb^ti anuppannena cittena jāto na hoti ajāto nāma hoti. ^b^paccuppannena^eb^  vattamānena cittena ^b^jīvati^eb^ jīvamāno nāma hoti. ^b^cittabhaṅgā mato loko^eb^ti  cuticittassa viya sabbassapi tassa tassa cittassa bhaṅgappattiyā ayaṃ loko paramatthato  mato nāma hoti niruddhassa appaṭisandhikattā. evaṃ santepi ^b^paññatti paramatthiyā^eb^ yā  taṃ taṃ dharantaṃ cittaṃ upādāya ``tisso jīvati, phusso jīvatī''ti vacanappavattiyā  visayabhūtā santānapaññatti, sā ettha ^b^paramatthiyā^eb^ paramatthabhūtā. tathā hi vadanti ``nāmagottaṃ  na jīratī''ti (saṃ0 ni0  1.76). </p>
              <p>[03] 177^b^.^eb^ ^b^aññataraññatarena^eb^ ākārena. ^b^citta^eb^nti kammaṭṭhānārammaṇaṃ cittaṃ. ^b^āsevanaṃ  labhatī^eb^ti bhāvanāsevanaṃ ^a^V1.0280^ea^ labhati, bahiddhā vikkhepaṃ pahāya ekattavasena maraṇārammaṇameva hotīti.  tenāha ^b^``maraṇārammaṇā sati santiṭṭhatī''^eb^ti. sabhāvadhammānaṃ bhedo sabhāvadhammagatiko  evāti āha ^b^``sabhāvadhammattā pana ārammaṇassā''^eb^ti. tenāha bhagavā ``jarāmaraṇaṃ, bhikkhave,  aniccaṃ saṅkhataṃ paṭiccasamuppanna''ntiādi (saṃ0 ni0  2.20). ^b^saṃvejanīyattā^eb^ti  saṃvegajananato mahābhūtesu mahāvikāratā viya gayhamānā maraṇaṃ anussariyamānaṃ uparūpari  ubbegameva āvahatīti tattha na bhāvanācittaṃ appetuṃ sakkoti. yadi sabhāvadhammattā  appanaṃ na pāpuṇāti, lokuttarajjhānaṃ ekaccāni arūpajjhānāni ca kathanti āha ^b^``lokuttarajjhānaṃ  panā''^eb^tiādi. ^b^visuddhibhāvanānukkamavasenā^eb^ti heṭṭhimavisuddhiyā ānubhāvena adhigatātisayāya  paṭipadāñāṇadassanavisuddhibhāvanāya, sabbasaṅkhārehi nibbindanavirajjanādivisaṃyogādhimuttiappanāya  ca paṭipakkhabhūtānaṃ pāpadhammānaṃ vigamoti evaṃbhūtassa visuddhibhāvanānukkamassa vasena  lokuttarajjhānaṃ appanāppattameva hoti. ^b^ārammaṇasamatikkamanamattaṃ tattha hotī^eb^ti  aññesaṃ sabhāvadhammārammaṇakammaṭṭhānānaṃ viya cittassa samādhāne byāpāro natthi. yathāsamāhitena  pana cittena ārammaṇasamatikkamanamattameva bhāvanāya kātabbaṃ, tasmā sabhāvadhammepi āruppajjhānaṃ  appetīti.</p>
              <p>[03] ^b^satataṃ^eb^ ^a^M1.0297^ea^ ^b^appamatto hoti^eb^ saṃvegabahulattā, tato evassa sabbabhavesu anabhiratisaññāpaṭilābho.  ^b^jīvitanikantiṃ jahāti^eb^ maraṇassa avassaṃbhāvitādassanato. ^b^pāpagarahī hoti^eb^ aniccasaññāpaṭilābhato,  tato eva asannidhibahulatā, vigatamalamaccheratā ca. ^b^tadanusārenā^eb^ti aniccasaññāparicayānusārena.  ^b^abhāvitamaraṇā^eb^ti abhāvitamaraṇānussaraṇā. ^b^abhayo asammūḷho kālaṃ karoti^eb^ pageva  maraṇasaññāya sūpaṭṭhitattā. </p>
            </h4>
          </h3>
          <h3>
            <h3n> kāyagatāsatikathāvaṇṇanā </h3n>
            <h4>
              <h4n> </h4n>
              <p>[03] 178^b^.^eb^ buddhā uppajjanti etthāti ^b^buddhuppādo,^eb^ buddhānaṃ uppajjanakālo, tasmā. ^b^aññatra^eb^  taṃ ṭhapetvā, aññasmiṃ kāleti attho. na pavattapubbanti ^b^apavattapubbaṃ^eb^. tato  eva ^b^sabbatitthiyānaṃ avisayabhūtaṃ^eb^. nanu ca ^b^sunettasatthārādayo^eb^ (a0 ni0  6.54;   7.66, 73), aññe ca tāpasaparibbājakā sarīraṃ ``asubha''nti jāniṃsu. tathā hi  ^b^sumedhatāpasena^eb^ sarīraṃ jigucchantena vuttaṃ -- </p>
              <p>[21] ``yannūnimaṃ ^a^V1.0281^ea^ pūtikāyaṃ, nānākuṇapapūritaṃ. </p>
              <p>[22] chaḍḍayitvāna gaccheyyaṃ, anapekkho anatthiko''ti.. (bu0 vaṃ0 2.8) -- </p>
              <p>[25] ādi. kāmaṃ bodhisattā, aññe ca tāpasādayo sarīraṃ ``asubha''nti jānanti, kammaṭṭhānabhāvena  pana na jānanti. tena vuttaṃ ^b^``aññatra buddhuppādā''^eb^tiādi. ^b^saṃvegāya saṃvattati^eb^  yāthāvato kāyasabhāvappavedanato. ^b^atthāyā^eb^ti diṭṭhadhammikādiatthāya. ^b^yogakkhemāyā^eb^ti  catūhi yogehi khemabhāvāya. ^b^satisampajaññāyā^eb^ti sabbattha satiavippavāsāya ca sattaṭṭhāniyasampajaññāya  ca. ^b^ñāṇadassanapaṭilābhāyā^eb^ti vipassanāñāṇādhigamāya. ^b^vijjāvimuttiphalasacchikiriyāyā^eb^ti  tisso vijjā, cittassa adhimutti nibbānaṃ, cattāri sāmaññaphalānīti etesaṃ  paccakkhakaraṇāya. amatassa nibbānassa adhigamahetutāya, amatasadisātappakasukhasahitatāya ca  kāyagatāsati ^b^``amata''^eb^nti vuttā. ^b^paribhuñjantī^eb^ti jhānasamāpajjanena vaḷañjanti.  ^b^parihīna^eb^nti jinaṃ. ^b^viraddha^eb^nti anadhigamena virajjhitaṃ. ^b^āraddha^eb^nti sādhitaṃ  nipphāditaṃ. anekehi ākārehi tesu tesu suttantesu pasaṃsitvā yaṃ taṃ  kāyagatāsatikammaṭṭhānaṃ niddiṭṭhanti sambandho ^a^M1.0298^ea^. kattha pana niddiṭṭhanti? ^b^kāyagatāsatisutte^eb^  (ma0 ni0 3.153 ādayo). tattha hi ``kathaṃ bhāvitā ca bhikkhave''tiādinā ayaṃ  desanā āgatā. tatrāyaṃ saṅkhepattho -- bhikkhave, kena pakārena kāyagatāsatibhāvanā bhāvitā,  kena ca pakārena punappunaṃ katā ānāpānajjhānādīnaṃ nipphattiyā mahapphalā, tesaṃ  tesaṃ vijjābhāgiyānaṃ, abhiññāsacchikaraṇīyānañca dhammānaṃ, aratiratisahanatādīnañca saṃsiddhiyā  mahānisaṃsā ca hotīti? ^b^ānāpānapabba^eb^nti ānāpānakammaṭṭhānāvadhi. esa nayo sesesupi.</p>
              <p>[03] dhātumanasikārakammaṭṭhānena yadipi upacārasamādhi ijjhati, sammasanavāro pana tattha sātisayoti  dhātumanasikārapabbampi ^b^``vipassanāvasena vutta''^eb^nti vuttaṃ. ``ayampi kho kāyo  evaṃdhammo evaṃbhāvī evaṃanatīto''ti (dī0 ni0 2.379; ma0 ni0 1.112) tattha tattha  asubhāniccatādīhi saddhiṃ kāye ādīnavassa vibhāvanavasena desanāya āgatattā ^b^``navasivathika...pe0...  vuttānī''^eb^ti vuttaṃ. ^b^ettha uddhumātakādīsū^eb^ti etesu sivathikapabbesu āgatauddhumātakādīsu.  ^b^ānāpānassativasenā^eb^ti ānāpānassatibhāvanāvasena. yo upari ``karīsaṃ matthaluṅga''nti  matthaluṅgakoṭṭhāso gayhati, taṃ idha ^b^pāḷiyaṃ^eb^ (ma0 ni0 3.154) aṭṭhimiñjeneva saṅgaṇhitvā  desanā āgatāti dassento ^b^``matthaluṅgaṃ aṭṭhimiñjena saṅgahetvā''^eb^ti āha  ^a^V1.0282^ea^. ^b^idhā^eb^ti  imasmiṃ anussatiniddese. kāyaṃ gatā, kāye vā gatā sati ^b^kāyagatāsatī^eb^ti  satisīsena idaṃ dvattiṃsākārakammaṭṭhānaṃ adhippetanti yojanā. </p>
              <p>[03] 179^b^.^eb^ ^b^catumahābhūtika^eb^nti catumahābhūtasannissayaṃ. ^b^pūtikāya^eb^nti pūtibhūtaṃ paramaduggandhakāyaṃ.  ṭhānagamanāvatthaṃ sarīraṃ sandhāya, tassa vā avayavesu sabbaheṭṭhimaṃ pādatalanti vuttaṃ ^b^``uddhaṃ  pādatalā''^eb^ti. ^b^tiriyaṃ tacaparicchinna^eb^nti ettha nanu kesalomanakhānaṃ, tacassa  ca atacaparicchinnatā atthīti? kiñcāpi atthi, tacaparicchinnabahulatāya pana kāyassa  tacaparicchinnatā hotīti evaṃ vuttaṃ. taco pariyanto assāti tacapariyantoti etena pana  vacanena kāyekadesabhūto taco gahito eva, tappaṭibaddhā ca kesādayo tadanupaviṭṭhamūlā  tacapariyantāva hontīti ^a^M1.0299^ea^ dvattiṃsākārasamūho sabbopi kāyo tacapariyanto  vuttoti veditabbo.</p>
              <p>[03] ^b^atthī^eb^ti vacanavipallāsena vuttaṃ, nipātapadaṃ vā etaṃ. tasmā tīsupi saṅkhāsu tadevassa  rūpaṃ. tenāha ^b^``saṃvijjantī''^eb^ti. akkharacintakehi sarīre kāya-saddaṃ vaṇṇantehipi  asucisamudāyabhāveneva icchitabboti dassento ``asucisañcayato''ti vatvā puna naṃ  niruttinayena dassetuṃ ^b^``kucchitāna''^eb^ntiādi vuttaṃ. tattha ^b^āyabhūtato^eb^ti  uppattiṭṭhānabhūtattā. ^b^``pūraṃ nānappakārassā''^eb^ti vuttaṃ. ``ke pana te pakārā?  yehi nānappakāraṃ asuci vutta''nti te kesādike dassetuṃ pāḷiyaṃ ``kesā  lomā''tiādi vuttanti imamatthaṃ dīpento āha ^b^``ete kesādayo dvattiṃsākārā''^eb^ti.  ākārā pakārāti hi eko atthoti. ^b^evaṃ sambandho^eb^ti ``atthi imasmiṃ kāye  nakhā''tiādinā sabbakoṭṭhāsesu ``atthi imasmiṃ kāye''ti padattayena sambandho veditabbo.</p>
              <p>[03] ^b^parito^eb^ti tiriyaṃ, samantato vā pādatalakesamūlesu ca tacassa labbhanato. ^b^sucibhāva^eb^nti  sucino sabbhāvaṃ, sucimeva vā. </p>
              <p>[03] 180^b^.^eb^ yena vidhinā uggahe kusalo hoti, so sattavidho vidhi ^b^``uggahakosalla''^eb^nti  vuccati, tannibbattaṃ vā ñāṇaṃ. ^b^manasikārakosalle^eb^pi eseva nayo.</p>
              <p>[03] ^b^sajjhāyantā vā^eb^ti sajjhāyaṃ karontā eva. tesaṃ kira cattāro māse sajjhāyantānaṃ  sajjhāyamaggeneva ^a^V1.0283^ea^ koṭṭhāse upadhārentānaṃ paṭipāṭiyā dvattiṃsākārā vibhūtatarā hutvā  khāyiṃsu, paṭikkūlasaññā saṇṭhāsi, te tasmiṃ nimitte jhānaṃ appetvā jhānapādakaṃ  vipassanaṃ vaḍḍhetvā dassanamaggaṃ paṭivijjhiṃsu. tena vuttaṃ ^b^``sajjhāyantā va sotāpannā  ahesu''^eb^nti. </p>
              <p>[01] ^b^paricchinditvā^eb^ti tacapañcakādivaseneva paricchedaṃ katvā. pathavīdhātubahulabhāvato  matthaluṅgassa karīsāvasāne tantiāropanamāha. ettha ca ^b^maṃsaṃ, nhāru, aṭṭhi, aṭṭhimiñjaṃ  vakkaṃ, vakkaṃ aṭṭhimiñjaṃ, aṭṭhi, nhāru, maṃsaṃ, taco, dantā, nakhā, lomā, kesā^eb^ti  evaṃ vakkapañcakādīsu anulomasajjhāyaṃ vatvā paṭilomasajjhāyo purimehi sambandho vutto.  svāyaṃ ^b^sammohavinodaniyaṃ^eb^ ^a^M1.0300^ea^ (vibha0 aṭṭha0 356) visuṃ tipañcāhaṃ, purimehi  ekato tipañcāhanti chapañcāhaṃ sajjhāyo vutto, tattha ādiantadassanavasena vuttoti  daṭṭhabbo. anulomapaṭilomasajjhāyepi hi paṭilomasajjhāyo antimo hoti, sajjhāyappakārantaraṃ  vā etampīti veditabbaṃ.</p>
              <p>[03] ^b^hatthasaṅkhalikā^eb^ti aṅgulipantimāha.</p>
              <p>[03] ^b^manasā sajjhāyo^eb^ti cittena cintanamāha, yaṃ mānasaṃ ``jappana''nti vuccati, sammadeva  ajjhāyoti vā sajjhāyo, cintananti attho. cirataraṃ suṭṭhu pavattanena paguṇabhūtā kammaṭṭhānatanti  samāvajjitvā manasi karontassa ādito paṭṭhāya yāva pariyosānā katthaci asajjamānā  nirantarameva upaṭṭhāti, tadanusārena tadatthopi vibhūtataro hutvā khāyatīti āha ^b^``vacasā  sajjhāyo hi...pe0... paṭivedhassa paccayo hotī''^eb^ti. ^b^lakkhaṇapaṭivedhassā^eb^ti asubhalakkhaṇapaṭivedhassa.</p>
              <p>[03] paṭikkūlasabhāvasallakkhaṇassa kassaci vaṇṇaggahaṇamukhena koṭṭhāsā vavatthānaṃ gacchanti, kassaci  saṇṭhānaggahaṇamukhena, kassaci disāvibhāgaggahaṇamukhena, kassaci patiṭṭhitokāsaggahaṇamukhena,  kassaci sabbaso paricchijjaggahaṇamukhenāti vaṇṇādito sallakkhaṇaṃ uggahakosallāvahaṃ vuttanti  taṃ dassento ^b^``kesādīnaṃ vaṇṇo vavatthapetabbo''^eb^tiādimāha.</p>
              <p>[03] attano bhāgo sabhāgo, sabhāgena paricchedo ^b^sabhāgaparicchedo,^eb^ heṭṭhuparitiriyapariyantehi,  sakoṭṭhāsikakesantarādīhi ^a^V1.0284^ea^ ca paricchedoti attho. ^b^amissakatāvasenā^eb^ti koṭṭhāsantarehi  avomissakatāvasena. asabhāgo hi idha ^b^``visabhāgo''^eb^ti adhippeto, na viruddhasabhāgo.  svāyamattho kesādisaddato eva labbhati. saddantaratthāpohanavasena saddo atthaṃ vadatīti ``kesā''ti  vutte ``akesā na hontī''ti ayamattho viññāyati. ke pana te akesā? lomādayo,  na ca ghaṭādīsu pasaṅgopakaraṇeneva tesaṃ nivattitattā.</p>
              <p>[03] ^b^paṭikkūlavaseneva kathitaṃ^eb^ dhātuvibhāgassa sāmaññatopi agahitattā. tattheva visuṃ  dhātukammaṭṭhānassa kathitattā ca dhātuvibhaṅgo ^b^pakkusātisuttaṃ^eb^ ^a^M1.0301^ea^ (ma0  ni0 3.342) vibhaṅgappakaraṇe ^b^dhātuvibhaṅgapāḷi^eb^ (vibha0 172 ādayo) ca. yassa vaṇṇato  upaṭṭhāti kesādi, ^b^taṃ^eb^ puggalaṃ ^b^sandhāya jhānāni^eb^ kesādīsu vaṇṇakasiṇārammaṇāni  ^b^vibhattāni^eb^. ñatvā ācikkhitabbanti yadatthaṃ vuttaṃ, taṃ dassetuṃ ^b^``tattha dhātuvasenā''^eb^tiādi  vuttaṃ. ^b^idhā^eb^ti imasmiṃ paṭikkūlamanasikārapabbe. ^b^kāyagatāsatisutte^eb^ (ma0  ni0 3.153 ādayo) hi paṭikkūlamanasikārapabbaṃ gahetvā idha kāyagatāsatibhāvanā  niddisīyati. </p>
              <p>[03] 181^b^.^eb^ ^b^na ekantarikāyā^eb^ti ekantarikāyapi na manasi kātabbaṃ, pageva dvantarikādināti  adhippāyo. na bhāvanaṃ sampādeti, lakkhaṇapaṭivedhaṃ na pāpuṇāti ekantarikāya manasi  karontoti sambandho.</p>
              <p>[03] ^b^okkamanavissajjana^eb^nti paṭipajjitabbavissajjetabbe magge. ^b^pucchitvāva gantabbaṃ  hoti^eb^ gahetabbavissajjetabbaṭṭhānassa asallakkhaṇato. ^b^kammaṭṭhānaṃ pariyosānaṃ pāpuṇātī^eb^ti  ādito paṭṭhāya yāva pariyosānā manasikāramattaṃ hotīti adhippāyo. ^b^avibhūtaṃ pana  hoti^eb^ paṭikkūlākārassa suṭṭhu asallakkhaṇato. tato eva ^b^na visesaṃ āvahati^eb^.</p>
              <p>[03] ^b^kammaṭṭhānaṃ pariyosānaṃ na gacchatī^eb^ti paṭipāṭiyā sabbakoṭṭhāse manasi karotoyeva vibhūtā  hutvā upaṭṭhahanti. te sātisayaṃ pāṭikkūlato manasi karontassa kammaṭṭhānaṃ pariyosānaṃ  gaccheyya, imassa pana ativiya dandhaṃ manasi karoto vibhūtato upaṭṭhānameva natthi, kuto  paṭikkūlatāya saṇṭhānaṃ. tenāha ^b^``visesādhigamassa paccayo na hotī''^eb^ti.</p>
              <p>[03] ^b^bahiddhā^eb^ ^a^V1.0285^ea^ ^b^puthuttārammaṇe^eb^ti ``asuci paṭikkūla''nti kesādīsu pavattetabbaṃ asubhānupassanaṃ  hitvā subhādivasena gayhamānā kesādayopi idha ``bahiddhā puthuttārammaṇamevā''ti  veditabbā. rūpādayo hi nīlādivasena puthusabhāvatāya puthuttārammaṇaṃ nāma, nānārammaṇanti  attho. asamādhānaṃ ^b^cetaso^eb^ virūpo khepoti ^b^vikkhepo^eb^. so satiṃ sūpaṭṭhitaṃ katvā  sakkaccaṃ kammaṭṭhānaṃ manasi karontena ^b^paṭibāhitabbo. parihāyatī^eb^ti hāyati.  ^b^paridhaṃsatī^eb^ti vinassati.</p>
              <p>[03] ^b^yā^eb^ ^a^M1.0302^ea^ ^b^ayaṃ kesā lomātiādikā^eb^ lokasaṅketānugatā. ^b^paṇṇattī^eb^ti  aṭṭha dhamme upādāya paṇṇatti. ^b^taṃ^eb^ kesādipaṇṇattiṃ. ^b^atikkamitvā^eb^ti paṭikkūlabhāvanāya  atikkamitvā ugghāṭetvā. tassā ugghāṭitattā tasmiṃ tasmiṃ koṭṭhāse paṭikkūlato  upaṭṭhahante ^b^``paṭikkūla''nti cittaṃ ṭhapetabbaṃ^eb^. idāni tamatthaṃ upamāya vibhāvento  ^b^``yathā hī''^eb^tiādimāha. tatridaṃ upamāsaṃsandanaṃ -- manussā viya yogāvacaro. udapānaṃ  viya koṭṭhāsā. tālapaṇṇādisaññāṇaṃ viya kesādipaññatti. tena manussānaṃ udapāne  nhānapivanādi viya yogāvacarassa pubbabhāge kesā lomāti paṇṇattivasena manasikāro.  abhiṇhasañcārena manussānaṃ saññāṇena vinā udapāne kiccakaraṇaṃ viya yogāvacarassa  manasikārabalena paṇṇattiṃ atikkamitvā paṭikkūlabhāveyeva cittaṃ ṭhapetvā bhāvanānuyogo.  ^b^pubbabhāge...pe0... pākaṭo hotī^eb^ti ``kesā lomā''tiādinā (ma0 ni0 3.154)  bhāvanamanuyuñjantassa kesādipaññattiyā saddhiṃyeva koṭṭhāsānaṃ paṭikkūlabhāvo pubbabhāge  pākaṭo hoti. ^b^athā^eb^ti pacchā bhāvanāya vīthipaṭipannakāle. ^b^paṭikkūlabhāveyeva  cittaṃ ṭhapetabba^eb^nti koṭṭhāsānaṃ paṭikkūlākāreyeva bhāvanācittaṃ pavattetabbaṃ.</p>
              <p>[03] anupubbena muñcanaṃ ^b^anupubbamuñcanaṃ,^eb^ anupaṭṭhahantassa anupaṭṭhahantassa muñcananti attho.  kathaṃ pana anupaṭṭhānaṃ hotīti āha ^b^``ādikammikassā''^eb^tiādi. ^b^pariyosānakoṭṭhāsameva  āhacca tiṭṭhatī^eb^ti idaṃ kammaṭṭhānaṃ tantianusārena ādito kammaṭṭhānamanasikāro pavattatīti  katvā vuttaṃ. tathā hissa manasā sajjhāyo viya manasikāro te te koṭṭhāse āmaṭṭhamatte  katvā gacchati, na lakkhaṇasallakkhaṇavasena. yadā pana ne lakkhaṇasallakkhaṇavasena suṭṭhu upadhārento  manasi karoti, tadā keci upaṭṭhahanti, keci na upaṭṭhahanti. tattha paṭipajjanavidhiṃ dassento  ^b^``athassā''^eb^tiādimāha. tattha ^b^kamma^eb^nti manasikārakammaṃ ^b^tāva kātabbaṃ^eb^. kīva  ciranti? ^b^yāva dvīsu upaṭṭhitesu,^eb^ tesampi dvinnaṃ ^b^eko suṭṭhutaraṃ upaṭṭhahati^eb^ tāva.</p>
              <p>[03] ^b^ukkuṭṭhukkuṭṭhiṭṭhāneyeva^eb^ ^a^V1.0286^ea^ ^b^uṭṭhahitvā^eb^ti pubbe viya ekatthakatāya ukkuṭṭhiyā kamena  sabbatālesu patitvā uṭṭhahitvā uṭṭhahitvā pariyantatālaṃ ^a^M1.0303^ea^, āditālañca āgantvā  tato tato tattha tattheva katāya ukkuṭṭhiyā uṭṭhahitvāti attho.</p>
              <p>[03] ^b^dve bhikkhā^eb^ti dvīsu gehesu laddhabhikkhā.</p>
              <p>[03] ^b^appanāto^eb^ti appanākārato dvattiṃsākāre appanā honti. kiṃ paccekaṃ koṭṭhāsesu  hoti udāhu aññathāti vicāraṇāyaṃ āha ^b^``appanākoṭṭhāsato''^eb^ti, koṭṭhāsato koṭṭhāsatoti  attho. tenāha ^b^``kesādīsū''^eb^tiādi.</p>
              <p>[03] ^b^adhicitta^eb^nti samathavipassanācittaṃ.</p>
              <p>[03] ^b^anuyuttenā^eb^ti yuttappayuttena, bhāventenāti attho. ^b^kālenakāla^eb^nti kāle  kāle. ^b^samādhinimittaṃ^eb^ upalakkhitasamādhānākāro samādhi eva. ^b^manasi kātabba^eb^nti  citte kātabbaṃ, uppādetabbanti attho. samādhikāraṇaṃ vā ārammaṇaṃ ^b^samādhinimittaṃ,^eb^  taṃ āvajjitabbanti attho. ^b^paggahanimittaupekkhānimittesupi^eb^ eseva nayo. ^b^ṭhānaṃ^eb^  atthīti vacanaseso. ^b^taṃ^eb^ bhāvanā ^b^cittaṃ kosajjāya saṃvatteyya,^eb^ etassa saṃvattanassa  ṭhānaṃ kāraṇaṃ atthīti attho. ^b^taṃ^eb^ vā manasikaraṇa^b^cittaṃ kosajjāya saṃvatteyya,^eb^ etassa  ṭhānaṃ kāraṇaṃ atthīti attho. ^b^mudu^eb^nti subhāvitabhāvena mudubhūtaṃ, vasībhāvappattanti  attho. muduttā eva ^b^kammaññaṃ^eb^ kammakkhamaṃ kammayoggaṃ. ^b^pabhassara^eb^nti upakkilesavigamena  parisuddhaṃ, pariyodātanti attho. ^b^na ca pabhaṅgū^eb^ti kammaniyabhāvūpagamanena na ca pabhijjanasabhāvaṃ  suddhantaṃ viya suvaṇṇaṃ viniyogakkhamaṃ. tenāha ^b^``sammā samādhiyati āsavānaṃ khayāyā''^eb^ti.</p>
              <p>[03] ^b^ukkaṃ bandhatī^eb^ti mūsaṃ sampādeti. ^b^ālimpetī^eb^ti ādīpeti jāleti. ^b^tañcā^eb^ti  taṃ piḷandhanavikatisaṅkhātaṃ atthaṃ payojanaṃ ^b^assa^eb^ suvaṇṇakārassa ^b^anubhoti^eb^ pahoti  sādheti. ^b^assa^eb^ vā suvaṇṇassa atthaṃ suvaṇṇakāro ^b^anubhoti^eb^ pāpuṇāti.</p>
              <p>[03] abhiññāya iddhividhādiñāṇena sacchikaraṇīyassa iddhividhapaccanubhavanādikassa ^b^abhiññā  sacchikaraṇīyassa^eb^ ^a^V1.0287^ea^. yassa paccakkhaṃ atthi, so sakkhi. sakkhino bhabbatā ^b^sakkhibhabbatā,^eb^  sakkhibhavananti vuttaṃ hoti. sakkhi ca so ^a^M1.0304^ea^ bhabbo cāti vā sakkhibhabbo.  ayañhi iddhividhādīnaṃ bhabbo, tattha ca sakkhīti sakkhibhabbo, tassa bhāvo ^b^sakkhibhabbatā,^eb^  taṃ ^b^pāpuṇāti. sati sati āyatane^eb^ti tasmiṃ tasmiṃ pubbahetuādike  kāraṇe sati.</p>
              <p>[03] ^b^sītibhāva^eb^nti nibbānaṃ, kilesadarathavūpasamaṃ vā. ^b^niggaṇhātī^eb^ti uddhaṭaṃ cittaṃ  uddhaccapātato rakkhaṇavasena niggaṇhāti. ^b^paggaṇhātī^eb^ti līnaṃ cittaṃ kosajjapātato  rakkhaṇavasena paggaṇhāti. ^b^sampahaṃsetī^eb^ti samappavattaṃ cittaṃ tathāpavattiyaṃ paññāya  toseti, uttejeti vā. yadā vā nirassādaṃ cittaṃ bhāvanāya na pakkhandati, tadā jātiādīni  ^b^saṃvegavatthūni^eb^ (a0 ni0 aṭṭha0 1.1.418; itivu0 aṭṭha0 37) paccavekkhitvā sampahaṃseti  samuttejeti. ^b^ajjhupekkhatī^eb^ti yadā pana cittaṃ alīnaṃ anuddhataṃ sammadeva bhāvanāvīthiṃ  otiṇṇaṃ hoti, tadā paggahaniggahasampahaṃsanesu kañci byāpāraṃ akatvā samappavattesu  yugesu sārathi viya ajjhupekkhati upekkhakova hoti. ^b^paṇītādhimuttiko^eb^ti paṇīte  uttame maggaphale adhimutto ninnapoṇapabbhāro.</p>
              <p>[03] ^b^suggahitaṃ katvā^eb^ti yathāvuttaṃ uggahakosallasaṅkhātaṃ vidhiṃ suṭṭhu uggahitaṃ pariyāpuṇanādinā  supariggahitaṃ katvā. ^b^suṭṭhu vavatthapetvā^eb^ti manasikārakosallasaṅkhātaṃ vidhiṃ sammadeva  sallakkhaṇavasena upadhāretvā. ^b^visesa^eb^nti pubbenāparaṃ bhāvanāya visesaṃ. ^b^punappunaṃ  parivattetvā^eb^ti kammaṭṭhānatantiṃ paguṇabhāvaṃ pāpento bhiyyo bhiyyo vācāya, manasā ca  parivattetvā. ^b^gaṇṭhiṭṭhāna^eb^nti yathā rukkhassa dubbinibhedo araññassa vā gahanabhūto padeso  ``gaṇṭhiṭṭhāna''nti vuccati, evaṃ kammaṭṭhānatantiyā atthato dubbinibhedo gahanabhūto  ca padeso ``gaṇṭhiṭṭhāna''nti vuccati. taṃ paripucchanādiladdhena ñāṇapharasunā ^b^chinditvā^eb^.</p>
              <p>[03] ^b^nimitta^eb^nti kammaṭṭhānanimittaṃ, asubhākāro. edisena payojanena luñcanampi anavajjanti  dassetuṃ ^b^``luñcitvā''^eb^ti vuttaṃ. ^b^chinnaṭṭhāne^eb^ti muṇḍitaṭṭhāne. ^b^vaṭṭatiyeva^eb^  nissaraṇajjhāsayena olokanato. ^b^ussadavasenā^eb^ti aphalitānaṃ, phalitānaṃ vā bahulatāvasena.  ^b^disvāva nimittaṃ gahetabbaṃ^eb^ dassanayogyatāya tacapañcakassa, itaresu sutvā ca ñatvā  ca nimittaṃ gahetabbaṃ. </p>
            </h4>
          </h3>
          <h3>
            <h3n> koṭṭhāsavavatthāpanakathāvaṇṇanā </h3n>
            <h4>
              <h4n> </h4n>
              <p>[03] 182^b^.^eb^ ^b^addāriṭṭhakavaṇṇā^eb^ti ^a^M1.0305^ea^ ^a^V1.0288^ea^ abhinavāriṭṭhaphalavaṇṇā. ^b^kaṇṇacūḷikā^eb^ti  uparikaṇṇasakkhalikāya parabhāgaṃ sandhāya vuttaṃ. ^b^tiriyaṃ aññamaññena paricchinnā,^eb^  kathaṃ? ^b^dve kesā ekato natthī^eb^ti.</p>
              <p>[03] ^b^āsayo^eb^ti nissayo, paccayoti attho. </p>
              <p>[03] 184^b^.^eb^ ^b^asambhinnakāḷakā^eb^ aññena vaṇṇena asammissakāḷakā. </p>
              <p>[03] 185^b^.^eb^ pattasadisattā nakhā eva ^b^nakhapattāni^eb^. nakhā ^b^tiriyaṃ aññamaññena paricchinnā^eb^ti  visuṃ vavatthitataṃ sandhāya vuttaṃ. tameva hi atthaṃ dassetuṃ ^b^``dve nakhā ekato natthī''^eb^ti  āha. </p>
              <p>[03] 186^b^.^eb^ ^b^dantapāḷiyā^eb^ti dantāvaliyā. ^b^yānakaupatthambhinī^eb^ti sakaṭassa dhuraṭṭhāne  upatthambhakadaṇḍo. dantānaṃ ādhārabhūtā aṭṭhi ^b^hanukaṭṭhi^eb^. </p>
              <p>[03] 187^b^.^eb^ ^b^saṅkaḍḍhiyamānā^eb^ti sampiṇḍiyamānā. ^b^kosakārakakoso^eb^ upalliṇḍupoṭṭalakaṃ,  yaṃ ``koseyyaphala''ntipi vuccati. ^b^puṭabandhaupāhano^eb^ sakalapiṭṭhipādacchādanaupāhano.  ^b^ānisadaṃ^eb^ āsanapadeso. ^b^tūṇiro^eb^ sarāvāso. ^b^galakañcukaṃ^eb^ kaṇṭhattāṇaṃ.  ^b^kīṭakulāvakaṃ^eb^ kharamukhakuṭi.</p>
              <p>[03] ^b^anulomena paṭilomena cā^eb^ti ettha aṃsapadesato paṭṭhāya bāhuno piṭṭhipadesena otaraṇaṃ  anulomo, maṇibandhato paṭṭhāya bāhuno purimabhāgena ārohanaṃ paṭilomo. ^b^teneva nayenā^eb^ti  dakkhiṇahatthe vuttena nayena anulomena paṭilomena cāti attho. ^b^sukhumampī^eb^ti yathāvuttaoḷārikacammato  sukhumaṃ. antomukhacammādikoṭṭhāsesu vā tacena paricchinnattā yaṃ durupalakkhaṇīyaṃ,  taṃ ``sukhuma''nti vuttaṃ. tañhi vuttanayena ñāṇena tacaṃ vivaritvā passantassa pākaṭaṃ  hoti. idha chavipi tacagatikā evāti ``taco ^b^upari ākāsena paricchinno''^eb^ti vutto. </p>
              <p>[03] 188^b^.^eb^ ^b^nisadapoto^eb^ ^a^M1.0306^ea^ ^a^V1.0289^ea^ silāputtako. ^b^uddhanakoṭī^eb^ti mattikāpiṇḍena  katauddhanassa koṭi. ^b^tālaguḷapaṭalaṃ^eb^ nāma pakkatālaphalalasikaṃ tālapaṭṭikādīsu limpitvā  sukkhāpetvā uddharitvā gahitapaṭalaṃ. ^b^sukhuma^eb^nti yathāvuttamaṃsato sukhumaṃ. paṇhikamaṃsādithūlānaṃ  sakalasarīrassa kisānaṃ yebhuyyena maṃsena paṭicchāditattā vuttaṃ ^b^``tiriyaṃ aññamaññena  paricchinna''^eb^nti. </p>
              <p>[03] 189^b^.^eb^ jālākāro kañcuko ^b^jālakañcuko^eb^. visuṃ vavatthitabhāveneva nhārū ^b^tiriyaṃ  aññamaññena paricchinnā^eb^. </p>
              <p>[03] 190^b^.^eb^ dantānaṃ visuṃ gahitattā ^b^``ṭhapetvā dvattiṃsa dantaṭṭhīnī''^eb^ti vuttaṃ. ^b^ekaṃ  jaṇṇukaṭṭhi, ekaṃ ūruṭṭhī^eb^ti ^b^eka^eb^-ggahaṇaṃ ``ekekasmiṃ pāde''ti adhikatattā.  ^b^evaṃ timattānī^eb^ti evaṃ mattasaddehi ānisadaṭṭhiādīni idha avuttānipi dassetīti  veditabbaṃ. evañca katvā ``atirekatisatāṭṭhikasamussaya''nti (visuddhi0 1.122) idañca  vacanaṃ samatthitaṃ hoti.</p>
              <p>[03] ^b^kīḷāgoḷakāni^eb^ suttena bandhitvā aññamaññaṃ ghaṭṭetvā kīḷanagoḷakāni. ^b^dhanukadaṇḍo^eb^  dārakānaṃ kīḷanakakhuddakadhanukaṃ. tattha ^b^jaṅghaṭṭhikassa patiṭṭhitaṭṭhāna^eb^nti jaṇṇukaṭṭhimhi  pavisitvā ṭhitaṭṭhānanti adhippāyo. ^b^tena^eb^ ūruṭṭhinā patiṭṭhitaṃ ṭhānaṃ yaṃ ^b^kaṭiṭṭhino,^eb^  taṃ ^b^aggacchinnamahāpunnāgaphala^eb^sadisaṃ.</p>
              <p>[03] kumbhakārena nipphāditaṃ uddhanaṃ ^b^kumbhakārikauddhanaṃ. sīsakapaṭṭaveṭhakaṃ^eb^ veṭhetvā  ṭhapitaṃ sīsamayaṃ paṭṭakaṃ. yena suttaṃ kantanti, tasmiṃ takkamhi vijjhitvā ṭhapitagoḷakā  vaṭṭanā nāma, vaṭṭanānaṃ āvaḷi ^b^vaṭṭanāvaḷi^eb^.</p>
              <p>[03] maṇḍalākārena chinnavaṃsakaḷīrakhaṇḍāni ^b^vaṃsakaḷīracakkalakāni. avalekhanasatthakaṃ^eb^  ucchutacāvalekhanasatthakaṃ. </p>
              <p>[03] 192^b^.^eb^ ^b^vakkabhāgena paricchinna^eb^nti vakkapariyantena bhāgena paricchinnaṃ. ito paresupi  evarūpesu eseva nayo. </p>
              <p>[03] 193^b^.^eb^ ^b^yaṃ^eb^ ^a^V1.0290^ea^ ^b^nissāyā^eb^ti yaṃ lohitaṃ nissāya, nissayanissayopi ``nissayo''tveva  vuccati. bhavati hi kāraṇakāraṇepi kāraṇavohāro yathā ``corehi gāmo daḍḍho''ti.  atha vā yasmiṃ rūpakalāpe hadayavatthu ^a^M1.0307^ea^, tampi lohitagatikameva hutvā  tiṭṭhatīti ``yaṃ nissāyā''ti vuttaṃ. </p>
              <p>[03] 194^b^.^eb^ ^b^paṇḍukadhātuka^eb^nti paṇḍusabhāvaṃ. </p>
              <p>[03] 195^b^.^eb^ ^b^pariyonahanamaṃsa^eb^nti paṭicchādakamaṃsaṃ. </p>
              <p>[03] 196^b^.^eb^ ^b^udarajivhāmaṃsa^eb^nti jivhāsaṇṭhānaṃ udarassa matthakapasse tiṭṭhanakamaṃsaṃ. ``nīla''nti  vatvā nīlaṃ nāma bahudhātukanti āha ^b^``nigguṇḍipupphavaṇṇa''^eb^nti. </p>
              <p>[03] 197^b^.^eb^ ^b^papphāsamaṃsa^eb^nti yathāṭhāne eva lambitvā thokaṃ parivattakamaṃsaṃ. ^b^nirasa^eb^nti  nihīnarasaṃ. ^b^niroja^eb^nti nippabhaṃ, ojārahitaṃ vā. </p>
              <p>[03] 198^b^.^eb^ ^b^obhaggā^eb^ti avabhujitvā ṭhitā. ^b^sakkharasudhāvaṇṇa^eb^nti marumbehi katasudhāvaṇṇaṃ.  ``setasakkharasudhāvaṇṇa''ntipi pāṭho, setasakkharavaṇṇaṃ, sudhāvaṇṇañcāti attho. </p>
              <p>[03] 199^b^.^eb^ antassa ābhujitvā ābhujitvā ṭhitappadesā ^b^antabhogaṭṭhānāni^eb^. tesaṃ bandhanabhūtaṃ  antaguṇaṃ nāmāti dassento āha ^b^``antaguṇanti antabhogaṭṭhānesu bandhana''^eb^nti.  ^b^kuddālapharasukammādīni karontānaṃ antabhoge agaḷante ekato ābandhitvā,^eb^ kiṃ  viya? yantasuttakamiva yantaphalakānīti. kimiva tattha ṭhitanti āha ^b^``pādapuñchana...pe0...  ṭhita''^eb^nti. purimañcettha ābandhanassa, dutiyaṃ ṭhānākārassa nidassananti daṭṭhabbaṃ. </p>
              <p>[03] 200^b^.^eb^ ^b^asitaṃ^eb^ nāma bhuttaṃ odanādi. ^b^pītaṃ^eb^ nāma pivanavasena ajjhohaṭapānakādi.  ^b^khāyitaṃ^eb^ nāma saṃkhāditaṃ piṭṭhamūlaphalakhajjādi. ^b^sāyitaṃ^eb^ nāma assāditaṃ ambapakkamadhuphāṇitādi.</p>
              <p>[03] ^b^yatthā^eb^ti ^a^V1.0291^ea^ yasmiṃ udare. ^b^ya^eb^nti ca udarameva paccāmasati. yattha pānabhojanādīni patitvā  tiṭṭhatīti sambandho. ^b^suvānavamathu^eb^ sārameyyavantaṃ. ^b^viveka^eb^nti vibhāgaṃ. </p>
              <p>[03] 201^b^.^eb^ ^b^heṭṭhānābhipiṭṭhikaṇṭakamūlānaṃ^eb^ ^a^M1.0308^ea^ ^b^antare^eb^ti purimabhāgavasena nābhiyā  heṭṭhāpadesassa pacchimabhāgavasena heṭṭhimapiṭṭhikaṇṭakānaṃ vemajjhe. ^b^veḷunāḷikasadiso^eb^  padesoti adhippāyo. </p>
              <p>[03] 202^b^.^eb^ ^b^samohita^eb^nti nicitaṃ. </p>
              <p>[03] 204^b^.^eb^ pūtibhāvaṃ āpannaṃ kukkuṭaṇḍaṃ ^b^pūtikukkuṭaṇḍaṃ. uddeko^eb^ pittādīhi  vinā kevalo uddhaṅgamavāto. </p>
              <p>[03] 205^b^.^eb^ ^b^ācāmo^eb^ avassāvanakañjikaṃ. </p>
              <p>[03] 206^b^.^eb^ ^b^vakkahadayayakanapapphāse temayamāna^eb^nti ettha yakanaṃ heṭṭhābhāgapūraṇeneva temeti,  itarāni tesaṃ upari thokaṃ thokaṃ paggharaṇenāti daṭṭhabbaṃ. </p>
              <p>[03] 207^b^.^eb^ ^b^utuvikāro^eb^ uṇhavalāhakādihetuko. visamacchinno bhisādikalāpo visamaṃ  udakaṃ paggharati, evamevaṃ sarīraṃ kesakūpādivivarehi upari, heṭṭhā, tiriyañca sedaṃ  visamaṃ paggharatīti dassetuṃ ^b^visamacchinna^eb^-ggahaṇaṃ kataṃ. </p>
              <p>[03] 208^b^.^eb^ ^b^visamāhāra^eb^nti tadāpavattamānasarīrāvatthāya asappāyāhāraṃ, atikaṭukāccuṇhādivisabhāgāhāraṃ  vā. ^b^sammohavinodaniyaṃ^eb^ (vibha0 aṭṭha0 356) pana ``visabhāgāhāra''ntveva vuttaṃ tadā  pavattamānānaṃ dhātūnaṃ visabhāgattā. </p>
              <p>[03] 209^b^.^eb^ ^b^``nhānakāle''^eb^ti idaṃ udakassa upari sinehassa sambhavadassanatthaṃ vuttaṃ. ^b^paribbhamantasinehabinduvisaṭasaṇṭhānā^eb^ti  visaṭaṃ hutvā paribbhamantasinehabindusaṇṭhānā. ^b^utuvisabhāgo^eb^ bahiddhāsamuṭṭhāno.  ^b^dhātuvisabhāgo^eb^ antosamuṭṭhāno. ^b^te padesā^eb^ti te hatthatalādipadesā. </p>
              <p>[03] 210^b^.^eb^ ^b^kiñcī^eb^ti ^a^V1.0292^ea^ uṇhādirasānaṃ aññataraṃ āhāravatthu.  ^b^nesa^eb^nti sattānaṃ. ^b^hadayaṃ  āgilāyatī^eb^ti visabhāgāhārādiṃ paṭicca hadayappadeso vivattati. </p>
              <p>[03] 211^b^.^eb^ dadhino ^a^M1.0309^ea^ vissandanāccharaso ^b^dadhimuttaṃ. gaḷitvā^eb^ti sanditvā.  ^b^tālumatthakavivarena otaritvā^eb^ti matthakavivarato āgantvā tālumatthakena otaritvā. </p>
              <p>[03] 212^b^.^eb^ telaṃ viya sakaṭassa nābhiakkhasīsānaṃ ^b^aṭṭhisandhīnaṃ abbhañjanakiccaṃ sādhayamānā.  kaṭakaṭāyantī^eb^ti ``kaṭa kaṭā''ti saddaṃ karonti. anuravadassanaṃ hetaṃ. ^b^dukkhantī^eb^ti  dukkhitāni sañjātadukkhāni honti. </p>
              <p>[03] 213^b^.^eb^ samūlakūlamāsaṃ jhāpetvā chārikaṃ avassāvetvā gahitayūso ^b^māsakhāro^eb^. ucchiṭṭhodakagabbhamalādīnaṃ  chaḍḍanaṭṭhānaṃ ^b^candanikā. ravaṇaghaṭaṃ^eb^ nāma pakatiyā sammukhameva hoti. yassa pana  āraggamattampi udakassa pavisanamukhaṃ natthi, taṃ dassetuṃ ^b^``amukhe ravaṇaghaṭe''^eb^ti vuttaṃ.  ^b^āyūhana^eb^nti samīhanaṃ. </p>
              <p>[03] 214^b^.^eb^ ^b^evañhī^eb^tiādi yathāvuttāya uggahakosallapaṭipattiyā nigamanaṃ. idāni yathāvuttaṃ  manasikārakosallapaṭipattimpi nigamanavasena gahetvā kammaṭṭhānaṃ matthakaṃ pāpetvā dassetuṃ  ^b^``anupubbato''^eb^tiādi āraddhaṃ. tattha ^b^paṇṇattisamatikkamāvasāne^eb^ti kesādipaṇṇattisamatikkamavasena  pavattāya bhāvanāya avasāne. ^b^apubbāpariyamivā^eb^ti ekajjhamiva. ^b^kesāti iti^eb^-saddo  ādiattho, pakārattho vā, evamādinā iminā pakārena vāti attho. ^b^te dhammā^eb^ti  vaṇṇādivasena vavatthāpitā paṭikkūlākārato upaṭṭhitā koṭṭhāsadhammā.</p>
              <p>[03] ^b^bahiddhāpī^eb^ti sasantānato bahipi, parasantānakāyepīti attho. ^b^manasikāraṃ upasaṃharatī^eb^ti  yathāvuttaṃ paṭikkūlamanasikāraṃ upaneti. yathā idaṃ, tathā etanti. ^b^evaṃ sabbakoṭṭhāsesu  pākaṭībhūtesū^eb^ti yathā attano kāye, evaṃ paresampi kāye sabbesu kesādikoṭṭhāsesu  paṭikkūlavasena vibhūtabhāvena upaṭṭhitesūti attho. ayamettha kasiṇesu vaḍḍhanasadiso yogino  bhāvanāviseso dassito.</p>
              <p>[03] ^b^anupubbamuñcanādī^eb^ti ^a^V1.0293^ea^ ^b^ādi^eb^-saddena suttantanayena vibhāvitaṃ vīriyasamatāyojanaṃ saṅgaṇhāti.  ^b^punappunaṃ manasi karoto^eb^ti vuttanayena attano ^a^M1.0310^ea^ kāye kesādike  ``paṭikkūlā paṭikkūlā''ti abhiṇhaso manasikāraṃ pavattentassa yadā saddhādīni indriyāni  laddhasamathāni visadāni pavattanti, tadā assaddhiyādīnaṃ dūrībhāvena sātisayaṃ balappattehi  sattahi saddhammehi laddhūpatthambhāni vitakkādīni jhānaṅgāni paṭutarāni hutvā pātubhavanti.  tesaṃ ujuvipaccanīkatāya nīvaraṇāni vikkhambhitāneva honti saddhiṃ tadekaṭṭhehi pāpadhammehi.  upacārasamādhinā cittaṃ samādhiyati, so taṃyeva nimittaṃ āsevanto bhāvento bahulīkaronto  appanaṃ pāpuṇāti. tena vuttaṃ ^b^``anukkamena appanā uppajjatī''^eb^ti. ^b^sabbākārato^eb^ti  vaṇṇādivasena pañcadhāpi. ^b^sā^eb^ti appanā.</p>
              <p>[03] yadi panetaṃ kammaṭṭhānaṃ aviññāṇakāsubhakammaṭṭhānāni viya paṭhamajjhānavasena sijjhati, atha  kasmā ``kāyagatāsatī''ti vuttanti āha ^b^``evaṃ paṭhamajjhānavasenā''^eb^tiādi. nānāvaṇṇasaṇṭhānādīsu  dvattiṃsāya koṭṭhāsesu pavattamānāya satiyā kiccamettha sātisayanti āha ^b^``satibalena  ijjhanato''^eb^ti.</p>
              <p>[03] pantasenāsanesu, adhikusalesu ca aratiṃ, kāmaguṇesu ca ratiṃ sahati abhibhavatīti ^b^aratiratisaho^eb^  sarīrasabhāvacintanena anabhiratiyā pahīnattā. tathā koṭṭhāsabhāvanāya attasinehassa parikkhīṇattā  ^b^bhayabheravaṃ sahati,^eb^ sītādīnañca ^b^adhivāsakajātiko^eb^ hoti. attasinehavasena hi  purisassa bhayabheravaṃ hoti, dukkhassa ca anadhivāsanaṃ. imaṃ pana koṭṭhāsabhāvanamanuyuttassa  na kevalaṃ paṭhamajjhānamattameva, uttaripi paṭivedho atthīti dassetuṃ ^b^``kesādīna''^eb^ntiādi  vuttaṃ. </p>
            </h4>
          </h3>
          <h3>
            <h3n> ānāpānassatikathāvaṇṇanā </h3n>
            <h4>
              <h4n> </h4n>
              <p>[03] 215^b^.^eb^ yaṃ taṃ evaṃ pasaṃsitvā ānāpānassatikammaṭṭhānaṃ niddiṭṭhanti sambandho. tattha yasmā  ^b^``kathaṃ bhāvito''^eb^tiādikāya pucchāpāḷiyā atthe vibhāvite thomanāpāḷiyāpi attho  vibhāvitoyeva hoti bhedābhāvato, tasmā taṃ laṅghitvā ^b^``kathaṃ bhāvito cā''^eb^tiādinā  ārabhati. tattha hi ito pasaṃsābhāvo ``ayampi kho''ti vacanañca viseso. tesu pasaṃsābhāvaṃ  ^a^V1.0294^ea^ dassetuṃ ^b^``evaṃ pasaṃsitvā''^eb^ti vuttaṃ. pasaṃsā ca tattha abhirucijananena ussāhanatthā.  tañhi sutvā bhikkhū ``bhagavā imaṃ samādhiṃ anekehi ākārehi pasaṃsati, santo   ^a^M1.0311^ea^ kirāyaṃ samādhi paṇīto ca asecanako ca sukho ca vihāro pāpadhamme ca  ṭhānaso antaradhāpetī''ti sañjātābhirucayo ussāhajātā sakkaccaṃ anuyuñjitabbaṃ  paṭipajjitabbaṃ maññanti. ``ayampi kho''ti padassa ye ime mayā nibbānamahāsarassa otaraṇatitthabhūtā  kasiṇajjhānāsubhajjhānādayo desitā, na kevalaṃ te eva, ayampi khoti bhagavā attano  paccakkhabhūtaṃ samādhiṃ desanānubhāvena tesampi bhikkhūnaṃ āsannaṃ, paccakkhañca karonto  sampiṇḍanavasena evamāhāti sambandhamukhena attho veditabbo.</p>
              <p>[03] ^b^soḷasavatthuka^eb^nti catūsu anupassanāsu catunnaṃ catukkānaṃ vasena soḷasaṭṭhānaṃ.  ^b^sabbākāraparipūro^eb^ti kammaṭṭhānapāḷiyā padattho piṇḍattho upamā codanā parihāro payojananti  evamādīhi sabbehi ākārehi paripuṇṇo. ^b^niddeso^eb^ti kammaṭṭhānassa nissesato  vitthāro. </p>
              <p>[03] 216^b^.^eb^ ^b^katha^eb^nti idaṃ pucchanākāravibhāvanapadaṃ. pucchā cettha kathetukamyatāvasena  aññāsaṃ asambhavato. sā ca upari desanaṃ āruḷhānaṃ sabbesaṃ pakāravisesānaṃ āmasanavasenāti  imamatthaṃ dassento ^b^``kathanti...pe0... kamyatāpucchā''^eb^ti āha. ^b^kathaṃ bahulīkato^eb^ti  etthāpi ``ānāpānassatisamādhī''ti padaṃ ānetvā sambandhitabbaṃ. tattha ^b^katha^eb^nti  ānāpānassatisamādhibahulīkāraṃ nānappakārato vitthāretukamyatāpucchā. ^b^bahulīkato  ānāpānassatisamādhī^eb^ti tathāpuṭṭhadhammanidassananti imamatthaṃ ^b^``eseva nayo''^eb^ti  iminā atidisati. tathā santabhāvādayopi tassa yehi bhāvanābahulīkārehi siddhā, taggahaṇeneva  gahitā hontīti dassetuṃ ^b^``kathaṃ bahulīkato...pe0... vūpasametīti etthāpi  eseva nayo''^eb^ti vuttaṃ.</p>
              <p>[03] ``puna ca paraṃ, udāyi, akkhātā mayā sāvakānaṃ paṭipadā, yathāpaṭipannā me sāvakā  cattāro satipaṭṭhāne bhāventī''tiādīsu (ma0 ni0 2.247) uppādanavaḍḍhanaṭṭhena bhāvanā  vuccatīti tadubhayavasena atthaṃ dassento ^b^``bhāvitoti uppādito vaḍḍhito vā''^eb^ti  āha. tattha bhāvaṃ vijjamānataṃ ito gatoti ^b^bhāvito,^eb^ uppādito paṭiladdhamattoti attho.  ^b^uppanno^eb^ pana laddhāsevano, ^b^bhāvito^eb^ paguṇabhāvaṃ āpādito, vaḍḍhitoti attho ^a^M1.0312^ea^.  ^b^ānāpānapariggāhikāyā^eb^ti dīgharassādivisesehi saddhiṃ assāsapassāse paricchijjagāhikāya,  te ārabbha pavattāya, satiyaṃ ^a^V1.0295^ea^ paccayabhūtāyanti attho. purimasmiñhi atthe samādhissa satiyā  sahajātādipaccayabhāvo vutto sampayuttavacanato, dutiyasmiṃ pana upanissayabhāvopi. upacārajjhānasahagatā  hi sati appanāsamādhissa upanissayo hotīti. ^b^bahulīkato^eb^ti bahulaṃ pavattito,  tena āvajjanādivasībhāvappattimāha. yo hi vasībhāvaṃ āpādito, so icchiticchitakkhaṇe  samāpajjitabbato punappunaṃ pavattīyati. tena vuttaṃ ^b^``punappunaṃ kato''^eb^ti.  yathā ``idheva, bhikkhave, samaṇo''ti (ma0 ni0 1.139; a0 ni0  4.241), ``vivicceva  kāmehī''ti (dī0 ni0 1.226; saṃ0 ni0  2.152; a0 ni0  4.123) ca evamādīsu  paṭhamapade vutto eva-saddo dutiyādīsupi vutto eva hoti, evamidhāpīti āha ^b^``ubhayattha  evasaddena niyamo veditabbo''^eb^ti. ubhayapadaniyamena laddhaguṇaṃ dassetuṃ ^b^``ayañhī''^eb^tiādi  vuttaṃ.</p>
              <p>[03] ^b^asubhakammaṭṭhāna^eb^nti asubhārammaṇajhānamāha. taṃ hi asubhesu yogakammabhāvato, yogino  sukhavisesānaṃ kāraṇabhāvato ca ``asubhakammaṭṭhāna''nti vuccati. ^b^``kevala''^eb^nti  iminā ārammaṇaṃ nivatteti. ^b^paṭivedhavasenā^eb^ti jhānapaṭivedhavasena. jhānañhi bhāvanāvisesena  ijjhantaṃ attano visayaṃ paṭivijjhantameva pavattati, yathāsabhāvato paṭivijjhīyati cāti  ``paṭivedho''ti vuccati. ^b^oḷārikārammaṇattā^eb^ti bībhacchārammaṇattā. ^b^paṭikkūlārammaṇattā^eb^ti  jigucchitabbārammaṇattā. ^b^pariyāyenā^eb^ti kāraṇena, lesantarena vā. ^b^ārammaṇasantatāyā^eb^ti  anukkamena vicetabbataṃ pattaṃ ārammaṇassa paramasukhumataṃ sandhāyāha. sante hi sannisinne  ārammaṇe pavattamāno dhammo sayampi sannisinnova hoti. tenāha ^b^``santo vūpasanto  nibbuto''^eb^ti, nibbutasabbapariḷāhoti attho. ārammaṇasantatāya tadārammaṇadhammānaṃ  santatā lokuttaradhammārammaṇāhi paccavekkhaṇāhi dīpetabbā.</p>
              <p>[03] nāssa santapaṇītabhāvāvahaṃ kiñci secananti ^b^asecanako^eb^. asecanakattā ^b^anāsittako^eb^.  anāsittakattā eva ^b^abbokiṇṇo^eb^ asammisso parikammādinā. tato eva ^b^pāṭiyekko^eb^  visuṃyeveko. ^b^āveṇiko^eb^ asādhāraṇo. sabbametaṃ sarasato eva santabhāvaṃ dassetuṃ  ^a^M1.0313^ea^ vuttaṃ. ^b^parikammaṃ^eb^ vā santabhāvanimittaṃ, ^b^parikamma^eb^nti ca kasiṇakaraṇādīni  nimittuppādapariyosānaṃ, tādisaṃ idha natthīti adhippāyo. tadā hi kammaṭṭhānaṃ nirassādattā  asantamappaṇītaṃ siyā. ^b^upacārena^eb^ vā natthi ettha santatāti yojanā. yathā upacārakkhaṇe  nīvaraṇavigamena, aṅgapātubhāvena ^a^V1.0296^ea^ ca paresaṃ santatā hoti, na evamimassa. ayaṃ pana ādisamannā...pe0...  paṇīto cāti yojanā. ^b^kecī^eb^ti uttaravihāravāsike sandhāyāha. ^b^anāsittako^eb^ti  upasecanena na āsittako. tenāha ^b^``ojavanto''^eb^ti, ojavantasadisoti attho.  ^b^madhūro^eb^ti iṭṭho, cetasikasukhapaṭilābhasaṃvattanaṃ tikacatukkajjhānavasena, upekkhāya  vā santabhāvena sukhagatikattā sabbesampi vasena veditabbaṃ. jhānasamuṭṭhānapaṇītarūpaphuṭṭhasarīratāvasena  pana kāyikasukhapaṭilābhasaṃvattanaṃ daṭṭhabbaṃ, tañca kho jhānato vuṭṭhitakāle. imasmiṃ pakkhe  ^b^``appitappitakkhaṇe''^eb^ti idaṃ hetumhi bhummavacanaṃ daṭṭhabbaṃ. ^b^avikkhambhite^eb^ti jhānena  sakasantānato anīhaṭe appahīne. ^b^akosallasambhūte^eb^ti akosallaṃ vuccati avijjā,  tato sambhūte. avijjāpubbaṅgamā hi sabbe pāpadhammā. ^b^khaṇenevā^eb^ti attano pavattikkhaṇeneva.  ^b^antaradhāpetī^eb^ti ettha antaradhāpanaṃ vināsanaṃ, taṃ pana jhānakattukassa idhādhippetattā  pariyuṭṭhānappahānaṃ hotīti āha ^b^``vikkhambhetī''^eb^ti. ^b^vūpasametī^eb^ti visesena  upasameti. visesena upasamanaṃ pana sammadeva upasamanaṃ hotīti āha ^b^``suṭṭhu upasametī''^eb^ti.</p>
              <p>[03] nanu ca aññopi samādhi attano pavattikkhaṇeneva paṭipakkhadhamme antaradhāpeti vūpasameti,  atha kasmā ayameva samādhi evaṃ visesetvā vuttoti? pubbabhāgato paṭṭhāya nānāvitakkavūpasamasabbhāvato.  vuttañhetaṃ -- ``ānāpānassati bhāvetabbā vitakkupacchedāyā''ti (a0 ni0  9.1;  udā0 31). apica tikkhapaññassa ñāṇuttarassetaṃ kammaṭṭhānaṃ, ñāṇuttarassa ca kilesappahānaṃ  itarehi sātisayaṃ, yathā saddhādhimuttehi diṭṭhippattassa. tasmā imaṃ visesaṃ sandhāya  ^b^``ṭhānaso antaradhāpeti vūpasametī''^eb^ti vuttaṃ. atha vā nimittapātubhāve sati  khaṇeneva aṅgapātubhāvasabbhāvato ayameva samādhi ``ṭhānaso antaradhāpeti vūpasametī''ti  vutto. yathā taṃ mahato akālameghassa uṭṭhitassa dhārānipāte khaṇeneva pathaviyaṃ ^a^M1.0314^ea^  rajojallassa vūpasamo. tenāha -- ``seyyathāpi, bhikkhave, mahāakālamegho uṭṭhito''tiādi  (saṃ0 ni0  5.985; pārā0 165). sāsanikassa jhānabhāvanā yebhuyyena nibbedhabhāgiyāva  hotīti āha ^b^``nibbedhabhāgiyattā''^eb^ti. buddhānaṃ pana ekaṃsena nibbedhabhāgiyāva  hoti. imameva hi kammaṭṭhānaṃ bhāvetvā sabbepi sammāsambuddhā sammāsambodhiṃ adhigacchanti.  ariyamaggassa pādakabhūto ayaṃ samādhi anukkamena vaḍḍhitvā ariyamaggabhāvaṃ upagato viya  hotīti āha ^b^``anupubbena ariyamaggavuddhippatto''^eb^ti.</p>
              <p>[03] ayaṃ ^a^V1.0297^ea^ panattho virāganirodhapaṭinissaggānupassanānaṃ vasena sammadeva yujjati. heṭṭhā papañcavasena  vuttamatthaṃ sukhaggahaṇatthaṃ saṅgahetvā dassento ^b^``ayaṃ panettha saṅkhepattho''^eb^ti āha,  piṇḍatthoti vuttaṃ hoti. </p>
              <p>[03] 217^b^.^eb^ ^b^tamattha^eb^nti taṃ ``kathaṃ bhāvito''tiādinā pucchāvasena saṅkhepato vuttamatthaṃ.  ``idha tathāgato loke uppajjatī''tiādīsu (dī0 ni0 1.190; ma0 ni0 1.291; a0  ni0  3.61) idha-saddo lokaṃ upādāya vutto, ``idheva tiṭṭhamānassā''tiādīsu (dī0  ni0 2.369) okāsaṃ, ``idhāhaṃ, bhikkhave, bhuttāvī assaṃ pavārito''tiādīsu  (ma0 ni0 1.30) padapūraṇamattaṃ, ``idha bhikkhu dhammaṃ pariyāpuṇātī''tiādīsu (a0  ni0  5.73) pana sāsanaṃ, ``idha, bhikkhave, bhikkhū''ti idhāpi sāsanamevāti dassento  ``bhikkhave, imasmiṃ sāsane bhikkhū''ti vatvā tamatthaṃ pākaṭaṃ katvā dassetuṃ ^b^``ayañhī''^eb^tiādi  vuttaṃ. tattha ^b^sabbappakārāanāpānassatisamādhinibbattakassā^eb^ti sabbappakāraggahaṇaṃ  soḷasa pakāre sandhāya. te hi imasmiṃyeva sāsane. bāhirakā hi jānantā ādito  catuppakārameva jānanti. tenāha ^b^``aññasāsanassa tathābhāvapaṭisedhano''^eb^ti, yathāvuttassa  puggalassa nissayabhāvapaṭisedhanoti attho. etena ^b^``idha bhikkhave''^eb^ti idaṃ antogadhevasaddanti  dasseti. santi hi ekapadānipi sāvadhāraṇāni yathā ``vāyubhakkho''ti. tenevāha  ^b^``idheva, bhikkhave, samaṇo''^eb^tiādi. paripuṇṇasamaṇakaraṇadhammo hi so, yo sabbappakārāanāpānassatisamādhinibbattako.  ^b^parappavādā^eb^ti paresaṃ aññatitthiyānaṃ nānappakārā vādā titthāyatanāni.</p>
              <p>[03] araññādikasseva ^a^M1.0315^ea^ bhāvanānurūpasenāsanataṃ dassetuṃ ^b^``imassa hī''^eb^tiādi  vuttaṃ. duddamo damathaṃ anupagato goṇo ^b^kūṭagoṇo^eb^. yathā thanehi sabbaso khīraṃ  na paggharati, evaṃ dohapaṭibandhinī ^b^kūṭadhenu^eb^. rūpasaddādike paṭicca uppajjanako assādo  ^b^rūpārammaṇādiraso. pubbe āciṇṇārammaṇa^eb^nti pabbajjato pubbe, anādimati  vā saṃsāre paricitārammaṇaṃ.</p>
              <p>[03] ^b^nibandheyyā^eb^ti bandheyya. ^b^satiyā^eb^ti sammadeva kammaṭṭhānasallakkhaṇasampavattāya satiyā.  ^b^ārammaṇe^eb^ti kammaṭṭhānārammaṇe. ^b^daḷha^eb^nti thiraṃ, yathā satokārissa upacārappanābhedo  samādhi ijjhati, tathā thāmagataṃ katvāti attho.</p>
              <p>[03] ^b^visesādhigamadiṭṭhadhammasukhavihārapadaṭṭhāna^eb^nti ^a^V1.0298^ea^ sabbesaṃ buddhānaṃ, ekaccānaṃ paccekabuddhānaṃ,  buddhasāvakānañca visesādhigamassa ceva aññakammaṭṭhānena adhigatavisesānaṃ diṭṭhadhammasukhavihārassa  ca padaṭṭhānabhūtaṃ.</p>
              <p>[03] ^b^vatthuvijjācariyo viya bhagavā^eb^ yogīnaṃ anurūpanivāsaṭṭhānupadisanato. </p>
              <p>[01] ^b^bhikkhu dīpisadiso^eb^ araññe ekiko viharitvā paṭipakkhanimmathanena icchitatthasādhanato.  ^b^phalamuttama^eb^nti sāmaññaphalamāha. ^b^parakkamajavayoggabhūmi^eb^nti bhāvanussāhajavassa yoggakaraṇabhūmibhūtaṃ. </p>
              <p>[03] 218^b^.^eb^ ^b^evaṃ vuttalakkhaṇesū^eb^ti ^b^abhidhammapariyāyena^eb^ (vibha0 530), ^b^suttantapariyāyena^eb^  ca vuttalakkhaṇesu. ^b^rukkhasamīpa^eb^nti ``yāvatā majjhanhike kāle samantā chāyā pharati,  nivāte paṇṇāni patanti, ettāvatā rukkhamūlanti vuccatī''ti evaṃ vuttaṃ rukkhassa samīpaṭṭhānaṃ.  ^b^avasesasattavidhasenāsana^eb^nti pabbataṃ kandaraṃ giriguhaṃ susānaṃ vanapatthaṃ abbhokāsaṃ  palālapuñjanti evaṃ vuttaṃ.</p>
              <p>[03] ^b^ututtayānukūlaṃ dhātucariyānukūla^eb^nti gimhādiututtayassa, semhādidhātuttayassa,  mohādicariyattayassa ca anukūlaṃ. tathā hi gimhakāle ca araññaṃ anukūlaṃ, hemante  rukkhamūlaṃ, vassakāle suññāgāraṃ, semhadhātukassa semhapakatikassa araññaṃ, pittadhātukassa  rukkhamūlaṃ ^a^M1.0316^ea^, vātadhātukassa suññāgāraṃ anukūlaṃ, mohacaritassa araññaṃ,  dosacaritassa rukkhamūlaṃ, rāgacaritassa suññāgāraṃ anukūlaṃ. ^b^alīnānuddhaccapakkhika^eb^nti  asaṅkocāvikkhepapakkhikaṃ. sayanañhi kosajjapakkhikaṃ, ṭhānacaṅkamanāni uddhaccapakkhikāni,  na evaṃ nisajjā. tato evassa santatā. ^b^nisajjāya daḷhabhāvaṃ^eb^ pallaṅkābhujanena, ^b^assāsapassāsānaṃ  pavattanasukhataṃ^eb^ uparimakāyassa ujukaṭṭhapanena, ^b^ārammaṇapariggahūpāyaṃ^eb^ parimukhaṃ satiyā  ṭhapanena ^b^dassento. ūrubaddhāsana^eb^nti ūrūnamadhobandhanavasena nisajjā. heṭṭhimakāyassa  anujukaṃ ṭhapanaṃ nisajjā-vacaneneva bodhitanti ^b^``ujuṃ kāya''^eb^nti ettha ^b^kāya^eb^-saddo  uparimakāyavisayoti āha ^b^``uparimasarīraṃ ujukaṃ ṭhapetvā''^eb^ti. taṃ pana ujukaṭṭhapanaṃ  sarūpato, payojanato ca dassetuṃ ^b^``aṭṭhārasā''^eb^tiādi vuttaṃ. ^b^na paṇamantī^eb^ti na  onamanti. ^b^na paripatatī^eb^ti ^a^V1.0299^ea^ na vigacchati vīthiṃ na vilaṅghati, tato eva pubbenāparaṃ  visesuppattiyā ^b^vuddhiṃ phātiṃ upagacchati^eb^. idha ^b^pari^eb^-saddo ^b^abhi^eb^-saddena samānatthoti  āha ^b^``kammaṭṭhānābhimukha''^eb^nti, bahiddhā puthuttārammaṇato nivāretvā kammaṭṭhānaṃyeva  purakkhitvāti attho. ^b^parīti pariggahaṭṭho^eb^ ``pariṇāyikā''tiādīsu (dha0 sa0 16)  viya. ^b^niyyānaṭṭho^eb^ paṭipakkhato niggamanaṭṭho. tasmā ^b^pariggahitaniyyāna^eb^nti sabbathā  gahitāsammosaṃ pariccattasammosaṃ satiṃ katvā, paramaṃ satinepakkaṃ upaṭṭhapetvāti attho. </p>
              <p>[03] 219^b^.^eb^ ^b^satovā^eb^ti satiyā samannāgato eva saranto eva ^b^assasati^eb^ nāssa kāci sativirahitā  assāsappavatti hotīti attho. ^b^sato passasatī^eb^ti etthāpi satova passasatīti eva-saddo  ānetvā vattabbo. ^b^satokārī^eb^ti sato eva hutvā, satiyā eva vā kātabbassa kattā,  karaṇasīlo vā. yadi ``satova assasati sato passasatī''ti etassa ^b^vibhaṅge^eb^ (ma0 ni0  3.148; saṃ0 ni0  5.986; pārā0 165) vuttaṃ, atha kasmā ``assasati passasati''cceva  avatvā ``satokārī''ti vuttaṃ? ekarasaṃ desanaṃ kātukāmatāya. paṭhamacatukke padadvayameva  hi vattamānakālavasena āgataṃ, itarāni anāgatakālavasena. tasmā ekarasaṃ desanaṃ kātukāmatāya  ^b^sabbattha^eb^ (paṭi0 ma0 1.165 ādayo) ``satokāri''cceva vuttaṃ.</p>
              <p>[03] ^b^dīghaṃ^eb^ ^a^M1.0317^ea^ ^b^assāsavasenā^eb^ti dīghāssāsavasena vibhattialopaṃ katvā niddeso.  ^b^dīgha^eb^nti vā bhagavatā vuttāssāsavasena. ^b^cittassa ekaggataṃ avikkhepa^eb^nti vikkhepassa  paṭipakkhabhāvato ``avikkhepo''ti laddhanāmacittassa ekaggabhāvaṃ pajānato. ^b^sati upaṭṭhitā  hotī^eb^ti ārammaṇaṃ upagantvā ṭhitā hoti. ^b^tāya satiyā tena ñāṇenā^eb^ti yathāvuttāya  satiyā, yathāvuttena ca ñāṇena. idaṃ vutta hoti -- dīghaṃ assāsaṃ ārammaṇabhūtaṃ avikkhittacittassa,  asammohato vā pajānantassa tattha sati upaṭṭhitā eva hoti, taṃ sampajānantassa ārammaṇakaraṇavasena,  asammohavasena vā sampajaññaṃ, tadadhīnasatisampajaññena taṃsamaṅgī yogāvacaro satokārī  nāma hotīti. ^b^paṭinissaggānupassī assāsavasenā^eb^ti paṭinissaggānupassī hutvā  assasanassa vasena. ``paṭinissaggānupassīassāsavasenā''ti vā pāṭho. tassa paṭinissaggānupassino  assāsā paṭinissaggānupassīassāsā, tesaṃ vasenāti attho. vinayanayena anto uṭṭhitasasanaṃ  ^b^assāso,^eb^ bahi uṭṭhitasasanaṃ ^b^passāso^eb^. suttantanayena pana bahi uṭṭhahitvāpi anto  sasanato ^b^assāso,^eb^ anto uṭṭhahitvāpi bahi sasanato ^b^passāso^eb^. ayameva ca nayo -- </p>
              <p>[02] ``assāsādimajjhapariyosānaṃ ^a^V1.0300^ea^ satiyā anugacchato ajjhattaṃ vikkhepagatena cittena kāyopi  cittampi sāraddhā ca honti iñjitā ca phanditā cā''ti, ``passāsādimajjhapariyosānaṃ  satiyā anugacchato bahiddhā vikkhepagatena cittena kāyopi cittampi sāraddhā ca honti  iñjitā ca phanditā cā''ti (paṭi0 ma0 1.157) -- </p>
              <p>[25] imāya ^b^pāḷiyā^eb^ sameti.</p>
              <p>[03] ^b^paṭhamaṃ abbhantaravāto bahi nikkhamati,^eb^ tasmā pavattikkamena assāso paṭhamaṃ vuttoti  vadanti. ^b^tāluṃ āhacca nibbāyatī^eb^ti tāluṃ āhacca nirujjhati. tena kira  sampatijāto bāladārako khipitaṃ karoti. ^b^evaṃ tāvā^eb^tiādi yathāvuttassa atthassa  nigamanaṃ. keci ``evaṃ tāvāti anena pavattikkamena assāso bahinikkhamanavātoti  gahetabbanti adhippāyo''ti vadanti.</p>
              <p>[03] ^b^addhānavasenā^eb^ti ^a^M1.0318^ea^ kāladdhānavasena. ayaṃ hi ^b^addhāna^eb^-saddo kālassa, desassa  ca vācako. tattha desaddhānaṃ udāharaṇabhāvena dassetvā kāladdhānavasena assāsapassāsānaṃ  dīgharassataṃ vibhāvetuṃ ^b^``yathā hī''^eb^tiādi vuttaṃ. tattha ^b^okāsaddhāna^eb^nti okāsabhūtaṃ  addhānaṃ. ^b^pharitvā^eb^ti byāpetvā. ^b^cuṇṇavicuṇṇāpi^eb^ anekakalāpabhāvena.  ^b^dīghaṃ addhāna^eb^nti dīghaṃ padesaṃ. ^b^tasmā^eb^ti saṇikaṃ pavattiyā dīghasantānatāya ``dīghā''ti  vuccanti. ettha ca hatthiādisarīre, sunakhādisarīre ca assāsapassāsānaṃ desaddhānavisiṭṭhena  kāladdhānavaseneva dīgharassatā vuttāti veditabbā. ``saṇikaṃ pūretvā saṇikameva  nikkhamanti'', ``sīghaṃ pūretvā sīghameva nikkhamantī''ti ca vacanato. ^b^manussesū^eb^ti  samānappamāṇesupi manussasarīresu. ^b^dīghaṃ assasantī^eb^ti dīghaṃ assāsappabandhaṃ  pavattentīti attho. ^b^passasantī^eb^ti etthāpi eseva nayo. sunakhasasādayo viya rassaṃ  assasanti ca passasanti cāti yojanā. idaṃ pana dīghaṃ, rassañca assasanaṃ, passasanañca tesaṃ  sattānaṃ sarīrasabhāvoti daṭṭhabbaṃ. ^b^tesa^eb^nti sattānaṃ. ^b^te^eb^ti assāsapassāsā. ^b^ittaramaddhāna^eb^nti  appakaṃ kālaṃ.</p>
              <p>[03] ^b^navahākārehī^eb^ti bhāvanamanuyuñjantassa pubbenāparaṃ aladdhavisesassa kevalaṃ addhānavasena  ādito ^a^V1.0301^ea^ vuttā tayo ākārā, te ca kho ekacco assāsaṃ suṭṭhu sallakkheti, ekacco  passāsaṃ, ekacco tadubhayanti imesaṃ tiṇṇaṃ puggalānaṃ vasena. keci pana ``assasatipi  passasatipīti ekajjhaṃ vacanaṃ bhāvanāya nirantaraṃ pavattidassanattha''nti vadanti. chandavasena  pubbe viya tayo, tathā pāmojjavasenāti imehi navahākārehi.</p>
              <p>[03] kāmaṃ cettha ekassa puggalassa tayo eva ākārā labbhanti, tantivasena pana sabbesaṃ pāḷiāruḷhattā,  tesaṃ vasena parikammassa kātabbattā ca ^b^``tatrāyaṃ bhikkhu navahākārehī''^eb^ti vuttaṃ.  ^b^evaṃ pajānato^eb^ti evaṃ yathāvuttehi ākārehi assāsapassāse pajānato, tattha manasikāraṃ  pavattentassa. ^b^ekenākārenā^eb^ti dīghaṃ assāsādīsu catūsu ākāresu ekena  ākārena, navasu tīsu vā ekena. tathā hi vakkhati -- </p>
              <p>[21] ``dīgho rasso ca assāso, passāsopi ca tādiso. </p>
              <p>[22] cattāro vaṇṇā vattanti, nāsikagge va bhikkhuno''ti..</p>
              <p>[03] ayaṃ ^a^M1.0319^ea^ bhāvanā assāsapassāsakāyānupassanāti katvā vuttaṃ ^b^``kāyānupassanāsatipaṭṭhānabhāvanā  sampajjatī''^eb^ti.</p>
              <p>[03] idāni pāḷivaseneva te nava ākāre, bhāvanāvidhiñca dassetuṃ ^b^``yathāhā''^eb^tiādi  āraddhaṃ. tattha ^b^kathaṃ pajānātī^eb^ti pajānanavidhiṃ kathetukamyatāya pucchati. ^b^dīghaṃ assāsa^eb^nti  vuttalakkhaṇaṃ dīghaṃ assāsaṃ. ^b^addhānasaṅkhāte^eb^ti ``addhāna''nti saṅkhaṃ gate dīghe kāle,  dīghaṃ khaṇanti attho. koṭṭhāsapariyāyo vā saṅkhāta-saddo ``theyyasaṅkhāta''ntiādīsu (pārā0  91) viya, tasmā addhānasaṅkhāteti addhānakoṭṭhāse, desabhāgeti attho. ^b^chando uppajjatī^eb^ti  bhāvanāya pubbenāparaṃ visesaṃ āvahantiyā laddhassādattā tattha sātisayo kattukāmatālakkhaṇo  kusalacchando uppajjati. ^b^chandavasenā^eb^ti tathāpavattachandassa vasena savisesaṃ bhāvanamanuyuñjantassa  kammaṭṭhānaṃ vuddhiṃ phātiṃ gamentassa. ^b^tato sukhumatara^eb^nti yathāvuttachandappavattiyā  purimato sukhumataraṃ. bhāvanābalena hi paṭippassaddhadarathapariḷāhatāya kāyassa assāsapassāsā  sukhumatarā hutvā pavattanti. ^b^pāmojjaṃ uppajjatī^eb^ti assāsapassāsānaṃ sukhumatarabhāvena  ārammaṇassa santataratāya, kammaṭṭhānassa ca vīthipaṭipannatāya  bhāvanācittasahagato pamodo khuddikādibhedā ^a^V1.0302^ea^  taruṇapīti uppajjati. ^b^cittaṃ vivattatī^eb^ti anukkamena assāsapassāsānaṃ ativiya  sukhumatarabhāvappattiyā anupaṭṭhahane vicetabbākārappattehi cittaṃ vinivattatīti keci.  bhāvanābalena pana sukhumatarabhāvappattesu assāsapassāsesu tattha paṭibhāganimitte uppanne pakatiassāsapassāsato  cittaṃ nivattati. ^b^upekkhā saṇṭhātī^eb^ti tasmiṃ paṭibhāganimitte upacārappanābhede  samādhimhi uppanne puna jhānanibbattanatthaṃ byāpārābhāvato ajjhupekkhanaṃ hotīti. sā  panāyaṃ upekkhā tatramajjhattupekkhāti veditabbā.</p>
              <p>[03] ^b^imehi navahi ākārehī^eb^ti imehi yathāvuttehi navahi pakārehi pavattā. ^b^dīghaṃ  assāsapassāsā kāyo^eb^ti dīghākārā assāsapassāsā cuṇṇavicuṇṇāpi samūhaṭṭhena  kāyo. assāsapassāse nissāya uppannanimittampettha assāsapassāsasamaññameva vuttaṃ.  ^b^upaṭṭhānaṃ satī^eb^ti ārammaṇaṃ upagantvā tiṭṭhatīti sati upaṭṭhānaṃ nāma. ^b^anupassanā^eb^  ^a^M1.0320^ea^ ^b^ñāṇa^eb^nti samathavasena nimittassa anupassanā, vipassanāvasena assāsapassāse,  tannissayañca kāyaṃ ``rūpa''nti, cittaṃ taṃsampayuttadhamme ca ``arūpa''nti vavatthapetvā  nāmarūpassa anupassanā ca ñāṇaṃ, tattha yathābhūtāvabodho. ^b^kāyo upaṭṭhāna^eb^nti so kāyo  ārammaṇakaraṇavasena upagantvā sati ettha tiṭṭhatīti upaṭṭhānaṃ nāma. ettha ca ``kāyo  upaṭṭhāna''nti iminā itarakāyassāpi saṅgaho hoti yathāvuttasammasanacārassāpi idha icchitattā.  ^b^no satī^eb^ti so kāyo sati nāma na hoti. ^b^sati upaṭṭhānañceva sati ca^eb^  saraṇaṭṭhena, upatiṭṭhanaṭṭhena ca. ^b^tāya satiyā^eb^ti yathāvuttāya satiyā. ^b^tena ñāṇenā^eb^ti  yathāvutteneva ñāṇena. ^b^taṃ kāya^eb^nti taṃ assāsapassāsakāyañceva tannissayarūpakāyañca.  ^b^anupassatī^eb^ti jhānasampayuttañāṇena ceva vipassanāñāṇena ca anu anu passati. ^b^tena  vuccati kāye kāyānupassanāsatipaṭṭhānabhāvanā^eb^ti tena anupassanena yathāvutte kāye  ayaṃ kāyānupassanāsatipaṭṭhānabhāvanāti vuccati.</p>
              <p>[03] idaṃ vuttaṃ hoti -- yā ayaṃ yathāvutte assāsapassāsakāye, tassa nissayabhūte karajakāye  ca kāyasseva anupassanā anudakabhūtāya marīciyā udakānupassanā viya na aniccādisabhāve  kāye niccādibhāvānupassanā, atha kho yathārahaṃ aniccadukkhānattāsubhabhāvassevānupassanā.  atha vā kāye ``aha''nti vā ``mama''nti vā ``itthī''ti vā ``puriso''ti vā  gahetabbassa kassaci abhāvato tādisaṃ ananupassitvā kāyamattasseva anupassanā  ^a^V1.0303^ea^ ^b^kāyānupassanā,^eb^  tāya kāyānupassanāya sampayuttā satiyeva upaṭṭhānaṃ ^b^satipaṭṭhānaṃ,^eb^ tassa bhāvanā vaḍḍhanā  ^b^kāyānupassanāsatipaṭṭhānabhāvanā^eb^ti.</p>
              <p>[03] ^b^esa nayo^eb^ti ``navahi ākārehī''tiādinā vuttavidhiṃ rassa-pade atidisati.  ^b^etthā^eb^ti etasmiṃ yathādassite ``kathaṃ dīghaṃ assasanto''tiādinā (ma0 ni0 3.148;  saṃ0 ni0  5.986; pārā0 165) āgate pāḷinaye. ^b^idhā^eb^ti imasmiṃ rassapadavasena  āgate pāḷinaye.</p>
              <p>[03] ^b^aya^eb^nti yogāvacaro. ^b^addhānavasenā^eb^ti dīghakālavasena. ^b^ittaravasenā^eb^ti parittakālavasena.  ^b^imehi ākārehī^eb^ti imehi navahi ākārehi.</p>
              <p>[03] ^b^tādiso^eb^ti ^a^M1.0321^ea^ dīgho, rasso ca. ^b^cattāro vaṇṇā^eb^ti cattāro ākārā,  te ca dīghādayo eva. ^b^nāsikagge va bhikkhuno^eb^ti gāthābandhasukhatthaṃ rassaṃ katvā  vuttaṃ ^b^``nāsikagge vā''^eb^ti, ^b^vā^eb^-saddo aniyamattho, tena uttaroṭṭhaṃ saṅgaṇhāti. </p>
              <p>[03] 220^b^.^eb^ ^b^sabbakāyapaṭisaṃvedī^eb^ti sabbassa kāyassa paṭi paṭi paccekaṃ sammadeva vedanasīlo  jānanasīlo, tassa vā paṭi paṭi sammadeva vedo etassa atthi, taṃ vā paṭi paṭi sammadeva  vedamānoti attho. tattha tattha sabba-ggahaṇena assāsādikāyassa anavasesapariyādāne  siddhepi anekakalāpasamudāyabhāvato tassa sabbesampi bhāgānaṃ saṃvedanadassanatthaṃ paṭi-saddaggahaṇaṃ.  tattha sakkaccakārībhāvadassanatthaṃ saṃ-saddaggahaṇanti imamatthaṃ dassento ^b^``sakalassā''^eb^tiādimāha.  tattha yathā samānepi assāsapassāsesu yogino paṭipattividhāne paccekaṃ sakkaccaṃyeva  paṭipajjitabbanti dassetuṃ visuṃ desanā katā, evaṃ tamevatthaṃ dīpetuṃ satipi atthassa  samānatāya ``sakalassā''tiādinā padadvayassa visuṃ visuṃ atthavaṇṇanā katāti veditabbaṃ.  ^b^pākaṭaṃ karonto^eb^ti vibhūtaṃ karonto, sabbaso vibhāventoti attho. pākaṭīkaraṇaṃ  vibhāvanaṃ tattha asammuyhanaṃ ñāṇeneva nesaṃ pavattanena hotīti dassento ^b^``evaṃ viditaṃ  karonto''^eb^tiādimāha. tattha ^b^tasmā^eb^ti yasmā ñāṇasampayuttacitteneva assāsapassāse  pavatteti, na vippayuttacittena, tasmā evaṃbhūto sabbakāyapaṭisaṃvedī assasissāmi passasissāmīti  sikkhatīti vuccati buddhādīhīti yojanā. ^b^cuṇṇavicuṇṇavisaṭe^eb^ti anekakalāpatāya  cuṇṇavicuṇṇabhāvena ^a^V1.0304^ea^ visaṭe. ^b^ādi pākaṭo hoti^eb^ satiyā, ñāṇassa ca vasena tathā  pubbābhisaṅkhārassa pavattattā. ^b^tādisena bhavitabba^eb^nti catutthapuggalasadisena bhavitabbaṃ,  pageva satiṃ, ñāṇañca paccupaṭṭhapetvā tīsupi ṭhānesu ñāṇasampayuttameva cittaṃ pavattetabbanti  adhippāyo.</p>
              <p>[03] ^b^eva^eb^nti vuttappakārena sabbakāyapaṭisaṃvedanavaseneva. ^b^ghaṭatī^eb^ti ussahati. ^b^vāyamatī^eb^ti  vāyāmaṃ karoti, manasikāraṃ pavattetīti attho. ^b^tathābhūtassā^eb^ti ānāpānassatiṃ  bhāventassa. ^b^saṃvaro^eb^ti sati ^a^M1.0322^ea^, vīriyampi vā. ^b^tāya satiyā^eb^ti  yā ānāpāne ārabbha pavattā sati, tāya. ^b^tena manasikārenā^eb^ti yo so tattha satipubbaṅgamo  bhāvanāmanasikāro, tena saddhinti adhippāyo. ^b^āsevatī^eb^ti ``tisso sikkhāyo''ti  vutte adhikusaladhamme āsevati. tadāsevanañhettha sikkhananti adhippetaṃ.</p>
              <p>[03] ^b^purimanaye^eb^ti purimasmiṃ bhāvanānaye, paṭhamavatthudvayeti adhippāyo. tatthāpi kāmaṃ  ñāṇuppādanaṃ labbhateva assāsapassāsānaṃ yāthāvato dīgharassabhāvāvabodhasabbhāvato, tathāpi  taṃ na dukkaraṃ yathāpavattānaṃ tesaṃ gahaṇamattabhāvatoti tattha vattamānakālappayogo kato.  idaṃ pana dukkaraṃ purisassa khuradhārāyaṃ gamanasadisaṃ, tasmā sātisayenettha pubbābhisaṅkhārena  bhavitabbanti dīpetuṃ anāgatakālappayogo katoti imamatthaṃ dassetuṃ ^b^``tattha yasmā''^eb^tiādi  vuttaṃ. tattha ^b^ñāṇuppādanādīsū^eb^ti ^b^ādi^eb^-saddena kāyasaṅkhārapassambhanapītipaṭisaṃvedanādiṃ  saṅgaṇhāti. keci panettha ``saṃvarasamādānānaṃ saṅgaho''ti vadanti. </p>
              <p>[01] ^b^kāyasaṅkhāra^eb^nti assāsapassāsaṃ. so hi cittasamuṭṭhānopi samāno karajakāyappaṭibaddhavuttitāya  tena saṅkharīyatīti kāyasaṅkhāroti vuccati. yo pana ``kāyasaṅkhāro vacīsaṅkhāro''ti  (ma0 ni0 1.102) evamāgato kāyasaṅkhāro cetanālakkhaṇo satipi dvārantaruppattiyaṃ yebhuyyavuttiyā,  tabbahulavuttiyā ca kāyadvārena lakkhito, so idha nādhippeto. ^b^passambhento^eb^tiādīsu  pacchimaṃ pacchimaṃ padaṃ purimassa purimassa atthavacanaṃ, tasmā passambhanaṃ nāma vūpasamanaṃ,  tañca tathāpayoge asati uppajjanārahassa oḷārikassa kāyasaṅkhārassa payogasampattiyā anuppādananti  daṭṭhabbaṃ. ^b^tatrā^eb^ti ``oḷārikaṃ kāyasaṅkhāraṃ passambhento''ti ettha. ^b^apariggahitakāle^eb^ti  kammaṭṭhānassa anāraddhakāle, tato eva kāyacittānampi apariggahitakāle. ``nisīdati  ^a^V1.0305^ea^ pallaṅkaṃ ābhujitvā ujuṃ kāyaṃ paṇidhāyā''ti hi iminā kāyapariggaho, ``parimukhaṃ  satiṃ upaṭṭhapetvā''ti iminā cittapariggaho vutto. tenevāha ^b^``kāyopi cittampi  pariggahitā hontī''^eb^ti. ^b^kāyo^eb^ti karajakāyo. ^b^sadarathā^eb^ti sapariḷāhā, sā  ^a^M1.0323^ea^ ca nesaṃ sadarathatā garubhāvena viya oḷārikatāya avinābhāvinīti āha  ^b^``oḷārikā''^eb^ti. ^b^balavatarā^eb^ti sabalā thūlā. ^b^santā hontī^eb^ti cittaṃ  tāvaṃ bahiddhā vikkhepābhāvena ekaggaṃ hutvā kammaṭṭhānaṃ pariggahetvā pavattamānaṃ santaṃ  hoti vūpasantaṃ, tato eva taṃsamuṭṭhānā rūpadhammā lahumudukammaññabhāvappattā, tadanuguṇatāya  sesaṃ tisantatirūpanti evaṃ citte, kāye ca vūpasante pavattamāne tannissitā assāsapassāsā  santasabhāvā anukkamena sukhumatarasukhumatamā hutvā pavattanti. tena vuttaṃ ^b^``yadā  panassa kāyopī''^eb^tiādi.</p>
              <p>[03] ābhujanaṃ ^b^ābhogo,^eb^ ``passambhemī''ti paṭhamāvajjanā. sammā anu anu āharaṇaṃ ^b^samannāhāro,^eb^  tasmiṃyeva atthe aparāparaṃ pavattāavajjanā. tasseva atthassa manasi karaṇaṃ citte ṭhapanaṃ  ^b^manasikāro^eb^. vīmaṃsā ^b^paccavekkhaṇā^eb^.</p>
              <p>[03] ^b^sāraddhe^eb^ti sadarathe sapariḷāhe. ^b^adhimatta^eb^nti balavaṃ oḷārikaṃ. liṅgavipallāsena  vuttaṃ. kāyasaṅkhāroti hi adhippeto. ``adhimattaṃ hutvā pavattatī''ti kiriyāvisesanaṃ  vā etaṃ. ^b^sukhuma^eb^nti etthāpi eseva nayo. ^b^kāyamhī^eb^ti ettha ``citte cā''ti  ānetvā sambandhitabbaṃ. </p>
              <p>[03] 221^b^.^eb^ paṭhamajjhānato vuṭṭhāya kariyamānaṃ dutiyajjhānassa nānāvajjanaṃ parikammaṃ paṭhamajjhānaṃ  viya dūrasamussāritapaṭipakkhanti katvā taṃsamuṭṭhāno kāyasaṅkhāro paṭhamajjhāne ca dutiyajjhānūpacāre  ca oḷārikoti sadiso vutto. esa nayo sesūpacāradvayepi. atha vā dutiyajjhānādīnaṃ  adhigamāya paṭipajjato dukkhāpaṭipadādivasena kilamato yogino kāyakilamathacittūpaghātādivasena,  vitakkādisaṅkhobhena ca sapariphandatāya cittappavattiyā dutiyajjhānādiupacāresu kāyasaṅkhārassa  oḷārikatā veditabbā. ^b^atisukhumo^eb^ti aññattha labbhamāno kāyasaṅkhāro catutthajjhāne  atikkantasukhumo. sukhumabhāvopissa tattha natthi, kuto oḷārikatā appavattanato.  tenāha ^b^``appavattimeva pāpuṇātī''^eb^ti.</p>
              <p>[03] lābhissa ^a^M1.0324^ea^ sato anupubbasamāpattisamāpajjanavelaṃ, ekāsaneneva vā sabbesaṃ  jhānānaṃ paṭilābhaṃ ^a^V1.0306^ea^ sandhāya ^b^majjhimabhāṇakā^eb^ heṭṭhimaheṭṭhimajjhānato uparūparijhānūpacārepi  sukhumataraṃ icchanti. tattha hi sopacārānaṃ jhānānaṃ uparūpari visesavantatā, santatā  ca sambhaveyya, ekāvajjanūpacāraṃ vā sandhāya evaṃ vuttaṃ. evañhi heṭṭhā vuttavādena imassa  vādassa avirodho siddho bhinnavisayattā. ^b^sabbesaññevā^eb^ti ubhayesampi. yasmā te  sabbepi vuccamānena vidhinā passaddhimicchantiyeva. ^b^``apariggahitakāle pavattakāyasaṅkhāro  pariggahitakāle paṭippassambhatī''^eb^ti idaṃ sadisasantānatāya vuttaṃ. na hi te  eva oḷārikā assāsādayo sukhumā honti. passambhanākāro pana nesaṃ heṭṭhā vuttoyeva.</p>
              <p>[03] ^b^mahābhūtapariggahe sukhumo^eb^ti catudhātumukhena vipassanābhinivesaṃ sandhāya vuttaṃ.  ^b^sakalarūpapariggahe sukhumo^eb^ bhāvanāya uparūpari paṇītabhāvato. tenevāha ^b^``rūpārūpapariggahe  sukhumo''^eb^ti. ^b^lakkhaṇārammaṇikavipassanā^eb^ti kalāpasammasanamāha. nibbidānupassanato  paṭṭhāya ^b^balavavipassanā^eb^. tato oraṃ ^b^dubbalavipassanā. pubbe vuttanayenā^eb^ti  ``apariggahitakāle''tiādinā samathanaye vuttena nayena ``apariggahe pavatto kāyasaṅkhāro  mahābhūtapariggahe paṭippassambhatī''tiādinā vipassanānayepi paṭippassaddhi yojetabbāti  vuttaṃ hoti.</p>
              <p>[03] ^b^assā^eb^ti imassa ``passambhayaṃ kāyasaṅkhāra''nti padassa. ^b^codanāsodhanāhī^eb^ti anuyogaparihārehi.  ^b^eva^eb^nti idāni vuccamānākārena.</p>
              <p>[03] ^b^katha^eb^nti yaṃ idaṃ ``passambhayaṃ...pe0... sikkhatī''ti (paṭi0 ma0 1.171) vuttaṃ,  taṃ kathaṃ kena pakārena kāyasaṅkhārassa passambhanaṃ, yogino ca sikkhanaṃ hotīti kathetukamyatāya  pucchitvā kāyasaṅkhāre sarūpato, oḷārikasukhumato, vūpasamato, anuyogaparihārato  ca dassetuṃ ^b^``katame kāyasaṅkhārā''^eb^tiādi āraddhaṃ. tattha ^b^kāyikā^eb^ti rūpakāye  bhavā. ^b^kāyapaṭibaddhā^eb^ti kāyasannissitā. kāye sati honti, asati na honti,  tato eva te akāyasamuṭṭhānāpi kāyena saṅkharīyantīti ^b^kāyasaṅkhārā. passambhento^eb^ti  oḷārikoḷārikaṃ passambhento. sesapadadvayaṃ tasseva vevacanaṃ. oḷārikañhi kāyasaṅkhāraṃ  avūpasantasabhāvaṃ sannisīdāpento ^a^M1.0325^ea^ ^b^``passambhento''^eb^ti vuccati, anuppādanirodhaṃ  pāpento ^b^``nirodhento''^eb^ti, suṭṭhu santasabhāvaṃ nayanto ^b^``vūpasamento''^eb^ti.</p>
              <p>[03] ^b^yathārūpehī^eb^ti ^a^V1.0307^ea^ yādisehi. ^b^kāyasaṅkhārehī^eb^ti oḷārikehi kāyasaṅkhārehi. ^b^ānamanā^eb^ti  abhimukhabhāvena kāyassa namanā. ^b^vinamanā^eb^ti visuṃ visuṃ passato namanā. ^b^sannamanā^eb^ti  sabbato, suṭṭhu vā namanā. ^b^paṇamanā^eb^ti pacchato namanā. ^b^iñjanā^eb^dīni ānamanādīnaṃ  vevacanāni, adhimattāni vā abhimukhaṃ calanādīni ānamanādayo, mandāni iñjanādayo.  ^b^passambhayaṃ kāyasaṅkhāra^eb^nti tathārūpaṃ ānamanādīnaṃ kāraṇabhūtaṃ oḷārikaṃ kāyasaṅkhāraṃ  passambhento. tasmiṃ hi passambhite ānamanādayopi passambhitā eva honti.</p>
              <p>[03] ^b^santaṃ sukhuma^eb^nti yathārūpehi kāyasaṅkhārehi kāyassa aparipphandanahetūhi ānamanādayo  na honti, tathārūpaṃ darathābhāvato santaṃ, anoḷārikatāya sukhumaṃ. ^b^passambhayaṃ kāyasaṅkhāra^eb^nti  sāmaññato ekaṃ katvā vadati. atha vā pubbe oḷārikoḷārikaṃ kāyasaṅkhāraṃ paṭippassambhento  anukkamena kāyassa aparipphandanahetubhūte sukhumasukhumatare uppādetvā tepi paṭippassambhetvā  paramasukhumatāya koṭippattaṃ yaṃ kāyasaṅkhāraṃ paṭippassambheti, taṃ sandhāya vuttaṃ ^b^``santaṃ  sukhumaṃ passambhayaṃ kāyasaṅkhāra''^eb^nti.</p>
              <p>[03] ^b^itī^eb^tiādi codakavacanaṃ. tattha ^b^itī^eb^ti pakāratthe nipāto. ^b^kirā^eb^ti arucisūcane,  evaṃ ceti attho. ayañhettha adhippāyo -- vuttappakārena yadi atisukhumampi kāyasaṅkhāraṃ  passambhetīti. ^b^evaṃ sante^eb^ti evaṃ sati tayā vuttākāre labbhamāne. ^b^vātūpaladdhiyā^eb^ti  vātassa upaladdhiyā. ^b^ca^eb^-saddo samuccayattho, assāsādivātārammaṇassa cittassa pabhāvanā  uppādanā pavattanā na hoti, te ca tena passambhetabbāti adhippāyo. ^b^assāsapassāsānañca  bhāvanā^eb^ti oḷārike assāsapassāse bhāvanāya paṭippassambhetvā sukhumānaṃ tesaṃ  pabhāvanā ca na hoti, ubhayesaṃ tesaṃ tena paṭippassambhetabbato. ^b^ānāpānassatiyā^eb^ti  ānāpānārammaṇāya satiyā ca pavattanaṃ na hoti, ānāpānānaṃ abhāvato. tato eva taṃsampayuttassa  ^b^ānāpānassatisamādhissa ca pabhāvanā^eb^ uppādanāpi na hoti. na hi kadāci ārammaṇena  vinā sārammaṇadhammā sambhavanti. ^b^na ca naṃ ta^eb^nti ettha ^b^na^eb^nti nipātamattaṃ ^a^M1.0326^ea^.  taṃ vuttavidhānaṃ samāpattiṃ paṇḍitā paññavanto na ceva samāpajjantipi tato na vuṭṭhahantipīti  yojanā. evaṃ codako sabbena sabbaṃ abhāvūpanayanaṃ passambhananti adhippāyena codeti.</p>
              <p>[03] puna ^b^iti kirā^eb^tiādi yathāvuttāya codanāya vissajjanā. tattha ^b^kirā^eb^ti ``yadī''ti  etassa ^a^V1.0308^ea^ atthe nipāto. iti kira sikkhati, mayā vuttākārena yadi sikkhatīti attho.  ^b^evaṃ sante^eb^ti evaṃ passambhane sati. ^b^pabhāvanā hotī^eb^ti yadipi oḷārikā kāyasaṅkhārā  paṭippassambhanti, sukhumā pana atthevāti anukkamena paramasukhumabhāvappattassa vasena  nimittuppattiyā ānāpānassatiyā, ānāpānassatisamādhissa ca pabhāvanā ijjhatevāti  adhippāyo.</p>
              <p>[03] ^b^yathā kathaṃ viyā^eb^ti yathāvuttavidhānaṃ taṃ kathaṃ viya daṭṭhabbaṃ, atthi kiñci tadatthasampaṭipādane  opammanti adhippāyo. idāni opammaṃ dassetuṃ ^b^``seyyathāpī''^eb^tiādi vuttaṃ.  tattha ^b^seyyathāpī^eb^ti opammatthe nipāto. ^b^kaṃse^eb^ti kaṃsabhājane. ^b^nimitta^eb^nti  nimittassa, tesaṃ saddānaṃ pavattākārassāti attho. sāmiatthe hi idaṃ upayogavacanaṃ.  ^b^suggahitattā^eb^ti suṭṭhu gahitattā. ^b^sumanasikatattā^eb^ti suṭṭhu citte ṭhapitattā.  ^b^sūpadhāritattā^eb^ti sammadeva upadhāritattā sallakkhitattā. ^b^sukhumakā saddā^eb^ti anurave  āha, ye appakā. appattho hi ayaṃ ka-saddo. ^b^sukhumasaddanimittārammaṇatāpī^eb^ti sukhumo  saddova nimittaṃ sukhumasaddanimittaṃ, tadārammaṇatāyapi. kiṃ vuttaṃ hoti? kāmaṃ  tadāsukhumāpi saddā niruddhā, saddanimittassa pana suggahitattā sukhumatarasaddanimittārammaṇabhāvenāpi  cittaṃ pavattati. ādito paṭṭhāya hi tassa tassa niruddhassa saddassa nimittaṃ avikkhittena  cittena upadhārentassa anukkamena pariyosāne atisukhumasaddanimittampi ārammaṇaṃ katvā  cittaṃ pavattateva. ^b^cittaṃ na vikkhepaṃ gacchati^eb^ tasmiṃ yathāupaṭṭhite nimitte samādhānasabbhāvato.</p>
              <p>[03] ^b^evaṃ sante^eb^tiādi vuttassevatthassa nigamanavasena vuttaṃ. tattha yassa suttapadassa saddhiṃ  codanāsodhanāhi attho vutto, taṃ uddharitvā kāyānupassanāsatipaṭṭhānāni vibhāgato  dassetuṃ ^b^``passambhaya''^eb^ntiādi vuttaṃ. taṃ sabbaṃ vuttanayattā uttānameva. </p>
              <p>[03] 222^b^.^eb^ ^b^ādikammikassa^eb^ ^a^M1.0327^ea^ ^b^kammaṭṭhānavasenā^eb^ti samathakammaṭṭhānaṃ sandhāya  vuttaṃ. vipassanaṃ kammaṭṭhānaṃ pana itaracatukkesupi labbhateva. ^b^etthā^eb^ti paṭhamacatukke.  ^b^pañcasandhika^eb^nti pañcapabbaṃ, pañcabhāganti attho.</p>
              <p>[03] ^b^kammaṭṭhānassa uggaṇhana^eb^nti kammaṭṭhānaganthassa uggaṇhanaṃ.  tadatthaparipucchā ^b^kammaṭṭhānassa paripucchanā^eb^ ^a^V1.0309^ea^.  atha vā ganthato, atthato ca kammaṭṭhānassa uggaṇhanaṃ ^b^uggaho^eb^. tattha saṃsayaparipucchanā ^b^paripucchā.  kammaṭṭhānassa upaṭṭhāna^eb^nti nimittupaṭṭhānaṃ, evaṃ bhāvanamanuyuñjantassa ``evamidha nimittaṃ  upaṭṭhātī''ti upadhāraṇaṃ, tathā ^b^kammaṭṭhānappanā^eb^ ``evaṃ jhānamappetī''ti. ^b^kammaṭṭhānassa  lakkhaṇa^eb^nti gaṇanānubandhanāphusanānaṃ vasena bhāvanaṃ ussukkāpetvā ṭhapanāya sampatti,  tato parampi vā sallakkhaṇādivasena matthakappattīti kammaṭṭhānasabhāvassa sallakkhaṇaṃ. tenāha  ^b^``kammaṭṭhānasabhāvūpadhāraṇanti vuttaṃ hotī''^eb^ti.</p>
              <p>[03] ^b^attanāpi na kilamati^eb^ odhiso kammaṭṭhānassa uggaṇhanato. tato eva ^b^ācariyampi na viheseti^eb^  dhammādhikaraṇampi bhāvanāya matthakaṃ pāpanato. ^b^tasmā^eb^ti taṃ nimittaṃ attano akilamanāacariyāvihesanahetu.  ^b^thoka^eb^nti thokaṃ thokaṃ. uggahetabbato ^b^uggaho,^eb^ sabbopi kammaṭṭhānavidhi, na  pubbe vuttauggahamattaṃ. ācariyato uggaho ^b^ācariyuggaho,^eb^ tato. ^b^ekapadampī^eb^ti  ekakoṭṭhāsampi. </p>
              <p>[03] 223^b^.^eb^ ^b^anuvahanā^eb^ti assāsapassāsānaṃ anugamanavasena satiyā nirantaraṃ anupavattanā.  ^b^phusanā^eb^ti assāsapassāse gaṇentassa gaṇanaṃ paṭisaṃharitvā te satiyā anubandhantassa  yathā appanā hoti, tathā cittaṃ ṭhapentassa ca nāsikaggādiṭṭhānassa nesaṃ phusanā.  yasmā pana gaṇanādivasena viya phusanāvasena visuṃ manasikāro natthi, phuṭṭhaphuṭṭhaṭṭhāneyeva  gaṇanādi kātabbanti dassetuṃ idha phusanāgahaṇanti dīpento ^b^``phusanāti phuṭṭhaṭṭhāna''^eb^nti  āha. ^b^ṭhapanā^eb^ti samādhānaṃ. taṃ hi sammadeva ārammaṇe cittassa ādhānaṃ ṭhapanaṃ hoti.  tathā hi samādhi ``cittassa ṭhiti saṇṭhitī''ti (dha0 sa0 11.15) niddiṭṭho. samādhippadhānā  pana appanāti āha ^b^``ṭhapanāti appanā''^eb^ti. aniccatādīnaṃ sallakkhaṇato ^b^sallakkhaṇā vipassanā^eb^.  pavattato, nimittato ca vinivaṭṭanato ^b^vivaṭṭanā^eb^ nāma ^b^maggo^eb^. sakalasaṃkilesapaṭippassaddhibhāvato  ^a^M1.0328^ea^ sabbaso suddhīti ^b^pārisuddhi phalaṃ. tesa^eb^nti vivaṭṭanāpārisuddhīnaṃ.  ^b^paṭipassanā^eb^ti paṭi paṭi dassanaṃ pekkhanaṃ. tenāha ^b^``paccavekkhaṇā''^eb^ti.</p>
              <p>[03] ^b^khaṇḍa^eb^nti ekaṃ tīṇi pañcāti evaṃ gaṇanāya khaṇḍanaṃ. ^b^okāse^eb^ti gaṇanavidhiṃ sandhāyāha.  ^b^gaṇananissitova^eb^ na kammaṭṭhānanissito. ^b^``sikhāppattaṃ nu kho''^eb^ti idaṃ cirataraṃ gaṇanāya  manasi karontassa vasena vuttaṃ. so hi tathā laddhaṃ avikkhepamattaṃ  nissāya evaṃ maññeyya ^a^V1.0310^ea^.  ^b^``assāsapassāsesu yo upaṭṭhāti, taṃ gahetvā''^eb^ti idaṃ assāsapassāsesu yassa ekova  paṭhamaṃ upaṭṭhāti, taṃ sandhāya vuttaṃ, yassa pana ubhopi upaṭṭhahanti, tena ubhayampi gahetvā  gaṇetabbaṃ. ^b^``yo upaṭṭhātī''^eb^ti iminā ca dvīsu nāsāpuṭavātesu yo pākaṭataro  upaṭṭhāti, so gahetabboti ayampi attho dīpitoti daṭṭhabbaṃ. ^b^pavattamānaṃ pavattamāna^eb^nti  āmeḍitavacanena nirantaraṃ assāsapassāsānaṃ upalakkhaṇaṃ dasseti. ^b^eva^eb^nti vuttappakārena  upalakkhetvā vāti attho. ^b^pākaṭā honti^eb^ gaṇanāvasena bahiddhā vikkhepābhāvato.</p>
              <p>[03] palighassa parivattanaṃ, taṃ yattha nikkhipanti, so ^b^palighatthambho. tiyāmaratti^eb^nti accantasaṃyoge  upayogavacanaṃ. ^b^purimanayenā^eb^ti sīghagaṇanāya, gopālakagaṇanāyāti attho. ^b^eko dve  tīṇi cattāri pañcā^eb^ti gaṇanāvidhidassanaṃ. tasmā ^b^aṭṭhā^eb^tiādīsupi ekato paṭṭhāyeva  paccekaṃ aṭṭhādīni pāpetabbāni. ^b^sīghaṃ sīghaṃ gaṇetabbameva^eb^. kasmāti tattha  kāraṇaṃ, nidassanañca dasseti ^b^``gaṇanapaṭibaddhe hī''^eb^tiādinā. tattha arīyati tena nāvāti  arittaṃ, pājanadaṇḍo. arittena upatthambhanaṃ ^b^arittupatthambhanaṃ,^eb^ tassa vasena.</p>
              <p>[03] nippariyāyato nirantarappavatti nāma ṭhapanāyamevāti āha ^b^``nirantaraṃ pavattaṃ viyā''^eb^ti.  anto pavisantaṃ vātaṃ manasi karonto anto cittaṃ paveseti nāma. bahi cittanīharaṇepi  eseva nayo. ^b^vātabbhāhata^eb^nti abbhantaragataṃ vātaṃ bahulaṃ manasi karontassa vātena  taṃ ṭhānaṃ abbhāhataṃ viya, medena pūritaṃ viya ca hoti, tathā upaṭṭhāti. ^b^nīharato^eb^  phuṭṭhokāsaṃ ^a^M1.0329^ea^ muñcitvā, tathā pana nīharato vātassa gatisamannesanamukhena nānārammaṇesu  cittaṃ vidhāvatīti āha ^b^``puthuttārammaṇe cittaṃ vikkhipatī''^eb^ti.</p>
              <p>[03] ^b^eta^eb^nti etaṃ assāsapassāsajātaṃ. </p>
              <p>[03] 224^b^.^eb^ ^b^anugamana^eb^nti pavattapavattānaṃ assāsapassāsānaṃ ārammaṇakaraṇavasena satiyā anu  anu pavattanaṃ anugacchanaṃ. tenevāha ^b^``tañca kho na ādimajjhapariyosānānugamanavasenā''^eb^ti.  ^b^nābhi ādi^eb^ tattha paṭhamaṃ uppajjanato. paṭhamuppattivasena hi idha ādicintā, na uppattimattavasena.  tathā hi te nābhito paṭṭhāya yāva nāsikaggā sabbattha uppajjanteva. yattha yattha ca uppajjanti,  tattha tattheva bhijjanti dhammānaṃ gamanābhāvato. yathāpaccayaṃ  pana desantaruppattiyaṃ ^a^V1.0311^ea^ gatisamaññā.  ^b^hadayaṃ majjha^eb^nti hadayasamīpaṃ tassa uparibhāgo majjhaṃ. ^b^nāsikaggaṃ pariyosāna^eb^nti  nāsikaṭṭhānaṃ tassa pariyosānaṃ assāsapassāsasamaññāya tadavadhibhāvato. tathā hete ``cittasamuṭṭhānā''ti  vuttā, na ca bahiddhā cittasamuṭṭhānānaṃ sambhavo atthi. tenāha ^b^``abbhantaraṃ pavisanavātassa  nāsikaggaṃ ādī''^eb^ti. pavisananikkhamanapariyāyo pana taṃsadisavasena vuttoti veditabbo.  ^b^vikkhepagata^eb^nti vikkhepaṃ upagataṃ, vikkhittaṃ asamāhitanti attho. ^b^sāraddhāyā^eb^ti  sadarathabhāvāya. ^b^iñjanāyā^eb^ti kammaṭṭhānamanasikārassa calanāya.</p>
              <p>[03] ^b^vikkhepagatena cittenā^eb^ti hetumhi karaṇavacanaṃ, itthambhūtalakkhaṇe vā. ^b^sāraddhā^eb^ti  sadarathā. ^b^iñjitā^eb^ti iñjanakā calanakā. tathā ^b^phanditā^eb^.</p>
              <p>[03] ^b^ādimajjhapariyosānavasenā^eb^ti ādimajjhapariyosānānugamanavasena na manasi kātabbanti sambandho.  ``anubandhanāya manasi karontena phusanāvasena ca ṭhapanāvasena ca manasi kātabba''nti  yenādhippāyena vuttaṃ, taṃ vivarituṃ ^b^``gaṇanānubandhanāvasena viyā''^eb^tiādimāha.  tattha ^b^visuṃ manasikāro natthī^eb^ti gaṇanāya, anubandhanāya ca vinā yathākkamaṃ kevalaṃ  phusanāvasena, ṭhapanāvasena ca kammaṭṭhānamanasikāro natthi. nanu phusanāya vinā ṭhapanāya  viya, phusanāya vinā gaṇanāyapi manasikāro natthiyeva? yadipi natthi, gaṇanā pana yathā  kammaṭṭhānamanasikārassa mūlabhāvato padhānabhāvena ^a^M1.0330^ea^ gahetabbā, evaṃ anubandhanā  ṭhapanāya, tāya vinā ṭhapanāya asambhavato. tasmā satipi phusanāya nānantarikabhāve gaṇanānubandhanā  eva mūlabhāvato padhānabhāvena gahetvā itarāsaṃ tadabhāvaṃ dassento āha ^b^``gaṇanānubandhanāvasena  viya hi phusanāṭhapanāvasena visuṃ manasikāro natthī''^eb^ti. yadi evaṃ tā kasmā  uddese visuṃ gahitāti āha ^b^``phuṭṭhaphuṭṭhaṭṭhāneyevā''^eb^tiādi. tattha ^b^``phuṭṭhaphuṭṭhaṭṭhāneyeva  gaṇento''^eb^ti iminā gaṇanāya phusanā aṅganti dasseti. tenāha ^b^``gaṇanāya ca phusanāya  ca manasi karotī''^eb^ti. ^b^tatthevā^eb^ti phuṭṭhaphuṭṭhaṭṭhāneyeva. ^b^te^eb^ti assāsapassāse.  ^b^satiyā anubandhanto^eb^ti gaṇanāvīthiṃ anugantvā satiyā nibandhanto, phuṭṭhokāseyeva  te nirantaraṃ upadhārentoti attho. ^b^appanāvasena cittaṃ ṭhapento^eb^ti yathā appanā  hoti, evaṃ yathāupaṭṭhite nimitte cittaṃ ṭhapento samādahanto. ^b^anubandhanāya cā^eb^tiādīsu  anubandhanāya ca phusanāya ca ṭhapanāya ca manasi karotīti vuccatīti yojanā. ^b^svāyamattho^eb^ti  yvāyaṃ ``phuṭṭhaphuṭṭhaṭṭhāneyeva gaṇento, tattheva gaṇanaṃ paṭisaṃharitvā ^a^V1.0312^ea^ te satiyā anubandhanto''ti  ca vutto, so ayamattho. yā accantāya na minoti na vinicchināti, sā mānassa samīpeti  ^b^upamā^eb^ yathā ``goṇo viya gavayo''ti. </p>
              <p>[03] 225^b^.^eb^ ^b^paṅguḷo^eb^ti pīṭhasappī. ^b^dolā^eb^ pekholo. ^b^kīḷata^eb^nti kīḷantānaṃ. ^b^mātāputtāna^eb^nti  attano bhariyāya, puttassa ca. ^b^ubho koṭiyo^eb^ti āgacchantassa purimakoṭiṃ, gacchantassa  pacchimakoṭinti dvepi koṭiyo. ^b^majjha^eb^nti dolāphalakasseva majjhaṃ. upanibandhanathambho  viyāti ^b^upanibandhanathambho,^eb^ nāsikaggaṃ, mukhanimittaṃ vā, tassa ^b^mūle^eb^ samīpe ^b^ṭhatvā^eb^.  kathaṃ ṭhatvā? satiyā vasena. satiñhi tattha sūpaṭṭhitaṃ karonto yogāvacaro tattha ṭhito  nāma hoti, avayavadhammena samudāyassa apadisitabbato. ^b^nimitte^eb^ti nāsikaggādinimitte.  ^b^satiyā nisīdanto^eb^ti sativasena nisīdanto. ``satiñhi tatthā''tiādinā ṭhāne  viya vattabbaṃ. ^b^tatthā^eb^ti phuṭṭhaphuṭṭhaṭṭhāne. </p>
              <p>[03] 226^b^.^eb^ ^b^te^eb^ti ^a^M1.0331^ea^ nagarassa antobahigatā manussā, tesaṃ saṅgahā ca hatthagatā. </p>
              <p>[03] 227^b^.^eb^ ^b^ādito paṭṭhāyā^eb^ti upameyyatthadassanato paṭṭhāya. gāthāyaṃ ^b^nimitta^eb^nti upanibandhanānimittaṃ.  ^b^anārammaṇamekacittassā^eb^ti ekassa cittassa na ārammaṇaṃ, ārammaṇaṃ na hontīti attho.  ^b^ajānato ca tayo dhamme^eb^ti nimittaṃ assāso passāsoti ime tayo dhamme ārammaṇakaraṇavasena  avindantassa. ^b^ca^eb^-saddo byatireke. ^b^bhāvanā^eb^ti ānāpānassatisamādhibhāvanā.  ^b^nupalabbhatī^eb^ti na upalabbhati na sijjhatīti ayaṃ codanāgāthāya attho, dutiyā pana parihāragāthā  suviññeyyāva.</p>
              <p>[03] ^b^katha^eb^nti tāsaṃ atthaṃ vivarituṃ kathetukamyatāpucchā. ^b^ime tayo dhammā^eb^tiādīsu  padayojanāya saddhiṃ ayamatthaniddeso -- ime nimittādayo tayo dhammā ekacittassa kathaṃ ārammaṇaṃ  na honti, tathāpi na cime na ca ime tayo dhammā aviditā honti, kathaṃ na ca honti  aviditā? tesañhi aviditatte cittañca kathaṃ vikkhepaṃ na gacchati, padhānañca bhāvanāya  nipphādakaṃ vīriyañca kathaṃ paññāyati, nīvaraṇānaṃ vikkhambhakaṃ sammadeva samādhānāvahaṃ  bhāvanānuyogasaṅkhātaṃ payogañca yogī kathaṃ sādheti, uparūpari lokiyalokuttarañca visesaṃ  kathamadhigacchatīti.</p>
              <p>[03] idāni ^a^V1.0313^ea^ tamatthaṃ kakacūpamāya sādhetuṃ ^b^``seyyathāpī''^eb^tiādi vuttaṃ. bhūmibhāgassa  visamatāya cañcale rukkhe chedanakiriyā na sukarā siyā, tathā ca sati kakacadantagati  dubbiññeyyāti āha ^b^``same bhūmibhāge''^eb^ti. ^b^kakacenā^eb^ti khuddakena kharapattena.  tenāha ^b^``puriso''^eb^ti. ^b^phuṭṭhakakacadantāna^eb^nti phuṭṭhaphuṭṭhakakacadantānaṃ vasena.  tena kakacadantehi phuṭṭhaphuṭṭhaṭṭhāneyeva purisassa satiyā upaṭṭhānaṃ dasseti. tenāha  ^b^``na āgate vā gate vā kakacadante manasi karotī''^eb^ti. kakacassa ākaḍḍhanakāle  purisābhimukhaṃ pavattā āgatā. pellanakāle tato vigatā ``gatā''ti vuttā. ^b^na  ca āgatā vā gatā vā kakacadantā aviditā honti^eb^ sabbattha satiyā upaṭṭhitattā chinditabbaṭṭhānaṃ  aphusitvā gacchantānaṃ, āgacchantānañca kakacadantānaṃ abhāvato. ^b^padhāna^eb^nti rukkhassa  chedanavīriyaṃ ^a^M1.0332^ea^. ^b^payoga^eb^nti tasseva chedanakiriyaṃ. ^b^visesa^eb^nti anekabhāvāpādanaṃ,  tena ca sādhetabbaṃ payojanavisesaṃ.</p>
              <p>[03] ^b^yathā rukkho^eb^tiādi upamāsaṃsandanaṃ. upanibandhati ārammaṇe cittaṃ etāyāti sati  upanibandhanā nāma, tassā assāsapassāsānaṃ sallakkhaṇassa nimittanti ^b^upanibandhanānimittaṃ,^eb^  nāsikaggaṃ, mukhanimittaṃ vā. ^b^evamevā^eb^ti yathāpi so puriso kakacena rukkhaṃ  chindanto āgatagate kakacadante amanasikarontopi phuṭṭhaphuṭṭhaṭṭhāneyeva satiyā upaṭṭhapanena  āgatagate kakacadante jānāti, suttapadañca avirajjhanto atthakiccaṃ sādheti, evameva.  ^b^nāsikagge mukhanimitte^eb^ti dīghanāsiko nāsikagge itaro mukhaṃ dasanaṃ nimīyati chādīyati  etenāti mukhanimittanti laddhanāme uttaroṭṭhe. </p>
              <p>[01] ^b^idaṃ padhāna^eb^nti yena vīriyārambhena āraddhavīriyassa yogino kāyopi cittampi  kammaniyaṃ bhāvanākammakkhamaṃ bhāvanākammayoggaṃ hoti, idaṃ vīriyaṃ padhānanti phalena  hetuṃ dasseti. ^b^upakkilesā pahīyantī^eb^ti cittassa upakkilesabhūtāni nīvaraṇāni  vikkhambhanavasena pahīyanti. ^b^vitakkā vūpasamantī^eb^ti tato eva kāmavitakkādayo micchāvitakkā  upasamaṃ gacchanti, nīvaraṇappahānena vā paṭhamajjhānādhigamaṃ dassetvā vitakkavūpasamāpadesena  dutiyajjhānādīnamadhigamamāha. ^b^ayaṃ payogo^eb^ti ayaṃ jhānādhigamassa hetubhūto kammaṭṭhānānuyogo  payogo. ^b^saṃyojanā pahīyantī^eb^ti dasapi saṃyojanāni maggapaṭipāṭiyā samucchedavasena  pahīyanti. ^b^anusayā byantī hontī^eb^ti tathā sattapi anusayā anuppattidhammatāpādanena  bhaṅgamattassapi anavasesato vigatantā honti. ettha ca saṃyojanappahānaṃ nāma anusayanirodheneva  hoti, pahīnesu ca ^a^V1.0314^ea^ saṃyojanesu anusayānaṃ lesopi na bhavissatīti ca dassanatthaṃ ^b^``saṃyojanā  pahīyanti anusayā byantī hontī''^eb^ti vuttaṃ. ^b^ayaṃ viseso^eb^ti imaṃ samādhiṃ  nissāya anukkamena labbhamāno ayaṃ saṃyojanappahānādiko imassa samādhissa visesoti  attho. </p>
              <p>[01] ^b^yassā^eb^ti yena. ^b^anupubba^eb^nti anukkamena. ^b^paricitā^eb^ti pariciṇṇā. ayaṃ  hettha saṅkhepattho -- ānāpānassati yathā buddhena bhagavatā desitā ^a^M1.0333^ea^, tatheva  yena dīgharassapajānanādividhinā anupubbaṃ paricitā suṭṭhu bhāvitā, tato eva paripuṇṇā  soḷasannaṃ vatthūnaṃ pāripūriyā sabbaso puṇṇā. so bhikkhu imaṃ attano khandhādilokaṃ  paññobhāsena pabhāseti. yathā kiṃ abbhā muttova candimā abbhupakkilesavimutto candimā  tārakarājā viyāti.</p>
              <p>[03] ^b^idhā^eb^ti kakacūpamāyaṃ. ^b^assā^eb^ti yogino. ^b^idhā^eb^ti vā imasmiṃ ṭhāne. ^b^assā^eb^ti  upamābhūtassa kakacassa. āgatagatavasena yathā tassa purisassa amanasikāro, evaṃ assāsapassāsānaṃ  ^b^āgatagatavasena amanasikāramattameva payojanaṃ^eb^. </p>
              <p>[03] 228^b^.^eb^ ^b^nimitta^eb^nti paṭibhāganimittaṃ. ^b^avasesajhānaṅgapaṭimaṇḍitā^eb^ti appanāvitakkādiavasesajhānaṅgapaṭimaṇḍitāti  vadanti, vicārādīti pana vattabbaṃ nippariyāyena vitakkassa appanābhāvato. so hi  pāḷiyaṃ ``appanā byappanā''ti (dha0 sa0 7) niddiṭṭho, taṃsampayogato vā yasmā jhānaṃ  ``appanā''ti aṭṭhakathāvohāro, jhānaṅgesu ca samādhi padhānaṃ, tasmā taṃ ``appanā''ti  dassento ^b^``avasesajhānaṅgapaṭimaṇḍitā appanāsaṅkhātā ṭhapanā ca sampajjatī''^eb^ti āha.  ^b^kassaci pana gaṇanāvaseneva manasikārakālato pabhutī^eb^ti ettha ^b^``anukkamato...pe0...  laṅghanākārappattaṃ viya hotī''^eb^ti ettako gantho parihīno.</p>
              <p>[03] ^b^sāraddhakāyassa^eb^ kassaci puggalassa. ^b^onamati^eb^ paṭṭikādīnaṃ palambanena. ^b^vikūjatī^eb^ti  saddaṃ karoti. gattānisadakapparādīnaṃ sandhiṭṭhānesu ^b^valiṃ gaṇhāti^eb^ tattha tattha valitaṃ  hoti. kasmā? yasmā sāraddhakāyo garuko hotīti kāyadarathavūpasamena saddhiṃ sijjhamāno  oḷārikāssāsapassāsanirodho byatirekamukhena tassa sādhanaṃ viya vutto. ^b^oḷārikāssāsapassāsanirodhavasenā^eb^ti  anvayavasena tadatthasādhanaṃ. tattha ^b^kāyadarathe vūpasante^eb^ti cittajarūpānaṃ lahumudukammaññabhāvena  yo sesatisantatirūpānampi lahuādibhāvo, so idha kāyassa lahubhāvoti ^a^V1.0315^ea^ adhippeto.  svāyaṃ yasmā cittassa lahuādibhāvena vinā natthi, tasmā vuttaṃ ^b^``kāyopi cittampi  lahukaṃ hotī''^eb^ti.</p>
              <p>[03] ^b^oḷārike^eb^ ^a^M1.0334^ea^ ^b^assāsapassāse niruddhe^eb^tiādi heṭṭhā vuttanayampi vicetabbākārappattassa  kāyasaṅkhārassa vicayanavidhiṃ dassetuṃ ānītaṃ. </p>
              <p>[03] 229^b^.^eb^ ^b^uparūpari vibhūtānī^eb^ti bhāvanābalena uddhaṃ uddhaṃ pākaṭāni honti. ^b^desato^eb^ti  pakatiyā phusanadesato, pubbe attanā phusanavasena upadhāritaṭṭhānato.</p>
              <p>[03] ^b^``kattha natthī''^eb^ti ṭhānavasena, ^b^``kassa natthī''^eb^ti puggalavasena vīmaṃsiyamānamatthaṃ  ekajjhaṃ katvā vibhāvetuṃ ^b^``antomātukucchiya''^eb^ntiādi vuttaṃ. tattha yathā  udake nimuggassa puggalassa niruddhokāsatāya assāsapassāsā na pavattanti, evaṃ antomātukucchiyaṃ.  yathā matānaṃ samuṭṭhāpakacittābhāvato, evaṃ asaññībhūtānaṃ mucchāparetānaṃ, asaññīsu  vā jātānaṃ, tathā nirodhasamāpannānaṃ. catutthajjhānasamāpannānaṃ pana dhammatāvaseneva nesaṃ  anuppajjanaṃ, tathā rūpārūpabhavasamaṅgīnaṃ. keci pana ``anupubbato sukhumabhāvappattiyā catutthajjhānasamāpannassa,  rūpabhave rūpānaṃ bhavaṅgassa ca sukhumabhāvato rūpabhavasamaṅgīnaṃ natthī''ti kāraṇaṃ vadanti. ^b^atthiyeva  te assāsapassāsā^eb^ pariyesatoti adhippāyo, yathāvuttasattaṭṭhānavinimuttassa assāsapassāsānaṃ  anuppajjanaṭṭhānassa abhāvato. ^b^pakatiphuṭṭhavasenā^eb^ti pakatiyā phusanaṭṭhānavasena. ^b^nimittaṃ  ṭhapetabba^eb^nti satiyā tattha tattha sukhappavattanatthaṃ thiratarasañjānanaṃ pavattetabbaṃ. thirasaññāpadaṭṭhānā  hi sati. ^b^imamevā^eb^ti imaṃ eva anupaṭṭhahantassa kāyasaṅkhārassa kaṇṭakuṭṭhāpananayena upaṭṭhāpanavidhimeva.  ^b^atthavasa^eb^nti hetuṃ. ^b^attho^eb^ti hi phalaṃ, so yassa vasena pavattati, so atthavasoti.  ^b^muṭṭhassatissā^eb^ti vinaṭṭhassatissa. ^b^asampajānassā^eb^ti sampajaññarahitassa, bhāventassa  anukkamena anupaṭṭhahante assāsapassāse vīmaṃsitvā ``ime te''ti upadhāretuṃ, sammadeva  pajānituñca samatthāhi satipaññāhi virahitassāti adhippāyo. </p>
              <p>[03] 230^b^.^eb^ ^b^ito aññaṃ^eb^ kammaṭṭhānaṃ. ^b^garuka^eb^nti bhāriyaṃ. sā cassa garukatā bhāvanāya  sudukkarabhāvenāti āha ^b^``garukabhāvana''^eb^nti. uparūpari ^a^M1.0335^ea^ santasukhumabhāvappattito  ``balavatī suvisadā sūrā ca satipaññā ca icchitabbā''ti vatvā sukhumassa nāma atthassa  sādhanenāpi sukhumeneva ^a^V1.0316^ea^ bhavitabbanti dassetuṃ ^b^``yathā hī''^eb^tiādi vuttaṃ. idāni  anupaṭṭhahantānaṃ assāsapassāsānaṃ pariyesanupāyaṃ dassento ^b^``tāhi ca panā''^eb^tiādimāha.  tattha ^b^gocaramukhe^eb^ti gocarābhimukhe. ^b^anupada^eb^nti padānupadaṃ. ^b^caritvā^eb^ti gocaraṃ  gahetvā. ^b^tasmiṃyeva ṭhāne^eb^ti upanibandhanānimittasaññitaṭṭhāne. ^b^yojetvā^eb^ti manasikārena  yojetvā. ^b^satirasmiyā bandhitvā^eb^ti vā vuttamevatthamāha ^b^``tasmiṃyeva ṭhāne yojetvā''^eb^ti.  na hi upameyye bandhanayojanaṭṭhānāni visuṃ labbhanti. </p>
              <p>[03] 231^b^.^eb^ ^b^nimitta^eb^nti uggahanimittaṃ, paṭibhāganimittaṃ vā. ubhayampi hi idha ekajjhaṃ  vuttaṃ. tathā hi tūlapicuādiupamattayaṃ uggahe yujjati, sesaṃ ubhayattha. ^b^ekacce^eb^ti  eke ācariyā.</p>
              <p>[03] ^b^tārakarūpaṃ viyā^eb^ti tārakāya pabhārūpaṃ viya. maṇiguḷikādiupamā paṭibhāge vaṭṭanti.  kathaṃ panetaṃ ekaṃyeva kammaṭṭhānaṃ anekākārato upaṭṭhātīti āha ^b^``tañca paneta''^eb^ntiādi.  ^b^suttanta^eb^nti ekaṃ suttaṃ. paguṇappavattibhāvena avicchedaṃ, mahāvisayatañca sandhāyāha  ^b^``mahatī pabbateyyā nadī viyā''^eb^ti. atthabyañjanasampattiyā samantabhaddakaṃ suttaṃ sabbabhāgamanoharā  sabbapāliphullā vanaghaṭā viyāti āha ^b^``ekā vanarāji viyā''^eb^ti. tenāha  bhagavā -- ``vanappagumbe yatha phussitagge''ti (khu0 pā0 6.13; su0 ni0 236).  nānānusandhikaṃ nānāpeyyālaṃ vividhanayanipuṇaṃ bahuvidhakammaṭṭhānamukhasuttantaṃ atthikehi  sakkaccaṃ samupajīvitabbanti āha ^b^``sītacchāyo...pe0... rukkho viyā''^eb^ti. ^b^saññānānatāyā^eb^ti  nimittupaṭṭhānato pubbeva pavattasaññānaṃ nānāvidhabhāvato.</p>
              <p>[03] ^b^ime tayo dhammā^eb^ti assāso, passāso, nimittanti ime tayo dhammā. ^b^natthī^eb^ti  kammaṭṭhānavasena manasikātabbabhāvena natthi na upalabbhanti. ^b^na ca upacāra^eb^nti upacārampi  na pāpuṇāti, pageva appananti adhippāyo. ^b^yassa panā^eb^ti vijjamānapakkho vuttanayānusārena  veditabbo.</p>
              <p>[03] idāni vuttasseva atthassa samatthanatthaṃ kakacūpamāyaṃ āgatā ^b^``nimitta''^eb^ntiādikā  gāthā paccānītā. </p>
              <p>[03] 232^b^.^eb^ ^b^nimitte^eb^ti ^a^M1.0336^ea^ ^a^V1.0317^ea^ yathāvutte paṭibhāganimitte. ^b^evaṃ hotī^eb^ti bhāvanamanuyuttassa  eva hoti. tasmā ``punappunaṃ evaṃ manasi karohī''ti vattabbo. ^b^vosānaṃ āpajjeyyā^eb^ti  ``nimittaṃ nāma dukkaraṃ uppādetuṃ, tayidaṃ laddhaṃ, handāhaṃ dāni yadā vā tadā vā  visesaṃ nibbattessāmī''ti saṅkocaṃ āpajjeyya. ^b^visīdeyyā^eb^ti ``ettakaṃ kālaṃ  bhāvanamanuyuttassa nimittampi na uppannaṃ, abhabbo maññe visesassā''ti visādaṃ āpajjeyya.</p>
              <p>[03] ``imāya paṭipadāya jarāmaraṇato muccissāmīti paṭipannassa nimitta''nti vutte kathaṃ saṅkocāpatti,  bhiyyoso mattāya ussāhameva kareyyāti ^b^``nimittamidaṃ...pe0... vattabbo''^eb^ti  ^b^majjhimabhāṇakā^eb^ āhu. ^b^eva^eb^nti vuttappakārena paṭibhāganimitteyeva bhāvanācittassa  ṭhapanena. ^b^ito pabhutī^eb^ti ito paṭibhāganimittuppattito paṭṭhāya. pubbe yaṃ vuttaṃ  ``anubandhanāya ca phusanāya ca ṭhapanāya ca manasi karotī''ti (visuddhi0 1.224), tattha  anubandhanaṃ, phusanañca vissajjetvā ^b^ṭhapanāvasena bhāvanā hotī^eb^ti ṭhapanāvaseneva bhāvetabbanti  attho.</p>
              <p>[03] ^b^porāṇehi^eb^ vuttovāyamatthoti ^b^``nimitte''^eb^ti gāthamāha. tattha ^b^nimitte^eb^ti paṭibhāganimitte.  ^b^ṭhapayaṃ citta^eb^nti bhāvanācittaṃ ṭhapento, ṭhapanāvasena manasi karontoti attho. ^b^nānākāra^eb^nti  ``cattāro vaṇṇā''ti (visuddhi0 1.219; pārā0 aṭṭha0 2.165; paṭi0 ma0 aṭṭha0 2.1.163)  evaṃ vuttaṃ nānākāraṃ. ākārasāmaññavasena hetaṃ ekavacanaṃ. ^b^vibhāvaya^eb^nti vibhāvento  antaradhāpento. nimittuppattito paṭṭhāya hi te ākārā amanasikaroto antarahitā  viya honti. ^b^assāsapassāse^eb^ti assāsapassāse yo nānākāro, taṃ vibhāvayaṃ, assāsapassāsasambhūte  vā nimitte. ^b^sakaṃ cittaṃ nibandhatī^eb^ti tāya eva ṭhapanāya attano cittaṃ  upanibandhati, appetīti attho. ye pana ``vibhāvayanti vibhāvento viditaṃ pākaṭaṃ  karonto''ti atthaṃ vadanti, taṃ pubbabhāgavasena yujjeyya. ayañhettha attho -- dhitisampannattā  ^b^dhīro^eb^ yogī assāsapassāse nānākāraṃ vibhāvento nānākārato te pajānanto vidite  pākaṭe karonto, nānākāraṃ vā oḷārikoḷārike passambhento vūpasamento tattha  yaṃ laddhaṃ nimittaṃ, tasmiṃ cittaṃ ṭhapento anukkamena sakaṃ cittaṃ nibandhati  appetīti.</p>
              <p>[03] ^b^vaṇṇato^eb^ti ^a^M1.0337^ea^ picupiṇḍatārakarūpādīsu viya upaṭṭhitavaṇṇato. ^b^lakkhaṇato^eb^ti  kharabhāvādisabhāvato, aniccādilakkhaṇato vā. rakkhitabbaṃ taṃ nimittanti sambandho.  nimittassa ^a^V1.0318^ea^ rakkhaṇaṃ nāma tattha paṭiladdhassa upacārajhānassa rakkhaṇeneva hotīti āha ^b^``punappunaṃ  manasikāravasena vuddhiṃ viruḷhiṃ gamayitvā''^eb^ti. </p>
              <p>[03] 233^b^.^eb^ ^b^etthā^eb^ti etissaṃ kāyānupassanāyaṃ. ^b^pārisuddhiṃ pattukāmo^eb^ti adhigantukāmo,  samāpajjitukāmo ca, tattha sallakkhaṇāvivaṭṭanāvasena adhigantukāmo, sallakkhaṇāvasena samāpajjitukāmoti  yojetabbaṃ. ^b^nāmarūpaṃ vavatthapetvā vipassanaṃ paṭṭhapetī^eb^ti saṅkhepato vuttamatthaṃ vitthārato  dassetuṃ ^b^``katha''^eb^ntiādi vuttaṃ. tattha ^b^yathā hī^eb^tiādi kāyassa, cittassa  ca assāsapassāsānaṃ samudayabhāvadassanaṃ. ^b^kammāragaggariyā^eb^ti kammārānaṃ ukkāyaṃ  aggidhamanabhastā. ^b^dhamamānāyā^eb^ti dhamayantiyā, vātaṃ gāhāpentiyāti attho. ^b^tajja^eb^nti  tadanurūpaṃ. ^b^evamevā^eb^ti ettha kammāragaggarī viya karajakāyo, vāyāmo viya cittaṃ  daṭṭhabbaṃ. kiñcāpi assāsapassāsā cittasamuṭṭhānā, karajakāyaṃ pana vinā tesaṃ appavattanato  ^b^``kāyañca cittañca paṭicca assāsapassāsā''^eb^ti vuttaṃ.</p>
              <p>[03] ^b^tassā^eb^ti nāmarūpassa. ^b^paccayaṃ pariyesatī^eb^ti ``avijjāsamudayā rūpasamudayo''tiādinā  (paṭi0 ma0 1.50) avijjādikaṃ paccayaṃ vīmaṃsati pariggaṇhāti. ^b^kaṅkhaṃ vitaratī^eb^ti  ``ahosiṃ nu kho ahaṃ atītamaddhāna''nti (ma0 ni0 1.18; saṃ0 ni0  2.20) ādinayappavattaṃ  soḷasavatthukaṃ vicikicchaṃ atikkamati pajahati. ``yaṃ kiñci rūpaṃ atītānāgatapaccuppanna''nti  (ma0 ni0 1.347; 361; 3.86; a0 ni0  4.181) ādinayappavattaṃ ^b^kalāpasammasanaṃ.  pubbabhāge^eb^ti paṭipadāñāṇadassanavisuddhipariyāpannāya udayabbayānupassanāya pubbabhāge  ^b^uppanne. obhāsādayo^eb^ti obhāso ñāṇaṃ pīti passaddhi sukhaṃ adhimokkho paggaho  upekkhā upaṭṭhānaṃ nikantīti ime obhāsādayo dasa. ^b^udayaṃ pahāyā^eb^ti udayabbayānupassanāya  gahitaṃ saṅkhārānaṃ udayaṃ vissajjetvā tesaṃ bhaṅgasseva anupassanato bhaṅgānupassanaṃ ñāṇaṃ  ^b^patvā^eb^ ādīnavānupassanāpubbaṅgamāya nibbidānupassanāya ^b^nibbindanto^eb^. muñcitukamyatāpaṭisaṅkhānupassanāsaṅkhārupekkhānulomañāṇānaṃ  ciṇṇapariyante uppannagotrabhuñāṇānantaraṃ uppannena maggañāṇena sabbasaṅkhāresu ^b^virajjanto  vimuccanto^eb^. maggakkhaṇe ^a^M1.0338^ea^ hi ariyo virajjati vimuccatīti ca vuccati.  tenāha ^b^``yathākkamena cattāro ariyamagge pāpuṇitvā''^eb^ti. maggaphalanibbānapahīnāvasiṭṭhakilesasaṅkhātassa  paccavekkhitabbassa pabhedena ^b^ekūnavīsatibhedassa^eb^ ^a^V1.0319^ea^. arahato hi avasiṭṭhakilesābhāvena  ekūnavīsatitā. ^b^assā^eb^ti ānāpānakammaṭṭhānikassa. </p>
              <p>[03] 234^b^.^eb^ ^b^visuṃ kammaṭṭhānabhāvanānayo nāma natthi^eb^ paṭhamacatukkavasena adhigatajhānassa vedanācittadhammānupassanāvasena  desitattā. ^b^tesa^eb^nti tiṇṇaṃ catukkānaṃ.</p>
              <p>[03] ^b^pītipaṭisaṃvedī^eb^ti pītiyā paṭi paṭi sammadeva vedanāsīlo, tassā vā paṭi paṭi  sammadeva vedo etassa atthi, taṃ vā paṭi paṭi sammadeva vedayamāno. tattha kāmaṃ saṃvedana-ggahaṇeneva  pītiyā sakkaccaṃ viditabhāvo bodhito hoti, yehi pana pakārehi tassā saṃvedanaṃ  icchitaṃ, taṃ dassetuṃ ^b^paṭi^eb^-saddaggahaṇaṃ ``paṭi paṭi saṃvedīti paṭisaṃvedī''ti. tenāha  ^b^``dvīhākārehī''^eb^tiādi.</p>
              <p>[03] tattha ^b^kathaṃ ārammaṇato pīti paṭisaṃviditā hotī^eb^ti pucchāvacanaṃ. ^b^sappītike  dve jhāne samāpajjatī^eb^ti pītisahagatāni dve paṭhamadutiyajhānāni paṭipāṭiyā samāpajjati.  ^b^tassā^eb^ti tena. ``paṭisaṃviditā''ti hi padaṃ apekkhitvā kattuatthe etaṃ sāmivacanaṃ.  ^b^samāpattikkhaṇe^eb^ti samāpannakkhaṇe. ^b^jhānapaṭilābhenā^eb^ti jhānena samaṅgibhāvena. ^b^ārammaṇato^eb^ti  ārammaṇamukhena, tadārammaṇajhānapariyāpannā pīti paṭisaṃviditā hoti ^b^ārammaṇassa paṭisaṃviditattā^eb^.  kiṃ vuttaṃ hoti? yathā nāma sappapariyesanaṃ carantena tassa āsaye paṭisaṃvidite sopi  paṭisaṃvidito gahito eva hoti mantāgadabalena tassa gahaṇassa sukarattā, evaṃ pītiyā  āsayabhūte ārammaṇe paṭisaṃvidite sā pīti paṭisaṃviditā eva hoti salakkhaṇato,  sāmaññato ca tassā gahaṇassa sukarattāti.</p>
              <p>[03] kathaṃ asammohato pīti paṭisaṃviditā hotīti ānetvā sambandhitabbaṃ. ^b^vipassanākkhaṇe^eb^ti  vipassanāpaññāya tikkhavisadappattāya visayato ^a^M1.0339^ea^ dassanakkhaṇe. ^b^lakkhaṇapaṭivedhenā^eb^ti  pītiyā salakkhaṇassa, sāmaññalakkhaṇassa ca paṭivijjhanena. yaṃ hi yassa visesato, sāmaññato  ca lakkhaṇaṃ, tasmiṃ vidite so yāthāvato vidito eva hoti. tenāha ^b^``asammohato  pīti paṭisaṃviditā hotī''^eb^ti.</p>
              <p>[03] idāni ^a^V1.0320^ea^ tamatthaṃ pāḷiyā eva vibhāvetuṃ ^b^``vuttañheta''^eb^ntiādimāha. tattha ^b^dīghaṃ  assāsavasenā^eb^tiādīsu yaṃ vattabbaṃ, taṃ heṭṭhā vuttameva. tattha pana satokāritādassanavasena  pāḷi āgatā, idha pītipaṭisaṃveditāvasena, pītipaṭisaṃveditā ca atthato vibhattā  eva. apica ayamettha saṅkhepattho -- ^b^dīghaṃ assāsavasenā^eb^ti dīghassa assāsassa ārammaṇabhūtassa  vasena pajānato sā pīti paṭisaṃviditā hotīti sambandho. ^b^cittassa ekaggataṃ avikkhepaṃ  pajānato^eb^ti jhānapariyāpannaṃ ``avikkhepo''ti laddhanāmaṃ cittassekaggataṃ taṃsampayuttāya  paññāya pajānato. yatheva hi ārammaṇamukhena pīti paṭisaṃviditā hoti, evaṃ taṃsampayuttadhammāpi  ārammaṇamukhena paṭisaṃviditā eva hontīti. ^b^sati upaṭṭhitā hotī^eb^ti dīghaṃ assāsavasena  jhānasampayuttā sati tassa ārammaṇe upaṭṭhitā ārammaṇamukhena jhānepi upaṭṭhitā nāma hoti.  ^b^tāya satiyā^eb^ti evaṃ upaṭṭhitāya tāya satiyā yathāvuttena ^b^tena ñāṇena^eb^ suppaṭividitattā  ārammaṇassa tassa vasena tadārammaṇā sā pīti ^b^paṭisaṃviditā hoti. dīghaṃ passāsavasenā^eb^tiādīsupi  imināva nayena attho veditabbo.</p>
              <p>[03] evaṃ paṭhamacatukkavasena dassitaṃ pītipaṭisaṃvedanaṃ ārammaṇato, asammohato ca vibhāgaso  dassetuṃ ``āvajjato''tiādi vuttaṃ. tattha ^b^āvajjato^eb^ti jhānaṃ āvajjantassa.  ^b^sā pītī^eb^ti sā jhānapariyāpannā pīti. ^b^jānato^eb^ti samāpannakkhaṇe ārammaṇamukhena  jānato. tassa sā pīti paṭisaṃviditā hotīti sambandho. ^b^passato^eb^ti dassanabhūtena  ñāṇena jhānato vuṭṭhāya passantassa. ^b^paccavekkhato^eb^ti jhānaṃ paccavekkhantassa. ^b^cittaṃ  adhiṭṭhahato^eb^ti ``ettakaṃ velaṃ jhānasamaṅgī bhavissāmī''ti jhānacittaṃ adhiṭṭhahantassa.  evaṃ pañcannaṃ vasībhāvānaṃ vasena jhānassa pajānanamukhena ārammaṇato pītiyā paṭisaṃvedanā  dassitā.</p>
              <p>[03] idāni ^a^M1.0340^ea^ yehi dhammehi jhānaṃ, vipassanā ca sijjhanti; tesaṃ jhānapariyāpannānaṃ,  vipassanāmaggapariyāpannānañca saddhādīnaṃ vasena pītipaṭisaṃvedanaṃ dassetuṃ ^b^``saddhāya adhimuccato''^eb^tiādi  vuttaṃ. tattha ^b^adhimuccato^eb^ti saddahantassa, samathavipassanāvasenāti adhippāyo. ^b^vīriyaṃ  paggaṇhato^eb^tiādīsupi eseva nayo. ^b^abhiññeyya^eb^nti abhivisiṭṭhāya paññāya jānitabbaṃ.  ^b^abhijānato^eb^ti vipassanāpaññāpubbaṅgamāya maggapaññāya jānato. ^b^pariññeyya^eb^nti  dukkhasaccaṃ tīraṇapariññāya, maggapaññāya ca parijānato. ^b^pahātabba^eb^nti samudayasaccaṃ  pahānapariññāya, maggapaññāya ca pajahato. ^b^bhāvayato sacchikaroto  bhāvetabbaṃ^eb^ maggasaccaṃ ^a^V1.0321^ea^,  ^b^sacchikātabbaṃ^eb^ nirodhasaccaṃ. keci panettha pītiyā eva vasena abhiññeyyādīni uddharanti,  taṃ ayuttaṃ jhānādisamudāyaṃ uddharitvā tato pītiyā niddhāraṇassa adhippetattā.</p>
              <p>[03] ettha ca ``dīghaṃ assāsavasenā''tiādinā paṭhamacatukkavasena ārammaṇato pītipaṭisaṃvedanaṃ  vuttaṃ, tathā ``āvajjato''tiādīhi pañcahi padehi. ``abhiññeyyaṃ abhijānato''tiādīhi  pana asammohato. ``saddhāya adhimuccato''tiādīhi ubhayathāpīti saṅkhepato samathavasena ārammaṇato,  vipassanāvasena asammohato pītipaṭisaṃvedanaṃ vuttanti daṭṭhabbaṃ. kasmā panettha vedanānupassanāyaṃ  pītisīsena vedanā gahitā, na sarūpato evāti? bhūmivibhāgādivasena vedanaṃ bhinditvā  catudhā vedanānupassanaṃ dassetuṃ. apica vedanākammaṭṭhānaṃ dassento bhagavā pītiyā  oḷārikattā taṃsampayuttasukhaṃ sukhaggahaṇatthaṃ pītisīsena dasseti.</p>
              <p>[03] ^b^eteneva nayena avasesapadānī^eb^ti ``sukhapaṭisaṃvedī cittasaṅkhārapaṭisaṃvedī''ti padāni  pītipaṭisaṃvedipade āgatanayeneva atthato veditabbāni. sakkā hi ``dvīhākārehi  sukhapaṭisaṃveditā hoti, cittasaṅkhārapaṭisaṃveditā hoti ārammaṇato''tiādinā pītiṭṭhāne  sukhādipadāni pakkhipitvā ``sukhasahagatāni tīṇi jhānāni, cattāri vā jhānāni samāpajjatī''tiādinā  atthaṃ viññātuṃ. tenāha ^b^``tiṇṇaṃ jhānānaṃ vasenā''^eb^tiādi. ^b^vedanādayo^eb^ti  ^b^ādi^eb^-saddena saññā gahitā. tenāha ^b^``dve khandhā''^eb^ti. ^b^vipassanābhūmidassanattha^eb^nti  pakiṇṇakasaṅkhārasammasanavasena vipassanāya bhūmidassanatthaṃ ^b^``sukhanti dve sukhānī''^eb^tiādi  vuttaṃ ^a^M1.0341^ea^ samathe kāyikasukhābhāvato. ^b^so^eb^ti so passambhanapariyāyena  vutto nirodho. ``imassa hi bhikkhuno pubbe apariggahitakāle''tiādinā (visuddhi0  1.220) vitthārato kāyasaṅkhāre vutto, tasmā vuttanayeneva veditabbo. tattha kāyasaṅkhāravasena  āgato, idha cittasaṅkhāravasenāti ayameva viseso.</p>
              <p>[03] evaṃ cittasaṅkhārassa passambhanaṃ atidesena dassetvā yadaññaṃ imasmiṃ catukke vattabbaṃ,  taṃ dassetuṃ ^b^``apicā''^eb^tiādi vuttaṃ. tattha ^b^pītipade^eb^ti ``pītipaṭisaṃvedī''tiādinā  desitakoṭṭhāse. ^b^pītisīsena vedanā vuttā^eb^ti pītiapadesena taṃsampayuttā vedanā  vuttā, na pītīti adhippāyo. tattha kāraṇaṃ heṭṭhā vuttameva. ^b^dvīsu cittasaṅkhārapadesū^eb^ti  ``cittasaṅkhārapaṭisaṃvedī passambhayaṃ cittasaṅkhāra''nti cittasaṅkhārapaṭisaṃyuttesu dvīsu  padesu. ``viññāṇapaccayā ^a^V1.0322^ea^ nāmarūpa''nti (mahāva0 1; ma0 ni0 3.126; udā0 1) vacanato  cittena paṭibaddhāti ^b^cittapaṭibaddhā^eb^. tato eva kāmaṃ cittena saṅkharīyantīti ^b^cittasaṅkhārā,^eb^  saññāvedanādayo, idha pana upalakkhaṇamattaṃ saññā vedanāva adhippetāti āha ^b^``saññāsampayuttā  vedanā''^eb^ti. </p>
              <p>[03] 235^b^.^eb^ cittapaṭisaṃvedīti ettha dvīhākārehi cittapaṭisaṃveditā hoti ārammaṇato,  asammohato ca. kathaṃ ārammaṇato? cattāri jhānāni samāpajjati, tassa samāpattikkhaṇe  jhānapaṭilābhenātiādinā vuttanayānusārena sabbaṃ suviññeyyanti āha ^b^``catunnaṃ  jhānānaṃ vasena cittapaṭisaṃveditā veditabbā''^eb^ti. ^b^cittaṃ modento^eb^ti jhānasampayuttaṃ  cittaṃ sampayuttāya pītiyā modayamāno, taṃ vā pītiṃ ārammaṇaṃ katvā pavattaṃ vipassanācittaṃ  tāya eva ārammaṇabhūtāya pītiyā modayamāno. ^b^pamodento^eb^tiādīni padāni tasseva vevacanāni  pītipariyāyabhāvato. </p>
              <p>[01] ^b^sampayuttāya pītiyā cittaṃ āmodetī^eb^ti jhānacittasampayuttāya pītisambojjhaṅgabhūtāya  odagyalakkhaṇāya jhānapītiyā tameva jhānacittaṃ sahajātādipaccayavasena ceva jhānapaccayavasena  ca paribrūhento haṭṭhapahaṭṭhākāraṃ pāpento āmodeti pamodeti ca. ^b^ārammaṇaṃ katvā^eb^ti  ^a^M1.0342^ea^ uḷāraṃ jhānasampayuttaṃ pītiṃ ārammaṇaṃ katvā pavattamānaṃ vipassanā^b^cittaṃ^eb^  tāya eva ārammaṇabhūtāya pītiyā yogāvacaro haṭṭhapahaṭṭhākāraṃ pāpento ``āmodeti  pamodetī''ti vuccati.</p>
              <p>[03] ^b^samaṃ ṭhapento^eb^ti yathā īsakampi līnapakkhaṃ, uddhaccapakkhañca anupagamma anonataṃ anunnataṃ  yathā indriyānaṃ samattapaṭipattiyā avisamaṃ, samādhissa vā ukkaṃsagamanena āneñjappattiyā  sammadeva ṭhitaṃ hoti, evaṃ appanāvasena ṭhapento. ^b^lakkhaṇapaṭivedhenā^eb^ti aniccādikassa  lakkhaṇassa paṭi paṭi vijjhanena khaṇe khaṇe avabodhena. ^b^khaṇikacittekaggatā^eb^ti khaṇamattaṭṭhitiko  samādhi. sopi hi ārammaṇe nirantaraṃ ekākārena pavattamāno paṭipakkhena anabhibhūto  appito viya cittaṃ niccalaṃ ṭhapeti. tena vuttaṃ ^b^``evaṃ uppannāyā''^eb^tiādi.</p>
              <p>[03] ^b^mocento^eb^ti vikkhambhanavimuttivasena vivecento visuṃ karonto, nīvaraṇāni pajahantoti  attho. ^b^vipassanākkhaṇe^eb^ti bhaṅgānupassanākkhaṇe. bhaṅgo hi nāma aniccatāya paramā  koṭi, tasmā ^a^V1.0323^ea^ tāya bhaṅgānupassako yogāvacaro cittamukhena sabbasaṅkhāragataṃ aniccato passati,  no niccato. aniccassa dukkhattā, dukkhassa ca anattakattā tadeva dukkhato anupassati,  no sukhato. anattato anupassati, no attato. yasmā pana yaṃ aniccaṃ dukkhaṃ anattā,  na taṃ abhinanditabbaṃ. yañca na abhinanditabbaṃ, na taṃ rañjitabbaṃ. tasmā bhaṅgadassanānusārena  ``aniccaṃ dukkhaṃ anattā''ti saṅkhāragate diṭṭhe tasmiṃ nibbindati, no nandati.  virajjati, no rajjati. so evaṃ nibbindanto virajjanto lokiyeneva tāva ñāṇena rāgaṃ  nirodheti, no samudeti, nāssa samudayaṃ karotīti attho. atha vā so evaṃ viratto  yathā diṭṭhaṃ saṅkhāragataṃ, tathā adiṭṭhaṃ attano ñāṇena nirodheti, no samudeti. nirodhamevassa  manasikaroti, no samudayanti attho. so evaṃ paṭipanno paṭinissajjati, no ādiyati.  kiṃ vuttaṃ hoti? ayañhi aniccādianupassanā saddhiṃ khandhābhisaṅkhārehi kilesānaṃ  pariccajanato, saṅkhatadosadassanena tabbiparīte nibbāne tanninnatāya pakkhandanato pariccāgapaṭinissaggo  pakkhandanapaṭinissaggo cāti vuccati. tasmā tāya samannāgato yogāvacaro vuttanayena  kilese ca pariccajati, nibbāne ca pakkhandati. tena vuttaṃ ^b^``so vipassanākkhaṇe  aniccānupassanāya niccasaññāto cittaṃ mocento vimocento^eb^ ^a^M1.0343^ea^  ^b^...pe0...^eb^ paṭinissaggānupassanāya ādānato ^b^cittaṃ mocento vimocento assasati  ceva passasati cā''^eb^ti.</p>
              <p>[03] tattha aniccassa, aniccanti vā anupassanā ^b^aniccānupassanā^eb^. tebhūmakadhammānaṃ aniccataṃ  gahetvā pavattāya vipassanāya etaṃ nāmaṃ. ^b^niccasaññāto^eb^ti saṅkhatadhamme ``niccā sassatā''ti  pavattāya micchāsaññāya. saññāsīsena cittadiṭṭhīnampi gahaṇaṃ daṭṭhabbaṃ. esa nayo sukhasaññādīsupi.  ^b^nibbidānupassanāyā^eb^ti saṅkhāresu nibbindanākārena pavattāya anupassanāya. ^b^nandito^eb^ti  sappītikataṇhāto. ^b^virāgānupassanāyā^eb^ti tathā virajjanākārena pavattāya anupassanāya.  tena vuttaṃ ^b^``rāgato mocento''^eb^ti. ^b^nirodhānupassanāyā^eb^ti saṅkhārānaṃ nirodhassa  anupassanāya. yathā saṅkhārā nirujjhantiyeva, āyatiṃ punabbhavavasena na uppajjanti, evaṃ  vā anupassanā nirodhānupassanā. muñcitukamyatā hi ayaṃ balappattā. tenāha ^b^``samudayato  mocento''^eb^ti. paṭinissajjanākārena pavattā anupassanā ^b^paṭinissaggānupassanā.  ādānato^eb^ti niccādivasena gahaṇato, paṭisandhiggahaṇato vāti evamettha attho daṭṭhabbo. </p>
              <p>[03] 236^b^.^eb^ aniccanti ^a^V1.0324^ea^ anupassī, aniccassa vā anupassanasīlo ^b^aniccānupassī^eb^ti ettha  kiṃ panetaṃ aniccaṃ, kathaṃ vā aniccaṃ, kā vā aniccānupassanā, kassa vā aniccānupassanāti  catukkaṃ vibhāvetabbanti taṃ dassento ^b^``aniccaṃ veditabba''^eb^ntiādimāha.</p>
              <p>[03] tattha niccaṃ nāma dhuvaṃ sassataṃ yathā taṃ nibbānaṃ, na niccanti ^b^aniccaṃ,^eb^ udayabbayavantaṃ,  atthato saṅkhatā dhammāti āha ^b^``aniccanti pañcakkhandhā. kasmā? uppādavayaññathattabhāvā''^eb^ti,  uppādavayaññathattasabbhāvāti attho. tattha saṅkhatadhammānaṃ hetupaccayehi uppajjanaṃ ahutvā  sambhavo attalābho ^b^uppādo^eb^. uppannānaṃ tesaṃ khaṇanirodho vināso ^b^vayo^eb^. jarāya  aññathābhāvo ^b^aññathattaṃ^eb^. yathā hi uppādāvatthāya bhinnāya bhaṅgāvatthāyaṃ vatthubhedo  natthi, evaṃ ṭhitisaṅkhātāya bhaṅgābhimukhāvatthāyampi vatthubhedo natthi, yattha jarāvohāro.  tasmā ekassāpi dhammassa jarā yujjati, yā khaṇikajarāti vuccati. ekaṃsena ca uppādabhaṅgāvatthāsu  vatthuno abhedo icchitabbo, aññathā ``añño uppajjati, añño bhijjatī''ti āpajjeyya  ^a^M1.0344^ea^. tayimaṃ khaṇikajaraṃ sandhāyāha ^b^``aññathatta''^eb^nti. yaṃ panettha vattabbaṃ,  taṃ parato kathayissāma.</p>
              <p>[03] yassa lakkhaṇattayassa bhāvā khandhesu aniccasamaññā, tasmiṃ lakkhaṇattaye aniccatāsamaññāti  ``aniccatāti tesaṃyeva uppādavayaññathatta''nti vatvā visesato dhammānaṃ khaṇikanirodhe  aniccatāvohāroti dassento ^b^``hutvā abhāvo vā''^eb^tiādimāha. tattha uppādapubbakattā  abhāvassa hutvāgahaṇaṃ. tena pākabhāvapubbakattaṃ vināsabhāvassa dasseti. ^b^tenevākārenā^eb^ti  nibbattanākāreneva. ^b^khaṇabhaṅgenā^eb^ti khaṇikanirodhena. ^b^tassā aniccatāyā^eb^ti  khaṇikabhaṅgasaṅkhātāya aniccatāya. ^b^tāya anupassanāyā^eb^ti yathāvuttāya aniccānupassanāya.  ^b^samannāgato^eb^ti samaṅgibhūto yogāvacaro.</p>
              <p>[03] ^b^khayo^eb^ saṅkhārānaṃ vināso, virajjanaṃ tesaṃyeva vilujjanaṃ ^b^virāgo,^eb^ khayo eva virāgo  ^b^khayavirāgo,^eb^ khaṇikanirodho. accantamettha etasmiṃ adhigate saṅkhārā virajjanti  nirujjhantīti ^b^accantavirāgo,^eb^ nibbānaṃ. tenāha ^b^``khayavirāgo saṅkhārānaṃ khaṇabhaṅgo,  accantavirāgo nibbāna''^eb^nti. ^b^tadubhayavasena pavattā^eb^ti khayavirāgānupassanāvasena  vipassanāya, accantavirāgānupassanāvasena maggassa pavatti yojetabbā. ārammaṇato vā  vipassanāya khayavirāgānupassanāvasena ^a^V1.0325^ea^ pavatti, tanninnabhāvato accantavirāgānupassanāvasena,  maggassa pana asammohato khayavirāgānupassanāvasena, ārammaṇato accantavirāgānupassanāvasena  pavatti veditabbā. ^b^``eseva nayo''^eb^ti iminā yasmā virāgānupassī-pade vuttanayānusārena  ``dve nirodhā khayanirodho ca accantanirodho cā''ti evamādiatthavaṇṇanaṃ atidisati,  tasmā virāgaṭṭhāne nirodhapadaṃ pakkhipitvā ``khayo saṅkhārānaṃ vināso''tiādinā idha  vuttanayena tassa atthavaṇṇanā veditabbā.</p>
              <p>[03] paṭinissajjanaṃ pahātabbassa tadaṅgavasena vā samucchedavasena vā pariccajanaṃ ^b^pariccāgapaṭinissaggo^eb^.  tathā sabbūpadhīnaṃ paṭinissaggabhūte visaṅkhāre attano nissajjanaṃ, tanninnatāya vā tadārammaṇatāya  vā tattha pakkhandanaṃ ^b^pakkhandanapaṭinissaggo^eb^.</p>
              <p>[03] ^b^tadaṅgavasenā^eb^ti ^a^M1.0345^ea^ ettha aniccānupassanā tāva tadaṅgappahānavasena niccasaññaṃ  pariccajati, pariccajantī ca tathā appavattiyaṃ ye ``nicca''nti gahaṇavasena kilesā,  tammūlakā abhisaṅkhārā, tadubhayamūlakā ca vipākakkhandhā anāgate uppajjeyyuṃ, te  sabbepi appavattikaraṇavasena pariccajati, tathā dukkhasaññādayo. tenāha ^b^``vipassanā  hi tadaṅgavasena saddhiṃ khandhābhisaṅkhārehi kilese pariccajatī''^eb^ti.</p>
              <p>[03] ^b^saṅkhatadosadassanenā^eb^ti saṅkhate tebhūmake saṅkhāragate aniccatādidosadassanena. niccādibhāvena  ^b^tabbiparīte. tanninnatāyā^eb^ti tadadhimuttatāya. ^b^pakkhandatī^eb^ti anupavisati anupavisantaṃ  viya hoti. ^b^saddhiṃ khandhābhisaṅkhārehi kilese pariccajatī^eb^ti maggena kilesesu  pariccattesu avipākadhammatāpādanena abhisaṅkhārā, tammūlakā ca khandhā anuppattirahabhāvena  pariccattā nāma hontīti sabbepi te maggo pariccajatīti vuttaṃ. ^b^ubhaya^eb^nti vipassanāñāṇaṃ,  maggañāṇañca. maggañāṇampi hi gotrabhuñāṇassa anu pacchā nibbānadassanato ^b^``anupassanā''^eb^ti  vuccati.</p>
              <p>[03] ^b^soḷasavatthuvasena cā^eb^ti soḷasannaṃ vatthūnaṃ vasenāpi vuccamānasantabhāvādivasenāpīti  samuccayattho ^b^ca^eb^-saddo. ``ānāpānassati bhāvitā''ti padaṃ ānetvā sambandhitabbaṃ. </p>
              <p>[03] 237^b^.^eb^ ^b^assā^eb^ti ānāpānassatisamādhissa. kāmavitakkādivitakkupacchedasamatthatāyapi  mahānisaṃsatā ^a^V1.0326^ea^ veditabbāti sambandho. ^b^aya^eb^nti ānāpānassatisamādhi. uccāvacesu  ārammaṇesu pavattiyeva ^b^ito cito ca cittassa vidhāvanaṃ^eb^. </p>
              <p>[01] ^b^vijjā^eb^ nāma maggo. ^b^vimutti^eb^ phalaṃ. ^b^mūlabhāvo^eb^ vipassanāya pādakabhāvo.  ^b^cattāro satipaṭṭhāne paripūreti^eb^ kāyānupassanādīnaṃ catunnaṃ anupassanānaṃ vasena tassā  bhāvanāya pavattanato. ^b^satta bojjhaṅge paripūrenti^eb^ bojjhaṅgabhāvanāya vinā satipaṭṭhānabhāvanāpāripūriyā  abhāvato. ^b^vijjāvimuttiṃ paripūrenti^eb^ bojjhaṅgabhāvanāya tāsaṃ sikhāppattibhāvato.  ^b^carimakāna^eb^nti antimakānaṃ. </p>
              <p>[03] 238^b^.^eb^ ^b^nirodhavasenā^eb^ti ^a^M1.0346^ea^ nirujjhanavasena. ^b^bhavacarimakā^eb^ti bhavavasena  carimakā nihīnabhavapavattino. tathā ^b^jhānacarimakā^eb^ veditabbā. ^b^cuticarimakā^eb^ti  cutiyā carimakā cutikkhaṇapavattino sabbapariyosānakā. ^b^tasmā^eb^ti tīsu bhavesu  nihīne kāmabhave pavattanato. ^b^te^eb^ti assāsapassāsā. ^b^purato^eb^ti heṭṭhā. yasmā  ^b^vibhaṅgaṭṭhakathāyaṃ^eb^ (vibha0 aṭṭha0 26 pakiṇṇakakathā) rūpadhammānaṃ soḷasacittakkhaṇāyukatā  vibhāvitā, tasmā ^b^``soḷasamena cittena saddhiṃ uppajjitvā''^eb^ti vuttaṃ. ^b^cuticittassa  purato^eb^ti vā cuticittaṃ avadhibhāvena gahetvā tato oraṃ soḷasamena cittena saddhiṃ  uppajjitvāti evaṃ pana atthe gayhamāne sattarasacittakkhaṇāyukatāva assāsapassāsānaṃ  vuttā hoti.</p>
              <p>[03] ime kira imaṃ kammaṭṭhānaṃ anuyuttassa bhikkhuno pākaṭā hontīti ānetvā sambandho.  tattha kāraṇamāha ^b^``ānāpānārammaṇassa suṭṭhu pariggahitattā''^eb^ti. tamevatthaṃ vibhāvetuṃ  ^b^``cuticittassā''^eb^tiādi vuttaṃ.</p>
              <p>[03] tattha ^b^āyuantaraṃ^eb^ nāma jīvitantaraṃ jīvanakkhaṇāvadhi. ^b^dhammatāya evā^eb^ti sabhāveneva,  rucivasenevāti attho.</p>
              <p>[03] ^b^candālokaṃ oloketvā^eb^ti juṇhapakkhe padosavelāyaṃ samantato āsiñcamānakhīradhāraṃ  viya gaganatalaṃ, rajatapattasadisavālikāsanthatañca bhūmibhāgaṃ disvā ``ramaṇīyo vatāyaṃ  kālo, deso ca mama ajjhāsayasadiso, kīva ciraṃ nu kho ayaṃ dukkhabhāro vahitabbo''ti  attano āyusaṅkhāre upadhāretvā parikkhīṇeti adhippāyo. ^b^lekhaṃ katvā^eb^ti caṅkame  tiriyaṃ lekhaṃ katvā.</p>
              <p>[03] ^b^anuyuñjethā^eb^ti anuyuñjeyya, bhāveyyāti attho. </p>
            </h4>
          </h3>
          <h3>
            <h3n> upasamānussatikathāvaṇṇanā </h3n>
            <h4>
              <h4n> </h4n>
              <p>[03] 239^b^.^eb^ ^b^eva^eb^nti ^a^V1.0327^ea^ yathāvuttena virāgādiguṇānussaraṇappakārena. ^b^sabbadukkhūpasamasaṅkhātassā^eb^ti  dukkhadukkhādibhedaṃ sabbampi dukkhaṃ upasammati etthāti sabbadukkhūpasamoti saṅkhātabbassa.</p>
              <p>[03] ``paññattidhammā''tiādīsu asabhāvopi ñāṇena dhārīyati avadhārīyatīti dhammoti vuccatīti  tato nivattento ^b^``dhammāti sabhāvā''^eb^ti āha ^a^M1.0347^ea^. bhavanaṃ paramatthato vijjamānatā  bhāvo, saha bhāvenāti ^b^sabhāvā,^eb^ sacchikaṭṭhaparamatthato labbhamānarūpāti attho. te hi  attano sabhāvassa dhāraṇato dhammāti, yathāvuttenaṭṭhena sabhāvāti ca vuccanti. ^b^saṅgammā^eb^ti  paccayasamodhānalakkhaṇena saṅgamena sannipatitvā. ^b^samāgammā^eb^ti tasseva vevacanaṃ. ^b^paccayehī^eb^ti  anurūpehi paccayehi. ^b^katā^eb^ti nibbattitā. ^b^akatā^eb^ti kehicipi paccayehi  na katā. ^b^asaṅkhatā^eb^ti bahuvacanassa kāraṇaṃ heṭṭhā vuttameva. ^b^aggamakkhāyatī^eb^ti  aggo akkhāyati, ^b^ma^eb^-kāro padasandhikaro. so asaṅkhatalakkhaṇo sabhāvadhammo ^b^virāgo^eb^ti  paccetabbo, virajjati ettha saṃkilesadhammoti. nibbānaṃ ārammaṇaṃ katvā pavattamānena  ariyamaggena pahīyamānā mānamadādayo taṃ patvā pahīyanti nāmāti āha ^b^``tamāgamma...pe0...  vinassantī''^eb^ti. tattha ``seyyohamasmī''tiādinā (dha0 sa0 1121; saṃ0 ni0  4.108)  maññanāvasena pavatto māno eva ^b^mānamado^eb^. purisabhāvaṃ nissāya uppajjanakamado ^b^purisamado.  ādi^eb^-saddena jātimadādīnaṃ saṅgaho daṭṭhabbo. ^b^nimmadā^eb^ti vigatamadabhāvā. imameva  hi atthaṃ dassetuṃ ^b^``amadā''^eb^ti vuttaṃ. madā nimmadīyanti ettha amadabhāvaṃ vināsaṃ  gacchantīti ^b^madanimmadano^eb^. eseva nayo sesapadesupi. ^b^kāmapipāsā^eb^ti kāmānaṃ  pātukamyatā, kāmataṇhā. kāmaguṇā eva āliyanti ettha sattāti ^b^kāmaguṇālayā.  tebhūmakaṃ vaṭṭa^eb^nti tīsu bhūmīsu kammakilesavipākavaṭṭaṃ. ^b^esa^eb^ asaṅkhatadhammo.  ^b^aparāparabhāvāyā^eb^ti aparāparaṃ yoniādito yoniādibhāvāya. ^b^ābandhanaṃ^eb^ gaṇṭhikaraṇaṃ.  ^b^saṃsibbanaṃ^eb^ tunnakāraṇaṃ. nikkhamanaṃ, nissaraṇañcassa taṇhāya visaṃyogo evāti āha  ^b^``visaṃyutto''^eb^ti.</p>
              <p>[03] ye guṇe nimittaṃ katvā madanimmadanādināmāni nibbāne niruḷhāni, te madanimmadanatādike  yathāvutte nibbattitanibbānaguṇe eva gahetvā āha ^b^``madanimmadanatādīnaṃ guṇānaṃ vasenā''^eb^ti,  na pana madā nimmadīyanti etenāti evamādike. te hi ariyamaggaguṇā ^a^V1.0328^ea^. bhagavatā upasamaguṇā  vuttāti sambandho. kattha pana vuttāti? ^b^asaṅkhatasaṃyuttā^eb^dīsu (saṃ0 ni0  4.366  ādayo). tattha ^b^sacca^eb^nti avitathaṃ. nibbānaṃ hi kenaci pariyāyena asantabhāvābhāvato  ekaṃseneva santattā aviparītaṭṭhena saccaṃ. tenāha ``ekaṃ hi saccaṃ, na dutiyamatthī''ti  ^a^M1.0348^ea^ (su0 ni0 890). ^b^pāra^eb^nti saṃsārassa paratīrabhūtaṃ. tenevāha ``tiṇṇo  pāraṅgato thale tiṭṭhati brāhmaṇo''ti (itivu0 69), ``appakā te manussesu, ye  janā pāragāmino''ti (dha0 pa0 85) ca. ^b^sududdasa^eb^nti paramagambhīratāya, atisukhumasantasabhāvatāya  ca anupacitañāṇasambhārehi daṭṭhuṃ asakkuṇeyyatāya suṭṭhu duddasaṃ. natthi ettha jarā,  etasmiṃ vā adhigate puggalassa jarābhāvoti ^b^ajaraṃ^eb^. tato eva jarādīhi apalokiyatāya  thiraṭṭhena ^b^dhuvaṃ^eb^. taṇhādipapañcābhāvato ^b^nippapañcaṃ^eb^. natthi ettha matanti ^b^amataṃ^eb^.  asivabhāvakarānaṃ saṃkilesadhammānaṃ abhāvena ^b^sivaṃ^eb^. catūhi yogehi anupaddutattā  ^b^khemaṃ^eb^. visaṅkhārabhāvena acchariyatāya, abhūtapubbatāya ca ^b^abbhutaṃ^eb^. sabbāsaṃ ītīnaṃ  anatthānaṃ abhāvena ^b^anītikaṃ^eb^. niddukkhatāya ^b^abyābajjhaṃ^eb^. sabbasaṃkilesamalato  accantasuddhiyā visesato suddhīti ^b^visuddhi^eb^. catūhipi oghehi anajjhottharaṇīyatāya  ^b^dīpaṃ^eb^. sakalavaṭṭadukkhato paripālanaṭṭhena ^b^tāṇaṃ^eb^. </p>
              <p>[01] ``saccañca vo, bhikkhave, desessāmī''tiādikā pāḷi saṃkhittāti veditabbā.  ^b^ādi^eb^-saddena anantānāsavanipuṇājajjarāpalokitānidassanapaṇītācchariyānītikadhammamuttileṇaparāyaṇagambhīrādivacanehi  ca bodhitā idha avuttā guṇā saṅgayhanti, tattha natthi etassa uppādanto vā vayanto vāti  ^b^ananto,^eb^ asaṅkhatadhammo. āsavānaṃ anārammaṇatāya ^b^anāsavo^eb^. nipuṇañāṇagocaratāya  ^b^nipuṇo^eb^. saṅkhatadhammo viya jarāya ajajjaritatāya ^b^ajajjaro^eb^. byādhiādīhi apalokiyatāya  ^b^apalokitaṃ^eb^. acakkhuviññāṇaviññeyyatāya ^b^anidassano^eb^. atittikaraṭṭhena ^b^paṇīto^eb^.  apacuratāya ^b^acchariyo^eb^. ītīhi anabhibhavanīyasabhāvattā, anītikabhāvahetuto ca ^b^anītikadhammo^eb^.  vaṭṭadukkhamuttinimittatāya ^b^mutti^eb^. saṃsāraṃ bhayato passantehi nilīyanīyato ^b^leṇaṃ^eb^.  tesaṃyeva parā gatīti ^b^parāyaṇo^eb^. pakatiñāṇena aladdhapatiṭṭhatāya agādhaṭṭhena ^b^gambhīro^eb^.  katapuññehipi dukkhena kicchena anubujjhitabbato ^b^duranubodho^eb^. sacchikiriyaṃ  muñcitvā na takkañāṇena avacaritabboti ^b^atakkāvacaro^eb^ ^a^M1.0349^ea^. buddhādīhi  paṇḍiteheva veditabbato adhigantabbato ^b^paṇḍitavedanīyo^eb^ti evamattho veditabbo.</p>
              <p>[03] ^b^ariyasāvakasseva^eb^ ^a^V1.0329^ea^ ^b^ijjhati^eb^ sacchikiriyābhisamayavasena nibbānaguṇānaṃ pākaṭabhāvato.  aṭṭhāne cāyaṃ ^b^eva^eb^-saddo vutto, ijjhati evāti yojanā. sukhasiddhivasena vā evaṃ vuttaṃ  ^b^``ariyasāvakassevā''^eb^ti. tenevāha ^b^``evaṃ santepī''^eb^tiādi. ^b^upasamagarukenā^eb^ti  nibbānaninnena. ^b^manasi kātabbā^eb^ yathāvuttā upasamaguṇā. ^b^sukhaṃ supatī^eb^tiādīsu  vattabbaṃ mettākathāyaṃ āvi bhavissati. ^b^paṇītādhimuttiko^eb^ hoti nibbānādhimuttattā. </p>
              <p>[06] anussatikammaṭṭhānaniddesavaṇṇanā niṭṭhitā. </p>
              <p>[06] iti aṭṭhamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 9. brahmavihāraniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> mettābhāvanākathāvaṇṇanā </h3n>
            <h4>
              <h4n> </h4n>
              <p>[03] 240^b^.^eb^ ^b^mettaṃ^eb^ ^a^M1.0350^ea^ ^a^V1.0330^ea^ brahmavihāraṃ. ^b^bhāvetukāmenā^eb^ti uppādetukāmena  paccavekkhitabboti sambandho. ^b^sukhanisinnenā^eb^ti visamaṃ anisīditvā pallaṅkābhujanena  sukhanisinnena.</p>
              <p>[03] ^b^kasmā^eb^ti paccavekkhaṇāya kāraṇapucchā, aññaṃ adhigantukāmena aññattha ādīnavānisaṃsapaccavekkhaṇā  kimatthiyāti adhippāyo. mettā nāma atthato adoso. tathā hi ^b^adosaniddese^eb^  ``metti mettāyanā mettāyitatta''nti (dha0 sa0 1062) niddiṭṭhaṃ. ^b^khantī^eb^ti ca idha  adhivāsanakkhanti adhippetā. sā pana atthato adosappadhānā cattāro arūpakkhandhāti mettāya  sijjhamānāya titikkhākhanti siddhā eva hotīti āha ^b^``khanti adhigantabbā''^eb^ti. tena  khantiyaṃ ānisaṃsapaccavekkhaṇā satthikāvāti dasseti. ^b^abhibhūto^eb^ pariyuṭṭhānena.  ^b^pariyādinnacitto^eb^ kusaluppattiyā okāsālābhena. ^b^ādīnavo daṭṭhabbo^eb^ pāṇaghātādivasena  diṭṭhadhammikasamparāyikādianatthamūlabhāvato.</p>
              <p>[03] ^b^khantī paramaṃ tapo^eb^ti parāpakārasahanādikā titikkhalakkhaṇā khanti uttamaṃ tapo  akattabbākaraṇakattabbakaraṇalakkhaṇāya sammāpaṭipattiyā mūlabhāvato. ^b^khantibalaṃ balānīka^eb^nti  paramaṃ maṅgalabhūtā khanti eva balaṃ etassāti khantibalaṃ. vuttañhi ``khantibalā samaṇabrāhmaṇā''ti.  dosādipaṭipakkhavidhamanasamatthatāya anīkabhūtena teneva ca khantibalena balānīkaṃ. ^b^khantyā  bhiyyo na vijjatī^eb^ti attano paresañca anatthapaṭibāhano, atthāvaho ca khantito uttari  apassayo natthi.</p>
              <p>[03] ^b^vivecanatthāyā^eb^ti vikkhambhanatthāya. ^b^khantiyā saṃyojanatthāya^eb^ attānanti adhippāyo.  bhāvanaṃ ^a^V1.0331^ea^ dūsentīti dosā, puggalāyeva dosā ^b^puggaladosā^eb^. yesu bhāvanā na sampajjati,  aññadatthu vipajjateva, te eva ^a^M1.0351^ea^ vuttā. ^b^paṭhama^eb^nti vakkhamānena koṭṭhāsato  koṭṭhāsantarupasaṃharaṇanayena vinā sabbapaṭhamaṃ.</p>
              <p>[03] piyāyitabbo piyo, tappaṭipakkho ^b^appiyo^eb^. so saṅkhepato duvidho atthassa akārako,  anatthassa kārakoti. tattha yo attano, piyassa ca anatthassa kārako, so veripuggalo  daṭṭhabbo. yo pana attano, piyassa ca atthassa akārako, appiyassa ca atthassa kārako,  ``atthaṃ me nācarī''tiādinā (dha0 sa0 1237), ``appiyassa me amanāpassa atthaṃ acarī''tiādinā  ca āghātavatthubhūto, so ^b^appiyo,^eb^ ananukūlavuttiko aniṭṭhoti attho. ^b^liṅgavisabhāge^eb^ti  itthiliṅgādinā liṅgena visadise. ^b^odhiso^eb^ti bhāgaso. ``tissa dattā''tiādinā  odhisakanti attho.</p>
              <p>[03] idāni yathāvuttesu chasu puggalesu abhāvetabbatāya kāraṇaṃ dassento ^b^``appiyaṃ hī''^eb^tiādimāha.  tattha ^b^appiyaṃ hi piyaṭṭhāne ṭhapento kilamatī^eb^ti dosena bhāvanāya saparissayatamāha.  appiyatā hi piyabhāvassa ujupaṭipakkhā, na ca tassa piyaṭṭhāne ṭhapanena vinā bhāvanā sijjhati.  ^b^atippiyasahāyakaṃ majjhattaṭṭhāne ṭhapento kilamatī^eb^ti rāgena bhāvanāya saparissayatamāha  atippiyasahāyassa gehassitapemaṭṭhānabhāvato. tenāha ^b^``appamattakepī''^eb^tiādi. ^b^majjhattaṃ^eb^  iṭṭhāniṭṭhatāhi majjhasabhāvaṃ neva piyaṃ nāppiyanti attho. ^b^garuṭṭhāne piyaṭṭhāne ca ṭhapento  kilamati^eb^ majjhatte sambhāvanīyapiyāyitabbatānaṃ abhāvā. na hi ajjhupekkhitabbe bhāvanīyatā,  manāpatā vā paccupaṭṭhāti, piyagarubhāvasampanne ca paṭhamaṃ mettā bhāvetabbā. ^b^kodho uppajjati^eb^  koṭṭhāsantarabhāvānupanayanato.</p>
              <p>[03] ^b^tamevā^eb^ti visabhāgaliṅgameva. liṅgasabhāgeti avisesetvā ^b^``piyapuggale''^eb^ti āha.  ^b^bhittiyuddhamakāsī^eb^ti sīlaṃ adhiṭṭhāya pihitadvāre gabbhe sayanapīṭhe nisīditvā mettaṃ  bhāvento mettāmukhena uppannarāgena andhīkato bhariyāya santikaṃ gantukāmo dvāraṃ  asallakkhetvā bhittiṃ bhinditvāpi nikkhamitukāmatāya bhittiṃ pahari. tenāha   ^a^M1.0352^ea^ ``mettāyanāmukhena rāgo vañcetī''ti (netti0 aṭṭha0 21), ``andhatamaṃ tadā  hoti, yaṃ rāgo sahate nara''nti ca.</p>
              <p>[03] ādānanikkhepaparicchinne ^a^V1.0332^ea^ addhāpaccuppannabhūte dharamānatāya paccakkhato viya upalabbhamāne khandhappabandhe  idha sattādiggahaṇaṃ, na tiyaddhagateti āha ^b^``kālakate panā''^eb^tiādi. kasmā pana  kālakate mettābhāvanā na ijjhatīti? mettābyāpārassa ayogyaṭṭhānabhāvato. na hi matapuggalo  hitūpasaṃhārāraho. yattha sati sambhave payogato hitūpasaṃhāro labbheyya, tattheva mānaso  hitūpasaṃhāro yujjeyya. dukkhāpanayanamodappavattīsupi eseva nayoti karuṇābhāvanādīnampi  kālakate anijjhanaṃ vuttanti daṭṭhabbaṃ. aññattha paguṇamettājhāno ācariyassa kālakatabhāvaṃ  ajānanto taṃ mettāya pharitukāmo ^b^``ācariyaṃ ārabbha mettaṃ ārabhatī''^eb^ti vutto.  tenāha ^b^``paguṇāva me mettājhānasamāpattī''^eb^ti. ^b^nimitta^eb^nti ārammaṇaṃ. ^b^gavesāhī^eb^ti  ``yaṃ puggalaṃ uddissamettaṃ ārabhasi, so jīvati na jīvatī''ti jānāhīti attho.  ^b^mettāyanto^eb^ti mettaṃ karonto, mettaṃ bhāventoti attho. </p>
              <p>[03] 241^b^.^eb^ attani bhāvanā nāma sakkhibhāvatthāti nānāvidhasukhānubandhānavajjasukhābyāsekasukhādi  yaṃ attani upalabbhati, taṃ nidassento tassa vattamānatāya āha ^b^``ahaṃ sukhito homī''^eb^ti.  sarīrasukhaṃ nāma anekantikaṃ, īdisassa puggalassa anokāsaṃ cittadukkhanti tadabhāvaṃ  sandhāyāha ^b^``niddukkhoti vā''^eb^ti. homīti sambandho. tathā ^b^avero^eb^tiādīsu, visesato  ca dukkhābhāve sukhasaññā. sā panāyaṃ niddukkhatā verīnaṃ puggalānaṃ verasaññitānaṃ pāpadhammānaṃ  abhāvato, visesato byāpādavirahato īghasaññitāya ītiyā abhāvato, anavajjakāyikasukhasamaṅgitāya  ca hotīti dassento āha ^b^``avero abyāpajjo anīgho sukhī''^eb^ti. ^b^attānaṃ  pariharāmī^eb^ti evaṃbhūto hutvā mama attabhāvaṃ pavattemi, yāpemīti attho. </p>
              <p>[01] evaṃ sante yaṃ vibhaṅge vuttaṃ, taṃ virujjhatīti sambandho. ^b^evaṃ sante^eb^ti evaṃ sati,  yadi attanipi mettā bhāvetabbāti attho. ``yaṃ vibhaṅge vutta''nti vatvā ^a^M1.0353^ea^  vibhaṅgadesanāya samānagatikaṃ suttapadaṃ āharanto ^b^``kathañca bhikkhū''^eb^tiādimāha. tassattho  parato āgamissati.</p>
              <p>[03] ^b^ta^eb^nti vibhaṅgādīsu vacanaṃ. ^b^appanāvasenā^eb^ti appanāvahabhāvanāvasena. ^b^ida^eb^nti ``ahaṃ  sukhito homī''tiādivacanaṃ. ^b^sakkhibhāvavasenā^eb^ti ahaṃ viya sabbe sattā attano  sukhakāmā, tasmā tesu mayā attani viya sukhūpasaṃhāro kātabboti evaṃ tattha attānaṃ  sakkhibhāve ^a^V1.0333^ea^ ṭhapanavasena. tenāha ^b^``sacepi hī''^eb^tiādi. kasmā pana attani bhāvanā  appanāvahā na hotīti? attasinehavasena saparissayabhāvato. koṭṭhāsantare pana bhāvitabhāvanassa  tatthāpi sīmasambhedo hotiyeva. </p>
              <p>[01] ^b^sabbā disā^eb^ti anavasesā dasapi disā. ^b^anuparigamma cetasā^eb^ti cittena pariyesanavasena  anugantvā. ^b^nevajjhagā piyataramattanā kvacī^eb^ti sabbussāhena pariyesanto atisayena attato  piyataraṃ aññaṃ sattaṃ katthaci disāya neva adhigaccheyya na passeyya. ^b^evaṃ piyo puthu  attā paresa^eb^nti evaṃ kassaci attato piyatarassa anupalabbhanavasena puthu visuṃ visuṃ  tesaṃ tesaṃ sattānaṃ attā piyo. ^b^tasmā^eb^ tena kāraṇena, ^b^attakāmo^eb^ attano  hitasukhaṃ icchanto, ^b^paraṃ^eb^ sattaṃ antamaso kunthakipillikampi, ^b^na hiṃse^eb^ na haneyya,  na viheṭheyyāti attho.</p>
              <p>[03] ^b^ayaṃ nayo^eb^ti sabbehi sattehi, attano ca piyatarabhāvaṃ nidassetvā tesu karuṇāyanaṃ  vadatā bhagavatā sukhesitāya ``attānaṃ sakkhibhāve ṭhapetvā sattesu mettā bhāvetabbā''ti  mettābhāvanāya nayadassanaṃ katamevāti attho. </p>
              <p>[03] 242^b^.^eb^ ^b^sukhapavattanattha^eb^nti sukhena akicchena mettāya pavattanatthaṃ. ^b^yvāssā^eb^ti yo  puggalo assa yogino. ^b^piyo^eb^ti iṭṭho. ^b^manāpo^eb^ti manavaḍḍhanako. ^b^garū^eb^ti guṇavisesavasena  garukātabbo. ^b^bhāvanīyo^eb^ti sambhāvetabbo. ^b^ācariyamatto^eb^ti sīlādinā ācariyappamāṇo.  ^b^piyavacanādīnī^eb^ti ^b^ādi^eb^-saddena atthacariyādike saṅgaṇhāti. ^b^sīlasutādīnī^eb^ti ^b^ādi^eb^-saddena  saddhādike, dhutadhammajāgariyānuyogādike ca saṅgaṇhāti.</p>
              <p>[03] ^b^kāma^eb^nti ^a^M1.0354^ea^ yuttappattakāritāsukhasiddhidīpanoyaṃ nipāto. tenetaṃ dīpeti --  tādisaṃ puggalaṃ uddissa bhāvanaṃ ārabhanto yogī yuttappattakārī, sukhena cassa tattha  bhāvanā ijjhati, tena pana yoginā tāvatā santoso na kātabboti. tenāha ^b^``appanā  sampajjatī''^eb^tiādi. ^b^sīmāsambheda^eb^nti mariyādāpanayanaṃ, attā piyo majjhatto verīti  vibhāgākaraṇanti attho. ^b^tadanantara^eb^nti tato piyamanāpagarubhāvanīyato, tattha vā mettādhigamato  anantaraṃ. atippiyasahāyake mettā bhāvetabbāti sambandho, garuṭṭhānīye paṭiladdhaṃ mettāmanasikāraṃ  atippiyasahāyake upasaṃharitabbanti attho. sukhūpasaṃhārakatassa  taṃ hoti pageva paṭipakkhadhammānaṃ ^a^V1.0334^ea^  vikkhambhitattā. atippiyasahāyakato anantaraṃ majjhatte mettā bhāvetabbā majjhattaṃ piyagaruṭṭhāne  ṭhapetuṃ sukarabhāvato. ``atippiyasahāyakato''ti ca idaṃ purimāvatthaṃ gahetvā vuttaṃ.  paguṇamanasikārādhigamato paṭṭhāya hissa sopi piyaṭṭhāne eva tiṭṭhati. ^b^majjhattato verīpuggale^eb^ti  majjhattapuggale mettāyantena tattha paguṇamanasikārādhigamena piyabhāvaṃ upasaṃharitvā tadanantaraṃ  verīpuggalaṃ bhāvanāya majjhatte ṭhapetvā tato majjhattato piyabhāvūpasaṃhārena verīpuggale  ^b^mettā bhāvetabbā^eb^. ``verīpuggale''ti ca idaṃ purimāvatthaṃ gahetvā vuttaṃ. ^b^ekekasmiṃ  koṭṭhāse muduṃ kammaniyaṃ cittaṃ katvā^eb^ti piyagaruṭṭhānīyo, atippiyo,  majjhatto, verīti catūsu puggalakoṭṭhāsesu paṭhamaṃ tāva piyagaruṭṭhānīye mettābhāvanaṃ  adhigantvā vasībhāvappattiyā tathāpavattaṃ cittaṃ koṭṭhāsantarūpasaṃhāratthaṃ muduṃ kammaniyaṃ  katvā tadanantaraṃ atippiyasahāye atippiyabhāvaṃ vikkhambhetvā piyabhāvamatte cittaṃ ṭhapentena  bhāvanā upasaṃharitabbā, tampi vasībhāvāpādanena muduṃ kammaniyaṃ katvā tadanantaraṃ  majjhatte udāsinabhāvaṃ vikkhambhetvā piyabhāvaṃ upaṭṭhapetvā bhāvanā upasaṃharitabbā, puna tampi  vasībhāvāpādanena muduṃ kammaniyaṃ katvā tadanantaraṃ verimhi verīsaññaṃ vikkhambhetvā  majjhattabhāvūpaṭṭhapanamukhena piyabhāvaṃ uppādentena bhāvanā upasaṃharitabbā. tena vuttaṃ  ^b^``tadanantare tadanantare upasaṃharitabba''^eb^nti, jhānacittaṃ upanetabbaṃ uppādetabbanti  attho.</p>
              <p>[03] ^b^verīpuggalo vā natthi^eb^ kammabalena vā etarahi payogasampattiyā vā sabbaso anatthakarassa  abhāvato. ^b^mahāpurisajātikattā^eb^ti mahāpurisasabhāvattā ^a^M1.0355^ea^ cirakālaparicayasamiddhakhantimettānuddayādiguṇasampannatāya  uḷārajjhāsayattāti attho. tādiso hi sabbasaho parāparādhaṃ tiṇāyapi na maññati.  tena vuttaṃ ^b^``anatthaṃ karontepi pare verīsaññāva nuppajjatī''^eb^ti. ^b^tenā^eb^ti tena  yoginā. atthi verīpuggaloti sambandho. </p>
              <p>[03] 243^b^.^eb^ ^b^purimapuggalesū^eb^ti piyādīsu jhānassa ārammaṇabhūtesu purimesu puggalesu.  ^b^mettaṃ samāpajjitvā^eb^ti paṭighaṃ vikkhambhetvā uppāditaṃ mettājhānaṃ samāpajjitvā.  ^b^mettāyantena paṭighaṃ paṭivinodetabba^eb^nti ettha keci pana ``upacārajjhānaṃ sampādetvā''ti  atthaṃ vadanti, tesaṃ upacārajjhānato vuṭṭhānampi icchitabbaṃ siyā ``vuṭṭhahitvā''ti  vuttattā. pubbe tasmiṃ puggale asatiyā amanasikārena paṭighaṃ anuppādentassa  sādhāraṇato taṃ vikkhambhetvā jhānassa uppādanaṃ, samāpajjanañca vuttaṃ. idāni pana taṃ  anussarantassapi manasi karontassapi yathā paṭighaṃ ^a^V1.0335^ea^ na uppajjati, taṃ vidhiṃ dassetuṃ idaṃ  vuttaṃ ^b^``taṃ puggalaṃ mettāyantena paṭighaṃ vinodetabba''^eb^nti. mettāyanameva hi  idha paṭighavinodanaṃ adhippetaṃ. ^b^na nibbātī^eb^ti na vūpasammati.</p>
              <p>[03] ^b^anusārato^eb^ti anugamanato, paccavekkhaṇatoti attho. ^b^ghaṭitabba^eb^nti vāyamitabbaṃ.</p>
              <p>[03] ^b^tañca kho^eb^ ghaṭanaṃ vāyamanaṃ. ^b^iminā^eb^ idāni vakkhamānena ākārena.</p>
              <p>[03] ubhato dvīsu ṭhānesu daṇḍo etassāti ^b^ubhatodaṇḍakaṃ,^eb^ tena. ^b^ocarakā^eb^ lāmakācārā  pāpapurisā. ^b^tatrāpī^eb^ti tesupi aṅgamaṅgāni okkantesupi. ^b^tenā^eb^ti manopadosena.  ^b^na sāsanakaro^eb^. sabbapāpassa akaraṇaṃ hi sāsanaṃ. ^b^tassevā^eb^ti tatopi. nissakke  hi idaṃ sāmivacanaṃ, samuccaye ca ^b^eva^eb^-saddo, paṭhamaṃ kuddhapurisatopīti attho. ^b^tenā^eb^ti  kujjhanena. ^b^pāpiyo^eb^ti pāpataro. sārambhādikassa kilesānubandhassa vatthubhāvato  kodhassa sāvajjataṃ ñatvāpi kujjhanato sace kodhe anavajjasaññī kuddhassa puggalassa na  paṭikujjheyyāti keci. ^b^ubhinna^eb^nti dvinnaṃ puggalānaṃ. tenāha ^b^``attano ca parassa  cā''^eb^ti. atha vā ^b^ubhinna^eb^nti ubhayesaṃ lokānaṃ, idhalokaparalokānanti attho. </p>
              <p>[01] ^b^sapattakantā^eb^ti ^a^M1.0356^ea^ paṭisattūhi icchitā. ^b^sapattakaraṇā^eb^ti tehi  kātabbā. ^b^kodhana^eb^nti kujjhanasīlaṃ. ^b^kodhanāya^eb^nti kodhano ayaṃ, ^b^aya^eb^nti ca  nipātamattaṃ. ^b^kodhapareto^eb^ti kodhena anugato, parābhibhūto vā. ^b^dubbaṇṇova  hotī^eb^ti pakatiyā vaṇṇavāpi alaṅkatapaṭiyattopi mukhavikārādivasena virūpo eva hoti  etarahi, āyatiṃ cāti. kodhābhibhavassa ekantikamidaṃ phalanti dīpetuṃ ``dubbaṇṇo  vā''ti avadhāraṇaṃ katvā puna ^b^``kodhābhibhūto''^eb^ti vuttaṃ. ^b^na pacurattho^eb^ti  na pahūtadhano. ^b^na bhogavā^eb^ti upabhogaparibhogavatthurahito. ^b^na yasavā^eb^ti na  kittimā.</p>
              <p>[03] ^b^chavālāta^eb^nti chavadahanālātaṃ, citakāyaṃ santajjanummukkantipi vadanti. ^b^ubhatopaditta^eb^nti  ubhosu koṭīsu daḍḍhaṃ. ^b^majjhe gūthagata^eb^nti vemajjhaṭṭhāne sunakhassa vā siṅgālassa  vā uhadena gūthena makkhitaṃ. ^b^kaṭṭhattha^eb^nti dārukiccaṃ. ^b^neva pharati^eb^ na sādheti.  ^b^tathūpamāha^eb^nti tathūpamaṃ tādisaṃ ahaṃ. ^b^ima^eb^nti ``so ca hoti abhijjhālū''tiādinā  (itivu0 92) heṭṭhā vuttaṃ sandhāya satthā ^a^V1.0336^ea^ vadati, tasmā kāmesu tibbasārāgatādinā  sīlarahitanti adhippāyo. idha pana byāpannacittaṃ paduṭṭhamanasaṅkappatāvasena yojetabbaṃ.</p>
              <p>[03] ^b^so dāni tva^eb^ntiādi yathāvuttehi suttapadehi attano ovadanākāradassanaṃ. </p>
              <p>[03] 244^b^.^eb^ ^b^yo yo dhammo^eb^ti kāyasamācārādīsu yo yo sucaritadhammo. ^b^vūpasanto^eb^ti  saṃyato. ^b^parisuddho^eb^ti kilesamalavigamena visuddho. kilesadāhābhāvena vā upasanto,  anavajjabhāvena parisuddho, kāyasamācārasseva upasamo cirakālaṃ saṃyatakāyakammatāya veditabbo.  evaṃ sesesupi.</p>
              <p>[03] ^b^te^eb^ti vacīmanosamācāre.</p>
              <p>[03] ^b^so^eb^ti upasantavacīsamācāro puggalo. ^b^paṭisanthārakusalo^eb^ti yathā parehi chiddaṃ  na hoti, evaṃ paṭisantharaṇe kusalo. ^b^sakhilo^eb^ti adhivāsanakhantisaṅkhātena ^a^M1.0357^ea^  sakhilabhāvena samannāgato. ^b^sukhasambhāso^eb^ti piyakatho. ^b^sammodako^eb^ti sammodanīyakathāya  sammodanasīlo. ^b^uttānamukho^eb^ti vikuṇitamukho ahutvā pītisomanassavasena vikasitamukho.  ^b^pubbabhāsī^eb^ti yena kenaci samāgato paṭisanthāravasena paṭhamaṃyeva ābhāsanasīlo. ^b^madhurena  sarena dhammaṃ osāreti^eb^ sarabhaññavasena. sarabhāṇaṃ pana karonto ^b^parimaṇḍalehi^eb^ paripuṇṇehi  padehi ca byañjanehi ca abyākulehi dhammakathaṃ katheti.</p>
              <p>[03] ^b^sabbajanassa pākaṭo^eb^ sakkaccakiriyāyāti adhippāyo. tenāha ^b^``yo hī''^eb^tiādi.  ^b^okappetvā^eb^ti saddahitvā. okappanalakkhaṇā hi saddhā. ^b^ohitasoto^eb^ti avahitasoto,  sussusantoti attho. ^b^aṭṭhiṃkatvā^eb^ atthaṃ katvā, atthiko vā hutvā.</p>
              <p>[03] ^b^``ekopi na vūpasanto hotī''^eb^ti pāṭho, evarūpo puggalo nirayato nirayaṃ upapajjanto  bahukālaṃ tattheva saṃsaratīti dassetuṃ ^b^``aṭṭhamahānirayasoḷasaussadanirayaparipūrako bhavissatī''^eb^ti  vuttaṃ. tattha sañjīvādayo aṭṭha mahānirayā. avīcimahānirayassa dvāre dvāre cattāro cattāro  katvā kukkuḷādayo soḷasa ussadanirayā. ^b^kāruññaṃ upaṭṭhapetabbaṃ^eb^ mahādukkhabhāgibhāvato.  yasmiṃ ^a^V1.0337^ea^ puggale avihesābhūtā dukkhāpanayanakāmatā upatiṭṭhati, tattha paṭigho anokāsovāti  āha ^b^``kāruññampi paṭicca āghāto vūpasammatī''^eb^ti.</p>
              <p>[03] ^b^imassa ca atthassā^eb^ti ``yo yo dhammo''tiādinā vuttassa atthassa. </p>
              <p>[03] 245^b^.^eb^ yaṃ verī dukkhāpetuṃ sakkoti, so tassa vasena ^b^``attano visaye''^eb^ti vutto  bhikkhuno kāyo. ^b^ki^eb^nti kiṃ kāraṇaṃ. ^b^tassā^eb^ti verino. ^b^avisaye^eb^ti dukkhaṃ  uppādetuṃ asakkuṇeyyatāya agocare. ^b^sacitte^eb^ti attano citte. ^b^mahānatthakara^eb^nti  idhalokatthaparalokatthaparamatthānaṃ virādhanavasena mahato vipulassa, nānāvidhassa ca diṭṭhadhammikādibhedassa  anatthassa kāraṇaṃ. ^b^mūlanikantana^eb^nti sīlassa mūlāni nāma hirottappakhantimettānuddayā,  tesaṃ chindanaṃ. kodho hi uppajjamānova pāṇātipātādivasena hirottappādīni ucchindati.  ^b^jaḷo^eb^ti andhabālo. </p>
              <p>[01] ^b^anariyaṃ^eb^ ^a^M1.0358^ea^ ^b^kamma^eb^nti verinā katamahāparādhamāha. ^b^yo saya^eb^nti yo  tvaṃ sayampi. ^b^dosetukāmo^eb^ti kodhaṃ uppādetukāmo. ^b^yadi kari^eb^ yadi  akāsi. ^b^dosuppādenā^eb^ti dosassa uppādanena. ^b^dukkhaṃ tassa ca nāmā^eb^ti dukkhañca  nāma tassa aparādhakassa. ^b^nāmā^eb^ti asambhāvane nipāto, tena tassa kāraṇaṃ anekantikanti  dasseti. tenāha ^b^``kāhasi vā na vā''^eb^ti, karissasi na vā karissasīti attho.  ^b^ahitaṃ magga^eb^nti attano ahitāvahaṃ duggatimaggaṃ.</p>
              <p>[03] ^b^aṭṭhāne^eb^ti doso tava appiyassa kārāpako, sattu pana tassa vasavattitāya dāsasadisoti  aṭṭhānaṃ paccāpakiriyāya. tasmā ^b^tameva dosaṃ chindassu^eb^ ucchinda. ^b^khaṇikattā^eb^ti  udayavayaparicchinno attano pavattikālasaṅkhāto khaṇo etesaṃ atthīti khaṇikā, tabbhāvato  khaṇapabhaṅgubhāvatoti attho. ^b^kassa dānīdha kujjhasī^eb^ti aparādhakassa santāne yehi  khandhehi te aparādho kato, te taṃkhaṇaṃyeva sabbaso niruddhā. idāni pana aññe tiṭṭhantīti  kassa tvaṃ idha kujjhasi. na hi yuttaṃ anaparādhesu kujjhananti adhippāyo. ^b^taṃ  vinā kassa so kare^eb^ti yo puggalo yassa dukkhaṃ karoti, taṃ dukkhakiriyāya visayabhūtaṃ  puggalaṃ vinā kassa nāma so dukkhakārako dukkhaṃ kare kareyya. ^b^sayampi dukkhahetu  tvamitī^eb^ti evaṃ sayampi tvaṃ etassa dukkhassa ^a^V1.0338^ea^ hetu, evaṃ samāne tassa tuyhañca tassa  dukkhassa hetubhāve ^b^kiṃ^eb^ kāraṇā ^b^tassa kujjhasi^eb^ na tuyhanti attho. </p>
              <p>[03] 246^b^.^eb^ paralokepi anugāmibhāvato kammaṃyeva sakaṃ santakaṃ etesanti kammassakā,  tesaṃ bhāvo ^b^kammassakatā^eb^. paccavekkhaṇā nāma nisedhanatthā, nisedhanañca bhāvino  kammassāti āha ^b^``yaṃ kammaṃ karissasī''^eb^ti. paṭighavasena pana pavattakammaṃ pākaṭabhāvato  āsannaṃ, paccakkhañcāti āha ^b^``idañcā''^eb^ti. ^b^ca^eb^-saddo byatireke, so tassa kammassa  phalanissandena ^b^``neva sammāsambodhi''^eb^ntiādinā byatirekato vuccamānamevatthaṃ joteti.  neva samatthanti sambandho. niraye niyuttaṃ, jātanti vā ^b^nerayikaṃ. attānaṃyeva okirati^eb^  dosarajenāti adhippāyo. </p>
              <p>[03] 247^b^.^eb^ ^b^satthu^eb^ ^a^M1.0359^ea^ ^b^pubbacariyaguṇā^eb^ paccavekkhitabbā, satthu gāravenāpi  paṭighaṃ vūpasameyyāti.</p>
              <p>[03] ^b^bodhisattopi samāno^eb^ nanu te satthā cittaṃ nappadūsesi, pageva abhisambuddhoti adhippāyo.  ^b^deviyā paduṭṭhenā^eb^ti deviyā saddhiṃ padubbhinā micchācāravasena aparaddhena. yattha  susāne chavasarīraṃ chaḍḍīyati, taṃ ^b^āmakasusānaṃ. nikhaññamāno^eb^ti nikhaṇiyamāno.  ^b^purisakāraṃ katvā^eb^ti āvāṭato nikkhamanatthāya bāhubalena purisakāraṃ katvā.  ^b^yakkhānubhāvenā^eb^ti aḍḍavinicchayena ārādhitacittassa yakkhassa ānubhāvena. ^b^sirigabbha^eb^nti  vāsāgāre.</p>
              <p>[03] ^b^āsīsethevā^eb^ti yathādhippete atthe ñāyato anavajjato āsaṃ kareyya. ^b^na nibbindeyyā^eb^ti  ``evaṃ kicchāpannassa me kuto sotthibhāvo''ti na nibbindeyya. vuttañhi ``āpadāsu  kho, mahārāja, thāmo veditabbo''ti (udā0 53). ^b^yathā icchi^eb^nti yena pakārena  kassaci pīḷaṃ akatvā rajje patiṭṭhitaṃ attānaṃ icchiṃ, ^b^tathā ahaṃ ahu^eb^nti ^b^passāmi.  vo^eb^ti hi nipātamattaṃ.</p>
              <p>[03] ^b^kāsiraññā^eb^ti kalābunā kāsirājena. ^b^sakaṇṭakāhī^eb^ti ayakaṇṭakehi sakaṇṭakāhi.</p>
              <p>[03] ^b^mahallako^eb^ti vuddho vayoanuppatto. ^b^rujjhantī^eb^ti nirujjhanti.</p>
              <p>[03] ^b^cittapariggaṇhanakālo^eb^ti ^a^V1.0339^ea^ visevanaṃ kātuṃ adatvā cittassa sammadeva damanakālo.</p>
              <p>[03] ^b^puthusallenā^eb^ti vipulena sallena. ^b^nāgo^eb^ti hatthināgo. ^b^vadhī^eb^ti vijjhi,  māresīti vā attho. imaṃ ṭhānaṃ āgantvā mayi evaṃ karaṇaṃ nāma na tava vasena hoti,  tasmā ^b^kassa vā^eb^ rañño, rājamattassa vā ^b^ayaṃ payogo^eb^ uyyojanāti attho.</p>
              <p>[03] ^b^chabbaṇṇarasmī^eb^ti nīlapītalohitādivasena chabbaṇṇamayūkhā. chabbaṇṇakiraṇavantadantatāya hi  te hatthī ``chaddantā''ti vuccanti, na chaddantavantatāya.</p>
              <p>[03] ^b^chāto^eb^ti jighacchito. ^b^khādeyyā^eb^ti khādeyyaṃ, ayameva vā pāṭho. ^b^āhito^eb^ti  ^a^M1.0360^ea^ suhito. ^b^sambala^eb^nti maggāhāraṃ. taṃ pana yasmā upacārena pathassa  hitanti vuccati, tasmā ^b^``pātheyya''^eb^ntipi vuttaṃ. ``mittadubbhī vatāyaṃ andhabālo''ti  kāruññena ^b^assupuṇṇehi nettehi taṃ purisaṃ udikkhamāno^eb^.</p>
              <p>[03] ^b^mā ayyosi me bhadante^eb^ti ettha ^b^mā^eb^ti nipātamattaṃ, ^b^mā^eb^ti vā paṭikkhepo, tena  upari tena kātabbaṃ vippakāraṃ paṭisedheti. ^b^ayyo me^eb^ti ayyirako tvaṃ mama atithibhāvato.  ^b^bhadante^eb^ti piyasamudācāro. ^b^tvaṃ nāmetādisaṃ karī^eb^ti tvampi evarūpaṃ akāsi nāma.</p>
              <p>[03] tiracchānabhūtopi pana mahākapi hutvā khemantabhūmiṃ sampāpesīti yojanā.</p>
              <p>[03] ^b^peḷāya pakkhipantepī^eb^ti khuddakāya peḷāya pādehi koṭetvā pakkhipantepi. ^b^maddantepī^eb^ti  dubbalabhāvakaraṇatthaṃ nānappakārehi maddantepi. ^b^alampāne^eb^ti evaṃnāmake ahituṇḍike.</p>
              <p>[03] ^b^pītaṃ vā^eb^ti ettha ^b^vā^eb^-saddo avuttatthavikappe, tena odātamañjiṭṭhādiṃ avuttaṃ saṅgaṇhāti.  ^b^cittānuvattanto^eb^ti cittaṃ anuvattanto. ^b^homi cintitasannibho^eb^ evamayaṃ bahulābhaṃ  labhatūti. ānubhāvena pana ^b^thalaṃ kareyya udakaṃ...pe0... chārikaṃ kare. evaṃ^eb^  pana ^b^yadi cittavasī hessaṃ...pe0... uttamattho na sijjhatī^eb^ti tadā attanā tattha diṭṭhaṃ  ādīnavaṃ dasseti bhagavā. tattha ^b^uttamattho^eb^ti buddhabhāvamāha. ^b^bhojaputtehī^eb^ti luddaputtehi.</p>
              <p>[03] ^b^aḷārā^eb^ti ^a^V1.0340^ea^ yena sayaṃ tadā luddahatthato mocito, taṃ satthavāhaṃ nāmena ālapati. ^b^atikassā^eb^ti  nāsāya āvutarajjuṃ ākaḍḍhitvā. ^b^samparigayhā^eb^ti kāḷavettalatādīhi sabbaso pariggahetvā,  acchariyāni dussahānaṃ sahanavasenāti adhippāyo.</p>
              <p>[03] ^b^ativiya ayuttaṃ appatirūpaṃ^eb^ paṭighacittuppādanena kenaci appaṭisamakhantiguṇassa  satthusāsanāvokkamanappasaṅgato. </p>
              <p>[03] 248^b^.^eb^ ``anamataggoyaṃ, bhikkhave, saṃsāro''tiādinā (saṃ0 ni0  2.124;  3.99,  100; 3.5.520; kathā0 75) āgatāni suttapadāni anamataggasaddo, tadattho vā etesanti  ^b^anamataggiyāni^eb^.</p>
              <p>[03] ajehi ^a^M1.0361^ea^ gamanamaggo ^b^ajapatho^eb^. saṅkū laggāpetvā te ālambitvā gamanamaggo  ^b^saṅkupatho. saṅkū^eb^ti aṅkusākārena katadīghadaṇḍo vuccati. ^b^ādi^eb^-saddena papātamaggaduggamaggādike  saṅgaṇhāti. ^b^ubhatobyūḷhe^eb^ti sampahāratthaṃ dvīhipi pakkhehi gāḷhasannāhe. ^b^aññāni  ca dukkarāni karitvā^eb^ dhanāsāya pabbatavidugganadīviduggādipakkhandanavasenāti adhippāyo.  ^b^maṃ posesi, upakāraṃ akāsi, tatra nappatirūpaṃ manaṃ padūsetu^eb^nti evaṃ cittaṃ uppādetabbanti  sambandho. evaṃ cittuppādanañca etarahi dissamānena puttādīnaṃ posanādinā atītassa  anumānato gahaṇavasena veditabbaṃ. </p>
              <p>[03] 249^b^.^eb^ ^b^mettāyā^eb^ti mettāsaṅkhātāya, mettāsahitāya vā. ^b^cetovimuttiyā^eb^ti cittasamādhāne.  ^b^āsevitāyā^eb^ti ādarena sevitāya. ^b^bhāvitāyā^eb^ti vaḍḍhitāya. ^b^bahulīkatāyā^eb^ti  punappunaṃ katāya. ^b^yānīkatāyā^eb^ti yuttayānaṃ viya katāya. ^b^vatthukatāyā^eb^ti  adhiṭṭhānavatthuṃ viya katāya. ^b^anuṭṭhitāyā^eb^ti adhiṭṭhitāya. ^b^paricitāyā^eb^ti pariciṇṇāya  ciṇṇavasībhāvāya. ^b^susamāraddhāyā^eb^ti suṭṭhu sampāditāya. ^b^pāṭikaṅkhā^eb^ti icchitabbā  avassaṃbhāvino. sesaṃ parato āgamissati. </p>
              <p>[03] 250^b^.^eb^ ^b^dhātuvinibbhogo^eb^ti sasambhārasaṅkhepādinā dhātūnaṃ vinibbhujanaṃ. aparādho nāma  aparajjhantassa puggalassa rūpadhammamukhena gayhatīti katvā āha ^b^``kiṃ kesānaṃ kujjhasī''^eb^tiādi,  kesādivinimuttassa aparajjhanakassa puggalassa abhāvato.  idāni nibbattitaparamatthadhammavaseneva ^a^V1.0341^ea^  vinibbhogavidhiṃ dassetuṃ ^b^``atha vā panā''^eb^tiādi vuttaṃ. pañcakkhandhe upādāya,  dvādasāyatanāni upādāyāti paccekaṃ ^b^upādāya^eb^-saddo yojetabbo. ^b^kodhassa patiṭṭhānaṭṭhānaṃ  na hotī^eb^ti yathā āragge sāsapassa, ākāse ca cittakammassa patiṭṭhānaṭṭhānaṃ natthi,  evamassa ``verī''ti parikappite puggale kodhassa patiṭṭhānaṭṭhānaṃ na hoti, kesādīnaṃ  akujjhitabbato, tabbinimuttassa ca puggalassa abhāvato. </p>
              <p>[03] 251^b^.^eb^ ^b^saṃvibhāgo^eb^ti āmisasaṃvibhāgo. ^b^parassā^eb^ti paccatthikassa. ^b^bhinnājīvo^eb^ti  aparisuddhājīvo. ^b^tassevaṃ karoto^eb^ti evaṃ saṃvibhāgaṃ karontassa tassa dāyakassa.  ^b^itarassā^eb^ti paṭiggāhakassa. ^b^``mama mātarā^eb^ ^b^upāsikāya^eb^ ^a^M1.0362^ea^ ^b^dinno''^eb^ti  idaṃ ^b^``dhammiyalābho''^eb^ti etassa kāraṇavacanaṃ. tena pana tassa āgamanasuddhiṃ dasseti. </p>
              <p>[01] ^b^sabbatthasādhaka^eb^nti ``attattho parattho diṭṭhadhammiko attho samparāyiko attho''ti  (mahāni0 69; cūḷani0 mogharājamāṇavapucchāniddesa 85; paṭi0 ma0 3.5) evamādīnaṃ sabbesaṃ  atthānaṃ, hitānaṃ, payojanānañca nipphādakaṃ. ^b^unnamanti^eb^ dāyakā. ^b^namanti^eb^ paṭiggāhakā. </p>
              <p>[03] 252^b^.^eb^ ^b^eva^eb^nti yathāvuttehi kakacūpamovādānussaraṇādīhi attano ovadanākārehi.  ^b^vūpasantapaṭighassā^eb^ti paṭisaṅkhānabalena vinoditāghātassa. ^b^tasmimpī^eb^ti verīpuggalepi.  ^b^verī^eb^-gahaṇeneva cettha appiyapuggalassāpi gahaṇaṃ daṭṭhabbaṃ verimhi mettāya siddhāya tasmimpi  mettāsiddhito, piyato pana atippiyasahāyakassa visuṃ gahaṇaṃ āsannapaccatthikassa dubbinimocayabhāvadassanatthaṃ.  ^b^mettāvasenā^eb^ti mettāyanavasena. ^b^samacittata^eb^nti hitūpasaṃhārena samānacittataṃ.  ^b^sīmāsambhedo^eb^ sā eva samacittatā. ^b^imasmiṃ puggale^eb^ti mettākammaṭṭhānikapuggale.  ^b^nisinne^eb^ti bhāvenabhāvalakkhaṇe bhummaṃ.</p>
              <p>[03] ^b^hitamajjhatte^eb^ti piye, majjhatte ca. ^b^catubbidhe^eb^ti catubbidhe jane, yattha katthacīti  adhippāyo. ^b^nānatta^eb^nti piyamajjhattādinānākaraṇaṃ. ^b^hitacittova pāṇina^eb^nti  kevalaṃ sattesu hitacitto evāti pavuccati, na pana ``mettāya nikāmalābhī''ti  vā ``kusalī''ti vā pavuccati. kasmā? yasmā attādīsu passati nānattanti.  kasmā panāyaṃ hitacitto kusalīti na vuccatīti? sātisayassa kusalassa vasena kusalibhāvassa  adhippetattā. imassa ca ^a^V1.0342^ea^ puggalassa mettābhāvanā na visesavatī. atha vā ^b^na nikāmalābhī  mettāya^eb^ yato attādīsu passati nānattaṃ. ^b^kusalī^eb^ti pavuccati, yasmā hitacittova  pāṇinanti evamettha attho daṭṭhabbo. gāmasīmādayo viya gāmantarādīhi sattasaṅkhāte mettāvisaye  bhāvanāya pubbe aññamaññaṃ asaṃkiṇṇamariyādārūpena ṭhitattā attādayo idha sīmā nāmāti  āha ^b^``catasso sīmāyo''^eb^ti. ^b^sambhinnā hontī^eb^ti ettha vuttaṃ sambhedaṃ dassetuṃ  ^b^``samaṃ pharati mettāyā''^eb^tiādi vuttaṃ. ^b^mahāviseso^eb^ti mahanto bhāvanāya  viseso atisayo. ^b^purimena^eb^ purimato attādinānattadassinā. ^b^na nāyatī^eb^ti na ñāyati. </p>
              <p>[03] 253^b^.^eb^ ^b^nimitta^eb^nti ^a^M1.0363^ea^ yathā kasiṇakammaṭṭhānādīsu taṃtaṃkasiṇamaṇḍalādipariggahamukhena  bhāvanāvasena laddhaṃ uggahanimittaṃ nissāya jhānassa gocarabhāvena paṭibhāganimittaṃ upatiṭṭhati,  na evamidha upaṭṭhitaṃ nimittaṃ nāma atthi. yo panāyaṃ yathāvutto sīmāsambhedo laddho,  sveva nimittaṃ viyāti nimittaṃ. tasmiṃ hi laddhe bhāvanāya sātisayattā nīvaraṇāni  vikkhambhitāneva honti, kilesā sannisinnāva, upacārasamādhinā cittaṃ samāhitameva.  tenāha ^b^``nimittañca upacārañca laddhaṃ hotī''^eb^ti. ^b^tameva nimitta^eb^nti sīmāsambhedavasena  pavattasamathanimittaṃ. ^b^appakasireneva^eb^ akiccheneva, pageva paripanthassa visodhitattā.</p>
              <p>[03] ^b^ettāvatā^eb^ti ettakena bhāvanānuyogena. ^b^anena^eb^ yoginā. ^b^pañcaṅgavippahīna^eb^ntiādīnaṃ  padānaṃ attho heṭṭhā vutto eva.</p>
              <p>[03] ^b^``paṭhamajjhānādīnaṃ aññataravasenā''^eb^ti idaṃ vakkhamānāya vikubbanāya tesaṃ sādhāraṇatāya  vuttaṃ. ^b^appanāppattacittasseva^eb^ na upacāramattalābhino. paguṇabalavabhāvāpādanena vepullādivisesappattassa  odhiso, anodhiso ca disāpharaṇādivasena jhānassa pavijambhanā vikubbanā vividhā  kiriyāti katvā. </p>
              <p>[03] 254^b^.^eb^ ^b^mettāsahagatenā^eb^ti uppādato yāva bhaṅgā mettāya saha pavattena saṃsaṭṭhena sampayuttenāti  attho. yasmā pana taṃ vuttanayena mettāya sahagataṃ, tāya ekuppādādividhinā sammadeva  āgataṃ hoti, tasmā vuttaṃ ^b^``mettāya samannāgatenā''^eb^ti. ^b^ceto^eb^-saddo ``adhicetaso''tiādīsu  (pāci0 153; udā0 37) samādhipariyāyopi hotīti tato visesetuṃ ^a^V1.0343^ea^ ^b^``cetasāti  cittenā''^eb^ti vuttaṃ. ^b^eta^eb^nti etaṃ padaṃ. disodhipariggaho sattodhipariggahamukheneva  hotīti dassento āha ^b^``ekissā disāya paṭhamapariggahitaṃ sattaṃ upādāyā''^eb^ti.  disāsu hi ṭhitasattā disāgahaṇena gahitā. tenāha ^b^``ekadisāpariyāpannasattapharaṇavasena  vutta''^eb^nti. pharaṇañca sārammaṇassa dhammassa attano ārammaṇassa phassanā paccakkhato dassanaṃ  gahaṇaṃ ārammaṇakaraṇamevāti āha ^b^``pharitvāti phusitvā ārammaṇaṃ katvā''^eb^ti.  ^b^brahmavihārādhiṭṭhita^eb^nti mettājhānupatthambhitaṃ. ^b^tathā^eb^ti niyamanaṃ. taṃ ^a^M1.0364^ea^  aniyamāpekkhasambandhībhāvato upamākāraniyamanaṃ. ^b^dutiya^eb^nti upameyyadassanaṃ, upameyyañca  nāma upamaṃ, tena sambandhañca vinā natthīti tadubhayampi dassetuṃ ^b^``yathā puratthimādīsū''^eb^tiādi  vuttaṃ. tattha ^b^tathā dutiya^eb^nti ettha pharitvā viharatīti ānetvā sambandhitabbaṃ.  evaṃ ^b^tatiyaṃ catuttha^eb^nti etthāpi. ^b^tadanantara^eb^nti ca pharaṇāpekkhaṃ anantaraggahaṇaṃ,  na pharitabbadisāpekkhaṃ disānaṃ aniddiṭṭharūpattā. pharaṇānukkamena hi tāsaṃ dutiyāditā,  na sarūpato. tenevāha ^b^``yaṃ kiñci ekaṃ disa''^eb^nti. ^b^itī^eb^ti evaṃ yathāvuttaṃ  catasso, evaṃ uddhaṃ disaṃ pharitvā viharatīti attho. tenāha ^b^``eteneva nayenā''^eb^ti.  idampi iti-saddasseva atthadassanaṃ. ^b^pāḷiyaṃ^eb^ (ma0 ni0 3.309; 3.230; vibha0 642)  ^b^adho tiriya^eb^nti ettha pi-saddo luttaniddiṭṭhoti dassetuṃ ^b^``adhodisampi tiriyaṃ disampī''^eb^ti  vuttaṃ. eteneva ^b^``dutiya''^eb^ntiādīsupi pi-saddassa luttaniddiṭṭhatā dīpitāti  veditabbaṃ. ^b^evamevā^eb^ti idampi iti-saddasseva atthadassanaṃ. ettha ca ^b^``adho''^eb^ti  iminā yathā nirayesu, nāgabhavanādīsu, yattha tattha vā attano heṭṭhimadisāya sattā gayhanti,  evaṃ ^b^``uddha''^eb^nti iminā devaloke, yattha tattha vā attano uparimadisāyaṃ sattā gahitāti  veditabbaṃ.</p>
              <p>[03] ^b^majjhattādī^eb^ti ^b^ādi^eb^-saddena itthipurisāriyānariyadevamanussādike pabhede saṅgaṇhāti.  ^b^īsakampi bahi avikkhipamāno^eb^ti appakampi kammaṭṭhānato bahi vikkhepaṃ anāpajjanto  hitūpasaṃhārato aññathā thokampi avattamāno. ^b^sabbattatāyā^eb^ti vā sabbena attabhāvena  yathā sabbabhāvena attani attano attabhāve hitesitā, evaṃ sabbadhi sabbasattesu mettāya  pharitvā viharatīti attho. mettāya vuccamānattā sattavisayo ^b^sabba^eb^-saddo, so ca dīghaṃ  katvā vutto, tasmā sabbasattakāyasaṅkhātā pajā etassa atthīti sabbāvantoti padatthato  dassento ^b^``sabbāvantanti sabbasattavanta''^eb^nti āha. ettha ca ^b^sabbadhī^eb^ti disodhinā,  desodhinā ca anodhisopharaṇaṃ vuttaṃ, ^b^sabbattatāya sabbāvanta^eb^nti sattodhinā.  tathā hi vuttaṃ ``anodhiso dassanattha''nti ^a^V1.0344^ea^. ekamevatthaṃ pakārato pariyāyenti ñāpentīti  ^b^pariyāyā,^eb^ vevacanāni. vipulādisaddā cettha tādisāti adhippāyo. tenāha ^b^``vipulenāti  evamādipariyāyadassanato''^eb^ti. pariyāyadassane ca pubbe gahitapadānipi ^a^M1.0365^ea^  puna gayhanti, yathā ``saddhā saddahanā''ti (dha0 sa0 12) ettha vuttampi saddhāpadaṃ puna indriyādipariyāyadassane  ``saddhā saddhindriya''nti (dha0 sa0 12) vuttaṃ. ^b^tathāsaddo vā itisaddo vā na vutto^eb^ti  ``mettāsahagatena cetasā ekaṃ disaṃ pharitvā viharatī''ti etassa anuvattako tathā-saddo  ca iti-saddo ca tesaṃ pharaṇānantarādiṭṭhānaṃ aṭṭhānanti katvā te na vuttāti puna ^b^``mettāsahagatena  cetasāti vutta''^eb^nti attho. vuttassevatthassa puna vacanaṃ nigamananti āha ^b^``nigamanavasena  vā etaṃ vutta''^eb^nti. nanu ca samāpanavasena vuttassevatthassa puna vacanaṃ nigamananti?  nāyaṃ doso odhisoanodhisopharaṇānaṃ samāpane eva vuttattā. ^b^vipulenā^eb^ti mahantena,  mahattañcassa asubhakammaṭṭhānādīsu viya ārammaṇassa ekadesameva aggahetvā anavasesaggahaṇavasenāti  āha ^b^``pharaṇavasena vipulatā daṭṭhabbā''^eb^ti.</p>
              <p>[03] kilesavikkhambhanasamatthatādīhi mahattaṃ gataṃ, mahantehi vā uḷāracchandacittavīriyapaññehi  gataṃ paṭipannanti ^b^mahaggataṃ^eb^. tayidaṃ yasmā ekantato rūpāvacaraṃ, tasmā vuttaṃ ^b^``bhūmivasena  mahaggata''^eb^nti. niruḷho hi rūpārūpāvacaresu mahaggatavohāro. ^b^paguṇavasenā^eb^ti  pakārato guṇitaṃ bahulīkataṃ paguṇaṃ, tassa vasena, subhāvitabhāvenāti attho. taṃ  hi pamāṇaṃ gahetuṃ asakkuṇeyyatāya appamāṇaṃ nāma hoti. ^b^appamāṇasattārammaṇavasenā^eb^ti  aparimāṇasattārammaṇakaraṇavasena. sayampi verarahitattā, taṃsamaṅgino verābhāvahetuttā  ca ^b^averaṃ^eb^. tayidaṃ dvayaṃ yato labhati, taṃ dassetuṃ ^b^``byāpādapaccatthikappahānenā''^eb^ti  vuttaṃ. cetaso byāpattivasena hananato byāpajjaṃ, cetasikaṃ asātaṃ, tadabhāvato ^b^abyāpajjaṃ^eb^.  tenāha ^b^``niddukkha''^eb^nti. taṃ panassa abyāpajjattaṃ pañcaviññāṇādīnaṃ viya na sabhāvato,  atha kho paccatthikavivekatoti dassento ^b^``domanassappahānato''^eb^ti āha. ^b^aya^eb^nti  idha yathānītaṃ ^b^appamaññāvibhaṅge^eb^ (vibha0 642), tesu tesu ca ^b^suttapadesesu^eb^ (ma0 ni0  1.459; 2.309, 315) āgataṃ mettābrahmavihāravikubbanamāha. </p>
              <p>[03] 255^b^.^eb^ ^b^``tathā''^eb^ti iminā imissā ``pañcahākārehi, sattahākārehi, dasahākārehī''ti  ākāravibhāgena ^b^paṭisambhidāyaṃ^eb^ (paṭi0 ma0 2.22) vuttāya ca vikubbanāya ^a^M1.0366^ea^  majjhe bhinnasuvaṇṇassa ^a^V1.0345^ea^ viya bhedābhāvamupasaṃharati odhisopharaṇānodhisopharaṇadisāpharaṇavasena  desanāya āgatattā. kevalaṃ panettha ^b^paṭisambhidāmagge^eb^ (paṭi0 ma0 2.22) viya sattodhi  na gahitoti ayameva viseso. ^b^yampī^eb^ti vikubbanaṃ sandhāyāha.</p>
              <p>[03] idāni bhedābhāvadassanamukhena uddesato ānītaṃ ^b^paṭisambhidāmaggapāḷiṃ^eb^ niddesato dassetvā  tassā anuttānapadavaṇṇanaṃ kātuṃ ^b^``tattha cā''^eb^tiādimāha. </p>
              <p>[03] 256^b^.^eb^ tattha ^b^sabbe sattā^eb^ti ^b^sabba^eb^-saddo kāmaṃ padesasabbavisayo, na sabbasabbavisayo yathā  ``sabbaṃ jānātīti sabbaññutaññāṇa''nti (paṭi0 ma0 1.119-120), ``sattā''ti pana  padena paricchinnaṃ attano visayaṃ asesetvāva pariyādiyatīti āha ^b^``anavasesapariyādānameta''^eb^nti.</p>
              <p>[03] ^b^tatrā^eb^ti tasmiṃ rūpe. ^b^satto^eb^ti sajjanakiccena chandādipariyāyena lobhena āsatto  laggo. ^b^tatrā^eb^ti vā karaṇe bhummaṃ, tena chandādināti attho.</p>
              <p>[03] yadi sattatāya sattā, kathaṃ vītarāgesūti āha ^b^``ruḷhīsaddenā''^eb^tiādi. avītarāgesu  ruḷhena, avītarāgesu vā pavattitvā indriyabaddhakhandhasantānatāya taṃsadisesu vītarāgesu  ruḷhena saddena. atha vā kiñci nimittaṃ gahetvā satipi aññasmiṃ tannimittayutte  katthaci visaye sammutiyā cirakālatāya nimittavirahepi pavatti ruḷhī nāma yathā  ``gacchantīti gāvo''ti, evaṃ sattasaddassāpi ruḷhībhāvo daṭṭhabbo. bhūtapubbagatiyā  vā vītarāgesu sattavohāro daṭṭhabbo. ^b^satvayogato^eb^ti ettha ^b^satvaṃ^eb^ nāma buddhi, vīriyaṃ,  tejo vā, tena yogato sattā, yathā ``nīlaguṇayogato nīlo paṭo''ti.</p>
              <p>[03] pāṇanti etenāti pāṇanaṃ, assāsapassāsā, tassa kammaṃ ^b^pāṇanatā,^eb^ tāya, assāsapassāsasampayogenāti  attho. ^b^bhūtattā^eb^ti kammakilesehi jātattā. pūraṇato, galanato ca ^b^puggalā^eb^ti  neruttā. sattā hi nibbattantā taṃtaṃsattanikāyaṃ pūrentā viya honti, sabbāvatthanipātitāya  ca galanti cavantīti attho. apariññātavatthukānaṃ ``attā''ti ^a^M1.0367^ea^ bhavati  ettha abhidhānaṃ, cittañcāti ^b^attabhāvo, sarīraṃ,  khandhapañcakameva vā. ta^eb^nti khandhapañcakaṃ ^a^V1.0346^ea^.  ^b^upādāyā^eb^ti gahetvā upādānaṃ nissayaṃ katvā. ^b^paññattimattasambhavato^eb^ti paramatthato  asantepi sattasaññite paññattimattena sambhavato.</p>
              <p>[03] ^b^yathā ca sattāti vacana^eb^nti yathā satta-saddo yathāvuttenaṭṭhena nippariyāyato padesavuttipi  ruḷhīvasena anavasesapariyādāyako. ^b^sesānipī^eb^ti pāṇādivacanānipi. tānipi  hi rūpārūpabhavūpagacatutthajjhānādisamaṅgīnaṃ assāsapassāsābhāvato avinipātadhammānaṃ pugalanassa  abhāvato padesavuttīni. ^b^ruḷhīvasena āropetvā^eb^ yathāvuttāya ruḷhiyā vasena  katthaci visaye avijjamānampi pāṇapuggalabhāvaṃ āropetvā. yadi sādhāraṇato sattavevacanānīti  gahetvā anodhisopharaṇā mettā vuccati, atha kasmā pañcaheva ākārehi vuttāti  anuyogaṃ sandhāyāha ^b^``kāmañcā''^eb^tiādi. keci panāhu ``na kho panetāni ``sattā''tiādīni  padāni vevacanatāmattaṃ upādāya gahitāni, yato jantuādīnampi gahaṇaṃ āpajjeyya, atthavisesaṃ  pana nimittabhūtaṃ upādāya gahitānī''ti, te sandhāyāha ^b^``ye panā''^eb^tiādi. tattha  ^b^atthato^eb^ti sajjanaṭṭhena sattā, pāṇanaṭṭhena pāṇāti evamādiatthato. tesaṃ taṃ matimattanti  dassento āha ^b^``anodhisopharaṇā virujjhatī''^eb^ti. kasmā? keci sattā, keci  pāṇā, keci puggalāti āpajjanato. ^b^tathā atthaṃ aggahetvā^eb^ti sattādisaddā sappadesavisayāti  evamatthaṃ aggahetvā pubbe vuttanayena nippadesavisayāti evamatthaṃ gahetvāti adhippāyo.  tenāha ^b^``imesū''^eb^tiādi. ^b^pañcasu ākāresū^eb^ti ``sabbe sattā''tiādinā ^b^pāḷiyaṃ^eb^  (paṭi0 ma0 2.22) āgatesu pañcasu bhāvanākāresu. ^b^aññataravasenā^eb^ti yassa kassaci  vasena. </p>
              <p>[03] 257^b^.^eb^ idāni dvāvīsatiyā bhāvanākāresu appanā pariggahetvā dassetuṃ ^b^``ettha cā''^eb^tiādi  vuttaṃ. ^b^byāpādarahitā^eb^ti domanassabyāpādarahitā. ^b^tasmā^eb^ti yasmā na kevalaṃ  yathāvuttāakāravibhāgamattato appanāvibhāgo, tasmā. ^b^imesupi padesū^eb^ti ``sabbe  sattā averā hontū''tiādikoṭṭhāsesupi. ^b^yaṃ yaṃ pākaṭaṃ hotī^eb^ti yadipi pubbabhāge  ^a^M1.0368^ea^ tattha tattha abhinivese anekakoṭṭhāsavaseneva manasikāraṃ pavatteti,  bhāvanāya samijjhanakkhaṇe pana tattha yaṃ paguṇataratāya supākaṭaṃ hoti, tassa vasena appanā hoti,  yathā taṃ dvattiṃsākāre. tattha pana ārammaṇaṃ, idha bhāvanākāroti ayameva viseso.  ^b^catunna^eb^nti catunnaṃ catunnaṃ. byāpanicchālopena hi niddiṭṭhaṃ. esa nayo sesesupi.</p>
              <p>[03] ^b^liṅgavasena^eb^ ^a^V1.0347^ea^ ^b^vuttaṃ^eb^ tesaṃ pacurato labbhamānattā. tatiyā pana pakati yadipi paṭhamadukena  na saṅgahitā, dutiyadukena pana tikena ca saṅgahitā eva.</p>
              <p>[03] ^b^iti sabbānipī^eb^ti anodhisopharaṇe vīsati, odhisopharaṇe aṭṭhavīsati, disāpharaṇe cattāri  satāni, asīti cāti evaṃ sabbānipi. sata-saddāpekkhāya napuṃsakaniddeso. </p>
              <p>[03] 258^b^.^eb^ evaṃ mettābhāvanaṃ vibhāvetvā idāni tattha ānisaṃse vibhāvetuṃ ^b^``itī''^eb^tiādi  āraddhaṃ. tattha ^b^sesā janā^eb^ti mettāya cetovimuttiyā alābhino. ^b^samparivattamānā^eb^ti  dakkhiṇena passena asayitvā sabbaso parivattamānā. ^b^kākacchamānā^eb^ti ghurughurupassāsavasena  vissaraṃ karontā. ^b^sukhaṃ supatī^eb^ti ettha duvidhāsupanā sayane piṭṭhippasāraṇalakkhaṇā,  kiriyāmayacittehi avokiṇṇabhavaṅgappavattilakkhaṇā ca. tatthāyaṃ ubhayathāpi sukhameva supati.  yasmā saṇikaṃ nipajjitvā aṅgapaccaṅgāni samodhāya pāsādikena ākārena sayati, niddokkamanepi  jhānaṃ samāpanno viya hoti. tenāha ^b^``evaṃ asupitvā''^eb^tiādi.</p>
              <p>[03] niddākāle sukhaṃ alabhitvā dukkhena suttattā eva paṭibujjhanakāle sarīrakhedena nitthunanaṃ,  vijambhanaṃ, ito cito viparivattanañca hotīti āha ^b^``nitthunantā vijambhantā samparivattantā  dukkhaṃ paṭibujjhantī''^eb^ti. ayaṃ pana sukhena suttattā sarīrakhedābhāvato nitthunanādirahitova  paṭibujjhati. tena vuttaṃ ^b^``evaṃ appaṭibujjhitvā''^eb^tiādi. sukhapaṭibodho ca  sarīravikārābhāvenāti āha ^b^``sukhaṃ nibbikāra''^eb^nti.</p>
              <p>[03] ^b^``bhaddakameva^eb^ ^a^M1.0369^ea^ ^b^supinaṃ passatī''^eb^ti idaṃ anubhūtapubbavasena, devatūpasaṃhāravasena  cassa bhaddakameva supinaṃ hoti, na pāpakanti katvā vuttaṃ. tenāha ^b^``cetiyaṃ vandanto  viyā''^eb^tiādi. dhātukkhobhahetukampi cassa bahulaṃ bhaddakameva siyā yebhuyyena cittajarūpānuguṇatāya  utuāhārajarūpānaṃ.</p>
              <p>[03] ^b^ure āmuttamuttāhāro viyā^eb^ti gīvāya bandhitvā ure lambitamuttāhāro viyāti  kehici vuttaṃ. taṃ ekāvalivasena vuttaṃ siyā, anekaratanāvalisamūhabhūto pana  muttāhāro aṃsappadesato paṭṭhāya yāva kaṭippadesassa heṭṭhābhāgā palambanto ure āmukkoyeva  nāma hoti.</p>
              <p>[03] ^b^tatthevā^eb^ti ^a^V1.0348^ea^ pāṭaliputteyeva. ^b^sakkā nisīdituṃ vā nipajjituṃ vā^eb^ desassa khematāya,  tassa tassa padesassa ramaṇīyatāya ca.</p>
              <p>[03] dasāva anto ^b^dasanto,^eb^ vatthassa osānanto.</p>
              <p>[03] ^b^samappavattavāsa^eb^nti tattha tattha vihāre samappavattavattavāsaṃ. thero kira attanā paviṭṭhapaviṭṭhavihāre  ``ahamettha āgantuko''ti acintetvā tattha tattha yathārahaṃ attanā kātabbavattāni  paripūrento eva vihāsi. apare pana bhaṇanti sabbasattesu samappavattamettāvihāravāsaṃ.  ayaṃ hi thero arahattādhigamato pubbepi mettāvihārī ahosi. </p>
              <p>[01] ^b^vanantare ṭhito^eb^ti thero kira tathā samappavattavāsavasena caramāno ekadivasaṃ aññataraṃ  ramaṇīyaṃ vanantaraṃ disvā tattha aññatarasmiṃ rukkhamūle samāpattiṃ samāpajjitvā yathāparicchedena  tato uṭṭhito attano guṇāvajjanahetukena pītisomanassena udānento ``yāvatā upasampanno''ti  gāthaṃ abhāsi. tamatthaṃ dassetuṃ ^b^``vanantare ṭhito''^eb^ti paṭhamagāthā ṭhapitā. tattha ^b^gajjamānako^eb^ti  sīhagajjitaṃ gajjanto. ^b^guṇamesanto^eb^ti attano guṇasamudayaṃ gavesanto paccavekkhanto.</p>
              <p>[03] maṇilarukkhe nivāsitāya taṃ devataṃ ^b^``maṇiliyā''^eb^ti voharanti, tasmā sā devatāpi  ^b^``ahaṃ, bhante, maṇiliyā''^eb^ti āha. rukkhadevatānaṃ hi yebhuyyena nivāsarukkhavasena  vohāro yathā phandanadevatāti. ^b^tatthevā^eb^ti cittalapabbateyeva.</p>
              <p>[03] ^b^``balavapiyacittatāyā''^eb^ti ^a^M1.0370^ea^ iminā balavapiyacittatāmattenapi satthaṃ na  kamati, pageva mettāya cetovimuttiyāti dasseti.</p>
              <p>[03] ^b^khippameva cittaṃ samādhiyati^eb^ kenaci paripanthena parihīnajjhānassa byāpādassa  dūrasamussāritabhāvato khippameva samādhiyati. āsavānaṃ khayāyāti keci. sesaṃ  suviññeyyameva. ettha ca kiñcāpi ito aññakammaṭṭhānavasena adhigatajjhānānampi sukhasupanādayo  ānisaṃsā labbhanti, yathāha -- </p>
              <p>[21] ``sukhaṃ ^a^V1.0349^ea^ supanti munayo, ajjhattaṃ susamāhitā. </p>
              <p>[22] suppabuddhaṃ pabujjhanti, sadā gotamasāvakā''ti.. -- </p>
              <p>[25] ca ādi, tathāpime ānisaṃsā brahmavihāralābhino anavasesā labbhanti byāpādādīnaṃ  ujuvipaccanīkabhāvato brahmavihārānaṃ. tenevāha ``nissaraṇaṃ hetaṃ, āvuso, byāpādassa,  yadidaṃ mettā cetovimuttī''tiādi (dī0 ni0 3.326; a0 ni0  6.13). byāpādādivasena  ca sattānaṃ dukkhasupanādayoti tappaṭipakkhabhūtesu brahmavihāresu siddhesu sukhasupanādayo  hatthagatā eva hontīti. </p>
            </h4>
          </h3>
          <h3>
            <h3n> karuṇābhāvanāvaṇṇanā </h3n>
            <h4>
              <h4n> </h4n>
              <p>[03] 259^b^.^eb^ ^b^karuṇa^eb^nti karuṇābrahmavihāraṃ. ^b^nikkaruṇatāyā^eb^ti vihesāya, ``idhekacco  pāṇinā vā leḍḍunā vā daṇḍena vā satthena vā aññataraññatarena vā sattānaṃ viheṭhanajātiko  hotī''ti evaṃ vuttaviheṭhaneti attho. ^b^ādīnava^eb^nti dosaṃ. yathā tathā sattānaṃ  viheṭhanāya pāpako vipāko idha ceva samparāye ca. tathā hi yo satte jīvitā voropanena  vā aṅgapaccaṅgacchedanena vā dhanajāniyā vā alābhāya vā avāsāya vā anatthāya vā ayasatthāya  vā parisaṃsakkanena vā antamaso yathāvajjadassanenapi viheṭheti, tassa so pamādavihāro  diṭṭheva dhamme alābhāyapi hoti, laddhassa parihānāyapi hoti, tannimittaṃ pāpako kittisaddo  abbhuggacchati, avisārado ^a^M1.0371^ea^ parisaṃ upasaṅkamati maṅkubhūto, sammūḷho kālaṃ  karoti, kāyassa bhedā duggati pāṭikaṅkhā, sugatiyampi manussabhūto dujjaccopi hoti  nīcakuliko, dubbaṇṇopi hoti duddasiko, bahvābādhopi hoti rogabahulo, duggatopi  hoti appannapāno, appāyukopi hoti parittajīvitoti evamādianekānatthānubandhitā  vihesāya paccavekkhitabbā, tappaṭipakkhato karuṇāya ānisaṃsā paccavekkhitabbā. tena  vuttaṃ ^b^``nikkaruṇatāya ādīnavaṃ karuṇāya ca ānisaṃsaṃ paccavekkhitvā''^eb^ti.  ^b^``piyo hī''^eb^tiādinā paṭhamaṃ piyapuggalādīsu anārambhassa kāraṇamāha. piyaṃ hi  puggalaṃ karuṇāyitumārabhantassa na tāva piyabhāvo vigacchati, avigate ca tasmiṃ kuto  karuṇāyanā. tenāha ^b^``piyaṭṭhāneyeva tiṭṭhatī''^eb^ti. sesapuggalesupi eseva nayo.  ^b^liṅgavisabhāgakālakatānaṃ^eb^ akhettabhāve kāraṇaṃ heṭṭhā vuttameva.</p>
              <p>[03] yattha ^a^V1.0350^ea^ pana paṭhamaṃ ārabhitabbā, taṃ pāḷinayeneva dassetuṃ ^b^``kathañca bhikkhū''^eb^tiādi  āraddhaṃ. tattha ^b^duggata^eb^nti daliddaṃ. so hi bhogapārijuññato sukhasādhanānaṃ abhāvena  dukkhaṃ gato upagato duggatoti vuccati. atha vā ^b^duggata^eb^nti dukkhena samaṅgibhāvaṃ gataṃ.  ^b^durupeta^eb^nti kāyaduccaritādīhi upetaṃ. gatikularūpādivasena vā tamabhāve ṭhito  ^b^duggato^eb^. kāyaduccaritādīhi upetattā tamaparāyaṇabhāve ṭhito ^b^durupeto^eb^ti evamettha  attho veditabbo. ^b^paramakicchappatta^eb^nti ativiya kicchamāpannaṃ mahābyasanaṃ nimuggaṃ.  ^b^appeva nāmā^eb^ti sādhu vata. </p>
              <p>[01] ^b^vadhetha na^eb^nti ``ghātetha naṃ cora''nti evaṃ pahitāya ^b^rañño āṇāya khādanīyampi...pe0...  denti^eb^ ``idāneva māriyamāno ettakampi sukhaṃ labhatū''ti. ^b^susajjito^eb^ti sukhānubhavane  sannaddho.</p>
              <p>[03] ^b^eteneva upāyenā^eb^ti yena yena vidhinā etarahi yathāvutte paramakicchāpanne āyatiṃ vā  dukkhabhāgimhi puggale karuṇāyituṃ karuṇā uppāditā, eteneva nayena. ^b^piyapuggale^eb^ti  piyāyitabbapuggale. etarahi vā dissamānaṃ āyatiṃ vā bhāviniṃ dukkhappattiṃ gahetvā  karuṇā pavattetabbāti sambandho. majjhattaverīsupi eseva nayo. yo hi so karuṇāya  vatthubhūto duvidho puggalo vutto, kāmaṃ tattha karuṇābhāvanā sukheneva ijjhati,  iminā pana bhikkhunā tattha bhāvanaṃ paguṇataraṃ katvā ^a^M1.0372^ea^ sīmāsambhedaṃ kātuṃ  tadanantaraṃ piyapuggale, tato majjhatte, tato veripuggale karuṇā bhāvetabbā. bhāventena  ca ekekasmiṃ koṭṭhāse muduṃ kammaniyaṃ cittaṃ katvā tadanantare tadanantare upasaṃharitabbaṃ.  yassa pana veripuggalo vā natthi, mahāpurisajātikattā vā anatthaṃ karontepi verisaññāva  nuppajjati, tena majjhatte me cittaṃ kammaniyaṃ jātaṃ, idāni verimhi upasaṃharāmīti  byāpārova na kātabbo. yassa pana atthi, taṃ sandhāyāha ^b^``sace panā''^eb^tiādi.</p>
              <p>[03] tattha ^b^pubbe vuttanayenevā^eb^ti mettākammaṭṭhānikassa (visuddhi0 1.240 ādayo) vuttanayena.  ^b^taṃ mettāya vuttanayeneva. vūpasametabba^eb^nti ``athānena purimapuggalesū''tiādinā  (visuddhi0 1.243), ``kakacūpamaovādādīnaṃ anussarato''tiādinā (visuddhi0 1.243)  ca mettābhāvanāya vuttena nayena taṃ paṭighaṃ vūpasametabbaṃ. evaṃ etarahi mahādukkhappatte  sukhitepi akatakusalatāya āyatiṃ dukkhappattiyā vasena karuṇāyanavidhiṃ dassetvā  idāni katakalyāṇepi taṃ dassetuṃ ^b^``yopi cetthā''^eb^tiādi vuttaṃ. ^b^tesa^eb^nti  byasanānaṃ. ^b^vaṭṭadukkhaṃ anatikkantattā^eb^ti ^a^V1.0351^ea^ sammāsambuddhenāpi akkhānena pariyosāpetuṃ  asakkuṇeyyassa anāgatassa āpāyikassa sugatīsupi jātijarādibhedassāti aparimitassa  saṃsāradukkhassa anatikkantabhāvato. ^b^sabbathāpi karuṇāyitvā^eb^ti dukkhappattiyā, sukhappattiyā  akatakusalatāya vā katākusalatāya vāti sabbapakārenapi karuṇāya vatthubhāvassa sallakkhaṇena  tasmiṃ tasmiṃ puggale karuṇaṃ katvā karuṇābhāvanaṃ vaḍḍhetvā. ^b^vuttanayenevā^eb^ti  ``athānena punappunaṃ mettāyantenā''tiādinā (visuddhi0 1.243) ^b^mettābhāvanāyaṃ^eb^  vuttena nayena. ^b^taṃ nimitta^eb^nti sīmāsambhedavasena pavattaṃ samathanimittaṃ. ^b^mettāya  vuttanayenevā^eb^ti yathā mettābhāvanāyaṃ ``appakasirenevā''tiādinā (visuddhi0 1.253)  ^b^tikacatukkajjhānavasena appanā^eb^ ``ekaṃ disaṃ pharitvā viharatī''tiādinā (visuddhi0  1.253-254) tassā vaḍḍhanā ca vuttā, evamidha karuṇābhāvanāyaṃ tikacatukkajjhānavasena  appanā veditabbā ca vaḍḍhetabbā ca, tathevassā vaḍḍhanāvidhipi veditabbāti adhippāyo.  ^b^vuttanayenevā^eb^ti avadhāraṇena ``paṭhamaṃ veripuggalo karuṇāyitabbo''ti idaṃ yathā  pāḷiviruddhaṃ, evaṃ yuttiviruddhampīti imamatthaṃ ^a^M1.0373^ea^ dīpeti. paṭhamaṃ hi  veriṃ samanussarato kodho uppajjeyya, na karuṇā. attāpi sakkhibhāvena karuṇāyanavasena  gahetabbo, so kimiti pacchā gayhatīti. ^b^``appanā vaḍḍhetabbā''^eb^ti iminā ca appanāppattacittasseva  ``karuṇāsahagatena cetasā ekaṃ disaṃ pharitvā viharatī''tiādinā (dī0 ni0 3.308;  ma0 ni0 1.77, 509; 2.309, 315, 452, 471; 3.230) vuttavikubbanā ijjhatīti  ayamattho dassito.</p>
              <p>[03] karuṇāpadamattameva cassā pāḷiyā visesoti taṃ anāmasitvā paṭisambhidāyaṃ vuttavikubbanā,  mettāya vuttāanisaṃsā ca idha labbhantīti dassetuṃ ^b^``tato paraṃ...pe0... veditabbā''^eb^ti  vuttaṃ. tattha ^b^tato para^eb^nti ``karuṇāsahagatena cetasā''ti (dī0 ni0 3.308; ma0  ni0 1.77, 509; 2.309, 315, 452, 471; 3.230) vuttavikubbanato upari. sesaṃ  vuttanayameva. </p>
            </h4>
          </h3>
          <h3>
            <h3n> muditābhāvanāvaṇṇanā </h3n>
            <h4>
              <h4n> </h4n>
              <p>[03] 260^b^.^eb^ ^b^piyapuggalādīsū^eb^ti piyamajjhattaverīsu na ārabhitabbā. muditābhāvanāti vibhattiṃ  pariṇāmetvā yojanā. ^b^na hī^eb^tiādi tattha kāraṇavacanaṃ. ^b^piyabhāvamattenā^eb^ti ettha  ^b^matta^eb^-saddo ^a^V1.0352^ea^ visesanivatti attho, tena somanassapaṭisandhikatādisiddhā niccappahaṃsitamukhatā,  pubbabhāsitā, sukhasambhāsatā, sakhilatā, sammodakatāti evamādike muditāya padaṭṭhānabhūte  visese ulliṅgeti, īdisehi visesehi virahitoti vuttaṃ hoti. ^b^eva^eb^-kārena  pana piyapuggalassa sukhasamappitatādiṃ, muditāya ca hetubhūtaṃ pamodappavattiṃ nivatteti.  piyapuggalepi hi paramāya sampattiyā pamudite haṭṭhatuṭṭhe bhikkhuno muditokāsaṃ labheyya.  vakkhati hi ``piyapuggalaṃ vā''tiādi. ādito majjhattapuggalaṃ anussarantassa udāsinatā  saṇṭhāti, veriṃ samanussarantassa kodho uppajjati. tenāha ^b^``pageva majjhattaverino''^eb^ti.</p>
              <p>[03] pamodappavattiyā soṇḍasadiso sahāyo ^b^soṇḍasahāyo. muditamuditovā^eb^ti pasādasommatāya  ativiya mudito eva. pasāde hi idaṃ āmeḍitaṃ. evaṃ aṭṭhakathānayena ādito muditābhāvanāya  vatthuṃ dassetvā idāni pāḷinayena dassetuṃ ^b^``piyapuggalaṃ vā''^eb^tiādi vuttaṃ.  tattha ^b^sukhita^eb^nti sañjātasukhaṃ, sukhappattanti attho. ^b^sajjita^eb^nti sukhānubhavane sannaddhaṃ  paṭiyattasukhasādhanaṃ. ^b^aho sādhū^eb^ti tassa sattassa sampattiyaṃ ^a^M1.0374^ea^ sampajaññapubbapamodanākāradassanaṃ.  puna ^b^aho suṭṭhū^eb^ti tassa pamodanassa bahulīkāradassanaṃ. ^b^piyaṃ manāpa^eb^nti ettha ^b^manāpa^eb^-ggahaṇena  pāḷiyampi atippiyasahāyako adhippetoti eke.</p>
              <p>[03] ^b^atīte^eb^ti tasmiṃyeva attabhāve atīte. ^b^anāgate^eb^ti etthāpi eseva nayo. na hi  bhavantaragate brahmavihārabhāvanā ruhati. yadi evaṃ, atītānāgate kathanti? nāyaṃ doso.  ``so evāyaṃ datto tisso''ti addhāpaccuppannatāya vijjamānabhāvena gahetabbato. kathaṃ  panassa anāgate sampatti ārammaṇaṃ hotīti? ādesādito, paccuppannāya vā payogasampattiyā  anumānato laddhāya gahetabbato. </p>
              <p>[01] ^b^piyapuggale^eb^ti soṇḍasahāyasaññite atippiyapuggale, piyapuggale ca. duvidhopi  cesa idha piyabhāvasāmaññato ``piyapuggalo''ti vutto. ^b^anukkamenā^eb^ti atippiyapuggalo  piyapuggalo majjhatto verīti catūsu koṭṭhāsesu ekekasmiṃ kammaṭṭhānaṃ paguṇaṃ,  muduṃ, kammaniyañca katvā sesesu upasaṃharaṇānukkamena. kiñcāpi catūsu janesu  samacittatāva ^b^sīmāsambhedo^eb^ sīmā sambhijjati etāyāti katvā. bhāvanāya pana tathā  bahuso pavattamānāya purimasiddhaṃ hetuṃ, itaraṃ phalañca katvā ^a^V1.0353^ea^ vuttaṃ ^b^``samacittatāya  sīmāsambhedaṃ katvā''^eb^ti. yathāvuttasīmābhāvo vā sīmāsambhedoti vuttaṃ ^b^``samacittatāya  sīmāsambhedaṃ katvā''^eb^ti. sesamettha yaṃ vattabbaṃ, taṃ heṭṭhā vuttanayameva. </p>
            </h4>
          </h3>
          <h3>
            <h3n> upekkhābhāvanāvaṇṇanā </h3n>
            <h4>
              <h4n> </h4n>
              <p>[03] 261^b^.^eb^ ^b^upekkhābhāvana^eb^nti upekkhābrahmavihārabhāvanaṃ. yasmā purimabrahmavihārattayanissando  catutthabrahmavihāro, tasmā vuttaṃ ^b^``mettādīsu paṭiladdhatikacatukkajjhānenā''^eb^ti.  ^b^paguṇatatiyajjhānā^eb^ti subhāvitaṃ vasībhāvaṃ pāpitaṃ paguṇaṃ, tathārūpā tatiyabrahmavihārajjhānato.  appaguṇaṃ hi uparijhānassa padaṭṭhānaṃ na hoti. catukkanayavasena cettha tatiyaggahaṇaṃ.  ^b^sukhitā hontūtiādivasenā^eb^ti ^b^ādi^eb^-saddena ``niddukkhā hontū''ti evamādīnaṃ  saṅgaho daṭṭhabbo. ^b^sattakelāyanaṃ^eb^ sattesu mamāyanaṃ ^a^M1.0375^ea^ mamattakaraṇaṃ, tathā  manasikārena yogo ^b^sattakelāyanamanasikārayuttattaṃ,^eb^ tasmā. mettādīnaṃ rāgagehassitadomanassasomanassānaṃ  āsannavuttitāya yathārahaṃ ^b^paṭighānunayasamīpacāritā^eb^ veditabbā. atha vā ``sukhitā  hontu, dukkhato muccantu modantū''ti hitesitabhāvappattiyā tissannampi anunayassa  āsannacāritā. sati ca tabbipariyāye lohitappakope pubbo viya laddhokāsamevettha  paṭighanti avisesena tāsaṃ paṭighānunayasamīpacāritā daṭṭhabbā.</p>
              <p>[03] ^b^``somanassayogena oḷārikattā''^eb^ti idaṃ tatiyajjhānassa vasena vuttaṃ, tato vuṭṭhitassa  idamādīnavadassananti. mettādivasena pana oḷārikabhāve vuccamāne vitakkavicārapītiyogeneva  oḷārikatā vattabbā siyā, tāhipi tāsaṃ samāyogasambhavato, upekkhāya ca tadabhāvato.  na vā vattabbā tatiyajjhānikānaṃyeva mettādīnaṃ idhādhippetattā, taṃtaṃjhānasamatikkameneva  ca taṃtaṃjhānikā mettādayopi samatikkantā eva nāma honti, jhānasāmaññena viya mettādisāmaññena  vohāramattaṃ. ^b^purimāsū^eb^ti mettākaruṇāmuditāsu. ^b^santabhāvato^eb^ti yathāvuttasattakelāyanādianupasantabhāvābhāvato  upekkhāya santabhāvato. ``santabhāvato''ti ca idaṃ nidassanamattaṃ daṭṭhabbaṃ. sukhumatā  paṇītatā vidūrakilesatā vipulaphalatāti evamādayopi upekkhāya ānisaṃsā daṭṭhabbā.  ^b^pakatimajjhatto^eb^ti kiñci kāraṇaṃ anapekkhitvā pakatiyā sabhāveneva imassa bhikkhuno  udāsinapakkhe ṭhito. ^b^ajjhupekkhitvā^eb^ti attanā katakammavaseneva ayamāyasmā āgato  gacchati ca, tvampi attanā katakammavaseneva āgato ^a^V1.0354^ea^ gacchasi ca, na tassa tava payogena  kiñci sukhaṃ vā upanetuṃ, dukkhaṃ vā apanetuṃ labbhā, kevalaṃ panetaṃ cittassa anujukammaṃ,  yadidaṃ mettāyanādinā sattesu kelāyanaṃ. buddhādīhi ariyehi gatamaggo cesa apaṇṇakapaṭipadābhūto,  yadidaṃ sabbasattesu majjhattatāti evaṃ paṭipakkhajigucchāmukhena majjhattatāya samupajātagāravabahumānādaro  taṃ puggalaṃ punappunaṃ ajjhupekkhati, tattha ca savisesaṃ upekkhaṃ paccupaṭṭhapeti, tassa  tathā paṭipajjato pakatiyāpi udāsinattā sātisayaṃ tattha majjhattatā saṇṭhāti ^a^M1.0376^ea^.  bhāvanābalena nīvaraṇāni vikkhambhitāneva honti, kilesā sannisinnā eva honti,  so taṃ upekkhaṃ piyapuggalādīsu upasaṃharati. tenāha ^b^``upekkhā uppādetabbā. tato  piyapuggalādīsū''^eb^ti. ^b^ekaṃ puggala^eb^nti ettha aññattho ^b^eka^eb^-saddo ``ittheke abhivadantī''tiādīsu  (ma0 ni0 3.27) viya. ekavacaneneva cettha saṅkhyāviseso siddho, tasmā aññaṃ ekaṃ  puggalanti ayamettha attho. tena attānaṃ nivatteti. ^b^``neva manāpa''^eb^nti iminā piyapuggalaṃ,  atippiyasahāyakañca nivatteti, attānampi vā attani amanāpatāya abhāvato. ^b^``na amanāpa''^eb^nti  iminā appiyaṃ, veripuggalañca, pārisesato majjhattapuggalassa gahaṇaṃ āpannaṃ. iti  ^b^``ekaṃ puggalaṃ neva manāpaṃ nāmanāpa''^eb^nti iminā attano, piyādīnañca paṭikkhepamukhena  udāsinapuggalaṃ dasseti.</p>
              <p>[03] ^b^vuttanayenā^eb^ti ``yvāssa pakatimajjhatto''tiādinā anantaraṃ vuttena nayena. attasinehassa  balavabhāvato veritopi attani majjhattatāya durūpasaṃhārattā ``imesu ca attani cā''ti  attā pacchā vutto. ^b^pathavīkasiṇe vuttanayenevā^eb^ti ``ayaṃ samāpatti āsannapītipaccatthikā''tiādinā  (visuddhi0 1.87) pathavīkasiṇe vuttanayena. yaṃ hi heṭṭhā ``paguṇatatiyajjhānā vuṭṭhāyā''tiādi  (visuddhi0 1.87) vuttaṃ, taṃ heṭṭhā tīsu brahmavihāresu, catutthabrahmavihāre ca ādīnavānisaṃsadassanavasena  vuttaṃ. idaṃ pana tatiyajjhāne ādīnavaṃ, catutthajjhāne ca ānisaṃsaṃ disvā catutthādhigamāya  yogaṃ karontassa catutthajjhānassa uppajjanākāradassanaṃ. tasmā tattha vuttaṃ ``pathavīsaddaṃ  apanetvā tadeva nimittaṃ ārammaṇaṃ katvā manodvārāvajjanaṃ uppajjatī''tiādinā yojetabbaṃ.</p>
              <p>[03] ^b^pathavīkasiṇādīsū^eb^ti ^b^ādi^eb^-saddena sesakasiṇāni, assāsapassāsanimittañca saṅgaṇhāti.  kāmaṃ kasiṇānāpānesu uppannassāpi tatiyajjhānassa upekkhābrahmavihārena rūpāvacarajjhānāditāya  attheva sabhāgatā, taṃ pana akāraṇaṃ ārammaṇassa visadisatāyāti  āha ^a^V1.0355^ea^ ^b^``ārammaṇavisabhāgatāyā''^eb^ti.  nanu ca aññathāva kasiṇādibhāvanā, aññathā brahmavihārabhāvanāti bhāvanāvasenāpi yathāvuttajjhānānaṃ  attheva visadisatāti? saccametaṃ, bhāvanāvasena pana visadisatā anuppattiyā na ekantikaṃ  kāraṇaṃ. tathā hi aññathāva mettādibhāvanā ^a^M1.0377^ea^, aññathā upekkhābhāvanā.  tathāpi sattesu yathāpavattitaṃ hitesitādiākāraṃ byatirekamukhena āmasantī, tato vinivattamānarūpena  ajjhupekkhanākārena brahmavihārupekkhā pavattati. tathā hi vakkhati ``kammassakā sattā,  te kassa ruciyā sukhitā vā bhavissantī''tiādi (visuddhi0 1.263). ārammaṇasabhāgatāpi  cettha atthīti mettādivasena paṭiladdhatatiyajjhānassa ijjhati upekkhābrahmavihāro. tena  vuttaṃ ^b^``mettādīsū''^eb^tiādi. tattha ^b^mettādīsū^eb^ti mettādīsu nipphādetabbesu,  mettādivasenāti attho. sesaṃ heṭṭhā vuttanayameva. </p>
            </h4>
          </h3>
          <h3>
            <h3n> pakiṇṇakakathāvaṇṇanā </h3n>
            <h4>
              <h4n> </h4n>
              <p>[03] 262^b^.^eb^ ^b^brahmuttamenā^eb^ti ettha sammutibrahmāno upapattibrahmāno visuddhibrahmānoti  tividhā brahmāno. </p>
              <p>[21] ``sampannaṃ sālikedāraṃ, suvā bhuñjanti kosiya. </p>
              <p>[22] paṭivedemi te brahme, na ne vāretumussahe.. (jā0 1.14.1). </p>
              <p>[22] paribbaja mahābrahme, pacantaññepi pāṇino''ti.. (pāci0 647) -- </p>
              <p>[25] ca evamādīsu hi brahmasaddena sammutibrahmāno vuttā. </p>
              <p>[21] ``apārutā tesaṃ amatassa dvārā, </p>
              <p>[27] ye sotavanto pamuñcantu saddhaṃ. </p>
              <p>[26] vihiṃsasaññī paguṇaṃ na bhāsiṃ, </p>
              <p>[22] dhammaṃ paṇītaṃ manujesu brahme''..</p>
              <p>[03] ``atha kho brahmā sahampatī''ti (dī0 ni0 2.71; ma0 ni0 1.283; 2.340; saṃ0 ni0  1.172;  mahāva0 9) ca ^a^V1.0356^ea^ evamādīsu brahmasaddena upapattibrahmāno vuttā. ``brahmacakkaṃ pavattetī''tiādi  (ma0 ni0 1.148; saṃ0 ni0  2.21; a0 ni0  4.8;  5.11; paṭi0 ma0 2.44)  vacanato ``brahma''nti ariyadhammo vuccati, tato nibbattattā avisesena sabbepi ariyā  visuddhibrahmāno nāma paramatthabrahmatāya. visesato pana ``brahmāti, bhikkhave, tathāgatassetaṃ  adhivacana''nti vacanato sammāsambuddho uttamabrahmā nāma sadevake loke brahmabhūtehi guṇehi  ukkaṃsapāramippattito. iti brahmānaṃ uttamo, brahmā ca so uttamo cāti vā ^a^M1.0378^ea^  ^b^brahmuttamo,^eb^ bhagavā. tena ^b^kathite^eb^ ``so mettāsahagatena cetasā''tiādinā (dī0  ni0 1.556; 3.308; ma0 ni0 1.77, 459, 509; 2.309, 315, 451, 471) tattha tattha  veneyyānaṃ desite. ^b^itī^eb^ti evaṃ yathāvuttena bhāvanākkamena ceva atthavaṇṇanākkamena  ca ^b^viditvā^eb^ jānitvā. ^b^pakiṇṇakakathāpi viññeyyā^eb^ti pubbe viya asādhāraṇaṃ  taṃtaṃbrahmavihārapaṭiniyatameva atthaṃ aggahetvā sādhāraṇabhāvato tattha tattha pakiṇṇakaṃ visaṭaṃ  atthaṃ gahetvā pavattitā pakiṇṇakakathāpi vijānitabbā.</p>
              <p>[03] ^b^mejjatī^eb^ti dhammato aññassa kattunivattanatthaṃ dhammameva kattāraṃ katvā niddisati.  ^b^siniyhatī^eb^ti ettha sattesu byāpajjanavasena lūkhabhāvassa paṭipakkhabhūtaṃ ñāṇapubbaṅgamaṃ  hitākārapavattivasena sinehanaṃ daṭṭhabbaṃ, na taṇhāyanavasena. taṃ hi mohapubbaṅgamaṃ lubbhanasabhāvaṃ,  idaṃ pana adussanasabhāvaṃ alobhasampayuttaṃ. nanu ca taṇhāsinehopi byāpādavirodhī tena  sahānavaṭṭhānato. yadipi tena saha ekasmiṃ citte nappavattati, virodhī pana na hoti appahāyakato.  mejjatīti ^b^mitto,^eb^ hitajjhāsayo khandhappabandho, tappariyāpannatāya mitte bhavā, mitte  vā ārammaṇabhūte piye puggale bhavā, mittassa esā pavatti mejjanavasena vāti veditabbā.</p>
              <p>[03] ^b^karotīti karuṇā,^eb^ kiṃ karoti, kesaṃ, kiṃ nimittanti āha ^b^``paradukkhe sati  sādhūnaṃ hadayakampana''^eb^nti. ^b^kampana^eb^nti ca paresaṃ dukkhaṃ disvā tassa apanetukāmassa  asahanākārena cittassa aññathattaṃ. tayidaṃ sappurisānaṃyeva hotīti āha ^b^``sādhūna''^eb^nti.  sappurisā hi saparahitasādhanena ``sādhū''ti vuccanti. ^b^vināsetī^eb^ti adassanaṃ  gameti, apanetīti attho. tenettha hiṃsanaṃ apanayananti dasseti. paradukkhāpanayanākārappavattilakkhaṇā  hi karuṇā. ^b^pharaṇavasenā^eb^ti ^a^V1.0357^ea^ phusanavasena, ārammaṇakaraṇavasenāti attho. ārammaṇakaraṇañcettha  dukkhitesu dukkhāpanayanākārenevāti daṭṭhabbaṃ.</p>
              <p>[03] ^b^modanti tāyā^eb^ti modanakiriyāya muditāya karaṇabhāvaniddeso, svāyaṃ upacārasiddho,  muditāvinimutto natthi tattha koci kattāti tameva kattubhāvena niddisati ^b^``sayaṃ  vā modatī''^eb^ti, ayampi upacāraniddesova. dhammānaṃ avasavattanatoti vasavattibhāvanivāraṇatthaṃ  ^b^``modanamattameva vā tanti muditā''^eb^ti āha.</p>
              <p>[03] piyādīsu ^a^M1.0379^ea^ pakkhapātupacchedanamukhena udāsinabhāvasaṅkhātā upapattito ikkhā  upekkhā. tenāha ^b^``averā hontū''^eb^tiādi. tattha ^b^upekkhatī^eb^ti kattuniddese  kāraṇaṃ heṭṭhā vuttameva. </p>
              <p>[03] 263^b^.^eb^ ^b^hito^eb^ nāma atthacaro, tasmā ^b^hitākārappavattilakkhaṇā^eb^ti sattānaṃ hitacaraṇākārena  pavattilakkhaṇā, hitākārassa vā pavattanalakkhaṇā. ^b^hitūpasaṃhārarasā^eb^ti sattesu hitassa  upanayanakiccā, upanayanasampattikā vā. ``anatthaṃ me acarī''tiādinā (dha0 sa0 1237;  vibha0 909) pavattanakassa āghātassa vinayanākārena paccupatiṭṭhati, ñāṇassa gocarabhāvaṃ gacchati,  yattha vā sayaṃ uppajjati, tattha āghātavinayanaṃ paccupaṭṭhapetīti ^b^āghātavinayapaccupaṭṭhānā^eb^.  amanāpānampi sattānaṃ paṭikkūle appaṭikkūlasaññitārūpena, pageva manāpānaṃ yaṃ manāpabhāvadassanaṃ,  tathāpavatto yonisomanasikāro, taṃ padaṭṭhānaṃ etissāti ^b^manāpabhāvadassanapadaṭṭhānā. byāpādūpasamo^eb^ti  byāpādassa vikkhambhanavasena vūpasamo. ^b^sampattī^eb^ti sampajjanaṃ sammadeva nibbatti. ^b^sinehasambhavo^eb^ti  taṇhāsinehassa uppatti. ^b^vipattī^eb^ti vināso. mettāmukhena hi rāgo vañceti.</p>
              <p>[03] karuṇādīnaṃ lakkhaṇādīsu iminā nayena attho veditabbo. visesamattameva vaṇṇayissāma.  sattānaṃ pavattadukkhassa apanayanākāro. apanayanaṃ pana hotu vā mā vā, yo dukkhāpanayanākāro,  tathāpavattilakkhaṇā ^b^dukkhāpanayanākārappavattilakkhaṇā^eb^. apanetukāmatāya paresaṃ dukkhassa  asahanaṃ anadhivāsanaṃ ^b^paradukkhāsahanaṃ^eb^. na vihiṃsā avihiṃsā, sattānaṃ aviheṭhanaṃ.  taṃ paccupaṭṭhapeti, vihiṃsāya vā paṭipakkhabhāvena paccupatiṭṭhatīti ^b^avihiṃsāpaccupaṭṭhānā.  vihiṃsūpasamo^eb^ti ettha vihiṃsanti etāya satte, vihiṃsanaṃ vā nesaṃ tanti vihiṃsā  ^a^V1.0358^ea^, sattānaṃ  viheṭhanākārena pavatto karuṇāya paṭipakkhabhūto paṭighacittuppādo. karuṇāmukhena soko  vañcetīti āha ^b^``sokasambhavo vipattī''^eb^ti.</p>
              <p>[03] ^b^pamodanalakkhaṇā^eb^ti parasampattiyā pamodanalakkhaṇā. ^b^anissāyanarasā^eb^ti issāyanassa usūyanassa  paṭipakkhabhāvakiccā. sattānaṃ sampattiyā, pantasenāsanesu, adhikusaladhammesu ca asahanaṃ  aramaṇaṃ aratīcceva ^a^M1.0380^ea^ saṅgahaṃ gacchati, tassā vihananākārena paccupatiṭṭhati,  tassa vā vighātaṃ vūpasamaṃ paccupaṭṭhapetīti ^b^arativighātapaccupaṭṭhānā^eb^.</p>
              <p>[03] pahāso gehasitapītivasena pahaṭṭhabhāvo uppilāvitattaṃ. ^b^sattesu samabhāvadassanarasā^eb^ti piyādibhedesu  sabbasattesu udāsinavuttiyā samabhāvasseva dassanakiccā, upapattito ikkhaṇato samabhāveneva  tesaṃ gahaṇakiccāti attho. sattesu paṭikkūlāpaṭikkūlākārānaṃ aggahaṇato tattha  paṭighānunayānaṃ vūpasamanākārena vuttiyā tesaṃ vūpasamaṃ vikkhambhanaṃ paccupaṭṭhapetīti  ^b^paṭighānunayavūpasamapaccupaṭṭhānā. evaṃ pavattakammassakatādassanapadaṭṭhānā^eb^ti ettha ^b^``eva''^eb^nti  iminā byatirekamukhena hitūpasaṃhāradukkhāpanayanasampattipamodanākārena paccāmasanto  mettādīnaṃ tissannaṃ pavattiākārapaṭisedhanamukhena pavattaṃ kammassakatāñāṇaṃ upekkhābrahmavihārassa  āsannakāraṇaṃ, na yaṃ kiñcīti dasseti. </p>
              <p>[03] 264^b^.^eb^ ^b^vipassanāsukhañceva bhavasampatti cā^eb^ti ettha diṭṭhadhammasukhavihāro cāti vattabbaṃ.  tampi hi nesaṃ sādhāraṇapayojanaṃ. tathā ``sukhaṃ supatī''tiādayo (a0 ni0  8.1;   11.15) ekādasānisaṃsā. te pana heṭṭhā vuttā evāti idha na gahitā.</p>
              <p>[03] nissarati apagacchati etenāti ^b^nissaraṇaṃ,^eb^ pahāyakaṃ. kāmañcetehi pañcapi nīvaraṇāni,  tadekaṭṭhā ca pāpadhammā vikkhambhanavasena pahīyanti, ujuvipaccanīkadassanavasena pana byāpādādayo  ^b^pāḷiyaṃ^eb^ (dī0 ni0 3.326; a0 ni0  6.13) vuttā. evañca katvā rāganissaraṇatāvacanaṃ  upekkhābrahmavihārassa suṭṭhu samatthitaṃ daṭṭhabbaṃ. </p>
              <p>[03] 265^b^.^eb^ ^b^etthā^eb^ti etesu brahmavihāresu. mettā sattesu yathārahaṃ dānapiyavacanādisīlasutādiguṇagahaṇavasena  pavattati. tena vuttaṃ ``sattānaṃ manāpabhāvadassanapadaṭṭhānā''ti. rāgopi ^a^V1.0359^ea^ tattha yathā  tathā guṇaggahaṇamukheneva pavattati manāpasaññāpalobhatoti āha ^b^``guṇadassanasabhāgatāyā''^eb^ti.  tasmā mittamukhasapatto viya tulyākārena dūsanato ^b^rāgo^eb^ mettāya ^b^āsannapaccatthiko,  so lahuṃ otāraṃ labhati^eb^ satisammosamattenāpi mettaṃ apanīya tassā vatthusmiṃ uppajjanārahattā  ^a^M1.0381^ea^. ^b^tato^eb^ti rāgato, rāgassa vā otāralābhato. ^b^sabhāgavisabhāgatāyā^eb^ti  sabhāgassa, sabhāgena vā visabhāgatāya. sattesu hi manāpākāragāhino mettāsabhāgassa  tabbiparītasabhāvo byāpādo tena visabhāgo. tasmā so otāraṃ labhamāno cireneva labheyyāti  purisassa dūre ṭhitasapatto viya mettāya dūrapaccatthiko. ^b^tato^eb^ti byāpādato.  ^b^nibbhayenā^eb^ti anussaṅkanaparisaṅkanena, laddhapatiṭṭhāya mettāya byāpādena duppadhaṃsiyattāti  adhippāyo. tenāha ^b^``mettāyissatī''^eb^tiādi.</p>
              <p>[03] ^b^iṭṭhāna^eb^nti piyānaṃ. ^b^kantāna^eb^nti kamanīyānaṃ. ^b^manāpāna^eb^nti manavaḍḍhanakānaṃ.  tato eva mano ramentīti ^b^manoramānaṃ. lokāmisapaṭisaṃyuttāna^eb^nti taṇhāsannissitānaṃ.  ^b^appaṭilābhato samanupassato^eb^ti appaṭilābhena ahamime na labhāmīti paritassato.  ^b^atīta^eb^nti atikkantaṃ. ^b^niruddha^eb^nti nirodhappattaṃ. ^b^vipariṇata^eb^nti sabhāvavigamena  vigataṃ. ^b^samanussarato^eb^ti anutthunanavasena cintayato. ^b^gehasita^eb^nti kāmaguṇanissitaṃ.  ^b^``ādinā''^eb^ti iminā ``sotaviññeyyānaṃ saddāna''nti evamādiṃ saṅgaṇhāti. ^b^vipattidassanasabhāgatāyā^eb^ti  yesu sattesu bhogādivipattidassanamukhena karuṇā pavattati, tesu tannimittameva ayoniso  ābhoge sati yathāvuttadomanassamukhena soko uppajjeyya, so karuṇāya āsannapaccatthiko.  soko hi idha domanassasīsena vutto. ^b^sabhāgavisabhāgatāyā^eb^ti ettha sattesu dukkhāpanayanakāmatākārassa  karuṇāsabhāgassa tesu dukkhūpanayanākāro vihesāsabhāvo visabhāgoti tāya sabhāgavisabhāgatāya  sā otāraṃ labhamānā cireneva labheyyāti purisassa dūre ṭhitasapatto viya karuṇāya  dūrapaccatthikā vuttā. </p>
              <p>[01] ^b^sampattidassanasabhāgatāyā^eb^ti yesu sattesu bhogādisampattidassanamukhena muditā pavattati,  tesu tannimittameva ayoniso ābhoge sati ``cakkhuviññeyyānaṃ rūpāna''ntiādinā  (ma0 ni0 3.306) vuttasomanassamukhena pahāso uppajjeyya, so ca muditāya āsannapaccatthiko.  pahāso hi idha somanassasīsena vutto. ^b^sabhāgavisabhāgatāyā^eb^ti bhogādisampattīhi  ^a^M1.0382^ea^ muditesu sattesu pamodanākārassa muditāsabhāgassa tattha anabhiramanākārā  arati visabhāgāti tāya sabhāgavisabhāgatāya ^a^V1.0360^ea^ sā otāraṃ labhamānā cireneva labheyyāti  purisassa dūre ṭhitasapatto viya muditāya dūrapaccatthikā vuttā. ^b^pamudito cā^eb^tiādi  muditāya siddhāya ayampi arati na hotīti laddhabbaguṇadassanavasena vuttaṃ, na idhādhippetāratiniggahadassanavasena.  kāyacittavivekapaṭipakkhāya vā aratiyā vikkhambhitāya muditāya paṭipakkhā arati suvikkhambhaneyyā  hotīti dassanatthaṃ ekadesena arati dassitāti daṭṭhabbaṃ. ^b^adhikusaladhammesū^eb^ti samathavipassanādhammesu.</p>
              <p>[03] bālakaradhammayogato ^b^bālassa^eb^. attahitaparahitabyāmūḷhatāya ^b^mūḷhassa^eb^. puthūnaṃ kilesādīnaṃ  jananādīhi kāraṇehi ^b^puthujjanassa^eb^. kilesodhīnaṃ maggodhīhi ajitattā ^b^anodhijinassa,^eb^  odhijinā vā sekkhā odhisova kilesānaṃ jitattā. tena imassa odhijitabhāvaṃ paṭikkhipati.  sattamabhavādito uddhaṃ pavattanavipākassa ajitattā ^b^avipākajinassa,^eb^ vipākajinā vā  arahanto appaṭisandhikattā. tenassa asekkhattaṃ paṭikkhipati. anekādīnave sabbesampi  pāpadhammānaṃ mūlabhūte sammohe ādīnavānaṃ adassanasīlatāya ^b^anādīnavadassāvino^eb^.  āgamādhigamābhāvā ^b^assutavato^eb^. ediso ekaṃsena andhaputhujjano nāma hotīti  tassa andhaputhujjanabhāvadassanatthaṃ punapi ^b^``puthujjanassā''^eb^ti vuttaṃ. ^b^evarūpā^eb^ti  vuttākārena sammohapubbikā. ^b^rūpaṃ sā nātivattatī^eb^ti rūpānaṃ samatikkamanāya kāraṇaṃ  na hoti, rūpārammaṇe kilese nātivattatīti adhippāyo. somanassadomanassarahitaṃ aññāṇameva  ^b^aññāṇupekkhā. dosaguṇāvicāraṇavasena sabhāgattā^eb^ti yathā brahmavihārupekkhā mettādayo  viya sattesu hitūpasaṃhārādivasena guṇadose avicārentī kevalaṃ ajjhupekkhanavaseneva  pavattati, evaṃ aññāṇupekkhā sattesu vijjamānampi guṇadosaṃ acintentī kevalaṃ  ajjhupekkhanavaseneva pavattatīti dosaguṇāvicāraṇavasena sabhāgā. tasmā sā lahuṃ otāraṃ  labhatīti brahmavihārupekkhāya āsannapaccatthikā vuttā. ^b^sabhāgavisabhāgatāyā^eb^ti iṭṭhāniṭṭhesu  majjhattākārassa upekkhāsabhāgassa ^a^M1.0383^ea^ tattha anurodhavirodhapavattiākārā rāgapaṭighā  visabhāgāti tāya sabhāgavisabhāgatāya te otāraṃ labhamānā cireneva labheyyunti purisassa  dūre ṭhitasapatto viya upekkhābrahmavihārassa dūrapaccatthikā vuttā. </p>
              <p>[03] 266^b^.^eb^ ^b^kattukāmatā chando ādi^eb^ ``chandamūlakā kusalā dhammā''ti (a0 ni0   8.83) vacanato, atha vā sattesu  hitesitādukkhāpanayanakāmatādinā anavajjābhipatthanāvasena ^a^V1.0361^ea^  pavattanato ``kattukāmatā chando ādī''ti vuttaṃ. upekkhābrahmavihāropi hi sattesu  anirākatahitacchandoyeva ``tattha abyāvaṭatā apaṇṇakapaṭipadā''ti ajjhupekkhanākārena  pavattati mātā viya sakiccapasute putte. ^b^nīvaraṇādī^eb^ti ^b^ādi^eb^-saddena tadekaṭṭhakilesānaṃ  saṅgaho daṭṭhabbo. katthaci sattaggahaṇampi saṅkhāraggahaṇameva hoti puggalādhiṭṭhānāya desanāya  yathā ``sabbe sattā āhāraṭṭhitikā''ti (a0 ni0  10.27; khu0 pā0 4.1), na evamidhāti  āha ^b^``paññattidhammavasena eko vā satto aneke vā sattā ārammaṇa''^eb^nti. ^b^paññattidhammavasenā^eb^ti  paññattisaṅkhātadhammavasena. kāmañcettha ``sukhitā hontū''tiādinā (paṭi0 ma0 2.23)  bhāvanāyaṃ sukhādiggahaṇampi labbhati. taṃ pana ``sabbe saṅkhārā aniccā''ti (dha0 pa0  255; theragā0 676; netti0 5) vipassanāya aniccalakkhaṇagahaṇaṃ viya appadhānabhūtaṃ, sattapaññatti  eva padhānabhāvena gayhatīti daṭṭhabbaṃ. ^b^upacāre vā^eb^ patte ^b^ārammaṇavaḍḍhanaṃ^eb^ tatthāpi sīmāsambhedasiddhitoti  adhippāyo.</p>
              <p>[03] ^b^ekamāvāsaṃ paricchinditvā^eb^ti ettha ``satte mettāya pharissāmī''ti evaṃ ñāṇena paricchedaṃ  katvā ekā racchā paricchinditabbāti yojanā. racchāgahaṇena racchāvāsino sattā gahitā  yathā ekaṃ disanti. evaṃ sabbattha. </p>
              <p>[03] 267^b^.^eb^ ^b^kasiṇānaṃ nissando^eb^ti kasiṇajjhānānaṃ nissandaphalasadisā ^b^āruppā^eb^  arūpajjhānāni, kasiṇajjhānānaṃ pāripūriyāva sijjhanato. tehi vinā asijjhanatoti  keci. ^b^samādhinissando^eb^ti rūpajjhānasamādhīnaṃ, heṭṭhimānaṃ tiṇṇaṃ arūpajjhānasamādhīnañca  nissando paṭipāṭiyā te adhigantvāva paṭilabhitabbato ^a^M1.0384^ea^. ^b^vipassanānissando^eb^  vipassanānubhāvena laddhabbato, vipassanāvaseneva ca samāpajjitabbato. ^b^samathavipassanānissando  nirodhasamāpatti^eb^. yathāha ``dvīhi balehi samannāgatattā''tiādi (visuddhi0 2.868).  ^b^``purimabrahmavihārattayanissando''^eb^ti iminā mettādivasena tīṇi jhānāni adhigantvā  ṭhitasseva upekkhābrahmavihāro, na itarassāti dasseti. tamevatthaṃ upamāya pākaṭataraṃ  katvā dassetuṃ ^b^``yathā hī''^eb^tiādi vuttaṃ. yaṃ panettha vattabbaṃ, taṃ heṭṭhā vuttameva. </p>
              <p>[03] 268^b^.^eb^ ^b^siyā^eb^ti vuccamānākārena siyā kassaci parivitakko. ^b^etthā^eb^ti etesu  mettādīsu brahmavihāratā veditabbā, itarakammaṭṭhānāni attahitapaṭipattimattāni. imāni  pana ``sabbe ^a^V1.0362^ea^ sattā sukhitā hontū''tiādinā (paṭi0 ma0 2.22) parahitapaṭipattibhūtāni.  tasmā sattesu sammā paṭipattibhāvena seṭṭhā ete vihārā. ^b^brahmāno^eb^ti upapattibrahmāno.  te hi idha jhānabhāvanāya vinīvaraṇacittā hutvā brahmaloke uppannā tattha yāvatāyukaṃ  vinīvaraṇacittāva honti. tasmā ^b^``niddosacittā viharantī''^eb^ti vadanti. ^b^brahmāno^eb^ti  vā sakalabuddhaguṇahetubhūtānaṃ dānapāramitādīnaṃ buddhakaradhammānaṃ paripūraṇavasena brūhitaguṇā  mahāsattā bodhisattā. te hi sabbasattānaṃ hitesanena, ahitāpanayanena, sampattipamodanena,  sabbattha vivajjitāgatigamanamajjhattabhāvādhiṭṭhānena ca niddosacittā viharanti. ^b^eva^eb^nti  yathā te upapattibrahmāno, mahābodhisattabrahmāno vā, evaṃ etehi brahmavihārehi sampayuttā  samaṅgībhūtā. </p>
              <p>[03] 269^b^.^eb^ ^b^catassovātiādipañhassā^eb^ti catassotiādikassa tividhassa pañhassa. ^b^visuddhimaggādivasā^eb^ti  ettha byāpādasaṃkilesādito visujjhanupāyo visuddhimaggo. ^b^ādi^eb^-saddena hitūpasaṃhārādimanasikāravisesā  saṅgahitā. ^b^āsaṃ^eb^ mettādīnaṃ. ^b^appamāṇe^eb^ti pamāṇarahite. ^b^yenā^eb^ti yena  kāraṇena. ^b^ta^eb^nti tasmā. ^b^da^eb^-kāro padasandhikaro.</p>
              <p>[03] byāpādabahulassa visuddhimaggoti ānetvā sambandhitabbaṃ, ujuvipaccanīkabhāvatoti adhippāyo.  esa nayo sesesupi. pakkhapātavasena anābhujanamanābhogo majjhattākāroti adhippāyo.  yvāyaṃ catubbidho sattesu ^a^M1.0385^ea^ manasikāro vutto, tameva upamāya dassetuṃ  ^b^``yasmā ca yathā mātā''^eb^tiādi vuttaṃ. tattha vuttassāpi hitūpasaṃhārādiatthassa  upameyyabhāvaṃ upanetvā dassetuṃ atthupanayanattho ^b^``yasmā cā''^eb^ti ^b^ca^eb^-saddo. ^b^pariyāye^eb^ti  vāre, tasmiṃ tasmiṃ kiccavasena parivattanakkameti attho. ^b^abyāvaṭā^eb^ti anussukkā.  ^b^tathā^eb^ti yathā mātā daharādīsu puttesu, tathā sabbasattesu mettādivasena mettāyanādivasikena  bhavitabbanti yojanā. ^b^tasmā^eb^ti yasmā sabbepi saṃkilesadhammā yathārahaṃ dosamoharāgapakkhiyā,  tehi ca visujjhanupāyo appamaññā, hitūpasaṃhārādivasena catubbidho ca sattesu manasikāro,  tasmā visuddhimaggādivasā catassova appamaññā.  ^b^catassopi etā bhāvetukāmena^eb^ na ekekanti adhippāyo. sati hi sabbasaṅgahe kamena  bhavitabbaṃ. hitesitā mettāyananti āha ^b^``evaṃ patthitahitāna''^eb^nti. ^b^sambhāvetvā  vā^eb^ti ``imāya paṭipattiyā ayaṃ nirayādīsu nibbatteyyā''ti parikappetvā vā. dukkhāpanayanākāarappavattivasena  ^a^V1.0363^ea^ paṭipajjitabbanti sambandho. ^b^tato para^eb^nti tato hitākārappavattiādito paraṃ. ^b^kattabbābhāvato^eb^ti  catutthassa pakārassa kattabbassa abhāvato. ^b^ayaṃ kamo^eb^ti ayaṃ imāsaṃ appamaññānaṃ  yebhuyyena pavattanakkamoti katvā vuttaṃ, na ``imināva kamena etāsaṃ pavatti, na  aññathā''ti. mettādīnaṃ hi tissannaṃ bhāvanānaṃ kamaniyamo natthi, yaṃ vā taṃ vā  paṭhamaṃ bhāvetuṃ labbhā, desanākkamavasena vā evaṃ vuttaṃ.</p>
              <p>[03] ^b^ekasattassāpī^eb^ti ekassāpi sattassa. appaṭibhāganimittattā paricchedaggahaṇaṃ natthi,  na ca sammutisaccavasena pavattaṃ sattaggahaṇaṃ paricchinnarūpādiggahaṇaṃ hotīti appanāppattiyā  aparāmāsasattaggahaṇamuddhabhūtānaṃ mettādīnaṃ ekasattārammaṇānampi appamāṇagocaratā vuttā.  ^b^evaṃ pamāṇaṃ aggahetvā^eb^ti yathā uddhumātakādīsu atirekuddhumātakādibhāvappatte padese  nimittaṃ gayhati, evaṃ pamāṇaṃ aggahetvā. ^b^sakalapharaṇavasenā^eb^ti niravasesapharaṇavasena. </p>
              <p>[03] 270^b^.^eb^ ^b^nissaraṇattā^eb^ti ettha yaṃ yassa nissaraṇaṃ, taṃ tassa ujupaṭipakkhabhūtameva hoti.  yathā kāmānaṃ nekkhammaṃ, rūpānaṃ āruppā, saṅkhārānaṃ nibbānaṃ ^a^M1.0386^ea^, evaṃ  domanassasahitānaṃ byāpādavihiṃsāratīnaṃ nissaraṇabhūtā mettākaruṇāmuditā na somanassarahitā  honti. nissaraṇaggahaṇeneva ca pubbabhāgiyānaṃ tāsaṃ upekkhāsampayogopi anuññātoti  daṭṭhabbaṃ anissaraṇabhāvato. tathā hi aṭṭhavīsatiyā cittuppādesu karuṇāmuditānaṃ pavattiṃ  ācariyā icchanti. na hi brahmavihārupekkhā upekkhāvedanaṃ vinā vattati pārisuddhiupekkhā  viya. na hi kadāci pārisuddhiupekkhā vedanupekkhaṃ vinā vattatīti. </p>
              <p>[03] 271^b^.^eb^ ^b^sātasahagata^eb^nti sukhasahagataṃ. ^b^tasmā^eb^ti yasmā ``tato tvaṃ bhikkhū''tiādikāya  (a0 ni0  8.63) desanāya catunnampi appamaññānaṃ savitakkādibhāvo viya upekkhāsahagatabhāvopi  viññāyati, tasmā. ^b^catassopi appamaññā catukkapañcakajjhānikā^eb^ti codakassa adhippāyo.  ^b^evañhi satī^eb^ti yadi mūlasamādhimhi vuttamatthaṃ anantaraṃ vuttatāya brahmavihāresu  pakkhipati, evaṃ sante kāyānupassanādayopi catukkapañcakajjhānikā siyuṃ, na pana honti  vipassanāvasena desitattāti adhippāyo, hontu kāyānupassanādayo ānāpānabhāvanāvasena  catukkapañcakajjhānikāti vadeyyāti āsaṅkanto āha ^b^``vedanādīsū''^eb^tiādi. ^b^byañjanacchāyāmattaṃ  gahetvā^eb^ti ``mettā me cetovimutti bhāvitā bhavissatī''tiādīhi ^a^V1.0364^ea^ byañjanehi  pakāsito eva cittasamādhi ``ajjhattaṃ me cittaṃ ṭhitaṃ bhavissatī''tiādīhipi byañjanehi  pakāsitoti byañjanato labbhamānasamādhicchāyāmattaṃ gahetvā ubhayattha labbhamānaṃ adhippāyaṃ  aggahetvāti attho. suttatthaṃ hi aññathā vadanto ayathāvāditāya satthāraṃ apavadanto  nāma hoti. tenāha ^b^``mā bhagavantaṃ abbhācikkhī''^eb^ti. </p>
              <p>[03] 272^b^.^eb^ ``tayimaṃ dosaṃ pariharitukāmena na sabbaṃ suttaṃ nītatthameva, tasmā garukulato  adhippāyo maggitabbo''ti dassento ^b^``gambhīraṃ hī''^eb^tiādiṃ vatvā tattha ādito  paṭṭhāya adhippāyaṃ dassetuṃ ^b^``ayañhī''^eb^tiādimāha. āyācitā dhammadesanā etenāti  āyācitadhammadesano, taṃ ^b^āyācitadhammadesanaṃ. evamevā^eb^ti garahane nipāto, mudā  evāti attho. ^b^ajjhatta^eb^nti gocarajjhatte, kammaṭṭhānārammaṇeti attho ^a^M1.0387^ea^.  yasmā cittekaggatā nāma sasantatipariyāpannā hoti, tasmā atthavaṇṇanāyaṃ ^b^``niyakajjhattavasenā''^eb^ti  vuttaṃ. ^b^cittaṃ ṭhitaṃ bhavissatī^eb^ti bahiddhā avikkhippamānaṃ ekaggabhāve ṭhitaṃ bhavissati.  tato eva ^b^susaṇṭhitaṃ,^eb^ suṭṭhu samāhitanti attho. ^b^uppannā^eb^ti avikkhambhitā. ^b^pāpakā^eb^ti  lāmakā. ^b^akusalā dhammā^eb^ti kāmacchandādayo akosallasambhūtaṭṭhena akusalā  dhammā. cittaṃ pariyādāya pavattituṃ okāsādānena kusalacittaṃ khepetvā na ca  ṭhassantīti yojanā. iminā yathāvuttassa samādhānassa kāraṇamāha.</p>
              <p>[03] ^b^cittekaggatāmatto^eb^ti bhāvanamanuyuttena paṭiladdhamattaṃ nātisubhāvitaṃ samādhānaṃ. taṃ  pana upari vuccamānānaṃ samādhivisesānaṃ mūlakāraṇabhāvato ^b^``mūlasamādhī''^eb^ti vutto.  svāyaṃ cittekaggatāmatto ``ajjhattameva cittaṃ saṇṭhapemi sannisādemi ekodiṃ karomi  samādahāmī''tiādīsu viya khaṇikasamādhi adhippeto. yatheva hi aññatthāpi ``āraddhaṃ  kho pana me, bhikkhave, vīriyaṃ ahosi asallīnaṃ...pe0... samāhitaṃ cittaṃ ekagga''nti  (a0 ni0  8.11; pārā0 11) vatvā ``vivicceva kāmehī''tiādivacanato (a0  ni0  8.11) paṭhamaṃ vuttacittekaggatā ``khaṇikasamādhī''ti viññāyati, evamidhāpīti.  ^b^so eva samādhī^eb^ti mūlasamādhimāha.</p>
              <p>[03] ^b^assā^eb^ti bhikkhuno, assa vā mūlasamādhissa. ^b^bhāvana^eb^nti vaḍḍhanaṃ. ^b^ayaṃ samādhī^eb^ti  ca mūlasamādhiyeva adhippeto. ^b^evaṃ bhāvito^eb^ti yathā araṇisahitena uppādito  aggi gomayacuṇṇādīhi ^a^V1.0365^ea^ vaḍḍhito gomayaggiādibhāvaṃ pattopi araṇisahitena uppāditamūlaggītveva  vuccati, evamidhāpi mūlasamādhi eva mettādivasena vaḍḍhitoti katvā vuttaṃ.</p>
              <p>[03] ^b^aññesupi ārammaṇesu^eb^ pathavīkasiṇādīsu. tattha yathā mettābhāvanāpubbaṅgamena bhāvanānayena  pathavīkasiṇādīsu savitakkādibhāvavasena catukkapañcakajjhānasampāpanavidhinā mūlasamādhissa  bhāvanā vuttā, evaṃ karuṇādibhāvanāpubbaṅgamaṃ pathavīkasiṇādīsupi bhāvanāvidhiṃ dassetvā  pacchā kāyānupassanādipubbaṅgamaṃ bhāvanāvidhiṃ dassento āsavakkhayāya dhammaṃ desesi.  tena vuttaṃ ^b^``karuṇā me cetovimuttī''^eb^tiādi. yadi evaṃ dhammānupassanāpariyosānāya  desanāya arahattādhigamāya kammaṭṭhānassa ^a^M1.0388^ea^ kathitattā puna ``tato tvaṃ, bhikkhu,  imaṃ samādhiṃ savitakkampī''tiādi (a0 ni0  8.63) kasmā vuttanti? dhammānupassanāya  matthakappattidassanatthaṃ. sā hi saṅkhārupekkhābhāvena vattamānā yathāvuttajjhānadhamme  sammasantī visesato matthakappattā nāma hoti. phalasamāpattibhūmidassanatthaṃ vuttanti  keci.</p>
              <p>[03] puna ^b^yato kho te^eb^tiādi arahattappattito uddhaṃ laddhabbaphāsuvihāradassanaṃ. tattha ^b^gagghasī^eb^ti  gamissasi. ^b^tasmā^eb^ti yasmā ``savitakkampī''tiādikā desanā mettādīnaṃ ārammaṇato  aññasmiṃ ārammaṇe samādhiṃ sandhāya vuttā, na appamaññā, tasmā. ^b^``tathevā''^eb^tiādinā  ganthantarenapi tamevatthaṃ samattheti. tattha ^b^tathevā^eb^ti tikacatukkajjhānavaseneva. ^b^abhidhamme^eb^ti  cittuppādakaṇḍe (dha0 sa0 251 ādayo), appamaññāvibhaṅgādīsu (vibha0 684 ādayo) ca  tattha tattha abhidhammappadesesu. </p>
              <p>[03] 273^b^.^eb^ ^b^subhaparamādivasenā^eb^ti ^b^subha^eb^-saddo ``subhanteva adhimutto hotī''ti (paṭi0  ma0 1.212; a0 ni0  8.66) evaṃ vuttasubhavimokkhaṃ sandhāya vutto uttarapadalopena.  ^b^parama^eb^-saddo ukkaṃsattho. subho subhavimokkho paramo ukkaṃso paramā koṭi etissāti  subhaparamā, mettācetovimutti, tato paraṃ tāya sādhetabbaṃ natthīti attho. asādhāraṇassa  atthassa adhippetattā vipassanāsukhādayo idha anavasarā. itaretaravisiṭṭhāpete visesā,  pageva parehi. tenāha ^b^``aññamaññaṃ asadiso ānubhāvaviseso veditabbo''^eb^ti.  ^b^visesetvā^eb^ti aññamaññaṃ visiṭṭhaṃ katvā.</p>
              <p>[03] ^b^tassa^eb^ ^a^V1.0366^ea^ ^b^tassa upanissayattā^eb^ti subhavimokkhādikassa tassa tassa vimokkhassa pakatūpanissayavasena  upanissayapaccayabhāvato. idāni tamatthaṃ pākaṭataraṃ katvā dassetuṃ ^b^``mettāvihārissā''^eb^tiādi  vuttaṃ. assa mettāvihārissa cittaṃ upasaṃharatoti sambandho. ^b^appaṭikkūlaparicayā^eb^ti  mettābhāvanāvasena sattasaññite yattha katthaci ārammaṇe appaṭikkūlākāreneva gahaṇassa  paricitattā. tassa saṅkhārabhūtampi yaṃ kiñci ārammaṇaṃ appaṭikkūlākāreneva paccupatiṭṭhati,  pageva sabhāvato. ``appaṭikkūla''nti ^a^M1.0389^ea^ tatthassa cittaṃ abhirativasena nirāsaṅkaṃ  pavattati, paccanīkadhammehi ca sukhena, suṭṭhu ca vimuccati, yatassa jhānassa vimokkhapariyāyo  vutto. tenāha ^b^``appaṭikkūlesū''^eb^tiādi. yathāvutto ca attho anatthacaraṇādiadhippāyena  sacetane ārammaṇe āghātaṃ uppādentassa paṭikkūlaparicayā acetanepi vātātapādike  āghātuppattiyā vibhāvetabbo. ^b^na tato para^eb^nti tato subhavimokkhato paraṃ kassaci vimokkhassa  upanissayo na hotīti attho.</p>
              <p>[03] abhihananti etenāti abhighāto, daṇḍo abhighāto yassa taṃ daṇḍābhighātaṃ, taṃ ādi yassa  taṃ daṇḍābhighātādi, daṇḍābhighātādi rūpaṃ nimittaṃ yassa taṃ ^b^daṇḍābhighātādirūpanimittaṃ^eb^.  kiṃ pana tanti āha ^b^``sattadukkha''^eb^nti, daṇḍappahārādijanitaṃ karajarūpahetukaṃ sattānaṃ  uppajjanakadukkhanti attho. ^b^rūpe ādīnavo suparividito hoti^eb^ karuṇāvihārissa  rūpanimittattā, dukkhassa karuṇāya ca paradukkhāsahanarasattāti adhippāyo. ^b^tattha^eb^ ākāse.  ^b^cittaṃ pakkhandati^eb^ sabbaso rūpānaṃ abhāvo vivaramapagamoti.</p>
              <p>[03] ^b^tena tenā^eb^tiādīsu ayaṃ yojanā -- tena tena bhogasampattiādinā pāmojjakāraṇena  pamuditānaṃ sattānaṃ uppannapāmojjaviññāṇaṃ samanupassantassa yogino ``sādhu vatāyaṃ  satto pamodatī''ti muditāya pavattisambhavato pamuditaviññāṇassa dassanena viññāṇaggahaṇaparicitaṃ  cittaṃ hotīti.</p>
              <p>[03] ^b^anukkamādhigata^eb^nti ākāsakasiṇavajje yattha katthaci kasiṇe rūpāvacarajjhānādhigamānukkamena  rūpavirāgabhāvanāya adhigataṃ. ākāsanimittaṃ gocaro etassāti ākāsanimittagocaraṃ,  tasmiṃ ^b^ākāsanimittagocare^eb^ paṭhamāruppaviññāṇe. ^b^cittaṃ upasaṃharato^eb^ti  dutiyāruppādhigamāya bhāvanācittaṃ nentassa, tathā bhāvayatoti  attho. ^b^tatthā^eb^ti tasmiṃ ^a^V1.0367^ea^  paṭhamāruppaviññāṇe. ^b^citta^eb^nti viññāṇañcāyatanacittaṃ. ^b^pakkhandatī^eb^ti anupavisati  vimokkhabhāvena appeti.</p>
              <p>[03] ^b^ābhogābhāvato^eb^ti ``sukhitā hontū''tiādinā (paṭi0 ma0 2.23) sukhāsīsanādivasena  ābhujanābhāvato. sattānaṃ sukhāsīsanādivasena pavattamānā ^a^M1.0390^ea^ mettādibhāvanāva  paramatthaggahaṇamukhena satte ārammaṇaṃ karoti, upekkhābhāvanā pana tathā appavattitvā kevalaṃ  ajjhupekkhanavaseneva satte ārammaṇaṃ karotīti āha ^b^``upekkhāvihārissa sukhadukkhādiparamatthaggāhavimukhabhāvato  avijjamānaggahaṇadukkhaṃ cittaṃ hotī''^eb^ti. nanu ca ``kammassakā sattā, te  kassa ruciyā sukhitā vā bhavissantī''tiādinā paṭikkhepavasenapi paramatthaggahaṇamukheneva  upekkhābrahmavihāropi satte ārammaṇaṃ karotīti? saccametaṃ, taṃ pana bhāvanāya pubbabhāge,  matthakappattiyaṃ pana kevalaṃ ajjhupekkhanavaseneva satte ārammaṇaṃ karotīti savisesaṃ  paramatthato avijjamāne eva visaye tassa pavatti. avijjamānaggahaṇadukkhatā ca ajjhupekkhanavasena  appanāppattiyā aparāmāsasattaggahaṇamuddhabhūtatāya veditabbā. sesaṃ vuttanayameva. </p>
              <p>[03] 274^b^.^eb^ ^b^sabbāpetā^eb^ti sabbāpi etā appamaññā. ^b^dānādīna^eb^nti pāramibhāvappattānaṃ  dānādīnaṃ buddhakaradhammānaṃ. ^b^sabbakalyāṇadhammāna^eb^nti sabbesaṃ anavajjadhammānaṃ, samatiṃsāya  pāramitānaṃ, tannimittānaṃ buddhayāniyānañca, sabbehi vā sundarasabhāvānaṃ. na hi  lokiyadhammā buddhakaradhammehi ānubhāvato ukkaṭṭhā nāma atthi, buddhadhammesu vattabbameva  natthi. ^b^paripūrikā^eb^ti parivuddhikarā. adhiṭṭhānāni viya hi appamaññā sabbāsaṃ  pāramitānaṃ pāripūrikarā. ^b^``hitajjhāsayatāyā''^eb^tiādinā mettābrahmavihārādīnaṃ  upekkhābrahmavihārassa adhiṭṭhānabhāvadassanamukhena catūhi appamaññāhi attano santānassa  pageva abhisaṅkhatattā mahābodhisattā dānādipāramiyo pūretuṃ samatthā honti, nāññathāti  imamatthaṃ dasseti. ^b^imassa dātabbaṃ, imassa na dātabba^eb^nti nidassanamattaṃ daṭṭhabbaṃ, ``idaṃ  dātabbaṃ, idaṃ na dātabbanti ca vibhāgaṃ akatvā''ti vattabbato. deyyapaṭiggāhakavikapparahitā  hi dānapāramitā. yathāha -- </p>
              <p>[21] ``yathāpi kumbho sampuṇṇo, yassa kassaci adhokato. </p>
              <p>[22] vamatevudakaṃ nissesaṃ, na tattha parirakkhatī''ti.. (bu0 vaṃ0 2.118).</p>
              <p>[03] ``sabbasattāna''nti ^a^V1.0368^ea^ idaṃ ``sukhanidāna''nti imināpi sambandhitabbaṃ, ``dentī''ti iminā  ca. tena deyyadhammena viya dānadhammenāpi mahāsattānaṃ lokassa bahūpakāratā ^a^M1.0391^ea^  vuttā hoti, tathā tassa pariṇāmanato. tadatthadīpanatthaṃ hi ``vibhāgaṃ akatvā''ti  vatvāpi ``sabbasattāna''nti vuttaṃ. ^b^tesa^eb^nti sabbasattānaṃ. ^b^upaghāta^eb^nti etthāpi  ``vibhāgaṃ akatvā''ti ānetvā sambandhitabbaṃ. ayaṃ hettha padayojanā -- vibhāgaṃ akatvā  upaghātaṃ parivajjayantā sabbasattānaṃ sukhanidānaṃ sīlaṃ samādiyantīti. sattakālavikapparahitā  hi sīlapāramitā, lokatthameva cassa phalaṃ pariṇamīyati. ^b^nekkhammaṃ bhajantī^eb^ti  pabbajjaṃ upagacchanti. pabbajitassa hi sabbaso sīlaṃ paripūrati, na gahaṭṭhassa. idhāpi  ``vibhāgaṃ akatvā sabbasattānaṃ sukhanidāna''nti idaṃ ānetvā sambandhitabbaṃ. na  hi bodhisattā kālavibhāgaṃ katvā pabbajjaṃ anutiṭṭhanti, sīlaṃ vā samādiyanti,  nidassanamattañcetaṃ jhānādinekkhammabhajanassāpi icchitabbattā. sabbasattānaṃ sukhanidānatā  heṭṭhā vuttanayāva. esa nayo sesesupi. ^b^hitāhitesū^eb^ti atthānatthesu. ^b^asammohatthāyā^eb^ti  sammohaviddhaṃsanāya. ^b^paññaṃ pariyodapentī^eb^ti yogavihitaṃ vijjāṭṭhānādiṃ assutaṃ  suṇantā sutaṃ vodapentā ahaṃkāramamaṃkārādiṃ vidhunantā ñāṇaṃ visodhenti. ``ahaṃ  mamā''ti vikapparahitā hi paññāpāramitā. ^b^hitasukhatthāyā^eb^ti sattānaṃ hitasukhādivuddhiyatthameva.  ^b^nicca^eb^nti satataṃ avicchedena paṭipakkhena avokiṇṇaṃ. ^b^vīriyamārabhantī^eb^ti yathā  sattānaṃ anuppannaṃ hitasukhaṃ uppajjati, uppannaṃ abhivaḍḍhati, evaṃ parakkamaṃ karonti.  saṅkocavikkheparahitā hi vīriyapāramitā. ^b^``vīrabhāvaṃ pattāpī''^eb^ti iminā aparaddhānaṃ  niggahasamatthataṃ dasseti. ^b^nānappakārakaṃ aparādhaṃ khamantī^eb^ti mammacchedanākārena  attani pavattitaṃ nānāvidhaṃ aparādhaṃ sahanti. attaparavikappavirahitā hi dosasahanā  khantipāramitā.</p>
              <p>[03] ^b^paṭiññaṃ na visaṃvādentī^eb^ti avisaṃvādanasāmaññena sabbassapi anariyavohārassa akaraṇamāha.  paṭiññāte, apaṭiññāte ca diṭṭhādike micchāvikapparahitā hi saccapāramitā. ^b^avicalādhiṭṭhānā^eb^ti  yathāsamādinnesu dānādidhammesu niccalādhiṭṭhāyino acalasamādānādhiṭṭhānā, samādinnesu  ca buddhakaradhammesu sammadeva avaṭṭhānaṃ adhiṭṭhānapāramitā. ^b^tesū^eb^ti sattesu. ^b^avicalāyā^eb^ti  paṭipakkhena akampanīyāya. ^b^eva^eb^nti yathāvuttena sattesu hitajjhāsayatādiākārena.  yathā ca brahmavihārādhiṭṭhānā pāramiyo, evaṃ adhiṭṭhānādhiṭṭhānāpi. tathā hi yathāpaṭiññaṃ  parānuggahāya pāramīnaṃ ^a^M1.0392^ea^ anuṭṭhānena saccādhiṭṭhānaṃ, tappaṭipakkhapariccāgato  ^a^V1.0369^ea^ cāgādhiṭṭhānaṃ,  pāramīhi sacittupasamato upasamādhiṭṭhānaṃ, tāhi parahitūpāyakosallato paññādhiṭṭhānaṃ.  evaṃ paccekampi pāramitāsu yathārahaṃ netabbaṃ. ayamettha saṅkhepo, vitthārato pana pāramitāsu  yaṃ vattabbaṃ, taṃ paramatthadīpaniyaṃ ^b^cariyāpiṭakavaṇṇanāyaṃ^eb^ vuttanayeneva veditabbaṃ, ativitthārabhayena  na vitthārayimha. tathā dasabalañāṇādiketi. ^b^etāva hontī^eb^ti etā honti evāti  yojanā. </p>
              <p>[06] brahmavihāraniddesavaṇṇanā niṭṭhitā. </p>
              <p>[06] iti navamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 10. āruppaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paṭhamāruppavaṇṇanā </h3n>
            <h4>
              <h4n> </h4n>
              <p>[03] 275^b^.^eb^ ^b^uddiṭṭhesū^eb^ti ^a^M1.0393^ea^ ^a^V1.0370^ea^ ``cattāro āruppā''ti evaṃ uddiṭṭhesu, niddhāraṇe  cetaṃ bhummaṃ. tenevāha ^b^``catūsu āruppesū''^eb^ti. tattha rūpavivekena arūpaṃ,  arūpameva āruppaṃ jhānaṃ, idha pana tadatthaṃ kammaṭṭhānaṃ adhippetaṃ. taṃ bhāvetukāmo  catutthajjhānaṃ uppādetīti sambandho. ^b^rūpādhikaraṇa^eb^nti rūpahetu. hetuattho hi  ettha ^b^adhikaraṇa^eb^-saddo ``kāmādhikaraṇa''ntiādīsu (ma0 ni0 1.168-169) viya.  daṇḍanaṭṭhena daṇḍo, muggarādi. parapīḷādhippāyena tassa ādānaṃ ^b^daṇḍādānaṃ^eb^. sattānaṃ  sasanaṭṭhena ^b^satthaṃ,^eb^ āvudhaṃ. bhaṇḍanaṃ ^b^kalaho^eb^. virodho ^b^viggaho^eb^. nānāvādo  ^b^vivādo. eta^eb^nti yathāvuttaṃ daṇḍādānādikaṃ. ^b^sabbaso^eb^ti anavasesato. ^b^āruppe^eb^  arūpabhāve, āruppe vā bhave. ^b^rūpānaṃyevā^eb^ti diṭṭhādīnavānaṃ rūpānaṃyeva, na arūpānanti  adhippāyo. ^b^nibbidāyā^eb^ti vikkhambhanavasena nibbindanatthāya. ^b^virāgāyā^eb^ti virajjanatthāya.  ^b^nirodhāyā^eb^ti nirujjhanatthāya. sabbametaṃ samatikkamaṃ sandhāya vuttaṃ. ^b^daṇḍādānādīna^eb^nti  ^b^ādi^eb^-saddena adinnādānādikaṃ sabbaṃ rūpahetukaṃ anatthaṃ saṅgaṇhāti, na idha pāḷiyaṃ  āgatamevāti daṭṭhabbaṃ. ^b^karajarūpe^eb^ti yathāvuttādīnavādhikaraṇabhāvayogyaṃ dassetuṃ vuttaṃ,  oḷārikarūpeti attho. ^b^ādīnava^eb^nti dosaṃ. ^b^tassā^eb^ti rūpassa. ^b^āloko^eb^ti  vaṇṇaviseso evāti tattha pavattaṃ paṭibhāganimittaṃ ugghāṭetvā siyā ākāsanimittaṃ  uggahetuṃ, na pana paricchinnākāsakasiṇaṃ ugghāṭetvā. tassa hi ugghāṭanā nāma rūpanimitteneva  siyāti āha ^b^``ṭhapetvā paricchinnākāsakasiṇaṃ navasū''^eb^ti. keci pana ``ālokakasiṇampi  ṭhapetvā aṭṭhasū''ti vadanti, tassa pana ṭhapane kāraṇaṃ na dissati, karajarūpaṃ atikkantaṃ  hoti tassa anālambanato. </p>
              <p>[01] yadi evaṃ kasmā ``catutthajjhānavasenā''ti vuttaṃ. nanu paṭhamajjhānādīnipi tassa anālambanavaseneva  pavattanti paṭibhāganimittārammaṇattā? saccametaṃ, oḷārikaṅgappahānato pana santasabhāvena  ^a^V1.0371^ea^ āneñjappattena catutthajjhānena atikkantaṃ suṭṭhu atikkantaṃ nāma hotīti ^b^``catutthajjhānavasenā''^eb^ti  vuttaṃ ^a^M1.0394^ea^. keci ``assāsapassāsānaṃ nirujjhanato, kāmadhātusamatikkamanato  cā''ti vadanti, taṃ akāraṇaṃ, itaresaṃ cittasamuṭṭhānarūpānaṃ sambhavato, heṭṭhimajjhānānañca  akāmadhātusaṃvattanīyato. ^b^tappaṭibhāgamevā^eb^ti karajarūpapaṭibhāgameva nimittaggāhasambhavato.  sadisañca nāma taṃ na hoti, tasmā kiṃ tassa samatikkamanenāti anuyogaṃ sandhāya ^b^``kathaṃ?  yathā''^eb^tiādi vuttaṃ. tattha ^b^katha^eb^nti kathetukamyatāpucchā. ^b^yathā^eb^ti opammatthe  nipāto. ^b^lekhācitta^eb^nti kāḷavaṇṇādinā kataparikammāya lekhāya cittaṃ. ^b^phalitantara^eb^nti  vivaraṃ. ^b^disvā^eb^ti dūrato disvā. ^b^samānarūpasaddasamudācāra^eb^nti sadisarūpasaṇṭhānasarappayogaṃ. </p>
              <p>[01] ^b^ārammaṇavasenā^eb^ti ``mama cakkhu sobhanaṃ, mama kāyo thiro, mama parikkhārā sundarā''ti  evaṃ ārammaṇakaraṇavasena. ^b^karajarūpasamaṅgikālo^eb^ti attano attabhāvarūpena ceva ārammaṇarūpena  ca samannāgatakālo. ^b^tampī^eb^ti kasiṇarūpassapi. sāmiatthe hi idaṃ upayogavacanaṃ.  bhayasantāsādassanakāmatā viya samatikkamitukāmatāti yojanā. idañca yathāvuttānaṃ nibbidāvirāganirodhānaṃ  sādhāraṇavacanaṃ. te hi tayo apekkhitvā bhayasantāsādassanakāmatā vuttā. eko kira  sunakho vane sūkarena pahaṭamatto palāto, so arūpadassanavelāya bhattapacanaukkhaliṃ dūrato  disvā sūkarasaññāya bhīto uttasanto palāyi, pisācabhīruko puriso rattibhāge aparicite  dese matthakacchinnaṃ tālakkhandhaṃ disvā pisācasaññāya bhīto uttasanto mucchito papati,  taṃ sandhāya vuttaṃ ^b^``sūkarā...pe0... veditabbā''^eb^ti. </p>
              <p>[03] 276^b^.^eb^ ^b^eva^eb^nti yathāvuttaṃ opammatthaṃ nigamento āha. ^b^so^eb^ti yogāvacaro. tasmiṃ  jhāne ādīnavaṃ passatīti sambandho. ^b^rūpa^eb^nti kasiṇarūpaṃ. ^b^santavimokkhato^eb^ti arūpajjhānato.  tāni hi ``ye te santā vimokkhā atikkamma rūpe āruppā''tiādīsu (a0 ni0  8.72;   10.9) santavimokkhāti āgatā. santatāsiddhi cassa anussutito daṭṭhabbā. ^b^yathevā^eb^ti  ^b^eva^eb^-kārena yena pakārena etaṃ rūpāvacaracatutthajjhānaṃ duvaṅgikaṃ, evaṃ āruppānipīti  ^a^M1.0395^ea^ upekkhācittekaggatāvasena duvaṅgikattaṃ dasseti, na tatiyajjhāne viya  duvaṅgikatāmattaṃ. nanu cetthāpi duvaṅgikatāmattameva bhūmibhedatoti? nāyaṃ doso  upamopameyyabhāvassa bhinnādhikaraṇato.</p>
              <p>[03] ^b^tatthā^eb^ti tasmiṃ rūpāvacaracatutthajjhāne. ^b^nikanti^eb^nti apekkhaṃ. ^b^pariyādāyā^eb^ti  ādīnavadassanena ^a^V1.0372^ea^ tasmiṃ jhāne khepetvā, anapekkho hutvāti attho. santato manasikaraṇeneva  paṇītato, sukhumato ca manasikāro siddho hotīti āha ^b^``santato anantato manasi karitvā''^eb^ti.  ^b^pattharitvā^eb^ti pageva vaḍḍhitaṃ, tadā vaḍḍhanavasena vā pattharitvā. ^b^tenā^eb^ti kasiṇarūpena.  ^b^ugghāṭeti kasiṇa^eb^nti rūpāvacaracatutthajjhānassa ārammaṇabhūtaṃ pathavīkasiṇādikasiṇarūpaṃ  apaneti. ugghāṭanavidhiṃ pana dassento ^b^``ugghāṭento hī''^eb^tiādimāha. tattha ^b^saṃvelletī^eb^ti  paṭisaṃharati. ^b^aññadatthū^eb^ti ekaṃsena. ^b^neva ubbaṭṭatī^eb^ti neva uṭṭhahati. ^b^na  vivaṭṭatī^eb^ti na vinivaṭṭati. ^b^imassā^eb^ti imassa kasiṇarūpassa. ^b^amanasikāra^eb^nti manasi  akaraṇaṃ acintanaṃ. ^b^manasikārañca paṭiccā^eb^ti ``ākāso ākāso''ti bhāvanāmanasikārañca  nissāya. idaṃ vuttaṃ hoti -- rūpāvacaracatutthajjhānassa ārammaṇabhūtaṃ kasiṇarūpaṃ na sabbena  sabbaṃ manasi karoto, tena ca phuṭṭhokāsaṃ ``ākāso ākāso''ti manasi karoto  yadā taṃ bhāvanānubhāvena ākāsaṃ hutvā upaṭṭhāti, tadā so kasiṇaṃ ugghāṭeti nāma,  tañca tena ugghāṭitaṃ nāma hotīti. tenāha ^b^``kasiṇugghāṭimākāsamattaṃ paññāyatī''^eb^ti.  ^b^sabbameta^eb^nti tividhampetaṃ ^b^ekameva^eb^ pariyāyabhāvato.</p>
              <p>[03] ^b^``nīvaraṇāni vikkhambhantī''^eb^ti kasmā vuttaṃ? nanu rūpāvacarapaṭhamajjhānassa upacārakkhaṇeyeva  nīvaraṇāni vikkhambhitāni, tato paṭṭhāya cassa na nesaṃ pariyuṭṭhānaṃ. yadi siyā, jhānato  parihāyeyya? yaṃ paneke vadanti ``attheva sukhumāni arūpajjhānavikkhambhaneyyāni nīvaraṇāni,  tāni sandhāyetaṃ vutta''nti, taṃ tesaṃ matimattaṃ. na hi mahaggatakusalesu lokuttarakusalesu  viya odhiso pahānaṃ nāma atthi. yo pana rūpāvacarehi āruppānaṃ uḷāraphalatādiviseso,  so bhāvanāvisesena santatarapaṇītatarabhāvena tesuyeva purimapurimehi pacchimapacchimānaṃ  ^a^M1.0396^ea^ viyāti daṭṭhabbaṃ. ``vikkhambhantī''ti pana vacanaṃ vaṇṇabhaṇanavasena vuttaṃ.  tathā hi aññatthāpi heṭṭhā pahīnānaṃ upari pahānaṃ vuccati. ye pana ``sabbe kusalā  dhammā sabbesaṃ akusalānaṃ paṭipakkhāti katvā evaṃ vutta''nti vadanti, tehi dutiyajjhānūpacārādīsu  nīvaraṇavikkhambhanāvacanassa kāraṇaṃ vattabbaṃ. ^b^sati santiṭṭhatī^eb^ti ākāsanimittārammaṇā  sati sammā sūpaṭṭhitā hutvā tiṭṭhati. satisīsena cettha upacārajjhānānuguṇānaṃ saddhāpañcamānaṃ  sakiccayogaṃ dasseti. ^b^upacārenā^eb^ti upacārajjhānena. ^b^idhāpī^eb^ti rūpāvacaracatutthajjhānaṃ  sandhāya sampiṇḍanaṃ. taṃ hi upekkhāvedanāsampayuttaṃ. ^b^sesa^eb^nti ``sesāni kāmāvacarānī''tiādi.  yaṃ idha vattabbamavuttaṃ, taṃ pana ^b^pathavīkasiṇaniddese^eb^ (visuddhi0 1.51 ādayo)  vuttanayānusārena ^a^V1.0373^ea^  veditabbanti āha ^b^``pathavīkasiṇe vuttanayamevā''^eb^ti.</p>
              <p>[03] evaṃ yaṃ tattha avisiṭṭhaṃ, taṃ atidisitvā idāni visiṭṭhaṃ dassetuṃ ^b^``ayaṃ pana viseso''^eb^tiādimāha.  ^b^yānapputoḷi kumbhimukhādīna^eb^nti oguṇṭhanasivikādiyānānaṃ mukhaṃ yānamukhaṃ,  putoḷiyā khuddakadvārassa mukhaṃ putoḷimukhaṃ, kumbhimukhanti paccekaṃ mukha-saddo sambandhitabbo.  ^b^ākāsaṃyeva^eb^ yānamukhādiparicchinnaṃ. ^b^parikammamanasikārenā^eb^ti parikammabhūtena  manasikārena upacārajjhānena. parikammaṃ anulomaṃ upacāroti ca anatthantarañhetaṃ. ^b^pekkhamāno^eb^  arūpāvacarajjhānacakkhunā. </p>
              <p>[03] 277^b^.^eb^ ^b^sabbākārenā^eb^ti rūpanimittaṃ daṇḍādānasambhavadassanādinā sabbena rūpadhammesu,  pathavīkasiṇādirūpanimittesu, tadārammaṇajjhānesu ca dosadassanākārena, tesu eva vā  rūpādīsu nikantippahānānāvajjitukāmatādinā. ^b^rūpajjhānampi rūpanti vuccati^eb^ uttarapadalopena  ``rūpūpapattiyā maggaṃ bhāvetī''tiādīsu (dha0 sa0 160; vibha0 625) yathā rūpabhavo  rūpaṃ. ^b^rūpī^eb^ti hi rūpajjhānalābhīti attho. ^b^ārammaṇampi^eb^ kasiṇarūpaṃ ^b^rūpanti vuccati^eb^  purimapadalopena yathā ``devadatto datto''ti. ^b^rūpāni passatī^eb^ti kasiṇarūpāni jhānacakkhunā  passatīti attho. ^b^tasmā^eb^ti yasmā uttarapadalopena, purimapadalopena ca yathākkamaṃ rūpajjhānakasiṇarūpesu  rūpavohāro dissati, tasmā. rūpe rūpajjhāne taṃsahagatā saññā ^b^rūpasaññā. tadārammaṇassa  cā^eb^ti ^b^ca^eb^-saddena yathāvuttaṃ rūpāvacarajjhānaṃ sampiṇḍeti, tena ^a^M1.0397^ea^ pāḷiyaṃ  ``rūpasaññāna''nti sarūpekasesena niddeso katoti dasseti. ^b^virāgā^eb^ti jigucchanato.  ^b^nirodhā^eb^ti tappaṭibandhachandarāgavikkhambhanena nirodhanato. vuttamevatthaṃ pākaṭataraṃ kātuṃ  ^b^``kiṃ vuttaṃ hotī''^eb^tiādi vuttaṃ. tassa sabbākārena virāgā anavasesānaṃ  nirodhāti evaṃ vā ettha yojanā kātabbā.</p>
              <p>[03] ^b^``ārammaṇe avirattassa saññāsamatikkamo na hotī''^eb^ti idaṃ yasmā imāni jhānāni ārammaṇātikkamena  pattabbāni, na aṅgātikkamenāti katvā vuttaṃ. yasmā panettha saññāsamatikkamo ārammaṇasamatikkamena  vinā na hoti, tasmā ``samatikkantāsu ca saññāsu ārammaṇaṃ samatikkantameva hotī''ti  āha. avatvā vuttoti sambandho. ^b^samāpannassā^eb^tiādīsu ^a^V1.0374^ea^ kusalasaññāvasena samāpannaggahaṇaṃ,  vipākasaññāvasena upapannaggahaṇaṃ, kiriyāsaññāvasena diṭṭhadhammasukhavihāraggahaṇaṃ. arahato  hi jhānāni visesato diṭṭhadhammasukhavihāro. yadi saññāsamatikkamassa anunipphādiārammaṇasamatikkamo  vibhaṅge ca avutto, atha kasmā idha gahitoti anuyogaṃ sandhāyāha ^b^``yasmā panā''^eb^tiādi.  ^b^ārammaṇasamatikkamavasenāpi ayamatthavaṇṇanā katā,^eb^ ``tadārammaṇassa cetaṃ adhivacana''ntiādinā  vibhaṅge viya saññāsamatikkamameva avatvāti adhippāyo. </p>
              <p>[03] 278^b^.^eb^ ^b^paṭighātenā^eb^ti paṭihananena visayīvisayasamodhānena. ^b^atthaṅgamā^eb^tiādīsu purimaṃ  purimaṃ pacchimassa pacchimassa atthavacanaṃ, tasmā paṭighasaññānaṃ atthaṅgamo jhānasamaṅgikāle anuppattīti  tassa idheva gahaṇe kāraṇaṃ anuyogamukhena dassetuṃ ^b^``kāmañcetā''^eb^tiādi vuttaṃ.  ^b^ussāhajananatthaṃ^eb^ paṭipajjanakānaṃ. ^b^etāsaṃ^eb^ paṭighasaññānaṃ. ^b^ettha^eb^ paṭhamāruppakathāyaṃ.  ^b^vacanaṃ^eb^ atthaṅgamavasena.</p>
              <p>[03] kiṃ vā pasaṃsākittanena, paṭighasaññānaṃ pana atthaṅgamo idheva vattabbattā vuttoti dassetuṃ  ^b^``atha vā''^eb^tiādi vuttaṃ. tattha sabhāvadhammassa abhāvo nāma paṭipakkhena pahīnatāya  vā paccayābhāvena vā. tesu rūpajjhānasamaṅgino paṭighasaññānaṃ abhāvo paccayābhāvamattena,  na paṭipakkhādhigamenāti dassento āha ^b^``kiñcāpī''^eb^tiādi. tattha ^b^tā^eb^ti paṭighasaññā  ^a^M1.0398^ea^. ^b^rūpāvacara^eb^nti rūpāvacarajjhānaṃ. ^b^samāpannassā^eb^ti samāpajjitvā viharantassa.  kiñcāpi na santīti yojanā. ^b^na pahīnattā na santī^eb^ti na tadā paṭighasaññā pahīnabhāvena  na santi nāma. tattha kāraṇamāha ^b^``na hi rūpavirāgāya rūpāvacarabhāvanā saṃvattatī''^eb^ti.  nanu ca paṭighasaññāpi arūpadhammā evāti codanaṃ sandhāyāha ^b^``rūpāyattā ca etāsaṃ pavattī''^eb^ti.  ^b^ayaṃ pana bhāvanā^eb^ti arūpabhāvanamāha. ^b^dhāretu^eb^nti avadhāretuṃ. ^b^idhā^eb^ti arūpajjhāne.  āneñjābhisaṅkhāravacanādīhi ^b^āneñjatā^eb^. ``ye te santā vimokkhā atikkamma rūpe  āruppā''tiādinā (a0 ni0  8.72;  10.9) ^b^santavimokkhatā ca vuttā^eb^. </p>
              <p>[03] 279^b^.^eb^ dosadassanapubbakapaṭipakkhabhāvanāvasena paṭighasaññānaṃ suppahīnattā mahatāpi saddena  arūpasamāpattito na vuṭṭhāti. tathā pana na suppahīnattā sabbarūpāvacarasamāpattito vuṭṭhānaṃ  siyā, paṭhamajjhānaṃ pana appakampi saddaṃ na sahatīti taṃ  samāpannassa saddo kaṇṭakoti ^a^V1.0375^ea^ vuttaṃ.  āruppabhāvanāya abhāve cutito uddhaṃ uppattirahānaṃ rūpasaññāpaṭighasaññānaṃ yāva attano  vipākappavatti, tāva anuppattidhammatāpādanena samatikkamo, atthaṅgamo ca vutto. nānattasaññāsu  pana yā tasmiṃ bhave na uppajjanti ekantarūpanissitā, tā anokāsatāya na uppajjanti,  na āruppabhāvanāya nivāritattā, anivāritattā ca kāci uppajjanti. tasmā tāsaṃ amanasikāro  anāvajjanaṃ apaccavekkhaṇaṃ, javanapaṭipādakena vā bhavaṅgamanassa anto akaraṇaṃ appavesanaṃ vuttaṃ.</p>
              <p>[03] tena ca nānattasaññāmanasikārahetūnaṃ rūpānaṃ samatikkamā samādhissa thirabhāvaṃ dassetuṃ  ^b^``saṅkhepato''^eb^tiādi vuttaṃ. apica imehi tīhi padehi ākāsānañcāyatanasamāpattiyā  vaṇṇo kathito sotūnaṃ ussāhajananatthaṃ, palobhanatthañca. ye hi akusalā evaṃgāhino  ``sabbassādarahite ākāse pavattitasaññāya ko ānisaṃso''ti, te tato micchāgāhato  nivattetuṃ tīhi padehi jhānassa ānisaṃso kathito. taṃ hi sutvā tesaṃ evaṃ bhavissati  ``evaṃ santā kirāyaṃ samāpatti evaṃ paṇītā, handassā nibbattanatthaṃ ussāhaṃ karissāmī''ti. </p>
              <p>[03] 280^b^.^eb^ ^b^assā^eb^ti ^a^M1.0399^ea^ ākāsassa. uppādo eva anto ^b^uppādanto,^eb^ tathā  ^b^vayanto^eb^. sabhāvadhammo hi ahutvā sambhavato, hutvā ca vinassanato udayavayaparicchinno.  ākāso pana asabhāvadhammattā tadubhayābhāvato ananto vutto. ajaṭākāsaparicchinnākāsānaṃ  idha anadhippetattā ^b^``ākāsoti kasiṇugghāṭimākāso vuccatī''^eb^ti āha. kasiṇaṃ  ugghāṭīyati etenāti kasiṇugghāṭo, tadeva ^b^kasiṇugghāṭimaṃ. manasikāravasenāpī^eb^ti  rūpavivekamattaggahaṇena paricchedassa aggahaṇato anantapharaṇākārena pavattaparikammamanasikāravasenāpi.  ^b^anantaṃ pharatī^eb^ti aggahitaparicchedatāya anantaṃ katvā parikammasamphassapubbakena  jhānasamphassena phusati. yathā bhisaggameva bhesajjaṃ, evaṃ ^b^ākāsānantameva ākāsānañcaṃ^eb^  saṃyogaparassa ta-kārassa ca-kāraṃ katvā. jhānassa pavattiṭṭhānabhāvato ārammaṇaṃ adhiṭṭhānaṭṭhena  ^b^``āyatanamassā''^eb^ti vuttaṃ, adhiṭṭhānaṭṭhe āyatana-saddassa dassanato. kāraṇākarasañjātidesanivāsatthepi  āyatana-saddo idha yujjateva. </p>
            </h4>
          </h3>
          <h3>
            <h3n> viññāṇañcāyatanakathāvaṇṇanā </h3n>
            <h4>
              <h4n> </h4n>
              <p>[03] 281^b^.^eb^ ciṇṇo ^a^V1.0376^ea^ carito paguṇikato āvajjanādilakkhaṇo vasībhāvo etenāti ciṇṇavasībhāvo,  tena ^b^ciṇṇavasībhāvena^eb^. rūpāvacarasaññaṃ anatikkamitvā anadhigantabbato, taṃsahagatasaññāmanasikārasamudācārassa  hānabhāgiyabhāvāvahato, taṃsamatikkameneva tadaññesaṃ samatikkamitabbānaṃ samatikkamasiddhito  ca vuttaṃ ^b^``āsannarūpāvacarajjhānapaccatthikā''^eb^ti. vīthipaṭipannāya bhāvanāya uparūparivisesāvahabhāvato,  paṇītabhāvasiddhito ca paṭhamāruppato dutiyāruppaṃ santatarasabhāvanti āha ^b^``no ca viññāṇañcāyatanamiva  santā''^eb^ti vakkhati hi ``suppaṇītatarā honti, pacchimā pacchimā idhā''ti (visuddhi0  1.290). ^b^anantaṃ ananta^eb^nti kevalaṃ ``anantaṃ ananta''nti ^b^na manasi kātabbaṃ^eb^  na bhāvetabbaṃ, ``anantaṃ viññāṇaṃ, anantaṃ viññāṇa''nti pana manasi kātabbaṃ,  ``viññāṇaṃ viññāṇa''nti vā.</p>
              <p>[03] ^b^tasmiṃ nimitte^eb^ti tasmiṃ paṭhamāruppaviññāṇasaṅkhāte viññāṇanimitte. ^b^cittaṃ cārentassā^eb^ti  bhāvanācittaṃ pavattentassa. ^b^ākāsaphuṭe viññāṇe^eb^ti ^a^M1.0400^ea^ kasiṇugghāṭimākāsaṃ  pharitvā pavatte paṭhamāruppaviññāṇe ārammaṇabhūte. ^b^appetī^eb^ti appanāvasena pavattati.  sabhāvadhammepi ārammaṇasamatikkamabhāvanābhāvato idaṃ appanāppattaṃ hoti catutthāruppaṃ viya.  ^b^appanānayo panettha vuttanayenevā^eb^ti ettha dutiyāruppajjhāne purimabhāge tīṇi, cattāri  vā javanāni kāmāvacarāni upekkhāvedanāsampayuttāneva honti. ``catutthaṃ pañcamaṃ vā  arūpāvacara''ntiādinā (visuddhi0 1.276) paṭhamāruppajjhāne vuttena nayena, atha vā  ^b^appanānayo^eb^ti sabhāvadhammepi ārammaṇe jhānassa appanānayo ārammaṇātikkamabhāvanāvasena  āruppaṃ appanaṃ pāpuṇāti, ``appanāppattasseva hi jhānassa ārammaṇasamatikkamanamattaṃ  tattha hotī''ti ^b^maraṇānussatiniddese^eb^ (visuddhi0 1.177) vuttanayena veditabboti  attho. </p>
              <p>[03] 282^b^.^eb^ ^b^sabbaso^eb^ti sabbākārena paṭhamāruppe ``āsannarūpajjhānapaccatthikatā, asantasabhāvatā''ti  evamādinā sabbena dosadassanākārena, tattha vā nikantipahānānāvajjitukāmatādiākārena,  sabbaṃ vā kusalavipākakiriyābhedato anavasesanti attho. svāyamattho heṭṭhā vuttanayena  ñātuṃ sakkāti āha ^b^``sabbasoti idaṃ vuttanayamevā''^eb^ti. jhānassa ākāsānañcāyatanatā  bāhiratthasamāsavasena heṭṭhā vuttāti āha ^b^``pubbe  vuttanayena jhānampi ākāsānañcāyatana''^eb^nti ^a^V1.0377^ea^.  ārammaṇassa pana samānādhikaraṇasamāsavasenāti sandassetuṃ ^b^``ārammaṇampī''^eb^tiādi  vuttaṃ. tattha ^b^``purimanayenevā''^eb^ti idaṃ ``nāssa anto''tiādinā vuttapadasiddhiṃ  sandhāya vuttaṃ. yathā adhiṭṭhānaṭṭhena, evaṃ sañjātidesaṭṭhenapi āyatana-saddena idha attho  yujjatīti dassetuṃ ^b^``tathā''^eb^tiādi vuttaṃ. tattha sañjāyati etthāti sañjāti, sañjāti  eva deso ^b^sañjātideso. jhānaṃ^eb^ appavattikaraṇena. ^b^ārammaṇaṃ^eb^ amanasikaraṇena.  ^b^ubhayampi^eb^ vā ubhayatā yojetabbā. jhānassapi hi anāvajjanaṃ, javanapaṭipādakena vā  bhavaṅgamanassa anto akaraṇaṃ amanasikaraṇaṃ, ārammaṇassa ca ārammaṇakaraṇavasena appavattanaṃ  ^b^appavattikaraṇa^eb^nti atthassa sambhavato ^b^ekajjhaṃ katvā^eb^ sāmaññaniddesena, ekasesanayena  vā. </p>
              <p>[01] pubbe ^a^M1.0401^ea^ anantassa ākāsassa ārammaṇakaraṇavasena paṭhamāruppaviññāṇaṃ attano  pharaṇākāreneva ``ananta''nti manasi kātabbattā ``anantaṃ viññāṇa''nti vuttanti  puna ^b^``manasikāravasena vā ananta''^eb^nti vuttaṃ, sabbaso manasikaraṇavasenāti adhippāyo.  tenāha ^b^``anavasesato manasi karonto `ananta'nti manasi karotī''^eb^ti. ^b^jhānavibhaṅgepi^eb^  ayamevattho vuttoti dassento ^b^``yaṃ pana vibhaṅge vutta''^eb^ntiādimāha. tassā pāḷiyā  evaṃ vā attho veditabbo -- taṃyeva ākāsaṃ phuṭaṃ viññāṇaṃ viññāṇañcāyatanaviññāṇena  manasi karotīti. ayaṃ panattho yutto viya dissati, taṃyeva ākāsaṃ viññāṇena phuṭaṃ  tena gahitākāraṃ manasi karoti. evaṃ taṃ viññāṇaṃ anantaṃ pharatīti. yaṃ hi ākāsaṃ  paṭhamāruppasamaṅgī viññāṇena anantaṃ pharati, taṃ pharaṇākārasahitameva viññāṇaṃ manasi  karonto dutiyāruppasamaṅgī anantaṃ pharatīti vuccati.</p>
              <p>[03] manasikāravasena anantapharaṇākārena idha anantatā, na ākāsassa viya uppādantādiabhāvenāti  ^b^``nāssa antoti ananta''^eb^nti ettakamevāha. ^b^``ruḷhīsaddo''^eb^ti iminā ``viññāṇānañca''nti  etassa padassa atthe viññāṇañca-saddo niruḷhoti dasseti, yathāvuttaṃ vā viññāṇaṃ dutiyāruppajjhānena  añcīyati vuttākārena ālambīyatīti viññāṇañcanti evampettha attho daṭṭhabbo. sesaṃ  vuttatthamevāti āha ^b^``sesaṃ purimasadisamevā''^eb^ti. </p>
            </h4>
          </h3>
          <h3>
            <h3n> ākiñcaññāyatanakathāvaṇṇanā </h3n>
            <h4>
              <h4n> </h4n>
              <p>[03] 283^b^.^eb^ tatiyāruppakammaṭṭhāne yaṃ heṭṭhā vuttasadisaṃ, taṃ vuttanayānusārena veditabbaṃ,  apubbameva ^a^V1.0378^ea^ vaṇṇayissāma. tattha ^b^tassevā^eb^ti yaṃ ārabbha viññāṇañcāyatanaṃ pavattaṃ, tasseva.  kiṃ pana tanti āha ^b^``ākāsānañcāyatanaviññāṇassā''^eb^ti. etena tato aññaṃ tatiyāruppajjhānassa  ārammaṇaṃ natthīti dasseti. ^b^``ārammaṇabhūtassā''^eb^ti iminā tassa anārammaṇabhūtaṃ  dutiyāruppaviññāṇaṃ nivatteti. ^b^abhāvo^eb^ti natthitā. ^b^suññatā^eb^ti rittatā.  ^b^vivittākāro^eb^ti viveko. tīhi padehi paṭhamāruppaviññāṇassa apagamameva vadati.  ``manasi kātabbo''ti vatvā ^a^M1.0402^ea^ manasikāravidhiṃ dassetuṃ ^b^``taṃ viññāṇa''^eb^ntiādi  vuttaṃ. tattha ^b^amanasikaritvā^eb^ti sabbena sabbaṃ manasi akatvā acintetvā. ^b^vā^eb^-saddo  aniyamattho, tena tīsu pakāresu ekenapi atthasiddhīti dasseti.</p>
              <p>[03] ^b^tasmiṃ nimitte^eb^ti tasmiṃ paṭhamāruppaviññāṇassa abhāvasaṅkhāte jhānuppattinimitte. ^b^ākāse  phuṭe^eb^ti ākāsaṃ pharitvā pavatte. ``ākāsaphuṭe''ti vā pāṭho. ^b^suññavivittanatthibhāve^eb^ti  suññabhāve, vivittabhāve, natthibhāve cāti yena ākārena bhāvitaṃ, tassa gahaṇatthaṃ  vuttaṃ. atha vā ^b^suññavivittanatthibhāve^eb^ti suññavivittatāsaṅkhāte natthibhāve, tena  vināsābhāvameva dasseti, na pure abhāvādike.</p>
              <p>[03] ^b^tasmiṃ hi appanācitte^eb^ti ākiñcaññāyatanajjhānasampayutte appanāvasena pavatte citte,  tasmiṃ vā paṭhamāruppassa apagamasaṅkhāte natthibhāve yathāvutte appanācitte uppanne. so  bhikkhu abhāvameva passanto viharatīti sambandho. puriso katthaci gantvā āgantvā suññameva  passati, natthibhāvameva passatīti yojanā. ^b^taṃ ṭhāna^eb^nti taṃ sannipātaṭṭhānaṃ. ^b^``parikammamanasikārena  antarahite''^eb^ti iminā ārammaṇakaraṇābhāvena tassa antaradhānaṃ na naṭṭhattāti dasseti.  tatridaṃ opammasaṃsandanaṃ -- yathā so puriso tattha sannipatitaṃ bhikkhusaṅghaṃ disvā gato,  tato sabbesu bhikkhūsu kenacideva karaṇīyena apagatesu āgantvā taṃ ṭhānaṃ bhikkhūhi  suññameva passati, na bhikkhūnaṃ tatopi apagatakāraṇaṃ, evamayaṃ yogāvacaro pubbe viññāṇañcāyatanajjhānacakkhunā  paṭhamāruppaviññāṇaṃ disvā pacchā natthīti parikammamanasikārena tasmiṃ apagate tatiyāruppajjhānacakkhunā  tassa natthibhāvameva passanto viharati, na tassa apagamanakāraṇaṃ vīmaṃsati jhānassa tādisābhogābhāvatoti.  ^b^sabbaso viññāṇañcāyatanaṃ samatikkammā^eb^ti ettha yaṃ vattabbaṃ, taṃ heṭṭhā vuttanayānusārena  veditabbaṃ. </p>
              <p>[03] 284^b^.^eb^ natthitā ^a^V1.0379^ea^ pariyāyāsuññavivittabhāvāti ``natthī''ti padassa atthaṃ vadantena suññavivittapadānipi  gahitāni. āmeḍitavacanaṃ pana bhāvanākāradassanaṃ. vibhaṅgepi imassa padassa ayamevattho  vuttoti dassetuṃ ^b^``yampi vibhaṅge''^eb^tiādi vuttaṃ. tattha ^b^taññeva viññāṇaṃ abhāvetī^eb^ti  yaṃ pubbe ``anantaṃ viññāṇa''nti manasi kataṃ paṭhamāruppaviññāṇaṃ, taṃyevāti  attho ^a^M1.0403^ea^. taṃyeva hi ārammaṇabhūtaṃ paṭhamena viya rūpanimittaṃ tatiyenāruppenābhāvetīti.  ^b^khayato sammasana^eb^nti bhaṅgānupassanamāha. sā hi saṅkhatadhammānaṃ bhaṅgābhāvameva passantī ``viññāṇampi  abhāvetī''tiādinā vattabbataṃ labhatīti adhippāyenāha ^b^``khayato sammasanaṃ viya vutta''^eb^nti.  ^b^assā^eb^ti pāṭhassa. puna ^b^assā^eb^ti viññāṇassa. ^b^abhāvetī^eb^ti abhāvaṃ karoti.  yathā ñāṇassa na upatiṭṭhati, evaṃ karoti amanasikaraṇato. tato eva ^b^vibhāveti^eb^ vigatabhāvaṃ  karoti, vināseti vā yathā na dissati, tathā karaṇato. teneva ^b^antaradhāpeti^eb^ tirobhāvaṃ  gameti. ^b^na aññathā^eb^ti imissā pāḷiyā evamattho, na ito aññathā ayujjamānakattāti  adhippāyo.</p>
              <p>[03] ^b^assā^eb^ti paṭhamāruppaviññāṇābhāvassa. ^b^kiñcana^eb^nti kiñcipi. sabhāvadhammassa appāvasesatā  nāma bhaṅgo eva siyāti āha ^b^``bhaṅgamattampi assa avasiṭṭhaṃ natthī''^eb^ti. sati hi bhaṅgamattepi  tassa sakiñcanatā siyā. ^b^akiñcana^eb^nti ca viññāṇassa kiñci pakāraṃ aggahetvā  sabbena sabbaṃ vibhāvanamāha. sesaṃ vuttanayameva. </p>
            </h4>
          </h3>
          <h3>
            <h3n> nevasaññānāsaññāyatanakathāvaṇṇanā </h3n>
            <h4>
              <h4n> </h4n>
              <p>[03] 285^b^.^eb^ ^b^no ca santā^eb^ti yathā nevasaññānāsaññāyatanasamāpatti saṅkhārāvasesasukhumabhāvappattiyā  savisesā santā, evamayaṃ ākiñcaññāyatanasamāpatti no ca santā tadabhāvato. yā ayaṃ  khandhesu paccayayāpanīyatāya, rogamūlatāya ca rogasarikkhatā, dukkhatāsūlayogādinā gaṇḍasarikkhatā,  pīḷājananādinā sallasarikkhatā ca, sā saññāya sati hoti, nāsatīti vuttaṃ ^b^``saññā  rogo, saññā gaṇḍo, saññā salla''^eb^nti. sā cettha paṭukiccā pañcavokārabhavato oḷārikasaññā  veditabbā. na kevalaṃ saññā eva, atha kho vedanācetanādīnampi saṅgaho daṭṭhabbo. saññāsīsena  pana niddeso kato. ^b^etaṃ santa^eb^nti etaṃ asantabhāvakararogādisarikkhasaññāvirahato santaṃ.  tato eva ^b^paṇītaṃ^eb^. kiṃ pana tanti āha ^b^``nevasaññānāsaññā''^eb^ti  ^a^V1.0380^ea^? tadapadesena ^a^M1.0404^ea^  taṃsampayuttajjhānamāha ^b^``ādīnava''^eb^nti. ettha rogādisarikkhasaññādisabbhāvopi ādīnavo  daṭṭhabbo, na āsannaviññāṇañcāyatanapaccatthikatāva. ^b^uparī^eb^ti catutthāruppe. ^b^sā  vā^eb^ti sā eva. ^b^vattitā^eb^ti pavattitā nibbattitā vaḷañjitā.</p>
              <p>[03] ^b^tasmiṃ nimitte^eb^ti tasmiṃ tatiyāruppasamāpattisaṅkhāte jhānanimitte. ^b^mānasa^eb^nti cittaṃ  ``mano eva mānasa''nti katvā, bhāvanāmanasikāraṃ vā. taṃ hi manasi bhavanti mānasanti  vuccati. jhānasampayuttadhammānampi jhānānuguṇatāya samāpattipariyāyo labbhatīti āha  ^b^``ākiñcaññāyatanasamāpattisaṅkhātesu catūsu khandhesū''^eb^ti, ārammaṇabhūtesūti adhippāyo. </p>
              <p>[03] 286^b^.^eb^ yathāvuttaṃ ākiñcaññaṃ ārammaṇapaccayabhāvato āyatanaṃ kāraṇamassāti ^b^jhānaṃ ākiñcaññāyatanaṃ,^eb^  ākiñcaññameva ārammaṇapaccayabhūtaṃ jhānassa kāraṇanti ^b^ārammaṇaṃ ākiñcaññāyatana^eb^nti  evaṃ vā attho daṭṭhabbo. sesamettha heṭṭhā vuttanayānusārena veditabbaṃ.</p>
              <p>[03] ^b^yāya saññāya bhāvato^eb^ti yādisāya saññāya atthibhāvena. yā hi sā paṭusaññākiccassa  abhāvato saññātipi na vattabbā, saññāsabhāvānātivattanato asaññātipi na vattabbā, tassā  vijjamānattāti attho. ^b^ta^eb^nti taṃ jhānaṃ. ^b^taṃ tāva dassetu^eb^nti ettha ^b^ta^eb^nti  taṃ sasāpaṭipadaṃ, yathāvuttasaññaṃ, tassā ca adhigamupāyanti attho. ^b^nevasaññīnāsaññī^eb^ti  hi puggalādhiṭṭhānena dhammaṃ uddharantena saññāvantamukhena saññā uddhaṭā, aññathā nevasaññānāsaññāyatananti  uddharitabbaṃ siyā. sā pana paṭipadā yattha pavattati, yathā ca pavattati, taṃ dassetuṃ ^b^``ākiñcaññāyatanaṃ  santato manasi karoti, saṅkhārāvasesasamāpattiṃ bhāvetī''^eb^ti vuttaṃ. ākiñcaññāyatanaṃ  hi catutthāruppabhāvanāya pavattiṭṭhānaṃ, saṅkhārāvasesasamāpatti pavattiākāroti. ^b^yatra  hi nāmā^eb^ti yā nāma. ^b^natthibhāvampī^eb^ti viññāṇassa suññatampi, evaṃ sukhumampīti  adhippāyo. ^b^santārammaṇatāyā^eb^ti santaṃ ārammaṇaṃ etissāti santārammaṇā, tabbhāvo  santārammaṇatā, tāya, na jhānasantatāya. na hi tatiyāruppasamāpatti catutthāruppajjhānato  santā.</p>
              <p>[03] codako ^a^M1.0405^ea^ ``yaṃ santato manasi karoti, na tattha ādīnavadassanaṃ bhaveyya.  asati ca ādīnavadassane samatikkamo eva na siyā''ti dassento ^b^``santato ce manasi  karoti, kathaṃ samatikkamo^eb^ ^a^V1.0381^ea^ ^b^hotī''^eb^ti āha. itaro ^b^``asamāpajjitukāmatāyā''^eb^ti  parihāramāha, tena ādīnavadassanampi atthevāti dasseti. ^b^so hī^eb^tiādinā vuttamevatthaṃ  pākaṭataraṃ karoti. tattha yasmiṃ jhāne abhirati, tattha āvajjanasamāpajjanādipaṭipattiyā  bhavitabbaṃ. sā panassa tatiyāruppe sabbaso natthi, kevalaṃ aññābhāvato ārammaṇakaraṇamattamevāti  dassento ^b^``kiñcāpī''^eb^tiādimāha.</p>
              <p>[03] ^b^samatikkamitvāva gacchatī^eb^ti tesaṃ sippīnaṃ jīvikaṃ tiṇāyapi amaññamāno te vītivattatiyeva.  ^b^so^eb^ti yogāvacaro. ^b^ta^eb^nti tatiyāruppasamāpattiṃ. ^b^pubbe vuttanayenā^eb^ti ``santā  vatāyaṃ samāpattī''tiādinā vuttena nayena santato manasi karonto. ^b^ta^eb^nti yāya  nevasaññīnāsaññī nāma hoti, saṅkhārāvasesasamāpattiṃ bhāvetīti vuccati, taṃ saññaṃ pāpuṇātīti  yojanā. saññāsīsena hi desanā. ^b^paramasukhuma^eb^nti ukkaṃsagatasukhumabhāvaṃ. ^b^saṅkhārāvasesasamāpatti^eb^nti  ukkaṃsagatasukhumatāya saṅkhārānaṃ sesatāmattaṃ samāpattiṃ. tenāha ^b^``accantasukhumabhāvappattasaṅkhāra''^eb^nti.  antamaticca ^b^accantaṃ^eb^. yato sukhumatamaṃ nāma natthi, tathāparamukkaṃsagatasukhumasaṅkhāranti  attho. paṭhamajjhānūpacārato paṭṭhāya hi tacchantiyā viya pavattamānāya bhāvanāya anukkamena  saṅkhārā tattha antimakoṭṭhāsataṃ pāpitā, tato paraṃ nirodho eva, na saṅkhārappavattīti. tena  vuccati ^b^``saṅkhārāvasesasamāpattī''^eb^ti. </p>
              <p>[03] 287^b^.^eb^ ^b^yaṃ taṃ^eb^ catukkhandhaṃ. ^b^atthato^eb^ti kusalādivisesavisiṭṭhaparamatthato. visesato  adhipaññāsikkhāya adhiṭṭhānabhūtaṃ idhādhippetanti āha ^b^``idha samāpannassa cittacetasikā  dhammā adhippetā''^eb^ti. ^b^oḷārikāya saññāya abhāvato^eb^ti yadipi catutthāruppavipākasaññāya  catutthāruppakusalasaññā oḷārikā, tathā vipassanāmaggaphalasaññāhi, tathāpi oḷārikasukhumatā  nāma upādāyupādāya gahetabbāti pañcavokārabhavapariyāpannāya viya catuvokārepi heṭṭhā  tīsu bhūmīsu saññāya viya oḷārikāya abhāvato. ^b^sukhumāyā^eb^ti saṅkhārāvasesasukhumabhāvappattiyā  sukhumāya saññāya bhāvato vijjamānattā. ^b^nevasaññā^eb^ti ettha ^a^M1.0406^ea^ ^b^na^eb^-kāro  abhāvattho, ^b^nāsañña^eb^nti ettha ^b^na^eb^-kāro aññattho, ^b^a^eb^-kāro abhāvatthova, asaññaṃ  anasaññañcāti attho. ^b^pariyāpannattā^eb^ti ekadesabhāvena antogadhattā. ^b^etthā^eb^ti  catutthāruppe. dutiye atthavikappe ^b^nevasaññā^eb^ti ettha ^b^na^eb^-kāro aññattho.  tathā ^b^nāsaññā^eb^ti ettha ^b^na^eb^-kāro, ^b^a^eb^-kāro ca aññattho evāti tena dvayena saññābhāvo  eva dassitoti dhammāyatanapariyāpannatāya ^a^V1.0382^ea^ āyatanabhāvo vuttovāti ^b^``adhiṭṭhānaṭṭhenā''^eb^ti  vuttaṃ nissayapaccayabhāvato.</p>
              <p>[03] kiṃ pana kāraṇaṃ, yenettha saññāva edisī jātāti anuyogaṃ sandhāyāha ^b^``na kevala''^eb^ntiādi.  saññāsīsenāyaṃ desanā katā ``nānattakāyā nānattasaññino''tiādīsu (dī0 ni0  3.341, 359; a0 ni0  9.24) viyāti daṭṭhabbaṃ. evaṃ ^b^esa attho^eb^ti kañci visesaṃ  upādāya sabhāvato atthīti vattabbasseva dhammassa kañci visesaṃ upādāya natthīti vattabbatāsaṅkhāto  attho.</p>
              <p>[03] atithokampi yaṃ ^b^telamatthi bhanteti āha^eb^ akappiyabhāvaṃ upādāya, tadeva ^b^natthi, bhante,  telanti āha^eb^ nāḷipūraṇaṃ upādāya. tenāha ^b^``tattha yathā''^eb^tiādi.</p>
              <p>[03] yadi ārammaṇasañjānanaṃ saññākiccaṃ, taṃ saññā samānā kathamayaṃ kātuṃ na sakkotīti  āha ^b^``dahanakiccamivā''^eb^tiādi. saṅkhārāvasesasukhumabhāvappattiyā eva hesā paṭusaññākiccaṃ  kātuṃ na sakkoti, tato eva ca ñāṇassa sugayhāpi na hoti. tenāha ^b^``nibbidājananampi  kātuṃ na sakkotī''^eb^ti. ^b^akatābhiniveso^eb^ti akatavipassanābhiniveso appavattitasammasanacāro.  ^b^pakativipassako^eb^ti pakatiyā vipassako. khandhādimukhena vipassanaṃ abhinivisitvā  dvārālambanehi saddhiṃ dvārappavattadhammānaṃ vipassako sakkuṇeyya tabbisayaudayabbayañāṇaṃ  uppādetuṃ, yathā pana sakkoti, taṃ dassetuṃ ^b^``sopī''^eb^tiādi vuttaṃ. ^b^kalāpasammasanavasenevā^eb^ti  catutthāruppacittuppādapariyāpanne phassādidhamme avinibbhujja ekato gahetvā kalāpato  samūhato sammasanavasena nayavipassanāsaṅkhātakalāpasammasanavasena. phassādidhamme vinibbhujjitvā  visuṃ visuṃ sarūpato gahetvā aniccādivasena sammasanaṃ ^b^anupadadhammavipassanā^eb^ ^a^M1.0407^ea^.  ^b^evaṃ sukhumattaṃ gatā^eb^ yathā dhammasenāpatināpi nāma anupadaṃ na vipassaneyyāti attho.</p>
              <p>[03] ^b^therassā^eb^ti aññatarassa therassa. ^b^aññāhipī^eb^ti ettha ayamaparā upamā -- eko kira brāhmaṇo  aññataraṃ purisaṃ manuññaṃ mattikabhājanaṃ gahetvā ṭhitaṃ disvā yāci ``dehi me imaṃ  bhājana''nti. so surāsittataṃ sandhāya ``nāyyo sakkā dātuṃ, surā ettha atthī''ti  āha. brāhmaṇo ^a^V1.0383^ea^ attano samīpe ṭhitaṃ purisaṃ uddissa āha ``tena hi imassa pātuṃ  dehī''ti. itaro ``natthayyo''ti āha. tattha yathā brāhmaṇassa ayogyabhāvaṃ upādāya ``atthī''tipi  vattabbaṃ, pātabbatāya tattha abhāvato ``natthī''tipi vattabbaṃ jātaṃ, evaṃ idhāpīti daṭṭhabbaṃ.</p>
              <p>[03] kasmā panettha yathā heṭṭhā ``ananto ākāso, anantaṃ viññāṇaṃ, natthi kiñcī''ti  tattha tattha bhāvanākāro gahito, evaṃ koci bhāvanākāro na gahitoti? keci tāva  āhu -- ``bhāvanākāro nāma sopacārassa jhānassa yathāsakaṃ ārammaṇe pavattiākāro,  ārammaṇañcettha ākiñcaññāyatanadhammā. te pana gayhamānā ekassa vā pubbaṅgamadhammassa vasena  gahetabbā siyuṃ, sabbe eva vā. tattha paṭhamapakkhe viññāṇassa gahaṇaṃ āpannanti `viññāṇaṃ  viññāṇa'nti manasikāre catutthāruppassa viññāṇañcāyatanabhāvo āpajjati. dutiyapakkhe  pana sabbaso ākiñcaññāyatanadhammārammaṇatāya jhānassa `ākiñcaññaṃ ākiñcañña'nti manasikāre  ākiñcaññāyatanatā vā siyā, abhāvārammaṇatā vā. sabbathā nevasaññānāsaññāyatanabhāvo  na labbhatī''ti. tadidamakāraṇaṃ tathā jhānassa appavattanato. na hi catutthāruppabhāvanā  viññāṇamākiñcaññaṃ vā āmasantī pavattati, kiñcarahi? tatiyāruppassa santataṃ.</p>
              <p>[03] yadi evaṃ, kasmā pāḷiyaṃ ``santa''nti na gahitanti? kiñcāpi na gahitataṃ ^b^sutte^eb^  (dī0 ni0 2.129; saṃ0 ni0  2.152), ^b^vibhaṅge^eb^ (vibha0 606 ādayo) pana gahitameva.  yathāha -- ``taññeva ākiñcaññāyatanaṃ santato manasi karoti, saṅkhārāvasesasamāpattiṃ bhāvetī''ti  (vibha0 619). atha kasmā ^b^vibhaṅge^eb^ viya sutte bhāvanākāro na gahitoti? veneyyajjhāsayato,  desanāvilāsato ca. ye hi veneyyā yathā heṭṭhā tīsu ^a^M1.0408^ea^ āruppesu ``ananto  ākāso, anantaṃ viññāṇaṃ, natthi kiñcī''ti bhāvanākāro gahito, evaṃ aggahite  eva tasmiṃ tamatthaṃ paṭivijjhanti, tesaṃ vasena sutte tathā desanā katā, suttantagatikāva  abhidhamme ^b^suttantabhājanīye^eb^ (vibha0 605 ādayo) uddesadesanā. ye pana veneyyā vibhajitvā  vutteyeva tasmiṃ tamatthaṃ paṭivijjhanti, tesaṃ vasena ^b^vibhaṅge^eb^ bhāvanākāro vutto.  dhammissaro pana bhagavā sammāsambuddho dhammānaṃ desetabbappakāraṃ jānanto katthaci bhāvanākāraṃ  gaṇhāti, katthaci bhāvanākāraṃ na gaṇhāti. sā ca desanā yāvadeva veneyyavinayatthāti  ayamettha desanāvilāso. suttantadesanā vā pariyāyakathāti  tattha bhāvanākāro ^a^V1.0384^ea^ na gahito,  abhidhammadesanā pana nippariyāyakathāti tattha bhāvanākāro gahitoti evampettha bhāvanākārassa  gahaṇe, aggahaṇe ca kāraṇaṃ veditabbaṃ.</p>
              <p>[03] apare pana bhaṇanti -- ``catutthāruppe visesadassanatthaṃ ^b^sutte^eb^ bhāvanākārassa aggahaṇaṃ,  svāyaṃ viseso anupubbabhāvanājanito. sā ca anupubbabhāvanā pahānakkamopajanitā  pahātabbasamatikkamena jhānānaṃ adhigantabbato. tathā hi kāmādivivekavitakkavicāravūpasamapītivirāgasomanassatthaṅgamamukhena  rūpāvacarajjhānāni desitāni, rūpasaññādisamatikkamamukhena arūpajjhānāni. na kevalañca  jhānāniyeva, atha kho sabbampi sīlaṃ, sabbāpi paññā paṭipakkhadhammappahānavaseneva sampādetabbato  pahātabbadhammasamatikkamadassanamukheneva desanā āruḷhā. tathā hi ``pāṇātipātaṃ pahāya  pāṇātipātā paṭivirato''tiādinā (dī0 ni0 1.8, 194) sīlasaṃvaro, ``cakkhunā rūpaṃ  disvā na nimittaggāhī hoti nānubyañjanaggāhī''tiādinā (dī0 ni0 1.213; ma0  ni0 1.411, 421; 3.15, 75) indriyasaṃvaro, ``neva davāya na madāyā''tiādinā (ma0  ni0 1.23, 422; 2.24; 3.75; saṃ0 ni0  2.63; a0 ni0  6.58; mahāni0 206;  vibha0 518) bhojane mattaññutā, ``idha bhikkhu micchājīvaṃ pahāya sammāājīvena jīvikaṃ  kappetī''tiādinā (saṃ0 ni0  5.8) ājīvapārisuddhi, ``abhijjhaṃ loke pahāya  vigatābhijjhena cetasā''tiādinā (dī0 ni0 1.217; ma0 ni0 1.412, 425; 3.16,  75) jāgariyānuyogo, ``aniccasaññā bhāvetabbā asmimānasamugghātāya, aniccasaññino,  meghiya, anattasaññā ^a^M1.0409^ea^ saṇṭhāti, anattasaññī asmimānasamugghātaṃ gacchati,  āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharatī''tiādinā paññā paṭipakkhadhammappahānavaseneva desitā.  tasmā jhānāni desento bhagavā ``vivicceva kāmehī''tiādinā (dī0 ni0 1.226;  saṃ0 ni0  2.152; a0 ni0  4.123) pahātabbadhammasamatikkamadassanamukheneva desesi.  tena vuttaṃ ``kāmādivivekavitakkavicāravūpasamapītivirāgasomanassatthaṅgamamukhena rūpāvacarajjhānāni  desitāni, rūpasaññādisamatikkamamukhena arūpajjhānānī''ti. tattha yathā rūpāvacaraṃ paṭhamaṃ  jhānaṃ bhāvanāvisesādhigatehi vitakkādīhi viya saddhādīhipi tikkhavisadasūrasabhāvehi  dhammehi samannāgatattā kāmacchandādīnaṃ nīvaraṇānaṃ, tadekaṭṭhānañca pāpadhammānaṃ vikkhambhanato  uttarimanussadhammabhāvappattaṃ ^a^V1.0385^ea^ kāmāvacaradhammehi saṇhasukhumaṃ, santaṃ, paṇītañca hoti;  dutiyajjhānādīni pana bhāvanāvisesena oḷārikaṅgappahānato tato sātisayaṃ saṇhasukhumasaṇhasukhumatarādibhāvappattāni  honti. tathā arūpāvacaraṃ paṭhamajjhānaṃ rūpavirāgabhāvanābhāvena pavattamānaṃ ārammaṇasantatāyapi  aṅgasantatāyapi pākatikaparittadhammehi viya sabbarūpāvacaradhammehi santasukhumabhāvappattaṃ hoti.  ārammaṇasantabhāvenāpi hi tadārammaṇadhammā santasabhāvā honti, seyyathāpi lokuttaradhammārammaṇā  dhammā.</p>
              <p>[03] satipi dhammato, mahaggatabhāvenāpi ca abhede rūpāvacaracatutthato āruppaṃ aṅgatopi santameva,  yatassa santavimokkhatā vuttā. dutiyāruppādīni pana paṭhamāruppādito aṅgato, ārammaṇato  ca santasantatarasantatamabhāvappattāni tathā bhāvanāvisesasamāyogato, svāyaṃ bhāvanāviseso  paṭhamajjhānūpacārato paṭṭhāya taṃtaṃpahātabbasamatikkamanavasena tassa tassa jhānassa santasukhumabhāvaṃ  āpādento catutthāruppe saṅkhārāvasesasukhumabhāvaṃ pāpeti. yato catutthāruppaṃ yathā  anupadadhammavipassanāvasena vipassanāya ārammaṇabhāvaṃ upagantvā pakativipassakassāpi nibbiduppattiyā  paccayo na hoti saṅkhārāvasesasukhumabhāvappattito, tathā sayaṃ tatiyāruppadhammesu pavattamānaṃ  te yāthāvato vibhāvetuṃ na sakkoti, yathā tadaññajjhānāni attano ārammaṇaṃ. kevalaṃ  pana ārabbha pavattimattamevassa tattha hoti ^a^M1.0410^ea^, tayidaṃ ārammaṇabhāvenāpi nāma  vibhūtākāratāya ṭhātuṃ appahontaṃ ārammaṇakaraṇe kiṃ pahoti. tasmā tadassa avibhūtakiccataṃ  disvā satthā heṭṭhā tīsu ṭhānesu bhāvanākāraṃ vatvā tādiso idha na labbhatīti dīpetuṃ  catutthāruppadesanāyaṃ ^b^sutte^eb^ bhāvanākāraṃ pariyāyadesanattā na kathesi.</p>
              <p>[03] yasmā pana sārammaṇassa dhammassa ārammaṇe pavattiākāro atthevāti atisukhumabhāvappattaṃ  taṃ dassetuṃ ``taṃyeva ākiñcaññāyatanaṃ santato manasi karotī''ti (vibha0 619)  ^b^vibhaṅge^eb^ vuttaṃ yathādhammasāsanabhāvato, pubbabhāgavasena vā ^b^vibhaṅge^eb^ ``santato manasi  karotī''ti vuttaṃ tadā yogino tassa vibhūtabhāvato. appanāvasena pana ^b^sutte^eb^ bhāvanākāro  na gahito avibhūtabhāvato. kammaṭṭhānaṃ hi kiñci ādito avibhūtaṃ hoti, yathā taṃ?  buddhānussatiādi. kiñci majjhe, yathā taṃ? ānāpānassati. kiñci ubhayattha, yathā  taṃ? upasamānussatiādi. catutthāruppakammaṭṭhānaṃ pana pariyosāne avibhūtaṃ bhāvanāya  matthakappattiyaṃ ^a^V1.0386^ea^ ārammaṇassa avibhūtabhāvato. tasmā catutthāruppe imaṃ visesaṃ dassetuṃ  satthārā ^b^sutte^eb^ bhāvanākāro na gahito, na sabbena sabbaṃ abhāvatoti niṭṭhamettha gantabbaṃ. </p>
            </h4>
          </h3>
          <h3>
            <h3n> pakiṇṇakakathāvaṇṇanā </h3n>
            <h4>
              <h4n> </h4n>
              <p>[03] 288^b^.^eb^ ^b^asadisarūpo^eb^ti dvattiṃsamahāpurisalakkhaṇāsītianubyañjanabyāmappabhāketumālādīhi  rūpaguṇehi aññehi asādhāraṇarūpakāyo, sabhāvattho vā ^b^rūpa^eb^-saddo ``yaṃ loke piyarūpaṃ  sātarūpa''ntiādīsu (dī0 ni0 2.400; ma0 ni0 1.133; vibha0 203) viya. tasmā ^b^asadisarūpo^eb^ti  asadisasabhāvo, tena dasabalacatuvesārajjādiguṇavisesasamāyogadīpanato satthu dhammakāyasampattiyāpi  asadisatā dassitā hoti. ^b^itī^eb^ti evaṃ vuttappakārena. ^b^tasmi^eb^nti āruppe.  ^b^pakiṇṇakakathāpi viññeyyā^eb^ti pubbe viya asādhāraṇaṃ tattha tattha jhāne patiniyatameva  atthaṃ aggahetvā sādhāraṇabhāvato tattha tattheva pakiṇṇakaṃ visaṭaṃ atthaṃ gahetvā pavattā  pakiṇṇakakathāpi vijānitabbā. </p>
              <p>[03] 289^b^.^eb^ ^b^rūpanimittātikkamato^eb^ti ^a^M1.0411^ea^ kasiṇarūpasaṅkhātassa paṭibhāganimittassa atikkamanato.  ^b^ākāsātikkamato^eb^ti kasiṇugghāṭimākāsassa atikkamanato. ^b^ākāse pavattitaviññāṇātikkamato^eb^ti  paṭhamāruppaviññāṇassa atikkamanato, na dutiyāruppaviññāṇātikkamanato. tadatikkamato  hi tasseva vibhāvanaṃ hoti. dutiyāruppaviññāṇavibhāvane hi tadeva atikkantaṃ siyā,  na tassa ārammaṇaṃ, na ca ārammaṇe dosaṃ disvā anārammaṇassa vibhāvanātikkamo yujjati.  ^b^pāḷiya^eb^ñca ``viññāṇañcāyatanaṃ sato samāpajjati...pe0... sato vuṭṭhahitvā taṃyeva viññāṇaṃ  abhāvetī''ti vuttaṃ, na vuttaṃ ``taṃyeva viññāṇañcāyatanaṃ abhāvetī''ti, ``taṃyeva  abhāvetī''ti vā. ``anantaṃ viññāṇanti viññāṇañcāyatanaṃ upasampajjā''ti  ettha pana dvayaṃ vuttaṃ ārammaṇañca viññāṇaṃ, viññāṇañcāyatanañca. tasmiṃ dvaye yena  kenaci, yato vā vuṭṭhito, teneva padhānaniddiṭṭhena taṃ-saddassa sambandhe āpanne ``ayañca ārammaṇātikkamabhāvanā''ti  viññāṇañcāyatanassa nivattanatthaṃ viññāṇavacanaṃ. tasmā paṭhamāruppaviññāṇasseva abhāvanātikkamo  vutto. </p>
              <p>[03] 290^b^.^eb^ ^b^evaṃ^eb^ ^a^V1.0387^ea^ ^b^santepī^eb^ti aṅgātikkame asatipi. ^b^suppaṇītatarā^eb^ti suṭṭhu paṇītatarā,  sundarā paṇītatarā cāti vā attho. satipi catunnaṃ pāsādatalānaṃ, sāṭikānañca tabbhāvato,  pamāṇato ca samabhāve uparūpari pana kāmaguṇānaṃ, sukhasamphassādīnañca visesena paṇītatarādibhāvo  viya etāsaṃ catunnaṃ samāpattīnaṃ āruppabhāvato, aṅgato ca satipi samabhāve bhāvanāvisesasiddho  pana sātisayo uparūpari paṇītatarādibhāvoti imamatthaṃ dasseti ^b^``yathā hī''^eb^tiādinā. </p>
              <p>[03] 291^b^.^eb^ ^b^nissito^eb^ti nissāya ṭhito. ^b^duṭṭhitā^eb^ti na sammā ṭhitā, dukkhaṃ vā ṭhitā.  ^b^tannissita^eb^nti tena nissitaṃ, ṭhānanti attho. ^b^tannissita^eb^nti vā taṃ ^b^maṇḍapalaggaṃ  purisaṃ^eb^ nissāya ṭhitaṃ purisanti attho. maṇḍapalaggañhi anissāya tena vinābhūte  vivitte bahi okāse ṭhānaṃ viya ākāsalaggaviññāṇassa viveke tadapagame tatiyāruppassa  ṭhānanti. </p>
              <p>[03] 292^b^.^eb^ ^b^ārammaṇaṃ^eb^ ^a^M1.0412^ea^ ^b^karoteva, aññābhāvena taṃ ida^eb^nti ``āsannaviññāṇañcāyatanapaccatthikarūpāsannākāsārammaṇaviññāṇāpagamārammaṇaṃ,  no ca santa''nti ca diṭṭhādīnavampi taṃ ākiñcaññāyatanaṃ idaṃ nevasaññānāsaññāyatanajjhānaṃ  aññassa tādisassa ārammaṇabhāvayogyassa abhāvena alābhena ārammaṇaṃ karoti eva. ^b^``sabbadisampati''^eb^nti  idaṃ janassa agatikabhāvadassanatthaṃ vuttaṃ. ^b^vutti^eb^nti jīvikaṃ. ^b^vattatī^eb^ti jīvati. </p>
              <p>[03] 293^b^.^eb^ ^b^āruḷho^eb^tiādīsu ayaṃ saṅkhepattho -- yathā koci puriso anekaporisaṃ dīghanisseṇiṃ  āruḷho tassa uparimapade ṭhito tassā nisseṇiyā bāhumeva olubbhati aññassa alābhato,  yathā ca paṃsupabbatassa, missakapabbatassa vā aggakoṭiṃ āruḷho tassa matthakameva olubbhati,  yathā ca ^b^giriṃ^eb^ silāpabbataṃ āruḷho paripphandamāno aññābhāvato attano jaṇṇukameva  olubbhati, ^b^tathā^eb^ etaṃ catutthāruppajjhānaṃ taṃ tatiyāruppaṃ olubbhitvā pavattatīti.  yaṃ panettha atthato avibhattaṃ, taṃ uttānameva. </p>
              <p>[06] āruppaniddesavaṇṇanā niṭṭhitā. </p>
              <p>[06] iti dasamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 11. samādhiniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> āhārepaṭikkūlabhāvanāvaṇṇanā </h3n>
            <h4>
              <h4n> </h4n>
              <p>[03] 294^b^.^eb^ uddeso ^a^M1.0413^ea^ ^a^V1.0388^ea^ nāma niddesattho mudumajjhimapaññābāhullato, āgato ca bhāro  avassaṃ vahitabboti āha ^b^``ekā saññāti evaṃ uddiṭṭhāya āhāre paṭikkūlasaññāya  bhāvanāniddeso anuppatto''^eb^ti. tatthāyaṃ ^b^saññā^eb^-saddo ``rūpasaññā saddasaññā''tiādīsu  (mahāni0 14) sañjānanalakkhaṇe dhamme āgato, ``aniccasaññā dukkhasaññā''tiādīsu  vipassanāyaṃ āgato, ``uddhumātakasaññāti vā sopākarūpasaññāti vā ime dhammā ekatthā  udāhu nānatthā''tiādīsu samathe āgato. idha pana samathassa parikamme daṭṭhabbo. āhāre  hi paṭikkūlākāraggahaṇaṃ, tappabhāvitaṃ vā upacārajjhānaṃ idha ``āhāre paṭikkūlasaññā''ti  adhippetaṃ. tattha yasmiṃ āhāre paṭikkūlasaññā bhāvetabbā, tattha nibbedavirāguppādanāya  tappasaṅgena sabbampi āhāraṃ kiccappabhedādīnavopammehi vibhāvetuṃ ^b^``āharatīti āhāro''^eb^tiādi  āraddhaṃ.</p>
              <p>[03] tattha ^b^āharatī^eb^ti āhārapaccayasaṅkhātena uppattiyā, ṭhitiyā vā paccayabhāvena attano  phalaṃ āneti nibbatteti pavatteti cāti attho. kabaḷaṃ karīyatīti kabaḷīkāro, vatthuvasena  cetaṃ vuttaṃ, lakkhaṇato pana ojālakkhaṇo veditabbo, kabaḷīkāro ca so yathāvuttenatthena  āhāro cāti ^b^kabaḷīkārāhāro^eb^. esa nayo sesesupi. phusatīti ^b^phasso^eb^.  ayaṃ hi arūpadhammopi samāno ārammaṇe phusanākāreneva pavattati. tathā hi so phusanalakkhaṇoti  vuccati. cetayatīti cetanā, attano sampayuttadhammehi saddhiṃ ārammaṇe abhisandahatīti  attho, manosannissitā cetanā ^b^manosañcetanā^eb^. upapattiparikappanavasena vijānātīti  ^b^viññāṇaṃ^eb^. evamettha sāmaññatthato, visesatthato ca āhārā veditabbā. kasmā panete  cattārova vuttā, aññe dhammā kiṃ attano phalassa paccayā na hontīti? no na honti,  ime pana tathā ^a^V1.0389^ea^ ca honti ^a^M1.0414^ea^ aññathā cāti samānepi paccayabhāve atirekapaccayā  honti, tasmā āhārāti vuccanti.</p>
              <p>[03] kathaṃ? etesu hi paṭhamo sayaṃ yasmiṃ kalāpe tappariyāpannānaṃ yathārahaṃ paccayo hontova  ojaṭṭhamakaṃ rūpaṃ āharati, dutiyo tisso vedanā āharati, tatiyo tīsu bhavesu paṭisandhiṃ  āharati, catuttho paṭisandhikkhaṇe nāmarūpaṃ āharati. tenāha ^b^``kabaḷīkārāhāro''^eb^tiādi.  ettha ca kammajādibhedabhinnā ojā sati paccayalābhe dve tisso paveṇiyo ghaṭentī ojaṭṭhamakarūpaṃ  āharati, sukhavedanīyādibhedabhinno phassāhāro yathārahaṃ tisso vedanā āharati, puññābhisaṅkhārādibhedabhinno  manosañcetanāhāro kāmabhavādīsu tīsu bhavesu yathārahaṃ saviññāṇaṃ, aviññāṇañca paṭisandhiṃ  āharati, viññāṇāhāro yathāpaccayaṃ paṭisandhikkhaṇe nāmaṃ rūpaṃ, nāmarūpañca āharatīti  daṭṭhabbaṃ. atha vā upatthambhakaṭṭhena ime eva dhammā āhārāti vuttā. yathā hi kabaḷīkārāhāro  rūpakāyassa upatthambhakaṭṭhena paccayo, evaṃ arūpino āhārā sampayuttadhammānaṃ. tathā hi  vuttaṃ ``kabaḷīkāro āhāro imassa kāyassa āhārapaccayena paccayo, arūpino āhārā  sampayuttakānaṃ dhammānaṃ taṃsamuṭṭhānānañca rūpānaṃ āhārapaccayena paccayo''ti (paṭṭhā0 1.1.15).  aparo nayo -- ajjhattikasantatiyā visesapaccayattā kabaḷīkārāhāro, phassādayo ca  tayo dhammā āhārāti vuttā. visesapaccayo hi kabaḷīkārāhārabhakkhānaṃ sattānaṃ  rūpakāyassa kabaḷīkārāhāro, nāmakāye vedanāya phasso, viññāṇassa manosañcetanā,  nāmarūpassa viññāṇaṃ. yathāha ``seyyathāpi, bhikkhave, ayaṃ kāyo āhāraṭṭhitiko,  āhāraṃ paṭicca tiṭṭhati, anāhāro no tiṭṭhati (saṃ0 ni0  5.183). tathā phassapaccayā  vedanā, saṅkhārapaccayā viññāṇaṃ, viññāṇapaccayā nāmarūpa''nti (udā0 1; mahāva0 1;  netti0 24).</p>
              <p>[03] ^b^kabaḷīkārāhāre^eb^ti kabaḷīkāre āhāre ^b^nikanti^eb^ taṇhā, ^b^taṃ bhayaṃ^eb^ anatthāvahato.  gadhitassa hi āhāraparibhogo anatthāya hoti. hetuatthe bhummaṃ. evaṃ sesesu. ^b^nikantī^eb^ti  nikāmanā chandarāgo ^a^M1.0415^ea^. bhāyati etasmāti bhayaṃ, nikanti eva bhayaṃ ^b^nikantibhayaṃ^eb^.  kabaḷīkārāhārahetu imesaṃ sattānaṃ chandarāgo bhayaṃ bhayānakaṃ diṭṭhadhammikādibhedassa  anatthassa sakalassāpi vaṭṭadukkhassa hetubhāvato. tenevāha ``kabaḷīkāre ce, bhikkhave,  āhāre atthi rāgo, atthi nandī, atthi taṇhā, patiṭṭhitaṃ tattha viññāṇaṃ viruḷha''ntiādi  (saṃ0 ni0  2.64; kathā0 296; mahāni0 7). ^b^upagamanaṃ^eb^ ^a^V1.0390^ea^ appahīnavipallāsassa ārammaṇena  samodhānaṃ saṅgati sukhavedanīyādiphassuppatti ^b^bhayaṃ^eb^ bhayānakaṃ tīhi dukkhatāhi aparimuccanato.  tenāha ``sukhavedanīyaṃ, bhikkhave, phassaṃ paṭicca uppajjati sukhā vedanā (saṃ0 ni0   4.129), tassa vedanāpaccayā taṇhā...pe0... dukkhakkhandhassa samudayo hotī''ti  (udā0 1). tattha tattha bhave upapajjati etenāti ^b^upapatti,^eb^ upapajjanaṃ vā ^b^upapatti,^eb^  khipanaṃ ^b^bhayaṃ^eb^ bhayānakaṃ upapattimūlakehi byasanehi aparimuttato. tenāha ``avidvā,  bhikkhave, purisapuggalo puññañce saṅkhāraṃ abhisaṅkharoti, puññupagaṃ bhavati viññāṇaṃ.  apuññañce saṅkhāraṃ abhisaṅkharoti, apuññupagaṃ bhavati viññāṇa''ntiādi (saṃ0 ni0  2.51).  ^b^paṭisandhī^eb^ti bhavantarādīhi paṭisandhānaṃ, taṃ ^b^bhayaṃ^eb^ bhayānakaṃ paṭisandhinimittehi dukkhehi  avimuccanato. tenāha ``viññāṇe ce, bhikkhave, āhāre atthi rāgo, atthi nandī,  atthi taṇhā, patiṭṭhitaṃ tattha viññāṇaṃ viruḷha''ntiādi (saṃ0 ni0  2.64).</p>
              <p>[03] ^b^puttamaṃsūpamena^eb^ ovādena ^b^dīpetabbo^eb^ nicchandarāgaparibhogāya. evaṃ hi tattha nikantibhayaṃ  na hoti. niccammā gāvī yaṃ yaṃ ṭhānaṃ upagacchati, tattha tattheva naṃ pāṇino khādantiyeva.  evaṃ phasse sati vedanā uppajjati, vedanā ca dukkhasallādito daṭṭhabbāti phasse ādīnavaṃ  passantassa upagamanabhayaṃ na hotīti āha ^b^``phassāhāro niccammagāvūpamena dīpetabbo''^eb^ti.  ekādasahi aggīhi sabbaso ādittā bhavā aṅgārakāsusadisāti passato upapattibhayaṃ  na hotīti āha ^b^``manosañcetanāhāro aṅgārakāsūpamena dīpetabbo''^eb^ti. corasadisaṃ  viññāṇaṃ anatthapātato, pahārasadisī vedanā duradhivāsatoti sammadeva passato paṭisandhibhayaṃ  na hotīti āha ^b^``viññāṇāhāro sattisatūpamena dīpetabbo''^eb^ti.</p>
              <p>[03] evaṃ ^a^M1.0416^ea^ kiccādimukhena āhāresu ādīnavaṃ vibhāvetvā idāni tattha yathādhippetaṃ  āhāraṃ niddhāretvā paṭikkūlato manasikāravidhiṃ dassetuṃ ^b^``imesu panā''^eb^tiādi  vuttaṃ. ^b^upādāyarūpaniddesepi^eb^ ``kabaḷīkāro āhāro''ti (dha0 sa0 595) āgatattā  tato visesento ^b^``asitapītakhāyitasāyitappabhedo''^eb^ti āha, bhūtakathanaṃ vā etaṃ.  tattha ^b^asitapītakhāyitasāyitappabhedo^eb^ti asitabbapātabbakhāyitabbasāyitabbavibhāgo kālabhedavacanicchāya  abhāvato yathā ``duddha''nti. ^b^kabaḷīkāro āhāro vā^eb^ti avadhāraṇaṃ yathā phassāhārādinivattanaṃ,  evaṃ ojāhāranivattanampi daṭṭhabbaṃ. savatthuko eva hi āhāro idha kammaṭṭhānabhūto, tena  āharīyatīti ^a^V1.0391^ea^ āhāroti evamettha attho daṭṭhabbo. āharatīti āhāroti ayaṃ panattho  nibbattitaojāvasena veditabbo. ^b^imasmiṃ atthe^eb^ti imasmiṃ kammaṭṭhānasaṅkhāte atthe.  ^b^uppannā saññā^eb^ti saññāsīsena bhāvanaṃ vadati. tathā hi vakkhati ``paṭikkūlākāraggahaṇavasena  panā''tiādi (visuddhi0 1.305).</p>
              <p>[03] ^b^kammaṭṭhānaṃ uggahetvā^eb^ti kammaṭṭhānaṃ pariyattidhammato, atthato ca suggahitaṃ sumanasikataṃ  sūpadhāritaṃ katvā. tenāha ^b^``uggahato ekapadampi avirajjhantenā''^eb^ti. tattha ^b^uggahato^eb^ti  ācariyuggahato. ^b^ekapadampī^eb^ti ekampi padaṃ, ekakoṭṭhāsampi vā, padesamattampīti  attho. ^b^dasahākārehī^eb^ti kasmā vuttaṃ, nanu antimajīvikābhāvato, piṇḍapātassa  alābhalābhesu paritassanagedhādisamuppattito, bhuttassa sammadajananato, kimikulasaṃvaddhanatoti  evamādīhipi ākārehi āhāre paṭikkūlatā paccavekkhitabbā? vuttaṃ hetaṃ ``antamidaṃ,  bhikkhave, jīvikānaṃ yadidaṃ piṇḍolyaṃ, abhisāpoyaṃ, bhikkhave, lokasmiṃ `piṇḍolo  vicarasi pattapāṇī'''ti (saṃ0 ni0  3.80), ``aladdhā ca piṇḍapātaṃ paritassati, laddhā  ca piṇḍapātaṃ gadhito mucchito ajjhosanno anādīnavadassāvī anissaraṇapañño paribhuñjatī''ti  (a0 ni0  3.124), ``bhutto ca āhāro kassaci kadāci maraṇaṃ vā maraṇamattaṃ vā  dukkhaṃ āvahati, ukkocakādayo, takkoṭakādayo ca dvattiṃsa dvattiṃsa kulappabhedā  kimayo ca naṃ upanissāya jīvantī''ti.</p>
              <p>[03] vuccate ^a^M1.0417^ea^ -- antimajīvikābhāvo tāva cittasaṃkilesavisodhanatthaṃ kammaṭṭhānābhinivesato  pageva manasi kātabbo ``māhaṃ chavālātasadiso bhaveyya''nti. tathā piṇḍapātassa alābhalābhesupi  paritassanagedhādisamuppattinivāraṇaṃ pageva anuṭṭhātabbaṃ suparisuddhasīlassa paṭisaṅkhānavato  tadabhāvato. bhattasammado anekantiko, paribhogantogadho vā veditabbo. kimikulasaṃvaddhanaṃ  pana na saṅgahetabbaṃ, saṅgahitameva vā ``dasahākārehī''ti ettha niyamassa akatattā. iminā  vā nayena itaresampettha saṅgaho daṭṭhabbo yathāsambhavamettha paṭikkūlatāpaccavekkhaṇassa adhippetattā.  tathā hi gharagoḷikavaccamūsikajatukavaccādikaṃ sambhavantaṃ gahitaṃ, na ekantikanti.  tathā pariyesanādīsupi yathāsambhavaṃ vattabbaṃ.</p>
              <p>[03] ^b^gamanato^eb^tiādīsu paccāgamanampi gamanasabhāgattā gamaneneva  saṅgahitaṃ. paṭikkamanasālādiupasaṅkamanaṃ ^a^V1.0392^ea^  viya pariyesane samānapaṭikkūlaṃ hi asuciṭṭhānakkamanavirūpaduggandhadassanaghāyanādhivāsanehi.  ^b^gamanato^eb^ti bhikkhācāravasena gocaragāmaṃ uddissa gamanato. ^b^pariyesanato^eb^ti gocaragāme  bhikkhatthaṃ āhiṇḍanato. ^b^paribhogato^eb^ti āhārassa paribhuñjanato. ubhayaṃ ubhayena āsayati,  ekajjhaṃ pavattamānopi kammabalavavatthito hutvā mariyādavasena aññamaññaṃ asaṅkarato sayati  tiṭṭhati pavattatīti āsayo, āmāsayassa upari tiṭṭhanako pittādiko. mariyādattho  hi ayamākāro, tato ^b^āsayato^eb^. nidadhāti yathābhutto āhāro nicito hutvā tiṭṭhati  etthāti nidhānaṃ, āmāsayo, tato ^b^nidhānato. aparipakkato^eb^ti gahaṇīsaṅkhātena  kammajatejena aparipakkato. ^b^paripakkato^eb^ti yathābhuttassa āhārassa vipakkabhāvato.  ^b^phalato^eb^ti nibbattito. ^b^nissandato^eb^ti ito cito ca vissandanato. ^b^sammakkhanato^eb^ti  sabbaso makkhanato. sabbattha āhāre paṭikkūlatā paccavekkhitabbāti yojanā. taṃtaṃkiriyānipphattipaṭipāṭivasena  cāyaṃ gamanatotiādikā anupubbī ṭhapitā, sammakkhanaṃ pana paribhogādīsu labbhamānampi  nissandavasena visesato paṭikkūlanti sabbapacchā ṭhapitanti daṭṭhabbaṃ. </p>
              <p>[03] 295^b^.^eb^ ^b^evaṃ mahānubhāve^eb^ti idāni vattabbapaṭipattiyā mahānubhāveti vadanti, sabbatthakakammaṭṭhānapariharaṇādisiddhaṃ  vā dhammasudhammataṃ purakkhatvā yogāvacarena ^a^M1.0418^ea^ evaṃ paṭipajjitabbanti dassento  ^b^``evaṃ mahānubhāve nāma sāsane''^eb^tiādimāha. tattha ^b^nāma^eb^-saddo sambhāvane daṭṭhabbo.  pabbajitena gāmābhimukhena gantabbanti yojanā. ayañca gamanādito paccavekkhaṇā yogino  na attuddesikāva, atha kho anuddesikāpīti dassento ^b^``sakalaratti''^eb^ntiādinā  dhuradvayaṃ pariggahesi. ^b^pariveṇa^eb^nti pariveṇaṅgaṇaṃ. ^b^vīsatiṃsavāre^eb^ti ettha santatipaccuppannavasena  vāraparicchedoti keci, apare pana ``uṇhāsanenā''ti vadanti. nīvaraṇavikkhambhanañhi  appattā bhāvanā pharaṇapītiyā abhāvato nisajjāvasena kāyakilamathaṃ na vinodatiyevāti  iriyāpathacalanaṃ hotiyeva. vīsatiṃsaggahaṇaṃ pana yathāsallakkhitabhikkhācaraṇavelāvasena. atha  vā gamanato yāva sammakkhanamanasikāro eko vāro, evaṃ vīsatiṃsavāre kammaṭṭhānaṃ manasi  karitvā. ^b^nijanasambādhānī^eb^ti janasambādharahitāni, tena appākiṇṇataṃ, appasaddataṃ,  appanigghosatañca dasseti. tato eva ^b^pavivekasukhāni^eb^ janavivekena iṭṭhāni, pavivekassa  vā jhānānuyogassa upakārāni. yasmā ^b^chāyūdakasampannāni,^eb^ tasmā ^a^V1.0393^ea^ ^b^sītalāni^eb^. yasmā  ^b^sucīni,^eb^ tasmā ^b^ramaṇīyabhūmibhāgānī^eb^ti purimāni dve pacchimānaṃ dvinnaṃ kāraṇavacanāni.  ^b^ariya^eb^nti niddosaṃ. ^b^vivekarati^eb^nti jhānānuyogaratiṃ.</p>
              <p>[03] kiñcāpi yogāvacarānaṃ vasanaṭṭhānaṃ nāma sujaggitaṃ susammaṭṭhameva hoti, kadāci pana jagganato  pacchā evampi siyāti paṭikkūlatāpaccavekkhaṇāya sambhavadassanatthaṃ ^b^``pādarajagharagolikavaccādisamparikiṇṇa''^eb^ntiādi  vuttanti daṭṭhabbaṃ. tattha ^b^paccattharaṇa^eb^nti bhūmiyā chavirakkhaṇatthaṃ attharitabbaṃ cimilikādiattharaṇamāha.  ^b^jatukā^eb^ khuddakavagguliyo. ^b^upahatattā^eb^ti dūsitattā. ^b^tato^eb^ti tato tato.  appekadā ^b^ulūkapārāvatādīhī^eb^ti idhāpi ``appekadā''ti padaṃ ānetvā sambandhitabbaṃ.  ^b^udakacikkhallādīhī^eb^ti ^b^ādi^eb^-saddena kacavarādiṃ saṅgaṇhāti. pariveṇato vihāraṅgaṇappavesamaggo  ^b^vihāraracchā^eb^.</p>
              <p>[03] ^b^vitakkamāḷake^eb^ti ``kattha nu kho ajja bhikkhāya caritabba''ntiādinā vitakkanamāḷake.  ^b^gāmamagga^eb^nti gāmagāmimaggaṃ. ^b^khāṇukaṇṭakamaggo^eb^ti khāṇukaṇṭakavanto maggo.  ^b^daṭṭhabbo hotī^eb^ti dassanena gamanaṃ upalakkheti.</p>
              <p>[03] ^b^gaṇḍaṃ^eb^ ^a^M1.0419^ea^ ^b^paṭicchādentenā^eb^tiādi evamajjhāsayena nivāsanādi kātabbanti  vattadassanaṃ, gaṇḍaroginā vātātapādiparissayavinodanatthaṃ gaṇḍaṃ paṭicchādayamānena viya.  atha vā gaṇḍaṃ viya gaṇḍaṃ paṭicchādayamānenāti ekaṃ gaṇḍa-saddaṃ ānetvā sambandhitabbaṃ  bhavati. ``gaṇḍoti kho, bhikkhave, pañcannetaṃ upādānakkhandhānaṃ adhivacana''nti (a0 ni0   9.15; saṃ0 ni0  4.103) vacanato ^b^gaṇḍo^eb^ti attabhāvassa pariyāyo, visesato rūpakāyassa  dukkhatāsūlayogato, asucipaggharaṇato, uppādajarābhaṅgehi uddhumātakapakkapabhijjanato. ^b^vaṇacoḷaka^eb^nti  vaṇapaṭicchādakavatthakhaṇḍaṃ. ^b^nīharitvā^eb^ti thavikato uddharitvā. ^b^kuṇapānipī^eb^ti  ^b^pi^eb^-saddo garahāyaṃ evarūpānipi daṭṭhabbāni bhavantīti, sambhavadassane vā idampi tattha sambhavatīti.  ^b^adhivāsetabbo^eb^ti khamitabbo aññathā āhārassa anupalabbhanato. ^b^gāmadvāre^eb^ti gāmadvārasamīpe,  ummārabbhantare vā. ^b^gāmaracchā^eb^ vinivijjhitvā ṭhitā ^b^oloketabbā honti^eb^ yugamattadassināpi  satāti adhippāyo.</p>
              <p>[03] ^b^paccattharaṇādī^eb^ti  gharagolikavaccādisaṃkiliṭṭhapaccattharaṇādikaṃ. ^b^anekakuṇapapariyosāna^eb^nti  ettha ^a^V1.0394^ea^ dunnivatthaduppārutamanussasamākulānaṃ gāmaracchānaṃ olokanampi ānetvā vattabbaṃ.  tampi hi paṭikkūlamevāti. ^b^aho vatā^eb^ti garahane nipāto. ^b^bho^eb^ti dhammālapanaṃ.  yāvañcidaṃ paṭikkūlo āhāro yadatthaṃ gamanampi nāma evaṃ jegucchaṃ, duradhivāsanañcāti  attho. </p>
              <p>[03] 296^b^.^eb^ ^b^gamanapaṭikkūla^eb^nti gamanameva paṭikkūlaṃ gamanapaṭikkūlaṃ. ^b^adhivāsetvāpī^eb^ti  ^b^pi^eb^-saddo sampiṇḍanattho, tena ``ettakenāpi mutti natthi, ito parampi mahantaṃ  paṭikkūlaṃ sakalaṃ adhivāsetabbamevā''ti vakkhamānaṃ paṭikkūlaṃ sampiṇḍeti. ^b^saṅghāṭipārutenā^eb^ti  saṅghāṭiyā kappanapārupanena pārutasarīrena. ^b^yatthā^eb^ti yāsu vīthīsu. ^b^yāva piṇḍikamaṃsāpī^eb^ti  yāva jaṅghapiṇḍikamaṃsappadesāpi. ^b^udakacikkhalle^eb^ti udakamisse kaddame. ^b^ekena  cīvara^eb^nti ekena hatthena nivatthacīvaraṃ. macchā dhovīyanti etenāti ^b^macchadhovanaṃ,^eb^  udakaṃ. sammissa-saddo paccekaṃ sambandhitabbo. ^b^oḷigallāni^eb^ ucchiṭṭhodakagabbhamalādīnaṃ  sakaddamānaṃ sandanaṭṭhānāni, yāni jaṇṇumattāsucibharitānipi honti. ^b^candanikāni^eb^  kevalānaṃ ucchiṭṭhodakagabbhamalādīnaṃ sandanaṭṭhānāni ^a^M1.0420^ea^. ^b^yato^eb^ti oḷigallādito.  ^b^tā makkhikā^eb^ti tattha saṇḍasaṇḍacārino nīlamakkhikā. ^b^nilīyantī^eb^ti acchanti.</p>
              <p>[03] ^b^dadamānāpī^eb^tiādi satipi kesañci saddhānaṃ vasena sakkaccakāre paṭikkūlapaccavekkhaṇāyogyaṃ  pana asaddhānaṃ vasena pavattanakāsakkaccakārameva dassetuṃ āraddhaṃ. ^b^tuṇhī honti^eb^  sayameva riñcitvā gacchissatīti. ^b^gacchā^eb^ti apehi. ^b^re^eb^ti ambho. ^b^muṇḍakā^eb^ti  anādarālapanaṃ. ^b^samudācarantī^eb^ti kathenti. piṇḍolyassa antimajīvikābhāvenāha  ^b^``kapaṇamanussena viya gāme piṇḍāya caritvā nikkhamitabba''^eb^nti. </p>
              <p>[03] 297^b^.^eb^ ^b^tatthā^eb^ti tasmiṃ pattagate āhāre. ^b^lajjitabbaṃ hoti^eb^ ``ucchiṭṭhaṃ nu kho ayaṃ  mayhaṃ dātukāmo''ti āsaṅkeyyāti, ^b^sedo paggharamāno^eb^ āhārassa vā uṇhatāya, bhikkhuno  vā sapariḷāhatāyāti adhippāyo. ^b^sukkhathaddhabhattampī^eb^ti sukkhatāya thaddhampi bhattaṃ, pageva  takkakañjikādinā upasittanti adhippāyo. tena sedena kilinnatāya paṭikkūlataṃ  vadati.</p>
              <p>[03] ^b^tasmi^eb^nti piṇḍapāte. ^b^sambhinnasobhe^eb^ti sabbaso vinaṭṭhasobhe. ^b^vemajjhato paṭṭhāyā^eb^ti  jivhāya majjhato paṭṭhāya. ^b^dantagūthako^eb^ dantamalaṃ. ^b^vicuṇṇitamakkhito^eb^ti ubhayehi  dantehi vicuṇṇito ^a^V1.0395^ea^ kheḷādīhi samupalitto. evaṃbhūtassa cassa yāyaṃ pubbe vaṇṇasampadā,  gandhasampadā, abhisaṅkhārasampadā ca, sā ekaṃsena vinassati, raso pana nasseyya vā na vāti  āha ^b^``antarahitavaṇṇagandhasaṅkhāraviseso''^eb^ti. ^b^suvānadoṇiya^eb^nti sārameyyānaṃ bhuñjanakāmbaṇe.  ^b^suvānavamathu viyā^eb^ti vantasunakhachaḍḍanaṃ viya. ^b^cakkhussa āpāthaṃ atītattā ajjhoharitabbo  hotī^eb^ti ukkaṃsagataṃ tassa paṭikkūlabhāvaṃ vibhāveti. </p>
              <p>[03] 298^b^.^eb^ ^b^paribhoga^eb^nti ajjhoharaṇaṃ. ^b^esa^eb^ āhāro anto pavisamāno bahalamadhukatelamakkhito  viya paramajeguccho hotīti sambandho. ^b^anto^eb^ti koṭṭhassa abbhantare. nidhānamanupagato  āmāsayaṃ appattoyeva āhāro pittādīhi vimissito hotīti āha ^b^``pavisamāno''^eb^ti.  āmāsayapakkāsayavinimutto koyamāsayo nāmāti ^a^M1.0421^ea^ āsaṅkaṃ sandhāyāha ^b^``yasmā''^eb^tiādi.  pittamevāsayo ^b^pittāsayo. adhiko hotī^eb^ti vuttaṃ mandapuññabāhullato lokassa.  ^b^evaṃ āsayato^eb^ti jeguccho hutvā anto paviṭṭho jegucchatarehi pittādīhi vimissito  ativiya jeguccho hotīti evaṃ āsayato paṭikkūlatā paccavekkhitabbā. </p>
              <p>[03] 299^b^.^eb^ ^b^nidhānato^eb^ti etthāpi eseva nayo. ^b^so^eb^ti āhāro. ^b^dasavassikenā^eb^ti jātiyā  dasavassena sattena. ^b^okāse^eb^ti āmāsayasaṅkhāte padese. </p>
              <p>[03] 300^b^.^eb^ ^b^evarūpe^eb^ti edise, dasavassāni yāva vassasataṃ adhotavaccakūpasadiseti attho.  ^b^nidhāna^eb^nti nidhātabbataṃ. ^b^yathāvuttappakāre^eb^ti sace pana ``dasavassikenā''tiādinā  (visuddhi0 1.299) yathāvutto pakāro etassāti yathāvuttappakāro, tasmiṃ. ^b^paramandhakāratimise^eb^ti  ativiya andhakaraṇamahātamasi. atiduggandhajegucche padese paramajegucchabhāvaṃ upagantvā  tiṭṭhatīti sambandho. kattha kiṃ viyāti āha ^b^``yathā nāmā''^eb^tiādi. kālameghena  abhivuṭṭhe āvāṭe bahuso vassanena ekaccaṃ asucijātaṃ uppilavitvā vigaccheyyāti ^b^akālamegha^eb^-ggahaṇaṃ.  ^b^tiṇapaṇṇakilañjakhaṇḍa^eb^-ggahaṇaṃ na asubhassāpi asubhena sammissatāya asubhabhāvappattidassanatthaṃ.  ^b^kāyaggisantāpakuthitakuthanasañjātapheṇapubbuḷakācito^eb^ti gahaṇitejena pakkuthitanippakkatāya  samuppannapheṇapubbuḷanicito. ^b^aparipakkato^eb^ti aparipakkabhāvato. </p>
              <p>[03] 301^b^.^eb^ ^b^suvaṇṇarajatādidhātuyo viyā^eb^ti yathā suvaṇṇarajatādidhātuyo vidhinā tāpiyamānā  suvaṇṇarajatādike ^a^V1.0396^ea^ muñcantiyo suvaṇṇarajatādibhāvaṃ upagacchantīti vuccanti, na evamayaṃ.  ayaṃ pana āhāro kāyagginā paripakko pheṇapubbuḷake muñcanto saṇhaṃ karonti  etthāti ``saṇhakaraṇī''ti laddhanāmake nisade pisitvā nāḷike khuddakaveḷunāḷikāyaṃ  vaṇṇasaṇṭhānamattena pakkhippamānapaṇḍumattikā viya karīsabhāvaṃ upagantvā pakkāsayaṃ pūreti,  muttabhāvaṃ upagantvā muttavatthiṃ pūretīti yojanā. gahaṇiyā indhanabhāgo viya kimibhakkhabhāgo  ca apākaṭova ^a^M1.0422^ea^. rasabhāgo phalato pakāsīyati, aparipakkasabhāgā ca teti  te anāmasitvā karīsamuttabhāgā evettha dassitā. </p>
              <p>[03] 302^b^.^eb^ paṭikkūlassa nāma phalena paṭikkūleneva bhavitabbanti dassento ^b^``sammā paripaccamāno''^eb^tiādimāha.  ^b^nakhadantādīnī^eb^ti ^b^ādi^eb^-saddena na kevalaṃ tacādīni eva ^b^dvattiṃsākārapāḷiyaṃ^eb^  (ma0 ni0 3.154; khu0 pā0 3ḍvattiṃsākāra) āgatāni, atha kho akkhigūthakaṇṇagūthadantamalajallikāsambhavādīni  dvattiṃsakoṭṭhāsavinimuttāni asubhāni saṅgaṇhanto ^b^``nānākuṇapānī''^eb^ti āhāti  daṭṭhabbaṃ. </p>
              <p>[03] 303^b^.^eb^ ^b^nissandamāno^eb^ti vissavanto, paggharantoti attho. ^b^ādinā pakārenā^eb^ti  ettha ^b^ādi^eb^-saddena nāsikāya siṅghāṇikā, mukhena kheḷo, kadāci pittaṃ, semhaṃ,  lohitaṃ vamati, vaccamaggena uccāro, passāvamaggena passāvo, sakalakāye lomakūpehi  sedajallikāti evaṃpakāraṃ asuciṃ saṅgaṇhāti. ^b^``paṭhamadivase''^eb^ti idaṃ nissandadivasāpekkhāya  vuttaṃ. tenāha ^b^``dutiyadivase nissandento''^eb^ti. ^b^vikuṇitamukho^eb^ti jigucchāvasena  saṅkucitamukho. tenāha ^b^``jegucchī''^eb^ti. ^b^maṅkubhūto^eb^ti vimanakajāto ``imampi  nāma posemī''ti. ^b^ratto^eb^ti vatthaṃ viya raṅgajātena cittassa vipariṇāmākārena  chandarāgena ratto. ^b^giddho^eb^ti abhikaṅkhanasabhāvena abhigijjhanena giddho gedhaṃ āpanno.  ^b^gadhito^eb^ti dummocanīyabhāvena ganthito viya tattha paṭibaddho. ^b^mucchito^eb^ti rasataṇhāya  mucchaṃ mohaṃ āpanno. ^b^viratto^eb^ti vigatarāgo. ^b^aṭṭīyamāno^eb^ti dukkhiyamāno.  ^b^harāyamāno^eb^ti lajjamāno. ^b^jigucchamāno^eb^ti hīḷento.</p>
              <p>[03] ^b^navadvārehī^eb^ti pākaṭānaṃ mahantānaṃ vasena vuttaṃ, lomakūpavivarehipi sandatevāti.  ^b^nilīyatī^eb^ti attānaṃ adassento nigūhati, saṅkucati vā. ^b^eva^eb^nti ekena dvārena  pavesanaṃ anekehi dvārehi anekadhā nikkhāmanaṃ, pakāsanaṃ pavesanaṃ, nigūḷhaṃ nikkhāmanampīti  somanassajātena ^a^V1.0397^ea^ pavesanaṃ, maṅkubhūtena nikkhāmanaṃ, sārattena pavesanaṃ, virattena nikkhāmananti  imehi pakārehi. </p>
              <p>[03] 304^b^.^eb^ ^b^paribhogakālepī^eb^ti ^a^M1.0423^ea^ ^b^pi^eb^-saddena paviṭṭhamattopi nāma pavesadvāraṃ  jegucchaṃ karoti, pageva laddhaparivāso paripākappatto itaradvārānīti dasseti. ^b^esa^eb^  āhāro. ^b^gandhaharaṇattha^eb^nti vissagandhāpanayanatthaṃ. ^b^kāyagginā^eb^ti gahaṇitejānugatena  kāyusmānā. ^b^pheṇuddehaka^eb^nti pheṇāni uṭṭhapetvā uṭṭhapetvā. ^b^paccitvā^eb^ti  paripākaṃ gantvā. ^b^uttaramāno^eb^ti uppilavanto. ^b^semhādī^eb^ti ^b^ādi^eb^-saddena pittādike  saṅgaṇhāti. ^b^karīsādī^eb^ti ^b^ādi^eb^-saddena sedajallikādike. ^b^imāni dvārāni^eb^  mukhādīni. ^b^ekacca^eb^nti passāvamaggaṃ sandhāya vadati. cokkhajātikā pana mukhādīnipi  dhovitvā hatthaṃ puna dhovantiyeva. puna ^b^ekacca^eb^nti vaccamaggaṃ. ^b^dvattikkhattu^eb^nti  dvikkhattuṃ, tikkhattuṃ vā. ettha ca āhāratthāya gamanapariyesanānaṃ paṭikkūlatā āhāre  paṭikkūlatā vuttā. paribhogassa tannissayato, āsayanidhānānaṃ taṃsambandhato, itaresaṃ  tabbikāratoti ayampi viseso veditabbo. kimibhakkhabhāvopi hissa vikārapakkheyeva  ṭhapetabboti. </p>
              <p>[03] 305^b^.^eb^ ^b^taṃ nimitta^eb^nti yathāvuttehi ākārehi punappunaṃ manasi karontassa paṭikkūlākāravasena  upaṭṭhitaṃ kabaḷīkārāhārasaññitaṃ bhāvanāya nimittaṃ ārammaṇaṃ, na uggahapaṭibhāganimittaṃ.  yadi hi tattha uggahanimittaṃ uppajjeyya, paṭibhāganimittenapi bhavitabbaṃ. tathā ca sati  appanāppattena jhānena bhavitabbaṃ, na ca bhavati, kasmā? bhāvanāya nānākārato, sabhāvadhammabhāvena  ca kammaṭṭhānassa gambhīrabhāvato. tenāha ^b^``kabaḷīkārāhārassa sabhāvadhammatāya gambhīrattā''^eb^ti.  ettha hi yadipi paṭikkūlākāravasena bhāvanā pavattati. ye pana dhamme upādāya kabaḷīkārāhārapaññatti,  te eva dhammā paṭikkūlā, na paññattīti paṭikkūlākāraggahaṇamukhenapi sabhāvadhammeyeva  ārabbha bhāvanāya pavattanato, sabhāvadhammānañca sabhāveneva gambhīrabhāvato na tattha jhānaṃ appetuṃ  sakkoti. gambhīrabhāvato hi purimasaccadvayaṃ duddasaṃ jātanti. yadi upacārasamādhinā cittaṃ  samādhiyati, kathaṃ kammaṭṭhānaṃ ``saññā'' icceva voharīyatīti āha ^b^``paṭikkūlākāraggahaṇavasena  panā''^eb^tiādi.</p>
              <p>[03] idāni imissā bhāvanāya ānisaṃsaṃ dassetuṃ ^b^``imañca panā''^eb^tiādi vuttaṃ. ^b^rasataṇhāyā^eb^ti  madhurādirasavisayāya taṇhāya. ^b^patilīyatī^eb^ti saṅkucati anekākāraṃ tattha paṭikkūlatāya  ^a^V1.0398^ea^ saṇṭhitattā. ^b^patikuṭatī^eb^ti apasakkati ^a^M1.0424^ea^ na visarati. ^b^pativattatī^eb^ti  nivattati. ^b^kantāranittharaṇatthiko^eb^ti mahato dubbhikkhakantārassa nittharaṇappayojano.  ^b^vigatamado^eb^ti mānamadādīnaṃ abhāvena nimmado, madābhāvaggahaṇeneva cassa davamaṇḍanavibhūsanādīnampi  abhāvo gahitoyevāti daṭṭhabbaṃ. ^b^kabaḷīkārāhārapariññāmukhenā^eb^ti vuttanayena paṭikkūlākārato  kabaḷīkārāhārassa paricchijja jānanadvārena. ^b^pañcakāmaguṇiko rāgo^eb^ti anativattanaṭṭhena  pañcasu kāmaguṇesu niyutto, tappayojano vā rāgo. ^b^pariññaṃ^eb^ samatikkamaṃ ^b^gacchati^eb^.  rasataṇhāya hi sammadeva vigatāya rūpataṇhādayopi vigatā eva honti bhojane mattaññutāya ukkaṃsagamanato.  sati ca visayisamatikkame visayo samatikkanto eva hotīti āha ^b^``so pañcakāmaguṇapariññāmukhena  rūpakkhandhaṃ parijānātī''^eb^ti. rūpāyatanādīsu hi pariññaṃ gacchantesu tannissayabhūtāni,  taggāhakā pasādā ca sukheneva pariññaṃ gacchantīti. ^b^aparipakkādī^eb^ti ^b^ādi^eb^-saddena  āsayanidhānānampi saṅgaho daṭṭhabbo. tattha ^b^aparipakkaṃ^eb^ tāva udariyameva. āsayaggahaṇena  pittasemhapubbalohitānaṃ, paripakkaggahaṇena karīsamuttānaṃ, phalaggahaṇena kesādīnaṃ  sabbesaṃ pariggaho siddho hotīti āha ^b^``kāyagatāsatibhāvanāpi pāripūriṃ gacchatī''^eb^ti.  ^b^asubhasaññāyā^eb^ti asubhabhāvanāya, aviññāṇakāsubhabhāvanānuyogassāti attho. ^b^anulomapaṭipadaṃ  paṭipanno hoti^eb^ paṭikkūlākāraggahaṇena kāyassa asuciduggandhajegucchabhāvasallakkhaṇato.  ^b^imaṃ pana paṭipatti^eb^nti imaṃ āhāre paṭikkūlasaññābhāvanaṃ. ^b^amatapariyosānata^eb^nti  nibbānaniṭṭhitaṃ āhāre paṭikkūlasaññābhāvanāsaṅkhātaṃ upacārajjhānaṃ pādakaṃ katvā  vipassanaṃ vaḍḍhetvā nibbānādhigamanti attho. </p>
              <p>[06] āhārepaṭikkūlabhāvanāvaṇṇanā niṭṭhitā. </p>
            </h4>
          </h3>
          <h3>
            <h3n> catudhātuvavatthānabhāvanāvaṇṇanā </h3n>
            <h4>
              <h4n> </h4n>
              <p>[03] 306^b^.^eb^ ^b^``ekaṃ vavatthānanti evaṃ uddiṭṭhassa catudhātuvavatthānassa bhāvanāniddeso anuppatto''^eb^ti  uddeso nāma niddesattho mudumajjhapaññābāhullato ^a^M1.0425^ea^, āgato ca bhāro avassaṃ  vahitabboti katvā vuttaṃ. tattha satipi visayabhedena vavatthānassa bhede vavatthānabhāvasāmaññena  pana taṃ abhinnaṃ katvā vuttaṃ ^b^``ekaṃ vavatthāna''^eb^nti, pubbabhāge vā satipi visayabhede  atthasiddhiyaṃ ^a^V1.0399^ea^ tassa ekavisayatāvāti ``ekaṃ vavatthāna''nti vuttaṃ. yathā hi dvattiṃsākāre  kammaṃ karontassa yogino yadipi pubbabhāge visuṃ visuṃ koṭṭhāsesu manasikāro  pavattati, aparabhāge pana ekasmiṃ khaṇe ekasmiṃyeva koṭṭhāse atthasiddhi hoti, na sabbesu,  evamidhāpīti. tattha siyā -- yathā paṭikkūlabhāvasāmaññena dvattiṃsākārakammaṭṭhāne abhedato  manasikāro pavattati, evaṃ idha dhātubhāvasāmaññena abhedato manasikāro pavattatīti ``ekaṃ  vavatthāna''nti vuttanti? nayidamevaṃ. tattha hi paṇṇattisamatikkamato paṭṭhāya paṭikkūlavaseneva  sabbattha manasikāro pavattetabbo, idha pana sabhāvasarasalakkhaṇato dhātuyo manasi kātabbā,  na dhātubhāvasāmaññato. tenevāha ^b^``sabhāvūpalakkhaṇavasena sanniṭṭhāna''^eb^nti. kiṃ vā  etena papañcena, aññehi ekūnacattālīsāya kammaṭṭhānehi asaṃsaṭṭhaṃ catudhātuvavatthānaṃ nāma  ekaṃ kammaṭṭhānanti dassetuṃ ``ekaṃ vavatthāna''nti vuttanti daṭṭhabbaṃ. ``catudhātuvavatthānassa  bhāvanāniddeso''ti kasmā vuttaṃ, nanu catudhātuvavatthānaṃ bhāvanāva? saccaṃ bhāvanāva,  sakiṃ pavattaṃ pana vavatthānaṃ, tassa bahulīkāro bhāvanāti vacanabhedena vuttaṃ. kathaṃ  pana bhāvanā niddisīyati tassā vacīgocarātikkantabhāvatoti? nāyaṃ doso bhāvanatthe bhāvanāvohārato.  bhāvanattho hi kammaṭṭhānapariggaho idha ``bhāvanā''ti adhippeto.</p>
              <p>[03] ^b^sabhāvūpalakkhaṇavasenā^eb^ti kakkhaḷattādikassa salakkhaṇassa upadhāraṇavasena. idaṃ hi kammaṭṭhānaṃ  pathavīkasiṇādikammaṭṭhānaṃ viya na paṇṇattimattasallakkhaṇavasena, nīlakasiṇādikammaṭṭhānaṃ  viya na nīlādivaṇṇasallakkhaṇavasena, nāpi vipassanākammaṭṭhānaṃ viya saṅkhārānaṃ aniccatādisāmaññalakkhaṇasallakkhaṇavasena  pavattati, atha kho pathavīādīnaṃ sabhāvasallakkhaṇavasena pavattati. tena vuttaṃ ``sabhāvūpalakkhaṇavasenā''ti,  kakkhaḷattādikassa salakkhaṇassa upadhāraṇavasenāti attho. ^b^sanniṭṭhāna^eb^nti ñāṇavinicchayo  veditabbo, na yevāpanakavinicchayo, nāpi vitakkādivinicchayo ^a^M1.0426^ea^. ^b^dhātumanasikāro^eb^ti  dhātūsu manasikāro, catasso dhātuyo ārabbha bhāvanāmanasikāroti attho. kātabbato  kammaṃ, yogino sukhavisesānaṃ kāraṇabhāvato ṭhānañcāti kammaṭṭhānaṃ, catunnaṃ mahābhūtānaṃ  sabhāvasallakkhaṇavasena pavattaṃ yogakammaṃ. tenāha ^b^``dhātumanasikāro, dhātukammaṭṭhānaṃ,  catudhātuvavatthānanti atthato eka''^eb^nti. ^b^tayidaṃ^eb^ catudhātuvavatthānaṃ. ^b^``dvidhā  āgata''^eb^nti kasmā vuttaṃ, nanu dhātuvibhaṅge nātisaṅkhepavitthāravasena āgataṃ, tasmā  ``tidhā āgata''nti vattabbanti? na, tatthāpi ajjhattikānaṃ dhātūnaṃ pabhedato anavasesapariyādānassa  katattā, bāhirānañca dhātūnaṃ pariggahitattā ^a^V1.0400^ea^. atha vā ^b^dvidhā āgata^eb^nti ettha dvidhāva  āgatanti na evaṃ niyamo gahetabbo, atha kho dvidhā āgatamevāti, tena tatiyassāpi pakārassa  saṅgaho siddho hoti. so ca nātisaṅkhepavitthāranayo ``saṅkhepato ca vitthārato cā''ti  ettha āvuttivasena, ^b^ca^eb^-saddeneva vā saṅgahoti daṭṭhabbo. atha vā yo nātisaṅkhepavitthāranayena  atisaṅkhepapaṭikkhepamukhena labbhamāno vitthārabhāgo, taṃ vitthāranayantogadhameva katvā vuttaṃ  ``dvidhā āgata''nti. evañca katvā ``nātitikkhapaññassa dhātukammaṭṭhānikassa vasena  vitthārato āgata''nti idañca vacanaṃ samatthitaṃ hoti. ^b^``mahāsatipaṭṭhāne''^eb^ti ca  idaṃ nidassanamattaṃ daṭṭhabbaṃ, ^b^satipaṭṭhāna^eb^(dī0 ni0 2.378 ādayo; ma0 ni0 3.111 ādayo)  ^b^kāyagatāsatisuttādīsu^eb^pi (ma0 ni0 3.153 ādayo) tatheva āgatattā. ^b^rāhulovāde^eb^ti  mahārāhulovāde (ma0 ni0 2.113 ādayo). ^b^dhātuvibhaṅge^eb^ti dhātuvibhaṅgasutte (ma0  ni0 3.342 ādayo), abhidhamme dhātuvibhaṅge (vibha0 172 ādayo) ca.</p>
              <p>[03] kāmaṃ ^b^mahāsatipaṭṭhāne^eb^ atthena upamaṃ parivāretvā desanā āgatā, upamā ca nāma yāvadeva  upameyyatthavibhāvanatthāti upamaṃ tāva dassetvā upameyyatthaṃ vibhāvetuṃ ^b^``seyyathāpī''^eb^tiādinā  pāḷi ānītā. kasmā panettha dhātuvasena, tatthapi catumahābhūtavasena kammaṭṭhānaniddeso  katoti? sattasuññatāsandassanatthaṃ, ettha dhātuvasena, tatthāpi oḷārikabhāvena supākaṭatāya,  ekaccaveneyyajanacaritānukulatāya ca mahābhūtavasena kammaṭṭhānaniddeso katoti veditabbo.  tattha ^b^pathavīdhātū^eb^tiādīsu dhātuttho nāma sabhāvattho, sabhāvattho ^a^M1.0427^ea^ nāma  suññatattho, suññatattho nāma nissattattho. evaṃ sabhāvasuññatanissattatthena pathavīyeva  dhātu ^b^pathavīdhātu. āpodhātu^eb^ādīsupi eseva nayo. ^b^pathavīdhātū^eb^ti sahajarūpadhammānaṃ  patiṭṭhā dhātu, tathā ^b^āpodhātū^eb^ti ābandhanadhātu, ^b^tejodhātū^eb^ti paripācanadhātu, ^b^vāyodhātū^eb^ti  vitthambhanadhātūti evamettha samāso, bhāvattho ca veditabbo. ayamettha saṅkhepo, vitthāro  pana parato āgamissati.</p>
              <p>[03] ^b^evaṃ tikkhapaññassā^eb^tiādīsu ^b^eva^eb^nti yathādassitaṃ pāḷiṃ paccāmasati. nātitikkhapaññassa  vitthāradesanāti katvā āha ^b^``tikkhapaññassā''^eb^ti. yathā vatthayugaṃ arahatīti vatthayugiko,  evaṃ dhātukammaṭṭhānaṃ arahati, dhātukammaṭṭhānapayojanoti vā dhātukammaṭṭhāniko, tassa ^b^dhātukammaṭṭhānikassa^eb^.</p>
              <p>[03] ^b^cheko^eb^ti ^a^V1.0401^ea^ taṃtaṃsamaññāya kusalo, yathājāte sūnasmiṃ naṅguṭṭhakhuravisāṇādivante aṭṭhimaṃsādiavayavasamudāye  avibhatte gāvīsamaññā, na vibhatte, vibhatte pana aṭṭhimaṃsādiavayavasamaññāti jānanako.  ^b^goghātako^eb^ti jīvikatthāya gunnaṃ ghātako. ^b^antevāsī^eb^ti kammakaraṇavasena tassa  samīpavāsī tassa tannissāya jīvanato. ^b^vinivijjhitvā^eb^ti ekasmiṃ ṭhāne aññaṃ vinivijjhitvā.  ^b^mahāpathānaṃ vemajjhaṭṭhānasaṅkhāte^eb^ti catunnaṃ mahāpathānaṃ tāya eva vinivijjhanaṭṭhānasaṅkhāte.  yasmā te cattāro mahāpathā catūhi disāhi āgantvā samohitā viya honti, tasmā  taṃ ṭhānaṃ catumahāpathānaṃ, tasmiṃ ^b^catumahāpathe^eb^. vilīyanti bhijjanti vibhajjantīti  bīlā, bhāgā, ^b^va^eb^-kārassa ba-kāraṃ, i-kārassa ca ī-kāraṃ katvā. tameva hi  bhāgatthaṃ dassetuṃ ^b^``koṭṭhāsaṃ katvā''^eb^ti vuttaṃ. kiñcāpi ṭhita-saddo ``ṭhito  vā''tiādīsu (a0 ni0  5.28) viya ṭhānasaṅkhātairiyāpathasamaṅgitāya, gatinivattiatthatāya  vā ṭhā-saddassa aññattha ṭhapetvā gamanaṃ sesairiyāpathasamaṅgitāya bodhako, idha pana yathā tathā  rūpakāyassa pavattiākārabodhako adhippetoti āha ^b^``catunnaṃ iriyāpathānaṃ yena kenaci  ākārena ṭhitattā^eb^ ^b^yathāṭhita''^eb^nti ^a^M1.0428^ea^. tattha ^b^ākārenā^eb^ti ṭhānādinā  rūpakāyassa pavattiākārena. ṭhānādayo hi iriyāsaṅkhātāya kāyikakiriyāya pavattiṭṭhānatāya  ``iriyāpathā''ti vuccanti. ^b^yathāṭhita^eb^nti yathāpavattaṃ. yathāvuttaṭṭhānamevettha paṇidhānanti  adhippetanti āha ^b^``yathāṭhitattāva yathāpaṇihita''^eb^nti. ^b^ṭhita^eb^nti vā kāyassa ṭhānasaṅkhātairiyāpathasamāyogaparidīpanaṃ.  ^b^paṇihita^eb^nti tadaññairiyāpathasamāyogaparidīpanaṃ. ^b^ṭhita^eb^nti vā kāyasaṅkhātānaṃ rūpadhammānaṃ  tasmiṃ tasmiṃ khaṇe sakiccavasena avaṭṭhānaparidīpanaṃ. ^b^paṇihita^eb^nti paccayakiccavasena  tehi tehi paccayehi pakārato nihitaṃ paṇihitanti evamettha attho veditabbo.  ^b^dhātuso^eb^ti dhātuṃ dhātuṃ pathavīādidhātuṃ visuṃ visuṃ katvā. ^b^paccavekkhatī^eb^ti  pati pati avekkhati ñāṇacakkhunā vinibbhujitvā passati.</p>
              <p>[03] yathā chekotiādinā pāḷiyā saddatthavivaraṇavasena vuttamevatthaṃ idāni bhāvatthavibhāvanavasena  dassetuṃ ^b^``yathā goghātakassā''^eb^tiādi vuttaṃ. tattha ^b^posentassā^eb^ti maṃsūpacayaparibrūhanāya  kuṇḍakabhattakappāsaṭṭhiādīhi saṃvaḍḍhentassa. ^b^vadhitaṃ mata^eb^nti hiṃsitaṃ hutvā mataṃ.  ^b^mata^eb^nti ca matamattaṃ. tenevāha ^b^``tāvadevā''^eb^ti. ^b^gāvīti saññā na antaradhāyati^eb^  yāni aṅgapaccaṅgāni upādāya gāvīsamaññā, matamattāyapi gāviyā tesaṃ sannivesassa avinaṭṭhattā.  ^b^bilāso^eb^ti bilaṃ bilaṃ katvā. ^b^vibhajitvā^eb^ti aṭṭhisaṅghātato maṃsaṃ vivecetvā,  tato vā vivecitaṃ ^a^V1.0402^ea^ maṃsaṃ bhāgaso katvā. tenevāha ^b^``maṃsasaññā pavattatī''^eb^ti.  ^b^pabbajitassapi^eb^ apariggahitakammaṭṭhānassa. ^b^ghanavinibbhoga^eb^nti santatisamūhakiccaghanānaṃ  vinibbhujanaṃ vivecanaṃ. ^b^dhātuso paccavekkhato^eb^ti yathāvuttaṃ ghanavinibbhogaṃ  katvā dhātuso paccavekkhantassa. ^b^sattasaññā^eb^ti attānudiṭṭhivasena pavattā sattasaññāti  vadanti, vohāravasena pavattasattasaññāyapi tadā antaradhānaṃ yuttameva yāthāvato ghanavinibbhogassa  sampādanato. evaṃ hi sati yathāvuttaopammatthena opameyyattho aññadatthu saṃsandati  sameti. tenevāha ^b^``dhātuvaseneva cittaṃ santiṭṭhatī''^eb^ti. </p>
              <p>[03] 307^b^.^eb^ evaṃ dhātukammaṭṭhānassa saṅkhepato āgataṭṭhānaṃ dassetvā idāni vitthārato āgataṭṭhānaṃ  dassetuṃ ^b^``mahāhatthipadūpame panā''^eb^tiādi ^a^M1.0429^ea^ vuttaṃ. ^b^eva^eb^nti iminā  ^b^rāhulovāda-^eb^ (ma0 ni0 2.113 ādayo) ^b^dhātuvibhaṅgesu^eb^ (ma0 ni0 3.342 ādayo;  vibha0 172 ādayo) dhātukammaṭṭhānassa vitthārato āgamanameva upasaṃharati, na sabbaṃ desanānayaṃ  aññathāpi tattha desanānayassa āgatattā.</p>
              <p>[03] ^b^tatrā^eb^ti tasmiṃ yathādassite mahāhatthipadūpamapāṭhe. ^b^ajjhattikā^eb^ti sattasantānapariyāpannā.  ^b^ajjhattaṃ paccatta^eb^nti padadvayenāpi taṃtaṃpāṭipuggalikadhammo vuccatīti āha ^b^``ubhayampi  niyakassa adhivacana''^eb^nti. sasantatipariyāpannatāya pana attani gahetabbabhāvūpagamanavasena  attānaṃ adhikicca pavattaṃ ^b^ajjhattaṃ^eb^. taṃtaṃsantatipariyāpannatāya ^b^paccattaṃ^eb^. tenevāha  ^b^``attani pavattattā ajjhattaṃ, attānaṃ paṭicca paṭicca pavattattā paccatta''^eb^nti.  ^b^kakkhaḷa^eb^nti kathinaṃ. yasmā taṃ thaddhabhāvena sahajātānaṃ patiṭṭhā hoti, tasmā ^b^``thaddha''^eb^nti  vuttaṃ. ^b^kharigata^eb^nti kharīsu kharasabhāvesu gataṃ tappariyāpannaṃ, kharasabhāvamevāti attho.  yasmā pana kharasabhāvaṃ pharusākārena upaṭṭhānato pharusākāraṃ hoti, tasmā vuttaṃ ^b^``pharusa''^eb^nti.  tenāha ^b^``dutiyaṃ ākāravacana''^eb^nti. ^b^upādinnaṃ^eb^ nāma sarīraṭṭhakaṃ. taṃ pana  kammasamuṭṭhānataṃ sandhāya upādinnampi atthi anupādinnampi, taṇhādīhi ādinnagahitaparāmaṭṭhavasena  sabbampetaṃ upādinnamevāti dassetuṃ ^b^``upādinnanti daḷhaṃ ādinna''^eb^ntiādi  vuttaṃ. tattha ``mama''nti gahitaṃ ``aha''nti parāmaṭṭhanti yojanā. ^b^seyyathida^eb^nti kathetukamyatāpucchāvācīti  āha ^b^``taṃ katamanti ceti attho''^eb^ti. ^b^tato^eb^ti pacchā. ^b^ta^eb^nti taṃ ajjhattikādibhedato  dassitaṃ pathavīdhātuṃ. ^b^dassento^eb^ti vatthuvibhāgena dassento. kiñcāpi matthaluṅgaṃ  aṭṭhimiñjeneva saṅgahetvā idha pāḷiyaṃ visuṃ na uddhaṭaṃ, ^b^paṭisambhidāmagge^eb^  ^a^V1.0403^ea^ (paṭi0  ma0 1.4) pana vīsatiyā ākārehi paripuṇṇaṃ katvā dassetuṃ visuṃ gahitanti tampi  saṅgaṇhanto thaddhabhāvādhikatāya pathavīdhātukoṭṭhāsesuyeva ^b^``matthaluṅgaṃ pakkhipitvā vīsatiyā  ākārehi pathavīdhātu niddiṭṭhāti veditabbā''^eb^ti āha. ^b^``yaṃ vā panaññampi kiñcī''^eb^ti  vā iminā pāḷiyaṃ matthaluṅgassa saṅgaho daṭṭhabbo. tasmā idha ^b^``yaṃ vā panaññampi kiñcī''^eb^ti  idaṃ pubbāparāpekkhaṃ ``matthaluṅgaṃ pakkhipitvā vīsatiyā ākārehi pathavīdhātu niddiṭṭhāti  veditabbā, yaṃ vā panaññampi kiñcī''ti vacanato. puna ^b^yaṃ vā panaññampi kiñcī^eb^ti  avasesesu tīsu koṭṭhāsesūti ^a^M1.0430^ea^ yojetabbaṃ. ^b^tīsu koṭṭhāsesū^eb^ti  tippakāresu koṭṭhāsesu. na hi te tayo koṭṭhāsā.</p>
              <p>[03] ^b^vissandanabhāvenā^eb^ti paggharaṇasabhāvena. ^b^appotī^eb^ti visarati. ^b^pappotī^eb^ti pāpuṇāti,  sasambhārāapavasena cetaṃ vuttaṃ. so hi vissandanabhāvena sasambhārapathavīsaṅkhātaṃ taṃ  taṃ ṭhānaṃ visarati, pāpuṇāti ca, lakkhaṇāpavaseneva vā. sopi hi sahajātāññamaññanissayādipaccayatāya  sesabhūtattayasaṅkhātaṃ taṃ taṃ ṭhānaṃ dravabhāvasiddhena vissandanabhāvena ābandhattaṃ, āsattattaṃ,  avippakiṇṇañca karontaṃ ``appoti pappotī''ti vattabbataṃ arahatīti.</p>
              <p>[03] ^b^tejanavasenā^eb^ti nisitabhāvena tikkhabhāvena. ^b^vuttanayenā^eb^ti kammasamuṭṭhānādivasena  ``nānāvidhesū''ti āpodhātuyaṃ vuttanayena. ^b^kupitenā^eb^ti khubhitena. ^b^usumajāto^eb^ti  usmābhibhūto. ^b^jīratī^eb^ti jiṇṇo hoti. tejodhātuvasena labbhamānā imasmiṃ kāye  jarāpavatti pākaṭajarāvasena veditabbāti dassetuṃ ^b^``indriyavekallata''^eb^ntiādi vuttaṃ.  sarīre pakatiusumaṃ atikkamitvā uṇhabhāvo ^b^santāpo,^eb^ sarīrassa dahanavasena pavatto  mahādāho ^b^paridāho^eb^ti ayametesaṃ viseso. ^b^yena jīrīyatī^eb^ti ca ekāhikādijararogena  jarīyatītipi attho yujjati. satakkhattuṃ tāpetvā tāpetvā sītudake pakkhipitvā  uddhaṭā sappi ^b^``satadhotasappī''^eb^ti vadanti. ^b^asita^eb^nti bhuttaṃ. ^b^khāyita^eb^nti khāditaṃ.  ^b^sāyita^eb^nti assāditaṃ. ^b^sammā paripākaṃ gacchatī^eb^ti samavepākiniyā gahaṇiyā  vasena vuttaṃ, asammāparipākopi pana visamavepākiniyā tassā eva vasena veditabbo.  ^b^rasādibhāvenā^eb^ti rasarudhiramaṃsamedanhāruaṭṭhiaṭṭhimiñjasukkavasena. ^b^viveka^eb^nti  puthubhāvaṃ aññamaññaṃ visadisabhāvaṃ. asitādibhedassa hi āhārassa pariṇāme raso hoti,  taṃ paṭicca rasadhātu uppajjatīti attho. evaṃ ``rasassa pariṇāme rudhira''ntiādinā  sabbaṃ netabbaṃ.</p>
              <p>[03] ^b^vāyanavasenā^eb^ti ^a^V1.0404^ea^ samudīraṇavasena, savegagamanavasena vā. ^b^uggārahikkādī^eb^ti ettha ^b^ādi^eb^-saddena  uddekakhipanādipavattanakavātānaṃ saṅgaho daṭṭhabbo ^a^M1.0431^ea^. ^b^uccārapassāvādī^eb^ti  ^b^ādi^eb^-saddena pittasemhalasikākevaladuggandhādinīharaṇakānaṃ saṅgaho daṭṭhabbo. yadipi  kucchi-saddo udarapariyāyo, koṭṭha-saddena pana antantarassa vuccamānattā tadavasiṭṭho udarappadeso  idha kucchi-saddena vuccatīti āha ^b^``kucchisayā vātāti antānaṃ bahivātā''^eb^ti.  ^b^samiñjanapasāraṇādī^eb^ti ^b^ādi^eb^-saddena ālokanavilokanauddharaṇātiharaṇādikā sabbā  kāyikakiriyā saṅgahitā. ^b^``assāsapassāsā cittasamuṭṭhānāvā''^eb^ti etena assāsapassāsānaṃ  sarīraṃ muñcitvā pavatti natthīti dīpeti. na hi bahiddhā cittasamuṭṭhānassa sambhavo  atthīti. yadi evaṃ kathaṃ ``passāsoti bahinikkhamananāsikavāto, dīghanāsikassa  nāsikaggaṃ, itarassa uttaroṭṭhaṃ phusanto pavattatī''ti vacanaṃ? taṃ nikkhamanākārena  pavattiyā cittasamuṭṭhānassa, santāne pavattautusamuṭṭhānassa ca vasena vuttanti veditabbaṃ.  ^b^sabbatthā^eb^ti āpodhātuādīnaṃ tissannaṃ dhātūnaṃ niddesaṃ sandhāyāha. tattha āpodhātuniddese  ``yaṃ vā panañña''nti iminā sambhavassa, tejodhātuniddese sarīre pākatikausmāya,  vāyodhātuniddese dhamanijālānusaṭassa tattha tattha cammakhīlapīḷakādinibbattakavāyuno saṅgaho  daṭṭhabbo. samiñjanādinibbattakavātā cittasamuṭṭhānāva. yadi evaṃ, kathaṃ ``purimā pañca  catusamuṭṭhānā''ti vacanaṃ? na hi samiñjanādinibbattakā eva aṅgamaṅgānusārino vātā,  atha kho tadaññepīti natthi virodho.</p>
              <p>[03] ^b^itī^eb^ti vuttappakāraparāmasanaṃ. tenāha ^b^``vīsatiyā ākārehī''^eb^tiādi. ^b^etthā^eb^ti  etasmiṃ vitthārato āgate dhātukammaṭṭhāneti attho. tena ayaṃ vaṇṇanā na kevalaṃ mahāhatthipadūpamasseva  (ma0 ni0 1.300 ādayo), atha kho ^b^mahārāhulovāda-^eb^ (ma0 ni0 2.113 ādayo) ^b^dhātuvibhaṅgasuttāna^eb^mpi  (ma0 ni0 3.342 ādayo) atthasaṃvaṇṇanā hotiyevāti dassitaṃ hoti. bhāvanānayepi  eseva nayo. tathā hi vuttaṃ ``evaṃ rāhulovādadhātuvibhaṅgesupī''ti. </p>
              <p>[03] 308^b^.^eb^ ^b^bhāvanānaye^eb^ti bhāvanāya naye. yena kammaṭṭhānabhāvanā ijjhati, tasmiṃ bhāvanāvidhimhīti  attho. ^b^etthā^eb^ti dhātukammaṭṭhāne. yasmā yesaṃ ``tikkhapañño nātitikkhapañño''ti  imesaṃ duvidhānaṃ puggalānaṃ vasena idaṃ kammaṭṭhānaṃ dvidhā āgataṃ dvidhā desitaṃ, tasmā  kammaṭṭhānābhinivesopi tesaṃ dvidhāva icchitabboti taṃ tāva dassetuṃ ^b^``tikkhapaññassa  bhikkhuno''^eb^tiādi ^a^M1.0432^ea^ āraddhaṃ. ^b^lomā pathavīdhātūtī^eb^ti ettha ^b^iti^eb^-saddo  ādiattho ^a^V1.0405^ea^. ^b^evaṃ vitthārato dhātupariggaho^eb^ti ``kesā pathavīdhātu, lomā pathavīdhātū''tiādinā  evaṃ dvācattālīsāya ākārehi vitthārato dhātukammaṭṭhānapariggaho. ^b^papañcato^eb^ti  dandhato saṇikato. ^b^yaṃ thaddhalakkhaṇa^eb^nti kesādīsu yaṃ thaddhalakkhaṇaṃ kakkhaḷabhāvo. ^b^yaṃ  ābandhanalakkhaṇa^eb^ntiādīsupi eseva nayo. ^b^evaṃ manasi karoto^eb^ti vatthuṃ anāmasitvā  evaṃ lakkhaṇamattato manasikāraṃ pavattentassa. ^b^assā^eb^ti tikkhapaññassa. ^b^kammaṭṭhānaṃ  pākaṭaṃ hotī^eb^ti yogakammassa pavattiṭṭhānabhūtaṃ tadeva lakkhaṇaṃ vibhūtaṃ hoti, tassa vā  lakkhaṇassa suṭṭhu upaṭṭhānato taṃ ārabbha pavattamānaṃ manasikārasaṅkhātaṃ kammaṭṭhānaṃ vibhūtaṃ  visadaṃ hoti, tikkhapaññassa indriyapāṭavena saṃkhittarucibhāvato. sabbaso mandapaññassa  bhāvanāva na ijjhatīti āha ^b^``nātitikkhapaññassā''^eb^ti. ^b^evaṃ manasi karoto^eb^ti vuttanayena  saṅkhepato manasi karoto. ^b^andhakāraṃ avibhūtaṃ hotī^eb^ti anupaṭṭhānato andhaṃ viya karontaṃ  apākaṭaṃ hoti kammaṭṭhānanti yojanā. ^b^purimanayenā^eb^ti ``kesā pathavīdhātū''tiādinā  pubbe vuttanayena. vatthuāmasanena ^b^vitthārato manasi karontassa pākaṭaṃ hoti^eb^  kammaṭṭhānaṃ, nātitikkhapaññassa akhippanisantitāya vitthārarucibhāvato.</p>
              <p>[03] idāni yathāvuttamatthaṃ upamāya vibhāvetuṃ ^b^``yathā dvīsu bhikkhūsū''^eb^tiādi vuttaṃ.  tattha ^b^peyyālamukha^eb^nti peyyālapāḷiyā mukhabhūtaṃ dvārabhūtaṃ ādito vāraṃ, vāradvayaṃ  vā. ^b^vitthāretvā^eb^ti anavasesato sajjhāyitvā. ^b^ubhatokoṭivasenevā^eb^ti tassa  tassa vārassa ādiantaggahaṇavaseneva. ^b^oṭṭhapariyāhatamatta^eb^nti oṭṭhānaṃ samphusanamattaṃ.  yathā ganthaparivattane tikkhapaññassa bhikkhuno saṅkhepo ruccati, na vitthāro. itarassa ca  vitthāro ruccati, na saṅkhepo, evaṃ bhāvanānayepīti upamāsaṃsandanaṃ veditabbaṃ. </p>
              <p>[01] ^b^tasmā^eb^ti yasmā tikkhapaññassa saṅkhepo, nātitikkhapaññassa ca vitthāro sappāyo, tasmā.  yasmā kammaṭṭhānaṃ anuyuñjitukāmassa sīlavisodhanādipubbakiccaṃ icchitabbaṃ, taṃ  sabbākārasampannaṃ heṭṭhā vuttamevāti idha na āmaṭṭhaṃ. yasmā pana vivekaṭṭhakāyassa, vivekaṭṭhacittasseva  ca bhāvanā ijjhati ^a^M1.0433^ea^, na itarassa, tasmā tadubhayaṃ dassento ^b^``rahogatena  paṭisallīnenā''^eb^ti āha. tattha ^b^rahogatenā^eb^ti rahasi gatena, ekākinā bhāvanānukūlaṭṭhānaṃ  upagatenāti attho. ^b^paṭisallīnenā^eb^ti pati pati puthuttārammaṇato cittaṃ nisedhetvā  kammaṭṭhāne sallīnena, tattha saṃsiliṭṭhacittenāti attho. ^b^sakalampi attano rūpakāyaṃ  āvajjetvā^eb^ti uddhaṃ pādatalā, adho kesamatthakā, tiriyaṃ tacapariyantaṃ sabbampi  ^a^V1.0406^ea^ attano  karajakāyaṃ dhātuvasena manasi karonto yasmā cātumahābhūtiko ayaṃ kāyo, tasmā  ``atthi imasmiṃ kāye pathavīdhātu āpodhātu tejodhātu vāyodhātū''ti catumahābhūtavasena  samannāharitvāti attho. idāni tāsaṃ dhātūnaṃ lakkhaṇato, upaṭṭhānākārato ca manasikāravidhiṃ  dassetuṃ ^b^``yo imasmiṃ kāye''^eb^tiādi vuttaṃ.</p>
              <p>[03] tattha ^b^thaddhabhāvo^eb^ti lakkhaṇamāha. thaddhattalakkhaṇā hi pathavīdhātu. ^b^kharabhāvo^eb^ti upaṭṭhānākāraṃ,  ñāṇena gahetabbākāranti attho. ^b^dravabhāvo^eb^ lakkhaṇaṃ āpodhātuyā paggharaṇasabhāvattā.  ^b^ābandhanaṃ^eb^ upaṭṭhānākāro. ^b^uṇhabhāvo^eb^ lakkhaṇaṃ tejodhātuyā usmāsabhāvattā. ^b^paripācanaṃ^eb^  upaṭṭhānākāro. ^b^vitthambhanaṃ^eb^ lakkhaṇaṃ vāyodhātuyā upatthambhanasabhāvattā. ^b^samudīraṇaṃ^eb^  upaṭṭhānākāro, upaṭṭhānākāro ca nāma dhātūnaṃ sakiccakaraṇavasena ñāṇassa vibhūtākāro.  kasmā panettha ubhayaggahaṇaṃ? puggalajjhāsayato. ekaccassa hi dhātuyo manasi karontassa  tā sabhāvato gahetabbataṃ gacchanti, ekaccassa sakiccakaraṇato, yo rasoti vuccati.  tatrāyaṃ yogī dhātuyo manasi karonto ādito paccekaṃ salakkhaṇato, sarasatopi pariggaṇhāti.  tenāha ^b^``yo imasmiṃ kāye thaddhabhāvo vā kharabhāvo vā...pe0... evaṃ saṃkhittena dhātuyo  pariggahetvā''^eb^ti. tattha ^b^pariggahetvā^eb^ti pariggāhakabhūtena ñāṇena dhātuyo lakkhaṇato,  rasato vā paricchijja gahetvā. ayaṃ tāva saṃkhittato bhāvanānaye kammaṭṭhānābhiniveso. </p>
              <p>[01] evaṃ pana dhātuyo pariggahetvā ``atthi imasmiṃ kāye pathavīdhātu thaddhabhāvo vā kharabhāvo  vā, āpodhātu dravabhāvo vā ābandhanabhāvo vā, tejodhātu uṇhabhāvo vā paripācanabhāvo  vā, vāyodhātu vitthambhanabhāvo ^a^M1.0434^ea^ vā samudīraṇabhāvo vā''ti evaṃ lakkhaṇādīhi  saddhiṃyeva dhātuyo manasi karontena kālasatampi kālasahassampi punappunaṃ āvajjitabbaṃ  manasi kātabbaṃ, takkāhataṃ vitakkapariyāhataṃ kātabbaṃ. tassevaṃ manasi karoto  yaṃ lakkhaṇādīsu supākaṭaṃ hutvā upaṭṭhāti, tadeva gahetvā itaraṃ vissajjetvā tena  saddhiṃ ``pathavīdhātu āpodhātū''tiādinā manasikāro pavattetabbo. evaṃ manasi karontena  hi anupubbato, nātisīghato, nātisaṇikato, vikkhepapaṭibāhanato, paṇṇattisamatikkamanato,  anupaṭṭhānamuñcanato, lakkhaṇato, tayo ca suttantāti imehi dasahākārehi manasikārakosallaṃ  anuṭṭhātabbaṃ.</p>
              <p>[03] tattha ^b^anupubbato^eb^ti anupaṭipāṭito ācariyassa santike uggahitapaṭipāṭito, sā  ca desanāpaṭipāṭiyeva ^a^V1.0407^ea^. evaṃ anupubbato manasi karontenāpi nātisīghato manasi  kātabbaṃ. atisīghato manasi karoto hi aparāparaṃ kammaṭṭhānamanasikāro nirantaraṃ pavattati,  kammaṭṭhānaṃ pana avibhūtaṃ hoti, na visesaṃ āvahati. tasmā ^b^nātisīghato^eb^ manasi  kātabbaṃ. yathā ca nātisīghato, evaṃ ^b^nātisaṇikato^eb^pi. atisaṇikato manasi karoto  hi kammaṭṭhānaṃ pariyosānaṃ na gacchati, visesādhigamassa paccayo na hoti. atisīghaṃ  atisaṇikañca maggaṃ gacchantā purisā ettha nidassetabbā. ^b^vikkhepapaṭibāhanato^eb^ti kammaṭṭhānaṃ  vissajjetvā bahiddhā puthuttārammaṇe cetaso vikkhepo paṭibāhitabbo. bahiddhā vikkhepe  hi sati kammaṭṭhānā parihāyati paridhaṃsati. ekapadikamaggagāmī puriso cettha nidassetabbo.  ^b^paṇṇattisamatikkamanato^eb^ti ``yā ayaṃ pathavīdhātū''tiādikā paṇṇatti, taṃ atikkamitvā  lakkhaṇesu eva cittaṃ ṭhapetabbaṃ.</p>
              <p>[03] evaṃ paṇṇattiṃ vijahitvā kakkhaḷalakkhaṇādīsu eva manasikāraṃ pavattentassa lakkhaṇāni  supākaṭāni suvibhūtāni hutvā upaṭṭhahanti. tassevaṃ punappunaṃ manasikāravasena cittaṃ  āsevanaṃ labhati. sabbo rūpakāyo dhātumattato upaṭṭhāti suñño nissatto nijjīvo  yantaṃ viya yantasuttena aparāparaṃ parivattamāno. sace pana bahiddhāpi manasikāraṃ upasaṃharati,  athassa āhiṇḍantā manussatiracchānādayo sattākāraṃ vijahitvā ^a^M1.0435^ea^ dhātusamūhavaseneva  upaṭṭhahanti, tehi kariyamānā kiriyā dhātumayena yantena pavattiyamānā hutvā upaṭṭhāti,  tehi ajjhohariyamānaṃ pānabhojanādi dhātusaṅghāte pakkhippamāno dhātusaṅghāto viya upaṭṭhāti.  athassa tathā laddhāsevanampi cittaṃ yadi accāraddhavīriyatāya uddhaccavasena vā atilīnavīriyatāya  kosajjavasena vā bhāvanāvidhiṃ na otareyya, tadā ^b^adhicittasuttaṃ^eb^ (a0 ni0  3.103),  ^b^anuttarasītibhāvasuttaṃ^eb^ (a0 ni0  6.85), ^b^bojjhaṅgasutta^eb^nti (saṃ0 ni0  5.194-195)  imesu tīsu suttesu āgatanayena vīriyasamādhiyojanā kātabbā. tena vuttaṃ ^b^``tayo  ca suttantā''^eb^ti. evaṃ pana vīriyasamataṃ yojetvā tasmiṃyeva lakkhaṇe manasikāraṃ  pavattentassa yadā saddhādīni indriyāni laddhasamatāni suvisadāni pavattanti, tadā asaddhiyādīnaṃ  dūrībhāvena sātisayaṃ thāmappattehi sattahi balehi laddhūpatthambhāni vitakkādīni jhānaṅgāni  paṭutarāni hutvā pātubhavanti, tesaṃ ujuvipaccanīkatāya nīvaraṇāni vikkhambhitāniyeva  honti saddhiṃ tadekaṭṭhehi pāpadhammehi. ettāvatā cānena upacārajjhānaṃ samadhigataṃ  hoti dhātulakkhaṇārammaṇaṃ ^a^V1.0408^ea^. tena vuttaṃ ^b^``punappunaṃ pathavīdhātu āpodhātūti...pe0...  upacāramatto samādhi uppajjatī''^eb^ti.</p>
              <p>[03] tattha ^b^dhātumattato^eb^ti visesanivattiattho ^b^matta^eb^-saddo. tena yaṃ ito bāhirakā, lokiyamahājano  ca ``satto jīvo''tiādikaṃ visesaṃ imasmiṃ attabhāve avijjamānaṃ vikappanāmatteneva  samāropenti, taṃ nivatteti. tenevāha ^b^``nissattato nijjīvato''^eb^ti. ^b^āvajjitabba^eb^nti  samannāharitabbaṃ. ^b^manasi kātabba^eb^nti punappunaṃ bhāvanāvasena dhātumattato dhātulakkhaṇaṃ  manasi ṭhapetabbaṃ. ^b^paccavekkhitabba^eb^nti tadeva dhātulakkhaṇaṃ pati pati avekkhitabbaṃ,  bhāvanāsiddhena ñāṇacakkhunā aparāparaṃ paccakkhato passitabbaṃ. </p>
              <p>[01] ^b^tassevaṃ vāyamamānassā^eb^ti tassa yogino evaṃ vuttappakārena bhāvanaṃ anuyuñjantassa,  tattha ca bhāvanāanuyoge sakkaccakāritāya, sātaccakāritāya, sappāyasevitāya, samathanimittasallakkhaṇena,  bojjhaṅgānaṃ anupavattanena, kāye ca jīvite ca nirapekkhavuttitāya, antarā saṅkocaṃ  anāpajjantena bhāvanaṃ ussukkāpetvā ussoḷhiyaṃ avaṭṭhānena ^a^M1.0436^ea^ sammadeva vāyāmaṃ  payogaṃ parakkamaṃ pavattentassa. ^b^dhātuppabhedāvabhāsanapaññāpariggahito^eb^ti pathavīādīnaṃ  dhātūnaṃ sabhāvalakkhaṇāvabhāsanena avabhāsanakiccāya bhāvanāpaññāya ādimajjhapariyosānesu  avijahanena sabbato gahito mahaggatabhāvaṃ appattatāya upacāramatto sikhāppatto kāmāvacarasamādhi  uppajjati. ^b^upacārasamādhī^eb^ti ca ruḷhīvasena veditabbaṃ. appanaṃ hi upecca cārī  samādhi upacārasamādhi, appanā cettha natthi. tādisassa pana samādhissa samānalakkhaṇatāya  evaṃ vuttaṃ. kasmā panettha appanā na hotīti? tattha kāraṇamāha ^b^``sabhāvadhammārammaṇattā''^eb^ti.  sabhāvadhamme hi tassa gambhīrabhāvato asati bhāvanāvisese appanājhānaṃ na uppajjati, lokuttaraṃ  pana jhānaṃ visuddhibhāvanānukkamavasena, āruppaṃ ārammaṇātikkamabhāvanāvasena appanāppattaṃ  hotīti ^b^maraṇānussatiniddese^eb^ (visuddhi0 1.177) vuttovāyamattho.</p>
              <p>[03] evaṃ rūpakāye avisesena catunnaṃ dhātūnaṃ pariggaṇhanavasena dhātukammaṭṭhānaṃ dassetvā  idāni tattha aṭṭhiādīnaṃ vinibbhujanavasena saṅkhepato ^b^sutte^eb^ āgataṃ dhātumanasikāravidhiṃ  dassetuṃ ^b^``atha vā panā''^eb^tiādi āraddhaṃ. tattha ye ime cattāro koṭṭhāsā vuttāti  sambandho. yathāpaccayaṃ ṭhitā sannivesavisiṭṭhā kaṭṭhavallitiṇamattikāyo upādāya yathā agārasamaññā,  na tattha ^a^V1.0409^ea^ koci agāro nāma atthi, evaṃ yathāpaccayaṃ sannivesavisiṭṭhāni pavattamānāni  aṭṭhinhārumaṃsacammāni paṭicca sarīrasamaññā, na ettha koci attā jīvo. kevalaṃ tehi  parivāritamākāsamattanti dasseti. desanā sattasuññatāsandassanaparāti imamatthaṃ vibhāvento  ^b^``nissattabhāvadassanattha''^eb^ntiādimāha. tattha ^b^aṭṭhiñca paṭiccā^eb^ti paṇhikaṭṭhikādibhedaṃ  paṭipāṭiyā ussitaṃ hutvā ṭhitaṃ atirekatisatabhedaṃ aṭṭhiṃ upādāya. ^b^nhāruñcā^eb^ti  tameva aṭṭhisaṅghāṭaṃ ābandhitvā ṭhitaṃ navasatappabhedaṃ nhāruṃ. ^b^maṃsa^eb^nti tameva aṭṭhisaṅghāṭaṃ  anulimpitvā ṭhitaṃ navapesisatappabhedaṃ maṃsaṃ. ^b^camma^eb^nti macchikapattakacchāyāya chaviyā  sañchāditaṃ sakalasarīraṃ pariyonandhitvā ṭhitaṃ bahalacammaṃ ^b^paṭicca^eb^ upādāya. sabbattha ^b^ca^eb^-saddo  samuccayattho. ^b^ākāso parivārito^eb^ti yathā bhittipādādivasena ṭhapitaṃ kaṭṭhaṃ, tasseva  ābandhanavalli, anulepanamattikā, chādanatiṇanti etāni kaṭṭhādīni anto, bahi ca parivāretvā  ṭhito ākāso ^a^M1.0437^ea^ ^b^agārantveva saṅkhaṃ gacchati,^eb^ gehanti paṇṇattiṃ labhati,  evameva yathāvuttāni aṭṭhiādīni anto, bahi ca parivāretvā ṭhito ākāso tāneva  aṭṭhiādīni upādāya ^b^rūpantveva saṅkhaṃ gacchati,^eb^ sarīranti vohāraṃ labhati. yathā ca kaṭṭhādīni  paṭicca saṅkhaṃ gataṃ agāraṃ loke ``khattiyagehaṃ, brāhmaṇageha''nti vuccati, evamidampi  ``khattiyasarīraṃ brāhmaṇasarīra''nti voharīyati, natthettha koci satto vā jīvo vāti  adhippāyo.</p>
              <p>[03] ^b^te^eb^ti te cattāro koṭṭhāse vinibbhujitvā vinibbhujitvāti yojanā. ^b^taṃtaṃantarānusārinā^eb^ti  aṭṭhinhārūnaṃ nhārumaṃsānaṃ maṃsacammānanti tesaṃ tesaṃ koṭṭhāsānaṃ vivarānupātinā ñāṇasaṅkhātena  ^b^hatthena. vinibbhujitvā vinibbhujitvā^eb^ti anekakkhattuṃ viniveṭhetvā. atha vā  ^b^vinibbhujitvā vinibbhujitvā^eb^ti paccekaṃ aṭṭhiādīnaṃ antarānusārinā ñāṇahatthena  vinibbhogaṃ katvā. ^b^etesū^eb^ti sakalampi attano rūpakāyaṃ catudhā katvā vibhattesu  yathāvuttesu aṭṭhiādīsu catūsu koṭṭhāsesu. ^b^purimanayenevā^eb^ti ``yo imasmiṃ  kāye thaddhabhāvo vā''tiādinā pubbe vuttanayeneva. yaṃ panettha vattabbaṃ bhāvanāvidhānaṃ,  taṃ anantaranaye vuttākāreneva vattabbaṃ. </p>
              <p>[03] 309^b^.^eb^ vitthārato āgate pana ``catudhātuvavatthāne''ti ānetvā yojanā. ^b^evaṃ^eb^ idāni  vuccamānākārena ^b^veditabbo^eb^ bhāvanānayo. ^b^``dvācattālīsāya ākārehi dhātuyo  uggaṇhitvā''^eb^ti kasmā vuttaṃ, nanu ādito dvattiṃsākārā dhātuyo na hontīti?  vatthusīsena dhātūnaṃyeva uggahetabbattā ^a^V1.0410^ea^ nāyaṃ doso. ^b^vuttappakāre^eb^ti ``gocaragāmato  nātidūranāccāsannatādīhi pañcahi aṅgehi samannāgate''tiādinā (visuddhi0 1.53) vuttappakāre.  ^b^katasabbakiccenā^eb^ti palibodhupacchedādikaṃ kataṃ sabbakiccaṃ etenāti katasabbakicco,  tenassa sīlavisodhanādi pana kammaṭṭhānuggahaṇato pageva siddhaṃ hotīti dasseti. ^b^sasambhārasaṅkhepato^eb^ti  sambharīyanti etena buddhivohārāti sambhāro, tannimittaṃ. kiṃ panetaṃ? pathavīādi.  kesādīsu hi vīsatiyā ākāresu ``pathavī''ti buddhivohārā pathavīnimittakā  thaddhataṃ upādāya pavattanato. tasmā ^a^M1.0438^ea^ tattha pathavīsambhāro nāma savisesāya tassā  atthitāya kesādayo saha sambhārehīti sasambhārā. āpokoṭṭhāsādīsupi eseva nayo.  sasambhārānaṃ saṅkhepo sasambhārasaṅkhepo, tato sasambhārasaṅkhepato bhāvetabbanti yojanā. saṅkhepato  vīsatiyā, dvādasasu, catūsu, chasu ca koṭṭhāsesu yathākkamaṃ pathavīādikā catasso  dhātuyo pariggahetvā dhātuvavatthānaṃ sasambhārasaṅkhepato bhāvanā. tenāha ^b^``idha bhikkhu  vīsatiyā koṭṭhāsesū''^eb^tiādi.</p>
              <p>[03] ^b^sasambhāravibhattito^eb^ti sasambhārānaṃ kesādīnaṃ vibhāgato kesādike vīsati koṭṭhāse  pubbe viya ekajjhaṃ aggahetvā vibhāgato pathavīdhātubhāvena vavatthāpanaṃ. āpokoṭṭhāsādīsupi  eseva nayo. ^b^salakkhaṇasaṅkhepato^eb^ti lakkhīyati etenāti lakkhaṇaṃ, dhammānaṃ sabhāvo, idha  pana thaddhatādi. tasmā thaddhalakkhaṇādivantatāya saha lakkhaṇehīti salakkhaṇā, kesādayo dvācattālīsa  ākārā. tesaṃ saṅkhepato. idaṃ vuttaṃ hoti -- kesādike vīsati koṭṭhāse  ekajjhaṃ gahetvā tattha thaddhatādikaṃ catubbidhampi lakkhaṇaṃ vavatthapetvā bhāvanā salakkhaṇasaṅkhepato  bhāvanā. esa nayo āpokoṭṭhāsādīsupi. ^b^salakkhaṇavibhattito^eb^ti thaddhalakkhaṇādinā salakkhaṇānaṃ  kesādīnaṃ vibhāgato kesādīsu dvācattālīsāya ākāresu paccekaṃ thaddhatādīnaṃ  catunnaṃ catunnaṃ lakkhaṇānaṃ vavatthāpanavasena bhāvanā. </p>
              <p>[01] evaṃ catūhi ākārehi uddiṭṭhaṃ bhāvanānayaṃ niddisituṃ ^b^``kathaṃ sasambhārasaṅkhepato bhāvetī''^eb^tiādi  āraddhaṃ. ettha ca yathā tikkhapañño puggalo tikkhatāya paropariyattasabbhāvato tikkhindriyamudindriyatāvasena  duvidhoti. tattha tikkhindriyassa vasena saṅkhepato paṭhamanayo vutto, mudindriyassa vasena  dutiyo. evaṃ nātitikkhapaññopi puggaloti. tattha yo visadindriyo puggalo, tassa  vasena sasambhārasaṅkhepato, salakkhaṇasaṅkhepato ca bhāvanānayo niddiṭṭho. yo pana nātivisadindriyo,  tassa vasena sasambhāravibhattito, salakkhaṇavibhattito ca bhāvanānayo niddiṭṭhoti  ^a^V1.0411^ea^ veditabbo.  tassa evaṃ vavatthāpayato eva dhātuyo pākaṭā honti savisesaṃ dhātūnaṃ pariggahitattā.  bhāvanāvidhānaṃ panettha heṭṭhā vuttanayeneva veditabbaṃ. </p>
              <p>[03] 310^b^.^eb^ ^b^yassā^eb^ti ^a^M1.0439^ea^ nātivisadindriyaṃ puggalaṃ sandhāya vadati. ^b^evaṃ bhāvayato^eb^ti  sasambhārasaṅkhepato bhāventassa. yena vidhinā uggahetvā kusalo hoti, so sattavidho  vidhi ^b^``uggahakosalla''^eb^nti vuccati, tannibbattaṃ vā ñāṇaṃ. evaṃ ^b^manasikārakosalla^eb^mpi  veditabbaṃ. ^b^dvattiṃsākāre^eb^ti dhātumanasikāravasena pariggahite kesādike dvattiṃsavidhe  koṭṭhāse. ^b^``dvattiṃsākāre''^eb^ti ca idaṃ tejavāyukoṭṭhāsesu vaṇṇādivasena vavatthānassa  abhāvato vuttaṃ. ^b^sabbaṃ tattha vuttavidhānaṃ kātabba^eb^nti ``vacasā manasā''tiādinā  vuttauggahakosalluddesato paṭṭhāya yāva ``anupubbamuñcanādivasenā''ti padaṃ, tāva āgataṃ  sabbaṃ bhāvanāvidhānaṃ kātabbaṃ sampādetabbaṃ. ^b^vaṇṇādivasenā^eb^ti vaṇṇasaṇṭhānadisokāsaparicchedavasena.  ayañca vaṇṇādivasena manasikāro dhātupaṭikkūlavaṇṇamanasikārānaṃ sādhāraṇo pubbabhāgoti  nibbattitadhātumanasikārameva dassetuṃ ^b^``avasāne evaṃ manasikāro pavattetabbo''^eb^ti  vuttaṃ. </p>
              <p>[03] 311^b^.^eb^ ^b^aññamaññaṃ ābhogapaccavekkhaṇarahitā ete dhammā^eb^ti ete ``sīsakaṭāhapaliveṭhanacammaṃ  kesā''ti evaṃ vohariyamānā bhūtupādāyadhammā ``mayi kesā jātā, mayamettha jātā''ti  evaṃ aññamaññaṃ ābhogapaccavekkhaṇasuññā. iminā kāraṇassa ca phalassa ca abyāpāratāya  dhātumattataṃ sandasseti, tena ca ābhogapaccavekkhaṇānampi evameva abyāpāratā dīpitāti  daṭṭhabbaṃ. na hi tāni, tesaṃ kāraṇāni ca tathā tathā ābhujitvā, paccavekkhitvā ca  uppajjanti, paccayabhāvaṃ vā gacchantīti. ^b^itī^eb^ti vuttappakāraparāmasanaṃ. ^b^acetano^eb^ti  na cetano, cetanārahito vā. ^b^abyākato^eb^ti abyākatarāsipariyāpanno. ^b^suñño^eb^ti  attasuñño. tato eva ^b^nissatto^eb^. thaddhalakkhaṇādhikatāya ^b^thaddho^eb^. tato eva ^b^pathavīdhātū^eb^ti  evaṃ manasikāro pavattetabboti sambandho. evaṃ sabbattha. </p>
              <p>[03] 312^b^.^eb^ ^b^suññagāmaṭṭhāne^eb^ti ettha ^b^suññagāma^eb^ggahaṇaṃ paramatthato vedakavirahadassanatthaṃ kāyassa. </p>
              <p>[03] 313^b^.^eb^ ^b^madhukaṭṭhike^eb^ti madhukabījāni. </p>
              <p>[03] 314^b^.^eb^ gehathambhānaṃ ^a^M1.0440^ea^ ^a^V1.0412^ea^ ādhārabhāvena ṭhapitasilāyo ^b^pāsāṇaudukkhalakānī^eb^ti  adhippetāni. </p>
              <p>[03] 315^b^.^eb^ duggandhādibhāve cassa sadisabhāvadassanatthaṃ ^b^allagocamma^eb^ggahaṇaṃ. </p>
              <p>[03] 316^b^.^eb^ yebhuyyena maṃsapesīnaṃ bahalatāya ^b^mahāmattika^eb^ggahaṇaṃ. </p>
              <p>[03] 317^b^.^eb^ ^b^kuṭṭadārūsū^eb^ti dārukuṭṭikāya kuṭiyā bhittipādabhūtesu kaṭṭhesu. </p>
              <p>[03] 318^b^.^eb^ paṇhikaṭṭhiādīnaṃ ādhārabhāvo viya gopphakaṭṭhiādīnaṃ ādheyyabhāvopi asamannāhārasiddhoti  dassanatthaṃ ^b^``paṇhikaṭṭhigopphakaṭṭhiṃ ukkhipitvā ṭhita''^eb^ntiādiṃ vatvā puna ^b^``sīsaṭṭhigīvaṭṭhike  patiṭṭhita''^eb^ntiādi vuttaṃ. </p>
              <p>[03] 319^b^.^eb^ ^b^sinnavettaggādīsū^eb^ti seditavettakaḷīrādīsu. </p>
              <p>[03] 321^b^.^eb^ uraṭṭhisaṅghāṭo pañjarasadisatāya ^b^``uraṭṭhipañjara''^eb^nti vutto. tassa athirabhāvadassanatthaṃ  ^b^jiṇṇasandamānikapañjaraṃ^eb^ nidassanabhāvena gahitaṃ. </p>
              <p>[03] 322^b^.^eb^ ^b^yamakamaṃsapiṇḍe^eb^ti maṃsapiṇḍayugaḷe. </p>
              <p>[03] 323^b^.^eb^ kilomakassa setavaṇṇatāya ^b^``pilotikapaliveṭhite''^eb^ti pilotikaṃ nidassanabhāvena  vuttaṃ. ^b^evameva na vakkahadayāni sakalasarīre ca maṃsaṃ jānātī^eb^ti ettha na vakkahadayāni  jānanti ``mayaṃ paṭicchannakilomakena paṭicchannānī''ti, na sakalasarīre ca maṃsaṃ jānāti  ``ahaṃ paṭicchannakilomakena paṭicchanna''nti yojetabbaṃ. </p>
              <p>[03] 324^b^.^eb^ ^b^koṭṭhamatthakapassa^eb^nti kusūlassa abbhantare matthakapassaṃ. </p>
              <p>[03] 325^b^.^eb^ ^b^dvinnaṃ thanānamantare^eb^ti dvinnaṃ thanappadesānaṃ vemajjhe, thanappadeso ca abbhantaravasena  veditabbo. </p>
              <p>[03] 327^b^.^eb^ ^b^ekavīsatiantabhoge^eb^ti ^a^V1.0413^ea^ ekavīsatiyā ṭhānesu obhaggobhagge antamaṇḍale. </p>
              <p>[03] 328^b^.^eb^ āmāsaye ^a^M1.0441^ea^ ṭhito paribhuttāhāro udariyanti adhippetanti āha  ^b^``udariyaṃ udare ṭhitaṃ asitapītakhāyitasāyita''^eb^nti. </p>
              <p>[03] 331^b^.^eb^ abaddhapittaṃ saṃsaraṇalohitaṃ viya, kāyusmā viya ca kammajarūpapaṭibaddhavuttikanti  āha ^b^``ābaddhapittaṃ jīvitindriyapaṭibaddhaṃ sakalasarīraṃ byāpetvā ṭhita''^eb^nti. paṭibaddhatāvacanena  cassa jīvitindriye sati sabbhāvameva dīpeti, na jīvitindriyassa viya ekantakammajatanti  daṭṭhabbaṃ. ^b^pittakosake^eb^ti mahākosāṭakīkosasadise pittādhāre. ^b^yūsabhūto^eb^ti  rasabhūto. </p>
              <p>[03] 332^b^.^eb^ ucchiṭṭhodakagabbhamalādīnaṃ chaḍḍanaṭṭhānaṃ candanikā, tassaṃ ^b^candanikāyaṃ^eb^. </p>
              <p>[03] 333^b^.^eb^ pubbāsayo mandapaññānaṃ kesañcideva hotīti katvā asabbasādhāraṇanti adhippāyenāha  ^b^``pubbo anibaddhokāso''^eb^ti. </p>
              <p>[03] 334^b^.^eb^ ^b^pittaṃ viyā^eb^ti abaddhapittaṃ viya. ^b^sakalasarīra^eb^nti jīvitindriyapaṭibaddhaṃ sabbaṃ  sarīrappadesaṃ. ^b^vakkahadayayakanapapphāsāni tementa^eb^nti ettha yakanaṃ heṭṭhābhāgapūraṇena,  itarāni tesaṃ upari thokaṃ thokaṃ paggharaṇena ca temetīti daṭṭhabbaṃ. ^b^heṭṭhā leḍḍukhaṇḍādīni  temayamāne^eb^ti temakatemitabbānaṃ abyāpāratāsāmaññanidassanatthaṃ eva upamā daṭṭhabbā,  na ṭhānasāmaññanidassanatthaṃ. sannicitalohitena hi temetabbānaṃ kesañci heṭṭhā, kassaci  upari ṭhitatā ^b^kāyagatāsatiniddese^eb^ (visuddhi0 1.206) dassitāti. yakanassa heṭṭhābhāgaṭṭhānaṃ  ``mayi lohitaṃ ṭhita''nti na jānāti, vakkādīni ``amhe temayamānaṃ lohitaṃ ṭhita''nti  na jānantīti evaṃ yojanā veditabbā. </p>
              <p>[03] 336^b^.^eb^ ^b^patthinnasineho^eb^ti thinabhāvaṃ ghanabhāvaṃ gatasineho. sakalasarīre maṃsanti  yojanā, tañca thūlasarīraṃ sandhāya vuttaṃ. medassa satipi patthinnatāya ghanabhāve maṃsassa  viya na baddhatāti vuttaṃ ^b^``patthinnayūso''^eb^ti. tenevassa āpokoṭṭhāsatā. </p>
              <p>[03] 337^b^.^eb^ ^b^udakapuṇṇesu^eb^ ^a^M1.0442^ea^ ^a^V1.0414^ea^ ^b^taruṇatālaṭṭhikūpakesū^eb^ti nātipariṇatānaṃ sajalakānaṃ  aggato chinnānaṃ tālasalāṭukānaṃ vivarāni sandhāya vuttaṃ. </p>
              <p>[03] 338^b^.^eb^ vasāya attano ādhāre abhibyāpanamukhena abyāpāratāsāmaññaṃ vibhāvetabbanti ācāmagatatelaṃ  nidassitanti daṭṭhabbaṃ. </p>
              <p>[03] 339^b^.^eb^ ^b^kheḷuppattipaccaye^eb^ ambilaggamadhuraggādike. </p>
              <p>[03] 343^b^.^eb^ kesādīsu manasikāraṃ pavattetvā tejokoṭṭhāsesu pavattetabbo manasikāroti  vibhattiṃ pariṇāmetvā yojetabbaṃ. ^b^yena santappatī^eb^ti yena kāyo santappati, ayaṃ  santappanakicco. ^b^tejo^eb^ti tassa pariggaṇhanākāro eva paccāmaṭṭho. ^b^yena jīrīyatī^eb^tiādīsupi  eseva nayo. </p>
              <p>[03] 344^b^.^eb^ ^b^assāsapassāsavasenā^eb^ti antopavisanabahinikkhamananāsikāvātabhāvena. ^b^``evaṃ  pavattamanasikārassā''^eb^ti iminā vuttākārena sasambhāravibhattito pavattakammaṭṭhānamanasikārassa.  ^b^dhātuyo pākaṭā hontī^eb^ti vitthārato pariggahitattā dhātuyo vibhūtā honti. idhāpi  bhāvanāvidhānaṃ heṭṭhā vuttanayeneva veditabbaṃ. </p>
              <p>[03] 345^b^.^eb^ ^b^tatthevā^eb^ti tesuyeva vīsatiyā koṭṭhāsesu. ^b^paripācanalakkhaṇaṃ vitthambhanalakkhaṇa^eb^nti  etthāpi ``tatthevā''ti ānetvā sambandhitabbaṃ.</p>
              <p>[03] puna ^b^tatthevā^eb^ti tesuyeva dvādasasu koṭṭhāsesūti attho. ettha ca kesādikoṭṭhāsānaṃ  saṃviggahatāya tattha vijjamānā āpodhātuādayo nhāniyacuṇṇādīsu udakādayo viya  suviññeyyāti ^b^``tattheva ābandhanalakkhaṇa''^eb^ntiādi vuttaṃ.</p>
              <p>[03] santappanāditejokoṭṭhāsesu pana vāyodhātuādayo na tathā suviññeyyāti katvā ^b^``tena  avinibhutta''^eb^nti vuttaṃ, na tatthevāti. yadi evaṃ, vāyukoṭṭhāsesu kathaṃ tatthevāti?  vāyukoṭṭhāsāpi hi uddhaṅgamavātādayo piṇḍākāreneva pariggahetabbataṃ upagacchanti, na pana  santappanāditejokoṭṭhāsāti ^a^V1.0415^ea^ nāyaṃ doso. tattha ^b^tenā^eb^ti tena tejena. ^b^avinibhutta^eb^nti  avinābhūtaṃ, taṃtaṃkalāpagatavasena vā evaṃ vuttaṃ. ^b^evaṃ vavatthāpayato^eb^ti vuttākārena  salakkhaṇasaṅkhepato dhātuyo vavatthāpentassa ^a^M1.0443^ea^. ^b^vuttanayenā^eb^ti ``tassevaṃ  vāyamamānassā''tiādinā (visuddhi0 1.308) heṭṭhā vuttanayena. </p>
              <p>[03] 346^b^.^eb^ ^b^evampi bhāvayato^eb^ti salakkhaṇasaṅkhepato dhātuyo pariggahetvā bhāventassāpi. ^b^pubbe  vuttanayenā^eb^ti sasambhāravibhattito ^b^bhāvanāyaṃ^eb^ vuttena nayena. ^b^eva^eb^nti yathā kese,  evaṃ. ^b^sabbakoṭṭhāsesū^eb^ti ekacattālīsabhedesu sesasabbakoṭṭhāsesu evamettha aṭṭhasaṭṭhidhātusatassa  pariggaho vutto hoti. bhāvanāvidhānaṃ panettha heṭṭhā vuttanayameva. </p>
              <p>[01] idāni vacanatthādimukhenapi dhātūsu manasikāravidhānaṃ dassetuṃ ^b^``vacanatthato''^eb^tiādi  vuttaṃ. tattha ^b^vacanatthato^eb^ti yasmā sabbapaṭhamaṃ kammaṭṭhānassa uggahaṇaṃ vacanavasena hoti  vacanadvārena tadatthassa ādito gahetabbato, tasmā vacanatthatopi dhātūnaṃ manasikātabbatā vuttā.  ^b^kalāpato^eb^ti vacanatthavasena visesato, sāmaññato ca dhātuyo pariggahetvā ṭhitassa yasmā  tā piṇḍaso pavattanti, na paccekaṃ, tasmā kalāpatopi manasikātabbatā vuttā. te  pana kalāpā paramāṇuparimāṇā hontīti tappariyāpannānaṃ pathavīdhātuādīnaṃ ekasmiṃ  sarīre parimeyyaparicchedaṃ dassetuṃ ^b^cuṇṇato^eb^ manasikātabbatā vuttā. so panāyaṃ  tāsaṃ cuṇṇato manasikāro saṅghāṭavasena hotīti nibbaṭṭitasarūpameva pariggahetabbaṃ dassetuṃ  ^b^lakkhaṇādito^eb^ manasikāro vutto. lakkhaṇādito dhātuyo pariggaṇhantena salakkhaṇavibhattito  kammaṭṭhānābhinivese yasmā dvācattālīsāya koṭṭhāsānaṃ vasena dhātūsu pariggayhamānāsu  ``ettakā utusamuṭṭhānā, ettakā cittādisamuṭṭhānā''ti ayaṃ vibhāgo ñātabbo hoti,  tasmā ^b^samuṭṭhānato^eb^ manasikāro vutto.</p>
              <p>[03] evaṃ pariññātasamuṭṭhānānampi tāsaṃ saddānusārena vinā visesasāmaññapariggaho kātabboti  dassetuṃ ^b^nānattekattato^eb^ manasikāro vutto. lakkhaṇavisesato vinibhuttarūpāpi etā  aniddisitabbaṭṭhānatāya padesena avinibhuttāti ayaṃ viseso pariggahetabboti dassetuṃ  ^a^M1.0444^ea^ ^b^vinibbhogāvinibbhogato^eb^ manasikāro vutto. satipi avinibbhogavuttiyaṃ  kācideva kāsañci sabhāgā, kāci visabhāgāti ayampi viseso pariggahetabboti dassetuṃ  ^b^sabhāgavisabhāgato^eb^ manasikāro vutto. sabhāgavisabhāgāpi dhātuyo ajjhattikā īdisakiccavisesayuttā,  bāhirā tabbiparītāti ^a^V1.0416^ea^ ayaṃ viseso pariggahetabboti dassetuṃ ^b^ajjhattikabāhiravisesato^eb^  manasikāro vutto. sajātisaṅgahādiko dhātusaṅgahavisesopi pariggahitabboti dassetuṃ  ^b^saṅgahato^eb^ manasikāro vutto. sandhāraṇādīhi yathāsakakiccehi aññamaññūpatthambhabhāvatopi  dhātuyo pariggahetabbāti dassetuṃ ^b^paccayato^eb^ manasikāro vutto. abyāpāranayato  dhātuyo pariggahetabbāti dassetuṃ ^b^asamannāhārato^eb^ manasikāro vutto. attano paccayadhammavisesato,  paccayabhāvavisesato ca dhātuyo pariggahetabbāti dassetuṃ ^b^paccayavibhāgato^eb^ manasikāro  vuttoti evametesaṃ terasannaṃ ākārānaṃ pariggahe kāraṇaṃ veditabbaṃ. ^b^ākārehī^eb^ti  pakārehi, kāraṇehi vā. </p>
              <p>[03] 347^b^.^eb^ tattha ^b^patthaṭattā^eb^ti puthuttā, tena puthubhāvato puthuvī, puthuvī eva pathavīti  niruttinayena saddatthamāha. patthanaṭṭhena vā pathavī, patiṭṭhābhāvena patthāyati upatiṭṭhatīti attho.  ^b^``appotī''^eb^ti padassa attho heṭṭhā vutto eva. ^b^āpīyatī^eb^ti sosīyati, pivīyatīti  keci. ``ayaṃ panattho sasambhārāpe yujjatī''ti vadanti, lakkhaṇāpepi yujjateva.  sopi hi pharusapācanavisosanākārena sesabhūtattayena pīyamāno viya pavattatīti. ^b^appāyatī^eb^ti  brūheti. paribrūhanarasā hi āpodhātu. ^b^tejatī^eb^ti niseti, tikkhabhāvena sesabhūtattayaṃ  usmāpayatīti attho. ^b^vāyatī^eb^ti samīreti, desantaruppattihetubhāvena bhūtasaṅghātaṃ  gametīti attho.</p>
              <p>[03] evaṃ tāva visesato vacanatthaṃ vatvā idāni sāmaññato vattuṃ ^b^``avisesena panā''^eb^tiādi  vuttaṃ. ^b^salakkhaṇadhāraṇato^eb^ti yathā titthiyaparikappito ``pakati attā''ti evamādiko  sabhāvato natthi, na evametā. etā pana salakkhaṇaṃ sabhāvaṃ dhārentīti dhātuyo. ^b^dukkhādānato^eb^ti  ^a^M1.0445^ea^ dukkhassa vidahanato. etā hi dhātuyo kāraṇabhāvena vavatthitā hutvā  ayalohādidhātuyo viya ayalohādiṃ anekappakāraṃ saṃsāradukkhaṃ vidahanti. ^b^dukkhādhānato^eb^ti  anappakassa dukkhassa vidhānamattato avasavattanato, taṃ vā dukkhaṃ etāhi kāraṇabhūtāhi  sattehi anuvidhīyati, tathāvihitañca taṃ etāsveva dhīyati ṭhapīyatīti evaṃ dukkhādhānato,  dhātuyo. apica ``nijjīvaṭṭho dhātuṭṭho''ti vuttovāyamattho. tathā hi bhagavā ``chadhāturoyaṃ  bhikkhu puriso''tiādīsu (ma0 ni0 3.343-345) jīvasaññāsamūhananatthaṃ dhātudesanaṃ  akāsīti. iti vacanatthamukhenapi asādhāraṇato, sādhāraṇato ca dhātūnaṃ sarasalakkhaṇameva  vibhāvīyatīti āha ^b^``evaṃ visesasāmaññavasena vacanatthato manasi kātabbā''^eb^ti. manasikāro  pana vacanatthamukhena dhātuyo pariggahetvā ṭhitassa heṭṭhā vuttanayeneva veditabbo. </p>
              <p>[03] 348^b^.^eb^ ^b^ākārehī^eb^ti ^a^V1.0417^ea^ pakārehi. atha vā ākarīyanti dissanti ettha dhātuyoti  ākārā, koṭṭhāsā. ^b^aṭṭhadhammasamodhānā^eb^ti yathāvuttānaṃ paccayavisesena visiṭṭharūpānaṃ  vaṇṇādīnaṃ aṭṭhannaṃ dhammānaṃ samavadhānato sannivesavisesavasena sahāvaṭṭhānato taṃ upādāya.  ^b^kesāti sammuti^eb^ samaññāmattaṃ hoti. ^b^tesaṃyeva vinibbhogā^eb^ti tesaṃyeva vaṇṇādīnaṃ  vinibbhujanato. yathā hi vaṇṇādayo aṭṭha dhammā paññāya vinibbhujjamānā aññamaññabyatirekena  paramatthato upalabbhanti, na evaṃ vaṇṇādibyatirekena paramatthato kesā upalabbhanti. tasmā  ye ca dhamme samudite upādāya ``kesā''ti sammuti, tesu visuṃ visuṃ katesu  natthi ``kesā''ti sammuti, vohāramattanti attho. </p>
              <p>[01] ^b^``aṭṭhadhammakalāpamattamevā''^eb^ti idaṃ kesapaññattiyā upādāyabhūte vaṇṇādike ekattena  gahetvā vuttaṃ, na tesaṃ aṭṭhadhammamattabhāvato. ^b^kammasamuṭṭhāno koṭṭhāso^eb^ti kesesu  tāva kesamūlaṃ, evaṃ lomādīsupi yathārahaṃ veditabbaṃ. ^b^dasadhammakalāpopī^eb^ti ettha  asitādiparipācako tejokoṭṭhāso navadhammakalāpopīti vattabbo. yadime kesādikoṭṭhāsā  yathārahaṃ aṭṭhanavadasadhammasamūhabhūtā ^a^M1.0446^ea^, atha kasmā pathavīādidhātumattato manasi  karīyantīti āha ^b^``ussadavasena panā''^eb^tiādi. yasmā ayaṃ dhātumanasikāro yāvadeva  sattasaññāsamugghāṭanattho, dhammavinibbhogo ca sātisayaṃ sattasaññāsamugghāṭāya saṃvattati,  tasmā koṭṭhāsesu evaṃ dhammavibhāgo veditabbo. ettha hi udariyaṃ karīsaṃ pubbo muttañca  utusamuṭṭhānā, asitādiparipācakatejo kammasamuṭṭhāno, assāsapassāsavāto cittasamuṭṭhānoti  cha ekasamuṭṭhānā, sedoassu kheḷo siṅghāṇikāti cattāro utucittavasena dvisamuṭṭhānā,  sesā dvattiṃsa catusamuṭṭhānā.</p>
              <p>[03] tesu asitādiparipācake tejokoṭṭhāse eko kalāpo jīvitanavako, aññesu ekasamuṭṭhānesu  utusamuṭṭhāno, cittasamuṭṭhāno vā ekeko aṭṭhako, dvisamuṭṭhānesu utucittavasena dve  dve aṭṭhakā, catusamuṭṭhānesu utucittāhārasamuṭṭhānā tayo tayo aṭṭhakā, utucittasamuṭṭhānesu  saddanavakā, aṭṭhasu tejovāyokoṭṭhāsesu aṭṭha jīvitanavakā, sesesu catuvīsatiyā koṭṭhāsesu  kāyabhāvadasakadvayasahitā, cakkhādisaññitesu maṃsakoṭṭhāsesu cakkhusotaghānajivhāvatthudasakasahitā  cāti paripuṇṇāyatanake rūpakāye bhedaṃ anāmasitvā ekattavasena gayhamānā sattacattālīsādhikasatarūpakalāpā  rūpavibhāgato sādhikaṃ diyaḍḍharūpasahassaṃ hoti, koṭṭhāsānaṃ pana avayavavibhāgena tadavayavakalāpānaṃ  bhede gayhamāne rūpadhammānaṃ asaṅkhyeyyabhedatā veditabbā ^a^V1.0418^ea^. evaṃ dhammavibhāgato anekabhedabhinnāpi  ime dvācattālīsa koṭṭhāsā ussadaggahaṇena catudhātuvaseneva vavatthapetabbā. tenāha ^b^``ussadavasena  pana...pe0... manasi kātabbā''^eb^ti. tattha manasikāravidhi vuttanayeneva veditabbo. </p>
              <p>[03] 349^b^.^eb^ ^b^majjhimena pamāṇenā^eb^ti ārohapariṇāhehi majjhimasarīre labbhamānena majjhimena  parimāṇena. ^b^pariggayhamānā^eb^ti paññāya paritakketvā gayhamānā. ^b^paramāṇubhedasañcuṇṇā^eb^ti  ettha yathā ``aṅgulassa aṭṭhamo bhāgo yavo, yavassa aṭṭhamo bhāgo ūkā, ūkāya ^a^M1.0447^ea^  aṭṭhamo bhāgo likkhā, likkhāya aṭṭhamo bhāgo rathareṇu, rathareṇussa aṭṭhamo bhāgo tajjārī,  tajjāriyā aṭṭhamo bhāgo aṇu, evaṃ aṇuno aṭṭhamo bhāgo paramāṇu nāmā''ti keci.  ^b^aṭṭhakathāyaṃ^eb^ (vibha0 aṭṭha0 515) pana ``sattadhaññamāsappamāṇaṃ ekaṃ aṅgulaṃ, sattaūkāpamāṇo  eko dhaññamāso, sattalikkhāpamāṇā ekā ūkā, chattiṃsarathareṇuppamāṇā ekā likkhā,  chattiṃsatajjārippamāṇo eko rathareṇu, chattiṃsāṇuppamāṇā ekā tajjārī, chattiṃsaparamāṇuppamāṇo  eko aṇū''ti vuttaṃ. tasmā aṇuno chattiṃsatimabhāgamatto paramāṇu nāma ākāsakoṭṭhāsiko  maṃsacakkhussa agocaro dibbacakkhusseva gocarabhūto. taṃ sandhāyāha ^b^``paramāṇubhedasañcuṇṇā''^eb^ti,  yathāvuttaparamāṇuppabhedena cuṇṇavicuṇṇabhūtā. ^b^sukhumarajabhūtā^eb^ti tatoyeva ativiya  sukhumarajabhāvaṃ gatā. </p>
              <p>[01] ^b^doṇamattā siyā^eb^ti soḷasa nāḷimattā. idhāpi ``majjhimena pamāṇenā''ti ānetvā  sambandhitabbaṃ. tena ``pakatiyā catumuṭṭhikaṃ kuḍuvaṃ, catukuḍuvaṃ nāḷi, tāya  nāḷiyā soḷasa nāḷiyo doṇaṃ, taṃ pana magadhanāḷiyā dvādasa nāḷiyo hontī''ti vadanti.  ^b^saṅgahitā^eb^ti yathā na vippakirati, evaṃ ābandhanavasena sampiṇḍitvā gahitā. ^b^anupālitā^eb^ti  yathā paggharaṇasabhāvāya āpodhātuyā vasena kilinnabhāvaṃ, picchilabhāvaṃ vā nāpajjati,  evaṃ anurakkhitā. ^b^vitthambhitā^eb^ti saṅghātavāyunā ativiya vitthambhanaṃ pāpitā. ^b^na  vikirati na viddhaṃsatī^eb^ti sukhumarajabhūtāpi pathavīdhātu ābandhanaparipācanasamudīraṇakiccāhi  āpotejovāyodhātūhi laddhapaccayā sinehena temitā tejasā paripakkā vāyunā vitthambhanaṃ  pāpitā piṭṭhacuṇṇā viya na ito cito ca vikirati na viddhaṃsati, atha kho piṇḍitā  ghanabhūtā hutvā nānappakārena gahetabbataṃ āpajjati. tenāha ^b^``avikiriyamānā''^eb^tiādi.  tattha ^b^vikappa^eb^nti vibhāgaṃ. yadipi tejovāyodhātuyopi saviggahā rūpadhammabhāvato,  yādiso pana ghanabhāvo pathavīāpodhātūsu labbhati ^a^V1.0419^ea^, na tādiso tejovāyodhātūsu labbhatīti  meyyabhāvābhāvato tattha cuṇṇabhedo na uddhaṭo. tathā hi sasambhāratejovāyūsupi meyyabhāvo  na labbhateva.</p>
              <p>[03] ^b^yūsagatā^eb^ti ^a^M1.0448^ea^ yūsabhāvaṃ dravabhāvaṃ gatā. tato eva ^b^ābandhanākārabhūtā.  na paggharatī^eb^ti na ogaḷati. ^b^na parissavatī^eb^ti na vissandati. ^b^pīṇitapīṇitabhāvaṃ  dassetī^eb^ti āpodhātuyā brūhanarasatāya vuttaṃ.</p>
              <p>[03] ^b^usumākārabhūtā^eb^ti etena kāye pākatikausmāpi gahaṇīsaṅkhātāya tassāyeva tejodhātuyā  vasena hotīti dasseti. ^b^paripācetī^eb^ti santejeti. sā hi yathābhuttassa āhārassa  sammā pariṇāmanena rasādisampattiyā hetubhāvaṃ gacchantī imaṃ kāyaṃ paripāceti santejetīti  vuccati. tenevāha ^b^``na pūtibhāvaṃ dassetī''^eb^ti. kammūpanissayāya, cittappasādahetukāya  ca sarīre vaṇṇasampadāya tejodhātu visesapaccayo, pageva utuāhārasamuṭṭhānāya rūpasampattiyā  yathāvuttatejodhātūti āha ^b^``vaṇṇasampattiñcassa āvahatī''^eb^ti.</p>
              <p>[03] ^b^samudīraṇavitthambhanalakkhaṇā^eb^ti ettha ^b^samudīraṇaṃ^eb^ anupellanaṃ, visosananti keci.  ^b^vitthambhanaṃ^eb^ sesabhūtattayassa thambhitattāpādanaṃ, uppīlananti eke. ^b^tāyā^eb^ti vitthambhanalakkhaṇāya  vāyodhātuyā. ^b^aparāyā^eb^ti samudīraṇalakkhaṇāya. sā hi pellanasabhāvā. tenāha ^b^``samabbhāhato''^eb^ti.  samabbhāhanañca rūpakalāpassa desantaruppattiyā hetubhāvo. ^b^avaghaṭṭanaṃ^eb^ āsannataruppattiyā.  ^b^lāḷetī^eb^ti parivatteti. idāni yadatthaṃ cuṇṇato manasikāro āgato, taṃ nigamanavasena  dassetuṃ ^b^``evameta''^eb^ntiādi vuttaṃ. tattha ^b^dhātuyanta^eb^nti suttena viya yantarūpakaṃ  asatipi kattubhūte attani cittavasena dhātumayaṃ yantaṃ pavattati, idhāpi manasikāravidhi  vuttanayeneva veditabbo. </p>
              <p>[03] 350^b^.^eb^ yadipi catunnaṃ dhātūnaṃ lakkhaṇādayo heṭṭhā tattha tattha vuttā eva, tathāpi te anavasesato  dassetvā visuṃ kammaṭṭhānapariggahavidhiṃ dassetuṃ ^b^``lakkhaṇādito''^eb^tiādi āraddhaṃ.  tattha lakkhīyati etenāti lakkhaṇaṃ, kakkhaḷattaṃ lakkhaṇametissāti ^b^kakkhaḷattalakkhaṇā^eb^. nanu  ca kakkhaḷattameva pathavīdhātūti? saccametaṃ, tathāpi viññātāviññātasaddatthatāvasena abhinnepi  dhamme kappanāsiddhena bhedena evaṃ niddeso kato. evaṃ hi atthavisesāvabodho hotīti.  atha vā ^a^V1.0420^ea^ lakkhīyatīti ^a^M1.0449^ea^ lakkhaṇaṃ, kakkhaḷattaṃ hutvā lakkhiyamānā dhātu kakkhaḷattalakkhaṇāti  evamettha attho daṭṭhabbo. sesāsupi eseva nayo. ^b^patiṭṭhānarasā^eb^ti sahajātadhammānaṃ  patiṭṭhābhāvakiccā. tato eva nesaṃ sampaṭicchanākārena ñāṇassa paccupatiṭṭhatīti ^b^sampaṭicchanapaccupaṭṭhānā^eb^.  padaṭṭhānaṃ panettha aññadhammatāya na uddhaṭaṃ, sādhāraṇabhāvasabbhāvato vā dūrakāraṇaṃ viya.  yathā vā dhammuddesavāravaṇṇanādīsu rasādinā aññesaṃ paccayabhāvaṃ dassetvā paccayavantatādassanatthaṃ  padaṭṭhānaṃ uddhaṭaṃ, na evamidha. idha pana dhātūnaṃ anaññasādhāraṇavisesavibhāvanaparāya codanāya  aññadhammabhūtaṃ padaṭṭhānaṃ na uddhaṭanti daṭṭhabbaṃ. ^b^brūhanarasā^eb^ti sahajātadhammānaṃ vaḍḍhanakiccā.  tathā hi sā nesaṃ pīṇitabhāvaṃ dassetīti vuccati. ^b^saṅgahapaccupaṭṭhānā^eb^ti bāhiraudakaṃ  viya nhānīyacuṇṇassa sahajātadhammānaṃ saṅgahaṇapaccupaṭṭhānā. ^b^maddavānuppadānapaccupaṭṭhānā^eb^ti  bāhiraggi viya jatulohādīnaṃ sahajātadhammānaṃ mudubhāvānuppadānapaccupaṭṭhānā. ^b^abhinīhāro^eb^  bhūtasaṅghāṭassa desantaruppattihetubhāvo, nīharaṇaṃ vā bījato aṅkurassa viya. </p>
              <p>[03] 351^b^.^eb^ ^b^utusamuṭṭhānāva^eb^ kammādivasena anuppattito. ^b^utucittasamuṭṭhānā^eb^ kadāci  ututo, kadāci cittato uppajjanato. ^b^avasesā^eb^ti vuttāvasesā kesādayo catuvīsati,  ādito tayo tejokoṭṭhāsā, pañca vāyokoṭṭhāsā cāti dvattiṃsa. ^b^sabbepī^eb^ti te  sabbepi kammādivasena uppajjanato ^b^catusamuṭṭhānā^eb^. kesādīnampi hi maṃsato avimuttabhāgo  kammāhāracittasamuṭṭhānova hotīti. </p>
              <p>[03] 352^b^.^eb^ ^b^nānattekattato^eb^ti visesasāmaññato. dhammānaṃ hi aññamaññaṃ visadisatā nānattaṃ,  samānatā ekattaṃ. ^b^sabbāsampī^eb^ti catunnampi. ^b^salakkhaṇādito^eb^ti sakaṃ lakkhaṇaṃ  salakkhaṇaṃ, tato salakkhaṇādito. ^b^ādi^eb^-saddena rasapaccupaṭṭhānānaṃ viya mudusaṇhapharusabhāvādīnampi  saṅgaho daṭṭhabbo. ^b^``kammasamuṭṭhānādivasena nānattabhūtāna''^eb^nti kasmā vuttaṃ, nanu  kammasamuṭṭhānādivasena catunnaṃ dhātūnaṃ ekattaṃ hoti sādhāraṇattāti? na, ``aññā  eva dhātuyo kammasamuṭṭhānā, aññā utuādisamuṭṭhānā''tiādikaṃ bhedaṃ sandhāya tathā  vacanato. ^b^etāsaṃ^eb^ dhātūnaṃ. ^b^ruppanalakkhaṇaṃ^eb^ ruppanasabhāvaṃ. kimpanetaṃ ruppanaṃ nāma?  yā sītādivirodhipaccayasannipāte visadisuppatti, tasmiṃ vā sati yo vijjamānasseva  visadisuppattiyā ^a^M1.0450^ea^ hetubhāvo, taṃ ruppanaṃ. ^b^anatītattā^eb^ti apariccajanato.</p>
              <p>[03] ^b^mahantapātubhāvo^eb^ ^a^V1.0421^ea^ cettha sasambhāradhātuvasena veditabbo, tathā ^b^mahāvikāratā^eb^ mahābhūtasāmaññalakkhaṇadhātuvasena,  ^b^mahāparihāratā, mahattavijjamānatā^eb^ ca ubhayavasenāti. bhūtasaddāpekkhāya ^b^``etānī''^eb^ti  napuṃsakaniddeso. ^b^mahantāni pātubhūtāni^eb^ anekasatasahassa rūpakalāpasaṅghāṭatāya samūhavasena,  santativasena ca aparimitaparimāṇānaṃ, anekayojanāyāmavitthārānañca uppajjanato. ^b^cattāri  nahutānī^eb^ti cattāri dasasahassāni. ^b^devadānavādīnaṃ^eb^ tigāvutādisarīravasena  mahantāni pātubhūtāni. </p>
              <p>[01] tatthāyaṃ vacanattho -- mahantāni bhūtāni jātāni nibbattānīti ^b^mahābhūtānī^eb^ti.  anekābhūtavisesadassanena, anekabbhutadassanena ca anekacchariyadassanavasena mahanto abbhuto,  mahantāni vā abhūtāni etthāti ^b^mahābhūto,^eb^ māyākāro. yakkhādayo jātivaseneva mahantā  bhūtāti ^b^mahābhūtā,^eb^ niruḷho vā ayaṃ tesu mahābhūtasaddo daṭṭhabbo. pathavīādayo pana  vañcakatāya, aniddisitabbaṭṭhānatāya ca mahābhūtā viya ^b^mahābhūtā^eb^. bhūtasaddassa ubhayaliṅgatāya  napuṃsakatā katā. tattha ^b^vañcakatā^eb^ sayaṃ anīlādisabhāvāni hutvā nīlādisabhāvassa  upaṭṭhāpanaṃ, anitthipurisādisabhāvāneva ca hutvā itthipurisādiākārassa upaṭṭhāpanaṃ.  tathā aññamaññassa anto, bahi ca aṭṭhitānaṃyeva aññamaññaṃ nissāya avaṭṭhānato ^b^aniddisitabbaṭṭhānatā^eb^.  yadi hi imā dhātuyo aññamaññassa anto ṭhitā, na sakiccakarā siyuṃ aññamaññānuppavesanato,  atha bahi ṭhitā vinibbhuttā siyuṃ. tathā sati avinibbhuttavādo hāyeyya, tasmā  na niddisitabbaṭṭhānā. evaṃ santepi patiṭṭhānādinā yathāsakaṃ kiccavisesena sesānaṃ  tiṇṇaṃ tiṇṇaṃ upakārikā honti, yena sahajātādinā paccayena paccayā honti. tenāha  ^b^``na ca aññamaññaṃ nissāya na tiṭṭhantī''^eb^ti. ^b^manāpehī^eb^ti manoharehi cāturiyavantehi.  ^b^vaṇṇasaṇṭhānavikkhepehī^eb^ti kāḷasāmatādivaṇṇehi, puthulavivarakisatādisaṇṭhānehi, hatthabhamukādivikkhepehi  ca. ^b^sarasalakkhaṇa^eb^nti sabhāvabhūtaṃ lakkhaṇaṃ, sakiccakaṃ vā sabhāvaṃ.</p>
              <p>[03] ^b^mahāparihārato^eb^ti ^a^M1.0451^ea^ ettha vacanatthaṃ vadanto āha ^b^``mahantehi...pe0...  bhūtāni, mahāparihārāni vā bhūtānī''^eb^ti. tattha pacchimatthe purimapade uttarapadassa  parihāra-saddassa lopaṃ katvā ^b^``mahābhūtānī''^eb^ti vuttaṃ.</p>
              <p>[03] ^b^tathā hī^eb^ti tato eva vikārassa mahantattā evāti taṃ  vikāraṃ dassetuṃ ^b^``bhūmito''^eb^tiādi ^a^V1.0422^ea^  vuttaṃ. tattha ^b^accimato^eb^ti aggissa. koṭisatasahassaṃ ekaṃ ^b^koṭisatasahassekaṃ  cakkavāḷa^eb^nti taṃ sabbaṃ āṇākhettabhāvena ekaṃ katvā vadati. ^b^vilīyatī^eb^ti  vipattikarameghābhivuṭṭhena khārudakena lavaṇaṃ viya vilayaṃ gacchati viddhaṃsati. ^b^kupitenā^eb^ti  khubhitena. ^b^vikīratī^eb^ti vidhamati viddhaṃsati.</p>
              <p>[03] anupādinnesu vikāramahattaṃ dassetvā upādinnesu dassento ^b^``patthaddho''^eb^tiādimāha.  tattha ^b^kaṭṭhamukhena vā^eb^ti ^b^vā^eb^-saddo upamattho. yathā kaṭṭhamukhena sappena ḍaṭṭho patthaddho  hoti, evaṃ pathavīdhātuppakopena so kāyo kaṭṭhamukheva hoti, kaṭṭhamukhamukhagato viya patthaddho  hotīti attho. atha vā ^b^vā^eb^-saddo avadhāraṇattho. so ``pathavīdhātuppakopena vā''ti  evaṃ ānetvā sambandhitabbo. ayañhettha attho -- kaṭṭhamukhena ḍaṭṭhopi kāyo pathavīdhātuppakopeneva  patthaddho hoti, tasmā pathavīdhātuyā aviyutto so kāyo sabbadā kaṭṭhamukhamukhagato viya  hotīti. ^b^vā^eb^-saddo vā aniyamattho, tatrāyamattho -- kaṭṭhamukhena ḍaṭṭho kāyo patthaddho hoti  vā, na vā hoti mantāgadavasena, pathavīdhātuppakopena pana mantāgadarahito so kāyo  kaṭṭhamukhamukhagato viya hoti ekantapatthaddhoti.</p>
              <p>[03] ^b^pūtiyo^eb^ti kuthito. ^b^santatto^eb^ti sabbaso tatto samuppannadāho. ^b^sañchinno^eb^ti  samantato chinno paramāṇubhedasañcuṇṇo āyasmato upasenattherassa sarīraṃ viya. ^b^mahāvikārāni  bhūtānī^eb^ti mahāvikāravantāni bhūtāni mahābhūtānīti purimapade uttarapadalopena  niddeso daṭṭhabbo. ^b^``pathavī''^eb^tiādinā sabbalokassa pākaṭānipi vipallāsaṃ muñcitvā  yathāsabhāvato pariggaṇhane mahantena vāyāmena vinā na pariggaṇhantīti duviññeyyasabhāvattā  ``mahantānī''ti vuccanti. tāni hi suviññeyyāni. ``amahantānī''ti mantvā  ṭhitā tesaṃ duppariggahataṃ disvā ^a^M1.0452^ea^ ``aho mahantāni etānī''ti jānātīti  mahābhūtekadesatādīhi vā kāraṇehi ^b^mahābhūtāni^eb^. etā hi dhātuyo mahābhūtekadesato,  mahābhūtasāmaññato, mahābhūtasannissayato, mahābhūtabhāvato, mahābhūtapariyosānato cāti  imehipi kāraṇehi ^b^``mahābhūtānī''^eb^ti vuccanti.</p>
              <p>[03] tattha ^b^mahābhūtekadesato^eb^ti ``bhūtamidanti, bhikkhave, samanupassathā''tiādīsu (ma0 ni0  1.401) hi avisesena khandhapañcakaṃ ``bhūta''nti vuccati. tattha yadidaṃ kāmabhave, rūpabhave,  pañcavokārabhave, ekacce ca saññībhave pavattaṃ khandhapañcakaṃ, taṃ  mahāvisayatāya ``mahābhūta''nti ^a^V1.0423^ea^  vattabbataṃ arahati. pathavīādayo pana catasso dhātuyo tassa mahābhūtassa ekadesabhūtā ``mahābhūtā''ti  vuccanti. samudāyesu hi pavattavohārā avayavesupi dissanti yathā ``samuddo diṭṭho,  paṭo daḍḍho''ti ca. ^b^mahābhūtasamaññato^eb^ti tadadhīnavuttitāya bhavanti ettha upādārūpānīti  bhūtāni, pathavīādayo catasso dhātuyo. sā panāyametāsu bhūtasamaññā anaññatthavuttitāya  upādārūpānaṃ aviparītaṭṭhā, lokassa cetā bahūpakārā, cakkhusamuddādīnaṃ nissayabhūtā  cāti mahantāni bhūtānīti samaññāyiṃsu. ^b^mahābhūtasannissayato^eb^ti mahantānaṃ mahānubhāvānaṃ  mahāsammatamandhātuppabhutīnaṃ raññaṃ, sakkādīnaṃ devānaṃ, vepacittiādīnaṃ asurānaṃ,  mahābrahmādīnaṃ brahmānaṃ, guṇato vā mahantānaṃ buddhānaṃ, paccekabuddhānaṃ, sāvakānaṃ  upādāyupādāya vā sabbesampi bhūtānaṃ sattānaṃ nissayabhūtatāya mahantā bhūtā etesūti  mahābhūtā. cātumahābhūtiko hi nesaṃ kāyoti. ^b^mahābhūtabhāvato^eb^ti bahubhūtabhāvato.  ayaṃ hi ^b^mahā^eb^-saddo ``mahājano sannipatito''tiādīsu bahubhāve dissati. pathavīādayo  ca dhātuyo ekasmimpi attabhāve aparimeyyappabhedā pavattanti. tasmā mahantā bahū  anekasatasahassappabhedā bhūtāti mahābhūtā. ^b^mahābhūtapariyosānato^eb^ti mahābhūtassa vasena  pariyosānappattito. </p>
              <p>[21] ``kālo ghasati bhūtāni, sabbāneva sahattanā. </p>
              <p>[22] yo ca kālaghaso bhūto, sa bhūtapacaniṃ pacī''ti.. (jā0 1.2.190) -- </p>
              <p>[25] hi ^a^M1.0453^ea^ evamādīsu khīṇāsavo ``bhūto''ti vutto. so hi ucchinnabhavanettikatāya  āyatiṃ appaṭisandhikattā ekantato ``bhūto''ti vuccati, na itare, bhavissantīti  vohāraṃ anatītattā. bhūto eva idha pūjāvasena ``mahābhūto''ti vutto yathā ``mahākhīṇāsavo,  mahāmoggallāno''ti ca. imāsañca dhātūnaṃ anādimati saṃsāre pabandhavasena pavattamānānaṃ  yathāvuttassa mahābhūtasseva santāne pariyosānappatti, nāññatra. tasmā mahābhūte bhūtā  pariyosānaṃ pattāti mahābhūtā purimapade bhūta-saddassa lopaṃ katvā. evametā dhātuyo  mahābhūtekadesatādīhi mahābhūtāti veditabbā. pathavīādīnaṃ kakkhaḷapaggharaṇādivisesalakkhaṇasamaṅgitā  apariccattadhātulakkhaṇānaṃyevāti āha ^b^``dhātulakkhaṇaṃ anatītattā''^eb^ti. na hi sāmaññapariccāgena  viseso, visesanirapekkhaṃ vā sāmaññaṃ pavattati. tathā hi vadanti -- </p>
              <p>[21] ``tamatthāpekkhato ^a^V1.0424^ea^ bhedaṃ, sasāmaññaṃ jahāti no. </p>
              <p>[22] gaṇhāti saṃsayuppādā, samevekatthakaṃ dvaya''nti..</p>
              <p>[03] ^b^salakkhaṇadhāraṇena cā^eb^ti yena salakkhaṇadhāraṇena ``dhātuyo''ti vuccanti, teneva ^b^``dhammā''^eb^tipi  vuccanti ubhayathāpi nissattanijjīvatāya eva vibhāvanato. tenevāha -- ``chadhāturoyaṃ  bhikkhu puriso, dhammesu dhammānupassī viharatī''ti ca. arūpānaṃ khaṇato rūpānaṃ khaṇassa  nātīttaratāyāha ^b^``attano khaṇānurūpa''^eb^nti. ^b^dharaṇenā^eb^ti ṭhānena, pavattanenāti attho.  ^b^khayaṭṭhenā^eb^ti khaṇabhaṅgutāya. ^b^bhayaṭṭhenā^eb^ti udayavayapaṭipīḷanādinā sappaṭibhayatāya. ^b^asārakaṭṭhenā^eb^ti  attasāravirahena. </p>
              <p>[03] 353^b^.^eb^ ^b^sahuppannāva etā^eb^ti etā catasso dhātuyo saha uppannāva saha pavattamānāva samānakāle  labbhamānāpi avakaṃsato ^b^sabbapariyantime^eb^ utucittāhārasamuṭṭhānesu suddhaṭṭhake, kammajesu  jīvitanavaketi ekekasmiṃ ^b^suddhaṭṭhakādikalāpepi padesena avinibbhuttā^eb^ visuṃ  visuṃ aniddisitabbaṭṭhānatāya. yattha hi tissannaṃ dhātūnaṃ patiṭṭhāvasena ^a^M1.0454^ea^  pathavī, tattheva tassā ābandhanaparipācanasamudīraṇavasena itarā. esa nayo sesāsupi. </p>
              <p>[03] 354^b^.^eb^ ^b^purimā dve garukattā sabhāgā^eb^ aññamaññanti adhippāyo. ettha ca nanu pathaviyāpi  lahubhāvo atthi. tathā hi sā ``kakkhaḷaṃ mudukaṃ saṇhaṃ pharusaṃ garukaṃ lahuka''nti  niddiṭṭhā, āpepi lahubhāvo labbhatevāti? na, nippariyāyagarubhāvassa adhippetattā.  garubhāvo eva hi pathavīdhātuyā garutaraṃ upādāya lahubhāvoti pariyāyena vutto sītabhāvo  viya tejodhātuyā. yadi evaṃ rūpassa lahutāti kathaṃ? ayampi vuttanayā eva lahutākāraṃ  upādāya labbhanato. na hi paricchedavikāralakkhaṇāni paramatthato labbhanti nipphannarūpānaṃ  avatthāvisesasabhāvato. tasmā paramatthasiddhaṃ garubhāvaṃ sandhāya vuttaṃ ``purimā dve  garukattā sabhāgā''ti. ^b^``tathā''^eb^ti padena ``sabhāgā''ti imamatthaṃ upasaṃharati.  ^b^``dve''^eb^ti pana idaṃ yathā ``purimā''ti ettha, evaṃ ``pacchimā''ti etthāpi ānetvā  sambandhitabbaṃ. ^b^visabhāgā^eb^ garukalahukabhāvatoti adhippāyo. yathā ca garukalahukabhāvehi,  evaṃ peyyabhāvāpeyyabhāvehi ca sabhāgavisabhāgatā yojetabbā. </p>
              <p>[03] 355^b^.^eb^ ^b^ajjhattikā^eb^ ^a^V1.0425^ea^ heṭṭhā vuttājjhattikā, sattasantānapariyāpannāti attho. ^b^viññāṇavatthu  viññattīndriyāna^eb^nti cakkhādīnaṃ channaṃ viññāṇavatthūnaṃ, dvinnaṃ viññattīnaṃ, itthipurisindriyajīvitindriyānañca.  ye pana ``viññāṇavatthūti hadayavatthu gahita''nti vadanti, tesaṃ indriya-ggahaṇena aṭṭhannampi  rūpindriyānaṃ gahaṇaṃ veditabbaṃ. ^b^``vuttaviparītappakārā''^eb^ti idaṃ bāhirānaṃ dhātūnaṃ  yathā sabbaso viññāṇavatthuviññattīndriyānaṃ anissayatā ca iriyāpathaviraho ca vuttavipariyāyo,  evaṃ catusamuṭṭhānatāpīti katvā vuttaṃ, na lakkhaṇarūpassa viya kutocipi samuṭṭhānassa  abhāvato utusamuṭṭhānatāya tāsaṃ. lahutādinissayatāpi ajjhattikānaṃ dhātūnaṃ vattabbā,  na vā vattabbā. viññatti-ggahaṇaṃ hi lakkhaṇanti. </p>
              <p>[03] 356^b^.^eb^ ^b^itarāhī^eb^ti āpotejovāyudhātūhi. ^b^ekasaṅgahā^eb^ti sajātisaṅgahena ekasaṅgahā.  samānajātiyānaṃ hi saṅgaho sahajātisaṅgaho. tenāha ^b^``samuṭṭhānanānattābhāvato''^eb^ti. </p>
              <p>[03] 357^b^.^eb^ ^b^tiṇṇaṃ^eb^ ^a^M1.0455^ea^ ^b^mahābhūtānaṃ patiṭṭhā hutvā paccayo hotī^eb^ti yehi mahābhūtehi  sampiṇḍanavasena saṅgahitā, paripācanavasena anupālitā, samudīraṇavasena vitthambhitā ca,  tesaṃ attanā sahajātānaṃ tiṇṇaṃ mahābhūtānaṃ patiṭṭhā hutvā tato eva sandhāraṇavasena avassayo  hoti, vuttanayena vā patiṭṭhā hutvā sahajātādivasena paccayo hotīti. esa nayo sesāsupi. </p>
              <p>[03] 358^b^.^eb^ yadipi aññamaññāabhogapaccavekkhaṇarahitā ete dhammāti heṭṭhā dhātūnaṃ asamannāhāratā  dassitā eva, athāpi imināva nayena visuṃ kammaṭṭhānapariggaho kātabboti dassento  ^b^``pathavīdhātu cetthā''^eb^tiādimāha. tattha ^b^pathavīdhātu cetthā^eb^ti ^b^ca^eb^-saddo sampiṇḍanattho,  tena ayampi eko manasikārappakāroti dīpeti. ^b^etthā^eb^ti etāsu dhātūsu.  ahaṃ ``pathavīdhātū''ti vā ``paccayo homī''ti vā na jānātīti attani viya attano  kicce ca ābhogābhāvaṃ dassetvā upakārakassa viya upakattabbānampi ābhogābhāvaṃ dassetuṃ  ^b^``itarānipī''^eb^tiādi vuttaṃ. ^b^sabbatthā^eb^ti sabbāsu dhātūsu, tatthāpi attakiccupakattabbabhedesu  sabbesu. </p>
              <p>[03] 359^b^.^eb^ ^b^paccayavibhāgato^eb^ti paccayadhammavibhāgato ceva paccayabhāvavibhāgato ca. ``paccayato''ti  hi iminā pathavīādīnaṃ aññāsādhāraṇo patiṭṭhābhāvādinā sesabhūtattayassa paccayabhāvo  vutto. idha pana yehi dhammehi pathavīādīnaṃ uppatti, tesaṃ pathavīādīnañca anavasesato  ^a^V1.0426^ea^ paccayabhāvavibhāgo vuccatīti ayaṃ imesaṃ dvinnaṃ ākārānaṃ viseso. ^b^kamma^eb^nti  kusalākusalaṃ rūpuppādakaṃ kammaṃ. ^b^citta^eb^nti yaṃ kiñci rūpuppādakaṃ cittaṃ.  ^b^āhāro^eb^ti ajjhattiko rūpuppādako āhāro. ^b^utū^eb^ti yo koci utu, atthato  tejodhātu. ^b^kammamevā^eb^ti avadhāraṇaṃ samuṭṭhānasaṅkarābhāvadassanatthaṃ, tena akammajānampi  kesañci kammassa pariyāyapaccayabhāvo dīpito hoti. tathā hi vakkhati ``kammapaccayacittasamuṭṭhāna''ntiādi.  nanu ca kammasamuṭṭhānānaṃ kammato aññenapi paccayena bhavitabbanti? bhavitabbaṃ, so  pana kammagatikovāti paṭiyogīnivattanatthaṃ avadhāraṇaṃ kataṃ, tenāha ^b^``na cittādayo''^eb^ti.  ^b^cittādisamuṭṭhānāna^eb^nti etthāpi ayamattho yathārahaṃ vattabbo. ^b^itare^eb^ti cittādito  ^a^M1.0456^ea^ aññe. ^b^janakapaccayo^eb^ti samuṭṭhāpakataṃ sandhāya vuttaṃ, paccayo pana kammapaccayova.  vuttaṃ hi ``kusalākusalā cetanā vipākānaṃ khandhānaṃ kaṭattā ca rūpānaṃ kammapaccayena  paccayo''ti (paṭṭhā0 1.1.427).</p>
              <p>[03] ^b^sesāna^eb^nti cittādisamuṭṭhānānaṃ. ^b^pariyāyato upanissayapaccayo hotī^eb^ti ^b^paṭṭhāne^eb^  (paṭṭhā0 1.1.9) arūpānaṃyeva upanissayapaccayassa āgatattā nippariyāyena rūpadhammānaṃ upanissayapaccayo  natthi. sutte pana ``puggalaṃ upanissāya vanasaṇḍaṃ upanissāyā''ti vacanato suttantikapariyāyena  vinā abhāvo upanissayapaccayoti veditabbo. ^b^cittaṃ janakapaccayo hotī^eb^ti sahajātanissayāhārādivasena  paccayo hontaṃ cittaṃ samuṭṭhāpakataṃ upādāya ``janakapaccayo hotī''ti vuttaṃ. āhārautūsupi  eseva nayo.</p>
              <p>[03] evaṃ kammādīnaṃ paccayadhammānaṃ vasena dhātūsu paccayavibhāgaṃ dassetvā idāni taṃsamuṭṭhānānaṃ  dhātūnampi vasena paccayavibhāgaṃ dassento paṭhamaṃ tāva ^b^``kammasamuṭṭhānaṃ mahābhūta''^eb^ntiādinā  uddisitvā puna ^b^``tattha kammasamuṭṭhānā pathavīdhātū''^eb^tiādinā niddisati. ^b^tattha  kammasamuṭṭhānā pathavīdhātū^eb^ti ``kammasamuṭṭhānaṃ mahābhūta''nti ettha sāmaññato vuttā kammajapathavīdhātu.  ^b^kammasamuṭṭhānānaṃ itarāsa^eb^nti kammajānaṃ āpodhātuādīnaṃ tissannaṃ dhātūnaṃ sahuppattiyā  attano upakārakānaṃ tāsaṃ upakārakato, ādhārabhāvato, uppādato yāva bhaṅgādharaṇato,  vigamābhāvato ca sahajātāññamaññanissayātthiavigatavasena ceva patiṭṭhāvasena ca paccayo hoti,  hontī ca kammaṃ viya attano, tāsañca na janakavasena paccayo hoti asamuṭṭhāpakattā tāsaṃ.  kāmañcettha nissayapaccaya-ggahaṇeneva patiṭṭhābhāvo saṅgahito, pathavīdhātuyā pana anaññasādhāraṇakiccaṃ  sahajātānaṃ patiṭṭhābhāvoti imaṃ visesaṃ dassetuṃ ^a^V1.0427^ea^ ^b^``patiṭṭhāvasena cā''^eb^ti visuṃ  katvā vuttaṃ. ^b^ābandhanavasena cā^eb^tiādīsupi eseva nayo. ^b^tisantatimahābhūtāna^eb^nti  utucittāhārasamuṭṭhānānaṃ catumahābhūtānaṃ aññamaññaṃ avokiṇṇānaṃ, avicchedena pavattiṃ  upādāya santatīti santatiggahaṇaṃ. pathavīdhātuyā patiṭṭhābhāvo nāma sahajātānaṃ dhammānaṃyevāti  āha ^b^``na patiṭṭhāvasenā''^eb^ti. ^b^na ābandhanavasenā^eb^tiādīsupi eseva nayo. ^b^etthā^eb^ti  ^a^M1.0457^ea^ etesu kammasamuṭṭhānamahābhūtesu. ``cittasamuṭṭhānā pathavīdhātu cittasamuṭṭhānānaṃ  itarāsa''ntiādīsu sukaro tantinayo netunti ^b^``cittāahāra...pe0... eseva  nayo''^eb^ti atidisati.</p>
              <p>[03] ^b^sahajātādipaccayavasappavattāsu ca panā^eb^ti ettha ^b^ca^eb^-saddo samuccayattho, ^b^pana^eb^-saddo visesattho,  tadubhayena ca yathāvuttasahajātādipaccayehi pavattamānā dhātuyo iminā visesena pavattantīti  imamatthaṃ dīpeti.</p>
              <p>[03] idāni taṃ visesaṃ dassetuṃ ^b^``ekaṃ paṭiccā''^eb^tigāthamāha. tattha ekaṃ dhātuṃ paṭicca  tisso dhātuyo catudhā sampavattanti, tisso dhātuyo paṭicca ekāva dhātu catudhā sampavattati,  dve dhātuyo paṭicca dve dhātuyo chadhā sampavattantīti yojanā. attho pana pathavīādīsu  ekekissā paccayabhāve itarāsaṃ tissannaṃ tissannaṃ paccayuppannatāti ayameko catukko,  tissannaṃ tissannaṃ paccayabhāve itarāya ekekissā paccayuppannatāti ayamaparo catukko,  paṭhamadutiyā, tatiyacatutthā, paṭhamatatiyā, dutiyacatutthā, paṭhamacatutthā, dutiyatatiyāti  imāsaṃ dvinnaṃ dvinnaṃ paccayabhāve tattha tattha itarāsaṃ dvinnaṃ dvinnaṃ paccayuppannatāti ayameko  chakko. evaṃ paccayabhāvena catudhā, chadhā ca pavattamānānaṃ ekakadvikatikavasena tikadukaekakavasena  ca yathākkamaṃ paccayapaccayuppannatāvibhāgo veditabbo. ayañca paccayabhāvo sahajātāññamaññanissayātthiavigatapaccayavasena,  tatthāpi ca aññamaññamukheneva veditabbo. yaṃ sandhāya vuttaṃ ^b^paṭiccavāre^eb^ ``ekaṃ  mahābhūtaṃ paṭicca tayo mahābhūtā, tayo mahābhūte paṭicca ekaṃ mahābhūtaṃ, dve mahābhūte  paṭicca dve mahābhūtā uppajjantī''ti (paṭṭhā0 1.1.53).</p>
              <p>[03] ^b^abhikkamapaṭikkamādī^eb^ti ^b^ādi^eb^-saddena ādānavissajjanādikāyikakiriyākaraṇassa saṅgaho  daṭṭhabbo. ^b^uppīḷanassa paccayo hoti^eb^ ghaṭṭanakiriyāya pathavīdhātuvasena sijjhanato. ^b^sāvā^eb^ti  pathavīdhātuyeva. ^b^āpodhātuyā anugatā^eb^ āpodhātuyā tattha appadhānabhāvaṃ, pathavīdhātuyā  ca ^a^V1.0428^ea^ padhānabhāvanti patiṭṭhābhāve viya patiṭṭhāpanepi sātisayakiccattā tassā patiṭṭhāpanassa  pādaṭṭhapanassa paccayo hotīti ^a^M1.0458^ea^ sambandho. ^b^avakkhepanassā^eb^ti adhonikkhipanassa.  tattha ca garutarasabhāvāya āpodhātuyā sātisayo byāpāroti āha ^b^``pathavīdhātuyā anugatā  āpodhātū''^eb^ti. tathā uddhaṅgatikā tejodhātūti uddharaṇe vāyodhātuyā tassā anugatabhāvo  vutto. tiriyaṃ gatikāya vāyodhātuyā atiharaṇavītiharaṇesu sātisayo byāpāroti  tejodhātuyā tassā anugatabhāvo gahito. tattha ṭhitaṭṭhānato abhimukhaṃ pādassa haraṇaṃ ^b^atiharaṇaṃ,^eb^  purato haraṇaṃ. tato thokaṃ vītikkamma haraṇaṃ ^b^vītiharaṇaṃ,^eb^ passato haraṇaṃ.</p>
              <p>[03] ^b^ekekena mukhenā^eb^ti ``patthaṭattā pathavī''tiādinā (visuddhi0 1.347) vibhattesu  terasasu ākāresu ekekena dhātūnaṃ pariggaṇhanamukhena. ^b^svāya^eb^nti so ayaṃ upacārasamādhi.  kathaṃ panassa vavatthānapariyāyoti āha ^b^``catunnaṃ dhātūna''^eb^ntiādi. </p>
              <p>[03] 360^b^.^eb^ idāni imissā bhāvanāya ānisaṃse dassetuṃ ^b^``idañca panā''^eb^tiādi vuttaṃ.  ^b^suññataṃ avagāhatī^eb^ti dhātumattatādassanena rūpakāyassa anattakataṃ vavatthāpayato  tadanusārena nāmakāyassāpi anattakatā supākaṭā hotīti sabbaso attasuññataṃ pariyogāhati  tattha patiṭṭhahati. ^b^sattasaññaṃ samugghātetī^eb^ti tato eva ``satto poso itthī puriso''ti  evaṃ pavattaṃ ayāthāvasaññaṃ ugghāteti samūhanati. ^b^vāḷamigayakkharakkhasādivikappaṃ anāvajjamāno^eb^ti  sasantāne viya parasantānepi dhātumattatāya sudiṭṭhattā khīṇāsavo viya ``ime sīhabyagghādayo  vāḷamigā, ime yakkharakkhasā''ti evamādivikappaṃ akaronto bhayabheravaṃ sahati abhibhavati.  yathāvuttavikappanāpajjanaṃ hi bhayabheravasahanassa kāraṇaṃ vuttaṃ. ^b^ugghāto^eb^ uppilāvitattaṃ.  ^b^nigghāto^eb^ dīnabhāvappatti. ^b^mahāpañño^eb^ ca pana hoti dhātuvasena kāye sammadeva  ghanavinibbhogassa karaṇato. tathā hidaṃ kammaṭṭhānaṃ buddhicaritassa anukūlanti vuttaṃ,  ^b^sugatiparāyaṇo vā^eb^ indriyānaṃ aparipakkatāyanti adhippāyo. </p>
              <p>[06] ekūnavīsatibhāvanānayapaṭimaṇḍitassa </p>
              <p>[06] catudhātuvavatthānaniddesassa līnatthavaṇṇanā niṭṭhitā. </p>
              <p>[03] 361^b^.^eb^ ``ko ^a^M1.0459^ea^ ^a^V1.0429^ea^ samādhī''tiādinā sarūpādipucchā yāvadeva vibhāgāvabodhanatthā.  sarūpādito hi ñātassa pabhedo vuccamāno suviññeyyo hoti saṅkhepapubbakattā vitthārassa,  vitthāravidhinā ca saṅkhepavidhi saṅgayhatīti ^b^``samādhissa vitthāraṃ bhāvanānayañca dassetu''^eb^nti  vuttaṃ. atha vā ^b^``ko samādhī''^eb^tiādināpi samādhisseva pakārabhedo dassīyati,  bhāvanānisaṃsopi bhāvanānayanissito evāti adhippāyena ``vitthāraṃ bhāvanānayañca dassetu''nti  vuttaṃ. ^b^sabbappakārato^eb^ti palibodhupacchedādikassa sabbassa bhāvanāya pubbakiccassa  karaṇappakārato ceva sabbakammaṭṭhānabhāvanāvibhāvanato ca. </p>
              <p>[01] ^b^``samattā hotī''^eb^ti vatvā tameva samattabhāvaṃ vibhāvetuṃ ^b^``duvidhoyevā''^eb^tiādi  vuttaṃ. ^b^idha adhippeto samādhī^eb^ti lokiyasamādhiṃ āha. ^b^dasasu kammaṭṭhānesū^eb^ti  yāni heṭṭhā ``upacārāvahānī''ti vuttāni dasa kammaṭṭhānāni, tesu. ^b^appanāpubbabhāgacittesū^eb^ti  appanāya pubbabhāgacittesu aṭṭhannaṃ jhānānaṃ pubbabhāgacittuppādesu. ^b^ekaggatā^eb^ti  ekāvajjanavīthiyaṃ, nānāvajjanavīthiyañca ekaggatā. ^b^avasesakammaṭṭhānesū^eb^ti ``appanāvahānī''ti  vuttesu tiṃsakammaṭṭhānesu. </p>
            </h4>
          </h3>
          <h3>
            <h3n> samādhiānisaṃsakathāvaṇṇanā </h3n>
            <h4>
              <h4n> </h4n>
              <p>[03] 362^b^.^eb^ diṭṭhadhammo vuccati paccakkhabhūto attabhāvo, tattha sukhavihāro ^b^diṭṭhadhammasukhavihāro^eb^.  kāmaṃ ^b^``samāpajjitvā''^eb^ti etena appanāsamādhiyeva vibhāvito, ^b^``ekaggacittā''^eb^ti  pana padena upacārasamādhinopi gahaṇaṃ hotīti tato nivattanatthaṃ ^b^``appanāsamādhibhāvanā''^eb^ti  vuttaṃ. ^b^na kho panete^eb^ti ete bāhirakabhāvitā jhānadhammā cittekaggatāmattakarā.  ^b^ariyassa vinaye^eb^ buddhassa bhagavato sāsane ^b^``sallekhā''ti na vuccanti^eb^ kilesānaṃ  sallekhanapaṭipadā na hotīti katvā, sāsane pana avihiṃsādayopi sallekhāva lokuttarapādakattā.</p>
              <p>[03] ^b^sambādhe^eb^ti taṇhāsaṃkilesādinā saṃkiliṭṭhatāya paramasambādhe ativiya saṅkaṭaṭṭhānabhūte  saṃsārappavatte. ^b^okāsādhigamanayenā^eb^ti atthapaṭilābhayoggassa navamakhaṇasaṅkhātassa okāsassa  adhigamanayena. tassa ^a^M1.0460^ea^ hi dullabhatāya appanādhigamampi anadhigamayamāno saṃvegabahulo  puggalo upacārasamādhimhiyeva ^a^V1.0430^ea^ ṭhatvā vipassanāya kammaṃ karoti ``sīghaṃ saṃsāradukkhaṃ  samatikkamissāmī''ti.</p>
              <p>[03] ^b^abhiññāpādaka^eb^nti iddhividhādiabhiññāñāṇapādakabhūtaṃ adhiṭṭhānabhūtaṃ. ^b^hotīti vuttanayā^eb^ti  ettha ^b^iti^eb^-saddo pakārattho, tena ``iminā pakārena vuttanayā''ti sesābhiññānampi  vuttappakāraṃ saṅgaṇhāti. ^b^sati sati āyatane^eb^ti purimabhavasiddhe abhiññādhigamassa  kāraṇe vijjamāne. abhiññādhigamassa hi adhikāro icchitabbo, yo ``pubbahetū''ti  vuccati. na samāpattīsu vasībhāvo. tenāha bhagavā ``sati sati āyatane''ti  (ma0 ni0 3.158; a0 ni0  3.102). ^b^abhiññāsacchikaraṇīyassā^eb^ti vakkhamānavibhāgāya  abhivisiṭṭhāya paññāya sacchikātabbassa. ^b^dhammassā^eb^ti bhāvetabbassa ceva vibhāvetabbassa  ca dhammassa. abhiññāsacchikiriyāya cittaṃ abhininnāmetīti yojanā. ^b^tatra tatrevā^eb^ti  tasmiṃ tasmiṃyeva sacchikātabbadhamme. sakkhibhāvāya paccakkhakāritāya bhabbo sakkhibhabbo,  tassa bhāvo sakkhibhabbatā, taṃ ^b^sakkhibhabbataṃ^eb^.</p>
              <p>[03] taṃ taṃ bhavagamikammaṃ ārabbha bhavapatthanāya anuppannāyapi kammassa katūpacitabhāveneva bhavapatthanākiccaṃ  sijjhatīti dassento āha ^b^``apatthayamānā vā''^eb^ti. saha byeti pavattatīti sahabyo,  sahāyo, idha pana ekabhavūpago adhippeto, tassa bhāvo sahabyatā, taṃ ^b^sahabyataṃ^eb^.</p>
              <p>[03] kiṃ pana appanāsamādhibhāvanāyeva bhavavisesānisaṃsā, udāhu itarāpīti codanaṃ manasi katvā  āha ^b^``upacārasamādhibhāvanāpī''^eb^tiādi.</p>
              <p>[03] ^b^nibbāna^eb^nti tissannaṃ dukkhatānaṃ nibbutiṃ. rūpadhamme pariyāpannā vijjamānāpi saṅkhāradukkhatā  cittassa abhāvena asantasamāva. tenāha ^b^``sukhaṃ viharissāmā''^eb^ti. ^b^soḷasahi ñāṇacariyāhī^eb^ti  aniccānupassanādukkhānattanibbidāvirāganirodhapaṭinissaggavivaṭṭānupassanāti imāhi aṭṭhahi,  aṭṭhahi ca ariyamaggaphalañāṇehīti evaṃ soḷasahi. ^b^navahi samādhicariyāhī^eb^ti ^a^M1.0461^ea^  pañcannaṃ rūpajjhānānaṃ, catunnaṃ arūpajjhānānañca vasena evaṃ navahi. keci pana ``cattāro  rūpajjhānasamādhī, cattāro arūpajjhānasamādhī, ubhayesaṃ upacārasamādhiṃ ekaṃ katvā evaṃ  navā''ti vadanti.</p>
              <p>[03] ^b^samādhibhāvanāyoge^eb^ti ^a^V1.0431^ea^ samādhibhāvanāya anuyoge anuyuñjane, samādhibhāvanāsaṅkhāte  vā yoge. ^b^yogo^eb^ti bhāvanā vuccati. yathāha ``yogā ve jāyatī bhūrī''ti (dha0  pa0 282). </p>
              <p>[03] 363^b^.^eb^ ^b^samādhipī^eb^ti ^b^pi^eb^-saddena sīlaṃ sampiṇḍeti. </p>
              <p>[06] samādhiniddesavaṇṇanā niṭṭhitā. </p>
              <p>[06] iti ekādasamaparicchedavaṇṇanā. </p>
              <p>[06] paṭhamo bhāgo niṭṭhito.</p>
              <p>[03] </p>
            </h4>
          </h3>
        </h2>
      </h1>
    </h0>
  </ha>
</body>
<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] visuddhimaggo </h>
  <ha>
    <han> (paṭhamo bhāgo) </han>
    <h0>
      <h0n> nidānādikathā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 1^b^.^eb^ </p>
              <p>[21] ^b^sīle^eb^ ^a^M1.0001^ea^ ^a^V1.0001^ea^ ^b^patiṭṭhāya naro sapañño, cittaṃ paññañca bhāvayaṃ.^eb^ </p>
              <p>[22] ^b^ātāpī nipako bhikkhu, so imaṃ vijaṭaye jaṭanti..^eb^ (saṃ0 ni0  1.23).</p>
              <p>[03] iti hidaṃ vuttaṃ, kasmā panetaṃ vuttaṃ, bhagavantaṃ kira sāvatthiyaṃ viharantaṃ rattibhāge  aññataro devaputto upasaṅkamitvā attano saṃsayasamugghāṭatthaṃ -- </p>
              <p>[21] antojaṭā bahijaṭā, jaṭāya jaṭitā pajā. </p>
              <p>[22] taṃ taṃ gotama pucchāmi, ko imaṃ vijaṭaye jaṭanti.. (saṃ0 ni0  1.23) -- </p>
              <p>[01] imaṃ ^a^V1.0002^ea^ pañhaṃ pucchi. tassāyaṃ saṅkhepattho -- ^b^jaṭā^eb^ti taṇhāya jāliniyā etaṃ adhivacanaṃ.  sā hi rūpādīsu ārammaṇesu heṭṭhupariyavasena punappunaṃ uppajjanato saṃsibbanaṭṭhena veḷugumbādīnaṃ  sākhājālasaṅkhātā jaṭā viyāti jaṭā, sā panesā sakaparikkhāraparaparikkhāresu sakāttabhāvaparāttabhāvesu  ajjhattikāyatanabāhirāyatanesu ca uppajjanato ^b^antojaṭā bahijaṭā^eb^ti vuccati.  tāya evaṃ uppajjamānāya ^b^jaṭāya jaṭitā pajā^eb^. yathā nāma veḷugumbajaṭādīhi veḷuādayo,  evaṃ tāya taṇhājaṭāya sabbāpi ayaṃ sattanikāyasaṅkhātā pajā jaṭitā vinaddhā, saṃsibbitāti  attho. yasmā ca evaṃ jaṭitā. ^b^taṃ taṃ gotama pucchāmī^eb^ti tasmā taṃ pucchāmi. ^b^gotamā^eb^ti  bhagavantaṃ gottena ālapati. ^b^ko imaṃ vijaṭaye jaṭa^eb^nti imaṃ evaṃ tedhātukaṃ  jaṭetvā ṭhitaṃ jaṭaṃ ko vijaṭeyya, vijaṭetuṃ ko samatthoti pucchati.</p>
              <p>[03] evaṃ ^a^M1.0002^ea^ puṭṭho panassa sabbadhammesu appaṭihatañāṇacāro devadevo sakkānaṃ atisakko  brahmānaṃ atibrahmā catuvesārajjavisārado dasabaladharo anāvaraṇañāṇo samantacakkhu bhagavā  tamatthaṃ vissajjento -- </p>
              <p>[21] sīle patiṭṭhāya naro sapañño, cittaṃ paññañca bhāvayaṃ. </p>
              <p>[22] ātāpī nipako bhikkhu, so imaṃ vijaṭaye jaṭanti.. -- </p>
              <p>[25] imaṃ gāthamāha. </p>
              <p>[03] 2^b^.^eb^ </p>
              <p>[21] imissā dāni gāthāya, kathitāya mahesinā. </p>
              <p>[22] vaṇṇayanto yathābhūtaṃ, atthaṃ sīlādibhedanaṃ.. </p>
              <p>[21] sudullabhaṃ labhitvāna, pabbajjaṃ jinasāsane. </p>
              <p>[22] sīlādisaṅgahaṃ khemaṃ, ujuṃ maggaṃ visuddhiyā.. </p>
              <p>[21] yathābhūtaṃ ajānantā, suddhikāmāpi ye idha. </p>
              <p>[22] visuddhiṃ nādhigacchanti, vāyamantāpi yogino.. </p>
              <p>[21] tesaṃ ^a^V1.0003^ea^ pāmojjakaraṇaṃ, suvisuddhavinicchayaṃ. </p>
              <p>[22] mahāvihāravāsīnaṃ, desanānayanissitaṃ.. </p>
              <p>[21] ^b^visuddhimaggaṃ^eb^ bhāsissaṃ, taṃ me sakkacca bhāsato. </p>
              <p>[22] visuddhikāmā sabbepi, nisāmayatha sādhavoti.. </p>
              <p>[03] 3^b^.^eb^ tattha ^b^visuddhī^eb^ti sabbamalavirahitaṃ accantaparisuddhaṃ nibbānaṃ veditabbaṃ. tassā  visuddhiyā maggoti visuddhimaggo. ^b^maggo^eb^ti adhigamūpāyo vuccati. taṃ visuddhimaggaṃ  bhāsissāmīti attho.</p>
              <p>[03] so panāyaṃ ^b^visuddhimaggo^eb^ katthaci ^b^vipassanāmattavaseneva^eb^ desito. yathāha -- </p>
              <p>[21] ``sabbe saṅkhārā aniccāti, yadā paññāya passati. </p>
              <p>[22] atha nibbindati dukkhe, esa maggo visuddhiyā''ti.. (dha0 pa0 277).</p>
              <p>[03] katthaci ^b^jhānapaññāvasena^eb^. yathāha -- </p>
              <p>[22] ``yamhi jhānañca paññā ca, sa ve nibbānasantike''ti.. (dha0 pa0 372).</p>
              <p>[03] katthaci ^b^kammādivasena^eb^. yathāha -- </p>
              <p>[21] ``kammaṃ ^a^M1.0003^ea^ vijjā ca dhammo ca, sīlaṃ jīvitamuttamaṃ. </p>
              <p>[22] etena maccā sujjhanti, na gottena dhanena vā''ti.. (ma0 ni0 3.387; saṃ0 ni0  1.48).</p>
              <p>[03] katthaci ^b^sīlādivasena^eb^. yathāha -- </p>
              <p>[21] ``sabbadā ^a^V1.0004^ea^ sīlasampanno, paññavā susamāhito. </p>
              <p>[22] āraddhavīriyo pahitatto, oghaṃ tarati duttara''nti.. (saṃ0 ni0  1.96).</p>
              <p>[03] katthaci ^b^satipaṭṭhānādivasena^eb^. yathāha --</p>
              <p>[03] ``ekāyano ayaṃ, bhikkhave, maggo sattānaṃ visuddhiyā...pe0... nibbānassa sacchikiriyāya,  yadidaṃ cattāro satipaṭṭhānā''ti (dī0 ni0 2.373).</p>
              <p>[03] sammappadhānādīsupi eseva nayo. imasmiṃ pana pañhābyākaraṇe ^b^sīlādivasena^eb^ desito. </p>
              <p>[03] 4^b^.^eb^ tatrāyaṃ saṅkhepavaṇṇanā -- ^b^sīle patiṭṭhāyā^eb^ti sīle ṭhatvā, sīlaṃ paripūrayamānoyeva  cettha sīle ṭhitoti vuccati. tasmā sīlaparipūraṇena sīle patiṭṭhahitvāti ayamettha  attho. ^b^naro^eb^ti satto. ^b^sapañño^eb^ti kammajatihetukapaṭisandhipaññāya paññavā.  ^b^cittaṃ paññañca bhāvaya^eb^nti samādhiñceva vipassanañca bhāvayamāno, cittasīsena hettha samādhi  niddiṭṭho. paññānāmena ca vipassanāti. ^b^ātāpī^eb^ti vīriyavā. vīriyañhi kilesānaṃ  ātāpanaparitāpanaṭṭhena ātāpoti vuccati. tadassa atthīti ātāpī. ^b^nipako^eb^ti  nepakkaṃ vuccati paññā, tāya samannāgatoti attho. iminā padena pārihārikapaññaṃ  dasseti. imasmiñhi pañhābyākaraṇe tikkhattuṃ paññā āgatā. tattha paṭhamā jātipaññā,  dutiyā vipassanāpaññā, tatiyā sabbakiccapariṇāyikā pārihārikapaññā. saṃsāre  bhayaṃ ikkhatīti ^b^bhikkhu. so imaṃ vijaṭaye jaṭa^eb^nti so iminā ca sīlena iminā  ca cittasīsena niddiṭṭhasamādhinā imāya ca tividhāya paññāya iminā ca ātāpenāti chahi  dhammehi samannāgato bhikkhu. seyyathāpi nāma puriso pathaviyaṃ patiṭṭhāya ^a^M1.0004^ea^  sunisitaṃ satthaṃ ukkhipitvā mahantaṃ veḷugumbaṃ vijaṭeyya, evameva sīlapathaviyaṃ patiṭṭhāya  samādhisilāyaṃ sunisitaṃ vipassanāpaññāsatthaṃ vīriyabalapaggahitena pārihārikapaññāhatthena  ukkhipitvā sabbampi taṃ attano santāne patitaṃ taṇhājaṭaṃ vijaṭeyya sañchindeyya sampadāleyya.  maggakkhaṇe panesa taṃ jaṭaṃ vijaṭeti nāma. phalakkhaṇe vijaṭitajaṭo sadevakassa lokassa  aggadakkhiṇeyyo hoti. tenāha bhagavā -- </p>
              <p>[21] ``sīle ^a^V1.0005^ea^ patiṭṭhāya naro sapañño, cittaṃ paññañca bhāvayaṃ. </p>
              <p>[22] ātāpī nipako bhikkhu, so imaṃ vijaṭaye jaṭa''nti.. (saṃ0 ni0  1.23). </p>
              <p>[03] 5^b^.^eb^ tatrāyaṃ yāya paññāya ^b^sapañño^eb^ti vutto, tatrāssa karaṇīyaṃ natthi. purimakammānubhāveneva  hissa sā siddhā. ^b^ātāpī nipako^eb^ti ettha vuttavīriyavasena pana tena sātaccakārinā  paññāvasena ca sampajānakārinā hutvā sīle patiṭṭhāya cittapaññāvasena vuttā samathavipassanā  bhāvetabbāti imamatra bhagavā sīlasamādhipaññāmukhena visuddhimaggaṃ dasseti. </p>
              <p>[01] ettāvatā hi tisso sikkhā, tividhakalyāṇaṃ sāsanaṃ, tevijjatādīnaṃ upanissayo,  antadvayavajjanamajjhimapaṭipattisevanāni, apāyādisamatikkamanupāyo, tīhākārehi kilesappahānaṃ,  vītikkamādīnaṃ paṭipakkho, saṃkilesattayavisodhanaṃ, sotāpannādibhāvassa ca kāraṇaṃ  pakāsitaṃ hoti. </p>
              <p>[01] kathaṃ? ettha hi sīlena adhisīlasikkhā pakāsitā hoti, samādhinā adhicittasikkhā,  paññāya adhipaññāsikkhā.</p>
              <p>[03] sīlena ca sāsanassa ādikalyāṇatā pakāsitā hoti. ``ko cādi kusalānaṃ dhammānaṃ,  sīlañca suvisuddha''nti (saṃ0 ni0  5.369) hi vacanato, ``sabbapāpassa akaraṇa''nti  (dī0 ni0 2.90) ādivacanato ca sīlaṃ sāsanassa ādi, tañca kalyāṇaṃ, avippaṭisārādiguṇāvahattā.  samādhinā majjhekalyāṇatā pakāsitā hoti. ``kusalassa upasampadā''ti (dī0 ni0  2.90) ādivacanato hi samādhi sāsanassa majjhe, so ca kalyāṇo, iddhividhādiguṇāvahattā.  paññāya sāsanassa pariyosānakalyāṇatā pakāsitā hoti. ``sacittapariyodāpanaṃ, etaṃ  buddhāna sāsana''nti (dī0 ni0 2.90) hi vacanato, paññuttarato ^a^M1.0005^ea^ ca paññā  sāsanassa pariyosānaṃ, sā ca kalyāṇaṃ, iṭṭhāniṭṭhesu tādibhāvāvahanato. </p>
              <p>[21] ``selo yathā ekaghano, vātena na samīrati. </p>
              <p>[22] evaṃ nindāpasaṃsāsu, na samiñjanti paṇḍitā''ti.. (dha0 pa0 81). -- </p>
              <p>[25] hi vuttaṃ. </p>
              <p>[01] tathā ^a^V1.0006^ea^ sīlena tevijjatāya upanissayo pakāsito hoti. sīlasampattiñhi nissāya tisso  vijjā pāpuṇāti, na tato paraṃ. samādhinā chaḷabhiññatāya upanissayo pakāsito hoti.  samādhisampadañhi nissāya cha abhiññā pāpuṇāti, na tato paraṃ. paññāya paṭisambhidāpabhedassa  upanissayo pakāsito hoti. paññāsampattiñhi nissāya catasso paṭisambhidā pāpuṇāti,  na aññena kāraṇena. </p>
              <p>[01] sīlena ca kāmasukhallikānuyogasaṅkhātassa antassa vajjanaṃ pakāsitaṃ hoti, samādhinā  attakilamathānuyogasaṅkhātassa. paññāya majjhimāya paṭipattiyā sevanaṃ pakāsitaṃ hoti. </p>
              <p>[01] tathā sīlena apāyasamatikkamanupāyo pakāsito hoti, samādhinā kāmadhātusamatikkamanupāyo,  paññāya sabbabhavasamatikkamanupāyo. </p>
              <p>[01] sīlena ca tadaṅgappahānavasena kilesappahānaṃ pakāsitaṃ hoti, samādhinā vikkhambhanappahānavasena,  paññāya samucchedappahānavasena. </p>
              <p>[01] tathā sīlena kilesānaṃ vītikkamapaṭipakkho pakāsito hoti, samādhinā pariyuṭṭhānapaṭipakkho,  paññāya anusayapaṭipakkho. </p>
              <p>[01] sīlena ca duccaritasaṃkilesavisodhanaṃ pakāsitaṃ hoti, samādhinā taṇhāsaṃkilesavisodhanaṃ,  paññāya diṭṭhisaṃkilesavisodhanaṃ. </p>
              <p>[01] tathā sīlena sotāpannasakadāgāmibhāvassa kāraṇaṃ pakāsitaṃ hoti, samādhinā anāgāmibhāvassa,  paññāya arahattassa. sotāpanno hi ``sīlesu paripūrakārī''ti (a0 ni0  3.87)  vutto, tathā sakadāgāmī. anāgāmī ^a^M1.0006^ea^ pana ``samādhismiṃ paripūrakārī''ti  (a0 ni0  3.87). arahā pana ``paññāya paripūrakārī''ti (a0 ni0  3.87). </p>
              <p>[01] evaṃ ettāvatā tisso sikkhā, tividhakalyāṇaṃ sāsanaṃ, tevijjatādīnaṃ upanissayo,  antadvayavajjanamajjhimapaṭipattisevanāni, apāyādisamatikkamanupāyo, tīhākārehi kilesappahānaṃ,  vītikkamādīnaṃ paṭipakkho, saṃkilesattayavisodhanaṃ, sotāpannādibhāvassa ca kāraṇanti  ime nava, aññe ca evarūpā guṇattikā pakāsitā hontīti. </p>
            </h4>
          </h3>
        </h2>
      </h1>
    </h0>
    <h0>
      <h0n> 1. sīlaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> sīlasarūpādikathā </h3n>
            <h4>
              <h4n> </h4n>
              <p>[03] 6^b^.^eb^ evaṃ ^a^M1.0007^ea^ ^a^V1.0007^ea^ anekaguṇasaṅgāhakena sīlasamādhipaññāmukhena desitopi panesa  ^b^visuddhimaggo^eb^ atisaṅkhepadesitoyeva hoti. tasmā nālaṃ sabbesaṃ upakārāyāti  vitthāramassa dassetuṃ sīlaṃ tāva ārabbha idaṃ pañhākammaṃ hoti.</p>
              <p>[03] kiṃ sīlaṃ, kenaṭṭhena sīlaṃ, kānassa lakkhaṇarasapaccupaṭṭhānapadaṭṭhānāni, kimānisaṃsaṃ  sīlaṃ, katividhaṃ cetaṃ sīlaṃ, ko cassa saṃkileso, kiṃ vodānanti.</p>
              <p>[03] tatridaṃ vissajjanaṃ. ^b^kiṃ sīla^eb^nti pāṇātipātādīhi vā viramantassa vattapaṭipattiṃ  vā pūrentassa cetanādayo dhammā. vuttañhetaṃ paṭisambhidāyaṃ ``kiṃ sīlanti cetanā  sīlaṃ, cetasikaṃ sīlaṃ, saṃvaro sīlaṃ, avītikkamo sīla''nti (paṭi0  ma0 1.39). tattha ^b^cetanā sīlaṃ^eb^ nāma pāṇātipātādīhi vā viramantassa vattapaṭipattiṃ  vā pūrentassa cetanā. ^b^cetasikaṃ sīlaṃ^eb^ nāma pāṇātipātādīhi viramantassa  virati. apica cetanā sīlaṃ nāma pāṇātipātādīni pajahantassa satta kammapathacetanā.  cetasikaṃ sīlaṃ nāma ``abhijjhaṃ pahāya vigatābhijjhena cetasā viharatī''ti (dī0  ni0 1.217) ādinā nayena vuttā anabhijjhābyāpādasammādiṭṭhidhammā. ^b^saṃvaro sīla^eb^nti  ettha pañcavidhena saṃvaro veditabbo pātimokkhasaṃvaro, satisaṃvaro, ñāṇasaṃvaro, khantisaṃvaro,  vīriyasaṃvaroti. tattha iminā pātimokkhasaṃvarena upeto hoti samupetoti (vibha0 511)  ayaṃ ^b^pātimokkhasaṃvaro^eb^. rakkhati cakkhundriyaṃ, cakkhundriye saṃvaraṃ āpajjatīti (dī0  ni0 1.213) ayaṃ ^b^satisaṃvaro^eb^. </p>
              <p>[21] yāni ^a^V1.0008^ea^ sotāni lokasmiṃ, (ajitāti bhagavā.) </p>
              <p>[27] sati tesaṃ nivāraṇaṃ. </p>
              <p>[22] sotānaṃ saṃvaraṃ brūmi, paññāyete pidhiyyareti.. (su0 ni0 1041).</p>
              <p>[03] ayaṃ ^a^M1.0008^ea^ ^b^ñāṇasaṃvaro^eb^. paccayapaṭisevanampi ettheva samodhānaṃ gacchati. yo panāyaṃ  khamo hoti sītassa uṇhassātiādinā (ma0 ni0 1.24; a0 ni0  6.58) nayena āgato,  ayaṃ ^b^khantisaṃvaro^eb^ nāma. yo cāyaṃ uppannaṃ kāmavitakkaṃ nādhivāsetītiādinā (ma0  ni0 1.26; a0 ni0  6.58) nayena āgato, ayaṃ ^b^vīriyasaṃvaro^eb^ nāma. ājīvapārisuddhipi  ettheva samodhānaṃ gacchati. iti ayaṃ pañcavidhopi saṃvaro, yā ca pāpabhīrukānaṃ  kulaputtānaṃ sampattavatthuto virati, sabbampetaṃ saṃvarasīlanti veditabbaṃ. ^b^avītikkamo  sīla^eb^nti samādinnasīlassa kāyikavācasiko anatikkamo. idaṃ tāva kiṃ sīlanti  pañhassa vissajjanaṃ. </p>
              <p>[03] 7^b^.^eb^ avasesesu ^b^kenaṭṭhena sīla^eb^nti sīlanaṭṭhena sīlaṃ. kimidaṃ sīlanaṃ nāma.  samādhānaṃ vā, kāyakammādīnaṃ susīlyavasena avippakiṇṇatāti attho. upadhāraṇaṃ vā,  kusalānaṃ dhammānaṃ patiṭṭhānavasena ādhārabhāvoti attho. etadeva hettha atthadvayaṃ saddalakkhaṇavidū  anujānanti. aññe pana siraṭṭho sīlattho, sītalaṭṭho sīlatthoti evamādināpi nayenettha  atthaṃ vaṇṇayanti. </p>
              <p>[03] 8^b^.^eb^ idāni ^b^kānassa lakkhaṇarasapaccupaṭṭhānapadaṭṭhānānī^eb^ti ettha -- </p>
              <p>[21] sīlanaṃ ^b^lakkhaṇaṃ^eb^ tassa, bhinnassāpi anekadhā. </p>
              <p>[22] sanidassanattaṃ rūpassa, yathā bhinnassanekadhā..</p>
              <p>[03] yathā hi nīlapītādibhedena anekadhā bhinnassāpi rūpāyatanassa sanidassanattaṃ lakkhaṇaṃ, nīlādibhedena  bhinnassāpi sanidassana bhāvānatikkamanato. tathā sīlassa cetanādibhedena anekadhā bhinnassāpi  yadetaṃ kāyakammādīnaṃ samādhānavasena kusalānañca dhammānaṃ patiṭṭhānavasena vuttaṃ sīlanaṃ,  tadeva lakkhaṇaṃ, cetanādibhedena bhinnassāpi samādhānapatiṭṭhānabhāvānatikkamanato. evaṃ  lakkhaṇassa panassa -- </p>
              <p>[21] dussīlyaviddhaṃsanatā ^a^V1.0009^ea^, anavajjaguṇo tathā. </p>
              <p>[22] kiccasampattiatthena, ^b^raso^eb^ nāma pavuccati..</p>
              <p>[03] tasmā ^a^M1.0009^ea^ idaṃ sīlaṃ nāma kiccaṭṭhena rasena dussīlyaviddhaṃsanarasaṃ, sampattiatthena  rasena anavajjarasanti veditabbaṃ. lakkhaṇādīsu hi kiccameva sampatti vā rasoti vuccati. </p>
              <p>[21] soceyyapaccupaṭṭhānaṃ, tayidaṃ tassa viññuhi. </p>
              <p>[22] ottappañca hirī ceva, ^b^padaṭṭhāna^eb^nti vaṇṇitaṃ..</p>
              <p>[03] tayidaṃ sīlaṃ kāyasoceyyaṃ vacīsoceyyaṃ manosoceyyanti (a0 ni0  3.121) evaṃ  vuttasoceyyapaccupaṭṭhānaṃ, soceyyabhāvena paccupaṭṭhāti gahaṇabhāvaṃ gacchati. hirottappañca  panassa viññūhi padaṭṭhānanti vaṇṇitaṃ, āsannakāraṇanti attho. hirottappe hi sati sīlaṃ  uppajjati ceva tiṭṭhati ca. asati neva uppajjati, na tiṭṭhatīti. evaṃ sīlassa lakkhaṇarasapaccupaṭṭhānapadaṭṭhānāni  veditabbāni. </p>
            </h4>
          </h3>
          <h3>
            <h3n> sīlānisaṃsakathā </h3n>
            <h4>
              <h4n> </h4n>
              <p>[03] 9^b^.^eb^ ^b^kimānisaṃsaṃ sīla^eb^nti avippaṭisārādianekaguṇapaṭilābhānisaṃsaṃ. vuttañhetaṃ --  ``avippaṭisāratthāni kho, ānanda, kusalāni sīlāni avippaṭisārānisaṃsānī''ti  (a0 ni0  11.1).</p>
              <p>[03] aparampi vuttaṃ ``pañcime gahapatayo ānisaṃsā sīlavato sīlasampadāya. katame pañca?  idha gahapatayo sīlavā sīlasampanno appamādādhikaraṇaṃ mahantaṃ bhogakkhandhaṃ adhigacchati,  ayaṃ paṭhamo ānisaṃso sīlavato sīlasampadāya. puna caparaṃ gahapatayo sīlavato sīlasampannassa  kalyāṇo kittisaddo abbhuggacchati, ayaṃ dutiyo ānisaṃso sīlavato sīlasampadāya.  puna caparaṃ gahapatayo sīlavā sīlasampanno yaññadeva parisaṃ upasaṅkamati yadi khattiyaparisaṃ  yadi brāhmaṇaparisaṃ yadi gahapatiparisaṃ yadi samaṇaparisaṃ, visārado upasaṅkamati amaṅkubhūto,  ayaṃ tatiyo ānisaṃso sīlavato sīlasampadāya. puna caparaṃ ^a^V1.0010^ea^ gahapatayo sīlavā sīlasampanno  asammūḷho kālaṃ karoti, ayaṃ catuttho ānisaṃso sīlavato sīlasampadāya. puna  caparaṃ gahapatayo sīlavā sīlasampanno kāyassa bhedā paraṃ maraṇā ^a^M1.0010^ea^ sugatiṃ saggaṃ  lokaṃ upapajjati, ayaṃ pañcamo ānisaṃso sīlavato sīlasampadāyā''ti (dī0 ni0  2.150; a0 ni0  5.213; mahāva0 285).</p>
              <p>[03] aparepi ``ākaṅkheyya ce, bhikkhave, bhikkhu sabrahmacārīnaṃ piyo ca assaṃ manāpo ca garu  ca bhāvanīyo cāti, sīlesvevassa paripūrakārī''tiādinā (ma0 ni0 1.65) nayena  piyamanāpatādayo āsavakkhayapariyosānā anekā sīlānisaṃsā vuttā. evaṃ avippaṭisārādianekaguṇānisaṃsaṃ  sīlaṃ. apica -- </p>
              <p>[21] sāsane kulaputtānaṃ, patiṭṭhā natthi yaṃ vinā. </p>
              <p>[22] ānisaṃsaparicchedaṃ, tassa sīlassa ko vade.. </p>
              <p>[21] na gaṅgā yamunā cāpi, sarabhū vā sarasvatī. </p>
              <p>[22] ninnagā vāciravatī, mahī vāpi mahānadī.. </p>
              <p>[21] sakkuṇanti visodhetuṃ, taṃ malaṃ idha pāṇinaṃ. </p>
              <p>[22] visodhayati sattānaṃ, yaṃ ve sīlajalaṃ malaṃ.. </p>
              <p>[21] na taṃ sajaladā vātā, na cāpi haricandanaṃ. </p>
              <p>[22] neva hārā na maṇayo, na candakiraṇaṅkurā.. </p>
              <p>[21] samayantīdha sattānaṃ, pariḷāhaṃ surakkhitaṃ. </p>
              <p>[22] yaṃ sameti idaṃ ariyaṃ, sīlaṃ accantasītalaṃ.. </p>
              <p>[21] sīlagandhasamo gandho, kuto nāma bhavissati. </p>
              <p>[22] yo samaṃ anuvāte ca, paṭivāte ca vāyati.. </p>
              <p>[21] saggārohaṇasopānaṃ ^a^V1.0011^ea^, aññaṃ sīlasamaṃ kuto. </p>
              <p>[22] dvāraṃ vā pana nibbāna, nagarassa pavesane.. </p>
              <p>[21] sobhantevaṃ na rājāno, muttāmaṇivibhūsitā. </p>
              <p>[22] yathā sobhanti yatino, sīlabhūsanabhūsitā.. </p>
              <p>[21] attānuvādādibhayaṃ, viddhaṃsayati sabbaso. </p>
              <p>[22] janeti kittihāsañca, sīlaṃ sīlavataṃ sadā.. </p>
              <p>[21] guṇānaṃ ^a^M1.0011^ea^ mūlabhūtassa, dosānaṃ balaghātino. </p>
              <p>[22] iti sīlassa viññeyyaṃ, ānisaṃsakathāmukhanti.. </p>
            </h4>
          </h3>
          <h3>
            <h3n> sīlappabhedakathā </h3n>
            <h4>
              <h4n> </h4n>
              <p>[03] 10^b^.^eb^ idāni yaṃ vuttaṃ ^b^katividhaṃ cetaṃ sīla^eb^nti, tatridaṃ vissajjanaṃ. sabbameva  tāva idaṃ sīlaṃ attano sīlanalakkhaṇena ^b^ekavidhaṃ^eb^.</p>
              <p>[03] cārittavārittavasena ^b^duvidhaṃ^eb^. tathā ābhisamācārikāadibrahmacariyakavasena, viratiavirativasena,  nissitānissitavasena, kālapariyantāapāṇakoṭikavasena, sapariyantāpariyantavasena, lokiyalokuttaravasena  ca.</p>
              <p>[03] ^b^tividhaṃ^eb^ hīnamajjhimapaṇītavasena. tathā attādhipateyyalokādhipateyyadhammādhipateyyavasena,  parāmaṭṭhāparāmaṭṭhapaṭippassaddhivasena, visuddhāvisuddhavematikavasena, sekkhāsekkhanevasekkhanāsekkhavasena  ca.</p>
              <p>[03] ^b^catubbidhaṃ^eb^ hānabhāgiyaṭhitibhāgiyavisesabhāgiyanibbedhabhāgiyavasena. tathā bhikkhubhikkhunīanupasampannagahaṭṭhasīlavasena,  pakatiācāradhammatāpubbahetukasīlavasena, pātimokkhasaṃvaraindriyasaṃvarāajīvapārisuddhipaccayasannissitasīlavasena  ca.</p>
              <p>[03] ^b^pañcavidhaṃ^eb^ ^a^V1.0012^ea^ pariyantapārisuddhisīlādivasena. vuttampi cetaṃ paṭisambhidāyaṃ ``pañca sīlāni --  pariyantapārisuddhisīlaṃ, apariyantapārisuddhisīlaṃ, paripuṇṇapārisuddhisīlaṃ, aparāmaṭṭhapārisuddhisīlaṃ,  paṭippassaddhipārisuddhisīla''nti (paṭi0 ma0 1.37). tathā pahānaveramaṇīcetanāsaṃvarāvītikkamavasena. </p>
              <p>[03] 11^b^.^eb^ tattha ekavidhakoṭṭhāse attho vuttanayeneva veditabbo. duvidhakoṭṭhāse yaṃ bhagavatā  ``idaṃ kattabba''nti paññattasikkhāpadapūraṇaṃ, taṃ ^b^cārittaṃ^eb^. yaṃ ``idaṃ na kattabba''nti  paṭikkhittassa akaraṇaṃ, taṃ ^b^vārittaṃ^eb^. tatrāyaṃ vacanattho. caranti tasmiṃ sīlesu  paripūrakāritāya pavattantīti cārittaṃ. vāritaṃ tāyanti rakkhanti tenāti vārittaṃ.  tattha saddhāvīriyasādhanaṃ cārittaṃ, saddhāsādhanaṃ vārittaṃ. evaṃ cārittavārittavasena duvidhaṃ.</p>
              <p>[03] dutiyaduke ^a^M1.0012^ea^ ^b^abhisamācāro^eb^ti uttamasamācāro. abhisamācāro eva ^b^ābhisamācārikaṃ^eb^.  abhisamācāraṃ vā ārabbha paññattaṃ ābhisamācārikaṃ, ājīvaṭṭhamakato avasesasīlassetaṃ  adhivacanaṃ. maggabrahmacariyassa ādibhāvabhūtanti ^b^ādibrahmacariyakaṃ,^eb^ ājīvaṭṭhamakasīlassetaṃ  adhivacanaṃ. tañhi maggassa ādibhāvabhūtaṃ, pubbabhāgeyeva parisodhetabbato. tenāha --  ``pubbeva kho panassa kāyakammaṃ vacīkammaṃ ājīvo suparisuddho hotī''ti (ma0  ni0 3.431). yāni vā sikkhāpadāni khuddānukhuddakānīti vuttāni, idaṃ ābhisamācārikasīlaṃ.  sesaṃ ādibrahmacariyakaṃ. ubhatovibhaṅgapariyāpannaṃ vā ādibrahmacariyakaṃ. khandhakavattapariyāpannaṃ  ābhisamācārikaṃ. tassa sampattiyā ādibrahmacariyakaṃ sampajjati. tenevāha -- ``so  vata, bhikkhave, bhikkhu ābhisamācārikaṃ dhammaṃ aparipūretvā ādibrahmacariyakaṃ dhammaṃ  paripūressatīti netaṃ ṭhānaṃ vijjatī''ti (a0 ni0  5.21). evaṃ ābhisamācārikāadibrahmacariyakavasena  duvidhaṃ.</p>
              <p>[03] tatiyaduke pāṇātipātādīhi veramaṇimattaṃ ^b^viratisīlaṃ^eb^. sesaṃ cetanādi ^b^aviratisīla^eb^nti  evaṃ viratiavirativasena duvidhaṃ.</p>
              <p>[03] catutthaduke nissayoti dve nissayā taṇhānissayo ca diṭṭhinissayo ca. tattha yaṃ ``imināhaṃ  sīlena devo vā bhavissāmi devaññataro vā''ti (dī0 ni0 3.320; ma0 ni0 1.186;  a0 ni0  5.206;  7.50) evaṃ ^a^V1.0013^ea^ bhavasampattiṃ ākaṅkhamānena pavattitaṃ, idaṃ ^b^taṇhānissitaṃ^eb^.  yaṃ ``sīlena suddhī''ti evaṃ suddhidiṭṭhiyā pavattitaṃ, idaṃ ^b^diṭṭhinissitaṃ^eb^. yaṃ  pana lokuttaraṃ lokiyañca tasseva sambhārabhūtaṃ, idaṃ ^b^anissita^eb^nti evaṃ nissitānissitavasena  duvidhaṃ.</p>
              <p>[03] pañcamaduke kālaparicchedaṃ katvā samādinnaṃ sīlaṃ ^b^kālapariyantaṃ^eb^. yāvajīvaṃ samādiyitvā  tatheva pavattitaṃ ^b^āpāṇakoṭika^eb^nti evaṃ kālapariyantāapāṇakoṭikavasena duvidhaṃ.</p>
              <p>[03] chaṭṭhaduke lābhayasañātiaṅgajīvitavasena diṭṭhapariyantaṃ ^b^sapariyantaṃ^eb^ nāma. viparītaṃ ^b^apariyantaṃ^eb^.  vuttampi cetaṃ paṭisambhidāyaṃ ``katamaṃ taṃ sīlaṃ sapariyantaṃ? atthi sīlaṃ lābhapariyantaṃ,  atthi sīlaṃ yasapariyantaṃ, atthi ^a^M1.0013^ea^ sīlaṃ ñātipariyantaṃ, atthi sīlaṃ  aṅgapariyantaṃ, atthi sīlaṃ jīvitapariyantaṃ. katamaṃ taṃ sīlaṃ lābhapariyantaṃ? idhekacco  lābhahetu lābhapaccayā lābhakāraṇā yathāsamādinnaṃ sikkhāpadaṃ vītikkamati, idaṃ taṃ  sīlaṃ lābhapariyanta''nti (paṭi0 ma0 1.38). eteneva upāyena itarānipi vitthāretabbāni.  apariyantavissajjanepi vuttaṃ ``katamaṃ taṃ sīlaṃ na lābhapariyantaṃ? idhekacco lābhahetu  lābhapaccayā lābhakāraṇā yathāsamādinnaṃ sikkhāpadaṃ vītikkamāya cittampi na uppādeti,  kiṃ so vītikkamissati, idaṃ taṃ sīlaṃ na lābhapariyanta''nti (paṭi0 ma0 1.38).  etenevupāyena itarānipi vitthāretabbāni. evaṃ sapariyantāpariyantavasena duvidhaṃ.</p>
              <p>[03] sattamaduke sabbampi sāsavaṃ sīlaṃ ^b^lokiyaṃ^eb^. anāsavaṃ ^b^lokuttaraṃ^eb^. tattha lokiyaṃ  bhavavisesāvahaṃ hoti bhavanissaraṇassa ca sambhāro. yathāha -- ``vinayo saṃvaratthāya, saṃvaro  avippaṭisāratthāya, avippaṭisāro pāmojjatthāya, pāmojjaṃ pītatthāya, pīti passaddhatthāya,  passaddhi sukhatthāya, sukhaṃ samādhatthāya, samādhi yathābhūtañāṇadassanatthāya, yathābhūtañāṇadassanaṃ  nibbidatthāya, nibbidā virāgatthāya, virāgo vimuttatthāya, vimutti vimuttiñāṇadassanatthāya,  vimuttiñāṇadassanaṃ anupādāparinibbānatthāya, etadatthā kathā, etadatthā mantanā, etadatthā  upanisā, etadatthaṃ sotāvadhānaṃ, yadidaṃ anupādācittassa vimokkho''ti (pari0 366).  lokuttaraṃ bhavanissaraṇāvahaṃ hoti paccavekkhaṇañāṇassa ca bhūmīti evaṃ lokiyalokuttaravasena  duvidhaṃ. </p>
              <p>[03] 12^b^.^eb^ tikesu ^a^V1.0014^ea^ paṭhamattike hīnena chandena cittena vīriyena vīmaṃsāya vā pavattitaṃ  ^b^hīnaṃ^eb^. majjhimehi chandādīhi pavattitaṃ ^b^majjhimaṃ^eb^. paṇītehi ^b^paṇītaṃ^eb^. yasakāmatāya  vā samādinnaṃ hīnaṃ. puññaphalakāmatāya majjhimaṃ. kattabbamevidanti ariyabhāvaṃ  nissāya samādinnaṃ paṇītaṃ. ``ahamasmi sīlasampanno, ime panaññe bhikkhū dussīlā pāpadhammā''ti  evaṃ attukkaṃsanaparavambhanādīhi upakkiliṭṭhaṃ vā hīnaṃ. anupakkiliṭṭhaṃ lokiyaṃ  sīlaṃ majjhimaṃ. lokuttaraṃ paṇītaṃ. taṇhāvasena vā bhavabhogatthāya pavattitaṃ hīnaṃ.  attano vimokkhatthāya pavattitaṃ majjhimaṃ. sabbasattānaṃ vimokkhatthāya pavattitaṃ pāramitāsīlaṃ  paṇītanti evaṃ hīnamajjhimapaṇītavasena tividhaṃ.</p>
              <p>[03] dutiyattike ^a^M1.0014^ea^ attano ananurūpaṃ pajahitukāmena attagarunā attanigāravena  pavattitaṃ ^b^attādhipateyyaṃ^eb^. lokāpavādaṃ pariharitukāmena lokagarunā loke gāravena  pavattitaṃ ^b^lokādhipateyyaṃ^eb^. dhammamahattaṃ pūjetukāmena dhammagarunā dhammagāravena  pavattitaṃ ^b^dhammādhipateyya^eb^nti evaṃ attādhipateyyādivasena tividhaṃ.</p>
              <p>[03] tatiyattike yaṃ dukesu nissitanti vuttaṃ, taṃ taṇhādiṭṭhīhi parāmaṭṭhattā ^b^parāmaṭṭhaṃ^eb^.  puthujjanakalyāṇakassa maggasambhārabhūtaṃ sekkhānañca maggasampayuttaṃ ^b^aparāmaṭṭhaṃ^eb^. sekkhāsekkhānaṃ  phalasampayuttaṃ ^b^paṭippassaddha^eb^nti evaṃ parāmaṭṭhādivasena tividhaṃ.</p>
              <p>[03] catutthattike yaṃ āpattiṃ anāpajjantena pūritaṃ, āpajjitvā vā puna katapaṭikammaṃ,  taṃ ^b^visuddhaṃ^eb^. āpattiṃ āpannassa akatapaṭikammaṃ ^b^avisuddhaṃ^eb^. vatthumhi vā āpattiyā  vā ajjhācāre vā vematikassa sīlaṃ ^b^vematikasīlaṃ^eb^ nāma. tattha yoginā avisuddhasīlaṃ  visodhetabbaṃ, vematike vatthujjhācāraṃ akatvā vimati paṭivinetabbā ``iccassa  phāsu bhavissatī''ti evaṃ visuddhādivasena tividhaṃ.</p>
              <p>[03] pañcamattike catūhi ariyamaggehi tīhi ca sāmaññaphalehi sampayuttaṃ sīlaṃ ^b^sekkhaṃ^eb^.  arahattaphalasampayuttaṃ ^b^asekkhaṃ^eb^. sesaṃ ^b^nevasekkhanāsekkha^eb^nti evaṃ sekkhādivasena  tividhaṃ.</p>
              <p>[03] paṭisambhidāyaṃ pana yasmā loke tesaṃ tesaṃ sattānaṃ pakatipi sīlanti vuccati, yaṃ  sandhāya ^a^V1.0015^ea^ ``ayaṃ sukhasīlo, ayaṃ dukkhasīlo, ayaṃ kalahasīlo, ayaṃ maṇḍanasīlo''ti bhaṇanti,  tasmā tena pariyāyena ``tīṇi sīlāni, kusalasīlaṃ akusalasīlaṃ abyākatasīlanti  (paṭi0 ma0 1.39). evaṃ kusalādivasenapi tividhanti vuttaṃ. tattha akusalaṃ imasmiṃ  atthe adhippetassa sīlassa lakkhaṇādīsu ekenapi na sametīti idha na upanītaṃ, tasmā  vuttanayenevassa tividhatā veditabbā. </p>
              <p>[03] 13^b^.^eb^ catukkesu paṭhamacatukke -- </p>
              <p>[21] yodha sevati dussīle, sīlavante na sevati. </p>
              <p>[22] vatthuvītikkame dosaṃ, na passati aviddasu.. </p>
              <p>[21] micchāsaṅkappabahulo ^a^M1.0015^ea^, indriyāni na rakkhati. </p>
              <p>[22] evarūpassa ve sīlaṃ, jāyate ^b^hānabhāgiyaṃ^eb^.. </p>
              <p>[21] yo panattamano hoti, sīlasampattiyā idha. </p>
              <p>[22] kammaṭṭhānānuyogamhi, na uppādeti mānasaṃ.. </p>
              <p>[21] tuṭṭhassa sīlamattena, aghaṭantassa uttari. </p>
              <p>[22] tassa taṃ ^b^ṭhitibhāgiyaṃ,^eb^ sīlaṃ bhavati bhikkhuno.. </p>
              <p>[21] sampannasīlo ghaṭati, samādhatthāya yo pana. </p>
              <p>[22] visesabhāgiyaṃ sīlaṃ, hoti etassa bhikkhuno.. </p>
              <p>[21] atuṭṭho sīlamattena, nibbidaṃ yonuyuñjati. </p>
              <p>[22] hoti ^b^nibbedhabhāgiyaṃ,^eb^ sīlametassa bhikkhunoti..</p>
              <p>[03] evaṃ hānabhāgiyādivasena catubbidhaṃ. </p>
              <p>[01] dutiyacatukke ^a^V1.0016^ea^ bhikkhū ārabbha paññattasikkhāpadāni, yāni ca nesaṃ bhikkhunīnaṃ paññattito  rakkhitabbāni, idaṃ ^b^bhikkhusīlaṃ^eb^. bhikkhuniyo ārabbha paññattasikkhāpadāni, yāni  ca tāsaṃ bhikkhūnaṃ paññattito rakkhitabbāni, idaṃ ^b^bhikkhunisīlaṃ^eb^. sāmaṇerasāmaṇerīnaṃ  dasasīlāni ^b^anupasampannasīlaṃ^eb^. upāsakaupāsikānaṃ niccasīlavasena pañcasikkhāpadāni,  sati vā ussāhe dasa, uposathaṅgavasena aṭṭhāti idaṃ ^b^gahaṭṭhasīla^eb^nti evaṃ bhikkhusīlādivasena  catubbidhaṃ.</p>
              <p>[03] tatiyacatukke uttarakurukānaṃ manussānaṃ avītikkamo ^b^pakatisīlaṃ^eb^. kuladesapāsaṇḍānaṃ  attano attano mariyādācārittaṃ ^b^ācārasīlaṃ^eb^. ``dhammatā esā, ānanda, yadā bodhisatto  mātukucchiṃ okkanto hoti na bodhisattamātu purisesu mānasaṃ uppajji kāmaguṇūpasaṃhita''nti  evaṃ vuttaṃ bodhisattamātusīlaṃ ^b^dhammatāsīlaṃ^eb^. mahākassapādīnaṃ pana suddhasattānaṃ,  bodhisattassa ca tāsu tāsu jātīsu sīlaṃ ^b^pubbahetukasīla^eb^nti evaṃ pakatisīlādivasena  catubbidhaṃ.</p>
              <p>[03] catutthacatukke yaṃ bhagavatā ``idha bhikkhu pātimokkhasaṃvarasaṃvuto viharati ācāragocarasampanno  aṇumattesu vajjesu bhayadassāvī samādāya ^a^M1.0016^ea^ sikkhati sikkhāpadesū''ti (vibha0  508; dī0 ni0 1.193) vaṃ vuttaṃ sīlaṃ, idaṃ ^b^pātimokkhasaṃvarasīlaṃ^eb^ nāma.  yaṃ pana ``so cakkhunā rūpaṃ disvā na nimittaggāhī hoti nānubyañjanaggāhī, yatvādhikaraṇamenaṃ  cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ,  tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. sotena  saddaṃ sutvā...pe0... ghānena gandhaṃ ghāyitvā...pe0... jivhāya rasaṃ sāyitvā...pe0...  kāyena phoṭṭhabbaṃ phusitvā...pe0... manasā dhammaṃ viññāya na nimittaggāhī...pe0...  manindriye saṃvaraṃ āpajjatī''ti (ma0 ni0 1.22, 411; dī0 ni0 1.213; a0 ni0  4.198)  vuttaṃ, idaṃ ^b^indriyasaṃvarasīlaṃ^eb^. yā pana ājīvahetupaññattānaṃ channaṃ sikkhāpadānaṃ  vītikkamassa, ``kuhanā lapanā nemittikatā nippesikatā lābhena lābhaṃ nijigīsanatā''ti  evamādīnañca pāpadhammānaṃ vasena pavattā micchājīvā virati, idaṃ ^b^ājīvapārisuddhisīlaṃ^eb^.  ``paṭisaṅkhā yoniso cīvaraṃ paṭisevati, yāvadeva sītassa paṭighātāyā''ti (ma0  ni0 1.23; a0 ni0  6.58) ādinā nayena vutto paṭisaṅkhānaparisuddho catupaccayaparibhogo  ^b^paccayasannissitasīlaṃ^eb^ nāma. </p>
            </h4>
          </h3>
          <h3>
            <h3n> pātimokkhasaṃvarasīlaṃ </h3n>
            <h4>
              <h4n> </h4n>
              <p>[03] 14^b^.^eb^ tatrāyaṃ ^a^V1.0017^ea^ ādito paṭṭhāya anupubbapadavaṇṇanāya saddhiṃ vinicchayakathā. ^b^idhā^eb^ti imasmiṃ  sāsane. ^b^bhikkhū^eb^ti saṃsāre bhayaṃ ikkhaṇatāya vā bhinnapaṭadharāditāya vā evaṃ laddhavohāro  saddhāpabbajito kulaputto. ^b^pātimokkhasaṃvarasaṃvuto^eb^ti ettha pātimokkhanti sikkhāpadasīlaṃ.  tañhi yo naṃ pāti rakkhati, taṃ mokkheti mocayati āpāyikādīhi dukkhehi, tasmā  ^b^pātimokkha^eb^nti vuccati. saṃvaraṇaṃ saṃvaro, kāyikavācasikassa avītikkamassetaṃ  nāmaṃ. pātimokkhameva saṃvaro pātimokkhasaṃvaro. tena pātimokkhasaṃvarena saṃvuto  pātimokkhasaṃvarasaṃvuto, upagato samannāgatoti attho. ^b^viharatī^eb^ti iriyati. ^b^ācāragocarasampanno^eb^tiādīnamattho  pāḷiyaṃ āgatanayeneva veditabbo. vuttañhetaṃ -- </p>
              <p>[22] ``ācāragocarasampanno''ti atthi ācāro, atthi anācāro.</p>
              <p>[03] tattha ^a^M1.0017^ea^ katamo ^b^anācāro^eb^? kāyiko vītikkamo vācasiko vītikkamo  kāyikavācasiko vītikkamo, ayaṃ vuccati anācāro. sabbampi dussīlyaṃ anācāro.  idhekacco veḷudānena vā pattadānena vā pupphaphalasinānadantakaṭṭhadānena vā cāṭukamyatāya  vā muggasūpyatāya vā pāribhaṭyatāya vā jaṅghapesanikena vā aññataraññatarena vā buddhapaṭikuṭṭhena  micchāājīvena jīvikaṃ kappeti, ayaṃ vuccati anācāro.</p>
              <p>[03] tattha katamo ^b^ācāro^eb^? kāyiko avītikkamo vācasiko avītikkamo kāyikavācasiko  avītikkamo, ayaṃ vuccati ācāro. sabbopi sīlasaṃvaro ācāro. idhekacco  na veḷudānena vā na pattana pupphana phalana sinānana dantakaṭṭhadānena vā na cāṭukamyatāya  vā na muggasūpyatāya vā na pāribhaṭyatāya vā na jaṅghapesanikena vā na aññataraññatarena  vā buddhapaṭikuṭṭhena micchāājīvena jīvikaṃ kappeti, ayaṃ vuccati ācāro.</p>
              <p>[03] gocaroti atthi gocaro atthi agocaro.</p>
              <p>[03] tattha ^a^V1.0018^ea^ katamo ^b^agocaro^eb^? idhekacco vesiyāgocaro vā hoti vidhavā, thullakumārikā,  paṇḍaka, bhikkhunī, pānāgāragocaro vā hoti, saṃsaṭṭho viharati rājūhi rājamahāmattehi  titthiyehi titthiyasāvakehi ananulomikena saṃsaggena, yāni vā pana tāni kulāni  assaddhāni appasannāni anopānabhūtāni akkosakaparibhāsakāni anatthakāmāni ahitakāmāni  aphāsukakāmāni ayogakkhemakāmāni bhikkhūnaṃ bhikkhunīnaṃ upāsakānaṃ upāsikānaṃ,  tathārūpāni kulāni sevati bhajati payirupāsati, ayaṃ vuccati agocaro. </p>
              <p>[01] tattha katamo ^b^gocaro^eb^? idhekacco na vesiyāgocaro vā hoti...pe0... na pānāgāragocaro  vā hoti, asaṃsaṭṭho viharati rājūhi...pe0... titthiyasāvakehi ananulomikena saṃsaggena,  yāni vā pana tāni kulāni saddhāni pasannāni opānabhūtāni kāsāvapajjotāni isivātapaṭivātāni  atthakāmāni...pe0... yogakkhemakāmāni bhikkhūnaṃ...pe0... upāsikānaṃ, tathārūpāni  kulāni sevati bhajati payirupāsati, ayaṃ vuccati gocaro. iti iminā ca ācārena  iminā ca gocarena upeto ^a^M1.0018^ea^ hoti samupeto upagato samupagato upapanno sampanno  samannāgato, tena vuccati ``ācāragocarasampanno''ti (vibha0 511).</p>
              <p>[03] api cettha imināpi nayena ācāragocarā veditabbā. duvidho hi anācāro kāyiko  vācasiko ca. tattha katamo ^b^kāyiko anācāro^eb^? idhekacco saṅghagatopi acittīkārakato  there bhikkhū ghaṭṭayantopi tiṭṭhati, ghaṭṭayantopi nisīdati, puratopi tiṭṭhati, puratopi nisīdati,  uccepi āsane nisīdati, sasīsampi pārupitvā nisīdati, ṭhitakopi bhaṇati, bāhāvikkhepakopi  bhaṇati, therānaṃ bhikkhūnaṃ anupāhanānaṃ caṅkamantānaṃ saupāhano caṅkamati, nīce caṅkame caṅkamantānaṃ  ucce caṅkame caṅkamati, chamāya caṅkamantānaṃ caṅkame caṅkamati, there bhikkhū anupakhajjāpi tiṭṭhati,  anupakhajjāpi nisīdati, navepi bhikkhū āsanena paṭibāhati, jantāgharepi there bhikkhū  anāpucchā kaṭṭhaṃ pakkhipati, dvāraṃ pidahati, udakatitthepi there bhikkhū ghaṭṭayantopi otarati,  puratopi otarati, ghaṭṭayantopi nhāyati, puratopi nhāyati, ghaṭṭayantopi uttarati, puratopi  uttarati, antaragharaṃ pavisantopi there bhikkhū ghaṭṭayantopi gacchati, puratopi gacchati,  vokkamma ca therānaṃ bhikkhūnaṃ purato purato gacchati, yānipi tāni honti kulānaṃ  ovarakāni gūḷhāni ca paṭicchannāni ca yattha kulitthiyo ^a^V1.0019^ea^ kulakumāriyo nisīdanti,  tatthapi sahasā pavisati, kumārakassapi sīsaṃ parāmasati, ayaṃ vuccati kāyiko anācāro.</p>
              <p>[03] tattha katamo ^b^vācasiko anācāro^eb^? idhekacco saṅghagatopi acittīkārakato there  bhikkhū anāpucchā dhammaṃ bhaṇati. pañhaṃ vissajjeti, pātimokkhaṃ uddisati, ṭhitakopi  bhaṇati, bāhāvikkhepakopi bhaṇati, antaragharaṃ paviṭṭhopi itthiṃ vā kumāriṃ vā evamāha --  ``itthannāme itthaṃgotte kiṃ atthi, yāgu atthi, bhattaṃ atthi, khādanīyaṃ atthi,  kiṃ pivissāma, kiṃ khādissāma, kiṃ bhuñjissāma. kiṃ vā me dassathā''ti vippalapati,  ayaṃ vuccati vācasiko anācāro (mahāni0 87). paṭipakkhavasena panassa ācāro  veditabbo. </p>
              <p>[01] apica ^a^M1.0019^ea^ bhikkhu sagāravo sappatisso hirottappasampanno sunivattho supāruto  pāsādikena abhikkantena paṭikkantena ālokitena vilokitena samiñjitena pasāritena  okkhittacakkhu iriyāpathasampanno indriyesu guttadvāro bhojane mattaññū jāgariyamanuyutto  satisampajaññena samannāgato appiccho santuṭṭho āraddhavīriyo ābhisamācārikesu sakkaccakārī  garucittīkārabahulo viharati, ayaṃ vuccati ācāro. evaṃ tāva ācāro veditabbo.</p>
              <p>[03] gocaro pana tividho upanissayagocaro ārakkhagocaro upanibandhagocaroti. tattha katamo  ^b^upanissayagocaro^eb^? dasakathāvatthuguṇasamannāgato kalyāṇamitto, yaṃ nissāya assutaṃ  suṇāti, sutaṃ pariyodapeti, kaṅkhaṃ vitarati, diṭṭhiṃ ujuṃ karoti, cittaṃ pasādeti.  yassa vā pana anusikkhamāno saddhāya vaḍḍhati, sīlena, sutena, cāgena, paññāya vaḍḍhati, ayaṃ  vuccati upanissayagocaro.</p>
              <p>[03] katamo ^b^ārakkhagocaro^eb^? idha bhikkhu antaragharaṃ paviṭṭho vīthiṃ paṭipanno okkhittacakkhu  yugamattadassāvī susaṃvuto gacchati, na hatthiṃ olokento, na assaṃ, na rathaṃ, na  pattiṃ, na itthiṃ, na purisaṃ olokento, na uddhaṃ ullokento, na adho olokento,  na disāvidisaṃ pekkhamāno gacchati, ayaṃ vuccati ārakkhagocaro.</p>
              <p>[03] katamo ^b^upanibandhagocaro^eb^? cattāro satipaṭṭhānā yattha cittaṃ upanibandhati. vuttañhetaṃ  bhagavatā ^a^V1.0020^ea^ -- ``ko ca, bhikkhave, bhikkhuno gocaro sako pettiko visayo? yadidaṃ  cattāro satipaṭṭhānā''ti (saṃ0 ni0  5.372), ayaṃ vuccati upanibandhagocaro. iti  iminā ca ācārena iminā ca gocarena upeto...pe0... samannāgato. tenapi vuccati  ācāragocarasampannoti.</p>
              <p>[03] ^b^aṇumattesu vajjesu bhayadassāvī^eb^ti aṇuppamāṇesu asañcicca āpannasekhiyākusalacittuppādādibhedesu  vajjesu bhayadassanasīlo. ^b^samādāya sikkhati sikkhāpadesū^eb^ti yaṃkiñci sikkhāpadesu  sikkhitabbaṃ, taṃ sabbaṃ sammā ādāya sikkhati. ettha ca ``pātimokkhasaṃvarasaṃvuto''ti  ettāvatā ^a^M1.0020^ea^ ca puggalādhiṭṭhānāya desanāya pātimokkhasaṃvarasīlaṃ dassitaṃ.  ``ācāragocarasampanno''tiādi pana sabbaṃ yathāpaṭipannassa taṃ sīlaṃ sampajjati, taṃ  paṭipattiṃ dassetuṃ vuttanti veditabbaṃ. </p>
            </h4>
          </h3>
          <h3>
            <h3n> indriyasaṃvarasīlaṃ </h3n>
            <h4>
              <h4n> </h4n>
              <p>[03] 15^b^.^eb^ yaṃ panetaṃ tadanantaraṃ ``so cakkhunā rūpaṃ disvā''tiādinā nayena dassitaṃ indriyasaṃvarasīlaṃ,  tattha ^b^so^eb^ti pātimokkhasaṃvarasīle ṭhito bhikkhu. ^b^cakkhunā rūpaṃ disvā^eb^ti kāraṇavasena  cakkhūti laddhavohārena rūpadassanasamatthena cakkhuviññāṇena rūpaṃ disvā. porāṇā panāhu  ``cakkhu rūpaṃ na passati, acittakattā, cittaṃ na passati, acakkhukattā, dvārārammaṇasaṅghaṭṭe  pana cakkhupasādavatthukena cittena passati. īdisī panesā `dhanunā vijjhatī'tiādīsu  viya sasambhārakathā nāma hoti, tasmā cakkhuviññāṇena rūpaṃ disvāti ayamevettha attho''ti.  ^b^na nimittaggāhī^eb^ti itthipurisanimittaṃ vā subhanimittādikaṃ vā kilesavatthubhūtaṃ  nimittaṃ na gaṇhāti, diṭṭhamatteyeva saṇṭhāti. ^b^nānubyañjanaggāhī^eb^ti kilesānaṃ  anuanubyañjanato pākaṭabhāvakaraṇato anubyañjananti laddhavohāraṃ hatthapādasitahasitakathitavilokitādibhedaṃ  ākāraṃ na gaṇhāti, yaṃ tattha bhūtaṃ, tadeva gaṇhāti, cetiyapabbatavāsī ^b^mahātissatthero  viya^eb^. </p>
              <p>[01] theraṃ kira cetiyapabbatā anurādhapuraṃ piṇḍacāratthāya āgacchantaṃ aññatarā kulasuṇhā  sāmikena saddhiṃ bhaṇḍitvā sumaṇḍitapasādhitā devakaññā viya kālasseva anurādhapurato  nikkhamitvā ^a^V1.0021^ea^ ñātigharaṃ gacchantī antarāmagge disvā vipallatthacittā mahāhasitaṃ hasi.  thero kimetanti olokento tassā dantaṭṭhike asubhasaññaṃ paṭilabhitvā arahattaṃ pāpuṇi.  tena vuttaṃ -- </p>
              <p>[21] ``tassā dantaṭṭhikaṃ disvā, pubbasaññaṃ anussari. </p>
              <p>[22] tattheva so ṭhito thero, arahattaṃ apāpuṇī''ti..</p>
              <p>[03] sāmikopi ^a^M1.0021^ea^ kho panassā anumaggaṃ gacchanto theraṃ disvā ``kiñci, bhante,  itthiṃ passathā''ti pucchi. taṃ thero āha -- </p>
              <p>[21] ``nābhijānāmi itthī vā, puriso vā ito gato. </p>
              <p>[22] apica aṭṭhisaṅghāṭo, gacchatesa mahāpathe''ti..</p>
              <p>[03] ^b^yatvādhikaraṇamena^eb^ntiādimhi yaṃkāraṇā yassa cakkhundriyāsaṃvarassa hetu etaṃ puggalaṃ  satikavāṭena cakkhundriyaṃ asaṃvutaṃ apihitacakkhudvāraṃ hutvā viharantaṃ ete abhijjhādayo  dhammā anvāssaveyyuṃ anubandheyyuṃ. ^b^tassa saṃvarāya paṭipajjatī^eb^ti tassa cakkhundriyassa  satikavāṭena pidahanatthāya paṭipajjati. evaṃ paṭipajjantoyeva ca rakkhati cakkhundriyaṃ,  cakkhundriye saṃvaraṃ āpajjatītipi vuccati. tattha kiñcāpi cakkhundriye saṃvaro  vā asaṃvaro vā natthi. na hi cakkhupasādaṃ nissāya sati vā muṭṭhasaccaṃ vā uppajjati.  apica yadā rūpārammaṇaṃ cakkhussa āpāthaṃ āgacchati, tadā bhavaṅge dvikkhattuṃ uppajjitvā  niruddhe kiriyamanodhātu āvajjanakiccaṃ sādhayamānā uppajjitvā nirujjhati. tato  cakkhuviññāṇaṃ dassanakiccaṃ. tato vipākamanodhātu sampaṭicchanakiccaṃ. tato vipākāhetukamanoviññāṇadhātu  santīraṇakiccaṃ. tato kiriyāhetukamanoviññāṇadhātu voṭṭhabbanakiccaṃ sādhayamānā  uppajjitvā nirujjhati, tadanantaraṃ javanaṃ javati.</p>
              <p>[03] tatrāpi neva bhavaṅgasamaye, na āvajjanādīnaṃ aññatarasamaye saṃvaro vā asaṃvaro vā atthi.  javanakkhaṇe pana sace dussīlyaṃ vā muṭṭhasaccaṃ vā aññāṇaṃ vā akkhanti vā kosajjaṃ vā  uppajjati, asaṃvaro hoti. evaṃ honto pana so cakkhundriye asaṃvaroti vuccati.  kasmā? yasmā tasmiṃ sati dvārampi aguttaṃ hoti, bhavaṅgampi  āvajjanādīnipi vīthicittāni ^a^V1.0022^ea^.  yathā kiṃ? yathā nagare catūsu dvāresu asaṃvutesu kiñcāpi antogharadvārakoṭṭhakagabbhādayo  susaṃvutā honti, tathāpi antonagare sabbaṃ bhaṇḍaṃ arakkhitaṃ agopitameva hoti. nagaradvārena  hi pavisitvā corā yadicchanti, taṃ kareyyuṃ, evameva javane dussīlyādīsu uppannesu  tasmiṃ asaṃvare sati dvārampi aguttaṃ hoti, bhavaṅgampi āvajjanādīnipi vīthicittāni.</p>
              <p>[03] tasmiṃ ^a^M1.0022^ea^ pana sīlādīsu uppannesu dvārampi guttaṃ hoti, bhavaṅgampi āvajjanādīnipi  vīthicittāni. yathā kiṃ? yathā nagaradvāresu saṃvutesu kiñcāpi antogharādayo asaṃvutā  honti, tathāpi antonagare sabbaṃ bhaṇḍaṃ surakkhitaṃ sugopitameva hoti. nagaradvāresu  hi pihitesu corānaṃ paveso natthi, evameva javane sīlādīsu uppannesu dvārampi guttaṃ  hoti, bhavaṅgampi āvajjanādīnipi vīthicittāni. tasmā javanakkhaṇe uppajjamānopi cakkhundriye  saṃvaroti vutto.</p>
              <p>[03] sotena saddaṃ sutvātiādīsupi eseva nayo. evamidaṃ saṅkhepato rūpādīsu kilesānubandhanimittādiggāhaparivajjanalakkhaṇaṃ  indriyasaṃvarasīlanti veditabbaṃ. </p>
            </h4>
          </h3>
          <h3>
            <h3n> ājīvapārisuddhisīlaṃ </h3n>
            <h4>
              <h4n> </h4n>
              <p>[03] 16^b^.^eb^ idāni indriyasaṃvarasīlānantaraṃ vutte ājīvapārisuddhisīle ājīvahetu paññattānaṃ  channaṃ sikkhāpadānanti yāni tāni ``ājīvahetu ājīvakāraṇā pāpiccho icchāpakato  asantaṃ abhūtaṃ uttarimanussadhammaṃ ullapati, āpatti pārājikassa. ājīvahetu ājīvakāraṇā  sañcarittaṃ samāpajjati, āpatti saṅghādisesassa. ājīvahetu ājīvakāraṇā `yo te  vihāre vasati so bhikkhu arahā'ti bhaṇati, paṭivijānantassa āpatti thullaccayassa. ājīvahetu  ājīvakāraṇā bhikkhu paṇītabhojanāni agilāno attano atthāya viññāpetvā bhuñjati,  āpatti pācittiyassa. ājīvahetu ājīvakāraṇā bhikkhunī paṇītabhojanāni agilānā  attano atthāya viññāpetvā bhuñjati, āpatti pāṭidesanīyassa. ājīvahetu ājīvakāraṇā  sūpaṃ vā odanaṃ vā agilāno attano atthāya viññāpetvā bhuñjati ^a^V1.0023^ea^, āpatti dukkaṭassā''ti  (pari0 287) evaṃ paññattāni cha sikkhāpadāni, imesaṃ channaṃ sikkhāpadānaṃ.</p>
              <p>[03] kuhanātiādīsu ayaṃ pāḷi, ``tattha katamā ^b^kuhanā^eb^? lābhasakkārasilokasannissitassa  pāpicchassa icchāpakatassa yā paccayapaṭisevanasaṅkhātena vā sāmantajappitena vā iriyāpathassa  vā aṭṭhapanā ṭhapanā saṇṭhapanā bhākuṭikā bhākuṭiyaṃ kuhanā kuhāyanā kuhitattaṃ,  ayaṃ vuccati kuhanā. </p>
              <p>[01] ``tattha ^a^M1.0023^ea^ katamā ^b^lapanā^eb^? lābhasakkārasilokasannissitassa pāpicchassa  icchāpakatassa yā paresaṃ ālapanā lapanā sallapanā ullapanā samullapanā unnahanā samunnahanā  ukkācanā samukkācanā anuppiyabhāṇitā cāṭukamyatā muggasūpyatā pāribhaṭyatā,  ayaṃ vuccati lapanā.</p>
              <p>[03] ``tattha katamā ^b^nemittikatā^eb^? lābhasakkārasilokasannissitassa pāpicchassa icchāpakatassa  yaṃ paresaṃ nimittaṃ nimittakammaṃ obhāso obhāsakammaṃ sāmantajappā parikathā,  ayaṃ vuccati nemittikatā.</p>
              <p>[03] ``tattha katamā ^b^nippesikatā^eb^? lābhasakkārasilokasannissitassa pāpicchassa icchāpakatassa  yā paresaṃ akkosanā vambhanā garahanā ukkhepanā samukkhepanā khipanā saṃkhipanā pāpanā  sampāpanā avaṇṇahārikā parapiṭṭhimaṃsikatā, ayaṃ vuccati nippesikatā.</p>
              <p>[03] ``tattha katamā ^b^lābhena lābhaṃ nijigīsanatā^eb^? lābhasakkārasilokasannissito pāpiccho  icchāpakato ito laddhaṃ āmisaṃ amutra harati, amutra vā laddhaṃ āmisaṃ idha āharati.  yā evarūpā āmisena āmisassa eṭṭhi gaveṭṭhi pariyeṭṭhi esanā gavesanā pariyesanā, ayaṃ  vuccati lābhena lābhaṃ nijigīsanatā''ti (vibha0 862-865). </p>
              <p>[03] 17^b^.^eb^ imissā pana pāḷiyā evamattho veditabbo. kuhananiddese tāva ^b^lābhasakkārasilokasannissitassā^eb^ti  lābhañca sakkārañca kittisaddañca sannissitassa, patthayantassāti ^a^V1.0024^ea^ attho. ^b^pāpicchassā^eb^ti  asantaguṇadīpanakāmassa. ^b^icchāpakatassā^eb^ti icchāya apakatassa, upaddutassāti attho. </p>
              <p>[01] ito paraṃ yasmā paccayapaṭisevanasāmantajappanairiyāpathasannissitavasena mahāniddese tividhaṃ  kuhanavatthu āgataṃ. tasmā tividhampetaṃ dassetuṃ paccayapaṭisevanasaṅkhātena vāti evamādi  āraddhaṃ. tattha cīvarādīhi nimantitassa tadatthikasseva sato pāpicchataṃ nissāya paṭikkhipanena,  te ca gahapatike attani suppatiṭṭhitasaddhe ñatvā puna tesaṃ ``aho ayyo appiccho na  kiñci paṭiggaṇhituṃ icchati, suladdhaṃ vata no assa sace appamattakampi kiñci paṭiggaṇheyyā''ti  nānāvidhehi upāyehi paṇītāni cīvarādīni ^a^M1.0024^ea^ upanentānaṃ tadanuggahakāmataṃyeva  āvikatvā paṭiggahaṇena ca tato pabhuti api sakaṭabhārehi upanāmanahetubhūtaṃ vimhāpanaṃ  paccayapaṭisevanasaṅkhātaṃ kuhanavatthūti veditabbaṃ. vuttañhetaṃ mahāniddese -- </p>
              <p>[02] ``katamaṃ paccayapaṭisevanasaṅkhātaṃ kuhanavatthu? idha gahapatikā bhikkhuṃ nimantenti cīvarapiṇḍapātasenāsanagilānapaccayabhesajjaparikkhārehi.  so pāpiccho icchāpakato atthiko cīvara...pe0... parikkhārānaṃ bhiyyokamyataṃ upādāya  cīvaraṃ paccakkhāti. piṇḍapātaṃ...pe0... senāsanaṃ. gilānapaccayabhesajjaparikkhāraṃ  paccakkhāti. so evamāha -- `kiṃ samaṇassa mahagghena cīvarena, etaṃ sāruppaṃ yaṃ samaṇo  susānā vā saṅkārakūṭā vā pāpaṇikā vā nantakāni uccinitvā saṅghāṭiṃ katvā dhāreyya.  kiṃ samaṇassa mahagghena piṇḍapātena etaṃ sāruppaṃ yaṃ samaṇo uñchācariyāya piṇḍiyālopena  jīvikaṃ kappeyya. kiṃ samaṇassa mahagghena senāsanena, etaṃ sāruppaṃ yaṃ samaṇo rukkhamūliko  vā assa abbhokāsiko vā. kiṃ samaṇassa mahagghena gilānapaccayabhesajjaparikkhārena,  etaṃ sāruppaṃ yaṃ samaṇo pūtimuttena vā hariṭakīkhaṇḍena vā osadhaṃ kareyyā'ti.  tadupādāya lūkhaṃ cīvaraṃ dhāreti, lūkhaṃ piṇḍapātaṃ paribhuñjati, lūkhaṃ senāsanaṃ paṭisevati,  lūkhaṃ gilānapaccayabhesajjaparikkhāraṃ paṭisevati, tamenaṃ gahapatikā evaṃ jānanti `ayaṃ  samaṇo appiccho santuṭṭho pavivitto asaṃsaṭṭho āraddhavīriyo dhutavādo'ti. bhiyyo  bhiyyo nimantenti cīvara...pe0... parikkhārehi. so evamāha -- `tiṇṇaṃ sammukhībhāvā  saddho kulaputto bahuṃ puññaṃ pasavati. saddhāya sammukhībhāvā saddho kulaputto bahuṃ  puññaṃ ^a^V1.0025^ea^ pasavati. deyyadhammassa...pe0... dakkhiṇeyyānaṃ sammukhībhāvāsaddhokulaputto  bahuṃ puññaṃ pasavati. tumhākañcevāyaṃ saddhā atthi, deyyadhammo ca saṃvijjati, ahañca  paṭiggāhako, sacehaṃ na paṭiggahessāmi, evaṃ tumhe puññena paribāhirā bhavissanti,  na mayhaṃ iminā attho. apica tumhākaṃyeva anukampāya paṭiggaṇhāmī'ti. tadupādāya  bahumpi cīvaraṃ paṭiggaṇhāti. bahumpi piṇḍapātaṃ...pe0... bhesajjaparikkhāraṃ paṭiggaṇhāti  ^a^M1.0025^ea^. yā evarūpā bhākuṭikā bhākuṭiyaṃ kuhanā kuhāyanā kuhitattaṃ,  idaṃ paccayapaṭisevanasaṅkhātaṃ kuhanavatthū''ti (mahāni0 87).</p>
              <p>[03] pāpicchasseva pana sato uttarimanussadhammādhigamaparidīpanavācāya tathā tathā vimhāpanaṃ sāmantajappanasaṅkhātaṃ  kuhanavatthūti veditabbaṃ. yathāha -- </p>
              <p>[02] ``katamaṃ sāmantajappanasaṅkhātaṃ kuhanavatthu? idhekacco pāpiccho icchāpakato sambhāvanādhippāyo  `evaṃ maṃ jano sambhāvessatī'ti ariyadhammasannissitaṃ vācaṃ bhāsati `yo evarūpaṃ cīvaraṃ  dhāreti, so samaṇo mahesakkho'ti bhaṇati. `yo evarūpaṃ pattaṃ lohathālakaṃ. dhammakaraṇaṃ  parissāvanaṃ kuñcikaṃ, kāyabandhanaṃ upāhanaṃ dhāreti, so samaṇo mahesakkho'ti bhaṇati.  yassa evarūpo upajjhāyo ācariyo samānupajjhāyako, samānācariyako mitto sandiṭṭho  sambhatto sahāyo. yo evarūpe vihāre vasati aḍḍhayoge pāsāde hammiye guhāyaṃ leṇe  kuṭiyā kūṭāgāre aṭṭe māḷe uddaṇḍe upaṭṭhānasālāyaṃ maṇḍape rukkhamūle vasati, so  samaṇo mahesakkho'ti bhaṇati. atha vā `korajikakorajiko bhākuṭikabhākuṭiko kuhakakuhako  lapakalapako mukhasambhāviko, ayaṃ samaṇo imāsaṃ evarūpānaṃ santānaṃ vihārasamāpattīnaṃ  lābhī'ti tādisaṃ gambhīraṃ gūḷhaṃ nipuṇaṃ paṭicchannaṃ lokuttaraṃ suññatāpaṭisaṃyuttaṃ  kathaṃ kathesi. yā evarūpā bhākuṭikā bhākuṭiyaṃ kuhanā kuhāyanā kuhitattaṃ,  idaṃ sāmantajappanasaṅkhātaṃ kuhanavatthū''ti (mahāni0 87).</p>
              <p>[03] pāpicchasseva pana sato sambhāvanādhippāyakatena iriyāpathena vimhāpanaṃ iriyāpathasannissitaṃ  kuhanavatthūti veditabbaṃ. yathāha -- ``katamaṃ iriyāpathasaṅkhātaṃ kuhanavatthu. idhekacco  pāpiccho icchāpakato sambhāvanādhippāyo `evaṃ maṃ jano sambhāvessatī'ti  gamanaṃ saṇṭhapeti ^a^V1.0026^ea^,  ṭhānaṃ ^a^M1.0026^ea^ saṇṭhapeti, nisajjaṃ saṇṭhapeti, sayanaṃ saṇṭhapeti, paṇidhāya gacchati,  paṇidhāya tiṭṭhati, paṇidhāya nisīdati, paṇidhāya seyyaṃ kappeti, samāhito viya gacchati,  samāhito viya tiṭṭhati, nisīdati, seyyaṃ kappeti, āpāthakajjhāyī ca hoti, yā evarūpā  iriyāpathassa aṭṭhapanā ṭhapanā saṇṭhapanā bhākuṭikā bhākuṭiyaṃ kuhanā kuhāyanā kuhitattaṃ,  idaṃ vuccati iriyāpathasaṅkhātaṃ kuhanavatthū''ti (mahāni0 87).</p>
              <p>[03] tattha ^b^paccayapaṭisevanasaṅkhātenā^eb^ti paccayapaṭisevananti evaṃ saṅkhātena paccayapaṭisevanena vā  saṅkhātena. ^b^sāmantajappitenā^eb^ti samīpabhaṇitena. ^b^iriyāpathassa vā^eb^ti catuiriyāpathassa.  ^b^aṭṭhapanā^eb^tiādi ṭhapanā, ādarena vā ṭhapanā. ^b^ṭhapanā^eb^ti ṭhapanākāro. ^b^saṇṭhapanā^eb^ti  abhisaṅkharaṇā, pāsādikabhāvakaraṇanti vuttaṃ hoti. ^b^bhākuṭikā^eb^ti padhānapurimaṭṭhitabhāvadassanena  bhākuṭikaraṇaṃ, mukhasaṅkocoti vuttaṃ hoti. bhākuṭikaraṇaṃ sīlamassāti bhākuṭiko.  bhākuṭikassa bhāvo bhākuṭiyaṃ. ^b^kuhanā^eb^ti vimhāpanā. kuhassa āyanā kuhāyanā.  kuhitassa bhāvo kuhitattanti. </p>
              <p>[01] lapanāniddese ^b^ālapanā^eb^ti vihāraṃ āgate manusse disvā ``kimatthāya bhonto āgatā,  kiṃ bhikkhū nimantituṃ, yadi evaṃ gacchatha re, ahaṃ pacchato pattaṃ gahetvā āgacchāmī''ti  evaṃ āditova lapanā. atha vā attānaṃ upanetvā ``ahaṃ tisso, mayi rājā pasanno,  mayi asuko ca asuko ca rājamahāmatto pasanno''ti evaṃ attupanāyikā lapanā ālapanā.  ^b^lapanā^eb^ti puṭṭhassa sato vuttappakārameva lapanaṃ. ^b^sallapanā^eb^ti gahapatikānaṃ ukkaṇṭhane  bhītassa okāsaṃ datvā datvā suṭṭhu lapanā. ^b^ullapanā^eb^ti mahākuṭumbiko mahānāviko  mahādānapatīti evaṃ uddhaṃ katvā lapanā. ^b^samullapanā^eb^ti sabbatobhāgena uddhaṃ katvā  lapanā.</p>
              <p>[03] ^b^unnahanā^eb^ti ``upāsakā pubbe īdise kāle navadānaṃ detha, idāni kiṃ na dethā''ti  evaṃ yāva ``dassāma, bhante, okāsaṃ na labhāmā''tiādīni vadanti, tāva uddhaṃ uddhaṃ  nahanā, veṭhanāti vuttaṃ hoti. atha vā ucchuhatthaṃ ^a^M1.0027^ea^ disvā ``kuto ābhataṃ  upāsakā''ti pucchati. ucchukhettato, bhanteti. kiṃ tattha ucchu madhuranti. khāditvā,  bhante, jānitabbanti. ``na, upāsaka, bhikkhussa ucchuṃ dethā''ti vattuṃ vaṭṭatīti.  yā evarūpā nibbeṭhentassāpi veṭhanakathā, sā unnahanā. sabbatobhāgena punappunaṃ unnahanā  ^b^samunnahanā^eb^.</p>
              <p>[03] ^b^ukkācanā^eb^ti ^a^V1.0027^ea^ ``etaṃ kulaṃ maṃyeva jānāti. sace ettha deyyadhammo uppajjati, mayhameva  detī''ti evaṃ ukkhipitvā kācanā ukkācanā, uddīpanāti vuttaṃ hoti. telakandarikavatthu  cettha vattabbaṃ. sabbatobhāgena pana punappunaṃ ukkācanā ^b^samukkācanā^eb^.</p>
              <p>[03] ^b^anuppiyabhāṇitā^eb^ti saccānurūpaṃ dhammānurūpaṃ vā anapaloketvā punappunaṃ piyabhaṇanameva.  ^b^cāṭukamyatā^eb^ti nīcavuttitā attānaṃ heṭṭhato heṭṭhato ṭhapetvā vattanaṃ. ^b^muggasūpyatā^eb^ti  muggasūpasadisatā. yathā hi muggesu paccamānesu kocideva na paccati, avasesā paccanti,  evaṃ yassa puggalassa vacane kiñcideva saccaṃ hoti, sesaṃ alīkaṃ, ayaṃ puggalo muggasūpyoti  vuccati. tassa bhāvo muggasūpyatā. ^b^pāribhaṭyatā^eb^ti pāribhaṭyabhāvo. yo hi  kuladārake dhāti viya aṅkena vā khandhena vā paribhaṭati, dhāretīti attho. tassa paribhaṭassa  kammaṃ pāribhaṭyuṃ. pāribhaṭyassa bhāvo pāribhaṭyatāti.</p>
              <p>[03] nemittikatāniddese ^b^nimitta^eb^nti yaṃkiñci paresaṃ paccayadānasaññājanakaṃ kāyavacīkammaṃ.  ^b^nimittakamma^eb^nti khādanīyaṃ gahetvā gacchante disvā ``kiṃ khādanīyaṃ labhitthā''tiādinā  nayena nimittakaraṇaṃ. ^b^obhāso^eb^ti paccayapaṭisaṃyuttakathā. ^b^obhāsakamma^eb^nti vacchapālake  disvā ``kiṃ ime vacchā khīragovacchā udāhu takkagovacchā''ti pucchitvā ``khīragovacchā,  bhante''ti vutte ``na khīragovacchā, yadi khīragovacchā siyuṃ, bhikkhūpi khīraṃ labheyyu''nti  evamādinā nayena tesaṃ dārakānaṃ mātāpitūnaṃ nivedetvā khīradāpanādikaṃ obhāsakaraṇaṃ.  ^b^sāmantajappā^eb^ti samīpaṃ katvā jappanaṃ. kulūpakabhikkhu vatthu cettha vattabbaṃ.</p>
              <p>[03] kulūpako ^a^M1.0028^ea^ kira bhikkhu bhuñjitukāmo gehaṃ pavisitvā nisīdi. taṃ  disvā adātukāmā gharaṇī ``taṇḍulā natthī''ti bhaṇantī taṇḍule āharitukāmā viya  paṭivissakagharaṃ gatā. bhikkhupi antogabbhaṃ pavisitvā olokento kavāṭakoṇe  ucchuṃ, bhājane guḷaṃ, piṭake loṇamacchaphāle, kumbhiyaṃ taṇḍule, ghaṭe ghataṃ disvā  nikkhamitvā nisīdi. gharaṇī ``taṇḍule nālattha''nti āgatā. bhikkhu ``upāsike  `ajja bhikkhā na sampajjissatī'ti paṭikacceva nimittaṃ addasa''nti āha. kiṃ, bhanteti.  kavāṭakoṇe nikkhittaṃ ucchuṃ viya sappaṃ addasaṃ, `taṃ paharissāmī'ti olokento  bhājane ṭhapitaṃ guḷapiṇḍaṃ viya pāsāṇaṃ, leḍḍukena pahaṭena sappena kataṃ piṭake nikkhittaloṇamacchaphālasadisaṃ  phaṇaṃ, tassa taṃ leḍḍuṃ ḍaṃsitukāmassa ^a^V1.0028^ea^ kumbhiyā taṇḍulasadise dante, athassa kupitassa  ghaṭe pakkhittaghatasadisaṃ mukhato nikkhamantaṃ visamissakaṃ kheḷanti. sā ``na sakkā  muṇḍakaṃ vañcetu''nti ucchuṃ datvā odanaṃ pacitvā ghataguḷamacchehi saddhiṃ sabbaṃ adāsīti.  evaṃ samīpaṃ katvā jappanaṃ sāmantajappāti veditabbaṃ. ^b^parikathā^eb^ti yathā taṃ labhati  tassa parivattetvā kathananti.</p>
              <p>[03] nippesikatāniddese ^b^akkosanā^eb^ti dasahi akkosavatthūhi akkosanaṃ. ^b^vambhanā^eb^ti  paribhavitvā kathanaṃ. ^b^garahaṇā^eb^ti assaddho appasannotiādinā nayena dosāropanā.  ^b^ukkhepanā^eb^ti mā etaṃ ettha kathethāti vācāya ukkhipanaṃ. sabbatobhāgena savatthukaṃ  sahetukaṃ katvā ukkhepanā ^b^samukkhepanā^eb^. atha vā adentaṃ disvā ``aho dānapatī''ti  evaṃ ukkhipanaṃ ^b^ukkhepanā^eb^. mahādānapatīti evaṃ suṭṭhu ukkhepanā ^b^samukkhepanā. khipanā^eb^ti  kiṃ imassa jīvitaṃ bījabhojinoti evaṃ uppaṇḍanā. ^b^saṃkhipanā^eb^ti kiṃ imaṃ adāyakoti  bhaṇatha, yo niccakālaṃ sabbesampi natthīti vacanaṃ detīti suṭṭhutaraṃ uppaṇḍanā. ^b^pāpanā^eb^ti  adāyakattassa avaṇṇassa vā pāpanaṃ. sabbatobhāgena pāpanā ^b^sampāpanā. avaṇṇahārikā^eb^ti  evaṃ me avaṇṇabhayāpi dassatīti gehato gehaṃ gāmato gāmaṃ janapadato janapadaṃ avaṇṇaharaṇaṃ.  ^b^parapiṭṭhimaṃsikatā^eb^ti purato madhuraṃ bhaṇitvā parammukhe avaṇṇabhāsitā. esā hi  abhimukhaṃ oloketuṃ ^a^M1.0029^ea^ asakkontassa parammukhānaṃ piṭṭhimaṃsaṃ khādanamiva hoti,  tasmā parapiṭṭhimaṃsikatāti vuttā. ^b^ayaṃ vuccati nippesikatā^eb^ti ayaṃ yasmā  veḷupesikāya viya abbhaṅgaṃ parassa guṇaṃ nippeseti nipuñchati, yasmā vā gandhajātaṃ  nipisitvā gandhamagganā viya paraguṇe nipisitvā vicuṇṇetvā esā lābhamagganā hoti,  tasmā nippesikatāti vuccatīti.</p>
              <p>[03] lābhena lābhaṃ nijigīsanatāniddese ^b^nijigīsanatā^eb^ti magganā. ^b^ito laddha^eb^nti imamhā  gehā laddhaṃ. ^b^amutrā^eb^ti amukamhi gehe. ^b^eṭṭhī^eb^ti icchanā. ^b^gaveṭṭhī^eb^ti magganā.  ^b^pariyeṭṭhī^eb^ti punappunaṃ magganā. ādito paṭṭhāya laddhaṃ laddhaṃ bhikkhaṃ tatra tatra kuladārakānaṃ  datvā ante khīrayāguṃ labhitvā gatabhikkhuvatthu cettha kathetabbaṃ. esanātiādīni  eṭṭhiādīnameva vevacanāni, tasmā eṭṭhīti esanā. gaveṭṭhīti gavesanā, pariyeṭṭhīti  pariyesanā. iccevamettha yojanā veditabbā. ayaṃ kuhanādīnaṃ attho.</p>
              <p>[03] idāni ^b^evamādīnañca pāpadhammāna^eb^nti ettha ādisaddena ``yathā vā paneke  bhonto samaṇabrāhmaṇā ^a^V1.0029^ea^  saddhādeyyāni bhojanāni bhuñjitvā te evarūpāya tiracchānavijjāya micchājīvena jīvikaṃ  kappenti. seyyathidaṃ, aṅgaṃ, nimittaṃ, uppātaṃ, supinaṃ, lakkhaṇaṃ, mūsikacchinnaṃ,  aggihomaṃ, dabbihoma''nti (dī0 ni0 1.21) ādinā nayena brahmajāle vuttānaṃ  anekesaṃ pāpadhammānaṃ gahaṇaṃ veditabbaṃ. iti yvāyaṃ imesaṃ ājīvahetu paññattānaṃ  channaṃ sikkhāpadānaṃ vītikkamavasena, imesañca ``kuhanā lapanā nemittikatā nippesikatā  lābhena lābhaṃ nijigīsanatā''ti evamādīnaṃ pāpadhammānaṃ vasena pavatto micchājīvo,  yā tasmā sabbappakārāpi micchājīvā virati, idaṃ ājīvapārisuddhisīlaṃ. tatrāyaṃ  vacanattho. etaṃ āgamma jīvantīti ājīvo. ko so, paccayapariyesanavāyāmo. pārisuddhīti  parisuddhatā. ājīvassa pārisuddhi ājīvapārisuddhi. </p>
            </h4>
          </h3>
          <h3>
            <h3n> paccayasannissitasīlaṃ </h3n>
            <h4>
              <h4n> </h4n>
              <p>[03] 18^b^.^eb^ yaṃ panetaṃ tadanantaraṃ paccayasannissitasīlaṃ vuttaṃ, tattha ^b^paṭisaṅkhā yoniso^eb^ti  upāyena pathena paṭisaṅkhāya ñatvā, paccavekkhitvāti attho ^a^M1.0030^ea^. ettha ca sītassa  paṭighātāyātiādinā nayena vuttapaccavekkhaṇameva ``yoniso paṭisaṅkhā''ti veditabbaṃ.  tattha ^b^cīvara^eb^nti antaravāsakādīsu yaṃkiñci. ^b^paṭisevatī^eb^ti paribhuñjati, nivāseti  vā pārupati vā. ^b^yāvadevā^eb^ti payojanāvadhiparicchedaniyamavacanaṃ, ettakameva hi  yogino cīvarapaṭisevane payojanaṃ yadidaṃ sītassa paṭighātāyātiādi, na ito bhiyyo.  ^b^sītassā^eb^ti ajjhattadhātukkhobhavasena vā bahiddhāutupariṇāmanavasena vā uppannassa yassa  kassaci sītassa. ^b^paṭighātāyā^eb^ti paṭihananatthaṃ. yathā sarīre ābādhaṃ na uppādeti,  evaṃ tassa vinodanatthaṃ. sītabbhāhate hi sarīre vikkhittacitto yoniso padahituṃ  na sakkoti, tasmā sītassa paṭighātāya cīvaraṃ paṭisevitabbanti bhagavā anuññāsi.  esa nayo sabbattha. kevalañhettha ^b^uṇhassā^eb^ti aggisantāpassa. tassa vanadāhādīsu  sambhavo veditabbo. ḍaṃsamakasavātātapasarīsapasamphassānanti ettha pana ^b^ḍaṃsā^eb^ti ḍaṃsanamakkhikā,  andhamakkhikātipi vuccanti. ^b^makasā^eb^ makasā eva. ^b^vātā^eb^ti sarajārajādibhedā.  ^b^ātapo^eb^ti sūriyātapo. ^b^sarīsapā^eb^ti ye keci sarantā gacchanti dīghajātikā  sappādayo, tesaṃ daṭṭhasamphasso ca phuṭṭhasamphasso cāti duvidho samphasso, sopi cīvaraṃ  pārupitvā nisinnaṃ na bādhati, tasmā tādisesu ṭhānesu tesaṃ paṭighātatthāya paṭisevati.  ^b^yāvadevā^eb^ti puna etassa vacanaṃ  niyatapayojanāvadhiparicchedadassanatthaṃ ^a^V1.0030^ea^, hirikopīnapaṭicchādanañhi  niyatapayojanaṃ, itarāni kadāci kadāci honti. tattha ^b^hirikopīna^eb^nti taṃ taṃ  sambādhaṭṭhānaṃ. yasmiṃ yasmiñhi aṅge vivariyamāne hirī kuppati vinassati, taṃ taṃ  hiriṃ kopanato hirikopīnanti vuccati. tassa ca hirikopīnassa paṭicchādanatthanti  hirikopīnapaṭicchādanatthaṃ. hirikopīnaṃ paṭicchādanatthantipi pāṭho.</p>
              <p>[03] ^b^piṇḍapāta^eb^nti yaṃkiñci āhāraṃ. yo hi koci āhāro bhikkhuno piṇḍolyena patte  patitattā piṇḍapātoti vuccati. piṇḍānaṃ vā pāto piṇḍapāto, tattha tattha laddhānaṃ bhikkhānaṃ  sannipāto samūhoti vuttaṃ hoti. ^b^neva davāyā^eb^ti na gāmadārakādayo viya davatthaṃ,  kīḷānimittanti vuttaṃ hoti. ^b^na madāyā^eb^ti na muṭṭhikamallādayo viya madatthaṃ, balamadanimittaṃ  porisamadanimittañcāti vuttaṃ hoti. ^b^na maṇḍanāyā^eb^ti na antepurikavesiyādayo ^a^M1.0031^ea^  viya maṇḍanatthaṃ, aṅgapaccaṅgānaṃ pīṇabhāvanimittanti vuttaṃ hoti. ^b^na vibhūsanāyā^eb^ti na  naṭanaccakādayo viya vibhūsanatthaṃ, pasannacchavivaṇṇatānimittanti vuttaṃ hoti. ettha  ca neva davāyāti etaṃ mohūpanissayappahānatthaṃ vuttaṃ. na madāyāti etaṃ dosūpanissayappahānatthaṃ.  na maṇḍanāya na vibhūsanāyāti etaṃ rāgūpanissayappahānatthaṃ. neva davāya na madāyāti  cetaṃ attano saṃyojanuppattipaṭisedhanatthaṃ. na maṇḍanāya na vibhūsanāyāti etaṃ parassapi  saṃyojanuppattipaṭisedhanatthaṃ. catūhipi cetehi ayoniso paṭipattiyā kāmasukhallikānuyogassa  ca pahānaṃ vuttanti veditabbaṃ.</p>
              <p>[03] ^b^yāvadevā^eb^ti vuttatthameva. ^b^imassa kāyassā^eb^ti etassa catumahābhūtikassa rūpakāyassa.  ^b^ṭhitiyā^eb^ti pabandhaṭṭhitatthaṃ. ^b^yāpanāyā^eb^ti pavattiyā avicchedatthaṃ, cirakālaṭṭhitatthaṃ  vā. gharūpatthambhamiva hi jiṇṇagharasāmiko, akkhabbhañjanamiva ca sākaṭiko kāyassa ṭhitatthaṃ  yāpanatthañcesa piṇḍapātaṃ paṭisevati, na davamadamaṇḍanavibhūsanatthaṃ. apica ṭhitīti jīvitindriyassetaṃ  adhivacanaṃ, tasmā imassa kāyassa ṭhitiyā yāpanāyāti ettāvatā etassa kāyassa jīvitindriyapavattāpanatthantipi  vuttaṃ hotīti veditabbaṃ. ^b^vihiṃsūparatiyā^eb^ti vihiṃsā nāma jighacchā ābādhaṭṭhena.  tassā uparamatthampesa piṇḍapātaṃ paṭisevati, vaṇālepanamiva uṇhasītādīsu tappaṭikāraṃ  viya ca. ^b^brahmacariyānuggahāyā^eb^ti sakalasāsanabrahmacariyassa ca maggabrahmacariyassa ca anuggahatthaṃ.  ayañhi piṇḍapātapaṭisevanapaccayā kāyabalaṃ nissāya  sikkhattayānuyogavasena ^a^V1.0031^ea^ bhavakantāranittharaṇatthaṃ  paṭipajjanto brahmacariyānuggahāya paṭisevati, kantāranittharaṇatthikā puttamaṃsaṃ (saṃ0  ni0  2.63) viya, nadīnittharaṇatthikā kullaṃ (ma0 ni0 1.240) viya, samuddanittharaṇatthikā  nāvamiva ca.</p>
              <p>[03] ^b^itipurāṇañca vedanaṃ paṭihaṅkhāmi navañca vedanaṃ na uppādessāmī^eb^ti etaṃ iminā piṇḍapātapaṭisevanena  purāṇañca jighacchāvedanaṃ paṭihaṅkhāmi, navañca vedanaṃ aparimitabhojanapaccayaṃ āharahatthakālaṃsāṭakatatravaṭṭakakākamāsakabhuttavamitakabrāhmaṇānaṃ  aññataro viya na uppādessāmītipi paṭisevati, bhesajjamiva gilāno. atha vā yā adhunā  asappāyāparimitabhojanaṃ nissāya purāṇakammapaccayavasena uppajjanato purāṇavedanāti ^a^M1.0032^ea^  vuccati. sappāyaparimitabhojanena tassā paccayaṃ vināsento taṃ purāṇañca vedanaṃ paṭihaṅkhāmi.  yā cāyaṃ adhunā kataṃ ayuttaparibhogakammūpacayaṃ nissāya āyatiṃ uppajjanato navavedanāti  vuccati. yuttaparibhogavasena tassā mūlaṃ anibbattento taṃ navañca vedanaṃ na uppādessāmīti  evampettha attho daṭṭhabbo. ettāvatā yuttaparibhogasaṅgaho attakilamathānuyogappahānaṃ dhammikasukhāpariccāgo  ca dīpito hotīti veditabbo.</p>
              <p>[03] ^b^yātrā ca me bhavissatī^eb^ti parimitaparibhogena jīvitindriyupacchedakassa iriyāpathabhañjakassa  vā parissayassa abhāvato cirakālagamanasaṅkhātā yātrā ca me bhavissati imassa paccayāyattavuttino  kāyassātipi paṭisevati, yāpyarogī viya tappaccayaṃ. ^b^anavajjatā ca phāsuvihāro  cā^eb^ti ayuttapariyesanapaṭiggahaṇaparibhogaparivajjanena anavajjatā, parimitaparibhogena phāsuvihāro.  asappāyāparimitaparibhogapaccayā aratitandīvijambhitā. viññūgarahādidosābhāvena vā  anavajjatā, sappāyaparimitabhojanapaccayā kāyabalasambhavena phāsuvihāro. yāvadatthaudarāvadehakabhojanaparivajjanena  vā seyyasukhapassasukhamiddhasukhānaṃ pahānato anavajjatā, catupañcālopamattaūnabhojanena catuiriyāpathayogyabhāvapaṭipādanato  phāsuvihāro ca me bhavissatītipi paṭisevati. vuttampi hetaṃ -- </p>
              <p>[21] ``cattāro pañca ālope, abhutvā udakaṃ pive. </p>
              <p>[22] alaṃ phāsuvihārāya, pahitattassa bhikkhuno''ti.. (theragā0 983).</p>
              <p>[03] ettāvatā ^a^V1.0032^ea^ ca payojanapariggaho majjhimā ca paṭipadā dīpitā hotīti veditabbā.</p>
              <p>[03] ^b^senāsana^eb^nti senañca āsanañca. yattha yattha hi seti vihāre vā aḍḍhayogādimhi vā,  taṃ senaṃ. yattha yattha āsati nisīdati, taṃ āsanaṃ. taṃ ekato katvā senāsananti  vuccati. ^b^utuparissayavinodanapaṭisallānārāmattha^eb^nti parisahanaṭṭhena utuyeva utuparissayo.  utuparissayassa ^a^M1.0033^ea^ vinodanatthañca paṭisallānārāmatthañca. yo sarīrābādhacittavikkhepakaro  asappāyo utu senāsanapaṭisevanena vinodetabbo hoti, tassa vinodanatthaṃ ekībhāvasukhatthañcāti  vuttaṃ hoti. kāmañca sītapaṭighātādināva utuparissayavinodanaṃ vuttameva. yathā  pana cīvarapaṭisevane hirikopīnapaṭicchādanaṃ niyatapayojanaṃ, itarāni kadāci kadāci  bhavantīti vuttaṃ, evamidhāpi niyataṃ utuparissayavinodanaṃ sandhāya idaṃ vuttanti veditabbaṃ.  atha vā ayaṃ vuttappakāro utu utuyeva. parissayo pana duvidho pākaṭaparissayo ca,  paṭicchannaparissayo ca (mahāni0 5). tattha pākaṭaparissayo sīhabyagghādayo. paṭicchannaparissayo  rāgadosādayo. ye yattha apariguttiyā ca asappāyarūpadassanādinā ca ābādhaṃ na karonti,  taṃ senāsanaṃ evaṃ jānitvā paccavekkhitvā paṭisevanto bhikkhu paṭisaṅkhā yoniso senāsanaṃ  utuparissayavinodanatthaṃ paṭisevatīti veditabbo.</p>
              <p>[03] ^b^gilānapaccayabhesajjaparikkhāra^eb^nti ettha rogassa paṭiayanaṭṭhena paccayo, paccanīkagamanaṭṭhenāti  attho. yassa kassaci sappāyassetaṃ adhivacanaṃ. bhisakkassa kammaṃ tena anuññātattāti  bhesajjaṃ. gilānapaccayova bhesajjaṃ gilānapaccayabhesajjaṃ, yaṃkiñci gilānassa sappāyaṃ  bhisakkakammaṃ telamadhuphāṇitādīti vuttaṃ hoti. parikkhāroti pana ``sattahi nagaraparikkhārehi  suparikkhataṃ hotī''ti (a0 ni0  7.67) ādīsu parivāro vuccati. ``ratho sīlaparikkhāro,  jhānakkho cakkavīriyo''ti (saṃ0 ni0  5.4) ādīsu alaṅkāro. ``ye ca kho ime  pabbajitena jīvitaparikkhārā samudānetabbā''ti (ma0 ni0 1.191-192) ādīsu sambhāro.  idha pana sambhāropi parivāropi vaṭṭati. tañhi gilānapaccayabhesajjaṃ jīvitassa parivāropi  hoti, jīvitanāsakābādhuppattiyā antaraṃ adatvā rakkhaṇato sambhāropi. yathā ciraṃ  pavattati, evamassa kāraṇabhāvato, tasmā parikkhāroti vuccati. evaṃ gilānapaccayabhesajjañca  taṃ parikkhāro cāti gilānapaccayabhesajjaparikkhāro. taṃ gilānapaccayabhesajjaparikkhāraṃ.  gilānassa yaṃkiñci sappāyaṃ bhisakkānuññātaṃ telamadhuphāṇitādi ^a^V1.0033^ea^ jīvitaparikkhāranti  vuttaṃ hoti. ^b^uppannāna^eb^nti ^a^M1.0034^ea^ jātānaṃ bhūtānaṃ nibbattānaṃ. ^b^veyyābādhikāna^eb^nti  ettha byābādhoti dhātukkhobho, taṃsamuṭṭhānā ca kuṭṭhagaṇḍapīḷakādayo. byābādhato uppannattā  veyyābādhikā. ^b^vedanāna^eb^nti dukkhavedanā akusalavipākavedanā. tāsaṃ veyyābādhikānaṃ  vedanānaṃ. ^b^abyābajjhaparamatāyā^eb^ti niddukkhaparamatāya. yāva taṃ dukkhaṃ sabbaṃ pahīnaṃ  hoti tāvāti attho.</p>
              <p>[03] evamidaṃ saṅkhepato paṭisaṅkhā yoniso paccayaparibhogalakkhaṇaṃ paccayasannissitasīlaṃ veditabbaṃ.  vacanattho panettha -- cīvarādayo hi yasmā te paṭicca nissāya paribhuñjamānā pāṇino ayanti  pavattanti, tasmā paccayāti vuccanti. te paccaye sannissitanti paccayasannissitaṃ. </p>
            </h4>
          </h3>
          <h3>
            <h3n> catupārisuddhisampādanavidhi </h3n>
            <h4>
              <h4n> </h4n>
              <p>[03] 19^b^.^eb^ evametasmiṃ catubbidhe sīle saddhāya ^b^pātimokkhasaṃvaro^eb^ sampādetabbo. ^b^saddhāsādhano^eb^  hi so, sāvakavisayātītattā sikkhāpadapaññattiyā. sikkhāpadapaññattiyācanapaṭikkhepo cettha  nidassanaṃ. tasmā yathā paññattaṃ sikkhāpadaṃ anavasesaṃ saddhāya samādiyitvā jīvitepi apekkhaṃ  akarontena sādhukaṃ sampādetabbaṃ. vuttampi hetaṃ -- </p>
              <p>[21] ``kikīva aṇḍaṃ camarīva vāladhiṃ, </p>
              <p>[27] piyaṃva puttaṃ nayanaṃva ekakaṃ. </p>
              <p>[26] tatheva sīlaṃ anurakkhamānakā, </p>
              <p>[22] supesalā hotha sadā sagāravā''ti..</p>
              <p>[03] aparampi vuttaṃ -- ``evameva kho pahārāda yaṃ mayā sāvakānaṃ sikkhāpadaṃ paññattaṃ, taṃ  mama sāvakā jīvitahetupi nātikkamantī''ti (a0 ni0  8.19). imasmiṃ ca panatthe  aṭaviyaṃ corehi baddhatherānaṃ vatthūni veditabbāni.</p>
              <p>[03] mahāvattaniaṭaviyaṃ kira theraṃ corā kāḷavallīhi bandhitvā nipajjāpesuṃ. thero  yathānipannova ^a^V1.0034^ea^ sattadivasāni vipassanaṃ vaḍḍhetvā anāgāmiphalaṃ pāpuṇitvā tattheva kālaṃ  katvā brahmaloke nibbatti.</p>
              <p>[03] aparampi ^a^M1.0035^ea^ theraṃ tambapaṇṇidīpe pūtilatāya bandhitvā nipajjāpesuṃ. so  vanadāhe āgacchante valliṃ acchinditvāva vipassanaṃ paṭṭhapetvā samasīsī hutvā parinibbāyi.  dīghabhāṇakābhayatthero pañcahi bhikkhusatehi saddhiṃ āgacchanto disvā therassa sarīraṃ  jhāpetvā cetiyaṃ kārāpesi. tasmā aññopi saddho kulaputto -- </p>
              <p>[21] pātimokkhaṃ visodhento, appeva jīvitaṃ jahe. </p>
              <p>[22] paññattaṃ lokanāthena, na bhinde sīlasaṃvaraṃ..</p>
              <p>[03] yathā ca pātimokkhasaṃvaro saddhāya, evaṃ satiyā ^b^indriyasaṃvaro^eb^ sampādetabbo. ^b^satisādhano^eb^  hi so, satiyā adhiṭṭhitānaṃ indriyānaṃ abhijjhādīhi ananvāssavanīyato. tasmā ``varaṃ,  bhikkhave, tattāya ayosalākāya ādittāya sampajjalitāya sajotibhūtāya cakkhundriyaṃ sampalimaṭṭhaṃ,  na tveva cakkhuviññeyyesu rūpesu anubyañjanaso nimittaggāho''ti (saṃ0 ni0  4.235)  ādinā nayena ādittapariyāyaṃ samanussaritvā rūpādīsu visayesu cakkhudvārādipavattassa  viññāṇassa abhijjhādīhi anvāssavanīyaṃ nimittādiggāhaṃ asammuṭṭhāya satiyā nisedhentena  esa sādhukaṃ sampādetabbo. evaṃ asampādite hi etasmiṃ pātimokkhasaṃvarasīlampi anaddhaniyaṃ  hoti aciraṭṭhitikaṃ, asaṃvihitasākhāparivāramiva sassaṃ. haññate cāyaṃ kilesacorehi,  vivaṭadvāro viya gāmo parassa hārīhi. cittañcassa rāgo samativijjhati, ducchannamagāraṃ  vuṭṭhi viya. vuttampi hetaṃ -- </p>
              <p>[21] ``rūpesu saddesu atho rasesu, </p>
              <p>[27] gandhesu phassesu ca rakkha indriyaṃ. </p>
              <p>[26] ete hi dvārā vivaṭā arakkhitā, </p>
              <p>[22] hananti gāmaṃva parassa hārino''.. </p>
              <p>[21] ``yathā ^a^V1.0035^ea^ agāraṃ ducchannaṃ, vuṭṭhī samativijjhati. </p>
              <p>[22] evaṃ abhāvitaṃ cittaṃ, rāgo samativijjhatī''ti.. (dha0 pa0 13).</p>
              <p>[03] sampādite pana tasmiṃ pātimokkhasaṃvarasīlampi addhaniyaṃ hoti ciraṭṭhitikaṃ, susaṃvihitasākhāparivāramiva  sassaṃ. na haññate cāyaṃ kilesacorehi ^a^M1.0036^ea^, susaṃvutadvāro viya gāmo parassa  hārīhi. na cassa cittaṃ rāgo samativijjhati, succhannamagāraṃ vuṭṭhi viya. vuttampi  cetaṃ -- </p>
              <p>[21] ``rūpesu saddesu atho rasesu, </p>
              <p>[27] gandhesu phassesu ca rakkha indriyaṃ. </p>
              <p>[26] ete hi dvārā pihitā susaṃvutā, </p>
              <p>[22] na hanti gāmaṃva parassa hārino''.. </p>
              <p>[21] ``yathā agāraṃ succhannaṃ, vuṭṭhī na samativijjhati. </p>
              <p>[22] evaṃ subhāvitaṃ cittaṃ, rāgo na samativijjhatī''ti.. (dha0 pa0 14).</p>
              <p>[03] ayaṃ pana atiukkaṭṭhadesanā.</p>
              <p>[03] cittaṃ nāmetaṃ lahuparivattaṃ, tasmā uppannaṃ rāgaṃ asubhamanasikārena vinodetvā indriyasaṃvaro  sampādetabbo, adhunāpabbajitena vaṅgīsattherena viya.</p>
              <p>[03] therassa kira adhunāpabbajitassa piṇḍāya carato ekaṃ itthiṃ disvā rāgo uppajjati.  tato ānandattheraṃ āha -- </p>
              <p>[21] ``kāmarāgena ḍayhāmi, cittaṃ me pariḍayhati. </p>
              <p>[22] sādhu nibbāpanaṃ brūhi, anukampāya gotamā''ti.. (saṃ0 ni0  1.212; theragā0  1232).</p>
              <p>[03] thero ^a^V1.0036^ea^ āha -- </p>
              <p>[21] ``saññāya vipariyesā, cittaṃ te pariḍayhati. </p>
              <p>[27] nimittaṃ parivajjehi, subhaṃ rāgūpasañhitaṃ. </p>
              <p>[22] asubhāya cittaṃ bhāvehi, ekaggaṃ susamāhitaṃ.. (saṃ0 ni0  1.212; theragā0 1233-1234). </p>
              <p>[21] ``saṅkhāre parato passa, dukkhato no ca attato. </p>
              <p>[22] nibbāpehi mahārāgaṃ, mā ḍayhittho punappuna''nti.. (saṃ0 ni0  1.212).</p>
              <p>[03] thero rāgaṃ vinodetvā piṇḍāya cari. apica indriyasaṃvarapūrakena bhikkhunā kuraṇḍakamahāleṇavāsinā  cittaguttattherena viya corakamahāvihāravāsinā mahāmittattherena viya ca bhavitabbaṃ.  kuraṇḍakamahāleṇe kira sattannaṃ buddhānaṃ abhinikkhamanacittakammaṃ manoramaṃ ahosi,  sambahulā bhikkhū senāsanacārikaṃ āhiṇḍantā cittakammaṃ disvā ``manoramaṃ, bhante  ^a^M1.0037^ea^, cittakamma''nti āhaṃsu. thero āha ``atirekasaṭṭhi me, āvuso,  vassāni leṇe vasantassa cittakammaṃ atthītipi na jānāmi, ajja dāni cakkhumante nissāya  ñāta''nti. therena kira ettakaṃ addhānaṃ vasantena cakkhuṃ ummīletvā leṇaṃ na ullokitapubbaṃ.  leṇadvāre cassa mahānāgarukkhopi ahosi. sopi therena uddhaṃ na ullokitapubbo. anusaṃvaccharaṃ  bhūmiyaṃ kesaranipātaṃ disvāvassa pupphitabhāvaṃ jānāti.</p>
              <p>[03] rājā therassa guṇasampattiṃ sutvā vanditukāmo tikkhattuṃ pesetvā anāgacchante there  tasmiṃ gāme taruṇaputtānaṃ itthīnaṃ thane bandhāpetvā lañjāpesi ``tāva dārakā thaññaṃ  mā labhiṃsu, yāva thero na āgacchatī''ti. thero dārakānaṃ anukampāya mahāgāmaṃ agamāsi.  rājā sutvā ``gacchatha bhaṇe, theraṃ pavesetha sīlāni gaṇhissāmī''ti antepuraṃ abhiharāpetvā  vanditvā bhojetvā ``ajja, bhante, okāso natthi, sve sīlāni gaṇhissāmīti therassa  pattaṃ gahetvā thokaṃ anugantvā deviyā saddhiṃ vanditvā nivatti. thero rājā vā  vandatu devī vā, ``sukhī hotu, mahārājā''ti vadati. evaṃ sattadivasā gatā. bhikkhū  āhaṃsu ``kiṃ, bhante, tumhe raññepi ^a^V1.0037^ea^ vandamāne deviyāpi vandamānāya ``sukhī hotu,  mahārāja''icceva vadathāti. thero ``nāhaṃ, āvuso, rājāti vā devīti vā vavatthānaṃ  karomī''ti vatvā sattāhātikkamena ``therassa idha vāso dukkho''ti raññā vissajjito  kuraṇḍakamahāleṇaṃ gantvā rattibhāge caṅkamaṃ ārūhi. nāgarukkhe adhivatthā devatā  daṇḍadīpikaṃ gahetvā aṭṭhāsi. athassa kammaṭṭhānaṃ atiparisuddhaṃ pākaṭaṃ ahosi. thero  ``kiṃ nu me ajja kammaṭṭhānaṃ ativiya pakāsatī''ti attamano majjhimayāmasamanantaraṃ  sakalaṃ pabbataṃ unnādayanto arahattaṃ pāpuṇi. tasmā aññopi attatthakāmo kulaputto -- </p>
              <p>[21] makkaṭova araññamhi, vane bhantamigo viya. </p>
              <p>[22] bālo viya ca utrasto, na bhave lolalocano.. </p>
              <p>[21] adho khipeyya cakkhūni, yugamattadaso siyā. </p>
              <p>[22] vanamakkaṭalolassa, na cittassa vasaṃ vaje..</p>
              <p>[03] mahāmittattherassāpi ^a^M1.0038^ea^ mātu visagaṇḍakarogo uppajji, dhītāpissā bhikkhunīsu  pabbajitā hoti. sā taṃ āha -- ``gaccha ayye, bhātu santikaṃ gantvā mama aphāsukabhāvaṃ  ārocetvā bhesajjamāharā''ti. sā gantvā ārocesi. thero āha -- ``nāhaṃ mūlabhesajjādīni  saṃharitvā bhesajjaṃ pacituṃ jānāmi, apica te bhesajjaṃ ācikkhissaṃ -- ``ahaṃ yato  pabbajito, tato paṭṭhāya na mayā lobhasahagatena cittena indriyāni bhinditvā visabhāgarūpaṃ  olokitapubbaṃ, iminā saccavacanena mātuyā me phāsu hotu, gaccha idaṃ vatvā upāsikāya  sarīraṃ parimajjā''ti. sā gantvā imamatthaṃ ārocetvā tathā akāsi. upāsikāya  taṃkhaṇaṃyeva gaṇḍo pheṇapiṇḍo viya vilīyitvā antaradhāyi, sā uṭṭhahitvā ``sace sammāsambuddho  dhareyya, kasmā mama puttasadisassa bhikkhuno jālavicitrena hatthena sīsaṃ na parāmaseyyā''ti  attamanavācaṃ nicchāresi. tasmā -- </p>
              <p>[21] kulaputtamāni aññopi, pabbajitvāna sāsane. </p>
              <p>[22] mittattherova tiṭṭheyya, vare indriyasaṃvare.. </p>
              <p>[01] yathā ^a^V1.0038^ea^ pana indriyasaṃvaro satiyā, tathā vīriyena ^b^ājīvapārisuddhi^eb^ sampādetabbā.  ^b^vīriyasādhanā^eb^ hi sā, sammāraddhavīriyassa micchājīvappahānasambhavato. tasmā anesanaṃ  appatirūpaṃ pahāya vīriyena piṇḍapātacariyādīhi sammā esanāhi esā sampādetabbā parisuddhuppādeyeva  paccaye paṭisevamānena aparisuddhuppāde āsīvise viya parivajjayatā. tattha apariggahitadhutaṅgassa  saṅghato, gaṇato, dhammadesanādīhi cassa guṇehi pasannānaṃ gihīnaṃ santikā uppannā paccayā  parisuddhuppādā nāma. piṇḍapātacariyādīhi pana atiparisuddhuppādāyeva. pariggahitadhutaṅgassa  piṇḍapātacariyādīhi dhutaguṇe cassa pasannānaṃ santikā dhutaṅganiyamānulomena uppannā  parisuddhuppādā nāma. ekabyādhivūpasamatthañcassa pūtihariṭakīcatumadhuresu uppannesu  ``catumadhuraṃ aññepi sabrahmacārino paribhuñjissantī''ti cintetvā hariṭakīkhaṇḍameva  paribhuñjamānassa dhutaṅgasamādānaṃ patirūpaṃ hoti. esa hi ``uttamāriyavaṃsiko bhikkhū''ti  vuccati. ye panete cīvarādayo paccayā, tesu yassa kassaci bhikkhuno ājīvaṃ parisodhentassa  ^a^M1.0039^ea^ cīvare ca piṇḍapāte ca nimittobhāsaparikathāviññattiyo na vaṭṭanti.  senāsane pana apariggahitadhutaṅgassa nimittobhāsaparikathā vaṭṭanti. tattha ^b^nimittaṃ^eb^ nāma  senāsanatthaṃ bhūmiparikammādīni karontassa ``kiṃ, bhante, kariyati, ko kārāpetī''ti  gihīhi vutte ``na koci''ti paṭivacanaṃ, yaṃ vā panaññampi evarūpaṃ nimittakammaṃ.  ^b^obhāso^eb^ nāma ``upāsakā tumhe kuhiṃ vasathā''ti. pāsāde, bhanteti. ``bhikkhūnaṃ  pana upāsakā pāsādo na vaṭṭatī''ti vacanaṃ, yaṃ vā panaññampi evarūpaṃ obhāsakammaṃ.  ^b^parikathā^eb^ nāma ``bhikkhusaṅghassa senāsanaṃ sambādha''nti vacanaṃ, yā vā panaññāpi evarūpā  pariyāyakathā. bhesajje sabbampi vaṭṭati. tathā uppannaṃ pana bhesajjaṃ roge vūpasante paribhuñjituṃ  vaṭṭati, na vaṭṭatīti.</p>
              <p>[03] tattha vinayadharā ``bhagavatā dvāraṃ dinnaṃ, tasmā vaṭṭatī''ti vadanti. suttantikā pana ``kiñcāpi  āpatti na hoti, ājīvaṃ pana kopeti, tasmā na vaṭṭati''cceva vadanti.</p>
              <p>[03] yo pana bhagavatā anuññātāpi nimittobhāsaparikathāviññattiyo akaronto appicchatādiguṇeyeva  nissāya jīvitakkhayepi paccupaṭṭhite aññatreva obhāsādīhi uppannapaccaye paṭisevati, esa  ``paramasallekhavuttī''ti vuccati, seyyathāpi thero ^b^sāriputto^eb^.</p>
              <p>[03] so kirāyasmā ekasmiṃ samaye pavivekaṃ brūhayamāno mahāmoggallānattherena  saddhiṃ aññatarasmiṃ ^a^V1.0039^ea^  araññe viharati, athassa ekasmiṃ divase udaravātābādho uppajjitvā atidukkhaṃ janesi.  mahāmoggallānatthero sāyanhasamaye tassāyasmato upaṭṭhānaṃ gato theraṃ nipannaṃ disvā  taṃ pavattiṃ pucchitvā ``pubbe te, āvuso, kena phāsu hotī''ti pucchi. thero  āha, ``gihikāle me, āvuso, mātā sappimadhusakkarādīhi yojetvā asambhinnakhīrapāyāsaṃ  adāsi, tena me phāsu ahosī''ti. sopi āyasmā ``hotu, āvuso, sace mayhaṃ  vā tuyhaṃ vā puññaṃ atthi, appeva nāma sve labhissāmā''ti āha.</p>
              <p>[03] imaṃ pana nesaṃ kathāsallāpaṃ caṅkamanakoṭiyaṃ rukkhe adhivatthā devatā sutvā ``sve ayyassa  pāyāsaṃ uppādessāmī''ti tāvadeva therassa upaṭṭhākakulaṃ ^a^M1.0040^ea^ gantvā jeṭṭhaputtassa  sarīraṃ āvisitvā pīḷaṃ janesi. athassa tikicchānimittaṃ sannipatite ñātake  āha -- ``sace sve therassa evarūpaṃ nāma pāyāsaṃ paṭiyādetha, taṃ muñcissāmī''ti.  te ``tayā avuttepi mayaṃ therānaṃ nibaddhaṃ bhikkhaṃ demā''ti vatvā dutiyadivase tathārūpaṃ  pāyāsaṃ paṭiyādiyiṃsu.</p>
              <p>[03] mahāmoggallānatthero pātova āgantvā ``āvuso, yāva ahaṃ piṇḍāya caritvā āgacchāmi,  tāva idheva hohī''ti vatvā gāmaṃ pāvisi. te manussā paccuggantvā therassa pattaṃ  gahetvā vuttappakārassa pāyāsassa pūretvā adaṃsu. thero gamanākāraṃ dassesi. te  ``bhuñjatha -- bhante, tumhe, aparampi dassāmā''ti theraṃ bhojetvā puna pattapūraṃ adaṃsu.  thero gantvā ``handāvuso sāriputta, paribhuñjā''ti upanāmesi. theropi taṃ disvā  ``atimanāpo pāyāso, kathaṃ nu kho uppanno''ti cintento tassa uppattimūlaṃ disvā  āha -- ``āvuso moggallāna, aparibhogāraho piṇḍapāto''ti. sopāyasmā ``mādisena  nāma ābhataṃ piṇḍapātaṃ na paribhuñjatī''ti cittampi anuppādetvā ekavacaneneva pattaṃ  mukhavaṭṭiyaṃ gahetvā ekamante nikujjesi. pāyāsassa saha bhūmiyaṃ patiṭṭhānā therassa  ābādho antaradhāyi, tato paṭṭhāya pañcacattālīsa vassāni na puna uppajji. tato mahāmoggallānaṃ  āha -- ``āvuso, vacīviññattiṃ nissāya uppanno pāyāso antesu nikkhamitvā bhūmiyaṃ  carantesupi paribhuñjituṃ ayuttarūpo''ti. imañca udānaṃ udānesi -- </p>
              <p>[21] ``vacīviññattivipphārā, uppannaṃ madhupāyasaṃ. </p>
              <p>[22] sace bhutto bhaveyyāhaṃ, sājīvo garahito mama.. </p>
              <p>[21] ``yadipi ^a^V1.0040^ea^ me antaguṇaṃ, nikkhamitvā bahi care. </p>
              <p>[22] neva bhindeyyaṃ ājīvaṃ, cajamānopi jīvitaṃ.. </p>
              <p>[21] ``ārādhemi sakaṃ cittaṃ, vivajjemi anesanaṃ. </p>
              <p>[22] nāhaṃ buddhappaṭikuṭṭhaṃ, kāhāmi ca anesana''nti..</p>
              <p>[03] ciragumbavāsikāmbakhādakamahātissattheravatthupi cettha kathetabbaṃ. evaṃ sabbathāpi. </p>
              <p>[21] ``anesanāya ^a^M1.0041^ea^ cittampi, ajanetvā vicakkhaṇo. </p>
              <p>[22] ājīvaṃ parisodheyya, saddhāpabbajito yatī''ti..</p>
              <p>[03] yathā ca vīriyena ājīvapārisuddhi, tathā ^b^paccayasannissitasīlaṃ^eb^ paññāya sampādetabbaṃ.  ^b^paññāsādhanaṃ^eb^ hi taṃ, paññavato paccayesu ādīnavānisaṃsadassanasamatthabhāvato. tasmā  pahāya paccayagedhaṃ dhammena samena uppanne paccaye yathāvuttena vidhinā paññāya paccavekkhitvā  paribhuñjantena sampādetabbaṃ.</p>
              <p>[03] tattha duvidhaṃ paccavekkhaṇaṃ paccayānaṃ paṭilābhakāle, paribhogakāle ca. paṭilābhakālepi  hi dhātuvasena vā paṭikūlavasena vā paccavekkhitvā ṭhapitāni cīvarādīni tato uttari  paribhuñjantassa anavajjova paribhogo, paribhogakālepi. tatrāyaṃ sanniṭṭhānakaro vinicchayo -- </p>
              <p>[01] cattāro hi paribhogā theyyaparibhogo, iṇaparibhogo, dāyajjaparibhogo, sāmiparibhogoti.  tatra saṅghamajjhepi nisīditvā paribhuñjantassa dussīlassa paribhogo ^b^theyyaparibhogo^eb^ nāma.  sīlavato apaccavekkhitvā paribhogo ^b^iṇaparibhogo^eb^ nāma. tasmā cīvaraṃ paribhoge paribhoge  paccavekkhitabbaṃ, piṇḍapāto ālope ālope, tathā asakkontena purebhattapacchābhattapurimayāmamajjhimayāmapacchimayāmesu.  sacassa apaccavekkhatova aruṇaṃ uggacchati, iṇaparibhogaṭṭhāne tiṭṭhati. senāsanampi paribhoge  paribhoge paccavekkhitabbaṃ. bhesajjassa paṭiggahaṇepi paribhogepi satipaccayatāva vaṭṭati.  evaṃ santepi paṭiggahaṇe satiṃ katvā ^a^V1.0041^ea^ paribhoge akarontasseva āpatti, paṭiggahaṇe  pana satiṃ akatvā paribhoge karontassa anāpatti.</p>
              <p>[03] catubbidhā hi suddhi desanāsuddhi, saṃvarasuddhi, pariyeṭṭhisuddhi, paccavekkhaṇasuddhīti.  tattha ^b^desanāsuddhi^eb^ nāma pātimokkhasaṃvarasīlaṃ. tañhi desanāya sujjhanato desanāsuddhīti  vuccati. ^b^saṃvarasuddhi^eb^ nāma indriyasaṃvarasīlaṃ. tañhi ``na puna evaṃ karissāmī''ti  cittādhiṭṭhānasaṃvareneva sujjhanato saṃvarasuddhīti vuccati. ^b^pariyeṭṭhisuddhi^eb^ nāma ājīvapārisuddhisīlaṃ.  tañhi anesanaṃ pahāya dhammena samena paccaye uppādentassa pariyesanāya suddhattā pariyeṭṭhisuddhīti  ^a^M1.0042^ea^ vuccati. ^b^paccavekkhaṇasuddhi^eb^ nāma paccayasannissitasīlaṃ. tañhi vuttappakārena  paccavekkhaṇena sujjhanato paccavekkhaṇasuddhīti vuccati. tena vuttaṃ ``paṭiggahaṇe pana  satiṃ akatvā paribhoge karontassa anāpattī''ti.</p>
              <p>[03] sattannaṃ sekkhānaṃ paccayaparibhogo ^b^dāyajjaparibhogo^eb^ nāma. te hi bhagavato puttā, tasmā  pitusantakānaṃ paccayānaṃ dāyādā hutvā te paccaye paribhuñjanti. kiṃpanete bhagavato  paccaye paribhuñjanti, udāhu gihīnaṃ paccaye paribhuñjantīti. gihīhi dinnāpi bhagavatā  anuññātattā bhagavato santakā honti, tasmā bhagavato paccaye paribhuñjantīti veditabbā.  dhammadāyādasuttañcettha sādhakaṃ.</p>
              <p>[03] khīṇāsavānaṃ paribhogo ^b^sāmiparibhogo^eb^ nāma. te hi taṇhāya dāsabyaṃ atītattā sāmino  hutvā paribhuñjanti.</p>
              <p>[03] imesu paribhogesu sāmiparibhogo ca dāyajjaparibhogo ca sabbesaṃ vaṭṭati. iṇaparibhogo  na vaṭṭati. theyyaparibhoge kathāyeva natthi. yo panāyaṃ sīlavato paccavekkhitaparibhogo,  so iṇaparibhogassa paccanīkattā āṇaṇyaparibhogo vā hoti, dāyajjaparibhogeyeva vā saṅgahaṃ  gacchati. sīlavāpi hi imāya sikkhāya samannāgatattā sekkhotveva saṅkhyaṃ gacchati. imesu  pana paribhogesu yasmā sāmiparibhogo aggo, tasmā taṃ patthayamānena bhikkhunā vuttappakārāya  paccavekkhaṇāya paccavekkhitvā paribhuñjantena paccayasannissitasīlaṃ sampādetabbaṃ.  evaṃ karonto hi kiccakārī hoti. vuttampi cetaṃ -- </p>
              <p>[21] ``piṇḍaṃ ^a^V1.0042^ea^ vihāraṃ sayanāsanañca, </p>
              <p>[27] āpañca saṅghāṭirajūpavāhanaṃ. </p>
              <p>[26] sutvāna dhammaṃ sugatena desitaṃ, </p>
              <p>[22] saṅkhāya seve varapaññasāvako.. </p>
              <p>[21] ``tasmā ^a^M1.0043^ea^ hi piṇḍe sayanāsane ca, </p>
              <p>[27] āpe ca saṅghāṭirajūpavāhane. </p>
              <p>[26] etesu dhammesu anūpalitto, </p>
              <p>[22] bhikkhu yathā pokkhare vāribindu.. (su0 ni0 393-394). </p>
              <p>[21] ``kālena laddhā parato anuggahā, </p>
              <p>[27] khajjesu bhojjesu ca sāyanesu ca. </p>
              <p>[26] mattaṃ sa jaññā satataṃ upaṭṭhito, </p>
              <p>[22] vaṇassa ālepanarūhane yathā.. </p>
              <p>[21] ``kantāre puttamaṃsaṃva, akkhassabbhañjanaṃ yathā. </p>
              <p>[22] evaṃ āhāre āhāraṃ, yāpanatthamamucchito''ti..</p>
              <p>[03] imassa ca paccayasannissitasīlassa paripūrakāritāya bhāgineyyasaṅgharakkhitasāmaṇerassa vatthu  kathetabbaṃ. so hi sammā paccavekkhitvā paribhuñji. yathāha -- </p>
              <p>[21] ``upajjhāyo maṃ bhuñjamānaṃ, sālikūraṃ sunibbutaṃ. </p>
              <p>[22] mā heva tvaṃ sāmaṇera, jivhaṃ jhāpesi asaññato.. </p>
              <p>[21] ``upajjhāyassa vaco sutvā, saṃvegamalabhiṃ tadā. </p>
              <p>[22] ekāsane nisīditvā, arahattaṃ apāpuṇiṃ.. </p>
              <p>[21] ``sohaṃ ^a^V1.0043^ea^ paripuṇṇasaṅkappo, cando pannaraso yathā. </p>
              <p>[22] sabbāsavaparikkhīṇo, natthi dāni punabbhavo''ti.. </p>
              <p>[21] ``tasmā aññopi dukkhassa, patthayanto parikkhayaṃ. </p>
              <p>[22] yoniso paccavekkhitvā, paṭisevetha paccaye''ti..</p>
              <p>[03] evaṃ pātimokkhasaṃvarasīlādivasena catubbidhaṃ. </p>
            </h4>
          </h3>
          <h3>
            <h3n> paṭhamasīlapañcakaṃ </h3n>
            <h4>
              <h4n> </h4n>
              <p>[03] 20^b^.^eb^ pañcavidhakoṭṭhāsassa paṭhamapañcake anupasampannasīlādivasena attho veditabbo. vuttañhetaṃ  paṭisambhidāyaṃ --</p>
              <p>[03] ``katamaṃ ^a^M1.0044^ea^ pariyantapārisuddhisīlaṃ? anupasampannānaṃ pariyantasikkhāpadānaṃ,  idaṃ pariyantapārisuddhisīlaṃ. katamaṃ apariyantapārisuddhisīlaṃ? upasampannānaṃ apariyantasikkhāpadānaṃ,  idaṃ apariyantapārisuddhisīlaṃ. katamaṃ paripuṇṇapārisuddhisīlaṃ? puthujjanakalyāṇakānaṃ  kusaladhamme yuttānaṃ sekkhapariyante paripūrakārīnaṃ kāye ca jīvite ca anapekkhānaṃ  pariccattajīvitānaṃ, idaṃ paripuṇṇapārisuddhisīlaṃ. katamaṃ aparāmaṭṭhapārisuddhisīlaṃ?  sattannaṃ sekkhānaṃ, idaṃ aparāmaṭṭhapārisuddhisīlaṃ. katamaṃ paṭippassaddhipārisuddhisīlaṃ?  tathāgatasāvakānaṃ khīṇāsavānaṃ paccekabuddhānaṃ tathāgatānaṃ arahantānaṃ sammāsambuddhānaṃ,  idaṃ paṭippassaddhipārisuddhisīla''nti (paṭi0 ma0 1.37).</p>
              <p>[03] tattha anupasampannānaṃ sīlaṃ gaṇanavasena sapariyantattā ^b^pariyantapārisuddhisīla^eb^nti veditabbaṃ.  upasampannānaṃ -- </p>
              <p>[21] ``nava koṭisahassāni, asītisatakoṭiyo. </p>
              <p>[22] paññāsasatasahassāni, chattiṃsā ca punāpare.. </p>
              <p>[21] ``ete ^a^V1.0044^ea^ saṃvaravinayā, sambuddhena pakāsitā. </p>
              <p>[22] peyyālamukhena niddiṭṭhā, sikkhā vinayasaṃvare''ti.. --</p>
              <p>[03] evaṃ gaṇanavasena sapariyantampi anavasesavasena samādānabhāvañca lābhayasañātiaṅgajīvitavasena adiṭṭhapariyantabhāvañca  sandhāya ^b^apariyantapārisuddhisīla^eb^nti vuttaṃ, ciragumbavāsikāmbakhādakamahātissattherassa  sīlamiva. tathā hi so āyasmā -- </p>
              <p>[21] ``dhanaṃ caje aṅgavarassa hetu, aṅgaṃ caje jīvitaṃ rakkhamāno. </p>
              <p>[22] aṅgaṃ dhanaṃ jīvitañcāpi sabbaṃ, caje naro dhammamanussaranto''ti.. --</p>
              <p>[03] imaṃ sappurisānussatiṃ avijahanto jīvitasaṃsayepi sikkhāpadaṃ avītikkamma tadeva apariyantapārisuddhisīlaṃ  nissāya upāsakassa piṭṭhigatova arahattaṃ pāpuṇi. yathāha -- </p>
              <p>[21] ``na pitā napi te mātā, na ñāti napi bandhavo. </p>
              <p>[22] karotetādisaṃ kiccaṃ, sīlavantassa kāraṇā.. </p>
              <p>[21] saṃvegaṃ ^a^M1.0045^ea^ janayitvāna, sammasitvāna yoniso. </p>
              <p>[22] tassa piṭṭhigato santo, arahattaṃ apāpuṇī''ti..</p>
              <p>[03] puthujjanakalyāṇakānaṃ sīlaṃ upasampadato paṭṭhāya sudhotajātimaṇi viya suparikammakatasuvaṇṇaṃ  viya ca atiparisuddhattā cittuppādamattakenapi malena virahitaṃ arahattasseva padaṭṭhānaṃ  hoti, tasmā ^b^paripuṇṇapārisuddhī^eb^ti vuccati, mahāsaṅgharakkhitabhāgineyyasaṅgharakkhitattherānaṃ  viya.</p>
              <p>[03] ^b^mahāsaṅgharakkhitattheraṃ^eb^ kira atikkantasaṭṭhivassaṃ maraṇamañce nipannaṃ bhikkhusaṅgho lokuttarādhigamaṃ  pucchi. thero ``natthi me lokuttaradhammo''ti āha. athassa upaṭṭhāko daharabhikkhu  āha -- ``bhante, tumhe parinibbutāti samantā dvādasayojanā manussā sannipatitā,  tumhākaṃ puthujjanakālakiriyāya mahājanassa vippaṭisāro bhavissatī''ti. āvuso,  ahaṃ ``metteyyaṃ bhagavantaṃ passissāmī''ti na vipassanaṃ paṭṭhapesiṃ. tena hi maṃ  nisīdāpetvā ^a^V1.0045^ea^ okāsaṃ karohīti. so theraṃ nisīdāpetvā bahi nikkhanto. thero  tassa saha nikkhamanāva arahattaṃ patvā accharikāya saññaṃ adāsi. saṅgho sannipatitvā āha --  ``bhante, evarūpe maraṇakāle lokuttaradhammaṃ nibbattentā dukkaraṃ karitthā''ti.  nāvuso etaṃ dukkaraṃ, apica vo dukkaraṃ ācikkhissāmi -- ``ahaṃ, āvuso, pabbajitakālato  paṭṭhāya asatiyā aññāṇapakataṃ kammaṃ nāma na passāmī''ti. bhāgineyyopissa paññāsavassakāle  evameva arahattaṃ pāpuṇīti. </p>
              <p>[21] ``appassutopi ce hoti, sīlesu asamāhito. </p>
              <p>[22] ubhayena naṃ garahanti, sīlato ca sutena ca.. </p>
              <p>[21] ``appassutopi ce hoti, sīlesu susamāhito. </p>
              <p>[22] sīlato naṃ pasaṃsanti, tassa sampajjate sutaṃ.. </p>
              <p>[21] ``bahussutopi ce hoti, sīlesu asamāhito. </p>
              <p>[22] sīlato naṃ garahanti, nāssa sampajjate sutaṃ.. </p>
              <p>[21] ``bahussutopi ce hoti, sīlesu susamāhito. </p>
              <p>[22] ubhayena naṃ pasaṃsanti, sīlato ca sutena ca.. </p>
              <p>[21] ``bahussutaṃ ^a^M1.0046^ea^ dhammadharaṃ, sappaññaṃ buddhasāvakaṃ. </p>
              <p>[27] nekkhaṃ jambonadasseva, ko taṃ ninditumarahati. </p>
              <p>[22] devāpi naṃ pasaṃsanti, brahmunāpi pasaṃsito''ti.. (a0 ni0  4.6).</p>
              <p>[03] sekkhānaṃ pana sīlaṃ diṭṭhivasena aparāmaṭṭhattā, puthujjanānaṃ vā pana rāgavasena aparāmaṭṭhasīlaṃ  ^b^aparāmaṭṭhapārisuddhī^eb^ti veditabbaṃ, kuṭumbiyaputtatissattherassa sīlaṃ viya. so  hi āyasmā tathārūpaṃ sīlaṃ nissāya arahatte patiṭṭhātukāmo verike āha -- </p>
              <p>[21] ``ubho ^a^V1.0046^ea^ pādāni bhinditvā, saññapessāmi vo ahaṃ. </p>
              <p>[22] aṭṭiyāmi harāyāmi, sarāgamaraṇaṃ aha''nti.. </p>
              <p>[21] ``evāhaṃ cintayitvāna, sammasitvāna yoniso. </p>
              <p>[22] sampatte aruṇuggamhi, arahattaṃ apāpuṇi''nti.. (dī0 ni0 aṭṭha0 2.373). </p>
              <p>[01] aññataropi mahāthero bāḷhagilāno sahatthā āhārampi paribhuñjituṃ asakkonto sake  muttakarīse palipanno samparivattati, taṃ disvā aññataro daharo ``aho dukkhā jīvitasaṅkhārā''ti  āha. tamenaṃ mahāthero āha -- ``ahaṃ, āvuso, idāni miyyamāno saggasampattiṃ  labhissāmi, natthi me ettha saṃsayo, imaṃ pana sīlaṃ bhinditvā laddhasampatti nāma sikkhaṃ  paccakkhāya paṭiladdhagihibhāvasadisī''ti vatvā ``sīleneva saddhiṃ marissāmī''ti tattheva  nipanno tameva rogaṃ sammasanto arahattaṃ patvā bhikkhusaṅghassa imāhi gāthāhi byākāsi -- </p>
              <p>[21] ``phuṭṭhassa me aññatarena byādhinā, </p>
              <p>[27] rogena bāḷhaṃ dukhitassa ruppato. </p>
              <p>[26] parisussati khippamidaṃ kaḷevaraṃ, </p>
              <p>[22] pupphaṃ yathā paṃsuni ātape kataṃ.. </p>
              <p>[21] ``ajaññaṃ jaññasaṅkhātaṃ, asuciṃ sucisammataṃ. </p>
              <p>[22] nānākuṇapaparipūraṃ, jaññarūpaṃ apassato.. </p>
              <p>[21] ``dhiratthu ^a^M1.0047^ea^ maṃ āturaṃ pūtikāyaṃ, duggandhiyaṃ asuci byādhidhammaṃ. </p>
              <p>[22] yatthappamattā adhimucchitā pajā, hāpenti maggaṃ sugatūpapattiyā''ti..</p>
              <p>[03] arahantādīnaṃ pana sīlaṃ sabbadarathappaṭippassaddhiyā parisuddhattā ^b^paṭippassaddhipārisuddhī^eb^ti  veditabbaṃ. evaṃ pariyantapārisuddhiādivasena pañcavidhaṃ. </p>
            </h4>
          </h3>
          <h3>
            <h3n> dutiyasīlapañcakaṃ</h3n>
            <h4>
              <h4n> </h4n>
              <p>[03] dutiyapañcake ^a^V1.0047^ea^ pāṇātipātādīnaṃ pahānādivasena attho veditabbo. vuttañhetaṃ paṭisambhidāyaṃ --</p>
              <p>[03] ``pañca sīlāni pāṇātipātassa pahānaṃ sīlaṃ, veramaṇī sīlaṃ, cetanā sīlaṃ,  saṃvaro sīlaṃ, avītikkamo sīlaṃ. adinnādānassa, kāmesumicchācārassa, musāvādassa,  pisuṇāya vācāya, pharusāya vācāya, samphappalāpassa, abhijjhāya, byāpādassa, micchādiṭṭhiyā,  nekkhammena kāmacchandassa, abyāpādena byāpādassa, ālokasaññāya thinamiddhassa, avikkhepena  uddhaccassa, dhammavavatthānena vicikicchāya, ñāṇena avijjāya, pāmojjena aratiyā, paṭhamena  jhānena nīvaraṇānaṃ, dutiyena jhānena vitakkavicārānaṃ, tatiyena jhānena pītiyā,  catutthena jhānena sukhadukkhānaṃ, ākāsānañcāyatanasamāpattiyā rūpasaññāya paṭighasaññāya  nānattasaññāya, viññāṇañcāyatanasamāpattiyā ākāsānañcāyatanasaññāya, ākiñcaññāyatanasamāpattiyā  viññāṇañcāyatanasaññāya, nevasaññānāsaññāyatanasamāpattiyā ākiñcaññāyatanasaññāya, aniccānupassanāya  niccasaññāya, dukkhānupassanāya sukhasaññāya, anattānupassanāya attasaññāya, nibbidānupassanāya  nandiyā, virāgānupassanāya rāgassa, nirodhānupassanāya samudayassa, paṭinissaggānupassanāya  ādānassa, khayānupassanāya ghanasaññāya, vayānupassanāya āyūhanassa, vipariṇāmānupassanāya  dhuvasaññāya, animittānupassanāya nimittassa, appaṇihitānupassanāya paṇidhiyā, suññatānupassanāya  abhinivesassa, adhipaññādhammavipassanāya sārādānābhinivesassa, yathābhūtañāṇadassanena  sammohābhinivesassa, ādīnavānupassanāya ālayābhinivesassa, paṭisaṅkhānupassanāya appaṭisaṅkhāya,  vivaṭṭanānupassanāya saññogābhinivesassa, sotāpattimaggena diṭṭhekaṭṭhānaṃ ^a^M1.0048^ea^  kilesānaṃ, sakadāgāmimaggena oḷārikānaṃ kilesānaṃ, anāgāmimaggena aṇusahagatānaṃ  kilesānaṃ, arahattamaggena sabbakilesānaṃ pahānaṃ sīlaṃ, veramaṇī, cetanā, saṃvaro,  avītikkamo sīlaṃ. evarūpāni sīlāni cittassa avippaṭisārāya saṃvattanti, pāmojjāya  saṃvattanti, pītiyā saṃvattanti, passaddhiyā saṃvattanti, somanassāya saṃvattanti, āsevanāya  saṃvattanti, bhāvanāya saṃvattanti, bahulīkammāya saṃvattanti, alaṅkārāya saṃvattanti,  parikkhārāya saṃvattanti, parivārāya saṃvattanti, pāripūriyā saṃvattanti, ekantanibbidāya  virāgāya ^a^V1.0048^ea^ nirodhāya upasamāya abhiññāya sambodhāya nibbānāya saṃvattantī''ti (paṭi0 ma0  1.41).</p>
              <p>[03] ettha ca pahānanti koci dhammo nāma natthi aññatra vuttappakārānaṃ pāṇātipātādīnaṃ  anuppādamattato. yasmā pana taṃ taṃ pahānaṃ tassa tassa kusaladhammassa patiṭṭhānaṭṭhena upadhāraṇaṃ  hoti, vikampābhāvakaraṇena ca samādānaṃ. tasmā pubbe vutteneva upadhāraṇasamādhānasaṅkhātena  sīlanaṭṭhena sīlanti vuttaṃ. itare cattāro dhammā tato tato veramaṇivasena, tassa  tassa saṃvaravasena, tadubhayasampayuttacetanāvasena, taṃ taṃ avītikkamantassa avītikkamanavasena  ca cetaso pavattisabbhāvaṃ sandhāya vuttā. sīlaṭṭho pana tesaṃ pubbe pakāsitoyevāti.  evaṃ pahānasīlādivasena pañcavidhaṃ.</p>
              <p>[03] ettāvatā ca kiṃ sīlaṃ? kenaṭṭhena sīlaṃ? kānassa lakkhaṇarasapaccupaṭṭhānapadaṭṭhānāni?  kimānisaṃsaṃ sīlaṃ? katividhaṃ cetaṃ sīlanti? imesaṃ pañhānaṃ vissajjanaṃ  niṭṭhitaṃ. </p>
            </h4>
          </h3>
          <h3>
            <h3n> sīlasaṃkilesavodānaṃ </h3n>
            <h4>
              <h4n> </h4n>
              <p>[03] 21^b^.^eb^ yaṃ pana vuttaṃ ``ko cassa saṃkileso, kiṃ vodāna''nti. tatra vadāma -- khaṇḍādibhāvo  sīlassa saṃkileso, akhaṇḍādibhāvo vodānaṃ. so pana khaṇḍādibhāvo lābhayasādihetukena  bhedena ca sattavidhamethunasaṃyogena ca saṅgahito.</p>
              <p>[03] tathā hi yassa sattasu āpattikkhandhesu ādimhi vā ante vā sikkhāpadaṃ bhinnaṃ hoti,  tassa sīlaṃ pariyante chinnasāṭako viya ^b^khaṇḍaṃ^eb^ nāma ^a^M1.0049^ea^ hoti. yassa pana  vemajjhe bhinnaṃ, tassa majjhe chiddasāṭako viya ^b^chiddaṃ^eb^ nāma hoti. yassa paṭipāṭiyā  dve tīṇi bhinnāni, tassa piṭṭhiyā vā kucchiyā vā uṭṭhitena visabhāgavaṇṇena kāḷarattādīnaṃ  aññatarasarīravaṇṇā gāvī viya ^b^sabalaṃ^eb^ nāma hoti. yassa antarantarā bhinnāni, tassa  antarantarā visabhāgavaṇṇabinduvicitrā gāvī viya ^b^kammāsaṃ^eb^ nāma hoti. evaṃ tāva  lābhādihetukena bhedena khaṇḍādibhāvo hoti.</p>
              <p>[03] evaṃ ^a^V1.0049^ea^ sattavidhamethunasaṃyogavasena. vuttañhi bhagavatā -- </p>
              <p>[02] ``idha, brāhmaṇa, ekacco samaṇo vā brāhmaṇo vā sammā brahmacārī paṭijānamāno na  heva kho mātugāmena saddhiṃ dvayaṃdvayasamāpattiṃ samāpajjati, apica kho mātugāmassa ucchādanaṃ  parimaddanaṃ nhāpanaṃ sambāhanaṃ sādiyati, so tadassādeti, taṃ nikāmeti, tena ca vittiṃ  āpajjati, idampi kho, brāhmaṇa, brahmacariyassa khaṇḍampi chiddampi sabalampi kammāsampi.  ayaṃ vuccati, brāhmaṇa, aparisuddhaṃ brahmacariyaṃ carati saṃyutto methunena saṃyogena,  na parimuccati jātiyā. jarāya maraṇena...pe0... na parimuccati dukkhasmāti vadāmi. </p>
              <p>[02] ``puna caparaṃ, brāhmaṇa, idhekacco samaṇo vā...pe0... paṭijānamāno na heva kho mātugāmena  saddhiṃ dvayaṃ dvayasamāpattiṃ samāpajjati. napi mātugāmassa ucchādanaṃ...pe0... sādiyati.  apica kho mātugāmena saddhiṃ sañjagghati saṃkīḷati saṃkelāyati, so tadassādeti...pe0...  na parimuccati dukkhasmāti vadāmi. </p>
              <p>[02] ``puna caparaṃ, brāhmaṇa, idhekacco samaṇo vā...pe0... na heva kho mātugāmena saddhiṃ  dvayaṃ dvayasamāpattiṃ samāpajjati. napi mātugāmassa ucchādanaṃ...pe0... sādiyati. napi  mātugāmena saddhiṃ sañjagghati saṃkīḷati saṃkelāyati. apica kho mātugāmassa cakkhunā  cakkhuṃ upanijjhāyati pekkhati, so tadassādeti...pe0... na parimuccati dukkhasmāti  vadāmi.</p>
              <p>[03] ``puna ^a^M1.0050^ea^ caparaṃ, brāhmaṇa, idhekacco samaṇo vā...pe0... na heva kho mātugāmena...  napi mātugāmassa... napi mātugāmena... napi mātugāmassa...pe0... pekkhati. apica  kho mātugāmassa saddaṃ suṇāti tirokuṭṭā vā tiropākārā vā hasantiyā vā bhaṇantiyā  vā gāyantiyā vā rodantiyā vā, so tadassādeti...pe0... dukkhasmāti vadāmi. </p>
              <p>[02] ``puna caparaṃ, brāhmaṇa, idhekacco samaṇo vā...pe0... na heva kho mātugāmena...  napi mātugāmassa... napi mātugāmena... napi mātugāmassa...pe0... rodantiyā ^a^V1.0050^ea^  vā. apica kho yānissa tāni pubbe mātugāmena saddhiṃ hasitalapitakīḷitāni, tāni  anussarati, so tadassādeti...pe0... dukkhasmāti vadāmi. </p>
              <p>[02] ``puna caparaṃ, brāhmaṇa, idhekacco samaṇo vā...pe0... na heva kho mātugāmena...pe0...  napi mātugāmassa...pe0... napi yānissa tāni pubbe mātugāmena saddhiṃ hasitalapitakīḷitāni,  tāni anussarati. apica kho passati gahapatiṃ vā gahapatiputtaṃ vā pañcahi kāmaguṇehi  samappitaṃ samaṅgībhūtaṃ paricārayamānaṃ, so tadassādeti...pe0... dukkhasmāti vadāmi. </p>
              <p>[02] ``puna caparaṃ, brāhmaṇa, idhekacco samaṇo vā...pe0... na heva kho mātugāmena...pe0...  napi passati gahapatiṃ vā gahapatiputtaṃ vā...pe0... paricārayamānaṃ. apica kho aññataraṃ  devanikāyaṃ paṇidhāya brahmacariyaṃ carati `imināhaṃ sīlena vā vatena vā tapena vā brahmacariyena  vā devo vā bhavissāmi devaññataro vā'ti. so tadassādeti, taṃ nikāmeti, tena  ca vittiṃ āpajjati. idampi kho, brāhmaṇa, brahmacariyassa khaṇḍampi chiddampi sabalampi kammāsampī''ti  (a0 ni0  7.50). </p>
              <p>[01] evaṃ lābhādihetukena bhedena ca sattavidhamethunasaṃyogena ca khaṇḍādibhāvo saṅgahitoti  veditabbo.</p>
              <p>[03] akhaṇḍādibhāvo pana sabbaso sikkhāpadānaṃ abhedena, bhinnānañca sappaṭikammānaṃ paṭikammakaraṇena,  sattavidhamethunasaṃyogābhāvena ca, aparāya ^a^M1.0051^ea^ ca ``kodho upanāho makkho paḷāso  issā macchariyaṃ māyā sātheyyaṃ thambho sārambho māno atimāno mado pamādo''tiādīnaṃ  pāpadhammānaṃ anuppattiyā, appicchatāsantuṭṭhitāsallekhatādīnañca guṇānaṃ uppattiyā  saṅgahito.</p>
              <p>[03] yāni hi sīlāni lābhādīnampi atthāya abhinnāni, pamādadosena vā  bhinnānipi paṭikammakatāni ^a^V1.0051^ea^,  methunasaṃyogehi vā kodhupanāhādīhi vā pāpadhammehi anupahatāni, tāni sabbaso ^b^akhaṇḍāni  acchiddāni asabalāni akammāsānī^eb^ti vuccanti. tāniyeva bhujissabhāvakaraṇato  ca ^b^bhujissāni,^eb^ viññūhi pasatthattā ^b^viññupasatthāni,^eb^ taṇhādiṭṭhīhi aparāmaṭṭhattā  ^b^aparāmaṭṭhāni,^eb^ upacārasamādhiṃ vā appanāsamādhiṃ vā saṃvattayantīti ^b^samādhisaṃvattanikāni^eb^  ca honti. tasmā nesaṃ esa `akhaṇḍādibhāvo vodāna'nti veditabbo.</p>
              <p>[03] taṃ panetaṃ vodānaṃ dvīhākārehi sampajjati sīlavipattiyā ca ādīnavadassanena, sīlasampattiyā  ca ānisaṃsadassanena. tattha ``pañcime, bhikkhave, ādīnavā dussīlassa sīlavipattiyā''ti  (dī0 ni0 2.149; a0 ni0  5.213) evamādisuttanayena sīlavipattiyā ādīnavo  daṭṭhabbo.</p>
              <p>[03] apica dussīlo puggalo dussīlyahetu amanāpo hoti devamanussānaṃ, ananusāsanīyo  sabrahmacārīnaṃ, dukkhito dussīlyagarahāsu, vippaṭisārī sīlavataṃ pasaṃsāsu, tāya ca  pana dussīlyatāya sāṇasāṭako viya dubbaṇṇo hoti. ye kho panassa diṭṭhānugatiṃ āpajjanti,  tesaṃ dīgharattaṃ apāyadukkhāvahanato dukkhasamphasso. yesaṃ deyyadhammaṃ paṭiggaṇhāti, tesaṃ  namahapphalakaraṇato appaggho. anekavassagaṇikagūthakūpo viya dubbisodhano. chavālātamiva  ubhato paribāhiro. bhikkhubhāvaṃ paṭijānantopi abhikkhuyeva gogaṇaṃ anubandhagadrabho viya.  satatubbiggo sabbaverikapuriso viya. asaṃvāsāraho matakaḷevaraṃ viya. sutādiguṇayuttopi  sabrahmacārīnaṃ apūjāraho susānaggi viya brāhmaṇānaṃ. abhabbo visesādhigame andho  viya rūpadassane. nirāso saddhamme caṇḍālakumārako viya rajje. sukhitosmīti maññamānopi  dukkhitova aggikkhandhapariyāye vuttadukkhabhāgitāya.</p>
              <p>[03] dussīlānañhi ^a^M1.0052^ea^ pañcakāmaguṇaparibhogavandanamānanādisukhassādagadhitacittānaṃ tappaccayaṃ  anussaraṇamattenāpi hadayasantāpaṃ janayitvā uṇhalohituggārappavattanasamatthaṃ atikaṭukaṃ  dukkhaṃ dassento sabbākārena paccakkhakammavipāko bhagavā āha -- </p>
              <p>[02] ``passatha no tumhe, bhikkhave, amuṃ mahantaṃ aggikkhandhaṃ ādittaṃ sampajjalitaṃ sajotibhūta'nti?  evaṃ, bhanteti. taṃ kiṃ maññatha, bhikkhave, katamaṃ nu kho varaṃ yaṃ amuṃ ^a^V1.0052^ea^ mahantaṃ aggikkhandhaṃ  ādittaṃ sampajjalitaṃ sajotibhūtaṃ āliṅgetvā upanisīdeyya vā upanipajjeyya vā,  yaṃ khattiyakaññaṃ vā brāhmaṇakaññaṃ vā gahapatikaññaṃ vā mudutalunahatthapādaṃ āliṅgetvā  upanisīdeyya vā upanipajjeyya vāti. etadeva, bhante, varaṃ yaṃ khattiyakaññaṃ vā...pe0...  upanipajjeyya vā. dukkhaṃ hetaṃ, bhante, yaṃ amuṃ mahantaṃ aggikkhandhaṃ...pe0... upanipajjeyya  vāti. ārocayāmi vo, bhikkhave, paṭivedayāmi vo, bhikkhave, yathā etadeva tassa varaṃ  dussīlassa pāpadhammassa asucisaṅkassarasamācārassa paṭicchannakammantassa assamaṇassa samaṇapaṭiññassa  abrahmacārissa brahmacāripaṭiññassa antopūtikassa avassutassa kasambujātassa yaṃ amuṃ  mahantaṃ aggikkhandhaṃ...pe0... upanipajjeyya vā. taṃ kissa hetu? tatonidānaṃ hi  so, bhikkhave, maraṇaṃ vā nigaccheyya maraṇamattaṃ vā dukkhaṃ, na tveva tappaccayā kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjeyyā''ti (a0 ni0  7.72).</p>
              <p>[03] evaṃ aggikkhandhupamāya itthipaṭibaddhapañcakāmaguṇaparibhogapaccayaṃ dukkhaṃ dassetvā eteneva  upāyena -- </p>
              <p>[02] ``taṃ kiṃ maññatha, bhikkhave, katamaṃ nu kho varaṃ yaṃ balavā puriso daḷhāya vāḷarajjuyā  ubho jaṅghā veṭhetvā ghaṃseyya, sā chaviṃ chindeyya, chaviṃ chetvā cammaṃ chindeyya, cammaṃ  chetvā maṃsaṃ chindeyya, maṃsaṃ chetvā nhāruṃ chindeyya, nhāruṃ chetvā aṭṭhiṃ  chindeyya, aṭṭhiṃ chetvā aṭṭhimiñjaṃ āhacca tiṭṭheyya, yaṃ vā khattiyamahāsālānaṃ ^a^M1.0053^ea^  vā brāhmaṇamahāsālānaṃ vā gahapatimahāsālānaṃ vā abhivādanaṃ sādiyeyyā''ti ca. </p>
              <p>[02] ``taṃ kiṃ maññatha, bhikkhave, katamaṃ nu kho varaṃ yaṃ balavā puriso tiṇhāya sattiyā  teladhotāya paccorasmiṃ pahareyya, yaṃ vā khattiyamahāsālānaṃ vā brāhmaṇamahāsālānaṃ vā  gahapatimahāsālānaṃ vā añjalikammaṃ sādiyeyyā''ti ca. </p>
              <p>[02] ``taṃ kiṃ maññatha, bhikkhave, katamaṃ nu kho varaṃ yaṃ balavā puriso tattena ayopaṭṭena  ādittena sampajjalitena sajotibhūtena kāyaṃ sampaliveṭheyya,  yaṃ vā khattiyamahāsālānaṃ ^a^V1.0053^ea^  vā brāhmaṇamahāsālānaṃ vā gahapatimahāsālānaṃ vā saddhādeyyaṃ cīvaraṃ paribhuñjeyyā''ti  ca. </p>
              <p>[02] ``taṃ kiṃ maññatha, bhikkhave, katamaṃ nu kho varaṃ yaṃ balavā puriso tattena ayosaṅkunā  ādittena sampajjalitena sajotibhūtena mukhaṃ vivaritvā tattaṃ lohaguḷaṃ ādittaṃ sampajjalitaṃ  sajotibhūtaṃ mukhe pakkhipeyya, taṃ tassa oṭṭhampi ḍaheyya, mukhampi, jivhampi, kaṇṭhampi,  udarampi ḍaheyya, antampi antaguṇampi ādāya adhobhāgaṃ nikkhameyya, yaṃ vā khattiya...  brāhmaṇa... gahapatimahāsālānaṃ vā saddhādeyyaṃ piṇḍapātaṃ paribhuñjeyyā''ti ca. </p>
              <p>[02] ``taṃ kiṃ maññatha, bhikkhave, katamaṃ nu kho varaṃ yaṃ balavā puriso sīse vā gahetvā  khandhe vā gahetvā tattaṃ ayomañcaṃ vā ayopīṭhaṃ vā ādittaṃ sampajjalitaṃ sajotibhūtaṃ  abhinisīdāpeyya vā abhinipajjāpeyya vā, yaṃ vā khattiya... brāhmaṇa... gahapatimahāsālānaṃ  vā saddhādeyyaṃ mañcapīṭhaṃ paribhuñjeyyā''ti ca. </p>
              <p>[02] ``taṃ kiṃ maññatha, bhikkhave, katamaṃ nu kho varaṃ yaṃ balavā puriso uddhaṃpādaṃ adhosiraṃ  gahetvā tattāya ayokumbhiyā pakkhipeyya ādittāya sampajjalitāya sajotibhūtāya   ^a^M1.0054^ea^, so tattha pheṇuddehakaṃ paccamāno sakimpi uddhaṃ gaccheyya, sakimpi adho  gaccheyya, sakimpi tiriyaṃ gaccheyya, yaṃ vā khattiya... brāhmaṇa... gahapatimahāsālānaṃ  vā saddhādeyyaṃ vihāraṃ paribhuñjeyyā''ti cāti (a0 ni0  7.72).</p>
              <p>[03] imāhi vāḷarajjutiṇhasattiayopaṭṭāyoguḷāyomañcāyopīṭhāyokumbhīupamāhi abhivādanāñjalikammacīvarapiṇḍapātamañcapīṭhavihāraparibhogapaccayaṃ  dukkhaṃ dassesi. tasmā -- </p>
              <p>[21] aggikkhandhāliṅganadukkhādhikadukkhakaṭukaphalaṃ. </p>
              <p>[22] avijahato kāmasukhaṃ, sukhaṃ kuto bhinnasīlassa.. </p>
              <p>[21] abhivādanasādiyane ^a^V1.0054^ea^, kiṃ nāma sukhaṃ vipannasīlassa. </p>
              <p>[22] daḷhavāḷarajjughaṃsanadukkhādhikadukkhabhāgissa.. </p>
              <p>[21] saddhānamañjalikammasādiyane kiṃ sukhaṃ asīlassa. </p>
              <p>[22] sattippahāradukkhādhimattadukkhassa yaṃhetu.. </p>
              <p>[21] cīvaraparibhogasukhaṃ, kiṃ nāma asaṃyatassa. </p>
              <p>[22] yena ciraṃ anubhavitabbo, niraye jalitāyopaṭṭasamphasso.. </p>
              <p>[21] madhuropi piṇḍapāto, halāhalavisūpamo asīlassa. </p>
              <p>[22] ādittā gilitabbā, ayoguḷā yena cirarattaṃ.. </p>
              <p>[21] sukhasammatopi dukkho, asīlino mañcapīṭhaparibhogo. </p>
              <p>[22] yaṃ bādhissanti ciraṃ, jalitāyomañcapīṭhāni.. </p>
              <p>[21] dussīlassa vihāre, saddhādeyyamhi kā nivāsa rati. </p>
              <p>[22] jalitesu nivasitabbaṃ, yena ayokumbhimajjhesu.. </p>
              <p>[21] saṅkasarasamācāro, kasambujāto avassuto pāpo. </p>
              <p>[22] antopūtīti ca yaṃ, nindanto āha lokagaru.. </p>
              <p>[21] dhī jīvitaṃ asaññatassa, tassa samaṇajanavesadhārissa. </p>
              <p>[22] assamaṇassa upahataṃ, khatamattānaṃ vahantassa.. </p>
              <p>[21] gūthaṃ ^a^M1.0055^ea^ viya kuṇapaṃ viya, maṇḍanakāmā vivajjayantīdha. </p>
              <p>[22] yaṃ nāma sīlavanto, santo kiṃ jīvitaṃ tassa.. </p>
              <p>[21] sabbabhayehi ^a^V1.0055^ea^ amutto, mutto sabbehi adhigamasukhehi. </p>
              <p>[22] supihitasaggadvāro, apāyamaggaṃ samārūḷho.. </p>
              <p>[21] karuṇāya vatthubhūto, kāruṇikajanassa nāma ko añño. </p>
              <p>[22] dussīlasamo dussī, latāya iti bahuvidhā dosāti..</p>
              <p>[03] evamādinā paccavekkhaṇena sīlavipattiyaṃ ādīnavadassanaṃ vuttappakāraviparītato sīlasampattiyā  ānisaṃsadassanañca veditabbaṃ. apica -- </p>
              <p>[21] tassa pāsādikaṃ hoti, pattacīvaradhāraṇaṃ. </p>
              <p>[22] pabbajjā saphalā tassa, yassa sīlaṃ sunimmalaṃ.. </p>
              <p>[21] attānuvādādibhayaṃ, suddhasīlassa bhikkhuno. </p>
              <p>[22] andhakāraṃ viya raviṃ, hadayaṃ nāvagāhati.. </p>
              <p>[21] sīlasampattiyā bhikkhu, sobhamāno tapovane. </p>
              <p>[22] pabhāsampattiyā cando, gagane viya sobhati.. </p>
              <p>[21] kāyagandhopi pāmojjaṃ, sīlavantassa bhikkhuno. </p>
              <p>[22] karoti api devānaṃ, sīlagandhe kathāva kā.. </p>
              <p>[21] sabbesaṃ gandhajātānaṃ, sampattiṃ abhibhuyyati. </p>
              <p>[22] avighātī disā sabbā, sīlagandho pavāyati.. </p>
              <p>[21] appakāpi katā kārā, sīlavante mahapphalā. </p>
              <p>[22] hontīti sīlavā hoti, pūjāsakkārabhājanaṃ.. </p>
              <p>[21] sīlavantaṃ na bādhanti, āsavā diṭṭhadhammikā. </p>
              <p>[22] samparāyikadukkhānaṃ, mūlaṃ khanati sīlavā.. </p>
              <p>[21] yā manussesu sampatti, yā ca devesu sampadā. </p>
              <p>[22] na sā sampannasīlassa, icchato hoti dullabhā.. </p>
              <p>[21] accantasantā ^a^V1.0056^ea^ pana yā, ayaṃ nibbānasampadā. </p>
              <p>[22] mano sampannasīlassa, tameva anudhāvati.. </p>
              <p>[21] sabbasampattimūlamhi ^a^M1.0056^ea^, sīlamhi iti paṇḍito. </p>
              <p>[22] anekākāravokāraṃ, ānisaṃsaṃ vibhāvayeti..</p>
              <p>[03] evañhi vibhāvayato sīlavipattito ubbijjitvā sīlasampattininnaṃ mānasaṃ hoti. tasmā  yathāvuttaṃ imaṃ sīlavipattiyā ādīnavaṃ imañca sīlasampattiyā ānisaṃsaṃ disvā sabbādarena  sīlaṃ vodāpetabbanti.</p>
              <p>[03] ettāvatā ca ``sīle patiṭṭhāya naro sapañño''ti imissā gāthāya sīlasamādhipaññāmukhena  desite visuddhimagge ^b^sīlaṃ^eb^ tāva paridīpitaṃ hoti. </p>
              <p>[06] iti sādhujanapāmojjatthāya kate visuddhimagge </p>
              <p>[06] sīlaniddeso nāma paṭhamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 2. dhutaṅganiddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 22^b^.^eb^ idāni ^a^M1.0057^ea^ ^a^V1.0057^ea^ yehi appicchatāsantuṭṭhitādīhi guṇehi vuttappakārassa  sīlassa vodānaṃ hoti, te guṇe sampādetuṃ yasmā samādinnasīlena yoginā dhutaṅgasamādānaṃ  kātabbaṃ. evañhissa appicchatāsantuṭṭhitāsallekhapavivekāpacayavīriyārambhasubharatādiguṇasalilavikkhālitamalaṃ  sīlañceva suparisuddhaṃ bhavissati, vatāni ca sampajjissanti. iti anavajjasīlabbataguṇaparisuddhasabbasamācāro  porāṇe ariyavaṃsattaye patiṭṭhāya catutthassa bhāvanārāmatāsaṅkhātassa ariyavaṃsassa adhigamāraho  bhavissati. tasmā dhutaṅgakathaṃ ārabhissāma.</p>
              <p>[03] bhagavatā hi pariccattalokāmisānaṃ kāye ca jīvite ca anapekkhānaṃ anulomapaṭipadaṃyeva  ārādhetukāmānaṃ kulaputtānaṃ terasadhutaṅgāni anuññātāni. seyyathidaṃ -- paṃsukūlikaṅgaṃ,  tecīvarikaṅgaṃ, piṇḍapātikaṅgaṃ, sapadānacārikaṅgaṃ, ekāsanikaṅgaṃ, pattapiṇḍikaṅgaṃ,  khalupacchābhattikaṅgaṃ, āraññikaṅgaṃ, rukkhamūlikaṅgaṃ, abbhokāsikaṅgaṃ, sosānikaṅgaṃ,  yathāsanthatikaṅgaṃ, nesajjikaṅganti. tattha -- </p>
              <p>[21] atthato lakkhaṇādīhi, samādānavidhānato. </p>
              <p>[22] pabhedato bhedato ca, tassa tassānisaṃsato.. </p>
              <p>[21] kusalattikato ceva, dhutādīnaṃ vibhāgato. </p>
              <p>[22] samāsabyāsato cāpi, viññātabbo vinicchayo.. </p>
              <p>[03] 23^b^.^eb^ tattha ^b^atthato^eb^ti tāva rathikasusānasaṅkārakūṭādīnaṃ yattha katthaci paṃsūnaṃ upari  ṭhitattā abbhuggataṭṭhena tesu tesu paṃsukūlamivāti paṃsukūlaṃ, atha vā paṃsu viya  kucchitabhāvaṃ ulatīti paṃsukūlaṃ, kucchitabhāvaṃ gacchatīti vuttaṃ hoti. evaṃ laddhanibbacanassa  paṃsukūlassa dhāraṇaṃ paṃsukūlaṃ ^a^V1.0058^ea^, taṃ sīlamassāti ^b^paṃsukūliko^eb^. paṃsukūlikassa  aṅgaṃ ^b^paṃsukūlikaṅgaṃ^eb^. aṅganti kāraṇaṃ vuccati. tasmā yena samādānena so paṃsukūliko  hoti, tassetaṃ adhivacananti veditabbaṃ.</p>
              <p>[03] eteneva nayena saṅghāṭiuttarāsaṅgāntaravāsakasaṅkhātaṃ ticīvaraṃ sīlamassāti ^b^tecīvariko^eb^.  tecīvarikassa aṅgaṃ ^b^tecīvarikaṅgaṃ^eb^.</p>
              <p>[03] bhikkhāsaṅkhātānaṃ ^a^M1.0058^ea^ pana āmisapiṇḍānaṃ pātoti piṇḍapāto, parehi dinnānaṃ  piṇḍānaṃ patte nipatananti vuttaṃ hoti. taṃ piṇḍapātaṃ uñchati taṃ taṃ kulaṃ upasaṅkamanto  gavesatīti ^b^piṇḍapātiko^eb^. piṇḍāya vā patituṃ vatametassāti piṇḍapātī, patitunti  carituṃ, piṇḍapātī eva piṇḍapātiko. piṇḍapātikassa aṅgaṃ ^b^piṇḍapātikaṅgaṃ^eb^.</p>
              <p>[03] dānaṃ vuccati avakhaṇḍanaṃ, apetaṃ dānatoti apadānaṃ, anavakhaṇḍananti attho. saha apadānena  sapadānaṃ, avakhaṇḍanarahitaṃ anugharanti vuttaṃ hoti. sapadānaṃ carituṃ idamassa sīlanti  sapadānacārī, sapadānacārī eva ^b^sapadānacāriko^eb^. tassa aṅgaṃ ^b^sapadānacārikaṅgaṃ^eb^.</p>
              <p>[03] ekāsane bhojanaṃ ekāsanaṃ, taṃ sīlamassāti ^b^ekāsaniko^eb^. tassa aṅgaṃ ^b^ekāsanikaṅgaṃ^eb^.</p>
              <p>[03] dutiyabhājanassa paṭikkhittattā kevalaṃ ekasmiṃyeva patte piṇḍo pattapiṇḍo. idāni  pattapiṇḍagahaṇe pattapiṇḍasaññaṃ katvā pattapiṇḍo sīlamassāti ^b^pattapiṇḍiko^eb^. tassa  aṅgaṃ ^b^pattapiṇḍikaṅgaṃ^eb^.</p>
              <p>[03] ^b^khalū^eb^ti paṭisedhanatthe nipāto. pavāritena satā pacchā laddhaṃ bhattaṃ pacchābhattaṃ nāma,  tassa pacchābhattassa bhojanaṃ pacchābhattabhojanaṃ, tasmiṃ pacchābhattabhojane pacchābhattasaññaṃ katvā  pacchābhattaṃ sīlamassāti pacchābhattiko. na pacchābhattiko ^b^khalupacchābhattiko^eb^. samādānavasena  paṭikkhittātirittabhojanassetaṃ nāmaṃ. aṭṭhakathāyaṃ pana vuttaṃ khalūti eko sakuṇo.  so mukhena phalaṃ gahetvā tasmiṃ patite puna aññaṃ na khādati. tādiso ayanti khalupacchābhattiko.  tassa aṅgaṃ ^b^khalupacchābhattikaṅgaṃ^eb^.</p>
              <p>[03] araññe ^a^V1.0059^ea^ nivāso sīlamassāti ^b^āraññiko^eb^. tassa aṅgaṃ ^b^āraññikaṅgaṃ^eb^.</p>
              <p>[03] rukkhamūle nivāso rukkhamūlaṃ, taṃ sīlamassāti ^b^rukkhamūliko^eb^. rukkhamūlikassa  aṅgaṃ ^b^rukkhamūlikaṅgaṃ. abbhokāsikasosānikaṅgesupi^eb^ eseva nayo.</p>
              <p>[03] yadeva ^a^M1.0059^ea^ santhataṃ yathāsanthataṃ, idaṃ tuyhaṃ pāpuṇātīti evaṃ paṭhamaṃ uddiṭṭhasenāsanassetaṃ  adhivacanaṃ. tasmiṃ yathāsanthate viharituṃ sīlamassāti ^b^yathāsanthatiko^eb^. tassa aṅgaṃ  ^b^yathāsanthatikaṅgaṃ^eb^.</p>
              <p>[03] sayanaṃ paṭikkhipitvā nisajjāya viharituṃ sīlamassāti ^b^nesajjiko^eb^. tassa aṅgaṃ ^b^nesajjikaṅgaṃ^eb^.</p>
              <p>[03] sabbāneva panetāni tena tena samādānena dhutakilesattā dhutassa bhikkhuno aṅgāni, kilesadhunanato  vā dhutanti laddhavohāraṃ ñāṇaṃ aṅgaṃ etesanti ^b^dhutaṅgāni^eb^. atha vā dhutāni ca tāni  paṭipakkhaniddhunanato aṅgāni ca paṭipattiyātipi ^b^dhutaṅgāni^eb^. evaṃ tāvettha ^b^atthato^eb^ viññātabbo  vinicchayo.</p>
              <p>[03] sabbāneva panetāni samādānacetanālakkhaṇāni. vuttampi cetaṃ ``yo samādiyati, so puggalo.  yena samādiyati, cittacetasikā ete dhammā. yā samādānacetanā, taṃ dhutaṅgaṃ. yaṃ  paṭikkhipati, taṃ vatthū''ti. sabbāneva ca loluppaviddhaṃsanarasāni, nilloluppabhāvapaccupaṭṭhānāni  appicchatādiariyadhammapadaṭṭhānāni. evamettha ^b^lakkhaṇādīhi^eb^ veditabbo vinicchayo.</p>
              <p>[03] samādānavidhānatotiādīsu pana pañcasu sabbāneva dhutaṅgāni dharamāne bhagavati bhagavatova santike  samādātabbāni. parinibbute mahāsāvakassa santike. tasmiṃ asati khīṇāsavassa,  anāgāmissa, sakadāgāmissa, sotāpannassa, tipiṭakassa, dvipiṭakassa, ekapiṭakassa,  ekasaṅgītikassa, aṭṭhakathācariyassa. tasmiṃ asati dhutaṅgadharassa, tasmimpi asati cetiyaṅgaṇaṃ  sammajjitvā ukkuṭikaṃ nisīditvā sammāsambuddhassa santike vadantena viya ^a^V1.0060^ea^ samādātabbāni,  apica sayampi samādātuṃ vaṭṭati eva. ettha ca cetiyapabbate dve bhātikattherānaṃ jeṭṭhakabhātu  dhutaṅgappicchatāya vatthu kathetabbaṃ. ayaṃ tāva sādhāraṇakathā. </p>
            </h4>
          </h3>
          <h3>
            <h3n> 1. paṃsukūlikaṅgakathā </h3n>
            <h4>
              <h4n> </h4n>
              <p>[03] 24^b^.^eb^ idāni ekekassa samādānavidhānappabhedabhedānisaṃse vaṇṇayissāma. ^b^paṃsukūlikaṅgaṃ^eb^  tāva ``gahapatidānacīvaraṃ paṭikkhipāmi, paṃsukūlikaṅgaṃ samādiyāmī''ti ^a^M1.0060^ea^  imesu dvīsu vacanesu aññatarena samādinnaṃ hoti. idaṃ tāvettha ^b^samādānaṃ^eb^. </p>
              <p>[01] evaṃ samādinnadhutaṅgena pana tena sosānikaṃ, pāpaṇikaṃ, rathiyacoḷaṃ, saṅkāracoḷaṃ, sotthiyaṃ,  nhānacoḷaṃ, titthacoḷaṃ, gatapaccāgataṃ, aggiḍaḍḍhaṃ, gokhāyitaṃ, upacikākhāyitaṃ, undūrakhāyitaṃ,  antacchinnaṃ, dasācchinnaṃ, dhajāhaṭaṃ, thūpacīvaraṃ, samaṇacīvaraṃ, ābhisekikaṃ, iddhimayaṃ,  panthikaṃ, vātāhaṭaṃ, devadattiyaṃ, sāmuddiyantietesu aññataraṃ cīvaraṃ gahetvā  phāletvā dubbalaṭṭhānaṃ pahāya thiraṭṭhānāni dhovitvā cīvaraṃ katvā porāṇaṃ gahapaticīvaraṃ  apanetvā paribhuñjitabbaṃ.</p>
              <p>[03] tattha ^b^sosānika^eb^nti susāne patitakaṃ. ^b^pāpaṇika^eb^nti āpaṇadvāre patitakaṃ.  ^b^rathiyacoḷa^eb^nti puññatthikehi vātapānantarena rathikāya chaḍḍitacoḷakaṃ. ^b^saṅkāracoḷa^eb^nti  saṅkāraṭṭhāne chaḍḍitacoḷakaṃ. ^b^sotthiya^eb^nti gabbhamalaṃ puñchitvā chaḍḍitavatthaṃ. tissāmaccamātā  kira satagghanakena vatthena gabbhamalaṃ puñchāpetvā paṃsukūlikā gaṇhissantīti tālaveḷimagge  chaḍḍāpesi. bhikkhū jiṇṇakaṭṭhānatthameva gaṇhanti. ^b^nhānacoḷa^eb^nti yaṃ bhūtavejjehi  sasīsaṃ nhāpitā kāḷakaṇṇicoḷanti chaḍḍetvā gacchanti.</p>
              <p>[03] ^b^titthacoḷa^eb^nti nhānatitthe chaḍḍitapilotikā. ^b^gatapaccāgata^eb^nti yaṃ manussā susānaṃ  gantvā paccāgatā nhatvā chaḍḍenti. ^b^aggiḍaḍḍha^eb^nti agginā ḍaḍḍhappadesaṃ. tañhi manussā  chaḍḍenti. ^b^gokhāyitādī^eb^ni pākaṭāneva. tādisānipi hi manussā chaḍḍenti.  ^b^dhajāhaṭa^eb^nti nāvaṃ ārohantā dhajaṃ bandhitvā ārūhanti. taṃ tesaṃ dassanātikkame  gahetuṃ vaṭṭati. yampi yuddhabhūmiyaṃ dhajaṃ bandhitvā ṭhapitaṃ, taṃ dvinnampi senānaṃ gatakāle  gahetuṃ vaṭṭati. </p>
              <p>[01] ^b^thūpacīvara^eb^nti ^a^V1.0061^ea^ vammikaṃ parikkhipitvā balikammaṃ kataṃ. ^b^samaṇacīvara^eb^nti bhikkhusantakaṃ.  ^b^ābhisekika^eb^nti rañño abhisekaṭṭhāne chaḍḍitacīvaraṃ. ^b^iddhimaya^eb^nti ehibhikkhucīvaraṃ.  ^b^panthika^eb^nti antarāmagge patitakaṃ. yaṃ pana sāmikānaṃ satisammosena patitaṃ,  taṃ thokaṃ rakkhitvā gahetabbaṃ. ^b^vātāhaṭa^eb^nti vātena paharitvā dūre pātitaṃ, taṃ  pana sāmike apassantena ^a^M1.0061^ea^ gahetuṃ vaṭṭati. ^b^devadattiya^eb^nti anuruddhattherassa  viya devatāhi dinnakaṃ. ^b^sāmuddiya^eb^nti samuddavīcīhi thale ussāritaṃ.</p>
              <p>[03] yaṃ pana saṅghassa demāti dinnaṃ, coḷakabhikkhāya vā caramānehi laddhaṃ, na taṃ paṃsukūlaṃ.  bhikkhudattiyepi yaṃ vassaggena gāhetvā vā dīyati, senāsanacīvaraṃ vā hoti, na taṃ  paṃsukūlaṃ. no gāhāpetvā dinnameva paṃsukūlaṃ. tatrapi yaṃ dāyakehi bhikkhussa  pādamūle nikkhittaṃ, tena pana bhikkhunā paṃsukūlikassa hatthe ṭhapetvā dinnaṃ, taṃ  ekatosuddhikaṃ nāma. yaṃ bhikkhuno hatthe ṭhapetvā dinnaṃ, tena pana pādamūle ṭhapitaṃ,  tampi ekatosuddhikaṃ. yaṃ bhikkhunopi pādamūle ṭhapitaṃ, tenāpi tatheva dinnaṃ, taṃ  ubhatosuddhikaṃ. yaṃ hatthe ṭhapetvā laddhaṃ, hattheyeva ṭhapitaṃ, taṃ anukkaṭṭhacīvaraṃ nāma.  iti imaṃ paṃsukūlabhedaṃ ñatvā paṃsukūlikena cīvaraṃ paribhuñjitabbanti idamettha  ^b^vidhānaṃ^eb^.</p>
              <p>[03] ayaṃ pana ^b^pabhedo,^eb^ tayo paṃsukūlikā ukkaṭṭho majjhimo mudūti. tattha sosānikaṃyeva  gaṇhanto ^b^ukkaṭṭho^eb^ hoti. pabbajitā gaṇhissantīti ṭhapitakaṃ gaṇhanto ^b^majjhimo^eb^.  pādamūle ṭhapetvā dinnakaṃ gaṇhanto ^b^mudū^eb^ti.</p>
              <p>[03] tesu yassa kassaci attano ruciyā gihidinnakaṃ sāditakkhaṇe dhutaṅgaṃ bhijjati. ayamettha  ^b^bhedo^eb^.</p>
              <p>[03] ^b^ayaṃ panānisaṃso,^eb^ ``paṃsukūlacīvaraṃ nissāya pabbajjā''ti (mahāva0 128) vacanato  nissayānurūpapaṭipattisabbhāvo, paṭhame ariyavaṃse patiṭṭhānaṃ, ārakkhadukkhābhāvo, aparāyattavuttitā,  corabhayena abhayatā, paribhogataṇhāya abhāvo, samaṇasāruppaparikkhāratā, ``appāni ceva  sulabhāni ca tāni ca anavajjānī''ti (a0 ni0  4.27; itivu0 101) bhagavatā saṃvaṇṇitapaccayatā,  pāsādikatā, appicchatādīnaṃ phalanipphatti, sammāpaṭipattiyā anubrūhanaṃ, pacchimāya  janatāya diṭṭhānugatiāpādananti. </p>
              <p>[21] mārasenavighātāya ^a^V1.0062^ea^, paṃsukūladharo yati. </p>
              <p>[22] sannaddhakavaco yuddhe, khattiyo viya sobhati.. </p>
              <p>[21] pahāya ^a^M1.0062^ea^ kāsikādīni, varavatthāni dhāritaṃ. </p>
              <p>[22] yaṃ lokagarunā ko taṃ, paṃsukūlaṃ na dhāraye.. </p>
              <p>[21] tasmā hi attano bhikkhu, paṭiññaṃ samanussaraṃ. </p>
              <p>[22] yogācārānukūlamhi, paṃsukūle rato siyāti.. </p>
              <p>[06] ayaṃ tāva paṃsukūlikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 2. tecīvarikaṅgakathā </h3n>
            <h4>
              <h4n> </h4n>
              <p>[03] 25^b^.^eb^ tadanantaraṃ pana ^b^tecīvarikaṅgaṃ^eb^ ``catutthakacīvaraṃ paṭikkhipāmi, tecīvarikaṅgaṃ  samādiyāmī''ti imesaṃ aññataravacanena samādinnaṃ hoti.</p>
              <p>[03] tena pana tecīvarikena cīvaradussaṃ labhitvā yāva aphāsukabhāvena kātuṃ vā na sakkoti,  vicārakaṃ vā na labhati, sūciādīsu vāssa kiñci na sampajjati, tāva nikkhipitabbaṃ.  nikkhittapaccayā doso natthi. rajitakālato pana paṭṭhāya nikkhipituṃ na vaṭṭati, dhutaṅgacoro  nāma hoti. idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭhena^eb^ rajanakāle paṭhamaṃ antaravāsakaṃ  vā uttarāsaṅgaṃ vā rajitvā taṃ nivāsetvā itaraṃ rajitabbaṃ. taṃ pārupitvā saṅghāṭi  rajitabbā. saṅghāṭiṃ pana nivāsetuṃ na vaṭṭati. idamassa gāmantasenāsane vattaṃ. āraññake  pana dve ekato dhovitvā rajituṃ vaṭṭati. yathā pana kañci disvā sakkoti kāsāvaṃ  ākaḍḍhitvā uparikātuṃ, evaṃ āsanne ṭhāne nisīditabbaṃ. ^b^majjhimassa^eb^ rajanasālāyaṃ  rajanakāsāvaṃ nāma hoti, taṃ nivāsetvā vā pārupitvā vā rajanakammaṃ kātuṃ vaṭṭati.  ^b^mudukassa^eb^ sabhāgabhikkhūnaṃ cīvarāni nivāsetvā vā pārupitvā vā rajanakammaṃ  kātuṃ vaṭṭati. tatraṭṭhakapaccattharaṇampi ^a^V1.0063^ea^ tassa vaṭṭati. pariharituṃ pana na vaṭṭati. sabhāgabhikkhūnaṃ  cīvarampi antarantarā paribhuñjituṃ vaṭṭati. dhutaṅgatecīvarikassa pana catutthaṃ vattamānaṃ  aṃsakāsāvameva vaṭṭati. tañca kho vitthārato vidatthi, dīghato tihatthameva vaṭṭati. </p>
              <p>[01] imesaṃ pana tiṇṇampi catutthakacīvaraṃ sāditakkhaṇeyeva dhutaṅgaṃ bhijjati. ayamettha ^b^bhedo^eb^.</p>
              <p>[03] ^b^ayaṃ^eb^ ^a^M1.0063^ea^ ^b^panānisaṃso,^eb^ tecīvariko bhikkhu santuṭṭho hoti kāyaparihārikena  cīvarena. tenassa pakkhino viya samādāyeva gamanaṃ, appasamārambhatā, vatthasannidhiparivajjanaṃ,  sallahukavuttitā, atirekacīvaraloluppappahānaṃ, kappiye mattakāritāya sallekhavuttitā,  appicchatādīnaṃ phalanipphattīti evamādayo guṇā sampajjantīti. </p>
              <p>[21] atirekavatthataṇhaṃ, pahāya sannidhivivajjito dhīro. </p>
              <p>[22] santosasukharasaññū, ticīvaradharo bhavati yogī.. </p>
              <p>[21] tasmā sapattacaraṇo, pakkhīva sacīvarova yogivaro. </p>
              <p>[22] sukhamanuvicaritukāmo, cīvaraniyame ratiṃ kayirāti.. </p>
              <p>[06] ayaṃ tecīvarikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 3. piṇḍapātikaṅgakathā </h3n>
            <h4>
              <h4n> </h4n>
              <p>[03] 26^b^.^eb^ ^b^piṇḍapātikaṅgampi^eb^ ``atirekalābhaṃ paṭikkhipāmi, piṇḍapātikaṅgaṃ samādiyāmī''ti  imesaṃ aññataravacanena samādinnaṃ hoti.</p>
              <p>[03] tena pana piṇḍapātikena ``saṅghabhattaṃ, uddesabhattaṃ, nimantanabhattaṃ, salākabhattaṃ, pakkhikaṃ,  uposathikaṃ, pāṭipadikaṃ, āgantukabhattaṃ, gamikabhattaṃ, gilānabhattaṃ, gilānupaṭṭhākabhattaṃ,  vihārabhattaṃ, dhurabhattaṃ, vārakabhatta''nti etāni cuddasa bhattāni na sāditabbāni.  sace pana ``saṅghabhattaṃ gaṇhathā''tiādinā nayena avatvā ``amhākaṃ gehe saṅgho bhikkhaṃ  gaṇhātu, tumhepi bhikkhaṃ ^a^V1.0064^ea^ gaṇhathā''ti vatvā dinnāni honti, tāni sādituṃ vaṭṭanti.  saṅghato nirāmisasalākāpi vihāre pakkabhattampi vaṭṭatiyevāti idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭho^eb^ puratopi pacchatopi āhaṭabhikkhaṃ  gaṇhati, pattadvāre ṭhatvā pattaṃ gaṇhantānampi deti, paṭikkamanaṃ āharitvā dinnabhikkhampi  gaṇhati, taṃ divasaṃ pana nisīditvā bhikkhaṃ na gaṇhati. ^b^majjhimo^eb^ taṃ divasaṃ nisīditvāpi  gaṇhati, svātanāya pana nādhivāseti. ^b^muduko^eb^svātanāyapi punadivasāyapi bhikkhaṃ  adhivāseti. te ubhopi serivihārasukhaṃ na labhanti, ukkaṭṭhova labhati. ekasmiṃ  kira ^a^M1.0064^ea^ gāme ariyavaṃso hoti, ukkaṭṭho itare āha -- ``āyāmāvuso, dhammasavanāyā''ti.  tesu eko ekenamhi, bhante, manussena nisīdāpitoti āha. aparo mayā, bhante,  svātanāya ekassa bhikkhā adhivāsitāti. evaṃ te ubho parihīnā. itaro pātova piṇḍāya  caritvā gantvā dhammarasaṃ paṭisaṃvedesi.</p>
              <p>[03] imesaṃ pana tiṇṇampi saṅghabhattādiatirekalābhaṃ sāditakkhaṇeva dhutaṅgaṃ bhijjati. ayamettha  ^b^bhedo^eb^.</p>
              <p>[03] ^b^ayaṃ panānisaṃso,^eb^ ``piṇḍiyālopabhojanaṃ nissāya pabbajjā''ti (a0 ni0  4.27;  itivu0 101) vacanato nissayānurūpapaṭipattisabbhāvo, dutiye ariyavaṃse patiṭṭhānaṃ,  aparāyattavuttitā, ``appāni ceva sulabhāni ca tāni ca anavajjānī''ti bhagavatā saṃvaṇṇitapaccayatā,  kosajjanimmaddanatā, parisuddhājīvatā, sekhiyapaṭipattipūraṇaṃ, aparapositā, parānuggahakiriyā,  mānappahānaṃ, rasataṇhānivāraṇaṃ, gaṇabhojanaparamparabhojanacārittasikkhāpadehi anāpattitā,  appicchatādīnaṃ anulomavuttitā, sammāpaṭipattibrūhanaṃ, pacchimajanatānukampananti. </p>
              <p>[21] piṇḍiyālopasantuṭṭho, aparāyattajīviko. </p>
              <p>[22] pahīnāhāraloluppo, hoti cātuddiso yati.. </p>
              <p>[21] vinodayati ^a^V1.0065^ea^ kosajjaṃ, ājīvassa visujjhati. </p>
              <p>[22] tasmā hi nātimaññeyya, bhikkhācariyāya sumedhaso..</p>
              <p>[03] evarūpassa hi -- </p>
              <p>[21] ``piṇḍapātikassa bhikkhuno, </p>
              <p>[27] attabharassa anaññaposino. </p>
              <p>[26] devāpi pihayanti tādino, </p>
              <p>[22] no ce lābhasilokanissito''ti.. </p>
              <p>[06] ayaṃ piṇḍapātikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 4. sapadānacārikaṅgakathā </h3n>
            <h4>
              <h4n> </h4n>
              <p>[03] 27^b^.^eb^ ^b^sapadānacārikaṅgampi^eb^ ^a^M1.0065^ea^ ``loluppacāraṃ paṭikkhipāmi, sapadānacārikaṅgaṃ  samādiyāmī''ti imesaṃ aññataravacanena samādinnaṃ hoti.</p>
              <p>[03] tena pana sapadānacārikena gāmadvāre ṭhatvā parissayābhāvo sallakkhetabbo. yassā racchāya  vā gāme vā parissayo hoti, taṃ pahāya aññattha carituṃ vaṭṭati. yasmiṃ gharadvāre vā  racchāya vā gāme vā kiñci na labhati, agāmasaññaṃ katvā gantabbaṃ. yattha kiñci labhati,  taṃ pahāya gantuṃ na vaṭṭati. iminā ca bhikkhunā kālataraṃ pavisitabbaṃ, evañhi aphāsukaṭṭhānaṃ  pahāya aññattha gantuṃ sakkhissati. sace panassa vihāre dānaṃ dentā antarāmagge vā  āgacchantā manussā pattaṃ gahetvā piṇḍapātaṃ denti vaṭṭati. iminā ca maggaṃ gacchantenāpi  bhikkhācāravelāyaṃ sampattagāmaṃ anatikkamitvā caritabbameva. tattha alabhitvā vā thokaṃ  labhitvā vā gāmapaṭipāṭiyā caritabbanti idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭho^eb^ purato āhaṭabhikkhampi pacchato  āhaṭabhikkhampi paṭikkamanaṃ āharitvā diyyamānampi na gaṇhati,  pattadvāre pana pattaṃ vissajjeti ^a^V1.0066^ea^.  imasmiñhi dhutaṅge mahākassapattherena sadiso nāma natthi. tassapi pattavissaṭṭhaṭṭhānameva  paññāyati. ^b^majjhimo^eb^ purato vā pacchato vā āhaṭampi paṭikkamanaṃ āhaṭampi gaṇhati,  pattadvārepi pattaṃ vissajjeti, na pana bhikkhaṃ āgamayamāno nisīdati. evaṃ so ukkaṭṭhapiṇḍapātikassa  anulometi. ^b^muduko^eb^ taṃ divasaṃ nisīditvā āgameti.</p>
              <p>[03] imesaṃ pana tiṇṇampi loluppacāre uppannamatte dhutaṅgaṃ bhijjati. ayamettha ^b^bhedo^eb^.</p>
              <p>[03] ^b^ayaṃ panānisaṃso,^eb^ kulesu niccanavakatā, candūpamatā, kulamaccherappahānaṃ, samānukampitā,  kulūpakādīnavābhāvo, avhānānabhinandanā, abhihārena anatthikatā, appicchatādīnaṃ  anulomavuttitāti. </p>
              <p>[21] candūpamo ^a^M1.0066^ea^ niccanavo kulesu, </p>
              <p>[27] amaccharī sabbasamānukampo. </p>
              <p>[26] kulūpakādīnavavippamutto, </p>
              <p>[22] hotīdha bhikkhu sapadānacārī.. </p>
              <p>[21] loluppacārañca pahāya tasmā, </p>
              <p>[27] okkhittacakkhu yugamattadassī. </p>
              <p>[26] ākaṅkhamāno bhuvi sericāraṃ, </p>
              <p>[22] careyya dhīro sapadānacāranti.. </p>
              <p>[06] ayaṃ sapadānacārikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 5. ekāsanikaṅgakathā </h3n>
            <h4>
              <h4n> </h4n>
              <p>[03] 28^b^.^eb^ ^b^ekāsanikaṅgampi^eb^ ``nānāsanabhojanaṃ paṭikkhipāmi, ekāsanikaṅgaṃ samādiyāmī''ti  imesaṃ aññataravacanena samādinnaṃ hoti. </p>
              <p>[01] tena ^a^V1.0067^ea^ pana ekāsanikena āsanasālāyaṃ nisīdantena therāsane anisīditvā ``idaṃ mayhaṃ  pāpuṇissatī''ti patirūpaṃ āsanaṃ sallakkhetvā nisīditabbaṃ. sacassa vippakate bhojane  ācariyo vā upajjhāyo vā āgacchati, uṭṭhāya vattaṃ kātuṃ vaṭṭati. tipiṭakacūḷābhayatthero  panāha ``āsanaṃ vā rakkheyya bhojanaṃ vā, ayañca vippakatabhojano, tasmā vattaṃ karotu,  bhojanaṃ pana mā bhuñjatū''ti. idamassa ^b^vidhānaṃ^eb^. </p>
              <p>[01] ^b^pabhedato^eb^ pana ayampi tividho hoti. tattha ^b^ukkaṭṭho^eb^ appaṃ vā hotu bahu vā, yamhi  bhojane hatthaṃ otāreti, tato aññaṃ gaṇhituṃ na labhati. sacepi manussā ``therena  na kiñci bhutta''nti sappiādīni āharanti, bhesajjatthameva vaṭṭanti, na āhāratthaṃ.  ^b^majjhimo^eb^ yāva patte bhattaṃ na khīyati, tāva aññaṃ gaṇhituṃ labhati. ayañhi bhojanapariyantiko  nāma hoti. ^b^muduko^eb^ yāva āsanā na vuṭṭhāti tāva bhuñjituṃ labhati. so hi udakapariyantiko  vā hoti yāva pattadhovanaṃ na gaṇhāti tāva bhuñjanato, āsanapariyantiko vā yāva na  vuṭṭhāti tāva bhuñjanato. </p>
              <p>[01] imesaṃ ^a^M1.0067^ea^ pana tiṇṇampi nānāsanabhojanaṃ bhuttakkhaṇe dhutaṅgaṃ bhijjati. ayamettha  ^b^bhedo^eb^. </p>
              <p>[01] ^b^ayaṃ panānisaṃso,^eb^ appābādhatā, appātaṅkatā, lahuṭṭhānaṃ, balaṃ, phāsuvihāro, anatirittapaccayā  anāpatti, rasataṇhāvinodanaṃ appicchatādīnaṃ anulomavuttitāti. </p>
              <p>[21] ekāsanabhojane rataṃ, </p>
              <p>[27] na yatiṃ bhojanapaccayā rujā. </p>
              <p>[26] visahanti rase alolupo, </p>
              <p>[22] parihāpeti na kammamattano.. </p>
              <p>[21] iti phāsuvihārakāraṇe, </p>
              <p>[27] sucisallekharatūpasevite. </p>
              <p>[26] janayetha visuddhamānaso, </p>
              <p>[22] ratimekāsanabhojane yatīti.. </p>
              <p>[06] ayaṃ ekāsanikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 6. pattapiṇḍikaṅgakathā </h3n>
            <h4>
              <h4n> </h4n>
              <p>[03] 29^b^.^eb^ ^b^pattapiṇḍikaṅgampi^eb^ ^a^V1.0068^ea^ ``dutiyakabhājanaṃ paṭikkhipāmi, pattapiṇḍikaṅgaṃ samādiyāmī''ti  imesaṃ aññataravacanena samādinnaṃ hoti.</p>
              <p>[03] tena pana pattapiṇḍikena yāgupānakāle bhājane ṭhapetvā byañjane laddhe byañjanaṃ vā paṭhamaṃ  khāditabbaṃ, yāgu vā pātabbā. sace pana yāguyaṃ pakkhipati, pūtimacchakādimhi byañjane  pakkhitte yāgu paṭikūlā hoti, appaṭikūlameva ca katvā bhuñjituṃ vaṭṭati. tasmā  tathārūpaṃ byañjanaṃ sandhāya idaṃ vuttaṃ. yaṃ pana madhusakkarādikaṃ appaṭikūlaṃ hoti,  taṃ pakkhipitabbaṃ. gaṇhantena ca pamāṇayuttameva gaṇhitabbaṃ. āmakasākaṃ hatthena gahetvā  khādituṃ vaṭṭati. tathā pana akatvā patteyeva pakkhipitabbaṃ. dutiyakabhājanassa pana paṭikkhittattā  aññaṃ rukkhapaṇṇampi na vaṭṭatīti idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭhassa^eb^ aññatra ucchukhādanakālā kacavarampi  chaḍḍetuṃ na vaṭṭati. odanapiṇḍamacchamaṃsapūvepi bhinditvā ^a^M1.0068^ea^ khādituṃ na vaṭṭati.  ^b^majjhimassa^eb^ ekena hatthena bhinditvā khādituṃ vaṭṭati, hatthayogī nāmesa. ^b^muduko^eb^  pana pattayogī nāma hoti, tassa yaṃ sakkā hoti patte pakkhipituṃ, taṃ sabbaṃ hatthena  vā dantehi vā bhinditvā khādituṃ vaṭṭati.</p>
              <p>[03] imesaṃ pana tiṇṇampi dutiyakabhājanaṃ sāditakkhaṇe dhutaṅgaṃ bhijjati. ayamettha ^b^bhedo^eb^. </p>
              <p>[01] ^b^ayaṃ panānisaṃso,^eb^ nānārasataṇhāvinodanaṃ. atricchatāya pahānaṃ, āhāre payojanamattadassitā,  thālakādipariharaṇakhedābhāvo, avikkhittabhojitā, appicchatādīnaṃ anulomavuttitāti. </p>
              <p>[21] nānābhājanavikkhepaṃ, hitvā okkhittalocano. </p>
              <p>[22] khaṇanto viya mūlāni, rasataṇhāya subbato.. </p>
              <p>[21] sarūpaṃ ^a^V1.0069^ea^ viya santuṭṭhiṃ, dhārayanto sumānaso. </p>
              <p>[22] paribhuñjeyya āhāraṃ, ko añño pattapiṇḍikoti..</p>
              <p>[03] ayaṃ pattapiṇḍikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 7. khalupacchābhattikaṅgakathā </h3n>
            <h4>
              <h4n> </h4n>
              <p>[03] 30^b^.^eb^ ^b^khalupacchābhattikaṅgampi^eb^ ``atirittabhojanaṃ paṭikkhipāmi, khalupacchābhattikaṅgaṃ  samādiyāmī''ti imesaṃ aññataravacanena samādinnaṃ hoti.</p>
              <p>[03] tena pana khalupacchābhattikena pavāretvā puna bhojanaṃ kappiyaṃ kāretvā na bhuñjitabbaṃ.  idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭho^eb^ yasmā paṭhamapiṇḍe pavāraṇā nāma  natthi, tasmiṃ pana ajjhohariyamāne aññaṃ paṭikkhipato hoti, tasmā evaṃ pavārito paṭhamapiṇḍaṃ  ajjhoharitvā dutiyapiṇḍaṃ na bhuñjati. ^b^majjhimo^eb^ yasmiṃ bhojane pavārito, tadeva bhuñjati.  ^b^muduko^eb^ pana yāva āsanā na vuṭṭhāti tāva bhuñjati.</p>
              <p>[03] imesaṃ pana tiṇṇampi pavāritānaṃ kappiyaṃ kārāpetvā bhuttakkhaṇe dhutaṅgaṃ bhijjati.  ayamettha ^b^bhedo^eb^.</p>
              <p>[03] ^b^ayaṃ^eb^ ^a^M1.0069^ea^ ^b^panānisaṃso,^eb^ anatirittabhojanāpattiyā dūrabhāvo, odarikattābhāvo,  nirāmisasannidhitā, puna pariyesanāya abhāvo, appicchatādīnaṃ anulomavuttitāti. </p>
              <p>[21] pariyesanāya khedaṃ, na yāti na karoti sannidhiṃ dhīro. </p>
              <p>[22] odarikattaṃ pajahati, khalupacchābhattiko yogī.. </p>
              <p>[21] tasmā ^a^V1.0070^ea^ sugatapasatthaṃ, santosaguṇādivuḍḍhisañjananaṃ. </p>
              <p>[22] dose vidhunitukāmo, bhajeyya yogī dhutaṅgamidanti..</p>
              <p>[03] ayaṃ khalupacchābhattikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 8. āraññikaṅgakathā </h3n>
            <h4>
              <h4n> </h4n>
              <p>[03] 31^b^.^eb^ ^b^āraññikaṅgampi^eb^ ``gāmantasenāsanaṃ paṭikkhipāmi, āraññikaṅgaṃ samādiyāmī''ti  imesaṃ aññataravacanena samādinnaṃ hoti.</p>
              <p>[03] tena pana āraññikena gāmantasenāsanaṃ pahāya araññe aruṇaṃ uṭṭhāpetabbaṃ. tattha saddhiṃ  upacārena gāmoyeva ^b^gāmantasenāsanaṃ^eb^. </p>
              <p>[01] ^b^gāmo^eb^ nāma yo koci ekakuṭiko vā anekakuṭiko vā parikkhitto vā aparikkhitto  vā samanusso vā amanusso vā antamaso atirekacātumāsaniviṭṭho yo koci satthopi. </p>
              <p>[01] ^b^gāmūpacāro^eb^ nāma parikkhittassa gāmassa sace anurādhapurasseva dve indakhīlā honti,  abbhantarime indakhīle ṭhitassa thāmamajjhimassa purisassa leḍḍupāto. tassa lakkhaṇaṃ yathā  taruṇamanussā attano balaṃ dassentā bāhaṃ pasāretvā leḍḍuṃ khipanti, evaṃ khittassa  leḍḍussa patanaṭṭhānabbhantaranti vinayadharā. suttantikā pana kākanivāraṇaniyamena khittassāti  vadanti. aparikkhittagāme yaṃ sabbapaccantimassa gharassa dvāre ṭhito mātugāmo bhājanena  udakaṃ chaḍḍeti, tassa patanaṭṭhānaṃ gharūpacāro. tato vuttanayena eko leḍḍupāto gāmo, dutiyo  gāmūpacāro.</p>
              <p>[03] ^b^araññaṃ^eb^ pana vinayapariyāye tāva ``ṭhapetvā gāmañca gāmūpacārañca sabbametaṃ arañña''nti  (pārā0 92) vuttaṃ. abhidhammapariyāye ``nikkhamitvā bahi indakhīlā, sabbametaṃ   ^a^M1.0070^ea^ arañña''nti (vibha0 529) vuttaṃ. imasmiṃ pana suttantikapariyāye ``āraññakaṃ  nāma senāsanaṃ pañcadhanusatikaṃ pacchima''nti idaṃ lakkhaṇaṃ. taṃ āropitena ācariyadhanunā  parikkhittassa gāmassa ^a^V1.0071^ea^ indakhīlato aparikkhittassa paṭhamaleḍḍupātato paṭṭhāya yāva vihāraparikkhepā  minitvā vavatthapetabbaṃ.</p>
              <p>[03] sace pana vihāro aparikkhitto hoti, yaṃ sabbapaṭhamaṃ senāsanaṃ vā bhattasālā vā dhuvasannipātaṭṭhānaṃ  vā bodhi vā cetiyaṃ vā dūre cepi senāsanato hoti, taṃ paricchedaṃ katvā minitabbanti  ^b^vinayaṭṭhakathāsu^eb^ vuttaṃ. ^b^majjhimaṭṭhakathāyaṃ^eb^ pana vihārassapi gāmasseva upacāraṃ nīharitvā  ubhinnaṃ leḍḍupātānaṃ antarā minitabbanti vuttaṃ. idamettha pamāṇaṃ.</p>
              <p>[03] sacepi āsanne gāmo hoti, vihāre ṭhitehi mānusakānaṃ saddo suyyati, pabbatanadīādīhi  pana antaritattā na sakkā ujuṃ gantuṃ. yo tassa pakatimaggo hoti, sacepi nāvāya  sañcaritabbo, tena maggena pañcadhanusatikaṃ gahetabbaṃ. yo pana āsannagāmassa aṅgasampādanatthaṃ  tato tato maggaṃ pidahati, ayaṃ dhutaṅgacoro hoti.</p>
              <p>[03] sace pana āraññikassa bhikkhuno upajjhāyo vā ācariyo vā gilāno hoti, tena araññe  sappāyaṃ alabhantena gāmantasenāsanaṃ netvā upaṭṭhātabbo. kālasseva pana nikkhamitvā  aṅgayuttaṭṭhāne aruṇaṃ uṭṭhāpetabbaṃ. sace aruṇuṭṭhānavelāyaṃ tesaṃ ābādho vaḍḍhati,  tesaṃyeva kiccaṃ kātabbaṃ. na dhutaṅgasuddhikena bhavitabbanti idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭhena^eb^ sabbakālaṃ araññe aruṇaṃ uṭṭhāpetabbaṃ.  ^b^majjhimo^eb^ cattāro vassike māse gāmante vasituṃ labhati. ^b^muduko^eb^ hemantikepi.</p>
              <p>[03] imesaṃ pana tiṇṇampi yathā paricchinne kāle araññato āgantvā gāmantasenāsane dhammassavanaṃ  suṇantānaṃ aruṇe uṭṭhitepi dhutaṅgaṃ na bhijjati. sutvā gacchantānaṃ antarāmagge uṭṭhitepi  na bhijjati. sace pana uṭṭhitepi dhammakathike muhuttaṃ nipajjitvā gamissāmāti niddāyantānaṃ  aruṇaṃ uṭṭhahati, attano vā ruciyā gāmantasenāsane aruṇaṃ uṭṭhapenti, dhutaṅgaṃ bhijjatīti  ayamettha ^b^bhedo^eb^.</p>
              <p>[03] ^b^ayaṃ^eb^ ^a^M1.0071^ea^ ^b^panānisaṃso,^eb^ āraññiko bhikkhu araññasaññaṃ manasikaronto bhabbo  aladdhaṃ vā ^a^V1.0072^ea^ samādhiṃ paṭiladdhuṃ laddhaṃ vā rakkhituṃ, satthāpissa attamano hoti. yathāha --  ``tenāhaṃ, nāgita, tassa bhikkhuno attamano homi araññavihārenā''ti (a0 ni0  6.42;   8.86). pantasenāsanavāsino cassa asappāyarūpādayo cittaṃ na vikkhipanti, vigatasantāso  hoti, jīvitanikantiṃ jahati, pavivekasukharasaṃ assādeti, paṃsukūlikādibhāvopi  cassa patirūpo hotīti. </p>
              <p>[21] pavivitto asaṃsaṭṭho, pantasenāsane rato. </p>
              <p>[22] ārādhayanto nāthassa, vanavāsena mānasaṃ.. </p>
              <p>[21] eko araññe nivasaṃ, yaṃ sukhaṃ labhate yati. </p>
              <p>[22] rasaṃ tassa na vindanti, api devā saindakā.. </p>
              <p>[21] paṃsukūlañca esova, kavacaṃ viya dhārayaṃ. </p>
              <p>[22] araññasaṅgāmagato, avasesadhutāyudho.. </p>
              <p>[21] samattho nacirasseva, jetuṃ māraṃ savāhiniṃ. </p>
              <p>[22] tasmā araññavāsamhi, ratiṃ kayirātha paṇḍitoti..</p>
              <p>[03] ayaṃ āraññikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 9. rukkhamūlikaṅgakathā </h3n>
            <h4>
              <h4n> </h4n>
              <p>[03] 32^b^.^eb^ ^b^rukkhamūlikaṅgampi^eb^ ``channaṃ paṭikkhipāmi, rukkhamūlikaṅgaṃ samādiyāmī''ti  imesaṃ aññataravacanena samādinnaṃ hoti.</p>
              <p>[03] tena pana rukkhamūlikena sīmantarikarukkhaṃ, cetiyarukkhaṃ, niyyāsarukkhaṃ, phalarukkhaṃ,  vaggulirukkhaṃ, susirarukkhaṃ, vihāramajjhe ṭhitarukkhanti ime rukkhe vivajjetvā vihārapaccante  ṭhitarukkho gahetabboti idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭho^eb^ yathārucitaṃ rukkhaṃ gahetvā paṭijaggāpetuṃ  na labhati. pādena paṇṇasaṭaṃ apanetvā vasitabbaṃ. ^b^majjhimo^eb^ taṃ ṭhānaṃ sampattehiyeva paṭijaggāpetuṃ  labhati. ^b^mudukena^eb^ ārāmikasamaṇuddese pakkositvā sodhāpetvā samaṃ kārāpetvā  ^a^V1.0073^ea^ vālukaṃ okirāpetvā pākāraparikkhepaṃ kārāpetvā dvāraṃ ^a^M1.0072^ea^ yojāpetvā  vasitabbaṃ. mahadivase pana rukkhamūlikena tattha anisīditvā aññattha paṭicchanne ṭhāne  nisīditabbaṃ.</p>
              <p>[03] imesaṃ pana tiṇṇampi channe vāsaṃ kappitakkhaṇe dhutaṅgaṃ bhijjati. jānitvā channe aruṇaṃ  uṭṭhāpitamatteti ^b^aṅguttarabhāṇakā^eb^. ayamettha ^b^bhedo^eb^.</p>
              <p>[03] ^b^ayaṃ panānisaṃso,^eb^ rukkhamūlasenāsanaṃ nissāya pabbajjāti (mahāva0 128) vacanato nissayānurūpapaṭipattisabbhāvo,  appāni ceva sulabhāni ca tāni ca anavajjānīti (a0 ni0  4.27; itivu0 101)  bhagavatā saṃvaṇṇitapaccayatā, abhiṇhaṃ tarupaṇṇavikāradassanena aniccasaññāsamuṭṭhāpanatā, senāsanamaccherakammārāmatānaṃ  abhāvo, devatāhi sahavāsitā, appicchatādīnaṃ anulomavuttitāti. </p>
              <p>[21] vaṇṇito buddhaseṭṭhena, nissayoti ca bhāsito. </p>
              <p>[22] nivāso pavivittassa, rukkhamūlasamo kuto.. </p>
              <p>[21] āvāsamaccherahare, devatā paripālite. </p>
              <p>[22] pavivitte vasanto hi, rukkhamūlamhi subbato.. </p>
              <p>[21] abhirattāni nīlāni, paṇḍūni patitāni ca. </p>
              <p>[22] passanto tarupaṇṇāni, niccasaññaṃ panūdati.. </p>
              <p>[21] tasmā hi buddhadāyajjaṃ, bhāvanābhiratālayaṃ. </p>
              <p>[22] vivittaṃ nātimaññeyya, rukkhamūlaṃ vicakkhaṇoti..</p>
              <p>[03] ayaṃ rukkhamūlikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 10. abbhokāsikaṅgakathā </h3n>
            <h4>
              <h4n> </h4n>
              <p>[03] 33^b^.^eb^ ^b^abbhokāsikaṅgampi^eb^ ^a^V1.0074^ea^ ``channañca rukkhamūlañca paṭikkhipāmi, abbhokāsikaṅgaṃ samādiyāmī''ti  imesaṃ aññataravacanena samādinnaṃ hoti. </p>
              <p>[01] tassa pana abbhokāsikassa dhammassavanāya vā uposathatthāya vā uposathāgāraṃ pavisituṃ  vaṭṭati. sace paviṭṭhassa devo vassati, deve vassamāne anikkhamitvā vassūparame nikkhamitabbaṃ.  bhojanasālaṃ vā aggisālaṃ vā pavisitvā vattaṃ kātuṃ, bhojanasālāya there bhikkhū  bhattena āpucchituṃ, uddisantena vā uddisāpentena vā channaṃ pavisituṃ, bahi dunnikkhittāni  mañcapīṭhādīni anto pavesetuñca vaṭṭati. sace maggaṃ gacchantena vuḍḍhatarānaṃ ^a^M1.0073^ea^  parikkhāro gahito hoti, deve vassante maggamajjhe ṭhitaṃ sālaṃ pavisituṃ vaṭṭati.  sace na kiñci gahitaṃ hoti, sālāya ṭhassāmīti vegena gantuṃ na vaṭṭati. pakatigatiyā  gantvā paviṭṭhena pana yāva vassūparamā ṭhatvā gantabbanti idamassa ^b^vidhānaṃ. rukkhamūlikassā^eb^pi  eseva nayo.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭhassa^eb^ rukkhaṃ vā pabbataṃ vā gehaṃ  vā upanissāya vasituṃ na vaṭṭati. abbhokāseyeva cīvarakuṭiṃ katvā vasitabbaṃ. ^b^majjhimassa^eb^  rukkhapabbatagehāni upanissāya anto appavisitvā vasituṃ vaṭṭati. ^b^mudukassa^eb^ acchannamariyādaṃ  pabbhārampi sākhāmaṇḍapopi pīṭhapaṭopi khettarakkhakādīhi chaḍḍitā tatraṭṭhakakuṭikāpi vaṭṭatīti.</p>
              <p>[03] imesaṃ pana tiṇṇampi vāsatthāya channaṃ vā rukkhamūlaṃ vā paviṭṭhakkhaṇe dhutaṅgaṃ bhijjati.  jānitvā tattha aruṇaṃ uṭṭhāpitamatteti aṅguttarabhāṇakā. ayamettha ^b^bhedo^eb^.</p>
              <p>[03] ^b^ayaṃ panānisaṃso,^eb^ āvāsapalibodhupacchedo, thinamiddhapanūdanaṃ, ``migā viya asaṅgacārino,  aniketā viharanti bhikkhavo''ti (saṃ0 ni0  1.224) pasaṃsāya anurūpatā, nissaṅgatā,  cātuddisatā, appicchatādīnaṃ anulomavuttitāti. </p>
              <p>[21] anagāriyabhāvassa ^a^V1.0075^ea^, anurūpe adullabhe. </p>
              <p>[22] tārāmaṇivitānamhi, candadīpappabhāsite.. </p>
              <p>[21] abbhokāse vasaṃ bhikkhu, migabhūtena cetasā. </p>
              <p>[22] thinamiddhaṃ vinodetvā, bhāvanārāmataṃ sito.. </p>
              <p>[21] pavivekarasassādaṃ, nacirasseva vindati. </p>
              <p>[22] yasmā tasmā hi sappañño, abbhokāsarato siyāti..</p>
              <p>[03] ayaṃ abbhokāsikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 11. sosānikaṅgakathā </h3n>
            <h4>
              <h4n> </h4n>
              <p>[03] 34^b^.^eb^ ^b^sosānikaṅgampi^eb^ ^a^M1.0074^ea^ ``na susānaṃ paṭikkhipāmi, sosānikaṅgaṃ samādiyāmī''ti  imesaṃ aññataravacanena samādinnaṃ hoti.</p>
              <p>[03] tena pana sosānikena yaṃ manussā gāmaṃ nivesantā ``idaṃ susāna''nti vavatthapenti,  na tattha vasitabbaṃ. na hi matasarīre ajjhāpite taṃ susānaṃ nāma hoti, jhāpitakālato  pana paṭṭhāya sacepi dvādasavassāni chaḍḍitaṃ, taṃ susānameva.</p>
              <p>[03] tasmiṃ pana vasantena caṅkamamaṇḍapādīni kāretvā mañcapīṭhaṃ paññapetvā pānīyaparibhojanīyaṃ  upaṭṭhāpetvā dhammaṃ vācentena na vasitabbaṃ. garukaṃ hi idaṃ dhutaṅgaṃ, tasmā uppannaparissayavighātatthāya  saṅghattheraṃ vā rājayuttakaṃ vā jānāpetvā appamattena vasitabbaṃ. caṅkamantena addhakkhikena  āḷāhanaṃ olokentena caṅkamitabbaṃ.</p>
              <p>[03] susānaṃ gacchantenāpi mahāpathā ukkamma uppathamaggena gantabbaṃ. divāyeva ārammaṇaṃ vavatthapetabbaṃ.  evañhissa taṃ rattiṃ bhayānakaṃ na bhavissati, amanussā rattiṃ viravitvā viravitvā  āhiṇḍantāpi na kenaci paharitabbā. ekadivasampi susānaṃ agantuṃ  na vaṭṭati. majjhimayāmaṃ ^a^V1.0076^ea^  susāne khepetvā pacchimayāme paṭikkamituṃ vaṭṭatīti aṅguttarabhāṇakā. amanussānaṃ  piyaṃ tilapiṭṭhamāsabhattamacchamaṃsakhīratelaguḷādikhajjabhojjaṃ na sevitabbaṃ. kulagehaṃ na pavisitabbanti  idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭhena^eb^ yattha dhuvaḍāhadhuvakuṇapadhuvarodanāni  atthi, tattheva vasitabbaṃ. ^b^majjhimassa^eb^ tīsu ekasmimpi sati vaṭṭati. ^b^mudukassa^eb^  vuttanayena susānalakkhaṇaṃ pattamatte vaṭṭati.</p>
              <p>[03] imesaṃ pana tiṇṇampi na susānamhi vāsaṃ kappanena dhutaṅgaṃ bhijjati. susānaṃ agatadivaseti  aṅguttarabhāṇakā. ayamettha ^b^bhedo^eb^.</p>
              <p>[03] ^b^ayaṃ panānisaṃso^eb^ maraṇassatipaṭilābho, appamādavihāritā, asubhanimittādhigamo, kāmarāgavinodanaṃ,  abhiṇhaṃ kāyasabhāvadassanaṃ, saṃvegabahulatā ^a^M1.0075^ea^ ārogyamadādippahānaṃ, bhayabheravasahanatā,  amanussānaṃ garubhāvanīyatā, appicchatādīnaṃ anulomavuttitāti. </p>
              <p>[21] sosānikañhi maraṇānusatippabhāvā, </p>
              <p>[27] niddāgatampi na phusanti pamādadosā. </p>
              <p>[26] sampassato ca kuṇapāni bahūni tassa, </p>
              <p>[22] kāmānubhāvavasagampi na hoti cittaṃ.. </p>
              <p>[21] saṃvegameti vipulaṃ na madaṃ upeti, </p>
              <p>[27] sammā atho ghaṭati nibbutimesamāno. </p>
              <p>[26] sosānikaṅgamitinekaguṇāvahattā, </p>
              <p>[22] nibbānaninnahadayena nisevitabbanti..</p>
              <p>[03] ayaṃ sosānikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 12. yathāsanthatikaṅgakathā </h3n>
            <h4>
              <h4n> </h4n>
              <p>[03] 35^b^.^eb^ ^b^yathāsanthatikaṅgampi^eb^ ^a^V1.0077^ea^ ``senāsanaloluppaṃ paṭikkhipāmi, yathāsanthatikaṅgaṃ samādiyāmī''ti  imesaṃ aññataravacanena samādinnaṃ hoti.</p>
              <p>[03] tena pana yathāsanthatikena yadassa senāsanaṃ ``idaṃ tuyhaṃ pāpuṇātī''ti gāhitaṃ hoti,  teneva tuṭṭhabbaṃ, na añño uṭṭhāpetabbo. idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭho^eb^ attano pattasenāsanaṃ dūreti  vā accāsanneti vā amanussadīghajātikādīhi upaddutanti vā uṇhanti vā sītalanti  vā pucchituṃ na labhati. ^b^majjhimo^eb^ pucchituṃ labhati. gantvā pana oloketuṃ na  labhati. ^b^muduko^eb^ gantvā oloketvā sacassa taṃ na ruccati, aññaṃ gahetuṃ labhati.</p>
              <p>[03] imesaṃ pana tiṇṇampi senāsanaloluppe uppannamatte dhutaṅgaṃ bhijjatīti ayamettha ^b^bhedo^eb^.</p>
              <p>[03] ^b^ayaṃ panānisaṃso,^eb^ ``yaṃ laddhaṃ tena tuṭṭhabba''nti (jā0 1.1.136; pāci0 793) vuttovādakaraṇaṃ,  sabrahmacārīnaṃ hitesitā, hīnapaṇītavikappapariccāgo, anurodhavirodhappahānaṃ, atricchatāya  dvārapidahanaṃ, appicchatādīnaṃ anulomavuttitāti. </p>
              <p>[21] yaṃ ^a^M1.0076^ea^ laddhaṃ tena santuṭṭho, yathāsanthatiko yati. </p>
              <p>[22] nibbikappo sukhaṃ seti, tiṇasantharakesupi.. </p>
              <p>[21] na so rajjati seṭṭhamhi, hīnaṃ laddhā na kuppati. </p>
              <p>[22] sabrahmacārinavake, hitena anukampati.. </p>
              <p>[21] tasmā ariyasatāciṇṇaṃ, munipuṅgavavaṇṇitaṃ. </p>
              <p>[22] anuyuñjetha medhāvī, yathāsanthatarāmatanti..</p>
              <p>[03] ayaṃ yathāsanthatikaṅge samādānavidhānappabhedabhedānisaṃsavaṇṇanā. </p>
            </h4>
          </h3>
          <h3>
            <h3n> 13. nesajjikaṅgakathā </h3n>
            <h4>
              <h4n> </h4n>
              <p>[03] 36^b^.^eb^ ^b^nesajjikaṅgampi^eb^ ^a^V1.0078^ea^ ``seyyaṃ paṭikkhipāmi, nesajjikaṅgaṃ samādiyāmī''ti imesaṃ  aññataravacanena samādinnaṃ hoti.</p>
              <p>[03] tena pana nesajjikena rattiyā tīsu yāmesu ekaṃ yāmaṃ uṭṭhāya caṅkamitabbaṃ. iriyāpathesu  hi nipajjitumeva na vaṭṭati. idamassa ^b^vidhānaṃ^eb^.</p>
              <p>[03] ^b^pabhedato^eb^ pana ayampi tividho hoti. tattha ^b^ukkaṭṭhassa^eb^ neva apassenaṃ, na dussapallatthikā,  na āyogapaṭṭo vaṭṭati. ^b^majjhimassa^eb^ imesu tīsu yaṃkiñci vaṭṭati. ^b^mudukassa^eb^ apassenampi  dussapallatthikāpi āyogapaṭṭopi bibbohanampi pañcaṅgopi sattaṅgopi vaṭṭati. pañcaṅgo  pana piṭṭhiapassayena saddhiṃ kato. sattaṅgo nāma piṭṭhiapassayena ca ubhatopassesu apassayehi  ca saddhiṃ kato. taṃ kira miḷābhayattherassa akaṃsu. thero anāgāmī hutvā parinibbāyi.</p>
              <p>[03] imesaṃ pana tiṇṇampi seyyaṃ kappitamatte dhutaṅgaṃ bhijjati. ayamettha ^b^bhedo^eb^. </p>
              <p>[01] ^b^ayaṃ panānisaṃso,^eb^ ``seyyasukhaṃ passasukhaṃ middhasukhaṃ anuyutto viharatī''ti (dī0  ni0 3.320; ma0 ni0 1.186) vuttassa cetaso vinibandhassa upacchedanaṃ, sabbakammaṭṭhānānuyogasappāyatā,  pāsādikairiyāpathatā, vīriyārambhānukūlatā, sammāpaṭipattiyā anubrūhananti. </p>
              <p>[21] ābhujitvāna pallaṅkaṃ, paṇidhāya ujuṃ tanuṃ. </p>
              <p>[22] nisīdanto vikampeti, mārassa hadayaṃ yati.. </p>
              <p>[21] seyyasukhaṃ ^a^M1.0077^ea^ middhasukhaṃ, hitvā āraddhavīriyo. </p>
              <p>[22] nisajjābhirato bhikkhu, sobhayanto tapovanaṃ.. </p>
              <p>[21] nirāmisaṃ pītisukhaṃ, yasmā samadhigacchati. </p>
              <p>[22] tasmā samanuyuñjeyya, dhīro nesajjikaṃ vatanti..</p>
              <p>[03] ayaṃ nesajjikaṅge samādāna vidhānappabheda bhedānisaṃsavaṇṇanā. </p>
            </h4>
          </h3>
          <h3>
            <h3n> dhutaṅgapakiṇṇakakathā </h3n>
            <h4>
              <h4n> </h4n>
              <p>[03] 37^b^.^eb^ idāni ^a^V1.0079^ea^ -- </p>
              <p>[21] kusalattikato ceva, dhutādīnaṃ vibhāgato. </p>
              <p>[22] samāsabyāsato cāpi, viññātabbo vinicchayoti.. --</p>
              <p>[03] imissā gāthāya vasena vaṇṇanā hoti.</p>
              <p>[03] tattha ^b^kusalattikato^eb^ti sabbāneva hi dhutaṅgāni sekkhaputhujjanakhīṇāsavānaṃ vasena siyā  kusalāni, siyā abyākatāni, natthi dhutaṅgaṃ akusalanti.</p>
              <p>[03] yo pana vadeyya ``pāpiccho icchāpakato āraññiko hotīti ādivacanato (a0 ni0  5.181;  pari0 325) akusalampi dhutaṅga''nti. so vattabbo -- na mayaṃ ``akusalacittena araññe  na vasatī''ti vadāma. yassa hi araññe nivāso, so āraññiko. so ca pāpiccho  vā bhaveyya appiccho vā. imāni pana tena tena samādānena dhutakilesattā dhutassa bhikkhuno  aṅgāni, kilesadhunanato vā dhutanti laddhavohāraṃ ñāṇaṃ aṅgametesanti dhutaṅgāni. atha  vā dhutāni ca tāni paṭipakkhaniddhunanato aṅgāni ca paṭipattiyātipi dhutaṅgānīti vuttaṃ.  na ca akusalena koci dhuto nāma hoti, yassetāni aṅgāni bhaveyyuṃ, na ca akusalaṃ  kiñci dhunāti, yesaṃ taṃ aṅgantikatvā dhutaṅgānīti vucceyyuṃ. nāpi akusalaṃ  cīvaraloluppādīni ceva niddhunāti paṭipattiyā ca aṅgaṃ hoti. tasmā suvuttamidaṃ ``natthi  akusalaṃ dhutaṅga''nti.</p>
              <p>[03] ``yesampi ^a^M1.0078^ea^ kusalattikavinimuttaṃ dhutaṅgaṃ, tesaṃ atthato dhutaṅgameva natthi.  asantaṃ kassa dhunanato dhutaṅgaṃ nāma bhavissati. dhutaguṇe samādāya vattatīti vacanavirodhopi  ca nesaṃ āpajjati, tasmā taṃ na gahetabba''nti ayaṃ tāva kusalattikato vaṇṇanā.</p>
              <p>[03] ^b^dhutādīnaṃ^eb^ ^a^V1.0080^ea^ ^b^vibhāgato^eb^ti dhuto veditabbo. dhutavādo veditabbo. dhutadhammā veditabbā.  dhutaṅgāni veditabbāni. kassa dhutaṅgasevanā sappāyāti veditabbaṃ.</p>
              <p>[03] tattha ^b^dhuto^eb^ti dhutakileso vā puggalo kilesadhunano vā dhammo.</p>
              <p>[03] ^b^dhutavādo^eb^ti ettha pana atthi dhuto na dhutavādo, atthi na dhuto dhutavādo, atthi  neva dhuto na dhutavādo, atthi dhuto ceva dhutavādo ca.</p>
              <p>[03] tattha yo dhutaṅgena attano kilese dhuni, paraṃ pana dhutaṅgena na ovadati, nānusāsati bākulatthero  viya, ayaṃ dhuto na dhutavādo. yathāha, ``tayidaṃ āyasmā bākulo dhuto na dhutavādo''ti.  yo pana na dhutaṅgena attano kilese dhuni, kevalaṃ aññe dhutaṅgena ovadati anusāsati  upanandatthero viya, ayaṃ na dhuto dhutavādo. yathāha, ``tayidaṃ āyasmā upanando  sakyaputto na dhuto dhutavādo''ti. yo ubhayavipanno lāḷudāyī viya, ayaṃ neva  dhuto na dhutavādo. yathāha, ``tayidaṃ āyasmā lāḷudāyī neva dhuto na dhutavādo''ti.  yo pana ubhayasampanno dhammasenāpati viya, ayaṃ dhuto ceva dhutavādo ca. yathāha,  ``tayidaṃ āyasmā sāriputto dhuto ceva dhutavādo cāti.</p>
              <p>[03] ^b^dhutadhammā veditabbā^eb^ti appicchatā, santuṭṭhitā, sallekhatā, pavivekatā, idamatthitāti  ime dhutaṅgacetanāya parivārakā pañca dhammā ``appicchataṃyeva nissāyā''tiādivacanato  (a0 ni0  5.181; pari0 325) dhutadhammā nāma, tattha appicchatā ca santuṭṭhitā ca alobho.  sallekhatā ca pavivekatā ca dvīsu dhammesu anupatanti alobhe ca amohe ca. idamatthitā  ñāṇameva. tattha ^a^M1.0079^ea^ ca alobhena paṭikkhepavatthūsu lobhaṃ, amohena tesveva  ādīnavapaṭicchādakaṃ mohaṃ dhunāti. alobhena ca anuññātānaṃ paṭisevanamukhena pavattaṃ  kāmasukhānuyogaṃ, amohena dhutaṅgesu atisallekhamukhena pavattaṃ attakilamathānuyogaṃ  dhunāti. tasmā ime dhammā dhutadhammāti veditabbā.</p>
              <p>[03] ^b^dhutaṅgāni veditabbānī^eb^ti terasa dhutaṅgāni veditabbāni paṃsukūlikaṅgaṃ...pe0...  nesajjikaṅganti. tāni atthato lakkhaṇādīhi ca vuttāneva.</p>
              <p>[03] kassa ^a^V1.0081^ea^ dhutaṅgasevanā sappāyāti rāgacaritassa ceva mohacaritassa ca. kasmā? dhutaṅgasevanā  hi dukkhāpaṭipadā ceva sallekhavihāro ca. dukkhāpaṭipadañca nissāya rāgo vūpasammati.  sallekhaṃ nissāya appamattassa moho pahīyati. āraññikaṅgarukkhamūlikaṅgapaṭisevanā vā  ettha dosacaritassāpi sappāyā. tattha hissa asaṅghaṭṭiyamānassa viharato dosopi vūpasammatīti  ayaṃ dhutādīnaṃ vibhāgato vaṇṇanā.</p>
              <p>[03] ^b^samāsabyāsato^eb^ti imāni pana dhutaṅgāni ^b^samāsato^eb^ tīṇi sīsaṅgāni, pañca asambhinnaṅgānīti  aṭṭheva honti. tattha sapadānacārikaṅgaṃ, ekāsanikaṅgaṃ, abbhokāsikaṅganti imāni  tīṇi sīsaṅgāni. sapadānacārikaṅgañhi rakkhanto piṇḍapātikaṅgampi rakkhissati. ekāsanikaṅgañca  rakkhato pattapiṇḍikaṅgakhalupacchābhattikaṅgānipi surakkhanīyāni bhavissanti. abbhokāsikaṅgaṃ  rakkhantassa kiṃ atthi rukkhamūlikaṅgayathāsanthatikaṅgesu rakkhitabbaṃ nāma. iti imāni  tīṇi sīsaṅgāni, āraññikaṅgaṃ, paṃsukūlikaṅgaṃ, tecīvarikaṅgaṃ, nesajjikaṅgaṃ,  sosānikaṅganti imāni pañca asambhinnaṅgāni cāti aṭṭheva honti.</p>
              <p>[03] puna dve cīvarapaṭisaṃyuttāni, pañca piṇḍapātapaṭisaṃyuttāni, pañca senāsanapaṭisaṃyuttāni,  ekaṃ vīriyapaṭisaṃyuttanti evaṃ cattārova honti. tattha nesajjikaṅgaṃ vīriyapaṭisaṃyuttaṃ.  itarāni pākaṭāneva. </p>
              <p>[01] puna sabbāneva nissayavasena dve honti paccayanissitāni dvādasa, vīriyanissitaṃ ekanti.  sevitabbāsevitabbavasenapi dveyeva honti. yassa hi dhutaṅgaṃ sevantassa kammaṭṭhānaṃ  vaḍḍhati, tena sevitabbāni. yassa sevato hāyati, tena na sevitabbāni. yassa pana sevatopi  asevatopi vaḍḍhateva, na hāyati, tenāpi pacchimaṃ janataṃ anukampantena sevitabbāni.  yassāpi ^a^M1.0080^ea^ sevatopi asevatopi na vaḍḍhati, tenāpi sevitabbāniyeva āyatiṃ  vāsanatthāyāti.</p>
              <p>[03] evaṃ sevitabbāsevitabbavasena duvidhānipi sabbāneva cetanāvasena ekavidhāni honti.  ekameva hi dhutaṅgaṃ samādānacetanāti. aṭṭhakathāyampi vuttaṃ ``yā cetanā, taṃ dhutaṅganti  vadantī''ti.</p>
              <p>[03] ^b^byāsato^eb^ ^a^V1.0082^ea^ pana bhikkhūnaṃ terasa, bhikkhunīnaṃ aṭṭha, sāmaṇerānaṃ dvādasa, sikkhamānasāmaṇerīnaṃ  satta, upāsakaupāsikānaṃ dveti dvācattālīsa honti. sace pana abbhokāse āraññikaṅgasampannaṃ  susānaṃ hoti, ekopi bhikkhu ekappahārena sabbadhutaṅgāni paribhuñjituṃ sakkoti.  bhikkhunīnaṃ pana āraññikaṅgaṃ khalupacchābhattikaṅgañca dvepi sikkhāpadeneva paṭikkhittāni,  abbhokāsikaṅgaṃ, rukkhamūlikaṅgaṃ, sosānikaṅganti imāni tīṇi dupparihārāni.  bhikkhuniyā hi dutiyikaṃ vinā vasituṃ na vaṭṭati. evarūpe ca ṭhāne samānacchandā dutiyikā  dullabhā. sacepi labheyya saṃsaṭṭhavihārato na mucceyya. evaṃ sati yassatthāya dhutaṅgaṃ  seveyya, svevassā attho na sampajjeyya. evaṃ paribhuñjituṃ asakkuṇeyyatāya pañca  hāpetvā bhikkhunīnaṃ aṭṭheva hontīti veditabbāni. yathāvuttesu pana ṭhapetvā tecīvarikaṅgaṃ  sesāni dvādasa sāmaṇerānaṃ, satta sikkhamānasāmaṇerīnaṃ veditabbāni. upāsakaupāsikānaṃ  pana ekāsanikaṅgaṃ, pattapiṇḍikaṅganti imāni dve patirūpāni ceva sakkā ca paribhuñjitunti  dve dhutaṅgānīti evaṃ byāsato dvecattālīsa hontīti ayaṃ samāsabyāsato vaṇṇanā.</p>
              <p>[03] ettāvatā ca ``sīle patiṭṭhāya naro sapañño''ti imissā gāthāya sīlasamādhipaññāmukhena  desite visuddhimagge yehi appicchatāsantuṭṭhitādīhi guṇehi vuttappakārassa sīlassa  vodānaṃ hoti, tesaṃ sampādanatthaṃ samādātabbadhutaṅgakathā bhāsitā hoti. </p>
              <p>[06] iti sādhujanapāmojjatthāya kate visuddhimagge </p>
              <p>[06] dhutaṅganiddeso nāma dutiyo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 3. kammaṭṭhānaggahaṇaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 38^b^.^eb^ idāni ^a^M1.0081^ea^ ^a^V1.0083^ea^ yasmā evaṃ dhutaṅgapariharaṇasampāditehi appicchatādīhi guṇehi  pariyodāte imasmiṃ sīle patiṭṭhitena ``sīle patiṭṭhāya naro sapañño, cittaṃ paññañca  bhāvaya''nti vacanato cittasīsena niddiṭṭho samādhi bhāvetabbo. so ca atisaṅkhepadesitattā  viññātumpi tāva na sukaro, pageva bhāvetuṃ, tasmā tassa vitthārañca bhāvanānayañca  dassetuṃ idaṃ pañhākammaṃ hoti.</p>
              <p>[03] ko samādhi? kenaṭṭhena samādhi? kānassa lakkhaṇarasapaccupaṭṭhānapadaṭṭhānāni? katividho  samādhi? ko cassa saṃkileso? kiṃ vodānaṃ? kathaṃ bhāvetabbo? samādhibhāvanāya  ko ānisaṃsoti?</p>
              <p>[03] tatridaṃ vissajjanaṃ. ^b^ko samādhī^eb^ti samādhi bahuvidho nānappakārako. taṃ sabbaṃ  vibhāvayituṃ ārabbhamānaṃ vissajjanaṃ adhippetañceva atthaṃ na sādheyya, uttari ca vikkhepāya  saṃvatteyya, tasmā idhādhippetameva sandhāya vadāma, kusalacittekaggatā samādhi.</p>
              <p>[03] ^b^kenaṭṭhena samādhī^eb^ti samādhānaṭṭhena samādhi. kimidaṃ samādhānaṃ nāma? ekārammaṇe  cittacetasikānaṃ samaṃ sammā ca ādhānaṃ, ṭhapananti vuttaṃ hoti. tasmā yassa dhammassānubhāvena  ekārammaṇe cittacetasikā samaṃ sammā ca avikkhipamānā avippakiṇṇā ca hutvā tiṭṭhanti,  idaṃ samādhānanti veditabbaṃ.</p>
              <p>[03] ^b^kānassa lakkhaṇarasapaccupaṭṭhānapadaṭṭhānānī^eb^ti ettha pana avikkhepalakkhaṇo samādhi, vikkhepaviddhaṃsanaraso,  avikampanapaccupaṭṭhāno. ``sukhino cittaṃ samādhiyatī''ti vacanato pana sukhamassa padaṭṭhānaṃ. </p>
              <p>[03] 39^b^.^eb^ ^b^katividho^eb^ ^a^V1.0084^ea^ ^b^samādhī^eb^ti avikkhepalakkhaṇena tāva ekavidho. upacārāppanāvasena  duvidho, tathā lokiyalokuttaravasena sappītikanippītikavasena sukhasahagataupekkhāsahagatavasena  ca. tividho hīnamajjhimapaṇītavasena ^a^M1.0082^ea^, tathā savitakkasavicārādivasena pītisahagatādivasena  parittamahaggatappamāṇavasena ca. catubbidho dukkhāpaṭipadādandhābhiññādivasena, tathā parittaparittārammaṇādivasena  catujhānaṅgavasena hānabhāgiyādivasena kāmāvacarādivasena adhipativasena ca. pañcavidho  pañcakanaye pañcajhānaṅgavasenāti. </p>
            </h4>
          </h3>
          <h3>
            <h3n> samādhiekakadukavaṇṇanā</h3n>
            <h4>
              <h4n> </h4n>
              <p>[03] tattha ^b^ekavidhakoṭṭhāso^eb^ uttānatthoyeva. ^b^duvidhakoṭṭhāse^eb^ channaṃ anussatiṭṭhānānaṃ maraṇassatiyā  upasamānussatiyā āhāre paṭikūlasaññāya catudhātuvavatthānassāti imesaṃ vasena laddhacittekaggatā,  yā ca appanāsamādhīnaṃ pubbabhāge ekaggatā, ayaṃ ^b^upacārasamādhi^eb^. ``paṭhamassa jhānassa  parikammaṃ paṭhamassa jhānassa anantarapaccayena paccayo''ti ādivacanato pana yā parikammānantarā  ekaggatā, ayaṃ ^b^appanāsamādhī^eb^ti evaṃ upacārappanāvasena duvidho.</p>
              <p>[03] dutiyaduke tīsu bhūmīsu kusalacittekaggatā lokiyo samādhi. ariyamaggasampayuttā  ekaggatā lokuttaro samādhīti evaṃ lokiyalokuttaravasena duvidho.</p>
              <p>[03] tatiyaduke catukkanaye dvīsu pañcakanaye tīsu jhānesu ekaggatā sappītiko samādhi.  avasesesu dvīsu jhānesu ekaggatā nippītiko samādhi. upacārasamādhi pana  siyā sappītiko, siyā nippītikoti evaṃ sappītikanippītikavasena duvidho.</p>
              <p>[03] catutthaduke catukkanaye tīsu pañcakanaye catūsu jhānesu ekaggatā sukhasahagato samādhi.  avasesasmiṃ upekkhāsahagato samādhi. upacārasamādhi pana siyā sukhasahagato, siyā upekkhāsahagatoti  evaṃ sukhasahagataupekkhāsahagatavasena duvidho. </p>
            </h4>
          </h3>
          <h3>
            <h3n> samādhitikavaṇṇanā</h3n>
            <h4>
              <h4n> </h4n>
              <p>[03] ^b^tikesu^eb^ ^a^V1.0085^ea^ paṭhamattike paṭiladdhamatto hīno, nātisubhāvito majjhimo, subhāvito vasippatto  paṇītoti evaṃ hīnamajjhimapaṇītavasena tividho.</p>
              <p>[03] dutiyattike ^a^M1.0083^ea^ paṭhamajjhānasamādhi saddhiṃ upacārasamādhinā savitakkasavicāro.  pañcakanaye dutiyajjhānasamādhi avitakkavicāramatto. yo hi vitakkamatteyeva ādīnavaṃ  disvā vicāre adisvā kevalaṃ vitakkappahānamattaṃ ākaṅkhamāno paṭhamajjhānaṃ atikkamati,  so avitakkavicāramattaṃ samādhiṃ paṭilabhati. taṃ sandhāyetaṃ vuttaṃ. catukkanaye pana  dutiyādīsu pañcakanaye tatiyādīsu tīsu jhānesu ekaggatā avitakkāvicāro samādhīti  evaṃ savitakkasavicārādivasena tividho.</p>
              <p>[03] tatiyattike catukkanaye ādito dvīsu pañcakanaye ca tīsu jhānesu ekaggatā pītisahagato  samādhi. tesveva tatiye ca catutthe ca jhāne ekaggatā sukhasahagato samādhi. avasāne  upekkhāsahagato. upacārasamādhi pana pītisukhasahagato vā hoti upekkhāsahagato vāti  evaṃ pītisahagatādivasena tividho.</p>
              <p>[03] catutthattike upacārabhūmiyaṃ ekaggatā paritto samādhi. rūpāvacarārūpāvacarakusale  ekaggatā mahaggato samādhi. ariyamaggasampayuttā ekaggatā appamāṇo samādhīti evaṃ  parittamahaggatappamāṇavasena tividho. </p>
            </h4>
          </h3>
          <h3>
            <h3n> samādhicatukkavaṇṇanā</h3n>
            <h4>
              <h4n> </h4n>
              <p>[03] catukkesu paṭhamacatukke atthi samādhi dukkhāpaṭipado dandhābhiñño, atthi dukkhāpaṭipado  khippābhiñño, atthi sukhāpaṭipado dandhābhiñño, atthi sukhāpaṭipado khippābhiññoti.</p>
              <p>[03] tattha paṭhamasamannāhārato paṭṭhāya yāva tassa tassa jhānassa upacāraṃ uppajjati, tāva pavattā samādhibhāvanā  ^b^paṭipadā^eb^ti vuccati. upacārato pana paṭṭhāya yāva appanā, tāva pavattā ^a^V1.0086^ea^ paññā ^b^abhiññā^eb^ti  vuccati. sā panesā paṭipadā ekaccassa dukkhā hoti, nīvaraṇādipaccanīkadhammasamudācāragahaṇatāya  kicchā asukhāsevanāti attho. ekaccassa tadabhāvena sukhā. abhiññāpi ekaccassa  dandhā hoti mandā asīghappavatti. ekaccassa khippā amandā sīghappavatti.</p>
              <p>[03] tattha yāni parato sappāyāsappāyāni ca palibodhupacchedādīni pubbakiccāni ca appanākosallāni  ca vaṇṇayissāma, tesu yo asappāyasevī ^a^M1.0084^ea^ hoti, tassa dukkhā paṭipadā dandhā  ca abhiññā hoti. sappāyasevino sukhā paṭipadā khippā ca abhiññā. yo pana pubbabhāge  asappāyaṃ sevitvā aparabhāge sappāyasevī hoti, pubbabhāge vā sappāyaṃ sevitvā  aparabhāge asappāyasevī, tassa vomissakatā veditabbā. tathā palibodhupacchedādikaṃ  pubbakiccaṃ asampādetvā bhāvanamanuyuttassa dukkhā paṭipadā hoti. vipariyāyena sukhā.  appanākosallāni pana asampādentassa dandhā abhiññā hoti. sampādentassa khippā. </p>
              <p>[01] apica taṇhāavijjāvasena samathavipassanādhikāravasena cāpi etāsaṃ pabhedo veditabbo.  taṇhābhibhūtassa hi dukkhā paṭipadā hoti. anabhibhūtassa sukhā. avijjābhibhūtassa ca  dandhā abhiññā hoti. anabhibhūtassa khippā. yo ca samathe akatādhikāro, tassa dukkhā  paṭipadā hoti. katādhikārassa sukhā. yo pana vipassanāya akatādhikāro hoti,  tassa dandhā abhiññā hoti, katādhikārassa khippā. kilesindriyavasena cāpi etāsaṃ  pabhedo veditabbo. tibbakilesassa hi mudindriyassa dukkhā paṭipadā hoti dandhā  ca abhiññā, tikkhindriyassa pana khippā abhiññā. mandakilesassa ca mudindriyassa sukhā  paṭipadā hoti dandhā ca abhiññā. tikkhindriyassa pana khippā abhiññāti.</p>
              <p>[03] iti imāsu paṭipadāabhiññāsu yo puggalo dukkhāya paṭipadāya dandhāya ca abhiññāya samādhiṃ  pāpuṇāti, tassa so samādhi dukkhāpaṭipado dandhābhiññoti vuccati. esa nayo sesattayepīti  evaṃ dukkhāpaṭipadādandhābhiññādivasena catubbidho.</p>
              <p>[03] dutiyacatukke atthi samādhi paritto parittārammaṇo, atthi paritto appamāṇārammaṇo,  atthi appamāṇo parittārammaṇo, atthi appamāṇo appamāṇārammaṇoti.  tattha yo samādhi  appaguṇo ^a^V1.0087^ea^ uparijhānassa paccayo bhavituṃ na sakkoti, ayaṃ paritto. yo pana avaḍḍhite  ārammaṇe pavatto, ayaṃ parittārammaṇo. yo paguṇo subhāvito, uparijhānassa paccayo  bhavituṃ sakkoti, ayaṃ appamāṇo. yo ca vaḍḍhite ārammaṇe pavatto, ayaṃ appamāṇārammaṇo.  vuttalakkhaṇavomissatāya pana vomissakanayo veditabbo. evaṃ parittaparittārammaṇādivasena  catubbidho. </p>
              <p>[01] tatiyacatukke ^a^M1.0085^ea^ vikkhambhitanīvaraṇānaṃ vitakkavicārapītisukhasamādhīnaṃ vasena  pañcaṅgikaṃ paṭhamaṃ jhānaṃ, tato vūpasantavitakkavicāraṃ tivaṅgikaṃ dutiyaṃ, tato virattapītikaṃ  duvaṅgikaṃ tatiyaṃ, tato pahīnasukhaṃ upekkhāvedanāsahitassa samādhino vasena duvaṅgikaṃ  catutthaṃ. iti imesaṃ catunnaṃ jhānānaṃ aṅgabhūtā cattāro samādhī honti. evaṃ catujhānaṅgavasena  catubbidho.</p>
              <p>[03] catutthacatukke atthi samādhi hānabhāgiyo, atthi ṭhitibhāgiyo, atthi visesabhāgiyo,  atthi nibbedhabhāgiyo. tattha paccanīkasamudācāravasena hānabhāgiyatā, tadanudhammatāya  satiyā saṇṭhānavasena ṭhitibhāgiyatā, uparivisesādhigamavasena visesabhāgiyatā, nibbidāsahagatasaññāmanasikārasamudācāravasena  nibbedhabhāgiyatā ca veditabbā. yathāha, ``paṭhamassa jhānassa lābhiṃ kāmasahagatā saññāmanasikārā  samudācaranti hānabhāginī paññā. tadanudhammatā sati santiṭṭhati ṭhitibhāginī paññā.  avitakkasahagatā saññāmanasikārā samudācaranti visesabhāginī paññā. nibbidāsahagatā  saññāmanasikārā samudācaranti virāgūpasañhitā nibbedhabhāginī paññā''ti (vibha0  799). tāya pana paññāya sampayuttā samādhīpi cattāro hontīti. evaṃ hānabhāgiyādivasena  catubbidho. </p>
              <p>[01] pañcamacatukke kāmāvacaro samādhi, rūpāvacaro samādhi, arūpāvacaro samādhi, apariyāpanno  samādhīti evaṃ cattāro samādhī. tattha sabbāpi upacārekaggatā kāmāvacaro samādhi.  tathā rūpāvacarādikusalacittekaggatā itare tayoti evaṃ kāmāvacarādivasena catubbidho.</p>
              <p>[03] chaṭṭhacatukke ``chandaṃ ce bhikkhu adhipatiṃ karitvā labhati samādhiṃ, labhati cittassekaggataṃ,  ayaṃ vuccati chandasamādhi...pe0... vīriyaṃ ce bhikkhu...pe0... cittaṃ ce bhikkhu...pe0...  vīmaṃsaṃ ce bhikkhu adhipatiṃ karitvā labhati samādhiṃ,  labhati cittassekaggataṃ ^a^V1.0088^ea^, ayaṃ  vuccati vīmaṃsāsamādhī''ti (vibha0 432; saṃ0 ni0 3.825) evaṃ adhipativasena catubbidho.</p>
              <p>[03] ^b^pañcake^eb^ ^a^M1.0086^ea^ yaṃ catukkabhede vuttaṃ dutiyaṃ jhānaṃ, taṃ vitakkamattātikkamena  dutiyaṃ, vitakkavicārātikkamena tatiyanti evaṃ dvidhā bhinditvā pañca jhānāni veditabbāni.  tesaṃ aṅgabhūtā ca pañca samādhīti evaṃ pañcajhānaṅgavasena pañcavidhatā veditabbā. </p>
              <p>[03] 40^b^.^eb^ ^b^ko cassa saṃkileso kiṃ vodāna^eb^nti ettha pana vissajjanaṃ vibhaṅge vuttameva.  vuttañhi tattha ``saṃkilesanti hānabhāgiyo dhammo. vodānanti visesabhāgiyo  dhammo''ti (vibha0 828). tattha ``paṭhamassa jhānassa lābhiṃ kāmasahagatā saññāmanasikārā  samudācaranti hānabhāginī paññā''ti (vibha0 799) iminā nayena hānabhāgiyadhammo  veditabbo. ``avitakkasahagatā saññāmanasikārā samudācaranti visesabhāginī paññā''ti  (vibha0 799) iminā nayena visesabhāgiyadhammo veditabbo. </p>
            </h4>
          </h3>
          <h3>
            <h3n> dasapalibodhavaṇṇanā </h3n>
            <h4>
              <h4n> </h4n>
              <p>[03] 41^b^.^eb^ ^b^kathaṃ bhāvetabbo^eb^ti ettha pana yo tāva ayaṃ lokiyalokuttaravasena duvidhotiādīsu  ariyamaggasampayutto samādhi vutto, tassa bhāvanānayo paññābhāvanānayeneva saṅgahito.  paññāya hi bhāvitāya so bhāvito hoti. tasmā taṃ sandhāya evaṃ bhāvetabboti na kiñci  visuṃ vadāma.</p>
              <p>[03] yo panāyaṃ lokiyo, so vuttanayena sīlāni visodhetvā suparisuddhe sīle patiṭṭhitena  yvāssa dasasu palibodhesu palibodho atthi, taṃ upacchinditvā kammaṭṭhānadāyakaṃ kalyāṇamittaṃ  upasaṅkamitvā attano cariyānukūlaṃ cattālīsāya kammaṭṭhānesu aññataraṃ kammaṭṭhānaṃ gahetvā  samādhibhāvanāya ananurūpaṃ vihāraṃ pahāya anurūpe vihāre viharantena khuddakapalibodhupacchedaṃ  katvā sabbaṃ bhāvanāvidhānaṃ aparihāpentena bhāvetabboti ayamettha saṅkhepo.</p>
              <p>[03] ayaṃ ^a^V1.0089^ea^ pana vitthāro, yaṃ tāva vuttaṃ ``yvāssa dasasu palibodhesu palibodho atthi,  taṃ upacchinditvā''ti, ettha -- </p>
              <p>[21] āvāso ca kulaṃ lābho, gaṇo kammañca pañcamaṃ. </p>
              <p>[22] addhānaṃ ñāti ābādho, gantho iddhīti te dasāti.. --</p>
              <p>[03] ime ^a^M1.0087^ea^ dasa palibodhā nāma. tattha āvāsoyeva āvāsapalibodho. esa nayo  kulādīsu.</p>
              <p>[03] tattha ^b^āvāso^eb^ti ekopi ovarako vuccati ekampi pariveṇaṃ sakalopi saṅghārāmo.  svāyaṃ na sabbasseva palibodho hoti. yo panettha navakammādīsu ussukkaṃ vā āpajjati,  bahubhaṇḍasannicayo vā hoti, yena kenaci vā kāraṇena apekkhavā paṭibaddhacitto, tasseva  palibodho hoti, na itarassa.</p>
              <p>[03] tatridaṃ vatthu -- dve kira kulaputtā anurādhapurā nikkhamitvā anupubbena thūpārāme  pabbajiṃsu. tesu eko dve mātikā paguṇā katvā pañcavassiko hutvā pavāretvā  pācinakhaṇḍarājiṃ nāma gato. eko tattheva vasati. pācinakhaṇḍarājigato tattha ciraṃ vasitvā  thero hutvā cintesi ``paṭisallānasāruppamidaṃ ṭhānaṃ, handa naṃ sahāyakassāpi ārocemī''ti.  tato nikkhamitvā anupubbena thūpārāmaṃ pāvisi. pavisantaṃyeva ca naṃ disvā samānavassikatthero  paccuggantvā pattacīvaraṃ paṭiggahetvā vattaṃ akāsi. āgantukatthero senāsanaṃ  pavisitvā cintesi ``idāni me sahāyo sappiṃ vā phāṇitaṃ vā pānakaṃ vā pesessati.  ayañhi imasmiṃ nagare ciranivāsī''ti. so rattiṃ aladdhā pāto cintesi ``idāni  upaṭṭhākehi gahitaṃ yāgukhajjakaṃ pesessatī''ti. tampi adisvā ``pahiṇantā natthi,  paviṭṭhassa maññe dassatī''ti pātova tena saddhiṃ gāmaṃ pāvisi. te dve ekaṃ vīthiṃ caritvā  uḷuṅkamattaṃ yāguṃ labhitvā āsanasālāyaṃ nisīditvā piviṃsu. tato āgantuko cintesi  ``nibaddhayāgu maññe natthi, bhattakāle idāni manussā paṇītaṃ bhattaṃ dassantī''ti,  tato bhattakālepi piṇḍāya caritvā laddhameva bhuñjitvā itaro āha -- ``kiṃ, bhante,  sabbakālaṃ evaṃ yāpethā''ti? āmāvusoti. bhante, pācinakhaṇḍarāji phāsukā,  tattha gacchāmāti. thero nagarato ^a^V1.0090^ea^ dakkhiṇadvārena nikkhamanto kumbhakāragāmamaggaṃ paṭipajji.  itaro āha -- ``kiṃ pana, bhante, imaṃ maggaṃ paṭipannatthā''ti? nanu tvamāvuso, pācinakhaṇḍarājiyā  vaṇṇaṃ abhāsīti? kiṃ pana, bhante, tumhākaṃ ettakaṃ kālaṃ vasitaṭṭhāne na koci  atirekaparikkhāro atthīti? āmāvuso mañcapīṭhaṃ saṅghikaṃ, taṃ paṭisāmitameva, aññaṃ  kiñci natthīti. mayhaṃ pana, bhante ^a^M1.0088^ea^, kattaradaṇḍo telanāḷi upāhanatthavikā  ca tatthevāti. tayāvuso, ekadivasaṃ vasitvā ettakaṃ ṭhapitanti? āma, bhante.  so pasannacitto theraṃ vanditvā ``tumhādisānaṃ, bhante, sabbattha araññavāsoyeva. thūpārāmo  catunnaṃ buddhānaṃ dhātunidhānaṭṭhānaṃ, lohapāsāde sappāyaṃ dhammassavanaṃ mahācetiyadassanaṃ  theradassanañca labbhati, buddhakālo viya pavattati. idheva tumhe vasathā''ti dutiyadivase  pattacīvaraṃ gahetvā sayameva agamāsīti. īdisassa āvāso na palibodho hoti.</p>
              <p>[03] ^b^kula^eb^nti ñātikulaṃ vā upaṭṭhākakulaṃ vā. ekaccassa hi upaṭṭhākakulampi ``sukhitesu  sukhito''tiādinā (vibha0 888; saṃ0 ni0  4.241) nayena saṃsaṭṭhassa viharato palibodho  hoti, so kulamānusakehi vinā dhammassavanāya sāmantavihārampi na gacchati. ekaccassa  mātāpitaropi palibodhā na honti, koraṇḍakavihāravāsittherassa bhāgineyyadaharabhikkhuno  viya.</p>
              <p>[03] so kira uddesatthaṃ rohaṇaṃ agamāsi. therabhaginīpi upāsikā sadā theraṃ tassa pavattiṃ  pucchati. thero ekadivasaṃ daharaṃ ānessāmīti rohaṇābhimukho pāyāsi. daharopi  ``ciraṃ me idha vutthaṃ, upajjhāyaṃ dāni passitvā upāsikāya ca pavattiṃ ñatvā āgamissāmī''ti  rohaṇato nikkhami. te ubhopi gaṅgātīre samāgacchiṃsu. so aññatarasmiṃ rukkhamūle  therassa vattaṃ katvā ``kuhiṃ yāsī''ti pucchito tamatthaṃ ārocesi. thero suṭṭhu  te kataṃ, upāsikāpi sadā pucchati, ahampi etadatthameva āgato, gaccha tvaṃ, ahaṃ pana  idheva imaṃ vassaṃ vasissāmīti taṃ uyyojesi. so vassūpanāyikadivaseyeva taṃ vihāraṃ  patto. senāsanampissa pitarā kāritameva pattaṃ.</p>
              <p>[03] athassa pitā dutiyadivase āgantvā ``kassa, bhante, amhākaṃ senāsanaṃ patta''nti pucchanto  ``āgantukassa daharassā''ti sutvā taṃ upasaṅkamitvā vanditvā  āha -- ``bhante, amhākaṃ ^a^V1.0091^ea^  senāsane vassaṃ upagatassa vattaṃ atthī''ti. kiṃ upāsakāti? temāsaṃ amhākaṃyeva  ghare bhikkhaṃ gahetvā pavāretvā gamanakāle āpucchitabbanti. so tuṇhibhāvena adhivāsesi.  upāsakopi gharaṃ gantvā ``amhākaṃ āvāse eko ^a^M1.0089^ea^ āgantuko ayyo upagato  sakkaccaṃ upaṭṭhātabbo''ti āha. upāsikā ``sādhū''ti sampaṭicchitvā paṇītaṃ khādanīyaṃ  bhojanīyaṃ paṭiyādesi. daharopi bhattakāle ñātigharaṃ agamāsi. na naṃ koci sañjāni.</p>
              <p>[03] so temāsampi tattha piṇḍapātaṃ paribhuñjitvā vassaṃvuttho ``ahaṃ gacchāmī''ti āpucchi.  athassa ñātakā ``sve, bhante, gacchathā''ti dutiyadivase ghareyeva bhojetvā telanāḷiṃ  pūretvā ekaṃ guḷapiṇḍaṃ navahatthañca sāṭakaṃ datvā ``gacchatha, bhante''ti āhaṃsu.  so anumodanaṃ katvā rohaṇābhimukho pāyāsi.</p>
              <p>[03] upajjhāyopissa pavāretvā paṭipathaṃ āgacchanto pubbe diṭṭhaṭṭhāneyeva taṃ addasa. so aññatarasmiṃ  rukkhamūle therassa vattaṃ akāsi. atha naṃ thero pucchi ``kiṃ, bhaddamukha, diṭṭhā te  upāsikā''ti? so ``āma, bhante''ti sabbaṃ pavattiṃ ārocetvā tena telena therassa  pāde makkhetvā guḷena pānakaṃ katvā tampi sāṭakaṃ therasseva datvā theraṃ vanditvā  ``mayhaṃ, bhante, rohaṇaṃyeva sappāya''nti agamāsi. theropi vihāraṃ āgantvā dutiyadivase  koraṇḍakagāmaṃ pāvisi.</p>
              <p>[03] upāsikāpi ``mayhaṃ bhātā mama puttaṃ gahetvā idāni āgacchatī''ti sadā maggaṃ olokayamānāva  tiṭṭhati. sā taṃ ekakameva āgacchantaṃ disvā ``mato me maññe putto, ayaṃ thero  ekakova āgacchatī''ti therassa pādamūle nipatitvā paridevamānā rodi. thero ``nūna  daharo appicchatāya attānaṃ ajānāpetvāva gato''ti taṃ samassāsetvā sabbaṃ pavattiṃ  ārocetvā pattatthavikato taṃ sāṭakaṃ nīharitvā dasseti.</p>
              <p>[03] upāsikā pasīditvā puttena gatadisābhimukhā urena nipajjitvā namassamānā āha -- ``mayhaṃ  puttasadisaṃ vata maññe bhikkhuṃ kāyasakkhiṃ katvā bhagavā rathavinītapaṭipadaṃ (ma0 ni0  1.252 ādayo), nālakapaṭipadaṃ (su0 ni0 684 ādayo), tuvaṭṭakapaṭipadaṃ (su0 ni0  921 ādayo), catupaccayasantosabhāvanārāmatādīpakaṃ mahāariyavaṃsapaṭipadañca (a0 ni0  4.28;  dī0 ni0 3.309) desesi ^a^V1.0092^ea^. vijātamātuyā nāma gehe temāsaṃ bhuñjamānopi `ahaṃ  ^a^M1.0090^ea^ putto tvaṃ mātā'ti na vakkhati, aho acchariyamanusso''ti. evarūpassa mātāpitaropi  palibodhā na honti, pageva aññaṃ upaṭṭhākakula''nti.</p>
              <p>[03] ^b^lābho^eb^ti cattāro paccayā. te kathaṃ palibodhā honti? puññavantassa hi bhikkhuno  gatagataṭṭhāne manussā mahāparivāre paccaye denti. so tesaṃ anumodento dhammaṃ desento  samaṇadhammaṃ kātuṃ na okāsaṃ labhati. aruṇuggamanato yāva paṭhamayāmo, tāva manussasaṃsaggo  na upacchijjati. puna balavapaccūseyeva bāhullikapiṇḍapātikā āgantvā ``bhante,  asuko upāsako upāsikā amacco amaccadhītā tumhākaṃ dassanakāmā''ti vadanti,  so gaṇhāvuso, pattacīvaranti gamanasajjova hotīti niccabyāvaṭo, tasseva te paccayā  palibodhā honti. tena gaṇaṃ pahāya yattha naṃ na jānanti, tattha ekakena caritabbaṃ. evaṃ  so palibodho upacchijjatīti.</p>
              <p>[03] ^b^gaṇo^eb^ti suttantikagaṇo vā ābhidhammikagaṇo vā, yo tassa uddesaṃ vā paripucchaṃ vā  dento samaṇadhammassa okāsaṃ na labhati, tasseva gaṇo palibodho hoti, tena so evaṃ  upacchinditabbo. sace tesaṃ bhikkhūnaṃ bahu gahitaṃ hoti, appaṃ avasiṭṭhaṃ, taṃ niṭṭhapetvā  araññaṃ pavisitabbaṃ. sace appaṃ gahitaṃ, bahu avasiṭṭhaṃ, yojanato paraṃ agantvā antoyojanaparicchede  aññaṃ gaṇavācakaṃ upasaṅkamitvā ``ime āyasmā uddesādīhi saṅgaṇhatū''ti vattabbaṃ.  evaṃ alabhamānena ``mayhamāvuso, ekaṃ kiccaṃ atthi, tumhe yathāphāsukaṭṭhānāni  gacchathā''ti gaṇaṃ pahāya attano kammaṃ kattabbanti.</p>
              <p>[03] ^b^kamma^eb^nti navakammaṃ. taṃ karontena vaḍḍhakīādīhi laddhāladdhaṃ jānitabbaṃ, katākate  ussukkaṃ āpajjitabbanti sabbadā palibodho hoti. sopi evaṃ upacchinditabbo,  sace appaṃ avasiṭṭhaṃ hoti niṭṭhapetabbaṃ. sace bahu, saṅghikañce navakammaṃ, saṅghassa vā  saṅghabhārahārakabhikkhūnaṃ vā niyyādetabbaṃ. attano santakañce, attano bhārahārakānaṃ  niyyādetabbaṃ. tādise alabhantena saṅghassa pariccajitvā gantabbanti.</p>
              <p>[03] ^b^addhāna^eb^nti ^a^M1.0091^ea^ maggagamanaṃ. yassa hi katthaci pabbajjāpekkho  vā hoti, paccayajātaṃ  vā ^a^V1.0093^ea^ kiñci laddhabbaṃ hoti. sace taṃ alabhanto na sakkoti adhivāsetuṃ, araññaṃ pavisitvā  samaṇadhammaṃ karontassapi gamikacittaṃ nāma duppaṭivinodanīyaṃ hoti, tasmā gantvā  taṃ kiccaṃ tīretvāva samaṇadhamme ussukkaṃ kātabbanti.</p>
              <p>[03] ^b^ñātī^eb^ti vihāre ācariyupajjhāyasaddhivihārikāntevāsikasamānupajjhāyakasamānācariyakā,  ghare mātā pitā bhātāti evamādikā. te gilānā imassa palibodhā honti, tasmā so  palibodho upaṭṭhahitvā tesaṃ pākatikakaraṇena upacchinditabbo.</p>
              <p>[03] tattha upajjhāyo tāva gilāno sace lahuṃ na vuṭṭhāti, yāvajīvampi paṭijaggitabbo. tathā  pabbajjācariyo upasampadācariyo saddhivihāriko upasampāditapabbājitāntevāsikasamānupajjhāyakā  ca. nissayācariyauddesācariyanissayantevāsikauddesantevāsikasamānācariyakā pana yāva  nissayauddesā anupacchinnā, tāva paṭijaggitabbā. pahontena tato uddhampi paṭijaggitabbā  eva.  mātāpitūsu upajjhāye viya paṭipajjitabbaṃ. sacepi hi te rajje ṭhitā honti, puttato  ca upaṭṭhānaṃ paccāsīsanti, kātabbameva. atha tesaṃ bhesajjaṃ natthi, attano santakaṃ  dātabbaṃ. asati bhikkhācariyāya pariyesitvāpi dātabbameva. bhātubhaginīnaṃ pana tesaṃ  santakameva yojetvā dātabbaṃ. sace natthi attano santakaṃ tāvakālikaṃ datvā pacchā  labhantena gaṇhitabbaṃ. alabhantena na codetabbā. aññātakassa bhaginisāmikassa bhesajjaṃ  neva kātuṃ na dātuṃ vaṭṭati. ``tuyhaṃ sāmikassa dehī''ti vatvā pana bhaginiyā dātabbaṃ.  bhātujāyāyapi eseva nayo. tesaṃ pana puttā imassa ñātakā evāti tesaṃ kātuṃ  vaṭṭatīti.</p>
              <p>[03] ^b^ābādho^eb^ti yokoci rogo. so bādhayamāno palibodho hoti, tasmā bhesajjakaraṇena  upacchinditabbo. sace pana katipāhaṃ bhesajjaṃ karontassapi na vūpasammati, nāhaṃ tuyhaṃ  dāso, na bhaṭako, taṃyeva ^a^M1.0092^ea^ hi posento anamatagge saṃsāravaṭṭe dukkhaṃ pattoti  attabhāvaṃ garahitvā samaṇadhammo kātabboti.</p>
              <p>[03] ^b^gantho^eb^ti ^a^V1.0094^ea^ pariyattiharaṇaṃ. taṃ sajjhāyādīhi niccabyāvaṭassa palibodho hoti, na itarassa.  tatrimāni vatthūni --</p>
              <p>[03] majjhimabhāṇakadevatthero kira malayavāsidevattherassa santikaṃ gantvā kammaṭṭhānaṃ yāci.  thero kīdisosi, āvuso, pariyattiyanti pucchi. majjhimo me, bhante, paguṇoti.  āvuso, majjhimo nāmeso dupparihāro, mūlapaṇṇāsaṃ sajjhāyantassa majjhimapaṇṇāsako  āgacchati, taṃ sajjhāyantassa uparipaṇṇāsako. kuto tuyhaṃ kammaṭṭhānanti? bhante, tumhākaṃ  santike kammaṭṭhānaṃ labhitvā puna na olokessāmīti kammaṭṭhānaṃ gahetvā ekūnavīsativassāni  sajjhāyaṃ akatvā vīsatime vasse arahattaṃ patvā sajjhāyatthāya āgatānaṃ bhikkhūnaṃ ``vīsati  me, āvuso, vassāni pariyattiṃ anolokentassa, apica kho kataparicayo ahamettha  ārabhathā''ti vatvā ādito paṭṭhāya yāva pariyosānā ekabyañjanepissa kaṅkhā nāhosi. </p>
              <p>[01] karuḷiyagirivāsīnāgattheropi aṭṭhārasavassāni pariyattiṃ chaḍḍetvā bhikkhūnaṃ dhātukathaṃ  uddisi. tesaṃ gāmavāsikattherehi saddhiṃ saṃsandentānaṃ ekapañhopi uppaṭipāṭiyā  āgato nāhosi.</p>
              <p>[03] mahāvihārepi tipiṭakacūḷābhayatthero nāma aṭṭhakathaṃ anuggahetvāva pañcanikāyamaṇḍale  tīṇi piṭakāni parivattessāmīti suvaṇṇabheriṃ paharāpesi. bhikkhusaṅgho katamācariyānaṃ  uggaho, attano ācariyuggahaññeva vadatu, itarathā vattuṃ na demāti āha. upajjhāyopi  naṃ attano upaṭṭhānamāgataṃ pucchi ``tvamāvuso, bheriṃ paharāpesī''ti? āma, bhante.  kiṃ kāraṇāti? pariyattiṃ, bhante, parivattessāmīti. āvuso abhaya, ācariyā idaṃ  padaṃ kathaṃ vadantīti? evaṃ vadanti, bhanteti. thero hunti paṭibāhi. puna so aññena  aññena pariyāyena evaṃ vadanti bhanteti tikkhattuṃ āha. thero sabbaṃ hunti paṭibāhitvā  ``āvuso, tayā ^a^M1.0093^ea^ paṭhamaṃ kathito eva ācariyamaggo, ācariyamukhato pana  anuggahitattā `evaṃ ācariyā vadantī'ti saṇṭhātuṃ nāsakkhi. gaccha attano ācariyānaṃ  santike suṇāhī''ti. kuhiṃ, bhante, gacchāmīti? gaṅgāya parato rohaṇajanapade tulādhārapabbatavihāre  sabbapariyattiko mahādhammarakkhitatthero nāma vasati, tassa santikaṃ gacchāti. sādhu,  bhanteti theraṃ vanditvā pañcahi bhikkhusatehi saddhiṃ therassa santikaṃ gantvā vanditvā  nisīdi. thero kasmā āgatosīti ^a^V1.0095^ea^ pucchi. dhammaṃ sotuṃ, bhanteti. āvuso abhaya,  dīghamajjhimesu maṃ kālena kālaṃ pucchanti. avasesaṃ pana me tiṃsamattāni vassāni  na olokitapubbaṃ. apica tvaṃ rattiṃ mama santike parivattehi. ahaṃ te divā  kathayissāmīti. so sādhu, bhanteti tathā akāsi. pariveṇadvāre mahāmaṇḍapaṃ kāretvā  gāmavāsino divase divase dhammassavanatthāya āgacchanti. thero rattiṃ parivatti. taṃ  divā kathayanto anupubbena desanaṃ niṭṭhapetvā abhayattherassa santike taṭṭikāya nisīditvā  ``āvuso, mayhaṃ kammaṭṭhānaṃ kathehī''ti āha. bhante, kiṃ bhaṇatha, nanu mayā tumhākameva  santike sutaṃ? kimahaṃ tumhehi aññātaṃ kathessāmīti? tato naṃ thero añño  esa, āvuso, gatakassa maggo nāmāti āha. abhayathero kira tadā sotāpanno hoti.  athassa so kammaṭṭhānaṃ datvā āgantvā lohapāsāde dhammaṃ parivattento thero parinibbutoti  assosi. sutvā ``āharathāvuso, cīvara''nti cīvaraṃ pārupitvā ``anucchaviko,  āvuso, amhākaṃ ācariyassa arahattamaggo. ācariyo no, āvuso, uju ājānīyo.  so attano dhammantevāsikassa santike taṭṭikāya nisīditvā `mayhaṃ kammaṭṭhānaṃ kathehī'ti  āha. anucchaviko, āvuso, therassa arahattamaggo''ti. evarūpānaṃ gantho palibodho  na hotīti.</p>
              <p>[03] ^b^iddhī^eb^ti pothujjanikā iddhi. sā hi uttānaseyyakadārako viya taruṇasassaṃ viya ca  dupparihārā hoti. appamattakeneva bhijjati. sā pana vipassanāya palibodho hoti,  na samādhissa, samādhiṃ patvā pattabbato. tasmā vipassanatthikena iddhipalibodho upacchinditabbo,  itarena avasesāti ayaṃ tāva palibodhakathāya vitthāro. </p>
            </h4>
          </h3>
          <h3>
            <h3n> kammaṭṭhānadāyakavaṇṇanā </h3n>
            <h4>
              <h4n> </h4n>
              <p>[03] 42^b^.^eb^ ^b^kammaṭṭhānadāyakaṃ^eb^ ^a^M1.0094^ea^ ^b^kalyāṇamittaṃ upasaṅkamitvā^eb^ti ettha pana duvidhaṃ  kammaṭṭhānaṃ sabbatthakakammaṭṭhānaṃ pārihāriyakammaṭṭhānañca. tattha sabbatthakakammaṭṭhānaṃ nāma  bhikkhusaṅghādīsu mettā maraṇassati ca. asubhasaññātipi eke. </p>
              <p>[01] kammaṭṭhānikena hi bhikkhunā paṭhamaṃ tāva paricchinditvā sīmaṭṭhakabhikkhusaṅghe sukhitā  hontu abyāpajjāti mettā bhāvetabbā. tato sīmaṭṭhakadevatāsu. tato gocaragāmamhi  issarajane. tato ^a^V1.0096^ea^ tattha manusse upādāya sabbasattesu. so hi bhikkhusaṅghe mettāya sahavāsīnaṃ  muducittataṃ janeti. athassa te sukhasaṃvāsā honti. sīmaṭṭhakadevatāsu mettāya mudukatacittāhi  devatāhi dhammikāya rakkhāya susaṃvihitarakkho hoti. gocaragāmamhi issarajane mettāya  mudukatacittasantānehi issarehi dhammikāya rakkhāya surakkhitaparikkhāro hoti. tattha  manussesu mettāya pasāditacittehi tehi aparibhūto hutvā vicarati. sabbasattesu mettāya  sabbattha appaṭihatacāro hoti. maraṇassatiyā pana avassaṃ mayā maritabbanti cintento anesanaṃ  pahāya uparūpari vaḍḍhamānasaṃvego anolīnavuttiko hoti. asubhasaññāparicitacittassa  panassa dibbānipi ārammaṇāni lobhavasena cittaṃ na pariyādiyanti.</p>
              <p>[03] evaṃ bahūpakārattā sabbattha atthayitabbaṃ icchitabbanti ca adhippetassa yogānuyogakammassa  ṭhānañcāti ^b^sabbatthakakammaṭṭhāna^eb^nti vuccati.</p>
              <p>[03] cattālīsāya pana kammaṭṭhānesu yaṃ yassa cariyānukūlaṃ, taṃ tassa niccaṃ pariharitabbattā  uparimassa ca uparimassa bhāvanākammassa padaṭṭhānattā ^b^pārihāriyakammaṭṭhāna^eb^nti vuccati.  iti imaṃ duvidhampi kammaṭṭhānaṃ yo deti, ayaṃ ^b^kammaṭṭhānadāyako^eb^ nāma. taṃ kammaṭṭhānadāyakaṃ.</p>
              <p>[03] kalyāṇamittanti -- </p>
              <p>[21] piyo garu bhāvanīyo, vattā ca vacanakkhamo. </p>
              <p>[22] gambhīrañca kathaṃ kattā, no caṭṭhāne niyojakoti.. (a0 ni0  7.37).</p>
              <p>[03] evamādiguṇasamannāgataṃ ekantena hitesiṃ vuddhipakkhe ṭhitaṃ kalyāṇamittaṃ.</p>
              <p>[03] ``mamaṃ ^a^M1.0095^ea^ hi, ānanda, kalyāṇamittaṃ āgamma jātidhammā sattā jātiyā parimuccantī''ti  (saṃ0 ni0  1.129;  5.2) ādivacanato pana sammāsambuddhoyeva sabbākārasampanno  kalyāṇamitto. tasmā tasmiṃ sati tasseva bhagavato santike gahitakammaṭṭhānaṃ sugahitaṃ  hoti. parinibbute pana tasmiṃ asītiyā mahāsāvakesu yo dharati, tassa ^a^V1.0097^ea^ santike gahetuṃ  vaṭṭati. tasmiṃ asati yaṃ kammaṭṭhānaṃ gahetukāmo hoti, tasseva vasena catukkapañcakajjhānāni  nibbattetvā jhānapadaṭṭhānaṃ vipassanaṃ vaḍḍhetvā āsavakkhayappattassa khīṇāsavassa santike gahetabbaṃ.</p>
              <p>[03] kiṃ pana khīṇāsavo ahaṃ khīṇāsavoti attānaṃ pakāsetīti? kiṃ vattabbaṃ, kārakabhāvaṃ  hi jānitvā pakāseti. nanu assaguttatthero āraddhakammaṭṭhānassa bhikkhuno ``kammaṭṭhānakārako  aya''nti jānitvā ākāse cammakhaṇḍaṃ paññāpetvā tattha pallaṅkena nisinno kammaṭṭhānaṃ  kathesīti.</p>
              <p>[03] tasmā sace khīṇāsavaṃ labhati, iccetaṃ kusalaṃ, no ce labhati, anāgāmisakadāgāmisotāpannajhānalābhīputhujjanatipiṭakadharadvipiṭakadharaekapiṭakadharesu  purimassa purimassa santike. ekapiṭakadharepi asati yassa ekasaṅgītipi aṭṭhakathāya  saddhiṃ paguṇā, ayañca lajjī hoti, tassa santike gahetabbaṃ. evarūpo hi tantidharo vaṃsānurakkhako  paveṇīpālako ācariyo ācariyamatikova hoti, na attanomatiko hoti. teneva  porāṇakattherā ``lajjī rakkhissati lajjī rakkhissatī''ti tikkhattuṃ āhaṃsu.</p>
              <p>[03] pubbe vuttakhīṇāsavādayo cettha attanā adhigatamaggameva ācikkhanti. bahussuto pana  taṃ taṃ ācariyaṃ upasaṅkamitvā uggahaparipucchānaṃ visodhitattā ito cito ca suttañca  kāraṇañca sallakkhetvā sappāyāsappāyaṃ yojetvā gahanaṭṭhāne gacchanto mahāhatthī viya mahāmaggaṃ  dassento kammaṭṭhānaṃ kathessati. tasmā evarūpaṃ kammaṭṭhānadāyakaṃ kalyāṇamittaṃ upasaṅkamitvā  tassa vattapaṭipattiṃ katvā kammaṭṭhānaṃ gahetabbaṃ.</p>
              <p>[03] sace ^a^M1.0096^ea^ panetaṃ ekavihāreyeva labhati, iccetaṃ kusalaṃ, no ce labhati, yattha  so vasati, tattha gantabbaṃ. gacchantena ca na dhotamakkhitehi pādehi upāhanā ārūhitvā  chattaṃ gahetvā telanāḷimadhuphāṇitādīni gāhāpetvā antevāsikaparivutena gantabbaṃ.  gamikavattaṃ pana pūretvā attano pattacīvaraṃ sayameva gahetvā antarāmagge yaṃ yaṃ vihāraṃ  pavisati sabbattha vattapaṭipattiṃ kurumānena sallahukaparikkhārena paramasallekhavuttinā  hutvā gantabbaṃ.</p>
              <p>[03] taṃ ^a^V1.0098^ea^ vihāraṃ pavisantena antarāmaggeyeva dantakaṭṭhaṃ kappiyaṃ kārāpetvā gahetvā pavisitabbaṃ,  na ca ``muhuttaṃ vissametvā pādadhovanamakkhanādīni katvā ācariyassa santikaṃ gamissāmī''ti  aññaṃ pariveṇaṃ pavisitabbaṃ. kasmā? sace hissa tatra ācariyassa visabhāgā bhikkhū  bhaveyyuṃ, te āgamanakāraṇaṃ pucchitvā ācariyassa avaṇṇaṃ pakāsetvā ``naṭṭhosi,  sace tassa santikaṃ āgato''ti vippaṭisāraṃ uppādeyyuṃ, yena tatova paṭinivatteyya,  tasmā ācariyassa vasanaṭṭhānaṃ pucchitvā ujukaṃ tattheva gantabbaṃ.</p>
              <p>[03] sace ācariyo daharataro hoti, pattacīvarapaṭiggahaṇādīni na sāditabbāni. sace vuḍḍhataro  hoti, gantvā ācariyaṃ vanditvā ṭhātabbaṃ. ``nikkhipāvuso, pattacīvara''nti vuttena  nikkhipitabbaṃ. ``pānīyaṃ pivā''ti vuttena sace icchati pātabbaṃ. ``pāde dhovāhī''ti  vuttena na tāva pādā dhovitabbā. sace hi ācariyena ābhataṃ udakaṃ bhaveyya, na sāruppaṃ  siyā. ``dhovāhāvuso, na mayā ābhataṃ, aññehi ābhata''nti vuttena pana yattha ācariyo  na passati, evarūpe paṭicchanne vā okāse, abbhokāse vihārassāpi vā ekamante nisīditvā  pādā dhovitabbā. </p>
              <p>[01] sace ācariyo telanāḷiṃ āharati uṭṭhahitvā ubhohi hatthehi sakkaccaṃ gahetabbā. sace  hi na gaṇheyya, ``ayaṃ bhikkhu ito eva paṭṭhāya sambhogaṃ kopetī''ti ācariyassa aññathattaṃ  bhaveyya. gahetvā pana na āditova pādā makkhetabbā. sace hi taṃ ācariyassa gattabbhañjanatelaṃ  bhaveyya, na sāruppaṃ siyā. tasmā sīsaṃ makkhetvā ^a^M1.0097^ea^ khandhādīni makkhetabbāni.  ``sabbapārihāriyatelamidaṃ, āvuso, pādepi makkhehī''ti vuttena pana thokaṃ sīse  katvā pāde makkhetvā ``imaṃ telanāḷiṃ ṭhapemi, bhante''ti vatvā ācariye gaṇhante  dātabbā.</p>
              <p>[03] āgatadivasato paṭṭhāya kammaṭṭhānaṃ me, bhante, kathetha iccevaṃ na vattabbaṃ. dutiyadivasato  pana paṭṭhāya sace ācariyassa pakatiupaṭṭhāko atthi, taṃ yācitvā vattaṃ kātabbaṃ. sace  yācitopi na deti, okāse laddheyeva kātabbaṃ. karontena khuddakamajjhimamahantāni  tīṇi dantakaṭṭhāni upanāmetabbāni. sītaṃ uṇhanti duvidhaṃ mukhadhovanaudakañca nhānodakañca  paṭiyādetabbaṃ. tato yaṃ ācariyo tīṇi divasāni paribhuñjati, tādisameva niccaṃ upanāmetabbaṃ.  niyamaṃ akatvā yaṃ vā taṃ vā paribhuñjantassa  yathāladdhaṃ upanāmetabbaṃ. kiṃ bahunā ^a^V1.0099^ea^  vuttena? yaṃ taṃ bhagavatā ``antevāsikena, bhikkhave, ācariyamhi sammā vattitabbaṃ.  tatrāyaṃ sammā vattanā, kālasseva uṭṭhāya upāhanā omuñcitvā ekaṃsaṃ uttarāsaṅgaṃ  karitvā dantakaṭṭhaṃ dātabbaṃ, mukhodakaṃ dātabbaṃ, āsanaṃ paññapetabbaṃ. sace yāgu hoti,  bhājanaṃ dhovitvā yāgu upanāmetabbā''ti (mahāva0 78) ādikaṃ khandhake sammāvattaṃ  paññattaṃ, taṃ sabbampi kātabbaṃ. </p>
              <p>[01] evaṃ vattasampattiyā garuṃ ārādhayamānena sāyaṃ vanditvā yāhīti vissajjitena gantabbaṃ,  yadā so kissāgatosīti pucchati, tadā āgamanakāraṇaṃ kathetabbaṃ. sace so neva  pucchati, vattaṃ pana sādiyati, dasāhe vā pakkhe vā vītivatte ekadivasaṃ vissajjitenāpi  agantvā okāsaṃ kāretvā āgamanakāraṇaṃ ārocetabbaṃ. akāle vā gantvā kimatthamāgatosīti  puṭṭhena ārocetabbaṃ. sace so pātova āgacchāti vadati, pātova gantabbaṃ.</p>
              <p>[03] sace panassa tāya velāya pittābādhena vā kucchi pariḍayhati, aggimandatāya vā bhattaṃ  na jīrati, añño vā koci rogo bādhati, taṃ yathābhūtaṃ āvikatvā attano sappāyavelaṃ  ārocetvā tāya velāya upasaṅkamitabbaṃ. asappāyavelāya hi vuccamānampi kammaṭṭhānaṃ  na sakkā hoti manasikātunti. ayaṃ kammaṭṭhānadāyakaṃ kalyāṇamittaṃ upasaṅkamitvāti  ettha vitthāro. </p>
            </h4>
          </h3>
          <h3>
            <h3n> cariyāvaṇṇanā </h3n>
            <h4>
              <h4n> </h4n>
              <p>[03] 43^b^.^eb^ idāni ^a^M1.0098^ea^ attano cariyānukūlanti ettha ^b^cariyā^eb^ti cha cariyā rāgacariyā,  dosacariyā, mohacariyā, saddhācariyā, buddhicariyā, vitakkacariyāti. keci  pana rāgādīnaṃ saṃsaggasannipātavasena aparāpi catasso, tathā saddhādīnanti imāhi aṭṭhahi  saddhiṃ cuddasa icchanti. evaṃ pana bhede vuccamāne rāgādīnaṃ saddhādīhipi saṃsaggaṃ katvā  anekā cariyā honti, tasmā saṅkhepena chaḷeva cariyā veditabbā. cariyā, pakati, ussannatāti  atthato ekaṃ. tāsaṃ vasena chaḷeva puggalā honti rāgacarito, dosacarito, mohacarito,  saddhācarito, buddhicarito, vitakkacaritoti.</p>
              <p>[03] tattha ^a^V1.0100^ea^ yasmā rāgacaritassa kusalappavattisamaye saddhā balavatī hoti, rāgassa āsannaguṇattā.  yathā hi akusalapakkhe rāgo siniddho nātilūkho, evaṃ kusalapakkhe saddhā. yathā rāgo  vatthukāme pariyesati, evaṃ saddhā sīlādiguṇe. yathā rāgo ahitaṃ na pariccajati,  evaṃ saddhā hitaṃ na pariccajati, tasmā rāgacaritassa saddhācarito sabhāgo.</p>
              <p>[03] yasmā pana dosacaritassa kusalappavattisamaye paññā balavatī hoti, dosassa āsannaguṇattā.  yathā hi akusalapakkhe doso nissineho na ārammaṇaṃ allīyati, evaṃ kusalapakkhe paññā.  yathā ca doso abhūtampi dosameva pariyesati, evaṃ paññā bhūtaṃ dosameva. yathā doso  sattaparivajjanākārena pavattati, evaṃ paññā saṅkhāraparivajjanākārena, tasmā dosacaritassa  buddhicarito sabhāgo.</p>
              <p>[03] yasmā pana mohacaritassa anuppannānaṃ kusalānaṃ dhammānaṃ uppādāya vāyamamānassa yebhuyyena  antarāyakarā vitakkā uppajjanti, mohassa āsannalakkhaṇattā. yathā hi moho paribyākulatāya  anavaṭṭhito, evaṃ vitakko nānappakāravitakkanatāya. yathā ca moho apariyogāhaṇatāya cañcalo.  tathā vitakko lahuparikappanatāya, tasmā mohacaritassa vitakkacarito sabhāgoti.</p>
              <p>[03] apare taṇhāmānadiṭṭhivasena aparāpi tisso cariyā vadanti. tattha taṇhā rāgoyeva, māno  ca taṃsampayuttoti tadubhayaṃ rāgacariyaṃ nātivattati ^a^M1.0099^ea^. mohanidānattā ca  diṭṭhiyā diṭṭhicariyā mohacariyameva anupatati. </p>
              <p>[03] 44^b^.^eb^ tā panetā cariyā kinnidānā? kathañca jānitabbaṃ ``ayaṃ puggalo rāgacarito,  ayaṃ puggalo dosādīsu aññataracarito''ti? kiṃ caritassa puggalassa kiṃ sappāyanti?</p>
              <p>[03] tatra purimā tāva tisso cariyā pubbāciṇṇanidānā, dhātudosanidānā cāti ekacce  vadanti. pubbe kira iṭṭhappayogasubhakammabahulo rāgacarito hoti, saggā vā cavitvā  idhūpapanno. pubbe chedanavadhabandhanaverakammabahulo dosacarito hoti, nirayanāgayonīhi  vā cavitvā idhūpapanno. pubbe majjapānabahulo sutaparipucchāvihīno ca mohacarito  hoti, tiracchānayoniyā ^a^V1.0101^ea^ vā cavitvā idhūpapannoti evaṃ pubbāciṇṇanidānāti vadanti.  dvinnaṃ pana dhātūnaṃ ussannattā puggalo mohacarito hoti pathavīdhātuyā ca āpodhātuyā  ca. itarāsaṃ dvinnaṃ ussannattā dosacarito. sabbāsaṃ samattā pana rāgacaritoti.  dosesu ca semhādhiko rāgacarito hoti. vātādhiko mohacarito. semhādhiko  vā mohacarito. vātādhiko rāgacaritoti evaṃ dhātudosanidānāti vadanti. </p>
              <p>[01] tattha yasmā pubbe iṭṭhappayogasubhakammabahulāpi saggā cavitvā idhūpapannāpi ca na sabbe  rāgacaritāyeva honti, na itare vā dosamohacaritā. evaṃ dhātūnañca yathāvutteneva nayena  ussadaniyamo nāma natthi. dosaniyame ca rāgamohadvayameva vuttaṃ, tampi ca pubbāparaviruddhameva.  saddhācariyādīsu ca ekissāpi nidānaṃ na vuttameva. tasmā sabbametaṃ aparicchinnavacanaṃ.</p>
              <p>[03] ayaṃ panettha aṭṭhakathācariyānaṃ matānusārena vinicchayo, vuttañhetaṃ ussadakittane (dha0  sa0 aṭṭha0 498) ``ime sattā pubbahetuniyāmena lobhussadā dosussadā mohussadā alobhussadā  adosussadā amohussadā ca honti.</p>
              <p>[03] yassa ^a^M1.0100^ea^ hi kammāyūhanakkhaṇe lobho balavā hoti alobho mando, adosāmohā  balavanto dosamohā mandā, tassa mando alobho lobhaṃ pariyādātuṃ na sakkoti. adosāmohā  pana balavanto dosamohe pariyādātuṃ sakkoti. tasmā so tena kammena dinnapaṭisandhivasena  nibbatto luddho hoti sukhasīlo akkodhano paññavā vajirūpamañāṇo.</p>
              <p>[03] yassa pana kammāyūhanakkhaṇe lobhadosā balavanto honti alobhādosā mandā, amoho balavā  moho mando, so purimanayeneva luddho ceva hoti duṭṭho ca. paññavā pana hoti vajirūpamañāṇo  dattābhayatthero viya.</p>
              <p>[03] yassa kammāyūhanakkhaṇe lobhādosamohā balavanto honti itare mandā, so purimanayeneva  luddho ceva hoti dandho ca, sīlako pana hoti akkodhano (bākulatthero viya).</p>
              <p>[03] tathā ^a^V1.0102^ea^ yassa kammāyūhanakkhaṇe tayopi lobhadosamohā balavanto honti alobhādayo mandā, so  purimanayeneva luddho ceva hoti duṭṭho ca mūḷho ca.</p>
              <p>[03] yassa pana kammāyūhanakkhaṇe alobhadosamohā balavanto honti itare mandā, so purimanayeneva  aluddho appakileso hoti dibbārammaṇampi disvā niccalo, duṭṭho pana hoti dandhapañño  ca.</p>
              <p>[03] yassa pana kammāyūhanakkhaṇe alobhādosamohā balavanto honti itare mandā, so purimanayeneva  aluddho ceva hoti aduṭṭho sīlako ca, dandho pana hoti.</p>
              <p>[03] tathā yassa kammāyūhanakkhaṇe alobhadosāmohā balavanto honti itare mandā, so purimanayeneva  aluddho ceva hoti paññavā ca, duṭṭho ca pana hoti kodhano.</p>
              <p>[03] yassa ^a^M1.0101^ea^ pana kammāyūhanakkhaṇe tayopi alobhādosāmohā balavanto honti lobhādayo  mandā, so purimanayeneva mahāsaṅgharakkhitatthero viya aluddho aduṭṭho paññavā ca hotī''ti.</p>
              <p>[03] ettha ca yo luddhoti vutto, ayaṃ rāgacarito. duṭṭhadandhā dosamohacaritā. paññavā buddhicarito.  aluddhāduṭṭhā pasannapakatitāya saddhācaritā. yathā vā amohaparivārena kammunā nibbatto  buddhicarito, evaṃ balavasaddhāparivārena kammunā nibbatto saddhācarito. kāmavitakkādiparivārena  kammunā nibbatto vitakkacarito. lobhādinā vomissaparivārena kammunā nibbatto  vomissacaritoti. evaṃ lobhādīsu aññataraññataraparivāraṃ paṭisandhijanakaṃ kammaṃ cariyānaṃ  nidānanti veditabbaṃ. </p>
              <p>[03] 45^b^.^eb^ yaṃ pana vuttaṃ kathañca jānitabbaṃ ayaṃ puggalo rāgacaritotiādi. tatrāyaṃ nayo. </p>
              <p>[21] iriyāpathato kiccā, bhojanā dassanādito. </p>
              <p>[22] dhammappavattito ceva, cariyāyo vibhāvayeti.. </p>
              <p>[01] tattha ^a^V1.0103^ea^ ^b^iriyāpathato^eb^ti rāgacarito hi pakatigamanena gacchanto cāturiyena gacchati, saṇikaṃ  pādaṃ nikkhipati, samaṃ nikkhipati, samaṃ uddharati, ukkuṭikañcassa padaṃ hoti. dosacarito  pādaggehi khaṇanto viya gacchati, sahasā pādaṃ nikkhipati, sahasā uddharati, anukaḍḍhitañcassa  padaṃ hoti. mohacarito paribyākulāya gatiyā gacchati, chambhito viya padaṃ nikkhipati,  chambhito viya uddharati, sahasānupīḷitañcassa padaṃ hoti. vuttampi cetaṃ māgaṇḍiyasuttuppattiyaṃ -- </p>
              <p>[21] ``rattassa hi ukkuṭikaṃ padaṃ bhave, </p>
              <p>[27] duṭṭhassa hoti anukaḍḍhitaṃ padaṃ. </p>
              <p>[26] mūḷhassa hoti sahasānupīḷitaṃ, </p>
              <p>[22] vivaṭṭacchadassa idamīdisaṃ pada''nti..</p>
              <p>[03] ṭhānampi ^a^M1.0102^ea^ rāgacaritassa pāsādikaṃ hoti madhurākāraṃ, dosacaritassa thaddhākāraṃ,  mohacaritassa ākulākāraṃ. nisajjāyapi eseva nayo. rāgacarito ca ataramāno samaṃ  seyyaṃ paññapetvā saṇikaṃ nipajjitvā aṅgapaccaṅgāni samodhāya pāsādikena ākārena  sayati, vuṭṭhāpiyamāno ca sīghaṃ avuṭṭhāya saṅkito viya saṇikaṃ paṭivacanaṃ deti. dosacarito  taramāno yathā vā tathā vā seyyaṃ paññapetvā pakkhittakāyo bhākuṭiṃ katvā sayati,  vuṭṭhāpiyamāno ca sīghaṃ vuṭṭhāya kupito viya paṭivacanaṃ deti. mohacarito dussaṇṭhānaṃ  seyyaṃ paññapetvā vikkhittakāyo bahulaṃ adhomukho sayati, vuṭṭhāpiyamāno ca huṅkāraṃ  karonto dandhaṃ vuṭṭhāti. saddhācaritādayo pana yasmā rāgacaritādīnaṃ sabhāgā, tasmā tesampi  tādisova iriyāpatho hotīti. evaṃ tāva iriyāpathato cariyāyo vibhāvaye.</p>
              <p>[03] ^b^kiccā^eb^ti sammajjanādīsu ca kiccesu rāgacarito sādhukaṃ sammajjaniṃ gahetvā ataramāno  vālikaṃ avippakiranto sinduvārakusumasantharamiva santharanto suddhaṃ samaṃ sammajjati.  dosacarito gāḷhaṃ sammajjaniṃ gahetvā taramānarūpo ubhato vālikaṃ ussārento kharena  saddena asuddhaṃ visamaṃ sammajjati. mohacarito sithilaṃ sammajjaniṃ gahetvā samparivattakaṃ  āḷolayamāno asuddhaṃ visamaṃ sammajjati.</p>
              <p>[03] yathā sammajjane, evaṃ cīvaradhovanarajanādīsupi  sabbakiccesu nipuṇamadhurasamasakkaccakārī ^a^V1.0104^ea^  rāgacarito. gāḷhathaddhavisamakārī dosacarito. anipuṇabyākulavisamāparicchinnakārī  mohacarito. cīvaradhāraṇampi ca rāgacaritassa nātigāḷhaṃ nātisithilaṃ hoti pāsādikaṃ  parimaṇḍalaṃ. dosacaritassa atigāḷhaṃ aparimaṇḍalaṃ. mohacaritassa sithilaṃ paribyākulaṃ.  saddhācaritādayo tesaṃyevānusārena veditabbā, taṃ sabhāgattāti. evaṃ kiccato cariyāyo  vibhāvaye.</p>
              <p>[03] ^b^bhojanā^eb^ti rāgacarito siniddhamadhurabhojanappiyo hoti, bhuñjamāno ca nātimahantaṃ parimaṇḍalaṃ  ālopaṃ katvā rasapaṭisaṃvedī ataramāno bhuñjati, kiñcideva ca sāduṃ labhitvā  somanassaṃ āpajjati ^a^M1.0103^ea^. dosacarito lūkhāmbilabhojanappiyo hoti, bhuñjamāno  ca mukhapūrakaṃ ālopaṃ katvā arasapaṭisaṃvedī taramāno bhuñjati, kiñcideva ca asāduṃ  labhitvā domanassaṃ āpajjati. mohacarito aniyataruciko hoti, bhuñjamāno ca aparimaṇḍalaṃ  parittaṃ ālopaṃ katvā bhājane chaḍḍento mukhaṃ makkhento vikkhittacitto taṃ taṃ  vitakkento bhuñjati. saddhācaritādayopi tesaṃyevānusārena veditabbā, taṃsabhāgattāti.  evaṃ bhojanato cariyāyo vibhāvaye. </p>
              <p>[01] ^b^dassanādito^eb^ti rāgacarito īsakampi manoramaṃ rūpaṃ disvā vimhayajāto viya ciraṃ  oloketi, parittepi guṇe sajjati, bhūtampi dosaṃ na gaṇhāti, pakkamantopi amuñcitukāmova  hutvā sāpekkho pakkamati. dosacarito īsakampi amanoramaṃ rūpaṃ disvā kilantarūpo  viya na ciraṃ oloketi, parittepi dose paṭihaññati, bhūtampi guṇaṃ na gaṇhāti,  pakkamantopi muñcitukāmova hutvā anapekkho pakkamati. mohacarito yaṃkiñci  rūpaṃ disvā parapaccayiko hoti, paraṃ nindantaṃ sutvā nindati, pasaṃsantaṃ sutvā pasaṃsati,  sayaṃ pana aññāṇupekkhāya upekkhakova hoti. esa nayo saddasavanādīsupi. saddhācaritādayo  pana tesaṃyevānusārena veditabbā, taṃsabhāgattāti. evaṃ dassanādito cariyāyo vibhāvaye.</p>
              <p>[03] ^b^dhammappavattito cevā^eb^ti rāgacaritassa ca māyā, sāṭheyyaṃ, māno, pāpicchatā, mahicchatā,  asantuṭṭhitā, siṅgaṃ, cāpalyanti evamādayo dhammā bahulaṃ pavattanti. dosacaritassa kodho,  upanāho, makkho, paḷāso, issā, macchariyanti evamādayo. mohacaritassa thinaṃ, middhaṃ,  uddhaccaṃ, kukkuccaṃ, vicikicchā, ādhānaggāhitā, duppaṭinissaggitāti evamādayo.  saddhācaritassa ^a^V1.0105^ea^ muttacāgatā, ariyānaṃ dassanakāmatā, saddhammaṃ sotukāmatā, pāmojjabahulatā,  asaṭhatā, amāyāvitā, pasādanīyesu ṭhānesu pasādoti evamādayo. buddhicaritassa sovacassatā,  kalyāṇamittatā, bhojanemattaññutā, satisampajaññaṃ, jāgariyānuyogo, saṃvejanīyesu  ṭhānesu saṃvego, saṃviggassa ca yoniso padhānanti evamādayo. vitakkacaritassa bhassabahulatā,  gaṇārāmatā, kusalānuyoge arati, anavaṭṭhitakiccatā, rattiṃ dhūmāyanā ^a^M1.0104^ea^,  divā pajjalanā, hurāhuraṃ dhāvanāti evamādayo dhammā bahulaṃ pavattantīti. evaṃ dhammappavattito  cariyāyo vibhāvaye.</p>
              <p>[03] yasmā pana idaṃ cariyāvibhāvanavidhānaṃ sabbākārena neva pāḷiyaṃ na aṭṭhakathāyaṃ āgataṃ,  kevalaṃ ācariyamatānusārena vuttaṃ, tasmā na sārato paccetabbaṃ. rāgacaritassa hi  vuttāni iriyāpathādīni dosacaritādayopi appamādavihārino kātuṃ sakkonti. saṃsaṭṭhacaritassa  ca puggalassa ekasseva bhinnalakkhaṇā iriyāpathādayo na upapajjanti. yaṃ panetaṃ aṭṭhakathāsu  cariyāvibhāvanavidhānaṃ vuttaṃ, tadeva sārato paccetabbaṃ. vuttañhetaṃ ``cetopariyañāṇassa  lābhī ācariyo cariyaṃ ñatvā kammaṭṭhānaṃ kathessati, itarena antevāsiko pucchitabbo''ti.  tasmā cetopariyañāṇena vā taṃ vā puggalaṃ pucchitvā jānitabbaṃ. ayaṃ puggalo rāgacarito,  ayaṃ dosādīsu aññataracaritoti. </p>
              <p>[03] 46^b^.^eb^ kiṃ caritassa puggalassa kiṃ sappāyanti ettha pana senāsanaṃ tāva rāgacaritassa adhotavedikaṃ  bhūmaṭṭhakaṃ akatapabbhārakaṃ tiṇakuṭikaṃ paṇṇasālādīnaṃ aññataraṃ rajokiṇṇaṃ jatukābharitaṃ  oluggaviluggaṃ atiuccaṃ vā atinīcaṃ vā ujjaṅgalaṃ sāsaṅkaṃ asucivisamamaggaṃ, yattha  mañcapīṭhampi maṅkuṇabharitaṃ durūpaṃ dubbaṇṇaṃ, yaṃ olokentasseva jigucchā uppajjati,  tādisaṃ sappāyaṃ. nivāsanapārupanaṃ antacchinnaṃ olambavilambasuttakākiṇṇaṃ jālapūvasadisaṃ  sāṇi viya kharasamphassaṃ kiliṭṭhaṃ bhārikaṃ kicchapariharaṇaṃ sappāyaṃ. pattopi dubbaṇṇo  mattikāpatto vā āṇigaṇṭhikāhato ayopatto vā garuko dussaṇṭhāno sīsakapālamiva  jeguccho vaṭṭati. bhikkhācāramaggopi amanāpo anāsannagāmo visamo vaṭṭati. bhikkhācāragāmopi  yattha manussā apassantā viya caranti, yattha ekakulepi bhikkhaṃ alabhitvā nikkhamantaṃ  ``ehi, bhante''ti āsanasālaṃ pavesetvā yāgubhattaṃ datvā gacchantā gāvī viya vaje  pavesetvā anapalokentā gacchanti, tādiso vaṭṭati ^a^V1.0106^ea^. parivisakamanussāpi dāsā vā  kammakarā vā dubbaṇṇā duddasikā kiliṭṭhavasanā duggandhā jegucchā, ye acittīkārena  yāgubhattaṃ chaḍḍentā viya parivisanti, tādisā sappāyā. yāgubhattakhajjakampi lūkhaṃ  dubbaṇṇaṃ sāmākakudrūsakakaṇājakādimayaṃ ^a^M1.0105^ea^ pūtitakkaṃ bilaṅgaṃ jiṇṇasākasūpeyyaṃ  yaṃkiñcideva kevalaṃ udarapūramattaṃ vaṭṭati. iriyāpathopissa ṭhānaṃ vā caṅkamo vā vaṭṭati.  ārammaṇaṃ nīlādīsu vaṇṇakasiṇesu yaṃkiñci aparisuddhavaṇṇanti idaṃ rāgacaritassa  sappāyaṃ.</p>
              <p>[03] dosacaritassa senāsanaṃ nātiuccaṃ nātinīcaṃ chāyūdakasampannaṃ suvibhattabhittithambhasopānaṃ  supariniṭṭhitamālākammalatākammanānāvidhacittakammasamujjalasamasiniddhamudubhūmitalaṃ brahmavimānamiva  kusumadāmavicitravaṇṇacelavitānasamalaṅkataṃ supaññattasucimanoramattharaṇamañcapīṭhaṃ tattha tattha  vāsatthāya nikkhittakusumavāsagandhasugandhaṃ yaṃ dassanamatteneva pītipāmojjaṃ janayati,  evarūpaṃ sappāyaṃ. tassa pana senāsanassa maggopi sabbaparissayavimutto sucisamatalo alaṅkatapaṭiyattova  vaṭṭati. senāsanaparikkhāropettha kīṭamaṅkuṇadīghajātimūsikānaṃ nissayaparicchindanatthaṃ  nātibahuko, ekamañcapīṭhamattameva vaṭṭati. nivāsanapārupanampissa cīnapaṭṭasomārapaṭṭakoseyyakappāsikasukhumakhomādīnaṃ  yaṃ yaṃ paṇītaṃ, tena tena ekapaṭṭaṃ vā dupaṭṭaṃ vā sallahukaṃ samaṇasāruppena surattaṃ  suddhavaṇṇaṃ vaṭṭati. patto udakapupphuḷamiva susaṇṭhāno maṇi viya sumaṭṭho nimmalo samaṇasāruppena  suparisuddhavaṇṇo ayomayo vaṭṭati. bhikkhācāramaggo parissayavimutto samo manāpo nātidūranāccāsannagāmo  vaṭṭati. bhikkhācāragāmopi yattha manussā ``idāni ayyo āgamissatī''ti sittasammaṭṭhe  padese āsanaṃ paññāpetvā paccuggantvā pattaṃ ādāya gharaṃ pavesetvā paññattāsane  nisīdāpetvā sakkaccaṃ sahatthā parivisanti, tādiso vaṭṭati. parivesakā panassa ye  honti abhirūpā pāsādikā sunhātā suvilittā dhūpavāsakusumagandhasurabhino nānāvirāgasucimanuññavatthābharaṇapaṭimaṇḍitā  sakkaccakārino, tādisā sappāyā. yāgubhattakhajjakampi vaṇṇagandharasasampannaṃ ojavantaṃ  manoramaṃ sabbākārapaṇītaṃ yāvadatthaṃ vaṭṭati. iriyāpathopissa seyyā vā nisajjā vā vaṭṭati,  ārammaṇaṃ nīlādīsu vaṇṇakasiṇesu yaṃkiñci suparisuddhavaṇṇanti idaṃ dosacaritassa  sappāyaṃ.</p>
              <p>[03] mohacaritassa ^a^M1.0106^ea^ senāsanaṃ disāmukhaṃ asambādhaṃ vaṭṭati, yattha nisinnassa vivaṭā  disā khāyanti ^a^V1.0107^ea^, iriyāpathesu caṅkamo vaṭṭati. ārammaṇaṃ panassa parittaṃ suppamattaṃ sarāvamattaṃ  vā (khuddakaṃ) na vaṭṭati. sambādhasmiñhi okāse cittaṃ bhiyyo sammohamāpajjati,  tasmā vipulaṃ mahākasiṇaṃ vaṭṭati. sesaṃ dosacaritassa vuttasadisamevāti idaṃ mohacaritassa  sappāyaṃ.</p>
              <p>[03] saddhācaritassa sabbampi dosacaritamhi vuttavidhānaṃ sappāyaṃ. ārammaṇesu cassa anussatiṭṭhānampi  vaṭṭati.</p>
              <p>[03] buddhicaritassa senāsanādīsu idaṃ nāma asappāyanti natthi. </p>
              <p>[01] vitakkacaritassa senāsanaṃ vivaṭaṃ disāmukhaṃ yattha nisinnassa ārāmavanapokkharaṇīrāmaṇeyyakāni  gāmanigamajanapadapaṭipāṭiyo nīlobhāsā ca pabbatā paññāyanti, taṃ na vaṭṭati, tañhi vitakkavidhāvanasseva  paccayo hoti, tasmā gambhīre darīmukhe vanappaṭicchanne hatthikucchipabbhāramahindaguhāsadise  senāsane vasitabbaṃ. ārammaṇampissa vipulaṃ na vaṭṭati. tādisañhi vitakkavasena sandhāvanassa  paccayo hoti. parittaṃ pana vaṭṭati.</p>
              <p>[03] sesaṃ rāgacaritassa vuttasadisamevāti idaṃ vitakkacaritassa sappāyaṃ. ayaṃ attano cariyānukūlanti  ettha āgatacariyānaṃ pabhedanidānavibhāvanasappāyaparicchedato vitthāro. na ca tāva cariyānukūlaṃ  kammaṭṭhānaṃ sabbākārena āvikataṃ. tañhi anantarassa mātikāpadassa vitthāre sayameva  āvibhavissati. </p>
            </h4>
          </h3>
          <h3>
            <h3n> cattālīsakammaṭṭhānavaṇṇanā </h3n>
            <h4>
              <h4n> </h4n>
              <p>[03] 47^b^.^eb^ tasmā yaṃ vuttaṃ cattālīsāya kammaṭṭhānesu aññataraṃ kammaṭṭhānaṃ gahetvāti ettha  saṅkhātaniddesato, upacārappanāvahato, jhānappabhedato, samatikkamato, vaḍḍhanāvaḍḍhanato, ārammaṇato,  bhūmito, gahaṇato, paccayato, cariyānukūlatoti imehi tāva dasahākārehi kammaṭṭhānavinicchayo  veditabbo.</p>
              <p>[03] tattha ^a^M1.0107^ea^ ^b^saṅkhātaniddesato^eb^ti cattālīsāya kammaṭṭhānesūti hi vuttaṃ, tatrimāni  cattālīsa kammaṭṭhānāni ^a^V1.0108^ea^ dasa kasiṇā, dasa asubhā, dasa anussatiyo, cattāro brahmavihārā,  cattāro āruppā, ekā saññā, ekaṃ vavatthānanti. </p>
              <p>[01] tattha pathavīkasiṇaṃ, āpokasiṇaṃ, tejokasiṇaṃ, vāyokasiṇaṃ, nīlakasiṇaṃ, pītakasiṇaṃ,  lohitakasiṇaṃ, odātakasiṇaṃ, ālokakasiṇaṃ, paricchinnākāsakasiṇanti ime  ^b^dasa kasiṇā^eb^.</p>
              <p>[03] uddhumātakaṃ, vinīlakaṃ, vipubbakaṃ, vicchiddakaṃ, vikkhāyitakaṃ, vikkhittakaṃ,  hatavikkhittakaṃ, lohitakaṃ, puḷuvakaṃ, aṭṭhikanti ime ^b^dasa asubhā^eb^.</p>
              <p>[03] buddhānussati, dhammānussati, saṅghānussati, sīlānussati, cāgānussati, devatānussati,  maraṇānussati, kāyagatāsati, ānāpānassati, upasamānussatīti imā ^b^dasa anussatiyo^eb^.</p>
              <p>[03] mettā, karuṇā, muditā, upekkhāti ime ^b^cattāro brahmavihārā^eb^.</p>
              <p>[03] ākāsānañcāyatanaṃ, viññāṇañcāyatanaṃ, ākiñcaññāyatanaṃ, nevasaññānāsaññāyatananti  ime ^b^cattāro āruppā^eb^. āhāre paṭikūlasaññā ^b^ekā saññā^eb^. catudhātuvavatthānaṃ  ^b^ekaṃ vavatthāna^eb^nti evaṃ saṅkhātaniddesato vinicchayo veditabbo.</p>
              <p>[03] ^b^upacārappanāvahato^eb^ti ṭhapetvā kāyagatāsatiñca ānāpānassatiñca avasesā aṭṭha anussatiyo,  āhāre paṭikūlasaññā, catudhātuvavatthānanti imāneva hettha dasakammaṭṭhānāni upacāravahāni.  sesāni appanāvahāni. evaṃ upacārappanāvahato. </p>
              <p>[01] ^b^jhānappabhedato^eb^ti appanāvahesu cettha ānāpānassatiyā saddhiṃ dasa kasiṇā catukkajjhānikā  honti. kāyagatāsatiyā saddhiṃ dasa asubhā paṭhamajjhānikā. purimā tayo brahmavihārā  tikajjhānikā. catutthabrahmavihāro cattāro ca āruppā catutthajjhānikāti evaṃ  jhānappabhedato.</p>
              <p>[03] ^b^samatikkamato^eb^ti dve samatikkamā aṅgasamatikkamo ca ārammaṇasamatikkamo ca. tattha  sabbesupi ^a^V1.0109^ea^ tikacatukkajjhānikesu kammaṭṭhānesu aṅgasamatikkamo ^a^M1.0108^ea^ hoti  vitakkavicārādīni jhānaṅgāni samatikkamitvā tesvevārammaṇesu dutiyajjhānādīnaṃ  pattabbato. tathā catutthabrahmavihāre. sopi hi mettādīnaṃyeva ārammaṇe somanassaṃ samatikkamitvā  pattabboti. catūsu pana āruppesu ārammaṇasamatikkamo hoti. purimesu hi navasu  kasiṇesu aññataraṃ samatikkamitvā ākāsānañcāyatanaṃ pattabbaṃ. ākāsādīni ca samatikkamitvā  viññāṇañcāyatanādīni. sesesu samatikkamo natthīti evaṃ samatikkamato.</p>
              <p>[03] ^b^vaḍḍhanāvaḍḍhanato^eb^ti imesu cattālīsāya kammaṭṭhānesu dasa kasiṇāneva vaḍḍhetabbāni.  yattakañhi okāsaṃ kasiṇena pharati, tadabbhantare dibbāya sotadhātuyā saddaṃ sotuṃ dibbena  cakkhunā rūpāni passituṃ parasattānañca cetasā cittamaññātuṃ samattho hoti. kāyagatāsati  pana asubhāni ca na vaḍḍhetabbāni. kasmā? okāsena paricchinnattā ānisaṃsābhāvā  ca. sā ca nesaṃ okāsena paricchinnatā bhāvanānaye āvibhavissati. tesu pana vaḍḍhitesu  kuṇaparāsiyeva vaḍḍhati, na koci ānisaṃso atthi. vuttampi cetaṃ sopākapañhābyākaraṇe,  ``vibhūtā bhagavā rūpasaññā avibhūtā aṭṭhikasaññā''ti. tatra hi nimittavaḍḍhanavasena rūpasaññā  vibhūtāti vuttā. aṭṭhikasaññā avaḍḍhanavasena avibhūtāti vuttā.</p>
              <p>[03] yaṃ panetaṃ ``kevalaṃ aṭṭhisaññāya, apharī pathaviṃ ima''nti (theragā0 18) vuttaṃ, taṃ  lābhissa sato upaṭṭhānākāravasena vuttaṃ. yatheva hi dhammāsokakāle karavīkasakuṇo  samantā ādāsabhittīsu attano chāyaṃ disvā sabbadisāsu karavīkasaññī hutvā madhuraṃ  giraṃ nicchāresi, evaṃ theropi aṭṭhikasaññāya lābhittā sabbadisāsu upaṭṭhitaṃ nimittaṃ  passanto kevalāpi pathavī aṭṭhikabharitāti cintesīti.</p>
              <p>[03] yadi evaṃ yā asubhajjhānānaṃ appamāṇārammaṇatā vuttā, sā virujjhatīti. sā ca na virujjhati.  ekacco hi uddhumātake vā aṭṭhike vā mahante nimittaṃ gaṇhāti. ekacco appake.  iminā pariyāyena ekaccassa parittārammaṇaṃ jhānaṃ hoti. ekaccassa appamāṇārammaṇanti.  yo vā etaṃ vaḍḍhane ādīnavaṃ apassanto vaḍḍheti. taṃ sandhāya ``appamāṇārammaṇa''nti  vuttaṃ. ānisaṃsābhāvā pana na vaḍḍhetabbānīti.</p>
              <p>[03] yathā ^a^M1.0109^ea^ ^a^V1.0110^ea^ ca etāni, evaṃ sesānipi na vaḍḍhetabbāni. kasmā? tesu hi  ānāpānanimittaṃ tāva vaḍḍhayato vātarāsiyeva vaḍḍhati, okāsena ca paricchinnaṃ. iti  sādīnavattā okāsena ca paricchinnattā na vaḍḍhetabbaṃ. brahmavihārā sattārammaṇā, tesaṃ  nimittaṃ vaḍḍhayato sattarāsiyeva vaḍḍheyya, na ca tena attho atthi, tasmā tampi na vaḍḍhetabbaṃ.  yaṃ pana vuttaṃ ``mettāsahagatena cetasā ekaṃ disaṃ pharitvā''ti (dī0 ni0 1.556)  ādi, taṃ pariggahavaseneva vuttaṃ. ekāvāsadviāvāsādinā hi anukkamena ekissā  disāya satte pariggahetvā bhāvento ekaṃ disaṃ pharitvāti vutto. na nimittaṃ  vaḍḍhento. paṭibhāganimittameva cettha natthi. yadayaṃ vaḍḍheyya, parittāppamāṇārammaṇatāpettha  pariggahavaseneva veditabbā. āruppārammaṇesupi ākāsaṃ kasiṇugghāṭimattā. tañhi  kasiṇāpagamavaseneva manasi kātabbaṃ. tato paraṃ vaḍḍhayatopi na kiñci hoti. viññāṇaṃ  sabhāvadhammattā. na hi sakkā sabhāvadhammaṃ vaḍḍhetuṃ. viññāṇāpagamo viññāṇassa abhāvamattattā.  nevasaññānāsaññāyatanārammaṇaṃ sabhāvadhammattāyeva na vaḍḍhetabbaṃ. sesāni animittattā.  paṭibhāganimittañhi vaḍḍhetabbaṃ nāma bhaveyya. buddhānussatiādīnañca neva paṭibhāganimittaṃ  ārammaṇaṃ hoti, tasmā taṃ na vaḍḍhetabbanti evaṃ vaḍḍhanāvaḍḍhanato.</p>
              <p>[03] ^b^ārammaṇato^eb^ti imesu ca cattālīsāya kammaṭṭhānesu dasakasiṇā, dasāsubhā, ānāpānassati,  kāyagatāsatīti imāni dvāvīsatipaṭibhāganimittārammaṇāni. sesāni na paṭibhāganimittārammaṇāni.  tathā dasasu anussatīsu ṭhapetvā ānāpānassatiñca kāyagatāsatiñca avasesā aṭṭha anussatiyo,  āhāre paṭikūlasaññā, catudhātuvavatthānaṃ, viññāṇañcāyatanaṃ, nevasaññānāsaññāyatananti  imāni dvādasa sabhāvadhammārammaṇāni. dasa kasiṇā, dasa asubhā, ānāpānassati, kāyagatāsatīti  imāni dvāvīsati nimittārammaṇāni. sesāni cha na vattabbārammaṇāni. tathā vipubbakaṃ,  lohitakaṃ, puḷuvakaṃ, ānāpānassati, āpokasiṇaṃ, tejokasiṇaṃ, vāyokasiṇaṃ,  yañca ālokakasiṇe sūriyādīnaṃ obhāsamaṇḍalārammaṇanti imāni aṭṭha calitārammaṇāni,  tāni ca kho pubbabhāge, paṭibhāgaṃ pana sannisinnameva hoti. sesāni na calitārammaṇānīti  evaṃ ārammaṇato.</p>
              <p>[03] ^b^bhūmito^eb^ti ^a^M1.0110^ea^ ettha ca dasa asubhā, kāyagatāsati, āhāre paṭikūlasaññāti  imāni dvādasa devesu nappavattanti. tāni dvādasa, ānāpānassati cāti imāni terasa  brahmaloke nappavattanti ^a^V1.0111^ea^. arūpabhave pana ṭhapetvā cattāro āruppe aññaṃ nappavattati.  manussesu sabbānipi pavattantīti evaṃ bhūmito. </p>
              <p>[01] ^b^gahaṇato^eb^ti diṭṭhaphuṭṭhasutaggahaṇatopettha vinicchayo veditabbo. tatra ṭhapetvā vāyokasiṇaṃ  sesā nava kasiṇā, dasa asubhāti imāni ekūnavīsati diṭṭhena gahetabbāni. pubbabhāge  cakkhunā oloketvā nimittaṃ nesaṃ gahetabbanti attho. kāyagatāsatiyaṃ tacapañcakaṃ  diṭṭhena, sesaṃ sutenāti evaṃ tassā ārammaṇaṃ diṭṭhasutena gahetabbaṃ. ānāpānassati  phuṭṭhena, vāyokasiṇaṃ diṭṭhaphuṭṭhena, sesāni aṭṭhārasa sutena gahetabbāni. upekkhābrahmavihāro,  cattāro āruppāti imāni cettha na ādikammikena gahetabbāni. sesāni pañcatiṃsa  gahetabbānīti evaṃ gahaṇato.</p>
              <p>[03] ^b^paccayato^eb^ti imesu pana kammaṭṭhānesu ṭhapetvā ākāsakasiṇaṃ sesā nava kasiṇā āruppānaṃ  paccayā honti, dasa kasiṇā abhiññānaṃ, tayo brahmavihārā catutthabrahmavihārassa, heṭṭhimaṃ  heṭṭhimaṃ āruppaṃ uparimassa uparimassa, nevasaññānāsaññāyatanaṃ nirodhasamāpattiyā, sabbānipi  sukhavihāravipassanābhavasampattīnanti evaṃ paccayato.</p>
              <p>[03] ^b^cariyānukūlato^eb^ti cariyānaṃ anukūlatopettha vinicchayo veditabbo. seyyathidaṃ --  rāgacaritassa tāva ettha dasa asubhā, kāyagatāsatīti ekādasa kammaṭṭhānāni anukūlāni.  dosacaritassa cattāro brahmavihārā, cattāri vaṇṇakasiṇānīti aṭṭha. mohacaritassa, vitakkacaritassa  ca ekaṃ ānāpānassati kammaṭṭhānameva. saddhācaritassa purimā cha anussatiyo. buddhicaritassa  maraṇassati, upasamānussati, catudhātuvavatthānaṃ, āhāre paṭikūlasaññāti cattāri. sesakasiṇāni,  cattāro ca āruppā sabbacaritānaṃ anukūlāni. kasiṇesu ca yaṃkiñci parittaṃ vitakkacaritassa,  appamāṇaṃ mohacaritassāti.</p>
              <p>[03] evamettha ^a^M1.0111^ea^ cariyānukūlato vinicchayo veditabboti sabbañcetaṃ ujuvipaccanīkavasena  ca atisappāyavasena ca vuttaṃ. rāgādīnaṃ pana avikkhambhikā saddhādīnaṃ vā anupakārā  kusalabhāvanā nāma natthi. vuttampi cetaṃ meghiyasutte --</p>
              <p>[03] ``cattāro dhammā uttari bhāvetabbā. asubhā bhāvetabbā rāgassa pahānāya. mettā bhāvetabbā  byāpādassa ^a^V1.0112^ea^ pahānāya. ānāpānassati bhāvetabbā vitakkupacchedāya. aniccasaññā bhāvetabbā  asmimānasamugghātāyā''ti.</p>
              <p>[03] rāhulasuttepi ``mettaṃ, rāhula, bhāvanaṃ bhāvehī''tiādinā (ma0 ni0 2.120) nayena  ekasseva satta kammaṭṭhānāni vuttāni. tasmā vacanamatte abhinivesaṃ akatvā sabbattha  adhippāyo pariyesitabboti ayaṃ kammaṭṭhānaṃ gahetvāti ettha kammaṭṭhānakathā vinicchayo. </p>
              <p>[03] 48^b^.^eb^ ^b^gahetvā^eb^ti imassa pana padassa ayamatthadīpanā. ``tena yoginā kammaṭṭhānadāyakaṃ  kalyāṇamittaṃ upasaṅkamitvā''ti ettha vuttanayeneva vuttappakāraṃ kalyāṇamittaṃ upasaṅkamitvā  buddhassa vā bhagavato ācariyassa vā attānaṃ niyyātetvā sampannajjhāsayena sampannādhimuttinā  ca hutvā kammaṭṭhānaṃ yācitabbaṃ.</p>
              <p>[03] tatra ``imāhaṃ bhagavā attabhāvaṃ tumhākaṃ pariccajāmī''ti evaṃ buddhassa bhagavato attā niyyātetabbo.  evañhi aniyyātetvā pantesu senāsanesu viharanto bheravārammaṇe āpāthamāgate santhambhituṃ  asakkonto gāmantaṃ osaritvā gihīhi saṃsaṭṭho hutvā anesanaṃ āpajjitvā anayabyasanaṃ  pāpuṇeyya. niyyātitattabhāvassa panassa bheravārammaṇe āpāthamāgatepi bhayaṃ na uppajjati.  ``nanu tayā, paṇḍita, purimameva attā buddhānaṃ niyyātito''ti paccavekkhato panassa  somanassameva uppajjati. yathā hi purisassa uttamaṃ kāsikavatthaṃ bhaveyya, tassa tasmiṃ  mūsikāya vā kīṭehi vā khādite uppajjeyya domanassaṃ ^a^M1.0112^ea^. sace pana taṃ  acīvarakassa bhikkhuno dadeyya, athassa taṃ tena bhikkhunā khaṇḍākhaṇḍaṃ kariyamānaṃ disvāpi  somanassameva uppajjeyya. evaṃsampadamidaṃ veditabbaṃ.</p>
              <p>[03] ācariyassa niyyātentenāpi ``imāhaṃ, bhante, attabhāvaṃ tumhākaṃ pariccajāmī''ti  vattabbaṃ. evaṃ aniyyātitattabhāvo hi atajjanīyo vā hoti, dubbaco vā anovādakaro,  yenakāmaṃgamo vā ācariyaṃ anāpucchāva yatthicchati, tattha gantā, tamenaṃ ācariyo āmisena  vā dhammena vā na saṅgaṇhāti, gūḷhaṃ ganthaṃ na sikkhāpeti. so imaṃ duvidhaṃ saṅgahaṃ  alabhanto sāsane patiṭṭhaṃ na labhati, nacirasseva dussīlyaṃ vā gihibhāvaṃ vā pāpuṇāti.  niyyātitattabhāvo pana neva atajjanīyo hoti,  na yenakāmaṃgamo, suvaco ācariyāyattavuttiyeva ^a^V1.0113^ea^  hoti. so ācariyato duvidhaṃ saṅgahaṃ labhanto sāsane vuḍḍhiṃ virūḷhiṃ vepullaṃ pāpuṇāti  cūḷapiṇḍapātikatissattherassa antevāsikā viya.</p>
              <p>[03] therassa kira santikaṃ tayo bhikkhū āgamaṃsu. tesu eko ``ahaṃ, bhante, tumhākamatthāyā''ti  vutte sataporise papāte patituṃ ussaheyyanti āha. dutiyo ``ahaṃ, bhante, tumhākamatthāyā''ti  vutte imaṃ attabhāvaṃ paṇhito paṭṭhāya pāsāṇapiṭṭhe ghaṃsento niravasesaṃ khepetuṃ ussaheyyanti  āha. tatiyo ``ahaṃ, bhante, tumhākamatthāyā''ti vutte assāsapassāse uparundhitvā  kālakiriyaṃ kātuṃ ussaheyyanti āha. thero bhabbāvatime bhikkhūti kammaṭṭhānaṃ  kathesi. te tassa ovāde ṭhatvā tayopi arahattaṃ pāpuṇiṃsūti ayamānisaṃso attaniyyātane.  tena vuttaṃ ``buddhassa vā bhagavato ācariyassa vā attānaṃ niyyātetvā''ti. </p>
              <p>[03] 49^b^.^eb^ ^b^sampannajjhāsayena sampannādhimuttinā ca hutvā^eb^ti ettha pana tena yoginā alobhādīnaṃ  vasena chahākārehi sampannajjhāsayena bhavitabbaṃ. evaṃ sampannajjhāsayo hi tissannaṃ bodhīnaṃ  aññataraṃ pāpuṇāti. yathāha, ``cha ajjhāsayā bodhisattānaṃ bodhiparipākāya saṃvattanti,  alobhajjhāsayā ca bodhisattā lobhe dosadassāvino, adosajjhāsayā ^a^M1.0113^ea^ ca bodhisattā  dose dosadassāvino, amohajjhāsayā ca bodhisattā mohe dosadassāvino, nekkhammajjhāsayā  ca bodhisattā gharāvāse dosadassāvino, pavivekajjhāsayā ca bodhisattā saṅgaṇikāya dosadassāvino,  nissaraṇajjhāsayā ca bodhisattā sabbabhavagatīsu dosadassāvino''ti. ye hi keci atītānāgatapaccuppannā  sotāpannasakadāgāmianāgāmikhīṇāsavapaccekabuddhasammāsambuddhā, sabbe te imeheva chahākārehi  attanā attanā pattabbaṃ visesaṃ pattā. tasmā imehi chahākārehi sampannajjhāsayena bhavitabbaṃ.  tadadhimuttatāya pana adhimuttisampannena bhavitabbaṃ. samādhādhimuttena samādhigarukena samādhipabbhārena,  nibbānādhimuttena nibbānagarukena nibbānapabbhārena ca bhavitabbanti attho. </p>
              <p>[03] 50^b^.^eb^ evaṃ sampannajjhāsayādhimuttino panassa kammaṭṭhānaṃ yācato cetopariyañāṇalābhinā  ācariyena cittācāraṃ oloketvā cariyā jānitabbā. itarena kiṃ caritosi?  ke vā te dhammā bahulaṃ samudācaranti? kiṃ vā te manasikaroto phāsu hoti?  katarasmiṃ vā te kammaṭṭhāne ^a^V1.0114^ea^ cittaṃ namatīti evamādīhi nayehi pucchitvā jānitabbā.  evaṃ ñatvā cariyānukūlaṃ kammaṭṭhānaṃ kathetabbaṃ.</p>
              <p>[03] kathentena ca tividhena kathetabbaṃ. pakatiyā uggahitakammaṭṭhānassa ekaṃ dve nisajjāni  sajjhāyaṃ kāretvā dātabbaṃ. santike vasantassa āgatāgatakkhaṇe kathetabbaṃ. uggahetvā  aññatra gantukāmassa nātisaṃkhittaṃ nātivitthārikaṃ katvā kathetabbaṃ. </p>
              <p>[01] tattha pathavīkasiṇaṃ tāva kathentena cattāro kasiṇadosā, kasiṇakaraṇaṃ, katassa  bhāvanānayo, duvidhaṃ nimittaṃ, duvidho samādhi, sattavidhaṃ sappāyāsappāyaṃ, dasavidhaṃ  appanākosallaṃ, vīriyasamatā, appanāvidhānanti ime nava ākārā kathetabbā. sesakammaṭṭhānesupi  tassa tassa anurūpaṃ kathetabbaṃ. taṃ sabbaṃ tesaṃ bhāvanāvidhāne āvibhavissati.</p>
              <p>[03] evaṃ kathiyamāne pana kammaṭṭhāne tena yoginā nimittaṃ gahetvā sotabbaṃ. ^b^nimittaṃ  gahetvā^eb^ti idaṃ heṭṭhimapadaṃ, idaṃ uparimapadaṃ, ayamassa attho ^a^M1.0114^ea^, ayamadhippāyo,  idamopammanti evaṃ taṃ taṃ ākāraṃ upanibandhitvāti attho. evaṃ nimittaṃ gahetvā  sakkaccaṃ suṇantena hi kammaṭṭhānaṃ suggahitaṃ hoti. athassa taṃ nissāya visesādhigamo  sampajjati, na itarassāti ayaṃ gahetvāti imassa padassa atthaparidīpanā.</p>
              <p>[03] ettāvatā kalyāṇamittaṃ upasaṅkamitvā attano cariyānukūlaṃ cattālīsāya kammaṭṭhānesu  aññataraṃ kammaṭṭhānaṃ gahetvāti imāni padāni sabbākārena vitthāritāni hontīti. </p>
              <p>[06] iti sādhujanapāmojjatthāya kate visuddhimagge </p>
              <p>[06] samādhibhāvanādhikāre </p>
              <p>[06] kammaṭṭhānaggahaṇaniddeso nāma </p>
              <p>[06] tatiyo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 4. pathavīkasiṇaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 51^b^.^eb^ idāni ^a^M1.0115^ea^ ^a^V1.0115^ea^ yaṃ vuttaṃ ``samādhibhāvanāya ananurūpaṃ vihāraṃ pahāya anurūpe  vihāre viharantenā''ti ettha yassa tāvācariyena saddhiṃ ekavihāre vasato phāsu hoti,  tena tattheva kammaṭṭhānaṃ parisodhentena vasitabbaṃ. sace tattha phāsu na hoti, yo añño  gāvute vā aḍḍhayojane vā yojanamattepi vā sappāyo vihāro hoti, tattha vasitabbaṃ.  evañhi sati kammaṭṭhānassa kismiñcideva ṭhāne sandehe vā satisammose vā jāte  kālasseva vihāre vattaṃ katvā antarāmagge piṇḍāya caritvā bhattakiccapariyosāneyeva  ācariyassa vasanaṭṭhānaṃ gantvā taṃdivasamācariyassa santike kammaṭṭhānaṃ sodhetvā dutiyadivase  ācariyaṃ vanditvā nikkhamitvā antarāmagge piṇḍāya caritvā akilamantoyeva attano  vasanaṭṭhānaṃ āgantuṃ sakkhissati. yo pana yojanappamāṇepi phāsukaṭṭhānaṃ na labhati, tena  kammaṭṭhāne sabbaṃ gaṇṭhiṭṭhānaṃ chinditvā suvisuddhaṃ āvajjanapaṭibaddhaṃ kammaṭṭhānaṃ katvā dūrampi  gantvā samādhibhāvanāya ananurūpaṃ vihāraṃ pahāya anurūpe vihāre vihātabbaṃ. </p>
            </h4>
          </h3>
          <h3>
            <h3n> ananurūpavihāro </h3n>
            <h4>
              <h4n> </h4n>
              <p>[03] 52^b^.^eb^ tattha ananurūpo nāma aṭṭhārasannaṃ dosānaṃ aññatarena samannāgato. tatrime aṭṭhārasa  dosā -- mahattaṃ, navattaṃ, jiṇṇattaṃ, panthanissitattaṃ, soṇḍī, paṇṇaṃ, pupphaṃ, phalaṃ,  patthanīyatā, nagarasannissitatā, dārusannissitatā, khettasannissitatā, visabhāgānaṃ puggalānaṃ  atthitā, paṭṭanasannissitatā, paccantasannissitatā, rajjasīmasannissitatā, asappāyatā,  kalyāṇamittānaṃ alābhoti imesaṃ aṭṭhārasannaṃ dosānaṃ aññatarena dosena samannāgato ananurūpo  nāma. na tattha vihātabbaṃ.</p>
              <p>[03] kasmā? ^b^mahāvihāre^eb^ tāva bahū nānāchandā sannipatanti, te aññamaññaṃ paṭiviruddhatāya  vattaṃ ^a^V1.0116^ea^ na karonti. bodhiyaṅgaṇādīni asammaṭṭhāneva honti. anupaṭṭhāpitaṃ pānīyaṃ paribhojanīyaṃ.  tatrāyaṃ gocaragāme piṇḍāya ^a^M1.0116^ea^ carissāmīti pattacīvaramādāya nikkhanto sace  passati vattaṃ vā akataṃ pānīyaghaṭaṃ vā rittaṃ, athānena vattaṃ kātabbaṃ hoti, pānīyaṃ  upaṭṭhāpetabbaṃ. akaronto vattabhede dukkaṭaṃ āpajjati. karontassa kālo atikkamati,  atidivā paviṭṭho niṭṭhitāya bhikkhāya kiñci na labhati. paṭisallānagatopi sāmaṇeradaharabhikkhūnaṃ  uccāsaddena saṅghakammehi ca vikkhipati. yattha pana sabbaṃ vattaṃ katameva hoti, avasesāpi  ca saṅghaṭṭanā natthi. evarūpe mahāvihārepi vihātabbaṃ.</p>
              <p>[03] ^b^navavihāre^eb^ bahu navakammaṃ hoti, akarontaṃ ujjhāyanti. yattha pana bhikkhū evaṃ vadanti  ``āyasmā yathāsukhaṃ samaṇadhammaṃ karotu, mayaṃ navakammaṃ karissāmā''ti evarūpe vihātabbaṃ.</p>
              <p>[03] ^b^jiṇṇavihāre^eb^ pana bahu paṭijaggitabbaṃ hoti, antamaso attano senāsanamattampi appaṭijaggantaṃ  ujjhāyanti, paṭijaggantassa kammaṭṭhānaṃ parihāyati.</p>
              <p>[03] ^b^panthanissite^eb^ mahāpathavihāre rattindivaṃ āgantukā sannipatanti. vikāle āgatānaṃ  attano senāsanaṃ datvā rukkhamūle vā pāsāṇapiṭṭhe vā vasitabbaṃ hoti. punadivasepi  evamevāti kammaṭṭhānassa okāso na hoti. yattha pana evarūpo āgantukasambādho na hoti,  tattha vihātabbaṃ.</p>
              <p>[03] ^b^soṇḍī^eb^ nāma pāsāṇapokkharaṇī hoti, tattha pānīyatthaṃ mahājano samosarati, nagaravāsīnaṃ  rājakulūpakattherānaṃ antevāsikā rajanakammatthāya āgacchanti, tesaṃ bhājanadārudoṇikādīni  pucchantānaṃ asuke ca asuke ca ṭhāneti dassetabbāni honti, evaṃ sabbakālampi  niccabyāvaṭo hoti. </p>
              <p>[01] yattha nānāvidhaṃ sākapaṇṇaṃ hoti, tatthassa kammaṭṭhānaṃ gahetvā divāvihāraṃ nisinnassāpi  santike sākahārikā gāyamānā paṇṇaṃ uccinantiyo visabhāgasaddasaṅghaṭṭanena kammaṭṭhānantarāyaṃ  karonti.</p>
              <p>[03] yattha ^a^V1.0117^ea^ pana nānāvidhā mālāgacchā supupphitā honti, tatrāpi tādisoyeva upaddavo. </p>
              <p>[01] yattha ^a^M1.0117^ea^ nānāvidhaṃ ambajambupanasādiphalaṃ hoti, tattha phalatthikā āgantvā  yācanti, adentassa kujjhanti, balakkārena vā gaṇhanti, sāyanhasamaye vihāramajjhe  caṅkamantena te disvā ``kiṃ upāsakā evaṃ karothā''ti vuttā yathāruci akkosanti.  avāsāyapissa parakkamanti.</p>
              <p>[03] ^b^patthanīye^eb^ pana leṇasammate dakkhiṇagirihatthikucchicetiyagiricittalapabbatasadise vihāre  viharantaṃ ayamarahāti sambhāvetvā vanditukāmā manussā samantā osaranti, tenassa na  phāsu hoti, yassa pana taṃ sappāyaṃ hoti, tena divā aññatra gantvā rattiṃ vasitabbaṃ.</p>
              <p>[03] ^b^nagarasannissite^eb^ visabhāgārammaṇāni āpāthamāgacchanti, kumbhadāsiyopi ghaṭehi nighaṃsantiyo  gacchanti, okkamitvā maggaṃ na denti, issaramanussāpi vihāramajjhe sāṇiṃ parikkhipitvā  nisīdanti.</p>
              <p>[03] ^b^dārusannissaye^eb^ pana yattha kaṭṭhāni ca dabbupakaraṇarukkhā ca santi, tattha kaṭṭhahārikā  pubbe vuttasākapupphahārikā viya aphāsuṃ karonti, vihāre rukkhā santi, te  chinditvā gharāni karissāmāti manussā āgantvā chindanti. sace sāyanhasamayaṃ padhānagharā  nikkhamitvā vihāramajjhe caṅkamanto te disvā ``kiṃ upāsakā evaṃ karothā''ti vadati,  yathāruci akkosanti, avāsāyapissa parakkamanti.</p>
              <p>[03] yo pana ^b^khettasannissito^eb^ hoti samantā khettehi parivārito, tattha manussā vihāramajjheyeva  khalaṃ katvā dhaññaṃ maddanti, pamukhesu sayanti, aññampi bahuṃ aphāsuṃ karonti.  yatrāpi mahāsaṅghabhogo hoti, ārāmikā kulānaṃ gāvo rundhanti, udakavāraṃ paṭisedhenti,  manussā vīhisīsaṃ gahetvā ``passatha tumhākaṃ ārāmikānaṃ kamma''nti saṅghassa  dassenti. tena tena kāraṇena rājarājamahāmattānaṃ gharadvāraṃ gantabbaṃ hoti, ayampi khettasannissiteneva  saṅgahito.</p>
              <p>[03] ^b^visabhāgānaṃ puggalānaṃ atthitā^eb^ti yattha aññamaññaṃ visabhāgaverī bhikkhū viharanti, ye  kalahaṃ ^a^V1.0118^ea^ karontā mā, bhante, evaṃ karothāti vāriyamānā etassa paṃsukūlikassa āgatakālato  paṭṭhāya naṭṭhāmhāti vattāro bhavanti. </p>
              <p>[01] yopi ^a^M1.0118^ea^ udakapaṭṭanaṃ vā thalapaṭṭanaṃ vā nissito hoti, tattha abhiṇhaṃ nāvāhi  ca satthehi ca āgatamanussā okāsaṃ detha, pānīyaṃ detha, loṇaṃ dethāti ghaṭṭayantā  aphāsuṃ karonti.</p>
              <p>[03] ^b^paccantasannissite^eb^ pana manussā buddhādīsu appasannā honti. </p>
              <p>[01] ^b^rajjasīmasannissite^eb^ rājabhayaṃ hoti. tañhi padesaṃ eko rājā na mayhaṃ vase vattatīti  paharati, itaropi na mayhaṃ vase vattatīti. tatrāyaṃ bhikkhu kadāci imassa rañño vijite  vicarati, kadāci etassa. atha naṃ ``carapuriso aya''nti maññamānā anayabyasanaṃ pāpenti.</p>
              <p>[03] ^b^asappāyatā^eb^ti visabhāgarūpādiārammaṇasamosaraṇena vā amanussapariggahitatāya vā asappāyatā.  ^b^tatridaṃ vatthu^eb^. eko kira thero araññe vasati. athassa ekā yakkhinī paṇṇasāladvāre  ṭhatvā gāyi. so nikkhamitvā dvāre aṭṭhāsi, sā gantvā caṅkamanasīse gāyi. thero  caṅkamanasīsaṃ agamāsi. sā sataporise papāte ṭhatvā gāyi. thero paṭinivatti. atha naṃ  sā vegenāgantvā gahetvā ``mayā, bhante, na eko na dve tumhādisā khāditā''ti  āha.</p>
              <p>[03] ^b^kalyāṇamittānaṃ alābho^eb^ti yattha na sakkā hoti ācariyaṃ vā ācariyasamaṃ vā upajjhāyaṃ  vā upajjhāyasamaṃ vā kalyāṇamittaṃ laddhuṃ. tattha so kalyāṇamittānaṃ alābho mahādosoyevāti  imesaṃ aṭṭhārasannaṃ dosānaṃ aññatarena samannāgato ananurūpoti veditabbo. vuttampi  cetaṃ aṭṭhakathāsu -- </p>
              <p>[21] mahāvāsaṃ navāvāsaṃ, jarāvāsañca panthaniṃ. </p>
              <p>[22] soṇḍiṃ paṇṇañca pupphañca, phalaṃ patthitameva ca.. </p>
              <p>[21] nagaraṃ dārunā khettaṃ, visabhāgena paṭṭanaṃ. </p>
              <p>[22] paccantasīmāsappāyaṃ, yattha mitto na labbhati.. </p>
              <p>[21] aṭṭhārasetāni ^a^V1.0119^ea^ ṭhānāni, iti viññāya paṇḍito. </p>
              <p>[22] ārakā parivajjeyya, maggaṃ sappaṭibhayaṃ yathāti.. </p>
            </h4>
          </h3>
          <h3>
            <h3n> anurūpavihāro </h3n>
            <h4>
              <h4n> </h4n>
              <p>[03] 53^b^.^eb^ yo ^a^M1.0119^ea^ pana gocaragāmato nātidūranāccāsannatādīhi pañcahaṅgehi samannāgato,  ayaṃ anurūpo nāma. vuttañhetaṃ bhagavatā -- ``kathañca, bhikkhave, senāsanaṃ pañcaṅgasamannāgataṃ  hoti? idha, bhikkhave, senāsanaṃ nātidūraṃ hoti nāccāsannaṃ gamanāgamanasampannaṃ, divā  appākiṇṇaṃ rattiṃ appasaddaṃ appanigghosaṃ, appaḍaṃsamakasavātātapasarīsapasamphassaṃ, tasmiṃ  kho pana senāsane viharantassa appakasireneva uppajjanti cīvarapiṇḍapātasenāsanagilānapaccayabhesajjaparikkhārā.  tasmiṃ kho pana senāsane therā bhikkhū viharanti bahussutā āgatāgamā dhammadharā vinayadharā  mātikādharā, te kālena kālaṃ upasaṅkamitvā paripucchati paripañhati `idaṃ, bhante,  kathaṃ imassa ko attho'ti, tassa te āyasmanto avivaṭañceva vivaranti, anuttānīkatañca  uttānīkaronti, anekavihitesu ca kaṅkhaṭṭhāniyesu dhammesu kaṅkhaṃ paṭivinodenti.  evaṃ kho, bhikkhave, senāsanaṃ pañcaṅgasamannāgataṃ hotī''ti (a0 ni0  10.11).</p>
              <p>[03] ayaṃ ``samādhibhāvanāya ananurūpaṃ vihāraṃ pahāya anurūpe vihāre viharantenā''ti ettha  vitthāro. </p>
            </h4>
          </h3>
          <h3>
            <h3n> khuddakapalibodhā </h3n>
            <h4>
              <h4n> </h4n>
              <p>[03] 54^b^.^eb^ ^b^khuddakapalibodhupacchedaṃ katvā^eb^ti evaṃ patirūpe vihāre viharantena yepissa  te honti khuddakapalibodhā, tepi upacchinditabbā. seyyathidaṃ, dīghāni kesanakhalomāni  chinditabbāni. jiṇṇacīvaresu daḷhīkammaṃ vā tunnakammaṃ vā kātabbaṃ. kiliṭṭhāni  vā rajitabbāni. sace patte malaṃ hoti, patto pacitabbo. mañcapīṭhādīni sodhetabbānīti.  ``ayaṃ khuddakapalibodhupacchedaṃ katvā''ti ettha vitthāro. </p>
            </h4>
          </h3>
          <h3>
            <h3n> bhāvanāvidhānaṃ </h3n>
            <h4>
              <h4n> </h4n>
              <p>[03] 55^b^.^eb^ idāni ^a^V1.0120^ea^ ^b^sabbaṃ bhāvanāvidhānaṃ aparihāpentena bhāvetabbo^eb^ti ettha ayaṃ pathavīkasiṇaṃ  ādiṃ katvā sabbakammaṭṭhānavasena vitthārakathā hoti.</p>
              <p>[03] evaṃ ^a^M1.0120^ea^ upacchinnakhuddakapalibodhena hi bhikkhunā pacchābhattaṃ piṇḍapātapaṭikkantena  bhattasammadaṃ paṭivinodetvā pavivitte okāse sukhanisinnena katāya vā akatāya vā  pathaviyā nimittaṃ gaṇhitabbaṃ. vuttañhetaṃ -- </p>
              <p>[02] ``pathavīkasiṇaṃ uggaṇhanto pathaviyaṃ nimittaṃ gaṇhāti kate vā akate vā sāntake,  no anantake, sakoṭiye, no akoṭiye, savaṭṭume, no avaṭṭume, sapariyante, no  apariyante, suppamatte vā sarāvamatte vā. so taṃ nimittaṃ suggahitaṃ karoti, sūpadhāritaṃ  upadhāreti, suvavatthitaṃ vavatthapeti. so taṃ nimittaṃ suggahitaṃ katvā sūpadhāritaṃ  upadhāretvā suvavatthitaṃ vavatthapetvā ānisaṃsadassāvī ratanasaññī hutvā cittīkāraṃ  upaṭṭhapetvā sampiyāyamāno tasmiṃ ārammaṇe cittaṃ upanibandhati `addhā imāya paṭipadāya  jarāmaraṇamhā muccissāmī'ti. so vivicceva kāmehi...pe0... paṭhamaṃ jhānaṃ upasampajja  viharatī''ti.</p>
              <p>[03] tattha yena atītabhavepi sāsane vā isipabbajjāya vā pabbajitvā pathavīkasiṇe catukkapañcakajjhānāni  nibbattitapubbāni, evarūpassa puññavato upanissayasampannassa akatāya pathaviyā kasitaṭṭhāne  vā khalamaṇḍale vā nimittaṃ uppajjati, ^b^mallakattherassa^eb^ viya. tassa kirāyasmato  kasitaṭṭhānaṃ olokentassa taṃṭhānappamāṇameva nimittaṃ udapādi. so taṃ vaḍḍhetvā pañcakajjhānāni  nibbattetvā jhānapadaṭṭhānaṃ vipassanaṃ paṭṭhapetvā arahattaṃ pāpuṇi.</p>
              <p>[03] yo panevaṃ akatādhikāro hoti, tena ācariyasantike uggahitakammaṭṭhānavidhānaṃ avirādhetvā  cattāro kasiṇadose pariharantena kasiṇaṃ kātabbaṃ. nīlapītalohitaodātasambhedavasena  hi cattāro pathavīkasiṇadosā. tasmā nīlādivaṇṇaṃ mattikaṃ aggahetvā gaṅgāvahe mattikāsadisāya  aruṇavaṇṇāya mattikāya kasiṇaṃ kātabbaṃ. tañca kho vihāramajjhe sāmaṇerādīnaṃ ^a^V1.0121^ea^ sañcaraṇaṭṭhāne  na kātabbaṃ. vihārapaccante pana paṭicchannaṭṭhāne pabbhāre vā paṇṇasālāya vā saṃhārimaṃ  vā tatraṭṭhakaṃ vā kātabbaṃ. tatra saṃhārimaṃ catūsu daṇḍakesu pilotikaṃ ^a^M1.0121^ea^  vā cammaṃ vā kaṭasārakaṃ vā bandhitvā tattha apanītatiṇamūlasakkharakathalikāya sumadditāya  mattikāya vuttappamāṇaṃ vaṭṭaṃ limpetvā kātabbaṃ. taṃ parikammakāle bhūmiyaṃ attharitvā  oloketabbaṃ. tatraṭṭhakaṃ bhūmiyaṃ padumakaṇṇikākārena khāṇuke ākoṭetvā vallīhi  vinandhitvā kātabbaṃ. yadi sā mattikā nappahoti, adho aññaṃ pakkhipitvā uparibhāge  suparisodhitāya aruṇavaṇṇāya mattikāya vidatthicaturaṅgulavitthāraṃ vaṭṭaṃ kātabbaṃ. etadeva  hi pamāṇaṃ sandhāya ``suppamattaṃ vā sarāvamattaṃ vā''ti vuttaṃ. ``sāntake no anantake''tiādi  panassa paricchedatthāya vuttaṃ. </p>
              <p>[03] 56^b^.^eb^ tasmā evaṃ vuttappamāṇaparicchedaṃ katvā rukkhapāṇikā visabhāgavaṇṇaṃ samuṭṭhapeti.  tasmā taṃ aggahetvā pāsāṇapāṇikāya ghaṃsetvā samaṃ bherītalasadisaṃ katvā taṃ ṭhānaṃ  sammajjitvā nhatvā āgantvā kasiṇamaṇḍalato aḍḍhateyyahatthantare padese paññatte vidatthicaturaṅgulapādake  suatthate pīṭhe nisīditabbaṃ. tato dūratare nisinnassa hi kasiṇaṃ na upaṭṭhāti, āsannatare  kasiṇadosā paññāyanti. uccatare nisinnena gīvaṃ onamitvā oloketabbaṃ hoti, nīcatare  jaṇṇukāni rujanti. tasmā vuttanayeneva nisīditvā ``appassādā kāmā''tiādinā  nayena kāmesu ādīnavaṃ paccavekkhitvā kāmanissaraṇe sabbadukkhasamatikkamupāyabhūte  nekkhamme jātābhilāsena buddhadhammasaṅghaguṇānussaraṇena pītipāmojjaṃ janayitvā ``ayaṃ  dāni sā sabbabuddha paccekabuddha ariyasāvakehi paṭipannā nekkhammapaṭipadā''ti paṭipattiyā  sañjātagāravena ``addhā imāya paṭipadāya pavivekasukharasassa bhāgī bhavissāmī''ti ussāhaṃ  janayitvā samena ākārena cakkhūni ummīletvā nimittaṃ gaṇhantena bhāvetabbaṃ.</p>
              <p>[03] atiummīlayato hi cakkhu kilamati, maṇḍalañca ativibhūtaṃ hoti, tenassa nimittaṃ nuppajjati.  atimandaṃ ummīlayato maṇḍalamavibhūtaṃ hoti, cittañca līnaṃ hoti, evampi nimittaṃ nuppajjati.  tasmā ādāsatale mukhanimittadassinā viya samenākārena cakkhūni ummīletvā nimittaṃ  gaṇhantena bhāvetabbaṃ, na vaṇṇo paccavekkhitabbo, na lakkhaṇaṃ manasikātabbaṃ. apica vaṇṇaṃ  ^a^M1.0122^ea^ amuñcitvā nissayasavaṇṇaṃ katvā ussadavasena paṇṇattidhamme cittaṃ ^a^V1.0122^ea^ paṭṭhapetvā  manasi kātabbaṃ. pathavī mahī, medinī, bhūmi, vasudhā, vasundharātiādīsu pathavīnāmesu  yamicchati, yadassa saññānukūlaṃ hoti, taṃ vattabbaṃ. apica pathavīti etadeva nāmaṃ pākaṭaṃ,  tasmā pākaṭavaseneva pathavī pathavīti bhāvetabbaṃ. kālena ummīletvā kālena nimīletvā  āvajjitabbaṃ. yāva uggahanimittaṃ nuppajjati, tāva kālasatampi kālasahassampi tato  bhiyyopi eteneva nayena bhāvetabbaṃ. </p>
              <p>[03] 57^b^.^eb^ tassevaṃ bhāvayato yadā nimīletvā āvajjantassa ummīlitakāle viya āpāthamāgacchati,  tadā uggahanimittaṃ jātaṃ nāma hoti. tassa jātakālato paṭṭhāya na tasmiṃ ṭhāne nisīditabbaṃ.  attano vasanaṭṭhānaṃ pavisitvā tattha nisinnena bhāvetabbaṃ. pādadhovanapapañcaparihāratthaṃ  panassa ekapaṭalikupāhanā ca kattaradaṇḍo ca icchitabbo. athānena sace taruṇo samādhi  kenacideva asappāyakāraṇena nassati, upāhanā āruyha kattaradaṇḍaṃ gahetvā taṃ ṭhānaṃ  gantvā nimittaṃ ādāya āgantvā sukhanisinnena bhāvetabbaṃ, punappunaṃ samannāharitabbaṃ,  takkāhataṃ vitakkāhataṃ kātabbaṃ. tassevaṃ karontassa anukkamena nīvaraṇāni vikkhambhanti,  kilesā sannisīdanti, upacārasamādhinā cittaṃ samādhiyati, paṭibhāganimittaṃ uppajjati.</p>
              <p>[03] tatrāyaṃ purimassa ca uggahanimittassa imassa ca viseso, uggahanimitte kasiṇadoso paññāyati,  paṭibhāganimittaṃ thavikato nihatādāsamaṇḍalaṃ viya sudhotasaṅkhathālaṃ viya valāhakantarā nikkhantacandamaṇḍalaṃ  viya meghamukhe balākā viya uggahanimittaṃ padāletvā nikkhantamiva tato sataguṇaṃ sahassaguṇaṃ  suparisuddhaṃ hutvā upaṭṭhāti. tañca kho neva vaṇṇavantaṃ, na saṇṭhānavantaṃ. yadi hi taṃ  īdisaṃ bhaveyya, cakkhuviññeyyaṃ siyā oḷārikaṃ sammasanupagaṃ tilakkhaṇabbhāhataṃ, na  panetaṃ tādisaṃ. kevalañhi samādhilābhino upaṭṭhānākāramattaṃ saññajametanti. </p>
              <p>[03] 58^b^.^eb^ uppannakālato ca panassa paṭṭhāya nīvaraṇāni vikkhambhitāneva honti, kilesā sannisinnāva,  upacārasamādhinā cittaṃ samāhitamevāti.</p>
              <p>[03] duvidho ^a^M1.0123^ea^ hi samādhi upacārasamādhi ca appanāsamādhi ca. dvīhākārehi  cittaṃ samādhiyati ^a^V1.0123^ea^ upacārabhūmiyaṃ vā paṭilābhabhūmiyaṃ vā. tattha upacārabhūmiyaṃ nīvaraṇappahānena  cittaṃ samāhitaṃ hoti. paṭilābhabhūmiyaṃ aṅgapātubhāvena.</p>
              <p>[03] dvinnaṃ pana samādhīnaṃ idaṃ nānākāraṇaṃ, upacāre aṅgāni na thāmajātāni honti, aṅgānaṃ  athāmajātattā, yathā nāma daharo kumārako ukkhipitvā ṭhapiyamāno punappunaṃ bhūmiyaṃ  patati, evameva upacāre uppanne cittaṃ kālena nimittamārammaṇaṃ karoti, kālena  bhavaṅgamotarati. appanāyaṃ pana aṅgāni thāmajātāni honti, tesaṃ thāmajātattā, yathā nāma  balavā puriso āsanā vuṭṭhāya divasampi tiṭṭheyya, evameva appanāsamādhimhi uppanne cittaṃ  sakiṃ bhavaṅgavāraṃ chinditvā kevalampi rattiṃ kevalampi divasaṃ tiṭṭhati, kusalajavanapaṭipāṭivaseneva  pavattatīti.</p>
              <p>[03] tatra yadetaṃ upacārasamādhinā saddhiṃ paṭibhāganimittaṃ uppannaṃ, tassa uppādanaṃ nāma atidukkaraṃ.  tasmā sace teneva pallaṅkena taṃ nimittaṃ vaḍḍhetvā appanaṃ adhigantuṃ sakkoti, sundaraṃ.  no ce sakkoti, athānena taṃ nimittaṃ appamattena cakkavattigabbho viya rakkhitabbaṃ.  evañhi -- </p>
              <p>[21] nimittaṃ rakkhato laddha-parihāni na vijjati. </p>
              <p>[22] ārakkhamhi asantamhi, laddhaṃ laddhaṃ vinassati.. </p>
            </h4>
          </h3>
          <h3>
            <h3n> sattasappāyā </h3n>
            <h4>
              <h4n> </h4n>
              <p>[03] 59^b^.^eb^ tatrāyaṃ rakkhaṇavidhi -- </p>
              <p>[21] āvāso gocaro bhassaṃ, puggalo bhojanaṃ utu. </p>
              <p>[22] iriyāpathoti sattete, asappāye vivajjaye.. </p>
              <p>[21] sappāye satta sevetha, evañhi paṭipajjato. </p>
              <p>[22] nacireneva kālena, hoti kassaci appanā.. </p>
              <p>[01] tatrassa ^a^V1.0124^ea^ yasmiṃ āvāse vasantassa anuppannaṃ vā nimittaṃ nuppajjati, uppannaṃ vā  vinassati, anupaṭṭhitā ca sati na upaṭṭhāti, asamāhitañca cittaṃ na samādhiyati, ayaṃ asappāyo.  yattha nimittaṃ uppajjati ceva thāvarañca hoti ^a^M1.0124^ea^, sati upaṭṭhāti, cittaṃ  samādhiyati nāgapabbatavāsīpadhāniyatissattherassa viya, ayaṃ sappāyo. tasmā yasmiṃ vihāre  bahū āvāsā honti, tattha ekamekasmiṃ tīṇi tīṇi divasāni vasitvā yatthassa cittaṃ  ekaggaṃ hoti, tattha vasitabbaṃ. āvāsasappāyatāya hi tambapaṇṇidīpamhi cūḷanāgaleṇe  vasantā tattheva kammaṭṭhānaṃ gahetvā pañcasatā bhikkhū arahattaṃ pāpuṇiṃsu. sotāpannādīnaṃ  pana aññattha ariyabhūmiṃ patvā tattha arahattappattānañca gaṇanā natthi. evamaññesupi cittalapabbatavihārādīsu.</p>
              <p>[03] ^b^gocaragāmo^eb^ pana yo senāsanato uttarena vā dakkhiṇena vā nātidūre diyaḍḍhakosabbhantare  hoti sulabhasampannabhikkho, so sappāyo. viparīto asappāyo.</p>
              <p>[03] ^b^bhassa^eb^nti dvattiṃsatiracchānakathāpariyāpannaṃ asappāyaṃ, tañhissa nimittantaradhānāya saṃvattati.  dasakathāvatthunissitaṃ sappāyaṃ, tampi mattāya bhāsitabbaṃ.</p>
              <p>[03] ^b^puggalo^eb^pi atiracchānakathiko sīlādiguṇasampanno, yaṃ nissāya asamāhitaṃ vā cittaṃ  samādhiyati, samāhitaṃ vā cittaṃ thirataraṃ hoti, evarūpo sappāyo. kāyadaḷhībahulo  pana tiracchānakathiko asappāyo. so hi taṃ kaddamodakamiva acchaṃ udakaṃ malīnameva  karoti, tādisañca āgamma koṭapabbatavāsīdaharasseva samāpattipi nassati, pageva nimittaṃ.</p>
              <p>[03] ^b^bhojanaṃ^eb^ pana kassaci madhuraṃ, kassaci ambilaṃ sappāyaṃ hoti. ^b^utu^eb^pi kassaci sīto,  kassaci uṇho sappāyo hoti. tasmā yaṃ bhojanaṃ vā utuṃ vā sevantassa phāsu hoti,  asamāhitaṃ vā cittaṃ samādhiyati, samāhitaṃ vā thirataraṃ hoti, taṃ bhojanaṃ so ca  utu sappāyo. itaraṃ bhojanaṃ itaro ca utu asappāyo.</p>
              <p>[03] ^b^iriyāpathesu^eb^pi kassaci caṅkamo sappāyo hoti, kassaci sayanaṭṭhānanisajjānaṃ aññataro.  tasmā taṃ āvāsaṃ viya tīṇi divasāni upaparikkhitvā yasmiṃ iriyāpathe asamāhitaṃ  ^a^V1.0125^ea^ vā cittaṃ samādhiyati, samāhitaṃ vā thirataraṃ hoti, so sappāyo. itaro asappāyoti  veditabbo.</p>
              <p>[03] iti ^a^M1.0125^ea^ imaṃ sattavidhaṃ asappāyaṃ vajjetvā sappāyaṃ sevitabbaṃ. evaṃ paṭipannassa  hi nimittāsevanabahulassa nacireneva kālena hoti kassaci appanā. </p>
            </h4>
          </h3>
          <h3>
            <h3n> dasavidhāppanākosallaṃ </h3n>
            <h4>
              <h4n> </h4n>
              <p>[03] 60^b^.^eb^ yassa pana evampi paṭipajjato na hoti, tena dasavidhaṃ appanākosallaṃ sampādetabbaṃ.  tatrāyaṃ nayo, dasāhākārehi appanākosallaṃ icchitabbaṃ, vatthuvisadakiriyato, indriyasamattapaṭipādanato,  nimittakusalato, yasmiṃ samaye cittaṃ paggahetabbaṃ tasmiṃ samaye cittaṃ paggaṇhāti,  yasmiṃ samaye cittaṃ niggahetabbaṃ tasmiṃ samaye cittaṃ niggaṇhāti, yasmiṃ samaye  cittaṃ sampahaṃsitabbaṃ tasmiṃ samaye cittaṃ sampahaṃseti, yasmiṃ samaye cittaṃ ajjhupekkhitabbaṃ  tasmiṃ samaye cittaṃ ajjhupekkhati, asamāhitapuggalaparivajjanato, samāhitapuggalasevanato,  tadadhimuttatoti. </p>
              <p>[03] 61^b^.^eb^ tattha ^b^vatthuvisadakiriyā^eb^ nāma ajjhattikabāhirānaṃ vatthūnaṃ visadabhāvakaraṇaṃ.  yadā hissa kesanakhalomāni dīghāni honti, sarīraṃ vā sedamalaggahitaṃ, tadā ajjhattikavatthu  avisadaṃ hoti aparisuddhaṃ. yadā panassa cīvaraṃ jiṇṇaṃ kiliṭṭhaṃ duggandhaṃ hoti,  senāsanaṃ vā uklāpaṃ hoti, tadā bāhiravatthu avisadaṃ hoti aparisuddhaṃ. ajjhattikabāhire  ca vatthumhi avisade uppannesu cittacetasikesu ñāṇampi aparisuddhaṃ hoti, aparisuddhāni  dīpakapallikavaṭṭitelāni nissāya uppannadīpasikhāya obhāso viya. aparisuddhena ñāṇena  saṅkhāre sammasato saṅkhārāpi avibhūtā honti, kammaṭṭhānamanuyuñjato kammaṭṭhānampi vuḍḍhiṃ  viruḷhiṃ vepullaṃ na gacchati. visade pana ajjhattikabāhire vatthumhi uppannesu  cittacetasikesu ñāṇampi visadaṃ hoti parisuddhaṃ, parisuddhāni dīpakapallikavaṭṭitelāni  nissāya uppannadīpasikhāya obhāso viya. parisuddhena ca ñāṇena saṅkhāre sammasato saṅkhārāpi  vibhūtā honti, kammaṭṭhānamanuyuñjato kammaṭṭhānampi vuḍḍhiṃ virūḷhiṃ vepullaṃ gacchati. </p>
              <p>[03] 62^b^.^eb^ ^b^indriyasamattapaṭipādanaṃ^eb^ ^a^V1.0126^ea^ nāma saddhādīnaṃ indriyānaṃ samabhāvakaraṇaṃ. sace hissa  saddhindriyaṃ balavaṃ hoti itarāni mandāni, tato vīriyindriyaṃ paggahakiccaṃ ^a^M1.0126^ea^,  satindriyaṃ upaṭṭhānakiccaṃ, samādhindriyaṃ avikkhepakiccaṃ, paññindriyaṃ dassanakiccaṃ  kātuṃ na sakkoti, tasmā taṃ dhammasabhāvapaccavekkhaṇena vā yathā vā manasikaroto balavaṃ  jātaṃ, tathā amanasikārena hāpetabbaṃ. vakkalittheravatthu cettha nidassanaṃ. sace  pana vīriyindriyaṃ balavaṃ hoti, atha neva saddhindriyaṃ adhimokkhakiccaṃ kātuṃ sakkoti,  na itarāni itarakiccabhedaṃ, tasmā taṃ passaddhādibhāvanāya hāpetabbaṃ. tatrāpi soṇattheravatthu  dassetabbaṃ. evaṃ sesesupi ekassa balavabhāve sati itaresaṃ attano kiccesu asamatthatā  veditabbā. visesato panettha saddhāpaññānaṃ samādhivīriyānañca samataṃ pasaṃsanti. balavasaddho  hi mandapañño muddhappasanno hoti, avatthusmiṃ pasīdati. balavapañño mandasaddho kerāṭikapakkhaṃ  bhajati, bhesajjasamuṭṭhito viya rogo atekiccho hoti. ubhinnaṃ samatāya vatthusmiṃyeva  pasīdati. balavasamādhiṃ pana mandavīriyaṃ samādhissa kosajjapakkhattā kosajjaṃ abhibhavati.  balavavīriyaṃ mandasamādhiṃ vīriyassa uddhaccapakkhattā uddhaccaṃ abhibhavati. samādhi pana vīriyena  saṃyojito kosajje patituṃ na labhati. vīriyaṃ samādhinā saṃyojitaṃ uddhacce patituṃ  na labhati, tasmā tadubhayaṃ samaṃ kātabbaṃ. ubhayasamatāya hi appanā hoti. apica samādhikammikassa  balavatīpi saddhā vaṭṭati. evaṃ saddahanto okappento appanaṃ pāpuṇissati. samādhipaññāsu  pana samādhikammikassa ekaggatā balavatī vaṭṭati. evañhi so appanaṃ pāpuṇāti. vipassanākammikassa  paññā balavatī vaṭṭati. evañhi so lakkhaṇapaṭivedhaṃ pāpuṇāti. ubhinnaṃ pana samatāyapi  appanā hotiyeva. sati pana sabbattha balavatī vaṭṭati. sati hi cittaṃ uddhaccapakkhikānaṃ  saddhāvīriyapaññānaṃ vasena uddhaccapātato kosajjapakkhena ca samādhinā kosajjapātato rakkhati,  tasmā sā loṇadhūpanaṃ viya sabbabyañjanesu, sabbakammikāmacco viya ca sabbarājakiccesu  sabbattha icchitabbā. tenāha -- ``sati ca pana sabbatthikā vuttā bhagavatā. kiṃ kāraṇā?  cittañhi satipaṭisaraṇaṃ, ārakkhapaccupaṭṭhānā ca sati, na vinā satiyā cittassa paggahaniggaho  hotī''ti. </p>
              <p>[03] 63^b^.^eb^ ^b^nimittakosallaṃ^eb^ nāma pathavīkasiṇādikassa cittekaggatānimittassa akatassa  karaṇakosallaṃ, katassa ca bhāvanākosallaṃ, bhāvanāya laddhassa rakkhaṇakosallañca, taṃ idha adhippetaṃ. </p>
              <p>[03] 64^b^.^eb^ kathañca ^a^M1.0127^ea^ ^a^V1.0127^ea^ ^b^yasmiṃ samaye cittaṃ paggahetabbaṃ, tasmiṃ samaye cittaṃ  paggaṇhāti^eb^? yadāssa atisithilavīriyatādīhi līnaṃ cittaṃ hoti, tadā passaddhisambojjhaṅgādayo  tayo abhāvetvā dhammavicayasambojjhaṅgādayo bhāveti. vuttañhetaṃ bhagavatā -- </p>
              <p>[02] ``seyyathāpi, bhikkhave, puriso parittaṃ aggiṃ ujjāletukāmo assa, so tattha  allāni ceva tiṇāni pakkhipeyya, allāni ca gomayāni pakkhipeyya, allāni ca kaṭṭhāni  pakkhipeyya, udakavātañca dadeyya, paṃsukena ca okireyya, bhabbo nu kho so, bhikkhave,  puriso parittaṃ aggiṃ ujjāletunti? no hetaṃ, bhante. evameva kho, bhikkhave,  yasmiṃ samaye līnaṃ cittaṃ hoti, akālo tasmiṃ samaye passaddhisambojjhaṅgassa bhāvanāya,  akālo samādhi...pe0... akālo upekkhāsambojjhaṅgassa bhāvanāya. taṃ kissa hetu?  līnaṃ, bhikkhave, cittaṃ, taṃ etehi dhammehi dusamuṭṭhāpayaṃ hoti. yasmiṃ ca kho, bhikkhave,  līnaṃ cittaṃ hoti, kālo tasmiṃ samaye dhammavicayasambojjhaṅgassa bhāvanāya, kālo vīriyasambojjhaṅgassa  bhāvanāya, kālo pītisambojjhaṅgassa bhāvanāya. taṃ kissa hetu? līnaṃ, bhikkhave,  cittaṃ, taṃ etehi dhammehi susamuṭṭhāpayaṃ hoti. seyyathāpi, bhikkhave, puriso  parittaṃ aggiṃ ujjāletukāmo assa, so tattha sukkhāni ceva tiṇāni pakkhipeyya, sukkhāni  ca gomayāni pakkhipeyya, sukkhāni ca kaṭṭhāni pakkhipeyya, mukhavātañca dadeyya, na ca paṃsukena  okireyya, bhabbo nu kho so, bhikkhave, puriso parittaṃ aggiṃ ujjāletunti? evaṃ  bhante''ti (saṃ0 ni0  5.234).</p>
              <p>[03] ettha ca yathāsakamāhāravasena dhammavicayasambojjhaṅgādīnaṃ bhāvanā veditabbā. vuttañhetaṃ -- </p>
              <p>[02] ``atthi, bhikkhave, kusalākusalā dhammā sāvajjānavajjā dhammā hīnappaṇītā dhammā  kaṇhasukkasappaṭibhāgā dhammā. tattha yoniso manasikārabahulīkāro, ayamāhāro anuppannassa  vā dhammavicayasambojjhaṅgassa uppādāya uppannassa vā dhammavicayasambojjhaṅgassa ^a^M1.0128^ea^  bhiyyobhāvāya vepullāya bhāvanāya pāripūriyā saṃvattatī''ti (saṃ0 ni0  5.232). </p>
              <p>[02] tathā ^a^V1.0128^ea^ ``atthi, bhikkhave, ārambhadhātu nikkamadhātu parakkamadhātu. tattha yoniso manasikārabahulīkāro,  ayamāhāro anuppannassa vā vīriyasambojjhaṅgassa uppādāya uppannassa vā vīriyasambojjhaṅgassa  bhiyyobhāvāya vepullāya bhāvanāya pāripūriyā saṃvattatī''ti (saṃ0 ni0  5.232). </p>
              <p>[02] tathā ``atthi, bhikkhave, pītisambojjhaṅgaṭṭhāniyā dhammā. tattha yoniso manasikārabahulīkāro,  ayamāhāro anuppannassa vā pītisambojjhaṅgassa uppādāya uppannassa vā pītisambojjhaṅgassa  bhiyyobhāvāya vepullāya bhāvanāya pāripūriyā saṃvattatī''ti (saṃ0 ni0  5.232).</p>
              <p>[03] tattha sabhāvasāmaññalakkhaṇapaṭivedhavasena pavattamanasikāro kusalādīsu yoniso manasikāro  nāma. ārambhadhātuādīnaṃ uppādanavasena pavattamanasikāro ārambhadhātuādīsu yoniso  manasikāro nāma. tattha ^b^ārambhadhātū^eb^ti paṭhamavīriyaṃ vuccati. ^b^nikkamadhātū^eb^ti  kosajjato nikkhantattā tato balavataraṃ. ^b^parakkamadhātū^eb^ti paraṃ paraṃ ṭhānaṃ akkamanato  tatopi balavataraṃ. ^b^pītisambojjhaṅgaṭṭhāniyā dhammā^eb^ti pana pītiyā eva etaṃ nāmaṃ.  tassāpi uppādakamanasikārova yoniso manasikāro nāma.</p>
              <p>[03] apica satta dhammā dhammavicayasambojjhaṅgassa uppādāya saṃvattanti paripucchakatā, vatthuvisadakiriyā,  indriyasamattapaṭipādanā, duppaññapuggalaparivajjanā, paññavantapuggalasevanā, gambhīrañāṇacariyapaccavekkhaṇā,  tadadhimuttatāti.</p>
              <p>[03] ekādasadhammā vīriyasambojjhaṅgassa uppādāya saṃvattanti apāyādibhayapaccavekkhaṇatā, vīriyāyattalokiyalokuttaravisesādhigamānisaṃsadassitā,  ``buddhapaccekabuddhamahāsāvakehi gatamaggo mayā gantabbo, so ca na sakkā kusītena  gantu''nti evaṃ gamanavīthipaccavekkhaṇatā, dāyakānaṃ mahapphalabhāvakaraṇena piṇḍāpacāyanatā,  ``vīriyārambhassa vaṇṇavādī me satthā, so ca anatikkamanīyasāsano amhākañca bahūpakāro  paṭipattiyā ca pūjiyamāno pūjito hoti na itarathā''ti evaṃ satthu ^a^M1.0129^ea^  mahattapaccavekkhaṇatā, ``saddhammasaṅkhātaṃ me mahādāyajjaṃ gahetabbaṃ, tañca na sakkā kusītena  gahetu''nti evaṃ  dāyajjamahattapaccavekkhaṇatā,  ālokasaññāmanasikārairiyāpathaparivattanābbhokāsasevanādīhi ^a^V1.0129^ea^  thinamiddhavinodanatā, kusītapuggalaparivajjanatā, āraddhavīriyapuggalasevanatā, sammappadhānapaccavekkhaṇatā,  tadadhimuttatāti.</p>
              <p>[03] ekādasadhammā pītisambojjhaṅgassa uppādāya saṃvattanti buddhānussati, dhamma... saṅgha... sīla...  cāga... devatānussati, upasamānussati, lūkhapuggalaparivajjanatā, siniddhapuggalasevanatā,  pasādaniyasuttantapaccavekkhaṇatā, tadadhimuttatāti. iti imehi ākārehi ete dhamme  uppādento dhammavicayasambojjhaṅgādayo bhāveti nāma. evaṃ yasmiṃ samaye cittaṃ paggahetabbaṃ,  tasmiṃ samaye cittaṃ paggaṇhāti. </p>
              <p>[03] 65^b^.^eb^ kathaṃ ^b^yasmiṃ samaye cittaṃ niggahetabbaṃ, tasmiṃ samaye cittaṃ niggaṇhāti^eb^?  yadāssa accāraddhavīriyatādīhi uddhataṃ cittaṃ hoti, tadā dhammavicayasambojjhaṅgādayo tayo  abhāvetvā passaddhisambojjhaṅgādayo bhāveti. vuttañhetaṃ bhagavatā -- </p>
              <p>[02] ``seyyathāpi, bhikkhave, puriso mahantaṃ aggikkhandhaṃ nibbāpetukāmo assa,  so tattha sukkhāni ceva tiṇāni pakkhipeyya...pe0... na ca paṃsukena okireyya, bhabbo  nu kho so, bhikkhave, puriso mahantaṃ aggikkhandhaṃ nibbāpetunti? no hetaṃ, bhante.  evameva kho, bhikkhave, yasmiṃ samaye uddhataṃ cittaṃ hoti, akālo tasmiṃ samaye dhammavicayasambojjhaṅgassa  bhāvanāya, akālo vīriya...pe0... akālo pītisambojjhaṅgassa bhāvanāya. taṃ kissa  hetu? uddhataṃ, bhikkhave, cittaṃ, taṃ etehi dhammehi duvūpasamayaṃ hoti. yasmiṃ  ca kho, bhikkhave, samaye uddhataṃ cittaṃ hoti, kālo tasmiṃ samaye passaddhisambojjhaṅgassa  bhāvanāya, kālo samādhisambojjhaṅgassa bhāvanāya, kālo upekkhāsambojjhaṅgassa bhāvanāya.  taṃ kissa hetu? uddhataṃ, bhikkhave, cittaṃ, taṃ etehi dhammehi suvūpasamayaṃ hoti.  seyyathāpi, bhikkhave, puriso mahantaṃ aggikkhandhaṃ nibbāpetukāmo assa, so tattha  allāni ceva tiṇāni pakkhipeyya...pe0... paṃsukena ^a^M1.0130^ea^ ca okireyya,  bhabbo nu kho so, bhikkhave, puriso mahantaṃ aggikkhandhaṃ nibbāpetunti? evaṃ,  bhante''ti (saṃ0 ni0  5.234).</p>
              <p>[03] etthāpi ^a^V1.0130^ea^ yathāsakaṃ āhāravasena passaddhisambojjhaṅgādīnaṃ bhāvanā veditabbā. vuttañhetaṃ  bhagavatā -- </p>
              <p>[02] ``atthi, bhikkhave, kāyapassaddhi cittapassaddhi. tattha yoniso manasikārabahulīkāro,  ayamāhāro anuppannassa vā passaddhisambojjhaṅgassa uppādāya uppannassa vā passaddhisambojjhaṅgassa  bhiyyobhāvāya vepullāya bhāvanāya pāripūriyā saṃvattatī''ti (saṃ0 ni0  5.232). </p>
              <p>[02] tathā ``atthi, bhikkhave, samathanimittaṃ abyagganimittaṃ. tattha yoniso manasikārabahulīkāro,  ayamāhāro anuppannassa vā samādhisambojjhaṅgassa uppādāya uppannassa vā samādhisambojjhaṅgassa  bhiyyobhāvāya vepullāya bhāvanāya pāripūriyā saṃvattatī''ti (saṃ0 ni0  5.232). </p>
              <p>[02] tathā ``atthi, bhikkhave, upekkhāsambojjhaṅgaṭṭhāniyā dhammā. tattha yoniso manasikārabahulīkāro,  ayamāhāro anuppannassa vā upekkhāsambojjhaṅgassa uppādāya uppannassa vā upekkhāsambojjhaṅgassa  bhiyyobhāvāya vepullāya bhāvanāya pāripūriyā saṃvattatī''ti (saṃ0 ni0  5.232).</p>
              <p>[03] tattha yathāssa passaddhiādayo uppannapubbā, taṃ ākāraṃ sallakkhetvā tesaṃ uppādanavasena  pavattamanasikārova tīsupi padesu yoniso manasikāro nāma. ^b^samathanimitta^eb^nti ca  samathassevetamadhivacanaṃ. avikkhepaṭṭhena ca tasseva ^b^abyagganimitta^eb^nti.</p>
              <p>[03] apica satta dhammā passaddhisambojjhaṅgassa uppādāya saṃvattanti paṇītabhojanasevanatā, utusukhasevanatā,  iriyāpathasukhasevanatā, majjhattapayogatā, sāraddhakāyapuggalaparivajjanatā, passaddhakāyapuggalasevanatā,  tadadhimuttatāti. </p>
              <p>[01] ekādasa ^a^M1.0131^ea^ dhammā samādhisambojjhaṅgassa uppādāya saṃvattanti vatthuvisadatā,  nimittakusalatā, indriyasamattapaṭipādanatā, samaye cittassa niggahaṇatā, samaye cittassa  paggahaṇatā ^a^V1.0131^ea^, nirassādassa cittassa saddhāsaṃvegavasena sampahaṃsanatā, sammāpavattassa ajjhupekkhanatā,  asamāhitapuggalaparivajjanatā, samāhitapuggalasevanatā, jhānavimokkhapaccavekkhaṇatā, tadadhimuttatāti.</p>
              <p>[03] pañca dhammā upekkhāsambojjhaṅgassa uppādāya saṃvattanti sattamajjhattatā, saṅkhāramajjhattatā, sattasaṅkhārakelāyanapuggalaparivajjanatā,  sattasaṅkhāramajjhattapuggalasevanatā, tadadhimuttatāti. iti imehākārehi ete dhamme uppādento  passaddhisambojjhaṅgādayo bhāveti nāma. evaṃ yasmiṃ samaye cittaṃ niggahetabbaṃ tasmiṃ  samaye cittaṃ niggaṇhāti. </p>
              <p>[03] 66^b^.^eb^ kathaṃ ^b^yasmiṃ samaye cittaṃ sampahaṃsitabbaṃ, tasmiṃ samaye cittaṃ sampahaṃseti^eb^?  yadāssa paññāpayogamandatāya vā upasamasukhānadhigamena vā nirassādaṃ cittaṃ hoti, tadā  naṃ aṭṭhasaṃvegavatthupaccavekkhaṇena saṃvejeti. ^b^aṭṭha saṃvegavatthūni^eb^ nāma jātijarābyādhimaraṇāni  cattāri, apāyadukkhaṃ pañcamaṃ, atīte vaṭṭamūlakaṃ dukkhaṃ, anāgate vaṭṭamūlakaṃ dukkhaṃ,  paccuppanne āhārapariyeṭṭhimūlakaṃ dukkhanti. buddhadhammasaṅghaguṇānussaraṇena cassa pasādaṃ  janeti. evaṃ yasmiṃ samaye cittaṃ sampahaṃsitabbaṃ, tasmiṃ samaye cittaṃ sampahaṃseti. </p>
              <p>[01] kathaṃ yasmiṃ samaye cittaṃ ajjhupekkhitabbaṃ, tasmiṃ samaye cittaṃ ajjhupekkhati?  yadāssa evaṃ paṭipajjato alīnaṃ anuddhataṃ anirassādaṃ ārammaṇe samappavattaṃ samathavīthipaṭipannaṃ  cittaṃ hoti, tadāssa paggahaniggahasampahaṃsanesu na byāpāraṃ āpajjati, sārathi viya samappavattesu  assesu. evaṃ yasmiṃ samaye cittaṃ ajjhupekkhitabbaṃ, tasmiṃ samaye cittaṃ ajjhupekkhati. </p>
              <p>[01] ^b^asamāhitapuggalaparivajjanatā^eb^ nāma nekkhammapaṭipadaṃ anāruḷhapubbānaṃ anekakiccapasutānaṃ  vikkhittahadayānaṃ puggalānaṃ ārakā pariccāgo. </p>
              <p>[01] ^b^samāhitapuggalasevanatā^eb^ nāma nekkhammapaṭipadaṃ paṭipannānaṃ samādhilābhīnaṃ puggalānaṃ  kālena kālaṃ upasaṅkamanaṃ.</p>
              <p>[03] ^b^tadadhimuttatā^eb^ ^a^M1.0132^ea^ nāma samādhiadhimuttatā samādhigarusamādhininnasamādhipoṇasamādhipabbhāratāti  attho.</p>
              <p>[03] evametaṃ ^a^V1.0132^ea^ dasavidhaṃ appanākosallaṃ sampādetabbaṃ. </p>
              <p>[03] 67^b^.^eb^ </p>
              <p>[21] evañhi sampādayato, appanākosallaṃ imaṃ. </p>
              <p>[22] paṭiladdhe nimittasmiṃ, appanā sampavattati.. </p>
              <p>[21] evañhi paṭipannassa, sace sā nappavattati. </p>
              <p>[22] tathāpi na jahe yogaṃ, vāyametheva paṇḍito.. </p>
              <p>[21] hitvā hi sammāvāyāmaṃ, visesaṃ nāma māṇavo. </p>
              <p>[22] adhigacche parittampi, ṭhānametaṃ na vijjati.. </p>
              <p>[21] cittappavattiākāraṃ, tasmā sallakkhayaṃ budho. </p>
              <p>[22] samataṃ vīriyasseva, yojayetha punappunaṃ.. </p>
              <p>[21] īsakampi layaṃ yantaṃ, paggaṇhetheva mānasaṃ. </p>
              <p>[22] accāraddhaṃ nisedhetvā, samameva pavattaye.. </p>
              <p>[21] reṇumhi uppaladale, sutte nāvāya nāḷiyā. </p>
              <p>[22] yathā madhukarādīnaṃ, pavatti sammavaṇṇitā.. </p>
              <p>[21] līnauddhatabhāvehi, mocayitvāna sabbaso. </p>
              <p>[22] evaṃ nimittābhimukhaṃ, mānasaṃ paṭipādayeti.. </p>
            </h4>
          </h3>
          <h3>
            <h3n> nimittābhimukhapaṭipādanaṃ </h3n>
            <h4>
              <h4n> </h4n>
              <p>[03] 68^b^.^eb^ tatrāyamatthadīpanā -- yathā hi acheko madhukaro asukasmiṃ rukkhe pupphaṃ pupphitanti  ñatvā tikkhena vegena pakkhando taṃ atikkamitvā paṭinivattento khīṇe reṇumhi sampāpuṇāti.  aparo acheko mandena javena pakkhando khīṇeyeva sampāpuṇāti. cheko pana samena javena  pakkhando sukhena puppharāsiṃ sampatvā yāvadicchakaṃ reṇuṃ ādāya madhuṃ sampādetvā  madhurasamanubhavati. </p>
              <p>[01] yathā ^a^M1.0133^ea^ ^a^V1.0133^ea^ ca sallakattāntevāsikesu udakathālagate uppalapatte satthakammaṃ  sikkhantesu eko acheko vegena satthaṃ pātento uppalapattaṃ dvidhā vā chindati, udake  vā paveseti. aparo acheko chijjanapavesanabhayā satthakena phusitumpi na visahati.  cheko pana samena payogena tattha satthapahāraṃ dassetvā pariyodātasippo hutvā tathārūpesu  ṭhānesu kammaṃ katvā lābhaṃ labhati.</p>
              <p>[03] yathā ca yo catubyāmappamāṇaṃ makkaṭasuttamāharati, so cattāri sahassāni labhatīti raññā  vutte eko achekapuriso vegena makkaṭasuttamākaḍḍhanto tahiṃ tahiṃ chindatiyeva. aparo  acheko chedanabhayā hatthena phusitumpi na visahati. cheko pana koṭito paṭṭhāya samena  payogena daṇḍake vedhetvā āharitvā lābhaṃ labhati.</p>
              <p>[03] yathā ca acheko niyāmako balavavāte laṅkāraṃ pūrento nāvaṃ videsaṃ pakkhandāpeti.  aparo acheko mandavāte laṅkāraṃ oropento nāvaṃ tattheva ṭhapeti. cheko pana mandavāte  laṅkāraṃ pūretvā balavavāte aḍḍhalaṅkāraṃ katvā sotthinā icchitaṭṭhānaṃ pāpuṇāti. </p>
              <p>[01] yathā ca yo telena achaḍḍento nāḷiṃ pūreti, so lābhaṃ labhatīti ācariyena antevāsikānaṃ  vutte eko acheko lābhaluddho vegena pūrento telaṃ chaḍḍeti. aparo acheko telachaḍḍanabhayā  āsiñcitumpi na visahati. cheko pana samena payogena pūretvā lābhaṃ labhati. </p>
              <p>[01] evameva eko bhikkhu uppanne nimitte sīghameva appanaṃ pāpuṇissāmīti gāḷhaṃ vīriyaṃ  karoti, tassa cittaṃ accāraddhavīriyattā uddhacce patati, so na sakkoti appanaṃ pāpuṇituṃ.  eko accāraddhavīriyatāya dosaṃ disvā kiṃ dānime appanāyāti vīriyaṃ hāpeti, tassa  cittaṃ atilīnavīriyattā kosajje patati, sopi na sakkoti appanaṃ pāpuṇituṃ.  yo pana īsakampi līnaṃ līnabhāvato uddhataṃ uddhaccato mocetvā samena payogena ^a^M1.0134^ea^  nimittābhimukhaṃ pavatteti, so appanaṃ pāpuṇāti, tādisena bhavitabbaṃ. imamatthaṃ  sandhāya etaṃ vuttaṃ -- </p>
              <p>[21] reṇumhi uppaladale, sutte nāvāya nāḷiyā. </p>
              <p>[22] yathā madhukarādīnaṃ, pavatti sammavaṇṇitā.. </p>
              <p>[21] līnauddhatabhāvehi ^a^V1.0134^ea^, mocayitvāna sabbaso. </p>
              <p>[22] evaṃ nimittābhimukhaṃ, mānasaṃ paṭipādayeti.. </p>
            </h4>
          </h3>
          <h3>
            <h3n> paṭhamajjhānakathā </h3n>
            <h4>
              <h4n> </h4n>
              <p>[03] 69^b^.^eb^ iti evaṃ nimittābhimukhaṃ mānasaṃ paṭipādayato panassa idāni appanā ijjhissatīti  bhavaṅgaṃ upacchinditvā pathavī pathavīti anuyogavasena upaṭṭhitaṃ tadeva pathavīkasiṇaṃ ārammaṇaṃ  katvā manodvārāvajjanamuppajjati. tato tasmiṃyevārammaṇe cattāri pañca vā javanāni javanti.  tesu avasāne ekaṃ rūpāvacaraṃ, sesāni kāmāvacarāni. pakaticittehi balavataravitakkavicārapītisukhacittekaggatāni  yāni appanāya parikammattā ^b^parikammānī^eb^tipi, yathā gāmādīnaṃ āsannapadeso gāmūpacāro  nagarūpacāroti vuccati, evaṃ appanāya āsannattā samīpacārattā vā ^b^upacārānī^eb^tipi,  ito pubbe parikammānaṃ, upari appanāya ca anulomato ^b^anulomānī^eb^tipi vuccanti.  yañcettha sabbantimaṃ, taṃ parittagottābhibhavanato, mahaggatagottabhāvanato ca ^b^gotrabhū^eb^tipi  vuccati. agahitaggahaṇena panettha paṭhamaṃ parikammaṃ, dutiyaṃ upacāraṃ, tatiyaṃ anulomaṃ,  catutthaṃ gotrabhu. paṭhamaṃ vā upacāraṃ, dutiyaṃ anulomaṃ, tatiyaṃ gotrabhu,  catutthaṃ pañcamaṃ vā appanācittaṃ. catutthameva hi pañcamaṃ vā appeti, tañca kho khippābhiññadandhābhiññavasena.  tato paraṃ javanaṃ patati. bhavaṅgassa vāro hoti.</p>
              <p>[03] ābhidhammikagodattatthero pana ``purimā purimā kusalā dhammā pacchimānaṃ pacchimānaṃ  kusalānaṃ dhammānaṃ āsevanapaccayena paccayo''ti (paṭṭhā0 1.1.12) imaṃ suttaṃ vatvā āsevanapaccayena  pacchimo pacchimo dhammo balavā hoti, tasmā chaṭṭhepi sattamepi appanā hotīti āha,  taṃ aṭṭhakathāsu ``attano matimattaṃ therasseta''nti vatvā paṭikkhittaṃ. catutthapañcamesuyeva  pana appanā hoti. parato javanaṃ patitaṃ nāma hoti, bhavaṅgassa āsannattāti vuttaṃ   ^a^M1.0135^ea^. tameva vicāretvā vuttattā na sakkā paṭikkhipituṃ. yathā hi puriso  chinnapapātābhimukho dhāvanto ṭhātukāmopi pariyante pādaṃ katvā ṭhātuṃ na sakkoti  papāte eva patati, evaṃ chaṭṭhe vā sattame vā appetuṃ na sakkoti, bhavaṅgassa āsannattā.  tasmā catutthapañcamesuyeva appanā hotīti veditabbā.</p>
              <p>[03] sā ^a^V1.0135^ea^ ca pana ekacittakkhaṇikāyeva. sattasu hi ṭhānesu addhānaparicchedo nāma natthi paṭhamappanāyaṃ,  lokiyābhiññāsu, catūsu maggesu, maggānantaraphale, rūpārūpabhavesu bhavaṅgajjhāne, nirodhassa  paccaye nevasaññānāsaññāyatane, nirodhā vuṭṭhahantassa phalasamāpattiyanti. ettha maggānantaraphalaṃ  tiṇṇaṃ upari na hoti. nirodhassa paccayo nevasaññānāsaññāyatanaṃ dvinnamupari na hoti.  rūpārūpesu bhavaṅgassa parimāṇaṃ natthi, sesaṭṭhānesu ekameva cittanti. iti ekacittakkhaṇikāyeva  appanā. tato bhavaṅgapāto. atha bhavaṅgaṃ vocchinditvā jhānapaccavekkhaṇatthāya āvajjanaṃ,  tato jhānapaccavekkhaṇanti.</p>
              <p>[03] ettāvatā ca panesa vivicceva kāmehi vivicca akusalehi dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja viharati (dha0 sa0 160; dī0 ni0 1.226).  evamanena pañcaṅgavippahīnaṃ pañcaṅgasamannāgataṃ tividhakalyāṇaṃ dasalakkhaṇasampannaṃ paṭhamaṃ jhānaṃ  adhigataṃ hoti pathavīkasiṇaṃ. </p>
              <p>[03] 70^b^.^eb^ tattha ^b^vivicceva kāmehī^eb^ti kāmehi viviccitvā vinā hutvā apakkamitvā.  yo panāyamettha evakāro, so niyamatthoti veditabbo. yasmā ca niyamattho, tasmā tasmiṃ  paṭhamajjhānaṃ upasampajja viharaṇasamaye avijjamānānampi kāmānaṃ tassa paṭhamajjhānassa paṭipakkhabhāvaṃ  kāmapariccāgeneva cassa adhigamaṃ dīpeti.</p>
              <p>[03] kathaṃ? ``vivicceva kāmehī''ti evañhi niyame kariyamāne idaṃ paññāyati, nūna  jhānassa kāmā paṭipakkhabhūtā yesu sati idaṃ nappavattati, andhakāre sati padīpobhāso  viya. tesaṃ pariccāgeneva cassa ^a^M1.0136^ea^ adhigamo hoti, orimatīrapariccāgena  pārimatīrasseva. tasmā niyamaṃ karotīti.</p>
              <p>[03] tattha siyā, kasmā panesa pubbapadeyeva vutto, na uttarapade, kiṃ akusalehi dhammehi  aviviccāpi jhānaṃ upasampajja vihareyyāti? na kho panetaṃ evaṃ daṭṭhabbaṃ. taṃnissaraṇato  hi pubbapade esa vutto. kāmadhātusamatikkamanato hi kāmarāgapaṭipakkhato ca idaṃ jhānaṃ  kāmānameva nissaraṇaṃ. yathāha, ``kāmānametaṃ nissaraṇaṃ yadidaṃ nekkhamma''nti (dī0  ni0 3.353). uttarapadepi pana yathā ``idheva, bhikkhave, samaṇo, idha dutiyo samaṇo''ti  (ma0 ni0 1.139; a0 ni0  4.241) ettha ^a^V1.0136^ea^ evakāro ānetvā vuccati, evaṃ vattabbo.  na hi sakkā ito aññehipi nīvaraṇasaṅkhātehi akusaladhammehi avivicca jhānaṃ upasampajja  viharituṃ. tasmā ``vivicceva kāmehi vivicceva akusalehi dhammehī''ti  evaṃ padadvayepi esa daṭṭhabbo. padadvayepi ca kiñcāpi viviccāti iminā sādhāraṇavacanena  tadaṅgavivekādayo, kāyavivekādayo ca sabbepi vivekā saṅgahaṃ gacchanti, tathāpi  kāyaviveko cittaviveko vikkhambhanavivekoti tayo eva idha daṭṭhabbā.</p>
              <p>[03] kāmehīti iminā pana padena ye ca niddese ``katame vatthukāmā, manāpiyā rūpā''tiādinā  (mahāni0 1) nayena vatthukāmā vuttā, ye ca tattheva vibhaṅge ca ``chando kāmo,  rāgo kāmo, chandarāgo kāmo, saṅkappo kāmo, rāgo kāmo, saṅkapparāgo kāmo,  ime vuccanti kāmā''ti (mahāni0 1; vibha0 564) evaṃ kilesakāmā vuttā,  te sabbepi saṅgahitāicceva daṭṭhabbā. evañhi sati vivicceva kāmehīti vatthukāmehipi  viviccevāti attho yujjati, tena kāyaviveko vutto hoti. vivicca akusalehi  dhammehīti kilesakāmehi sabbākusalehi vā viviccāti attho yujjati, tena cittaviveko  vutto hoti. purimena cettha vatthukāmehi vivekavacanato eva kāmasukhapariccāgo,  dutiyena kilesakāmehi vivekavacanato nekkhammasukhapariggaho vibhāvito hoti.  evaṃ vatthukāmakilesakāmavivekavacanatoyeva ca etesaṃ paṭhamena saṃkilesavatthuppahānaṃ,  dutiyena saṃkilesappahānaṃ. paṭhamena lolabhāvassa hetupariccāgo, dutiyena bālabhāvassa.  paṭhamena ca payogasuddhi ^a^M1.0137^ea^, dutiyena āsayaposanaṃ vibhāvitaṃ hotīti viññātabbaṃ.  esa tāva nayo kāmehīti ettha vuttakāmesu vatthukāmapakkhe.</p>
              <p>[03] kilesakāmapakkhe pana chandoti ca rāgoti ca evamādīhi anekabhedo kāmacchandoyeva kāmoti  adhippeto. so ca akusalapariyāpannopi samāno ``tattha katamo kāmo chando kāmo''tiādinā  (vibha0 564) nayena vibhaṅge jhānapaṭipakkhato visuṃ vutto. kilesakāmattā vā purimapade  vutto, akusalapariyāpannattā dutiyapade. anekabhedato cassa kāmatoti avatvā  kāmehīti vuttaṃ. </p>
              <p>[01] aññesampi ca dhammānaṃ akusalabhāve vijjamāne ``tattha katame akusalā  dhammā, kāmacchando''tiādinā  ^a^V1.0137^ea^ nayena vibhaṅge upari jhānaṅgānaṃ paccanīkapaṭipakkhabhāvadassanato nīvaraṇāneva vuttāni.  nīvaraṇāni hi jhānaṅgapaccanīkāni, tesaṃ jhānaṅgāneva paṭipakkhāni viddhaṃsakāni vighātakānīti  vuttaṃ hoti. tathā hi ^b^samādhi kāmacchandassa paṭipakkho, pīti byāpādassa, vitakko  thinamiddhassa, sukhaṃ uddhaccakukkuccassa, vicāro vicikicchāyā^eb^ti peṭake vuttaṃ.</p>
              <p>[03] evamettha vivicceva kāmehīti iminā kāmacchandassa vikkhambhanaviveko vutto hoti.  vivicca akusalehi dhammehīti iminā pañcannampi nīvaraṇānaṃ, agahitaggahaṇena pana paṭhamena  kāmacchandassa, dutiyena sesanīvaraṇānaṃ. tathā paṭhamena tīsu akusalamūlesu pañcakāmaguṇabhedavisayassa  lobhassa, dutiyena āghātavatthubhedādivisayānaṃ dosamohānaṃ. oghādīsu vā dhammesu  paṭhamena kāmoghakāmayogakāmāsavakāmupādānābhijjhākāyaganthakāmarāgasaṃyojanānaṃ,  dutiyena avasesaoghayogāsavaupādānaganthasaṃyojanānaṃ. paṭhamena ca taṇhāya taṃsampayuttakānañca,  dutiyena avijjāya taṃsampayuttakānañca. apica paṭhamena lobhasampayuttānaṃ aṭṭhannaṃ cittuppādānaṃ,  dutiyena sesānaṃ catunnaṃ akusalacittuppādānaṃ vikkhambhanaviveko vutto hotīti  veditabbo. ayaṃ tāva vivicceva kāmehi vivicca akusalehi dhammehīti ettha  atthappakāsanā. </p>
              <p>[03] 71^b^.^eb^ ettāvatā ^a^M1.0138^ea^ ca paṭhamassa jhānassa pahānaṅgaṃ dassetvā idāni sampayogaṅgaṃ  dassetuṃ savitakkaṃ savicārantiādi vuttaṃ. tattha vitakkanaṃ ^b^vitakko,^eb^ ūhananti  vuttaṃ hoti. svāyaṃ ārammaṇe cittassa abhiniropanalakkhaṇo, āhananapariyāhananaraso.  tathā hi tena yogāvacaro ārammaṇaṃ vitakkāhataṃ vitakkapariyāhataṃ karotīti vuccati.  ārammaṇe cittassa ānayanapaccupaṭṭhāno.</p>
              <p>[03] vicaraṇaṃ ^b^vicāro,^eb^ anusañcaraṇanti vuttaṃ hoti. svāyaṃ ārammaṇānumajjanalakkhaṇo, tattha  sahajātānuyojanaraso, cittassa anuppabandhanapaccupaṭṭhāno.</p>
              <p>[03] santepi ca nesaṃ katthaci avippayoge oḷārikaṭṭhena pubbaṅgamaṭṭhena ca ghaṇḍābhighāto viya  cetaso paṭhamābhinipāto vitakko. sukhumaṭṭhena anumajjanasabhāvena  ca ghaṇḍānuravo viya ^a^V1.0138^ea^  anuppabandho vicāro. vipphāravā cettha vitakko paṭhamuppattikāle paripphandanabhūto  cittassa ākāse uppatitukāmassa pakkhino pakkhavikkhepo viya padumābhimukhapāto viya  ca gandhānubandhacetaso bhamarassa. santavutti vicāro nātiparipphandanabhāvo cittassa ākāse  uppatitassa pakkhino pakkhappasāraṇaṃ viya, paribbhamanaṃ viya ca padumābhimukhapatitassa bhamarassa  padumassa uparibhāge. dukanipātaṭṭhakathāyaṃ pana ``ākāse gacchato mahāsakuṇassa ubhohi  pakkhehi vātaṃ gahetvā pakkhe sannisīdāpetvā gamanaṃ viya ārammaṇe cetaso abhiniropanabhāvena  pavatto vitakko. vātaggahaṇatthaṃ pakkhe phandāpayamānassa gamanaṃ viya anumajjanabhāvena  pavatto vicāro''ti vuttaṃ, taṃ anuppabandhena pavattiyaṃ yujjati. so pana nesaṃ viseso  paṭhamadutiyajjhānesu pākaṭo hoti.</p>
              <p>[03] apica malaggahitaṃ kaṃsabhājanaṃ ekena hatthena daḷhaṃ gahetvā itarena hatthena cuṇṇatelavālaṇḍupakena  parimajjantassa daḷhagahaṇahattho viya vitakko, parimajjanahattho viya vicāro. tathā kumbhakārassa  daṇḍappahārena cakkaṃ bhamayitvā bhājanaṃ karontassa uppīḷanahattho viya vitakko, ito cito  ca sañcaraṇahattho viya vicāro. tathā maṇḍalaṃ karontassa majjhe ^a^M1.0139^ea^ sannirumbhitvā  ṭhitakaṇṭako viya abhiniropano vitakko, bahi paribbhamanakaṇṭako viya anumajjano  vicāro. iti iminā ca vitakkena iminā ca vicārena saha vattati rukkho viya pupphena  phalena cāti idaṃ jhānaṃ ``savitakkaṃ savicāra''nti vuccati. vibhaṅge pana ``iminā ca  vitakkena iminā ca vicārena upeto hoti samupeto''tiādinā (vibha0 565) nayena  puggalādhiṭṭhānā desanā katā. attho pana tatrāpi evameva daṭṭhabbo. </p>
              <p>[01] ^b^vivekaja^eb^nti ettha vivitti viveko, nīvaraṇavigamoti attho. vivittoti  vā viveko, nīvaraṇavivitto jhānasampayuttadhammarāsīti attho. tasmā vivekā,  tasmiṃ vā viveke jātanti vivekajaṃ. </p>
              <p>[03] 72^b^.^eb^ ^b^pītisukha^eb^nti ettha pīṇayatīti pīti. sā sampiyāyanalakkhaṇā, kāyacittapīnanarasā,  pharaṇarasā vā, odagyapaccupaṭṭhānā. sā panesā khuddikā pīti, khaṇikāpīti, okkantikāpīti,  ubbegāpīti, pharaṇāpītīti pañcavidhā hoti. tattha ^b^khuddikāpīti^eb^ sarīre lomahaṃsamattameva  kātuṃ sakkoti. ^b^khaṇikāpīti^eb^ khaṇe khaṇe vijjuppādasadisā ^a^V1.0139^ea^ hoti. ^b^okkantikāpīti^eb^  samuddatīraṃ vīci viya kāyaṃ okkamitvā okkamitvā bhijjati. ^b^ubbegāpīti^eb^  balavatī hoti kāyaṃ uddhaggaṃ katvā ākāse laṅghāpanappamāṇappattā. tathā hi puṇṇavallikavāsī  ^b^mahātissatthero^eb^ puṇṇamadivase sāyaṃ cetiyaṅgaṇaṃ gantvā candālokaṃ disvā mahācetiyābhimukho  hutvā ``imāya vata velāya catasso parisā mahācetiyaṃ vandantī''ti pakatiyā diṭṭhārammaṇavasena  buddhārammaṇaṃ ubbegāpītiṃ uppādetvā sudhātale pahaṭacitrageṇḍuko viya ākāse uppatitvā  mahācetiyaṅgaṇeyeva patiṭṭhāsi. tathā girikaṇḍakavihārassa upanissaye vattakālakagāme  ^b^ekā kuladhītā^eb^pi balavabuddhārammaṇāya ubbegāpītiyā ākāse laṅghesi.</p>
              <p>[03] tassā kira mātāpitaro sāyaṃ dhammassavanatthāya vihāraṃ gacchantā ``amma tvaṃ garubhārā  akāle vicarituṃ na sakkosi, mayaṃ tuyhaṃ pattiṃ katvā dhammaṃ sossāmā''ti agamaṃsu.  sā gantukāmāpi tesaṃ vacanaṃ paṭibāhituṃ ^a^M1.0140^ea^ asakkontī ghare ohīyitvā  gharājire ṭhatvā candālokena girikaṇḍake ākāsacetiyaṅgaṇaṃ olokentī cetiyassa  dīpapūjaṃ addasa, catasso ca parisā mālāgandhādīhi cetiyapūjaṃ katvā padakkhiṇaṃ  karontiyo bhikkhusaṅghassa ca gaṇasajjhāyasaddaṃ assosi. athassā ``dhaññāvatime, ye vihāraṃ  gantvā evarūpe cetiyaṅgaṇe anusañcarituṃ, evarūpañca madhuradhammakathaṃ sotuṃ labhantī''ti  muttarāsisadisaṃ cetiyaṃ passantiyā eva ubbegāpīti udapādi. sā ākāse laṅghitvā  mātāpitūnaṃ purimataraṃyeva ākāsato cetiyaṅgaṇe oruyha cetiyaṃ vanditvā dhammaṃ  suṇamānā aṭṭhāsi. atha naṃ mātāpitaro āgantvā ``amma tvaṃ katarena maggena āgatāsī''ti  pucchiṃsu. sā ``ākāsena āgatāmhi, na maggenā''ti vatvā ``amma ākāsena  nāma khīṇāsavā sañcaranti, tvaṃ kathaṃ āgatā''ti vuttā āha -- ``mayhaṃ candālokena  cetiyaṃ ālokentiyā ṭhitāya buddhārammaṇā balavapīti uppajji. athāhaṃ neva attano  ṭhitabhāvaṃ, na nisinnabhāvaṃ aññāsiṃ, gahitanimitteneva pana ākāse laṅghitvā cetiyaṅgaṇe  patiṭṭhitāmhī''ti.</p>
              <p>[03] evaṃ ubbegāpīti ākāse laṅghāpanappamāṇā hoti. pharaṇāpītiyā pana uppannāya sakalasarīraṃ  dhamitvā pūritavatthi viya mahatā udakoghena pakkhandapabbatakucchi viya ca anuparipphuṭaṃ  hoti.</p>
              <p>[03] sā ^a^V1.0140^ea^ panesā pañcavidhā pīti gabbhaṃ gaṇhantī paripākaṃ gacchantī duvidhaṃ passaddhiṃ paripūreti  kāyapassaddhiñca cittapassaddhiñca. passaddhi gabbhaṃ gaṇhantī paripākaṃ gacchantī duvidhampi  sukhaṃ paripūreti kāyikañca cetasikañca. sukhaṃ gabbhaṃ gaṇhantaṃ paripākaṃ gacchantaṃ  tividhaṃ samādhiṃ paripūreti khaṇikasamādhiṃ upacārasamādhiṃ appanā samādhinti. tāsu  yā appanāsamādhissa mūlaṃ hutvā vaḍḍhamānā samādhisampayogaṃ gatā pharaṇāpīti, ayaṃ imasmiṃ  atthe adhippetā pītīti. </p>
              <p>[03] 73^b^.^eb^ itaraṃ pana sukhanaṃ sukhaṃ, suṭṭhu vā khādati, khanati ca kāyacittābādhanti sukhaṃ,  taṃ sātalakkhaṇaṃ, sampayuttānaṃ upabrūhanarasaṃ, anuggahapaccupaṭṭhānaṃ. satipi ca nesaṃ katthaci  avippayoge iṭṭhārammaṇapaṭilābhatuṭṭhi pīti. paṭiladdharasānubhavanaṃ sukhaṃ. yattha pīti,  tattha sukhaṃ. yattha sukhaṃ, tattha na niyamato pīti. saṅkhārakkhandhasaṅgahitā pīti. vedanākkhandhasaṅgahitaṃ  sukhaṃ. kantārakhinnassa ^a^M1.0141^ea^ vanantudakadassanasavanesu viya pīti. vanacchāyāpavesanaudakaparibhogesu  viya sukhaṃ. tasmiṃ tasmiṃ samaye pākaṭabhāvato cetaṃ vuttanti veditabbaṃ. iti  ayañca pīti idañca sukhaṃ assa jhānassa, asmiṃ vā jhāne atthīti idaṃ jhānaṃ pītisukhanti  vuccati.</p>
              <p>[03] atha vā pīti ca sukhañca pītisukhaṃ, dhammavinayādayo viya. vivekajaṃ pītisukhamassa jhānassa,  asmiṃ vā jhāne atthīti evampi ^b^vivekajaṃpītisukhaṃ^eb^. yatheva hi jhānaṃ, evaṃ pītisukhampettha  vivekajameva hoti, tañcassa atthi, tasmā ekapadeneva ``vivekajaṃpītisukha''ntipi  vattuṃ yujjati. vibhaṅge pana ``idaṃ sukhaṃ imāya pītiyā sahagata''ntiādinā (vibha0  567) nayena vuttaṃ. attho pana tatthāpi evameva daṭṭhabbo.</p>
              <p>[03] ^b^paṭhamaṃ jhāna^eb^nti idaṃ parato āvibhavissati. ^b^upasampajjā^eb^ti upagantvā, pāpuṇitvāti  vuttaṃ hoti. upasampādayitvā vā, nipphādetvāti vuttaṃ hoti. vibhaṅge pana ``upasampajjāti  paṭhamassa jhānassa lābho paṭilābho patti sampatti phusanā sacchikiriyā upasampadā''ti  vuttaṃ. tassāpi evamevattho daṭṭhabbo. ^b^viharatī^eb^ti tadanurūpena iriyāpathavihārena  itivuttappakārajhānasamaṅgī hutvā attabhāvassa iriyaṃ vuttiṃ pālanaṃ yapanaṃ yāpanaṃ cāraṃ  vihāraṃ abhinipphādeti ^a^V1.0141^ea^. vuttañhetaṃ vibhaṅge ``viharatīti iriyati vattati pāleti  yapeti yāpeti carati viharati, tena vuccati viharatī''ti (vibha0 540). </p>
            </h4>
          </h3>
          <h3>
            <h3n> pañcaṅgavippahīnādi </h3n>
            <h4>
              <h4n> </h4n>
              <p>[03] 74^b^.^eb^ yaṃ pana vuttaṃ ^b^``pañcaṅgavippahīnaṃ pañcaṅgasamannāgata''^eb^nti, tattha kāmacchando,  byāpādo, thinamiddhaṃ, uddhaccakukkuccaṃ, vicikicchāti imesaṃ pañcannaṃ nīvaraṇānaṃ  pahānavasena pañcaṅgavippahīnatā veditabbā. na hi etesu appahīnesu jhānaṃ uppajjati.  tenassetāni pahānaṅgānīti vuccanti. kiñcāpi hi jhānakkhaṇe aññepi akusalā  dhammā pahīyanti, tathāpi etāneva visesena jhānantarāyakarāni. kāmacchandena hi nānāvisayappalobhitaṃ  cittaṃ na ekattārammaṇe samādhiyati. kāmacchandābhibhūtaṃ vā taṃ na kāmadhātuppahānāya  paṭipadaṃ paṭipajjati. byāpādena cārammaṇe paṭihaññamānaṃ na nirantaraṃ pavattati ^a^M1.0142^ea^.  thinamiddhābhibhūtaṃ akammaññaṃ hoti. uddhaccakukkuccaparetaṃ avūpasantameva hutvā paribbhamati.  vicikicchāya upahataṃ jhānādhigamasādhikaṃ paṭipadaṃ nārohati. iti visesena jhānantarāyakarattā  etāneva ^b^pahānaṅgānī^eb^ti vuttānīti.</p>
              <p>[03] yasmā pana vitakko ārammaṇe cittaṃ abhiniropeti, vicāro anuppabandhati, tehi avikkhepāya  sampāditappayogassa cetaso payogasampattisambhavā pīti pīṇanaṃ, sukhañca upabrūhanaṃ karoti.  atha naṃ sasesasampayuttadhammaṃ etehi abhiniropanānuppabandhanapīṇanaupabrūhanehi anuggahitā  ekaggatā ekattārammaṇe samaṃ sammā ca ādhiyati, tasmā vitakko vicāro pīti sukhaṃ  cittekaggatāti imesaṃ pañcannaṃ uppattivasena pañcaṅgasamannāgatatā veditabbā. uppannesu  hi etesu pañcasu jhānaṃ uppannaṃ nāma hoti. tenassa etāni pañca ^b^samannāgataṅgānī^eb^ti  vuccanti. tasmā na etehi samannāgataṃ aññadeva jhānaṃ nāma atthīti gahetabbaṃ. yathā  pana aṅgamattavaseneva caturaṅginī senā, pañcaṅgikaṃ tūriyaṃ, aṭṭhaṅgiko ca maggoti vuccati,  evamidampi aṅgamattavaseneva pañcaṅgikanti vā pañcaṅgasamannāgatanti vā vuccatīti veditabbaṃ.</p>
              <p>[03] etāni ca pañcaṅgāni kiñcāpi upacārakkhaṇepi atthi, atha kho  upacāre pakaticittato ^a^V1.0142^ea^ balavatarāni.  idha pana upacāratopi balavatarāni rūpāvacaralakkhaṇappattāni. ettha hi vitakko suvisadena  ākārena ārammaṇe cittaṃ abhiniropayamāno uppajjati. vicāro ativiya ārammaṇaṃ  anumajjamāno. pītisukhaṃ sabbāvantampi kāyaṃ pharamānaṃ. tenevāha -- ``nāssa kiñci  sabbāvato kāyassa vivekajena pītisukhena apphuṭaṃ hotī''ti (dī0 ni0 1.228).  cittekaggatāpi heṭṭhimamhi samuggapaṭale uparimaṃ samuggapaṭalaṃ viya ārammaṇesu phusitā  hutvā uppajjati, ayametesaṃ itarehi viseso. tattha cittekaggatā kiñcāpi savitakkaṃ  savicāranti imasmiṃ pāṭhe na niddiṭṭhā, tathāpi vibhaṅge ``jhānanti vitakko vicāro  pīti sukhaṃ cittassekaggatā''ti (vibha0 569) evaṃ vuttattā aṅgameva. yena hi  adhippāyena bhagavatā uddeso kato, soyeva tena vibhaṅge pakāsitoti. </p>
            </h4>
          </h3>
          <h3>
            <h3n> tividhakalyāṇaṃ </h3n>
            <h4>
              <h4n> </h4n>
              <p>[03] 75^b^.^eb^ ^b^tividhakalyāṇaṃ^eb^ ^a^M1.0143^ea^ ^b^dasalakkhaṇasampanna^eb^nti ettha pana ādimajjhapariyosānavasena  tividhakalyāṇatā. tesaṃyeva ca ādimajjhapariyosānānaṃ lakkhaṇavasena dasalakkhaṇasampannatā  veditabbā.</p>
              <p>[03] tatrāyaṃ pāḷi -- </p>
              <p>[02] ``paṭhamassa jhānassa paṭipadāvisuddhi ādi, upekkhānubrūhanā majjhe, sampahaṃsanā pariyosānaṃ,  paṭhamassa jhānassa paṭipadāvisuddhi ādi, ādissa kati lakkhaṇāni? ādissa tīṇi lakkhaṇāni,  yo tassa paribandho, tato cittaṃ visujjhati, visuddhattā cittaṃ majjhimaṃ samathanimittaṃ  paṭipajjati, paṭipannattā tattha cittaṃ pakkhandati. yañca paribandhato cittaṃ visujjhati,  yañca visuddhattā cittaṃ majjhimaṃ samathanimittaṃ paṭipajjati, yañca paṭipannattā tattha cittaṃ  pakkhandati. paṭhamassa jhānassa paṭipadāvisuddhi ādi, ādissa imāni tīṇi lakkhaṇāni.  tena vuccati paṭhamaṃ jhānaṃ ādikalyāṇañceva hoti tilakkhaṇasampannañca. </p>
              <p>[02] ``paṭhamassa jhānassa upekkhānubrūhanā majjhe, majjhassa kati  lakkhaṇāni? majjhassa ^a^V1.0143^ea^ tīṇi  lakkhaṇāni, visuddhaṃ cittaṃ ajjhupekkhati, samathapaṭipannaṃ ajjhupekkhati, ekattupaṭṭhānaṃ  ajjhupekkhati. yañca visuddhaṃ cittaṃ ajjhupekkhati, yañca samathapaṭipannaṃ ajjhupekkhati,  yañca ekattupaṭṭhānaṃ ajjhupekkhati. paṭhamassa jhānassa upekkhānubrūhanā majjhe, majjhassa imāni  tīṇi lakkhaṇāni. tena vuccati paṭhamaṃ jhānaṃ majjhekalyāṇañceva hoti tilakkhaṇasampannañca. </p>
              <p>[02] ``paṭhamassa jhānassa sampahaṃsanā pariyosānaṃ, pariyosānassa kati lakkhaṇāni? pariyosānassa  cattāri lakkhaṇāni, tattha jātānaṃ dhammānaṃ anativattanaṭṭhena sampahaṃsanā, indriyānaṃ ekarasaṭṭhena  sampahaṃsanā, tadupagavīriyavāhanaṭṭhena sampahaṃsanā, āsevanaṭṭhena sampahaṃsanā. paṭhamassa jhānassa  sampahaṃsanā pariyosānaṃ, pariyosānassa imāni cattāri lakkhaṇāni. tena vuccati paṭhamaṃ  jhānaṃ pariyosānakalyāṇañceva hoti catulakkhaṇasampannañcā''ti (paṭi0 ma0 1.158).</p>
              <p>[03] tatra ^a^M1.0144^ea^ paṭipadāvisuddhi nāma sasambhāriko upacāro. upekkhānubrūhanā nāma  appanā. sampahaṃsanā nāma paccavekkhaṇāti evameke vaṇṇayanti. yasmā pana ``ekattagataṃ  cittaṃ paṭipadāvisuddhipakkhandañceva hoti upekkhānubrūhitañca ñāṇena ca sampahaṃsita''nti  (paṭi0 ma0 1.158) pāḷiyaṃ vuttaṃ, tasmā antoappanāyameva āgamanavasena ^b^paṭipadāvisuddhi,^eb^  tatramajjhattupekkhāya kiccavasena ^b^upekkhānubrūhanā,^eb^ dhammānaṃ anativattanādibhāvasādhanena  pariyodāpakassa ñāṇassa kiccanipphattivasena sampahaṃsanā ca veditabbā.</p>
              <p>[03] kathaṃ? yasmiñhi vāre appanā uppajjati, tasmiṃ yo nīvaraṇasaṅkhāto kilesagaṇo tassa  jhānassa paribandho, tato cittaṃ visujjhati. visuddhattā āvaraṇavirahitaṃ hutvā majjhimaṃ  samathanimittaṃ paṭipajjati. ^b^majjhimaṃ samathanimittaṃ^eb^ nāma samappavatto appanāsamādhiyeva.  tadanantaraṃ pana purimacittaṃ ekasantatipariṇāmanayena tathattamupagacchamānaṃ majjhimaṃ samathanimittaṃ  paṭipajjati nāma, evaṃ paṭipannattā tathattupagamanena tattha pakkhandati nāma. evaṃ tāva purimacitte  vijjamānākāranipphādikā paṭhamassa jhānassa uppādakkhaṇeyeva āgamanavasena paṭipadāvisuddhi  veditabbā.</p>
              <p>[03] evaṃ ^a^V1.0144^ea^ visuddhassa pana tassa puna visodhetabbābhāvato visodhane byāpāraṃ akaronto visuddhaṃ  cittaṃ ajjhupekkhati nāma. samathabhāvupagamanena samathapaṭipannassa puna samādhāne byāpāraṃ  akaronto samathapaṭipannaṃ ajjhupekkhati nāma. samathapaṭipannabhāvato eva cassa kilesasaṃsaggaṃ  pahāya ekattena upaṭṭhitassa puna ekattupaṭṭhāne byāpāraṃ akaronto ekattupaṭṭhānaṃ ajjhupekkhati  nāma. evaṃ tatramajjhattupekkhāya kiccavasena upekkhānubrūhanā veditabbā.</p>
              <p>[03] ye panete evaṃ upekkhānubrūhite tattha jātā samādhipaññāsaṅkhātā yuganaddhadhammā aññamaññaṃ  anativattamānā hutvā pavattā, yāni ca saddhādīni indriyāni nānākilesehi vimuttattā  vimuttirasena ekarasāni hutvā pavattāni, yañcesa tadupagaṃ tesaṃ anativattanaekarasabhāvānaṃ  anucchavikaṃ vīriyaṃ vāhayati, yā cassa tasmiṃ khaṇe pavattā āsevanā, sabbepi te  ākārā yasmā ñāṇena saṃkilesavodānesu taṃ taṃ ādīnavañca ānisaṃsañca ^a^M1.0145^ea^  disvā tathā tathā sampahaṃsitattā visodhitattā pariyodāpitattā nipphannāva, tasmā  ``dhammānaṃ anativattanādibhāvasādhanena pariyodāpakassa ñāṇassa kiccanipphattivasena sampahaṃsanā  veditabbā''ti vuttaṃ.</p>
              <p>[03] tattha yasmā upekkhāvasena ñāṇaṃ pākaṭaṃ hoti. yathāha -- ``tathāpaggahitaṃ cittaṃ sādhukaṃ  ajjhupekkhati, upekkhāvasena paññāvasena paññindriyaṃ adhimattaṃ hoti, upekkhāvasena  nānattakilesehi cittaṃ vimuccati, vimokkhavasena paññāvasena paññindriyaṃ adhimattaṃ  hoti. vimuttattā te dhammā ekarasā honti. ekarasaṭṭhena bhāvanā''ti (paṭi0 ma0 1.201).  tasmā ñāṇakiccabhūtā sampahaṃsanā pariyosānanti vuttā.</p>
              <p>[03] idāni paṭhamaṃ jhānaṃ adhigataṃ hoti pathavīkasiṇanti ettha gaṇanānupubbatā ^b^paṭhamaṃ,^eb^ paṭhamaṃ  uppannantipi ^b^paṭhamaṃ^eb^. ārammaṇūpanijjhānato paccanīkajhāpanato vā ^b^jhānaṃ^eb^. pathavīmaṇḍalaṃ  pana sakalaṭṭhena ^b^pathavīkasiṇa^eb^nti vuccati, taṃ nissāya paṭiladdhanimittampi, pathavīkasiṇanimitte  paṭiladdhajhānampi. tatra imasmiṃ atthe jhānaṃ pathavīkasiṇanti veditabbaṃ. taṃ sandhāya  vuttaṃ ``paṭhamaṃ jhānaṃ adhigataṃ hoti pathavīkasiṇa''nti. </p>
            </h4>
          </h3>
          <h3>
            <h3n> ciraṭṭhitisampādanaṃ </h3n>
            <h4>
              <h4n> </h4n>
              <p>[03] 76^b^.^eb^ evamadhigate ^a^V1.0145^ea^ pana etasmiṃ tena yoginā vālavedhinā viya, sūdena viya ca ākārā  pariggahetabbā. yathā hi sukusalo dhanuggaho vālavedhāya kammaṃ kurumāno yasmiṃ  vāre vālaṃ vijjhati, tasmiṃ vāre akkantapadānañca dhanudaṇḍassa ca jiyāya ca sarassa ca ākāraṃ  pariggaṇheyya. ``evaṃ me ṭhitena evaṃ dhanudaṇḍaṃ evaṃ jiyaṃ evaṃ saraṃ gahetvā vālo  viddho''ti. so tato paṭṭhāya tatheva te ākāre sampādento avirādhetvā vālaṃ vijjheyya.  evameva yogināpi ``imaṃ nāma me bhojanaṃ bhuñjitvā evarūpaṃ puggalaṃ sevamānena evarūpe  senāsane iminā nāma iriyāpathena imasmiṃ kāle idaṃ adhigata''nti ete bhojanasappāyādayo  ākārā pariggahetabbā. evañhi so naṭṭhe ^a^M1.0146^ea^ vā tasmiṃ te ākāre sampādetvā  puna uppādetuṃ, appaguṇaṃ vā paguṇaṃ karonto punappunaṃ appetuṃ sakkhissati.</p>
              <p>[03] yathā ca kusalo sūdo bhattāraṃ parivisanto tassa yaṃ yaṃ ruciyā bhuñjati, taṃ taṃ sallakkhetvā  tato paṭṭhāya tādisameva upanāmento lābhassa bhāgī hoti, evamayampi adhigatakkhaṇe bhojanādayo  ākāre gahetvā te sampādento naṭṭhe naṭṭhe punappunaṃ appanāya lābhī hoti. tasmā  tena vālavedhinā viya sūdena viya ca ākārā pariggahetabbā. vuttampi cetaṃ bhagavatā -- </p>
              <p>[02] ``seyyathāpi, bhikkhave, paṇḍito byatto kusalo sūdo rājānaṃ vā rājamahāmattaṃ  vā nānaccayehi sūpehi paccupaṭṭhito assa ambilaggehipi tittakaggehipi kaṭukaggehipi  madhuraggehipi khārikehipi akhārikehipi loṇikehipi aloṇikehipi. sa kho  so, bhikkhave, paṇḍito byatto kusalo sūdo sakassa bhattu nimittaṃ uggaṇhāti `idaṃ  vā me ajja bhattu sūpeyyaṃ ruccati, imassa vā abhiharati, imassa vā bahuṃ gaṇhāti,  imassa vā vaṇṇaṃ bhāsati, ambilaggaṃ vā me ajja bhattu sūpeyyaṃ ruccati, ambilaggassa  vā abhiharati, ambilaggassa vā bahuṃ gaṇhāti, ambilaggassa vā vaṇṇaṃ bhāsati...pe0...  aloṇikassa vā vaṇṇaṃ bhāsatī'ti. sa kho so, bhikkhave, paṇḍito byatto kusalo  sūdo lābhī ceva hoti acchādanassa, lābhī vetanassa, lābhī abhihārānaṃ. taṃ kissa hetu?  tathā hi so, bhikkhave, paṇḍito ^a^V1.0146^ea^ byatto kusalo sūdo sakassa bhattu nimittaṃ uggaṇhāti.  evameva kho, bhikkhave, idhekacco paṇḍito byatto kusalo bhikkhu kāye kāyānupassī  viharati...pe0... vedanāsu vedanā... citte cittā... dhammesu dhammānupassī viharati  ātāpī sampajāno satimā vineyya loke abhijjhādomanassaṃ. tassa dhammesu dhammānupassino  viharato cittaṃ samādhiyati, upakkilesā pahīyanti, so taṃ nimittaṃ uggaṇhāti.  sa kho so, bhikkhave, paṇḍito byatto kusalo bhikkhu lābhī ceva hoti diṭṭhadhammasukhavihārānaṃ,  lābhī satisampajaññassa. taṃ kissa hetu? tathā ^a^M1.0147^ea^ hi so, bhikkhave,  paṇḍito byatto kusalo bhikkhu sakassa cittassa nimittaṃ uggaṇhātī''ti (saṃ0  ni0  5.374).</p>
              <p>[03] nimittaggahaṇena cassa puna te ākāre sampādayato appanāmattameva ijjhati, na ciraṭṭhānaṃ.  ciraṭṭhānaṃ pana samādhiparibandhānaṃ dhammānaṃ suvisodhitattā hoti. yo hi bhikkhu kāmādīnavapaccavekkhaṇādīhi  kāmacchandaṃ na suṭṭhu vikkhambhetvā, kāyapassaddhivasena kāyaduṭṭhullaṃ na suppaṭipassaddhaṃ  katvā, ārambhadhātumanasikārādivasena thinamiddhaṃ na suṭṭhu paṭivinodetvā, samathanimittamanasikārādivasena  uddhaccakukkuccaṃ na susamūhataṃ katvā, aññepi samādhiparibandhe dhamme na suṭṭhu visodhetvā  jhānaṃ samāpajjati, so avisodhitaṃ āsayaṃ paviṭṭhabhamaro viya avisuddhaṃ uyyānaṃ paviṭṭharājā  viya ca khippameva nikkhamati. yo pana samādhiparibandhe dhamme suṭṭhu visodhetvā jhānaṃ  samāpajjati, so suvisodhitaṃ āsayaṃ paviṭṭhabhamaro viya suparisuddhaṃ uyyānaṃ paviṭṭharājā  viya ca sakalampi divasabhāgaṃ antosamāpattiyaṃyeva hoti. tenāhu porāṇā -- </p>
              <p>[21] ``kāmesu chandaṃ paṭighaṃ vinodaye, </p>
              <p>[27] uddhaccamiddhaṃ vicikicchapañcamaṃ. </p>
              <p>[26] vivekapāmojjakarena cetasā, </p>
              <p>[22] rājāva suddhantagato tahiṃ rame''ti..</p>
              <p>[03] tasmā ciraṭṭhitikāmena paribandhakadhamme visodhetvā jhānaṃ samāpajjitabbaṃ. cittabhāvanāvepullatthañca  yathāladdhaṃ paṭibhāganimittaṃ vaḍḍhetabbaṃ. tassa dve vaḍḍhanābhūmiyo upacāraṃ vā ^a^V1.0147^ea^ appanaṃ vā.  upacāraṃ patvāpi hi taṃ vaḍḍhetuṃ vaṭṭati appanaṃ patvāpi. ekasmiṃ pana ṭhāne avassaṃ  vaḍḍhetabbaṃ. tena vuttaṃ ``yathāladdhaṃ paṭibhāganimittaṃ vaḍḍhetabba''nti. </p>
            </h4>
          </h3>
          <h3>
            <h3n> nimittavaḍḍhananayo </h3n>
            <h4>
              <h4n> </h4n>
              <p>[03] 77^b^.^eb^ tatrāyaṃ vaḍḍhananayo, tena yoginā taṃ nimittaṃ pattavaḍḍhanapūvavaḍḍhanabhattavaḍḍhanalatāvaḍḍhanadussavaḍḍhanayogena  avaḍḍhetvā yathā nāma kassako kasitabbaṭṭhānaṃ ^a^M1.0148^ea^ naṅgalena paricchinditvā paricchedabbhantare  kasati, yathā vā pana bhikkhū sīmaṃ bandhantā paṭhamaṃ nimittāni sallakkhetvā pacchā bandhanti,  evameva tassa yathāladdhassa nimittassa anukkamena ekaṅguladvaṅgulativaṅgulacaturaṅgulamattaṃ manasā  paricchinditvā yathāparicchedaṃ vaḍḍhetabbaṃ. aparicchinditvā pana na vaḍḍhetabbaṃ. tato vidatthiratanapamukhapariveṇavihārasīmānaṃ  gāmanigamajanapadarajjasamuddasīmānañca paricchedavasena vaḍḍhayantena cakkavāḷaparicchedena vā tato  vāpi uttari paricchinditvā vaḍḍhetabbaṃ.</p>
              <p>[03] yathā hi haṃsapotakā pakkhānaṃ uṭṭhitakālato paṭṭhāya parittaṃ parittaṃ padesaṃ uppatantā paricayaṃ  katvā anukkamena candimasūriyasantikaṃ gacchanti, evameva bhikkhu vuttanayena nimittaṃ  paricchinditvā vaḍḍhento yāva cakkavāḷaparicchedā tato vā uttari vaḍḍheti. athassa taṃ  nimittaṃ vaḍḍhitavaḍḍhitaṭṭhāne pathaviyā ukkūlavikūlanadīviduggapabbatavisamesu saṅkusatasamabbhāhataṃ  usabhacammaṃ viya hoti.</p>
              <p>[03] tasmiṃ pana nimitte pattapaṭhamajjhānena ādikammikena samāpajjanabahulena bhavitabbaṃ, na  paccavekkhaṇabahulena. paccavekkhaṇabahulassa hi jhānaṅgāni thūlāni dubbalāni hutvā upaṭṭhahanti.  athassa tāni evaṃ upaṭṭhitattā upari ussukkanāya paccayataṃ āpajjanti. so appaguṇe  jhāne ussukkamāno pattapaṭhamajjhānā ca parihāyati, na ca sakkoti dutiyaṃ pāpuṇituṃ.  tenāha bhagavā -- </p>
              <p>[02] ``seyyathāpi, bhikkhave, gāvī pabbateyyā bālā abyattā akhettaññū akusalā visame  pabbate carituṃ. tassā evamassa `yaṃnūnāhaṃ agatapubbañceva disaṃ gaccheyyaṃ, akhāditapubbāni  ca tiṇāni khādeyyaṃ, apītapubbāni ca pānīyāni piveyya'nti. sā ^a^V1.0148^ea^ purimaṃ pādaṃ  na supatiṭṭhitaṃ patiṭṭhāpetvā pacchimaṃ pādaṃ uddhareyya, sā na ceva agatapubbaṃ disaṃ gaccheyya,  na ca akhāditapubbāni tiṇāni khādeyya, na ca apītapubbāni pānīyāni piveyya. yasmiñcassā  padese ṭhitāya evamassa `yaṃnūnāhaṃ agatapubbañceva...pe0... piveyya'nti. tañca padesaṃ  na sotthinā paccāgaccheyya. taṃ kissa hetu ^a^M1.0149^ea^? tathā hi sā, bhikkhave,  gāvī pabbateyyā bālā abyattā akhettaññū akusalā visame pabbate carituṃ, evameva  kho, bhikkhave, idhekacco bhikkhu bālo abyatto akhettaññū akusalo vivicceva kāmehi...pe0...  paṭhamaṃ jhānaṃ upasampajja viharituṃ. so taṃ nimittaṃ nāsevati, na bhāveti, na bahulīkaroti,  na svādhiṭṭhitaṃ adhiṭṭhāti, tassa evaṃ hoti `yaṃnūnāhaṃ vitakkavicārānaṃ vūpasamā...pe0...  dutiyaṃ jhānaṃ upasampajja vihareyya'nti. so na sakkoti vitakkavicārānaṃ vūpasamā...pe0...  dutiyaṃ jhānaṃ upasampajja viharituṃ. tassevaṃ hoti `yaṃnūnāhaṃ vivicceva kāmehi...pe0...  paṭhamaṃ jhānaṃ upasampajja vihareyya'nti. so na sakkoti vivicceva kāmehi...pe0...  paṭhamaṃ jhānaṃ upasampajja viharituṃ. ayaṃ vuccati, bhikkhave, bhikkhu ubhato bhaṭṭho ubhato  parihīno, seyyathāpi sā gāvī pabbateyyā bālā abyattā akhettaññū akusalā visame  pabbate caritu''nti (a0 ni0  9.35).</p>
              <p>[03] tasmānena tasmiṃyeva tāva paṭhamajjhāne pañcahākārehi ciṇṇavasinā bhavitabbaṃ. </p>
            </h4>
          </h3>
          <h3>
            <h3n> pañcavasīkathā </h3n>
            <h4>
              <h4n> </h4n>
              <p>[03] 78^b^.^eb^ tatrimā pañca vasiyo āvajjanavasī, samāpajjanavasī, adhiṭṭhānavasī, vuṭṭhānavasī, paccavekkhaṇavasīti.  paṭhamaṃ jhānaṃ yatthicchakaṃ yadicchakaṃ yāvadicchakaṃ āvajjeti, āvajjanāya dandhāyitattaṃ  natthīti ^b^āvajjanavasī^eb^. paṭhamaṃ jhānaṃ yatthicchakaṃ...pe0... samāpajjati, samāpajjanāya  dandhāyitattaṃ natthīti ^b^samāpajjanavasī^eb^. evaṃ sesāpi vitthāretabbā.</p>
              <p>[03] ayaṃ panettha atthappakāsanā, paṭhamajjhānato vuṭṭhāya paṭhamaṃ vitakkaṃ āvajjayato bhavaṅgaṃ upacchinditvā  uppannāvajjanānantaraṃ vitakkārammaṇāneva cattāri pañca vā javanāni javanti. tato dve  bhavaṅgāni, tato puna vicārārammaṇaṃ āvajjanaṃ, vuttanayāneva javanānīti evaṃ pañcasu  ^a^V1.0149^ea^ jhānaṅgesu yadā nirantaraṃ cittaṃ pesetuṃ sakkoti, athassa ^b^āvajjanavasī^eb^ siddhā hoti.  ayaṃ pana matthakappattā vasī bhagavato yamakapāṭihāriye labbhati ^a^M1.0150^ea^, aññesaṃ  vā evarūpe kāle. ito paraṃ sīghatarā āvajjanavasī nāma natthi.</p>
              <p>[03] āyasmato pana mahāmoggallānassa nandopanandanāgarājadamane viya sīghaṃ samāpajjanasamatthatā ^b^samāpajjanavasī^eb^  nāma.</p>
              <p>[03] accharāmattaṃ vā dasaccharāmattaṃ vā khaṇaṃ ṭhapetuṃ samatthatā ^b^adhiṭṭhānavasī^eb^ nāma. tatheva  lahuṃ vuṭṭhātuṃ samatthatā ^b^vuṭṭhānavasī^eb^ nāma. tadubhayadassanatthaṃ buddharakkhitattherassa vatthuṃ  kathetuṃ vaṭṭati.</p>
              <p>[03] so hāyasmā upasampadāya aṭṭhavassiko hutvā therambatthale mahārohaṇaguttattherassa gilānupaṭṭhānaṃ  āgatānaṃ tiṃsamattānaṃ iddhimantasahassānaṃ majjhe nisinno therassa yāguṃ paṭiggāhayamānaṃ  upaṭṭhākanāgarājānaṃ gahessāmīti ākāsato pakkhandantaṃ supaṇṇarājānaṃ disvā tāvadeva  pabbataṃ nimminitvā nāgarājānaṃ bāhāyaṃ gahetvā tattha pāvisi. supaṇṇarājā pabbate  pahāraṃ datvā palāyi. mahāthero āha -- ``sace, āvuso, buddharakkhito nābhavissa,  sabbeva gārayhā assāmā''ti.</p>
              <p>[03] paccavekkhaṇavasī pana āvajjanavasiyā eva vuttā. paccavekkhaṇajavanāneva hi tattha āvajjanānantarānīti. </p>
            </h4>
          </h3>
          <h3>
            <h3n> dutiyajjhānakathā </h3n>
            <h4>
              <h4n> </h4n>
              <p>[03] 79^b^.^eb^ imāsu pana pañcasu vasīsu ciṇṇavasinā paguṇapaṭhamajjhānato vuṭṭhāya ``ayaṃ samāpatti  āsannanīvaraṇapaccatthikā, vitakkavicārānaṃ oḷārikattā aṅgadubbalā''ti ca tattha dosaṃ  disvā dutiyajjhānaṃ santato manasikatvā paṭhamajjhāne nikantiṃ pariyādāya dutiyādhigamāya  yogo kātabbo. athassa yadā paṭhamajjhānā vuṭṭhāya satassa sampajānassa jhānaṅgāni paccavekkhato  vitakkavicārā oḷārikato upaṭṭhahanti, pītisukhañceva cittekaggatā ca santato upaṭṭhāti,  tadāssa oḷārikaṅgaṃ pahānāya santāṅgapaṭilābhāya ca tadeva ^a^V1.0150^ea^ nimittaṃ ``pathavī pathavī''ti  punappunaṃ manasikaroto ``idāni dutiyajjhānaṃ uppajjissatī''ti bhavaṅgaṃ upacchinditvā  tadeva pathavīkasiṇaṃ ārammaṇaṃ katvā manodvārāvajjanaṃ uppajjati ^a^M1.0151^ea^. tato  tasmiṃyevārammaṇe cattāri pañca vā javanāni javanti, yesamavasāne ekaṃ rūpāvacaraṃ dutiyajjhānikaṃ.  sesāni vuttappakārāneva kāmāvacarānīti.</p>
              <p>[03] ettāvatā cesa vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ  avicāraṃ samādhijaṃ pītisukhaṃ dutiyaṃ jhānaṃ upasampajja viharati. evamanena dvaṅgavippahīnaṃ  tivaṅgasamannāgataṃ tividhakalyāṇaṃ dasalakkhaṇasampannaṃ dutiyaṃ jhānaṃ adhigataṃ hoti pathavīkasiṇaṃ. </p>
              <p>[03] 80^b^.^eb^ tattha ^b^vitakkavicārānaṃ vūpasamā^eb^ti vitakkassa ca vicārassa cāti imesaṃ  dvinnaṃ vūpasamā samatikkamā, dutiyajjhānakkhaṇe apātubhāvāti vuttaṃ hoti. tattha kiñcāpi  dutiyajjhāne sabbepi paṭhamajjhānadhammā na santi. aññeyeva hi paṭhamajjhāne phassādayo,  aññe idha. oḷārikassa pana oḷārikassa aṅgassa samatikkamā paṭhamajjhānato paresaṃ dutiyajjhānādīnaṃ  adhigamo hotīti dīpanatthaṃ ``vitakkavicārānaṃ vūpasamā''ti evaṃ vuttanti veditabbaṃ.</p>
              <p>[03] ^b^ajjhatta^eb^nti idha niyakajjhattamadhippetaṃ. vibhaṅge pana ``ajjhattaṃ paccatta''nti ettakameva  vuttaṃ. yasmā ca niyakajjhattamadhippetaṃ, tasmā attani jātaṃ attano santāne nibbattanti  ayamettha attho. ^b^sampasādana^eb^nti sampasādanaṃ vuccati saddhā. sampasādanayogato jhānampi  sampasādanaṃ. nīlavaṇṇayogato nīlavatthaṃ viya. yasmā vā taṃ jhānaṃ sampasādanasamannāgatattā  vitakkavicārakkhobhavūpasamanena ca cetaso sampasādayati, tasmāpi sampasādananti vuttaṃ.  imasmiñca atthavikappe sampasādanaṃ cetasoti evaṃ padasambandho veditabbo. purimasmiṃ  pana atthavikappe cetasoti etaṃ ekodibhāvena saddhiṃ yojetabbaṃ.</p>
              <p>[03] tatrāyamatthayojanā, eko udetīti ekodi, vitakkavicārehi anajjhārūḷhattā aggo seṭṭho  hutvā udetīti attho. seṭṭhopi hi loke ekoti vuccati. vitakkavicāravirahato  vā eko asahāyo hutvā itipi vattuṃ vaṭṭati. atha vā sampayuttadhamme udāyatīti  udi, uṭṭhāpetīti ^a^V1.0151^ea^ attho. seṭṭhaṭṭhena eko ca so udi cāti ekodi, samādhissetaṃ ^a^M1.0152^ea^  adhivacanaṃ. iti imaṃ ekodiṃ bhāveti vaḍḍhetīti idaṃ dutiyajjhānaṃ ekodibhāvaṃ.  so panāyaṃ ekodi yasmā cetaso, na sattassa, na jīvassa, tasmā etaṃ cetaso ekodibhāvanti  vuttaṃ.</p>
              <p>[03] nanu cāyaṃ saddhā paṭhamajjhānepi atthi, ayañca ekodināmako samādhi, atha kasmā idameva  ``sampasādanaṃ cetaso ekodibhāvañcā''ti vuttanti. vuccate, aduñhi paṭhamajjhānaṃ  vitakkavicārakkhobhena vīcitaraṅgasamākulamiva jalaṃ na suppasannaṃ hoti, tasmā satiyāpi  saddhāya ``sampasādana''nti na vuttaṃ. na suppasannattāyeva cettha samādhipi na suṭṭhu  pākaṭo, tasmā ``ekodibhāva''ntipi na vuttaṃ. imasmiṃ pana jhāne vitakkavicārapalibodhābhāvena  laddhokāsā balavatī saddhā, balavasaddhāsahāyapaṭilābheneva ca samādhipi pākaṭo, tasmā idameva  evaṃ vuttanti veditabbaṃ. vibhaṅge pana ``sampasādananti yā saddhā saddahanā okappanā  abhippasādo. cetaso ekodibhāvanti yā cittassa ṭhiti...pe0... sammāsamādhī''ti  ettakameva vuttaṃ. evaṃ vuttena pana tena saddhiṃ ayamatthavaṇṇanā yathā na virujjhati, aññadatthu  saṃsandati ceva sameti ca, evaṃ veditabbā. </p>
              <p>[03] 81^b^.^eb^ ^b^avitakkaṃ avicāra^eb^nti bhāvanāya pahīnattā etasmiṃ, etassa vā vitakko  natthīti avitakkaṃ. imināva nayena avicāraṃ. vibhaṅgepi vuttaṃ ``iti ayañca vitakko  ayañca vicāro santā honti samitā vūpasantā atthaṅgatā abbhatthaṅgatā appitā byappitā sositā  visositā byantikatā, tena vuccati avitakkaṃ avicāra''nti (vibha0 576).</p>
              <p>[03] etthāha ``nanu ca `vitakkavicārānaṃ vūpasamā'ti imināpi ayamattho siddho, atha  kasmā puna vuttaṃ `avitakkaṃ avicāra'nti''. vuccate, evametaṃ siddhovāyamattho,  na panetaṃ tadatthadīpakaṃ. nanu avocumha ``oḷārikassa pana oḷārikassa aṅgassa samatikkamā  paṭhamajjhānato paresaṃ dutiyajjhānādīnaṃ samadhigamo hotīti dassanatthaṃ vitakkavicārānaṃ  vūpasamāti evaṃ vutta''nti.</p>
              <p>[03] apica vitakkavicārānaṃ vūpasamā idaṃ sampasādanaṃ, na kilesakālussiyassa. vitakkavicārānañca  vūpasamā ekodibhāvaṃ, na upacārajjhānamiva nīvaraṇappahānā ^a^M1.0153^ea^, paṭhamajjhānamiva  ^a^V1.0153^ea^  ca na aṅgapātubhāvāti evaṃ sampasādanaekodibhāvānaṃ hetuparidīpakamidaṃ vacanaṃ. tathā  vitakkavicārānaṃ vūpasamā idaṃ avitakkaṃ avicāraṃ, na tatiyacatutthajjhānāni viya  cakkhuviññāṇādīni viya ca abhāvāti evaṃ avitakkāvicārabhāvassa hetuparidīpakañca,  na vitakkavicārābhāvamattaparidīpakaṃ. vitakkavicārābhāvamattaparidīpakameva pana ``avitakkaṃ  avicāra''nti idaṃ vacanaṃ. tasmā purimaṃ vatvāpi vattabbamevāti.</p>
              <p>[03] ^b^samādhija^eb^nti paṭhamajjhānasamādhito sampayuttasamādhito vā jātanti attho. tattha kiñcāpi  paṭhamampi sampayuttasamādhito jātaṃ, atha kho ayameva samādhi ``samādhī''ti vattabbataṃ  arahati vitakkavicārakkhobhavirahena ativiya acalattā, suppasannattā ca, tasmā imassa  vaṇṇabhaṇanatthaṃ idameva ``samādhija''nti vuttaṃ. pītisukhanti idaṃ vuttanayameva.</p>
              <p>[03] ^b^dutiya^eb^nti gaṇanānupubbatā dutiyaṃ. idaṃ dutiyaṃ samāpajjatītipi dutiyaṃ. yaṃ  pana vuttaṃ ``dvaṅgavippahīnaṃ tivaṅgasamannāgata''nti, tattha vitakkavicārānaṃ pahānavasena  dvaṅgavippahīnatā veditabbā. yathā ca paṭhamajjhānassa upacārakkhaṇe nīvaraṇāni pahīyanti, na  tathā imassa vitakkavicārā. appanākkhaṇeyeva ca panetaṃ vinā tehi uppajjati. tenassa  te ``pahānaṅga''nti vuccanti. pīti sukhaṃ cittekaggatāti imesaṃ pana tiṇṇaṃ uppattivasena  tivaṅgasamannāgatatā veditabbā. tasmā yaṃ vibhaṅge ``jhānanti sampasādo pīti sukhaṃ  cittassa ekaggatā''ti (vibha0 580) vuttaṃ, taṃ saparikkhāraṃ jhānaṃ dassetuṃ pariyāyena  vuttaṃ. ṭhapetvā pana sampasādanaṃ nippariyāyena upanijjhānalakkhaṇappattānaṃ aṅgānaṃ vasena  tivaṅgikameva etaṃ hoti. yathāha -- ``katamaṃ tasmiṃ samaye tivaṅgikaṃ jhānaṃ hoti,  pīti sukhaṃ cittassa ekaggatā''ti (dha0 sa0 161; vibha0 628). sesaṃ paṭhamajjhāne  vuttanayameva. </p>
            </h4>
          </h3>
          <h3>
            <h3n> tatiyajjhānakathā </h3n>
            <h4>
              <h4n> </h4n>
              <p>[03] 82^b^.^eb^ evamadhigate pana tasmimpi vuttanayeneva pañcahākārehi ciṇṇavasinā hutvā paguṇadutiyajjhānato  vuṭṭhāya ``ayaṃ samāpatti āsannavitakkavicārapaccatthikā, `yadeva tattha pītigataṃ cetaso  uppilāvitaṃ, etenetaṃ ^a^M1.0154^ea^ oḷārikaṃ akkhāyatī'ti (dī0 ni0 1.96) vuttāya  pītiyā oḷārikattā aṅgadubbalā''ti ca tattha dosaṃ disvā tatiyajjhānaṃ santato manasikaritvā  ^a^V1.0153^ea^ dutiyajjhāne nikantiṃ pariyādāya tatiyādhigamāya yogo kātabbo. athassa yadā dutiyajjhānato  vuṭṭhāya satassa sampajānassa jhānaṅgāni paccavekkhato pīti oḷārikato upaṭṭhāti, sukhañceva  ekaggatā ca santato upaṭṭhāti. tadāssa oḷārikaṅgappahānāya santāṅgapaṭilābhāya ca tadeva  nimittaṃ ``pathavī pathavī''ti punappunaṃ manasikaroto ``idāni tatiyajjhānaṃ uppajjissatī''ti  bhavaṅgaṃ upacchinditvā tadeva pathavīkasiṇaṃ ārammaṇaṃ katvā manodvārāvajjanaṃ uppajjati.  tato tasmiṃyevārammaṇe cattāri pañca vā javanāni javanti, yesaṃ avasāne ekaṃ rūpāvacaraṃ  tatiyajjhānikaṃ, sesāni vuttanayeneva kāmāvacarānīti. ettāvatā ca panesa pītiyā  ca virāgā upekkhako ca viharati sato ca sampajāno, sukhañca kāyena paṭisaṃvedeti,  yaṃ taṃ ariyā ācikkhanti upekkhako satimā sukhavihārīti, tatiyaṃ jhānaṃ upasampajja  viharatīti (dī0 ni0 1.230; dha0 sa0 163). evamanena ekaṅgavippahīnaṃ duvaṅgasamannāgataṃ  tividhakalyāṇaṃ dasalakkhaṇasampannaṃ tatiyaṃ jhānaṃ adhigataṃ hoti pathavīkasiṇaṃ. </p>
              <p>[03] 83^b^.^eb^ tattha ^b^pītiyā ca virāgā^eb^ti virāgo nāma vuttappakārāya pītiyā jigucchanaṃ  vā samatikkamo vā. ubhinnaṃ pana antarā casaddo sampiṇḍanattho, so vūpasamaṃ vā sampiṇḍeti  vitakkavicārānaṃ vūpasamaṃ vā. tattha yadā vūpasamameva sampiṇḍeti, tadā ``pītiyā  ca virāgā kiñca bhiyyo vūpasamā cā''ti evaṃ yojanā veditabbā. imissā ca yojanāya  virāgo jigucchanattho hoti, tasmā ``pītiyā jigucchanā ca vūpasamā cā''ti ayamattho  daṭṭhabbo. yadā pana vitakkavicāravūpasamaṃ sampiṇḍeti, tadā ``pītiyā ca virāgā,  kiñca bhiyyo vitakkavicārānañca vūpasamā''ti evaṃ yojanā veditabbā. imissā ca  yojanāya virāgo samatikkamanattho hoti, tasmā ``pītiyā ca samatikkamā vitakkavicārānañca  vūpasamā''ti ayamattho daṭṭhabbo. </p>
              <p>[01] kāmañcete vitakkavicārā dutiyajjhāneyeva vūpasantā, imassa pana jhānassa maggaparidīpanatthaṃ  vaṇṇabhaṇanatthañcetaṃ vuttaṃ. vitakkavicārānañca vūpasamāti hi vutte idaṃ paññāyati,  nūna vitakkavicāravūpasamo maggo imassa ^a^M1.0155^ea^ jhānassāti. yathā ca tatiye ariyamagge  appahīnānampi sakkāyadiṭṭhādīnaṃ ``pañcannaṃ orambhāgiyānaṃ saṃyojanānaṃ pahānā''ti  (dī0 ni0 1.373; ma0 ni0 2.133; saṃ0 ni0  5.184; a0 ni0  3.88) evaṃ  ^a^V1.0154^ea^ pahānaṃ  vuccamānaṃ vaṇṇabhaṇanaṃ hoti, tadadhigamāya ussukkānaṃ ussāhajanakaṃ, evameva idha avūpasantānampi  vitakkavicārānaṃ vūpasamo vuccamāno vaṇṇabhaṇanaṃ hoti. tenāyamattho vutto ``pītiyā  ca samatikkamā vitakkavicārānañca vūpasamā''ti. </p>
              <p>[03] 84^b^.^eb^ ^b^upekkhako ca viharatī^eb^ti ettha upapattito ikkhatīti upekkhā. samaṃ  passati, apakkhapatitā hutvā passatīti attho. tāya visadāya vipulāya thāmagatāya samannāgatattā  tatiyajjhānasamaṅgī upekkhakoti vuccati.</p>
              <p>[03] upekkhā pana dasavidhā hoti chaḷaṅgupekkhā, brahmavihārupekkhā, bojjhaṅgupekkhā, vīriyupekkhā,  saṅkhārupekkhā, vedanupekkhā, vipassanupekkhā, tatramajjhattupekkhā, jhānupekkhā, pārisuddhupekkhāti.</p>
              <p>[03] tattha yā ``idha, bhikkhave, bhikkhu cakkhunā rūpaṃ disvā neva sumano hoti, na dummano,  upekkhako ca viharati sato sampajāno''ti (a0 ni0  6.1) evamāgatā khīṇāsavassa  chasu dvāresu iṭṭhāniṭṭhachaḷārammaṇāpāthe parisuddhapakatibhāvāvijahanākārabhūtā upekkhā,  ayaṃ ^b^chaḷaṅgupekkhā^eb^ nāma.</p>
              <p>[03] yā pana ``upekkhāsahagatena cetasā ekaṃ disaṃ pharitvā viharatī''ti (dī0 ni0  1.556; ma0 ni0 1.77) evamāgatā sattesu majjhattākārabhūtā upekkhā, ayaṃ ^b^brahmavihārupekkhā^eb^  nāma.</p>
              <p>[03] yā ``upekkhāsambojjhaṅgaṃ bhāveti vivekanissita''nti (ma0 ni0 1.27) evamāgatā  sahajātadhammānaṃ majjhattākārabhūtā upekkhā, ayaṃ ^b^bojjhaṅgupekkhā^eb^ nāma.</p>
              <p>[03] yā ^a^M1.0156^ea^ pana ``kālenakālaṃ upekkhānimittaṃ manasikarotī''ti (a0 ni0   3.103) evamāgatā anaccāraddhanātisithilavīriyasaṅkhātā upekkhā, ayaṃ ^b^vīriyupekkhā^eb^  nāma.</p>
              <p>[03] yā ``kati saṅkhārupekkhā samathavasena uppajjanti, kati saṅkhārupekkhā vipassanāvasena  uppajjanti ^a^V1.0155^ea^. aṭṭha saṅkhārupekkhā samathavasena uppajjanti. dasa saṅkhārupekkhā vipassanāvasena  uppajjantī''ti (paṭi0 ma0 1.57) evamāgatā nīvaraṇādipaṭisaṅkhāsantiṭṭhanā gahaṇe majjhattabhūtā  upekkhā, ayaṃ ^b^saṅkhārupekkhā^eb^ nāma.</p>
              <p>[03] yā pana ``yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagata''nti  (dha0 sa0 150) evamāgatā adukkhamasukhasaññitā upekkhā, ayaṃ ^b^vedanupekkhā^eb^ nāma. </p>
              <p>[01] yā ``yadatthi yaṃ bhūtaṃ, taṃ pajahati, upekkhaṃ paṭilabhatī''ti (ma0 ni0 3.71; a0 ni0   7.55) evamāgatā vicinane majjhattabhūtā upekkhā, ayaṃ ^b^vipassanupekkhā^eb^ nāma.</p>
              <p>[03] yā pana chandādīsu yevāpanakesu āgatā sahajātānaṃ samavāhitabhūtā upekkhā, ayaṃ ^b^tatramajjhattupekkhā^eb^  nāma.</p>
              <p>[03] yā ``upekkhako ca viharatī''ti (dī0 ni0 1.230; dha0 sa0 163) evamāgatā aggasukhepi  tasmiṃ apakkhapātajananī upekkhā, ayaṃ ^b^jhānupekkhā^eb^ nāma.</p>
              <p>[03] yā pana ``upekkhāsatipārisuddhiṃ catutthaṃ jhāna''nti (dī0 ni0 1.232; dha0 sa0 165)  evamāgatā sabbapaccanīkaparisuddhā paccanīkavūpasamanepi abyāpārabhūtā upekkhā, ayaṃ  ^b^pārisuddhupekkhā^eb^ nāma.</p>
              <p>[03] tatra chaḷaṅgupekkhā ca brahmavihārupekkhā ca bojjhaṅgupekkhā ca tatramajjhattupekkhā ca jhānupekkhā  ca pārisuddhupekkhā ca atthato ekā, tatramajjhattupekkhāva hoti. tena tena avatthābhedena  panassā ayaṃ bhedo. ekassāpi sato sattassa kumārayuvatherasenāpatirājādivasena bhedo  viya. tasmā tāsu yattha chaḷaṅgupekkhā, na tattha bojjhaṅgupekkhādayo. yattha vā pana bojjhaṅgupekkhā,  na tattha chaḷaṅgupekkhādayo hontīti veditabbā.</p>
              <p>[03] yathā ^a^M1.0157^ea^ cetāsamatthato ekībhāvo, evaṃ saṅkhārupekkhā vipassanupekkhānampi.  paññā eva hi sā kiccavasena dvidhā bhinnā. yathā hi purisassa sāyaṃ gehaṃ paviṭṭhaṃ  sappaṃ ajapadadaṇḍaṃ gahetvā ^a^V1.0156^ea^ pariyesamānassa taṃ thusakoṭṭhake nipannaṃ disvā ``sappo nu  kho, no''ti avalokentassa sovattikattayaṃ disvā nibbematikassa ``sappo, na sappo''ti  vicinane majjhattatā hoti, evameva yā āraddhavipassakassa vipassanāñāṇena lakkhaṇattaye  diṭṭhe saṅkhārānaṃ aniccabhāvādivicinane majjhattatā uppajjati, ayaṃ ^b^vipassanupekkhā^eb^  nāma. yathā pana tassa purisassa ajapadadaṇḍena gāḷhaṃ sappaṃ gahetvā ``kiṃ tāhaṃ imaṃ sappaṃ  aviheṭhento attānañca iminā aḍaṃsāpento muñceyya''nti muñcanākārameva pariyesato  gahaṇe majjhattatā hoti. evameva yā lakkhaṇattayassa diṭṭhattā āditte viya tayo bhave passato  saṅkhāraggahaṇe majjhattatā, ayaṃ ^b^saṅkhārupekkhā^eb^ nāma. iti vipassanupekkhāya siddhāya  saṅkhārupekkhāpi siddhāva hoti. iminā panesā vicinanaggahaṇesu majjhattasaṅkhātena kiccena  dvidhā bhinnāti. vīriyupekkhā pana vedanupekkhā ca aññamaññañca avasesāhi ca atthato  bhinnā evāti.</p>
              <p>[03] iti imāsu upekkhāsu jhānupekkhā idhādhippetā. sā majjhattalakkhaṇā, anābhogarasā, abyāpārapaccupaṭṭhānā,  pītivirāgapadaṭṭhānāti. etthāha, nanu cāyamatthato tatramajjhattupekkhāva hoti, sā ca paṭhamadutiyajjhānesupi  atthi. tasmā tatrāpi upekkhako ca viharatīti evamayaṃ vattabbā siyā, sā kasmā  na vuttāti. aparibyattakiccato. aparibyattañhi tassā tattha kiccaṃ vitakkādīhi  abhibhūtattā. idha panāyaṃ vitakkavicārapītīhi anabhibhūtattā ukkhittasirā viya hutvā  paribyattakiccā jātā, tasmā vuttāti. </p>
              <p>[06] niṭṭhitā upekkhako ca viharatīti etassa </p>
              <p>[06] sabbaso atthavaṇṇanā. </p>
              <p>[03] 85^b^.^eb^ idāni ^b^sato ca sampajāno^eb^ti ettha saratīti sato. sampajānātīti sampajāno.  puggalena sati ca sampajaññañca vuttaṃ. tattha saraṇalakkhaṇā sati, asammussanarasā, ārakkhapaccupaṭṭhānā.  asammohalakkhaṇaṃ sampajaññaṃ, tīraṇarasaṃ, pavicayapaccupaṭṭhānaṃ. </p>
              <p>[01] tattha ^a^M1.0158^ea^ kiñcāpi idaṃ satisampajaññaṃ purimajjhānesupi atthi. muṭṭhasatissa  hi asampajānassa upacāramattampi na sampajjati, pageva appanā. oḷārikattā pana tesaṃ  jhānānaṃ bhūmiyaṃ viya purisassa cittassa gati sukhā hoti, abyattaṃ tattha satisampajaññakiccaṃ.  oḷārikaṅgappahānena pana sukhumattā imassa jhānassa purisassa  khuradhārāyaṃ viya satisampajaññakiccapariggahitā ^a^V1.0157^ea^  eva cittassa gati icchitabbāti idheva vuttaṃ. kiñca bhiyyo, yathā dhenupago vaccho  dhenuto apanīto arakkhiyamāno punadeva dhenuṃ upagacchati, evamidaṃ tatiyajjhānasukhaṃ pītito  apanītaṃ, taṃ satisampajaññārakkhena arakkhiyamānaṃ punadeva pītiṃ upagaccheyya, pītisampayuttameva  siyā. sukhe vāpi sattā sārajjanti, idañca atimadhuraṃ sukhaṃ, tato paraṃ sukhābhāvā.  satisampajaññānubhāvena panettha sukhe asārajjanā hoti, no aññathāti imampi atthavisesaṃ  dassetuṃ idamidheva vuttanti veditabbaṃ.</p>
              <p>[03] idāni ^b^sukhañca kāyena paṭisaṃvedetī^eb^ti ettha kiñcāpi tatiyajjhānasamaṅgino sukhapaṭisaṃvedanābhogo  natthi. evaṃ santepi yasmā tassa nāmakāyena sampayuttaṃ sukhaṃ. yaṃ vā taṃ nāmakāyasampayuttaṃ  sukhaṃ, taṃsamuṭṭhānenassa yasmā atipaṇītena rūpena rūpakāyo phuṭo, yassa phuṭattā  jhānā vuṭṭhitopi sukhaṃ paṭisaṃvedeyya. tasmā etamatthaṃ dassento sukhañca kāyena  paṭisaṃvedetīti āha. </p>
              <p>[03] 86^b^.^eb^ idāni ^b^yaṃ taṃ ariyā ācikkhanti upekkhako satimā sukhavihārī^eb^ti  ettha yaṃjhānahetu yaṃjhānakāraṇā taṃ tatiyajjhānasamaṅgipuggalaṃ buddhādayo ariyā ācikkhanti  desenti paññapenti paṭṭhapenti vivaranti vibhajanti uttānīkaronti pakāsenti, pasaṃsantīti  adhippāyo. kinti? upekkhako satimā sukhavihārīti. taṃ tatiyaṃ jhānaṃ upasampajja  viharatīti evamettha yojanā veditabbā.</p>
              <p>[03] kasmā pana taṃ te evaṃ pasaṃsantīti? pasaṃsārahato. ayañhi yasmā atimadhurasukhe sukhapāramippattepi  tatiyajjhāne upekkhako, na tattha sukhābhisaṅgena ākaḍḍhiyati. yathā ca pīti na uppajjati,  evaṃ upaṭṭhitasatitāya satimā. yasmā ca ariyakantaṃ ariyajanasevitameva ca asaṃkiliṭṭhaṃ  sukhaṃ nāmakāyena paṭisaṃvedeti, tasmā pasaṃsāraho hoti ^a^M1.0159^ea^. iti pasaṃsārahato  naṃ ariyā te evaṃ pasaṃsāhetubhūte guṇe pakāsento ``upekkhako satimā sukhavihārī''ti  evaṃ pasaṃsantīti veditabbaṃ.</p>
              <p>[03] tatiyanti gaṇanānupubbatā tatiyaṃ, idaṃ tatiyaṃ samāpajjatītipi tatiyaṃ. yaṃ pana vuttaṃ  ``ekaṅgavippahīnaṃ duvaṅgasamannāgata''nti, ettha pītiyā  pahānavasena ekaṅgavippahīnatā veditabbā ^a^V1.0158^ea^.  sā panesā dutiyajjhānassa vitakkavicārā viya appanākkhaṇeyeva pahīyati. tena nassa  sā pahānaṅganti vuccati. sukhaṃ cittekaggatāti imesaṃ pana dvinnaṃ uppattivasena duvaṅgasamannāgatatā  veditabbā. tasmā yaṃ vibhaṅge ``jhānanti upekkhā sati sampajaññaṃ sukhaṃ cittassekaggatā''ti  (vibha0 591) vuttaṃ, taṃ saparikkhāraṃ jhānaṃ dassetuṃ pariyāyena vuttaṃ. ṭhapetvā  pana upekkhāsatisampajaññāni nippariyāyena upanijjhānalakkhaṇappattānaṃ aṅgānaṃ vasena duvaṅgikamevetaṃ  hoti. yathāha -- ``katamaṃ tasmiṃ samaye duvaṅgikaṃ jhānaṃ hoti, sukhaṃ cittassekaggatā''ti  (dha0 sa0 163; vibha0 624). sesaṃ paṭhamajjhāne vuttanayameva. </p>
            </h4>
          </h3>
          <h3>
            <h3n> catutthajjhānakathā </h3n>
            <h4>
              <h4n> </h4n>
              <p>[03] 87^b^.^eb^ evamadhigate pana tasmiṃpi vuttanayeneva pañcahākārehi ciṇṇavasinā hutvā paguṇatatiyajjhānato  vuṭṭhāya ``ayaṃ samāpatti āsannapītipaccatthikā, `yadeva tattha sukhamiti cetaso ābhogo,  etenetaṃ oḷārikaṃ akkhāyatī'ti (dī0 ni0 1.96) evaṃ vuttassa sukhassa oḷārikattā  aṅgadubbalā''ti ca tattha dosaṃ disvā catutthaṃ jhānaṃ santato manasikatvā tatiyajjhāne  nikantiṃ pariyādāya catutthādhigamāya yogo kātabbo. athassa yadā tatiyajjhānato vuṭṭhāya  satassa sampajānassa jhānaṅgāni paccavekkhato cetasikasomanassasaṅkhātaṃ sukhaṃ oḷārikato  upaṭṭhāti, upekkhāvedanā ceva cittekaggatā ca santato upaṭṭhāti, tadāssa oḷārikaṅgappahānāya  santāṅgapaṭilābhāya ca tadeva nimittaṃ ``pathavī pathavī''ti punappunaṃ manasikaroto ``idāni  catutthaṃ jhānaṃ uppajjissatī''ti bhavaṅgaṃ upacchinditvā tadeva pathavīkasiṇaṃ ārammaṇaṃ  katvā manodvārāvajjanaṃ uppajjati. tato tasmiṃyevārammaṇe cattāri pañca vā javanāni  uppajjanti ^a^M1.0160^ea^, yesaṃ avasāne ekaṃ rūpāvacaraṃ catutthajjhānikaṃ, sesāni  vuttappakārāneva kāmāvacarāni. ayaṃ pana viseso, yasmā sukhavedanā adukkhamasukhāya  vedanāya āsevanapaccayena paccayo na hoti, catutthajjhāne ca adukkhamasukhāya vedanāya  uppajjitabbaṃ, tasmā tāni upekkhāvedanāsampayuttāni honti. upekkhāsampayuttattāyeva  cettha pītipi parihāyatīti. ettāvatā cesa sukhassa ca pahānā dukkhassa ca pahānā pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja  viharati (dī0 ni0 1.232; dha0 sa0 165). evamanena ekaṅgavippahīnaṃ duvaṅgasamannāgataṃ  tividhakalyāṇaṃ dasalakkhaṇasampannaṃ catutthaṃ jhānaṃ adhigataṃ hoti pathavīkasiṇaṃ. </p>
              <p>[03] 88^b^.^eb^ tattha ^a^V1.0159^ea^ ^b^sukhassa ca pahānā dukkhassa ca pahānā^eb^ti kāyikasukhassa ca kāyikadukkhassa  ca pahānā. ^b^pubbevā^eb^ti tañca kho pubbeva, na catutthajjhānakkhaṇe. ^b^somanassadomanassānaṃ  atthaṅgamā^eb^ti cetasikasukhassa ca cetasikadukkhassa cāti imesampi dvinnaṃ pubbeva  atthaṅgamā, pahānā icceva vuttaṃ hoti.</p>
              <p>[03] kadā pana nesaṃ pahānaṃ hotīti. catunnaṃ jhānānaṃ upacārakkhaṇe. somanassañhi catutthajjhānassa  upacārakkhaṇeyeva pahīyati. dukkhadomanassasukhāni paṭhamadutiyatatiyajjhānānaṃ upacārakkhaṇesu.  evametesaṃ pahānakkamena avuttānampi indriyavibhaṅge pana indriyānaṃ uddesakkameneva idhāpi  vuttānaṃ sukhadukkhasomanassadomanassānaṃ pahānaṃ veditabbaṃ.</p>
              <p>[03] yadi panetāni tassa tassa jhānassa upacārakkhaṇeyeva pahīyanti, atha kasmā ``kattha cuppannaṃ  dukkhindriyaṃ aparisesaṃ nirujjhati, idha, bhikkhave, bhikkhu vivicceva kāmehipi...pe0...  paṭhamaṃ jhānaṃ upasampajja viharati. ettha cuppannaṃ dukkhindriyaṃ aparisesaṃ nirujjhati.  kattha cuppannaṃ domanassindriyaṃ sukhindriyaṃ somanassindriyaṃ aparisesaṃ nirujjhati,  idha, bhikkhave, bhikkhu sukhassa ca pahānā...pe0... catutthaṃ jhānaṃ upasampajja viharati,  ettha cuppannaṃ somanassindriyaṃ aparisesaṃ nirujjhatī''ti (saṃ0 ni0  5.510) evaṃ  jhānesveva nirodho vuttoti? atisayanirodhattā. atisayanirodho hi nesaṃ paṭhamajjhānādīsu,  na nirodhoyeva. nirodhoyeva pana upacārakkhaṇe, nātisayanirodho.</p>
              <p>[03] tathā ^a^M1.0161^ea^ hi nānāvajjane paṭhamajjhānupacāre niruddhassāpi dukkhindriyassa  ḍaṃsamakasādisamphassena vā visamāsanupatāpena vā siyā uppatti, na tveva antoappanāyaṃ.  upacāre vā niruddhampetaṃ na suṭṭhu niruddhaṃ hoti, paṭipakkhena avihatattā. antoappanāyaṃ  pana pītipharaṇena sabbo kāyo sukhokkanto hoti, sukhokkantakāyassa ca suṭṭhu niruddhaṃ  hoti dukkhindriyaṃ, paṭipakkhena vihatattā. nānāvajjaneyeva ca dutiyajjhānupacāre pahīnassa  domanassindriyassa yasmā etaṃ vitakkavicārapaccayepi kāyakilamathe cittupaghāte ca  sati uppajjati. vitakkavicārābhāve ca neva uppajjati. yattha pana uppajjati, tattha vitakkavicārabhāve,  appahīnā eva ca dutiyajjhānupacāre vitakkavicārāti tatthassa siyā uppatti, na tveva  dutiyajjhāne, pahīnapaccayattā. tathā tatiyajjhānupacāre pahīnassāpi  sukhindriyassa pītisamuṭṭhānapaṇītarūpaphuṭakāyassa ^a^V1.0160^ea^  siyā uppatti, na tveva tatiyajjhāne. tatiyajjhāne hi sukhassa paccayabhūtā pīti sabbaso  niruddhāti. tathā catutthajjhānupacāre pahīnassāpi somanassindriyassa āsannattā appanāppattāya  upekkhāya abhāvena sammā anatikkantattā ca siyā uppatti, na tveva catutthajjhāne.  tasmā eva ca etthuppannaṃ dukkhindriyaṃ aparisesaṃ nirujjhatīti tattha tattha aparisesaggahaṇaṃ  katanti.</p>
              <p>[03] etthāha ``athevaṃ tassa tassa jhānassupacāre pahīnāpi etā vedanā idha kasmā samāhaṭā''ti?  sukhaggahaṇatthaṃ. yā hi ayaṃ adukkhamasukhanti ettha adukkhamasukhā vedanā vuttā, sā  sukhumā duviññeyyā na sakkā sukhena gahetuṃ, tasmā yathā nāma duṭṭhassa yathā vā  tathā vā upasaṅkamitvā gahetuṃ asakkuṇeyyassa goṇassa sukhaggahaṇatthaṃ gopo ekasmiṃ  vaje sabbā gāvo samāharati, athekekaṃ nīharanto paṭipāṭiyā āgataṃ ``ayaṃ so gaṇhatha  na''nti tampi gāhayati, evameva bhagavā sukhaggahaṇatthaṃ sabbā etā samāhari. evañhi samāhaṭā  etā dassetvā yaṃ neva sukhaṃ na dukkhaṃ na somanassaṃ na domanassaṃ, ayaṃ adukkhamasukhā  vedanāti sakkā hoti esā gāhayituṃ.</p>
              <p>[03] apica adukkhamasukhāya cetovimuttiyā paccayadassanatthañcāpi etā vuttāti veditabbā.  dukkhappahānādayo hi tassā paccayā. yathāha -- ``cattāro ^a^M1.0162^ea^ kho, āvuso,  paccayā adukkhamasukhāya cetovimuttiyā samāpattiyā. idhāvuso, bhikkhu sukhassa ca  pahānā...pe0... catutthaṃ jhānaṃ upasampajja viharati. ime khvāvuso, cattāro paccayā  adukkhamasukhāya cetovimuttiyā samāpattiyā''ti (ma0 ni0 1.458).</p>
              <p>[03] yathā vā aññattha pahīnāpi sakkāyadiṭṭhiādayo tatiyamaggassa vaṇṇabhaṇanatthaṃ tattha pahīnāti  vuttā, evaṃ vaṇṇabhaṇanatthampetassa jhānassetā idha vuttātipi veditabbā.</p>
              <p>[03] paccayaghātena vā ettha rāgadosānamatidūrabhāvaṃ dassetumpetā vuttāti veditabbā.  etāsu hi sukhaṃ somanassassa paccayo, somanassaṃ rāgassa. dukkhaṃ domanassassa paccayo,  domanassaṃ dosassa. sukhādighātena cassa sappaccayā rāgadosā hatāti atidūre hontīti. </p>
              <p>[01] ^b^adukkhamasukha^eb^nti dukkhābhāvena adukkhaṃ. sukhābhāvena asukhaṃ. etenettha dukkhasukhapaṭipakkhabhūtaṃ  tatiyavedanaṃ dīpeti, na dukkhasukhābhāvamattaṃ. tatiyavedanā  nāma adukkhamasukhā ^a^V1.0161^ea^, upekkhātipi  vuccati. sā iṭṭhāniṭṭhaviparītānubhavanalakkhaṇā, majjhattarasā, avibhūtapaccupaṭṭhānā, sukhadukkhanirodhapadaṭṭhānāti  veditabbā. </p>
              <p>[03] 89^b^.^eb^ ^b^upekkhāsatipārisuddhi^eb^nti upekkhāya janitasatiyā pārisuddhiṃ. imasmiñhi  jhāne suparisuddhā sati, yā ca tassā satiyā pārisuddhi, sā upekkhāya katā, na aññena.  tasmā etaṃ ``upekkhāsatipārisuddhi''nti vuccati. vibhaṅgepi vuttaṃ ``ayaṃ sati  imāya upekkhāya visadā hoti parisuddhā pariyodātā. tena vuccati upekkhāsatipārisuddhī''ti  (vibha0 597). yāya ca upekkhāya ettha satiyā pārisuddhi hoti, sā atthato tatramajjhattatātiveditabbā.  na kevalañcettha tāya satiyeva parisuddhā, apica kho sabbepi sampayuttadhammā, satisīsena  pana desanā vuttā.</p>
              <p>[03] tattha kiñcāpi ayaṃ upekkhā heṭṭhāpi tīsu jhānesu vijjati. yathā pana divā sūriyappabhābhibhavā  sommabhāvena ca attano upakārakattena vā ^a^M1.0163^ea^ sabhāgāya rattiyā alābhā divā  vijjamānāpi candalekhā aparisuddhā hoti apariyodātā, evamayampi tatramajjhattupekkhācandalekhā  vitakkādipaccanīkadhammatejābhibhavā sabhāgāya ca upekkhāvedanārattiyā appaṭilābhā vijjamānāpi  paṭhamādijjhānabhedesu aparisuddhā hoti. tassā ca aparisuddhāya divā aparisuddhacandalekhāya  pabhā viya sahajātāpi satiādayo aparisuddhāva honti. tasmā tesu ekampi ``upekkhāsatipārisuddhi''nti  na vuttaṃ. idha pana vitakkādipaccanīkadhammatejābhibhavābhāvā sabhāgāya ca upekkhāvedanārattiyā  paṭilābhā ayaṃ tatramajjhattupekkhācandalekhā ativiya parisuddhā. tassā parisuddhattā parisuddhacandalekhāya  pabhā viya sahajātāpi satiādayo parisuddhā honti pariyodātā. tasmā idameva ``upekkhāsatipārisuddhi''nti  vuttanti veditabbaṃ.</p>
              <p>[03] ^b^catuttha^eb^nti gaṇanānupubbatā catutthaṃ. idaṃ catutthaṃ samāpajjatītipi catutthaṃ.  yaṃ pana vuttaṃ ``ekaṅgavippahīnaṃ duvaṅgasamannāgata''nti, tattha somanassassa pahānavasena  ekaṅgavippahīnatā veditabbā. tañca pana somanassaṃ ekavīthiyaṃ purimajavanesuyeva pahīyati.  tenassa taṃ pahānaṅganti vuccati. upekkhāvedanā cittassekaggatāti imesaṃ pana dvinnaṃ  uppattivasena duvaṅgasamannāgatatā veditabbā. sesaṃ paṭhamajjhāne vuttanayameva. esa tāva  catukkajjhāne nayo. </p>
            </h4>
          </h3>
          <h3>
            <h3n> pañcakajjhānakathā </h3n>
            <h4>
              <h4n> </h4n>
              <p>[03] 90^b^.^eb^ pañcakajjhānaṃ ^a^V1.0162^ea^ pana nibbattentena paguṇapaṭhamajjhānato vuṭṭhāya ``ayaṃ samāpatti āsannanīvaraṇapaccatthikā,  vitakkassa oḷārikattā aṅgadubbalā''ti ca tattha dosaṃ disvā dutiyajjhānaṃ santato  manasikaritvā paṭhamajjhāne nikantiṃ pariyādāya dutiyādhigamāya yogo kātabbo. athassa  yadā paṭhamajjhānā vuṭṭhāya satassa sampajānassa jhānaṅgāni paccavekkhato vitakkamattaṃ oḷārikato  upaṭṭhāti, vicārādayo santato. tadāssa oḷārikaṅgappahānāya santaṅgapaṭilābhāya ca tadeva  nimittaṃ ``pathavī pathavī''ti punappunaṃ manasikaroto vuttanayeneva dutiyajjhānaṃ  uppajjati. tassa vitakkamattameva pahānaṅgaṃ. vicārādīni cattāri samannāgataṅgāni. sesaṃ  vuttappakārameva.</p>
              <p>[03] evamadhigate ^a^M1.0164^ea^ pana tasmimpi vuttanayeneva pañcahākārehi ciṇṇavasinā hutvā  paguṇadutiyajjhānato vuṭṭhāya ``ayaṃ samāpatti āsannavitakkapaccatthikā, vicārassa oḷārikattā  aṅgadubbalā''ti ca tattha dosaṃ disvā tatiyaṃ jhānaṃ santato manasikaritvā dutiyajjhāne  nikantiṃ pariyādāya tatiyādhigamāya yogo kātabbo. athassa yadā dutiyajjhānato vuṭṭhāya  satassa sampajānassa jhānaṅgāni paccavekkhato vicāramattaṃ oḷārikato upaṭṭhāti, pītiādīni  santato. tadāssa oḷārikaṅgappahānāya santaṅgapaṭilābhāya ca tadeva nimittaṃ ``pathavī pathavī''ti  punappunaṃ manasikaroto vuttanayeneva tatiyaṃ jhānaṃ uppajjati. tassa vicāramattameva pahānaṅgaṃ  catukkanayassa dutiyajjhāne viya pītiādīni tīṇi samannāgataṅgāni. sesaṃ vuttappakārameva.</p>
              <p>[03] iti yaṃ catukkanaye dutiyaṃ, taṃ dvidhā bhinditvā pañcakanaye dutiyañceva tatiyañca  hoti. yāni ca tattha tatiyacatutthāni, tāni ca catutthapañcamāni honti. paṭhamaṃ paṭhamamevāti. </p>
              <p>[06] iti sādhujanapāmojjatthāya kate visuddhimagge </p>
              <p>[06] samādhibhāvanādhikāre </p>
              <p>[06] pathavīkasiṇaniddeso nāma </p>
              <p>[06] catuttho paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 5. sesakasiṇaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> āpokasiṇakathā </h3n>
            <h4>
              <h4n> </h4n>
              <p>[03] 91^b^.^eb^ idāni ^a^M1.0165^ea^ ^a^V1.0163^ea^ pathavīkasiṇānantare āpokasiṇe vitthārakathā hoti.  yatheva hi pathavīkasiṇaṃ, evaṃ āpokasiṇampi bhāvetukāmena sukhanisinnena āpasmiṃ  nimittaṃ gaṇhitabbaṃ, kate vā akate vāti sabbaṃ vitthāretabbaṃ. yathā ca idha,  evaṃ sabbattha. ito parañhi ettakampi avatvā visesamattameva vakkhāma.</p>
              <p>[03] idhāpi pubbekatādhikārassa puññavato akate āpasmiṃ pokkharaṇiyā vā taḷāke vā  loṇiyaṃ vā samudde vā nimittaṃ uppajjati cūḷasivattherassa viya. tassa kirāyasmato  lābhasakkāraṃ pahāya vivittavāsaṃ vasissāmīti mahātitthe nāvamārūhitvā jambudīpaṃ  gacchato antarā mahāsamuddaṃ olokayato tappaṭibhāgaṃ kasiṇanimittaṃ udapādi.</p>
              <p>[03] akatādhikārena cattāro kasiṇadose pariharantena nīlapītalohitodātavaṇṇānamaññataravaṇṇaṃ  āpaṃ agahetvā yaṃ pana bhūmiṃ asampattameva ākāse suddhavatthena gahitaṃ udakaṃ, aññaṃ  vā tathārūpaṃ vippasannaṃ anāvilaṃ, tena pattaṃ vā kuṇḍikaṃ vā samatittikaṃ pūretvā  vihārapaccante vuttappakāre paṭicchanne okāse ṭhapetvā sukhanisinnena na vaṇṇo paccavekkhitabbo.  na lakkhaṇaṃ manasi kātabbaṃ. nissayasavaṇṇameva katvā ussadavasena paṇṇattidhamme cittaṃ  ṭhapetvā ambu, udakaṃ, vāri, salilantiādīsu āponāmesu pākaṭanāmavaseneva ``āpo  āpo''ti bhāvetabbaṃ. </p>
              <p>[01] tassevaṃ bhāvayato anukkamena vuttanayeneva nimittadvayaṃ uppajjati. idha pana uggahanimittaṃ  calamānaṃ viya upaṭṭhāti, sace pheṇapupphuḷakamissaṃ udakaṃ hoti, tādisameva upaṭṭhāti,  kasiṇadoso ^a^V1.0164^ea^ paññāyati. paṭibhāganimittaṃ pana nipparipphandaṃ ākāse ṭhapitamaṇitālavaṇṭaṃ  viya maṇimayādāsamaṇḍalamiva ca hutvā upaṭṭhāti. so tassa saha upaṭṭhāneneva ^a^M1.0166^ea^  upacārajjhānaṃ, vuttanayeneva catukkapañcakajjhānāni ca pāpuṇātīti. āpokasiṇaṃ. </p>
            </h4>
          </h3>
          <h3>
            <h3n> tejokasiṇakathā </h3n>
            <h4>
              <h4n> </h4n>
              <p>[03] 92^b^.^eb^ tejokasiṇaṃ bhāvetukāmenāpi tejasmiṃ nimittaṃ gaṇhitabbaṃ. tattha katādhikārassa  puññavato akate nimittaṃ gaṇhantassa dīpasikhāya vā uddhane vā pattapacanaṭṭhāne vā davadāhe  vā yattha katthaci aggijālaṃ olokentassa nimittaṃ uppajjati cittaguttattherassa  viya. tassa hāyasmato dhammassavanadivase uposathāgāraṃ paviṭṭhassa dīpasikhaṃ olokentasseva  nimittaṃ uppajji. </p>
              <p>[01] itarena pana kātabbaṃ. tatridaṃ karaṇavidhānaṃ, siniddhāni sāradārūni phāletvā sukkhāpetvā  ghaṭikaṃ ghaṭikaṃ katvā patirūpaṃ rukkhamūlaṃ vā maṇḍapaṃ vā gantvā pattapacanākārena  rāsiṃ katvā ālimpetvā kaṭasārake vā camme vā paṭe vā vidatthicaturaṅgulappamāṇaṃ  chiddaṃ kātabbaṃ. taṃ purato ṭhapetvā vuttanayeneva nisīditvā heṭṭhā tiṇakaṭṭhaṃ vā  upari dhūmasikhaṃ vā amanasikaritvā vemajjhe ghanajālāya nimittaṃ gaṇhitabbaṃ, nīlanti  vā pītanti vātiādivasena vaṇṇo na paccavekkhitabbo, uṇhattavasena lakkhaṇaṃ na manasi  kātabbaṃ. nissayasavaṇṇameva katvā ussadavasena paṇṇattidhamme cittaṃ ṭhapetvā pāvako,  kaṇhavattanī, jātavedo, hutāsanotiādīsu aggināmesu pākaṭanāmavaseneva ``tejo tejo''ti  bhāvetabbaṃ.</p>
              <p>[03] tassevaṃ bhāvayato anukkamena vuttanayeneva nimittadvayaṃ uppajjati. tattha uggahanimittaṃ  jālaṃ chijjitvā chijjitvā patanasadisaṃ hutvā upaṭṭhāti. akate gaṇhantassa pana kasiṇadoso  paññāyati, alātakhaṇḍaṃ vā aṅgārapiṇḍo vā chārikā vā dhūmo vā upaṭṭhāti. paṭibhāganimittaṃ  niccalaṃ ākāse ṭhapitarattakambalakkhaṇḍaṃ viya suvaṇṇatālavaṇṭaṃ viya kañcanatthambho viya  ca upaṭṭhāti. so tassa saha upaṭṭhāneneva upacārajjhānaṃ, vuttanayeneva catukkapañcakajjhānāni  ca pāpuṇātīti. tejokasiṇaṃ. </p>
            </h4>
          </h3>
          <h3>
            <h3n> vāyokasiṇakathā </h3n>
            <h4>
              <h4n> </h4n>
              <p>[03] 93^b^.^eb^ vāyokasiṇaṃ ^a^M1.0167^ea^ ^a^V1.0165^ea^ bhāvetukāmenāpi vāyusmiṃ nimittaṃ gaṇhitabbaṃ.  tañca kho diṭṭhavasena vā phuṭṭhavasena vā. vuttañhetaṃ aṭṭhakathāsu ``vāyokasiṇaṃ uggaṇhanto  vāyusmiṃ nimittaṃ gaṇhāti, ucchaggaṃ vā eritaṃ sameritaṃ upalakkheti, veḷaggaṃ  vā...pe0... rukkhaggaṃ vā kesaggaṃ vā eritaṃ sameritaṃ upalakkheti, kāyasmiṃ  vā phuṭṭhaṃ upalakkhetī''ti. tasmā samasīsaṭṭhitaṃ ghanapattaṃ ucchuṃ vā veḷuṃ vā rukkhaṃ  vā caturaṅgulappamāṇaṃ ghanakesassa purisassa sīsaṃ vā vātena pahariyamānaṃ disvā ``ayaṃ  vāto etasmiṃ ṭhāne paharatī''ti satiṃ ṭhapetvā, yaṃ vā panassa vātapānantarikāya vā bhittichiddena  vā pavisitvā vāto kāyappadesaṃ paharati, tattha satiṃ ṭhapetvā vātamālutānilādīsu  vāyunāmesu pākaṭanāmavaseneva ``vāto vāto''ti bhāvetabbaṃ. idha uggahanimittavaḍḍhanato  otāritamattassa pāyāsassa usumavaṭṭisadisaṃ calaṃ hutvā upaṭṭhāti. paṭibhāganimittaṃ  sannisinnaṃ hoti niccalaṃ. sesaṃ vuttanayeneva veditabbanti. vāyokasiṇaṃ. </p>
            </h4>
          </h3>
          <h3>
            <h3n> nīlakasiṇakathā </h3n>
            <h4>
              <h4n> </h4n>
              <p>[03] 94^b^.^eb^ tadanantaraṃ pana nīlakasiṇaṃ uggaṇhanto nīlakasmiṃ nimittaṃ gaṇhāti pupphasmiṃ  vā vatthasmiṃ vā vaṇṇadhātuyā vāti vacanato katādhikārassa puññavato tāva tathārūpaṃ  mālāgacchaṃ vā pūjāṭhānesu pupphasantharaṃ vā nīlavatthamaṇīnaṃ vā aññataraṃ disvāva  nimittaṃ uppajjati. itarena nīluppalagirikaṇṇikādīni pupphāni gahetvā yathā  kesaraṃ vā vaṇṭaṃ vā na paññāyati, evaṃ caṅgoṭakaṃ vā karaṇḍapaṭalaṃ vā pattehiyeva samatittikaṃ  pūretvā santharitabbaṃ. nīlavaṇṇena vā vatthena bhaṇḍikaṃ bandhitvā pūretabbaṃ. mukhavaṭṭiyaṃ  vā assa bheritalamiva bandhitabbaṃ. kaṃsanīlapalāsanīlāñjananīlānaṃ vā aññatarena dhātunā  pathavīkasiṇe vuttanayena saṃhārimaṃ vā bhittiyaṃyeva vā kasiṇamaṇḍalaṃ katvā visabhāgavaṇṇena  paricchinditabbaṃ. tato pathavīkasiṇe vuttanayena ``nīlaṃ nīla''nti manasikāro pavattetabbo.  idhāpi uggahanimitte kasiṇadoso paññāyati, kesaradaṇḍakapattantarikādīni upaṭṭhahanti.  paṭibhāganimittaṃ kasiṇamaṇḍalato muñcitvā ākāse ^a^M1.0168^ea^ maṇitālavaṇṭasadisaṃ  upaṭṭhāti. sesaṃ vuttanayeneva veditabbanti. nīlakasiṇaṃ. </p>
            </h4>
          </h3>
          <h3>
            <h3n> pītakasiṇakathā </h3n>
            <h4>
              <h4n> </h4n>
              <p>[03] 95^b^.^eb^ pītakasiṇepi ^a^V1.0166^ea^ eseva nayo. vuttañhetaṃ pītakasiṇaṃ uggaṇhanto pītakasmiṃ nimittaṃ  gaṇhāti pupphasmiṃ vā vatthasmiṃ vā vaṇṇadhātuyā vāti. tasmā idhāpi katādhikārassa  puññavato tathārūpaṃ mālāgacchaṃ vā pupphasantharaṃ vā pītavatthadhātūnaṃ vā aññataraṃ disvāva  nimittaṃ uppajjati cittaguttattherassa viya. tassa kirāyasmato cittalapabbate pattaṅgapupphehi  kataṃ āsanapūjaṃ passato saha dassaneneva āsanappamāṇaṃ nimittaṃ udapādi. itarena  kaṇikārapupphādinā vā pītavatthena vā dhātunā vā nīlakasiṇe vuttanayeneva kasiṇaṃ  katvā ``pītakaṃ pītaka''nti manasikāro pavattetabbo. sesaṃ tādisamevāti. pītakasiṇaṃ. </p>
            </h4>
          </h3>
          <h3>
            <h3n> lohitakasiṇakathā </h3n>
            <h4>
              <h4n> </h4n>
              <p>[03] 96^b^.^eb^ lohitakasiṇepi eseva nayo. vuttañhetaṃ lohitakasiṇaṃ uggaṇhanto lohitakasmiṃ  nimittaṃ gaṇhāti pupphasmiṃ vā vatthasmiṃ vā vaṇṇadhātuyā vāti. tasmā idhāpi  katādhikārassa puññavato tathārūpaṃ bandhujīvakādimālāgacchaṃ vā pupphasantharaṃ vā lohitakavatthamaṇidhātūnaṃ  vā aññataraṃ disvāva nimittaṃ uppajjati. itarena jayasumanabandhujīvakarattakoraṇḍakādipupphehi  vā rattavatthena vā dhātunā vā nīlakasiṇe vuttanayeneva kasiṇaṃ katvā ``lohitakaṃ  lohitaka''nti manasikāro pavattetabbo. sesaṃ tādisamevāti. lohitakasiṇaṃ. </p>
            </h4>
          </h3>
          <h3>
            <h3n> odātakasiṇakathā </h3n>
            <h4>
              <h4n> </h4n>
              <p>[03] 97^b^.^eb^ odātakasiṇepi odātakasiṇaṃ uggaṇhanto odātasmiṃ nimittaṃ gaṇhāti  pupphasmiṃ vā vatthasmiṃ vā vaṇṇadhātuyā vāti vacanato katādhikārassa tāva puññavato  tathārūpaṃ mālāgacchaṃ vā vassikasumanādipupphasantharaṃ vā kumudapadumarāsiṃ vā odātavatthadhātūnaṃ  vā aññataraṃ disvāva nimittaṃ uppajjati, tipumaṇḍalarajatamaṇḍalacandamaṇḍalesupi uppajjatiyeva.  itarena ^a^M1.0169^ea^ vuttappakārehi odātapupphehi vā odātavatthena vā dhātunā  vā nīlakasiṇe vuttanayeneva kasiṇaṃ katvā ``odātaṃ odāta''nti manasikāro  pavattetabbo. sesaṃ tādisamevāti. odātakasiṇaṃ. </p>
            </h4>
          </h3>
          <h3>
            <h3n> ālokakasiṇakathā </h3n>
            <h4>
              <h4n> </h4n>
              <p>[03] 98^b^.^eb^ ālokakasiṇe ^a^V1.0167^ea^ pana ālokakasiṇaṃ uggaṇhanto ālokasmiṃ nimittaṃ gaṇhāti  bhittichidde vā tāḷacchidde vā vātapānantarikāya vāti vacanato katādhikārassa tāva puññavato  yaṃ bhittichiddādīnaṃ aññatarena sūriyāloko vā candāloko vā pavisitvā bhittiyaṃ  vā bhūmiyaṃ vā maṇḍalaṃ samuṭṭhāpeti, ghanapaṇṇarukkhasākhantarena vā ghanasākhāmaṇḍapantarena  vā nikkhamitvā bhūmiyameva maṇḍalaṃ samuṭṭhāpeti, taṃ disvāva nimittaṃ uppajjati.  itarenāpi tadeva vuttappakāramobhāsamaṇḍalaṃ ``obhāso obhāso''ti vā ``āloko  āloko''ti vā bhāvetabbaṃ. tathā asakkontena ghaṭe dīpaṃ jāletvā ghaṭamukhaṃ pidahitvā  ghaṭe chiddaṃ katvā bhittimukhaṃ ṭhapetabbaṃ. tena chiddena dīpāloko nikkhamitvā bhittiyaṃ  maṇḍalaṃ karoti, taṃ āloko ālokoti bhāvetabbaṃ. idamitarehi ciraṭṭhitikaṃ hoti.  idha uggahanimittaṃ bhittiyaṃ vā bhūmiyaṃ vā uṭṭhitamaṇḍalasadisameva hoti. paṭibhāganimittaṃ  ghanavippasannāalokapuñjasadisaṃ. sesaṃ tādisamevāti. ālokakasiṇaṃ. </p>
            </h4>
          </h3>
          <h3>
            <h3n> paricchinnākāsakasiṇakathā </h3n>
            <h4>
              <h4n> </h4n>
              <p>[03] 99^b^.^eb^ paricchinnākāsakasiṇepi ākāsakasiṇaṃ uggaṇhanto ākāsasmiṃ nimittaṃ  gaṇhāti bhittichidde vā tāḷacchidde vā vātapānantarikāya vāti vacanato katādhikārassa  tāva puññavato bhittichiddādīsu aññataraṃ disvāva nimittaṃ uppajjati. itarena succhannamaṇḍape  vā cammakaṭasārakādīnaṃ vā aññatarasmiṃ vidatthicaturaṅgulappamāṇaṃ chiddaṃ katvā tadeva  vā bhittichiddādibhedaṃ chiddaṃ ``ākāso ākāso''ti bhāvetabbaṃ. idha uggahanimittaṃ  saddhiṃ bhittipariyantādīhi chiddasadisameva hoti, vaḍḍhiyamānampi na vaḍḍhati. paṭibhāganimittamākāsamaṇḍalameva  hutvā upaṭṭhāti, vaḍḍhiyamānañca vaḍḍhati. sesaṃ pathavīkasiṇe vuttanayeneva veditabbanti.  paricchinnākāsakasiṇaṃ. </p>
              <p>[21] iti ^a^M1.0170^ea^ kasiṇāni dasabalo, </p>
              <p>[27] dasa yāni avoca sabbadhammadaso. </p>
              <p>[22] rūpāvacaramhi catukkapañcakajjhānahetūni.. </p>
              <p>[21] evaṃ ^a^V1.0168^ea^ tāni ca tesañca, </p>
              <p>[27] bhāvanānayamimaṃ viditvāna. </p>
              <p>[26] tesveva ayaṃ bhiyyo, </p>
              <p>[22] pakiṇṇakakathāpi viññeyyā.. </p>
            </h4>
          </h3>
          <h3>
            <h3n> pakiṇṇakakathā </h3n>
            <h4>
              <h4n> </h4n>
              <p>[03] 100^b^.^eb^ imesu hi ^b^pathavīkasiṇavasena^eb^ ekopi hutvā bahudhā hotītiādibhāvo, ākāse  vā udake vā pathaviṃ nimminitvā padasā gamanaṃ, ṭhānanisajjādikappanaṃ vā, parittāppamāṇanayena  abhibhāyatanapaṭilābhoti evamādīni ijjhanti.</p>
              <p>[03] ^b^āpokasiṇavasena^eb^ pathaviyaṃ ummujjananimmujjanaṃ, udakavuṭṭhisamuppādanaṃ, nadīsamuddādinimmānaṃ,  pathavīpabbatapāsādādīnaṃ kampananti evamādīni ijjhanti.</p>
              <p>[03] ^b^tejokasiṇavasena^eb^ dhūmāyanā, pajjalanā, aṅgāravuṭṭhisamuppādanaṃ, tejasā tejopariyādānaṃ,  yadeva so icchati tassa ḍahanasamatthatā, dibbena cakkhunā rūpadassanatthāya ālokakaraṇaṃ, parinibbānasamaye  tejodhātuyā sarīrajjhāpananti evamādīni ijjhanti.</p>
              <p>[03] ^b^vāyokasiṇavasena^eb^ vāyugatigamanaṃ, vātavuṭṭhisamuppādananti evamādīni ijjhanti.</p>
              <p>[03] ^b^nīlakasiṇavasena^eb^ nīlarūpanimmānaṃ, andhakārakaraṇaṃ, suvaṇṇadubbaṇṇanayena abhibhāyatanapaṭilābho,  subhavimokkhādhigamoti evamādīni ijjhanti.</p>
              <p>[03] ^b^pītakasiṇavasena^eb^ pītakarūpanimmānaṃ, suvaṇṇanti adhimuccanā, vuttanayeneva abhibhāyatanapaṭilābho,  subhavimokkhādhigamo cāti evamādīni ijjhanti.</p>
              <p>[03] ^b^lohitakasiṇavasena^eb^ lohitakarūpanimmānaṃ, vuttanayeneva abhibhāyatanapaṭilābho, subhavimokkhādhigamoti  evamādīni ijjhanti.</p>
              <p>[03] ^b^odātakasiṇavasena^eb^ ^a^M1.0171^ea^ ^a^V1.0169^ea^ odātarūpanimmānaṃ, thinamiddhassa dūrabhāvakaraṇaṃ, andhakāravidhamanaṃ,  dibbena cakkhunā rūpadassanatthāya ālokakaraṇanti evamādīni ijjhanti.</p>
              <p>[03] ^b^ālokakasiṇavasena^eb^ sappabhārūpanimmānaṃ, thinamiddhassa dūrabhāvakaraṇaṃ, andhakāravidhamanaṃ,  dibbena cakkhunā rūpadassanatthaṃ ālokakaraṇanti evamādīni ijjhanti.</p>
              <p>[03] ^b^ākāsakasiṇavasena^eb^ paṭicchannānaṃ vivaṭakaraṇaṃ, antopathavīpabbatādīsupi ākāsaṃ nimminitvā  iriyāpathakappanaṃ, tirokuḍḍādīsu asajjamānagamananti evamādīni ijjhanti.</p>
              <p>[03] sabbāneva uddhaṃ adho tiriyaṃ advayaṃ appamāṇanti imaṃ pabhedaṃ labhanti. vuttañhetaṃ ``pathavīkasiṇameko  sañjānāti. uddhamadhotiriyaṃ advayamappamāṇa''ntiādi.</p>
              <p>[03] tattha ^b^uddha^eb^nti uparigaganatalābhimukhaṃ. ^b^adho^eb^ti heṭṭhābhūmitalābhimukhaṃ. ^b^tiriya^eb^nti  khettamaṇḍalamiva samantā paricchinditaṃ. ekacco hi uddhameva kasiṇaṃ vaḍḍheti, ekacco  adho, ekacco samantato. tena tena vā kāraṇena evaṃ pasāreti. ālokamiva dibbacakkhunā  rūpadassanakāmo. tena vuttaṃ uddhamadhotiriyanti. ^b^advaya^eb^nti idaṃ pana ekassa aññabhāvānupagamanatthaṃ  vuttaṃ. yathā hi udakaṃ paviṭṭhassa sabbadisāsu udakameva hoti, na aññaṃ, evameva pathavīkasiṇaṃ  pathavīkasiṇameva hoti, natthi tassa añño kasiṇasambhedoti. eseva nayo sabbattha. ^b^appamāṇa^eb^nti  idaṃ tassa pharaṇāppamāṇavasena vuttaṃ. tañhi cetasā pharanto sakalameva pharati. na  ayamassa ādi idaṃ majjhanti pamāṇaṃ gaṇhātīti. </p>
              <p>[03] 101^b^.^eb^ ye ca te sattā kammāvaraṇena vā samannāgatā kilesāvaraṇena vā samannāgatā vipākāvaraṇena  vā samannāgatā asaddhā acchandikā duppaññā abhabbā niyāmaṃ okkamituṃ kusalesu dhammesu  sammattanti vuttā, tesamekassāpekakasiṇepi bhāvanā na ijjhati. tattha ^b^kammāvaraṇena  samannāgatā^eb^ti ānantariyakammasamaṅgino. ^b^kilesāvaraṇena samannāgatā^eb^ti niyatamicchādiṭṭhikā  ceva ubhatobyañjanakapaṇḍakā ca. ^b^vipākāvaraṇena samannāgatā^eb^ti ahetukadvihetukapaṭisandhikā.  ^b^asaddhā^eb^ti buddhādīsu saddhāvirahitā. ^b^acchandikā^eb^ti apaccanīkapaṭipadāyaṃ chandavirahitā  ^a^M1.0172^ea^. ^b^duppaññā^eb^ti lokiyalokuttarasammādiṭṭhiyā virahitā. ^b^abhabbā^eb^ ^a^V1.0170^ea^  ^b^niyāmaṃ okkamituṃ kusalesu dhammesu sammatta^eb^nti kusalesu dhammesu niyāmasaṅkhātaṃ  sammattasaṅkhātañca ariyamaggaṃ okkamituṃ abhabbāti attho. na kevalañca kasiṇeyeva,  aññesupi kammaṭṭhānesu etesamekassapi bhāvanā na ijjhati. tasmā vigatavipākāvaraṇenapi  kulaputtena kammāvaraṇañca kilesāvaraṇañca ārakā parivajjetvā saddhammassavanasappurisūpanissayādīhi  saddhañca chandañca paññañca vaḍḍhetvā kammaṭṭhānānuyoge yogo karaṇīyoti. </p>
              <p>[06] iti sādhujanapāmojjatthāya kate visuddhimagge </p>
              <p>[06] samādhibhāvanādhikāre </p>
              <p>[06] sesakasiṇaniddeso nāma </p>
              <p>[06] pañcamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 6. asubhakammaṭṭhānaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> uddhumātakādipadatthavaṇṇanā </h3n>
            <h4>
              <h4n> </h4n>
              <p>[03] 102^b^.^eb^ kasiṇānantaramuddiṭṭhesu ^a^M1.0173^ea^ ^a^V1.0171^ea^ pana uddhumātakaṃ, vinīlakaṃ, vipubbakaṃ,  vicchiddakaṃ, vikkhāyitakaṃ, vikkhittakaṃ, hatavikkhittakaṃ, lohitakaṃ, puḷavakaṃ,  aṭṭhikanti dasasu aviññāṇakāsubhesu bhastā viya vāyunā uddhaṃ jīvitapariyādānā  yathānukkamaṃ samuggatena sūnabhāvena uddhumātattā uddhumātaṃ, uddhumātameva ^b^uddhumātakaṃ^eb^.  paṭikkūlattā vā kucchitaṃ uddhumātanti ^b^uddhumātakaṃ^eb^. tathārūpassa chavasarīrassetaṃ adhivacanaṃ.</p>
              <p>[03] vinīlaṃ vuccati viparibhinnanīlavaṇṇaṃ, vinīlameva ^b^vinīlakaṃ^eb^. paṭikkūlattā vā  kucchitaṃ vinīlanti vinīlakaṃ. maṃsussadaṭṭhānesu rattavaṇṇassa pubbasannicayaṭṭhānesu  setavaṇṇassa yebhuyyena ca nīlavaṇṇassa nīlaṭṭhāne nīlasāṭakapārutasseva chavasarīrassetamadhivacanaṃ.</p>
              <p>[03] paribhinnaṭṭhānesu vissandamānaṃ pubbaṃ vipubbaṃ, vipubbameva ^b^vipubbakaṃ^eb^. paṭikkūlattā  vā kucchitaṃ vipubbanti vipubbakaṃ. tathārūpassa chavasarīrassetamadhivacanaṃ.</p>
              <p>[03] vicchiddaṃ vuccati dvidhā chindanena apadhāritaṃ, vicchiddameva ^b^vicchiddakaṃ^eb^. paṭikkūlattā  vā kucchitaṃ vicchiddanti vicchiddakaṃ. vemajjhe chinnassa chavasarīrassetamadhivacanaṃ.</p>
              <p>[03] ito ca etto ca vividhākārena soṇasiṅgālādīhi khāditanti vikkhāyitaṃ, vikkhāyitameva  ^b^vikkhāyitakaṃ^eb^. paṭikkūlattā vā kucchitaṃ vikkhāyitanti vikkhāyitakaṃ.  tathārūpassa chavasarīrassetamadhivacanaṃ.</p>
              <p>[03] vividhaṃ ^a^V1.0172^ea^ khittaṃ vikkhittaṃ, vikkhittameva ^b^vikkhittakaṃ^eb^. paṭikkūlattā vā kucchitaṃ  vikkhittanti vikkhittakaṃ. aññena hatthaṃ aññena pādaṃ aññena sīsanti evaṃ tato  tato khittassa chavasarīrassetamadhivacanaṃ.</p>
              <p>[03] hatañca taṃ purimanayeneva vikkhittakañcāti ^b^hatavikkhittakaṃ^eb^. kākapadākārena  aṅgapaccaṅgesu satthena hanitvā vuttanayena vikkhittassa chavasarīrassetamadhivacanaṃ.</p>
              <p>[03] lohitaṃ ^a^M1.0174^ea^ kirati vikkhipati ito cito ca paggharatīti ^b^lohitakaṃ^eb^.  paggharitalohitamakkhitassa chavasarīrassetamadhivacanaṃ. </p>
              <p>[01] puḷavā vuccanti kimayo, puḷave kiratīti ^b^puḷavakaṃ^eb^. kimiparipuṇṇassa chavasarīrassetamadhivacanaṃ.</p>
              <p>[03] aṭṭhiyeva ^b^aṭṭhikaṃ^eb^. paṭikkūlattā vā kucchitaṃ aṭṭhīti aṭṭhikaṃ. aṭṭhisaṅkhalikāyapi  ekaṭṭhikassapetamadhivacanaṃ. imāni ca pana uddhumātakādīni nissāya uppannanimittānampi  nimittesu paṭiladdhajjhānānampetāneva nāmāni. </p>
            </h4>
          </h3>
          <h3>
            <h3n> uddhumātakakammaṭṭhānaṃ </h3n>
            <h4>
              <h4n> </h4n>
              <p>[03] 103^b^.^eb^ tattha uddhumātakasarīre uddhumātakanimittaṃ uppādetvā uddhumātakasaṅkhātaṃ jhānaṃ  bhāvetukāmena yoginā pathavīkasiṇe vuttanayeneva vuttappakāraṃ ācariyaṃ upasaṅkamitvā  kammaṭṭhānaṃ uggahetabbaṃ. tenassa kammaṭṭhānaṃ kathentena asubhanimittatthāya gamanavidhānaṃ,  samantā nimittupalakkhaṇaṃ, ekādasavidhena nimittaggāho, gatāgatamaggapaccavekkhaṇanti evaṃ  appanāvidhānapariyosānaṃ sabbaṃ kathetabbaṃ. tenāpi sabbaṃ sādhukaṃ uggahetvā pubbe  vuttappakāraṃ senāsanaṃ upagantvā uddhumātakanimittaṃ pariyesantena vihātabbaṃ. </p>
              <p>[03] 104^b^.^eb^ evaṃ viharantena ca asukasmiṃ nāma gāmadvāre vā aṭavimukhe vā panthe vā pabbatapāde  vā rukkhamūle vā susāne vā uddhumātakasarīraṃ nikkhittanti kathentānaṃ  vacanaṃ sutvāpi ^a^V1.0173^ea^  na tāvadeva atitthena pakkhandantena viya gantabbaṃ. kasmā? asubhaṃ hi nāmetaṃ vāḷamigādhiṭṭhitampi  amanussādhiṭṭhitampi hoti. tatrassa jīvitantarāyopi siyā. gamanamaggo vā panettha gāmadvārena  vā nahānatitthena vā kedārakoṭiyā vā hoti. tattha visabhāgarūpaṃ āpāthamāgacchati,  tadeva vā sarīraṃ visabhāgaṃ hoti. purisassa hi itthisarīraṃ itthiyā ca purisasarīraṃ  visabhāgaṃ, tadetaṃ adhunāmataṃ subhatopi upaṭṭhāti, tenassa brahmacariyantarāyopi siyā.  sace pana ``nayidaṃ mādisassa bhāriya''nti attānaṃ takkayati, evaṃ takkayamānena gantabbaṃ. </p>
              <p>[03] 105^b^.^eb^ gacchantena ^a^M1.0175^ea^ ca saṅghattherassa vā aññatarassa vā abhiññātassa bhikkhuno  kathetvā gantabbaṃ. kasmā? sace hissa susāne amanussasīhabyagghādīnaṃ rūpasaddādianiṭṭhārammaṇābhibhūtassa  aṅgapaccaṅgāni vā pavedhenti, bhuttaṃ vā na parisaṇṭhāti, añño vā ābādho hoti.  athassa so vihāre pattacīvaraṃ surakkhitaṃ karissati. dahare vā sāmaṇere vā pahiṇitvā  taṃ bhikkhuṃ paṭijaggissati. apica susānaṃ nāma nirāsaṅkaṭṭhānanti maññamānā katakammāpi  akatakammāpi corā samosaranti. te manussehi anubaddhā bhikkhussa samīpe bhaṇḍakaṃ  chaḍḍetvāpi palāyanti. manussā ``sahoḍḍhaṃ coraṃ addasāmā''ti bhikkhuṃ gahetvā viheṭhenti.  athassa so ``mā imaṃ viheṭhayittha, mamāyaṃ kathetvā iminā nāma kammena gato''ti  te manusse saññāpetvā sotthibhāvaṃ karissati. ayaṃ ānisaṃso kathetvā gamane.  tasmā vuttappakārassa bhikkhuno kathetvā asubhanimittadassane sañjātābhilāsena yathānāma  khattiyo abhisekaṭṭhānaṃ, yajamāno yaññasālaṃ, adhano vā pana nidhiṭṭhānaṃ pītisomanassajāto  gacchati, evaṃ pītisomanassaṃ uppādetvā aṭṭhakathāsu vuttena vidhinā gantabbaṃ. vuttañhetaṃ -- </p>
              <p>[02] ``uddhumātakaṃ asubhanimittaṃ uggaṇhanto eko adutiyo gacchati upaṭṭhitāya satiyā  asammuṭṭhāya antogatehi indriyehi abahigatena mānasena gatāgatamaggaṃ paccavekkhamāno.  yasmiṃ padese uddhumātakaṃ asubhanimittaṃ nikkhittaṃ hoti, tasmiṃ padese pāsāṇaṃ  vā vammikaṃ vā rukkhaṃ vā gacchaṃ vā lataṃ vā sanimittaṃ karoti, sārammaṇaṃ karoti.  sanimittaṃ katvā sārammaṇaṃ katvā uddhumātakaṃ asubhanimittaṃ sabhāvabhāvato upalakkheti,  vaṇṇatopi liṅgatopi saṇṭhānatopi disatopi okāsatopi paricchedatopi sandhito vivarato  ninnato thalato samantato. so taṃ nimittaṃ suggahitaṃ karoti ^a^V1.0174^ea^, sūpadhāritaṃ upadhāreti,  suvavatthitaṃ vavatthapeti. so taṃ nimittaṃ suggahitaṃ katvā sūpadhāritaṃ upadhāretvā  suvavatthitaṃ vavatthapetvā eko adutiyo gacchati upaṭṭhitāya satiyā ^a^M1.0176^ea^ asammuṭṭhāya  antogatehi indriyehi abahigatena mānasena gatāgatamaggaṃ paccavekkhamāno. so caṅkamantopi  tabbhāgiyaññeva caṅkamaṃ adhiṭṭhāti. nisīdantopi tabbhāgiyaññeva āsanaṃ paññapeti. </p>
              <p>[02] ``samantā nimittupalakkhaṇā kimatthiyā kimānisaṃsāti? samantā nimittupalakkhaṇā  asammohatthā asammohānisaṃsā. ekādasavidhena nimittaggāho kimatthiyo kimānisaṃsoti?  ekādasavidhena nimittaggāho upanibandhanattho upanibandhanānisaṃso. gatāgatamaggapaccavekkhaṇā  kimatthiyā kimānisaṃsāti? gatāgatamaggapaccavekkhaṇā vīthisampaṭipādanatthā vīthisampaṭipādanānisaṃsā. </p>
              <p>[02] ``so ānisaṃsadassāvī ratanasaññī hutvā cittīkāraṃ upaṭṭhapetvā sampiyāyamāno tasmiṃ  ārammaṇe cittaṃ upanibandhati `addhā imāya paṭipadāya jarāmaraṇamhā parimuccissāmī'ti.  so vivicceva kāmehi...pe0... paṭhamaṃ jhānaṃ upasampajja viharati. tassādhigataṃ  hoti rūpāvacaraṃ paṭhamaṃ jhānaṃ dibbo ca vihāro bhāvanāmayañca puññakiriyavatthu''nti. </p>
              <p>[03] 106^b^.^eb^ tasmā yo cittasaññattatthāya sivathikadassanaṃ gacchati, so ghaṇḍiṃ paharitvā gaṇaṃ  sannipātetvāpi gacchatu. kammaṭṭhānasīsena pana gacchantena ekakena adutiyena mūlakammaṭṭhānaṃ  avissajjetvā taṃ manasikaronteneva susāne soṇādiparissayavinodanatthaṃ kattaradaṇḍaṃ  vā yaṭṭhiṃ vā gahetvā, sūpaṭṭhita bhāvasampādanena asammuṭṭhaṃ satiṃ katvā, manacchaṭṭhānañca  indriyānaṃ antogatabhāvasampādanato abahigatamanena hutvā gantabbaṃ.</p>
              <p>[03] vihārato nikkhamanteneva asukadisāya asukadvārena nikkhantomhīti dvāraṃ sallakkhetabbaṃ.  tato yena maggena gacchati, so maggo vavatthapetabbo, ayaṃ maggo pācinadisābhimukho vā  gacchati, pacchimauttaradakkhiṇadisābhimukho vā vidisābhimukhovāti. imasmiṃ pana ṭhāne  vāmato gacchati, imasmiṃ ṭhāne dakkhiṇato, imasmiṃ cassa ṭhāne pāsāṇo ^a^M1.0177^ea^ ^a^V1.0175^ea^,  imasmiṃ vammiko, imasmiṃ rukkho, imasmiṃ gaccho, imasmiṃ latāti. evaṃ gamanamaggaṃ  vavatthapentena nimittaṭṭhānaṃ gantabbaṃ. no ca kho paṭivātaṃ. paṭivātaṃ gacchantassa hi  kuṇapagandho ghānaṃ paharitvā matthaluṅgaṃ vā saṅkhobheyya, āhāraṃ vā chaḍḍāpeyya, vippaṭisāraṃ  vā janeyya ``īdisaṃ nāma kuṇapaṭṭhānaṃ āgatomhī''ti. tasmā paṭivātaṃ vajjetvā  anuvātaṃ gantabbaṃ. sace anuvātamaggena na sakkā hoti gantuṃ, antarā pabbato vā  papāto vā pāsāṇo vā vati vā kaṇṭakaṭṭhānaṃ vā udakaṃ vā cikkhallaṃ vā hoti, cīvarakaṇṇena  nāsaṃ pidahitvā gantabbaṃ. idamassa gamanavattaṃ. </p>
              <p>[03] 107^b^.^eb^ evaṃ gatena pana na tāva asubhanimittaṃ oloketabbaṃ. disā vavatthapetabbā.  ekasmiṃ hi disābhāge ṭhitassa ārammaṇañca na vibhūtaṃ hutvā khāyati, cittañca na kammaniyaṃ  hoti. tasmā taṃ vajjetvā yattha ṭhitassa ārammaṇañca vibhūtaṃ hutvā khāyati, cittañca  kammaniyaṃ hoti, tattha ṭhātabbaṃ. paṭivātānuvātañca pahātabbaṃ. paṭivāte ṭhitassa hi  kuṇapagandhena ubbāḷhassa cittaṃ vidhāvati. anuvāte ṭhitassa sace tattha adhivatthā amanussā  honti, te kujjhitvā anatthaṃ karonti. tasmā īsakaṃ ukkamma nātianuvāte  ṭhātabbaṃ. evaṃ tiṭṭhamānenāpi nātidūre nāccāsanne nānupādaṃ nānusīsaṃ ṭhātabbaṃ.  atidūre ṭhitassa hi ārammaṇaṃ avibhūtaṃ hoti. accāsanne bhayamuppajjati. anupādaṃ  vā anusīsaṃ vā ṭhitassa sabbaṃ asubhaṃ samaṃ na paññāyati. tasmā nātidūre nāccāsanne  olokentassa phāsukaṭṭhāne sarīravemajjhabhāge ṭhātabbaṃ. </p>
              <p>[03] 108^b^.^eb^ evaṃ ṭhitena ``tasmiṃ padese pāsāṇaṃ vā...pe0... lataṃ vā sanimittaṃ karotī''ti  evaṃ vuttāni samantā nimittāni upalakkhetabbāni. tatridaṃ upalakkhaṇavidhānaṃ, sace  tassa nimittassa samantā cakkhupathe pāsāṇo hoti, so ``ayaṃ pāsāṇo ucco vā nīco  vā khuddako vā mahanto vā tambo vā kāḷo vā seto vā dīgho vā parimaṇḍalo vā''ti  vavatthapetabbo. tato ``imasmiṃ nāma okāse ayaṃ pāsāṇo idaṃ asubhanimittaṃ, idaṃ  asubhanimittaṃ ayaṃ pāsāṇo''ti sallakkhetabbaṃ. sace vammiko hoti, sopi ``ucco  vā nīco vā khuddako ^a^M1.0178^ea^ vā mahanto vā tambo vā kāḷo vā seto vā dīgho vā parimaṇḍalo  vā''ti vavatthapetabbo. tato ``imasmiṃ nāma okāse ayaṃ vammiko idaṃ asubhanimitta''nti  sallakkhetabbaṃ. sace rukkho hoti, sopi ``assattho vā nigrodho vā kacchako vā  kapītano vā ucco vā nīco vā khuddako ^a^V1.0176^ea^ vā mahanto vā tambo vā kāḷo vā seto vā''ti  vavatthapetabbo. tato ``imasmiṃ nāma okāse ayaṃ rukkho idaṃ asubhanimitta''nti sallakkhetabbaṃ.  sace gaccho hoti, sopi ``sindivā karamando vā kaṇavīro vā kuraṇḍako vā ucco  vā nīco vā khuddako vā mahanto vā''ti vavatthapetabbo. tato ``imasmiṃ  nāma okāse ayaṃ gaccho idaṃ asubhanimitta''nti sallakkhetabbaṃ. sace latā hoti,  sāpi ``lābu vā kumbhaṇḍī vā sāmā vā kāḷavalli vā pūtilatā vā''ti vavatthapetabbā.  tato ``imasmiṃ nāma okāse ayaṃ latā idaṃ asubhanimittaṃ, idaṃ asubhanimittaṃ ayaṃ  latā''ti sallakkhetabbaṃ. </p>
              <p>[03] 109^b^.^eb^ yaṃ pana vuttaṃ sanimittaṃ karoti sārammaṇaṃ karotīti, taṃ idheva antogadhaṃ.  punappunaṃ vavatthapento hi sanimittaṃ karoti nāma. ayaṃ pāsāṇo idaṃ asubhanimittaṃ,  idaṃ asubhanimittaṃ ayaṃ pāsāṇoti evaṃ dve dve samāsetvā samāsetvā vavatthapento sārammaṇaṃ  karoti nāma.</p>
              <p>[03] evaṃ sanimittaṃ sārammaṇañca katvā pana sabhāvabhāvato vavatthapetīti vuttattā yvāssa sabhāvabhāvo  anaññasādhāraṇo attaniyo uddhumātakabhāvo, tena manasikātabbaṃ. vaṇitaṃ uddhumātakanti  evaṃ sabhāvena sarasena vavatthapetabbanti attho. </p>
              <p>[03] 110^b^.^eb^ evaṃ vavatthapetvā vaṇṇatopi liṅgatopi saṇṭhānatopi disatopi okāsatopi paricchedatopīti  chabbidhena nimittaṃ gahetabbaṃ. kathaṃ? tena hi yoginā idaṃ sarīraṃ kāḷassa vā  odātassa vā maṅguracchavino vāti ^b^vaṇṇato^eb^ vavatthapetabbaṃ. ^b^liṅgato^eb^ pana itthiliṅgaṃ  vā purisaliṅgaṃ vāti avavatthapetvā paṭhamavaye vā majjhimavaye vā pacchimavaye vā ṭhitassa  idaṃ sarīranti vavatthapetabbaṃ. ^b^saṇṭhānato^eb^ uddhumātakassa ^a^M1.0179^ea^ saṇṭhānavaseneva  idamassa sīsasaṇṭhānaṃ, idaṃ gīvāsaṇṭhānaṃ, idaṃ hatthasaṇṭhānaṃ, idaṃ udarasaṇṭhānaṃ, idaṃ  nābhisaṇṭhānaṃ, idaṃ kaṭisaṇṭhānaṃ, idaṃ ūrusaṇṭhānaṃ, idaṃ jaṅghāsaṇṭhānaṃ, idaṃ pādasaṇṭhānanti  vavatthapetabbaṃ. ^b^disato^eb^ pana imasmiṃ sarīre dve disā nābhiyā adho heṭṭhimadisā uddhaṃ  uparimadisāti vavatthapetabbaṃ. atha vā ahaṃ imissā disāya ṭhito asubhanimittaṃ imissāti  vavatthapetabbaṃ. ^b^okāsato^eb^ pana imasmiṃ nāma okāse hatthā, imasmiṃ pādā, imasmiṃ  sīsaṃ, imasmiṃ majjhimakāyo ṭhitoti vavatthapetabbaṃ. atha vā ahaṃ imasmiṃ okāse  ṭhito asubhanimittaṃ imasminti vavatthapetabbaṃ. ^b^paricchedato^eb^ idaṃ ^a^V1.0177^ea^ sarīraṃ adho pādatalena  upari kesamatthakena tiriyaṃ tacena paricchinnaṃ, yathāparicchinne ca ṭhāne dvattiṃsakuṇapabharitamevāti  vavatthapetabbaṃ. atha vā ayamassa hatthaparicchedo, ayaṃ pādaparicchedo, ayaṃ sīsaparicchedo,  ayaṃ majjhimakāyaparicchedoti vavatthapetabbaṃ. yattakaṃ vā pana ṭhānaṃ gaṇhati, tattakameva  idaṃ īdisaṃ uddhumātakanti paricchinditabbaṃ. purisassa pana itthisarīraṃ itthiyā  vā purisasarīraṃ na vaṭṭati. visabhāge sarīre ārammaṇaṃ na upaṭṭhāti, vipphandanasseva  paccayo hoti. ``ugghāṭitāpi hi itthī purisassa cittaṃ pariyādāya tiṭṭhatī''ti (a0  ni0  5.55) majjhimaṭṭhakathāyaṃ vuttaṃ. tasmā sabhāgasarīreyeva evaṃ chabbidhena nimittaṃ  gaṇhitabbaṃ. </p>
              <p>[03] 111^b^.^eb^ yo pana purimabuddhānaṃ santike āsevitakammaṭṭhāno parihatadhutaṅgo parimadditamahābhūto  pariggahitasaṅkhāro vavatthāpitanāmarūpo ugghāṭitasattasañño katasamaṇadhammo vāsitavāsano bhāvitabhāvano  sabījo ñāṇuttaro appakileso kulaputto, tassa olokitolokitaṭṭhāneyeva paṭibhāganimittaṃ  upaṭṭhāti. no ce evaṃ upaṭṭhāti, athevaṃ chabbidhena nimittaṃ gaṇhato upaṭṭhāti. yassa  pana evampi na upaṭṭhāti, tena sandhito vivarato ninnato thalato samantatoti punapi pañcavidhena  nimittaṃ gahetabbaṃ. </p>
              <p>[03] 112^b^.^eb^ tattha ^b^sandhito^eb^ti asītisatasandhito. uddhumātake pana kathaṃ asītisatasandhayo vavatthapessati.  tasmānena tayo dakkhiṇahatthasandhī, tayo vāmahatthasandhī, tayo dakkhiṇapādasandhī, tayo vāmapādasandhī  ^a^M1.0180^ea^, eko gīvasandhi, eko kaṭisandhīti evaṃ cuddasamahāsandhivasena sandhito  vavatthapetabbaṃ. ^b^vivarato^eb^ti vivaraṃ nāma hatthantaraṃ pādantaraṃ udarantaraṃ kaṇṇantaranti  evaṃ vivarato vavatthapetabbaṃ. akkhīnampi nimmīlitabhāvo vā ummīlitabhāvo vā mukhassa  ca pihitabhāvo vā vivaṭabhāvo vā vavatthapetabbo. ^b^ninnato^eb^ti yaṃ sarīre ninnaṭṭhānaṃ  akkhikūpo vā antomukhaṃ vā galavāṭako vā, taṃ vavatthapetabbaṃ. atha vā ahaṃ ninne  ṭhito sarīraṃ unnateti vavatthapetabbaṃ. ^b^thalato^eb^ti yaṃ sarīre unnataṭṭhānaṃ jaṇṇukaṃ  vā uro vā nalāṭaṃ vā, taṃ vavatthapetabbaṃ. atha vā ahaṃ thale ṭhito sarīraṃ ninneti vavatthapetabbaṃ.  ^b^samantato^eb^ti sabbaṃ sarīraṃ samantato vavatthapetabbaṃ. sakalasarīre ñāṇaṃ cāretvā yaṃ  ṭhānaṃ vibhūtaṃ hutvā upaṭṭhāti, tattha ``uddhumātakaṃ uddhumātaka''nti cittaṃ ṭhapetabbaṃ.  sace evampi na upaṭṭhāti, udarapariyosānaṃ atirekaṃ uddhumātakaṃ hoti, tattha ``uddhumātakaṃ  uddhumātaka''nti cittaṃ ṭhapetabbaṃ. </p>
              <p>[03] 113^b^.^eb^ idāni ^a^V1.0178^ea^ ``so taṃ nimittaṃ suggahitaṃ karotī''tiādīsu ayaṃ ^b^vinicchayakathā^eb^ --</p>
              <p>[03] tena yoginā tasmiṃ sarīre yathāvuttanimittaggāhavasena suṭṭhu nimittaṃ gaṇhitabbaṃ.  satiṃ sūpaṭṭhitaṃ katvā āvajjitabbaṃ. evaṃ punappunaṃ karontena sādhukaṃ upadhāretabbañceva  vavatthapetabbañca. sarīrato nātidūre nāccāsanne padese ṭhitena vā nisinnena vā cakkhuṃ  ummīletvā oloketvā nimittaṃ gaṇhitabbaṃ. ``uddhumātakapaṭikkūlaṃ uddhumātakapaṭikkūla''nti  satakkhattuṃ sahassakkhattuṃ ummīletvā oloketabbaṃ, nimmīletvā āvajjitabbaṃ.  evaṃ punappunaṃ karontassa uggahanimittaṃ suggahitaṃ hoti. kadā suggahitaṃ hoti?  yadā ummīletvā olokentassa nimmīletvā āvajjentassa ca ekasadisaṃ hutvā āpāthamāgacchati,  tadā suggahitaṃ nāma hoti.</p>
              <p>[03] so taṃ nimittaṃ evaṃ suggahitaṃ katvā sūpadhāritaṃ upadhāretvā suvavatthitaṃ vavatthapetvā  sace tattheva bhāvanāpariyosānaṃ pattuṃ na sakkoti, athānena āgamanakāle vuttanayeneva  ekakena adutiyena tadeva kammaṭṭhānaṃ manasikarontena sūpaṭṭhitaṃ satiṃ katvā antogatehi  ^a^M1.0181^ea^ indriyehi abahigatena mānasena attano senāsanameva gantabbaṃ.</p>
              <p>[03] susānā nikkhamanteneva ca āgamanamaggo vavatthapetabbo, yena maggena nikkhantosmi, ayaṃ  maggo pācīnadisābhimukho vā gacchati, pacchimauttaradakkhiṇadisābhimukho vā gacchati, vidisābhimukho  vā gacchati. imasmiṃ pana ṭhāne vāmato gacchati, imasmiṃ dakkhiṇato, imasmiṃ cassa ṭhāne  pāsāṇo, imasmiṃ vammiko, imasmiṃ rukkho, imasmiṃ gaccho, imasmiṃ latāti evaṃ  āgamanamaggaṃ vavatthapetvā āgatena caṅkamantenāpi tabbhāgiyova caṅkamo adhiṭṭhātabbo, asubhanimittadisābhimukhe  bhūmippadese caṅkamitabbanti attho. nisīdantena āsanampi tabbhāgiyameva paññapetabbaṃ.  sace pana tassaṃ disāyaṃ sobbho vā papāto vā rukkho vā vati vā kalalaṃ vā hoti,  na sakkā taṃdisābhimukhe bhūmippadese caṅkamituṃ, āsanampi anokāsattā na sakkā  paññapetuṃ. taṃ disaṃ anapalokentenāpi okāsānurūpe ṭhāne caṅkamitabbañceva nisīditabbañca.  cittaṃ pana taṃdisābhimukhaṃyeva kātabbaṃ. </p>
              <p>[03] 114^b^.^eb^ idāni ``samantā nimittupalakkhaṇā kimatthiyā''tiādipañhānaṃ  ``asammohatthā''tiādivissajjane ^a^V1.0179^ea^  ayaṃ adhippāyo. yassa hi avelāyaṃ uddhumātakanimittaṭṭhānaṃ gantvā samantā nimittupalakkhaṇaṃ  katvā nimittaggahaṇatthaṃ cakkhuṃ ummīletvā olokentasseva taṃ matasarīraṃ uṭṭhahitvā  ṭhitaṃ viya ajjhottharamānaṃ viya anubandhamānaṃ viya ca hutvā upaṭṭhāti, so taṃ bībhacchaṃ  bheravārammaṇaṃ disvā vikkhittacitto ummattako viya hoti, bhayaṃ chambhitattaṃ lomahaṃsaṃ  pāpuṇāti. pāḷiyaṃ hi vibhattāṭṭhatiṃsārammaṇesu aññaṃ evarūpaṃ bheravārammaṇaṃ nāma natthi.  imasmiṃ hi kammaṭṭhāne jhānavibbhantako nāma hoti. kasmā? atibheravattā kammaṭṭhānassa.  tasmā tena yoginā santhambhetvā satiṃ sūpaṭṭhitaṃ katvā matasarīraṃ uṭṭhahitvā anubandhanakaṃ  nāma natthi. sace hi so ``etassa samīpe ṭhito pāsāṇo vā latā vā āgaccheyya, sarīrampi  āgaccheyya. yathā pana so pāsāṇo vā latā vā nāgacchati, evaṃ sarīrampi nāgacchati.  ayaṃ pana tuyhaṃ upaṭṭhānākāro saññajo saññāsambhavo, kammaṭṭhānaṃ ^a^M1.0182^ea^ te ajja  upaṭṭhitaṃ, mā bhāyi bhikkhū''ti tāsaṃ vinodetvā hāsaṃ uppādetvā tasmiṃ nimitte  cittaṃ sañcarāpetabbaṃ. evaṃ visesamadhigacchati. idametaṃ sandhāya vuttaṃ ``samantā  nimittupalakkhaṇā asammohatthā''ti.</p>
              <p>[03] ekādasavidhena pana nimittaggāhaṃ sampādento kammaṭṭhānaṃ upanibandhati. tassa hi cakkhūni  ummīletvā olokanapaccayā uggahanimittaṃ uppajjati. tasmiṃ mānasaṃ cārentassa paṭibhāganimittaṃ  uppajjati. tattha mānasaṃ cārento appanaṃ pāpuṇāti. appanāyaṃ ṭhatvā vipassanaṃ vaḍḍhento  arahattaṃ sacchikaroti. tena vuttaṃ ``ekādasavidhena nimittaggāho upanibandhanattho''ti. </p>
              <p>[03] 115^b^.^eb^ ^b^gatāgatamaggapaccavekkhaṇā vīthisampaṭipādanatthā^eb^ti ettha pana yā gatamaggassa ca āgatamaggassa  ca paccavekkhaṇā vuttā, sā kammaṭṭhānavīthiyā sampaṭipādanatthāti attho. sace hi imaṃ  bhikkhuṃ kammaṭṭhānaṃ gahetvā āgacchantaṃ antarāmagge keci ajja, bhante, katimīti divasaṃ  vā pucchanti, pañhaṃ vā pucchanti, paṭisanthāraṃ vā karonti, ahaṃ kammaṭṭhānikoti  tuṇhībhūtena gantuṃ na vaṭṭati. divaso kathetabbo, pañho vissajjetabbo. sace na  jānāti, na jānāmīti vattabbaṃ. dhammiko paṭisanthāro kātabbo. tassevaṃ karontassa  uggahitaṃ taruṇanimittaṃ nassati. tasmiṃ nassantepi divasaṃ puṭṭhena kathetabbameva.  pañhaṃ ajānantena na jānāmīti vattabbaṃ. jānantena ekadesena kathetumpi vaṭṭati, paṭisanthāropi  kātabbo. āgantukaṃ ^a^V1.0180^ea^ pana bhikkhuṃ disvā āgantukapaṭisanthāro kātabbova. avasesānipi  cetiyaṅgaṇavattabodhiyaṅgaṇavattauposathāgāravattabhojanasālājantāgharāacariyupajjhāyāagantukagamikavattādīni  sabbāni khandhakavattāni pūretabbāneva. tassa tāni pūrentassāpi taṃ taruṇanimittaṃ  nassati, puna gantvā nimittaṃ gaṇhissāmīti gantukāmassāpi amanussehi vā vāḷamigehi  vā adhiṭṭhitattā susānampi gantuṃ na sakkā hoti, nimittaṃ vā antaradhāyati.  uddhumātakaṃ hi ekameva vā dve vā divase ṭhatvā vinīlakādibhāvaṃ gacchati. sabbakammaṭṭhānesu  etena samaṃ dullabhaṃ kammaṭṭhānaṃ nāma natthi. tasmā evaṃ naṭṭhe nimitte tena bhikkhunā  rattiṭṭhāne vā divāṭhāne vā nisīditvā ahaṃ iminā nāma dvārena vihārā nikkhamitvā  asukadisābhimukhaṃ maggaṃ paṭipajjitvā asukasmiṃ ^a^M1.0183^ea^ nāma ṭhāne vāmaṃ  gaṇhi, asukasmiṃ dakkhiṇaṃ. tassa asukasmiṃ ṭhāne pāsāṇo, asukasmiṃ vammikarukkhagacchalatānamaññataraṃ.  sohaṃ tena maggena gantvā asukasmiṃ nāma ṭhāne asubhaṃ addasaṃ. tattha asukadisābhimukho  ṭhatvā evañcevañca samantā nimittāni sallakkhetvā evaṃ asubhanimittaṃ uggahetvā asukadisāya  susānato nikkhamitvā evarūpena nāma maggena idañcidañca karonto āgantvā idha nisinnoti  evaṃ yāva pallaṅkaṃ ābhujitvā nisinnaṭṭhānaṃ, tāva gatāgatamaggo paccavekkhitabbo. tassevaṃ  paccavekkhato taṃ nimittaṃ pākaṭaṃ hoti, purato nikkhittaṃ viya upaṭṭhāti. kammaṭṭhānaṃ  purimākāreneva vīthiṃ paṭipajjati. tena vuttaṃ ``gatāgatamaggapaccavekkhaṇā vīthisampaṭipādanatthā''ti. </p>
              <p>[03] 116^b^.^eb^ idāni ^b^ānisaṃsadassāvī ratanasaññī hutvā cittīkāraṃ upaṭṭhapetvā sampiyāyamāno  tasmiṃ ārammaṇe cittaṃ upanibandhatī^eb^ti ettha uddhumātakapaṭikkūle mānasaṃ cāretvā  jhānaṃ nibbattetvā jhānapadaṭṭhānaṃ vipassanaṃ vaḍḍhento ``addhā imāya paṭipadāya jarāmaraṇamhā  parimuccissāmī''ti evaṃ ānisaṃsadassāvinā bhavitabbaṃ.</p>
              <p>[03] yathā pana duggato puriso mahagghaṃ maṇiratanaṃ labhitvā dullabhaṃ vata me laddhanti tasmiṃ ratanasaññī  hutvā gāravaṃ janetvā vipulena pemena sampiyāyamāno taṃ rakkheyya, evameva ``dullabhaṃ  me idaṃ kammaṭṭhānaṃ laddhaṃ duggatassa mahagghamaṇiratanasadisaṃ. catudhātukammaṭṭhāniko hi  attano cattāro mahābhūte pariggaṇhāti, ānāpānakammaṭṭhāniko attano nāsikavātaṃ  pariggaṇhāti, kasiṇakammaṭṭhāniko kasiṇaṃ katvā yathāsukhaṃ bhāveti, evaṃ itarāni  kammaṭṭhānāni ^a^V1.0181^ea^ sulabhāni. `idaṃ pana ekameva vā dve vā divase tiṭṭhati, tato paraṃ vinīlakādibhāvaṃ  pāpuṇātī'ti natthi ito dullabhatara''nti tasmiṃ ratanasaññinā hutvā cittīkāraṃ  upaṭṭhapetvā sampiyāyamānena taṃ nimittaṃ rakkhitabbaṃ. rattiṭṭhāne ca divāṭhāne ca  ``uddhumātakapaṭikkūlaṃ uddhumātakapaṭikkūla''nti tattha punappunaṃ cittaṃ upanibandhitabbaṃ.  punappunaṃ taṃ nimittaṃ āvajjitabbaṃ, manasikātabbaṃ. takkāhataṃ vitakkāhataṃ kātabbaṃ. </p>
              <p>[03] 117^b^.^eb^ tassevaṃ karoto paṭibhāganimittaṃ uppajjati. tatridaṃ nimittadvayassa nānākaraṇaṃ,  uggahanimittaṃ virūpaṃ bībhacchaṃ bheravadassanaṃ hutvā upaṭṭhāti ^a^M1.0184^ea^. paṭibhāganimittaṃ  pana yāvadatthaṃ bhuñjitvā nipanno thūlaṅgapaccaṅgapuriso viya. tassa paṭibhāganimittapaṭilābhasamakālameva  bahiddhā kāmānaṃ amanasikārā vikkhambhanavasena kāmacchando pahīyati. anunayappahāneneva  cassa lohitappahānena pubbo viya byāpādopi pahīyati. tathā āraddhavīriyatāya thinamiddhaṃ,  avippaṭisārakarasantadhammānuyogavasena uddhaccakukkuccaṃ, adhigatavisesassa paccakkhatāya paṭipattidesake  satthari paṭipattiyaṃ paṭipattiphale ca vicikicchā pahīyatīti pañca nīvaraṇāni pahīyanti.  tasmiññeva ca nimitte cetaso abhiniropanalakkhaṇo vitakko, nimittānumajjanakiccaṃ  sādhayamāno vicāro, paṭiladdhavisesādhigamapaccayā pīti, pītimanassa passaddhisambhavato passaddhi,  tannimittaṃ sukhaṃ, sukhitassa cittasamādhisambhavato sukhanimittā ekaggatā cāti jhānaṅgāni  pātubhavanti. evamassa paṭhamajjhānapaṭibimbabhūtaṃ upacārajjhānampi taṅkhaṇaññeva nibbattati.  ito paraṃ yāva paṭhamajjhānassa appanā ceva vasippatti ca, tāva sabbaṃ pathavīkasiṇe vuttanayeneva  veditabbaṃ. </p>
            </h4>
          </h3>
          <h3>
            <h3n> vinīlakādikammaṭṭhānāni </h3n>
            <h4>
              <h4n> </h4n>
              <p>[03] 118^b^.^eb^ ito paresu pana vinīlakādīsupi yaṃ taṃ ``uddhumātakaṃ asubhanimittaṃ uggaṇhanto  eko adutiyo gacchati upaṭṭhitāya satiyā''tiādinā nayena gamanaṃ ādiṃ katvā lakkhaṇaṃ  vuttaṃ, taṃ sabbaṃ ``vinīlakaṃ asubhanimittaṃ uggaṇhanto, vipubbakaṃ asubhanimittaṃ  uggaṇhanto''ti evaṃ tassa tassa vasena tattha tattha uddhumātakapadamattaṃ parivattetvā vuttanayeneva  savinicchayādhippāyaṃ veditabbaṃ.</p>
              <p>[03] ayaṃ ^a^V1.0182^ea^ pana viseso -- ^b^vinīlake^eb^ ``vinīlakapaṭikkūlaṃ vinīlakapaṭikkūla''nti manasikāro  pavattetabbo. uggahanimittañcettha kabarakabaravaṇṇaṃ hutvā upaṭṭhāti. paṭibhāganimittaṃ  pana ussadavasena upaṭṭhāti. </p>
              <p>[01] ^b^vipubbake^eb^ ``vipubbakapaṭikkūlaṃ vipubbakapaṭikkūla''nti manasikāro pavattetabbo.  uggahanimittaṃ panettha paggharantamiva upaṭṭhāti. paṭibhāganimittaṃ niccalaṃ sannisinnaṃ  hutvā upaṭṭhāti.</p>
              <p>[03] ^b^vicchiddakaṃ^eb^ yuddhamaṇḍale vā corāṭaviyaṃ vā susāne vā yattha rājāno ^a^M1.0185^ea^  core chindāpenti. araññe vā pana sīhabyagghehi chinnapurisaṭṭhāne labbhati. tasmā  tathārūpaṃ ṭhānaṃ gantvā sace nānādisāyaṃ patitampi ekāvajjanena āpāthamāgacchati iccetaṃ  kusalaṃ. no ce āgacchati, sayaṃ hatthena na parāmasitabbaṃ. parāmasanto hi vissāsaṃ  āpajjati. tasmā ārāmikena vā samaṇuddesena vā aññena vā kenaci ekaṭṭhāne kāretabbaṃ.  alabhantena kattarayaṭṭhiyā vā daṇḍakena vā ekaṅgulantaraṃ katvā upanāmetabbaṃ. evaṃ  upanāmetvā ``vicchiddakapaṭikkūlaṃ vicchiddakapaṭikkūla''nti manasikāro pavattetabbo.  tattha uggahanimittaṃ majjhe chiddaṃ viya upaṭṭhāti. paṭibhāganimittaṃ pana paripuṇṇaṃ hutvā  upaṭṭhāti.</p>
              <p>[03] ^b^vikkhāyitake^eb^ vikkhāyitakapaṭikkūlaṃ vikkhāyitakapaṭikkūlanti manasikāro pavattetabbo.  uggahanimittaṃ panettha tahiṃ tahiṃ khāyitasadisameva upaṭṭhāti. paṭibhāganimittaṃ paripuṇṇaṃva  hutvā upaṭṭhāti.</p>
              <p>[03] ^b^vikkhittaka^eb^mpi vicchiddake vuttanayeneva aṅgulaṅgulantaraṃ kāretvā vā katvā vā  ``vikkhittakapaṭikkūlaṃ vikkhittakapaṭikkūla''nti manasikāro pavattetabbo. ettha  uggahanimittaṃ pākaṭantaraṃ hutvā upaṭṭhāti. paṭibhāganimittaṃ pana paripuṇṇaṃva hutvā  upaṭṭhāti.</p>
              <p>[03] ^b^hatavikkhittaka^eb^mpi vicchiddake vuttappakāresuyeva ṭhānesu labbhati. tasmā tattha  gantvā vuttanayeneva aṅgulaṅgulantaraṃ kāretvā vā katvā vā ``hatavikkhittakapaṭikkūlaṃ  hatavikkhittakapaṭikkūla''nti manasikāro pavattetabbo. uggahanimittaṃ panettha paññāyamānaṃ  pahāramukhaṃ viya hoti. paṭibhāganimittaṃ paripuṇṇameva hutvā upaṭṭhāti.</p>
              <p>[03] ^b^lohitakaṃ^eb^ ^a^V1.0183^ea^ yuddhamaṇḍalādīsu laddhappahārānaṃ hatthapādādīsu vā chinnesu bhinnagaṇḍapīḷakādīnaṃ  vā mukhato paggharamānakāle labbhati. tasmā taṃ disvā ``lohitakapaṭikkūlaṃ lohitakapaṭikkūla''nti  manasikāro pavattetabbo. ettha uggahanimittaṃ vātappahatā viya rattapaṭākā calamānākāraṃ  upaṭṭhāti. paṭibhāganimittaṃ pana sannisinnaṃ hutvā upaṭṭhāti.</p>
              <p>[03] ^b^puḷavakaṃ^eb^ dvīhatīhaccayena kuṇapassa navahi vaṇamukhehi kimirāsipaggharaṇakāle hoti.  apica taṃ soṇasiṅgālamanussagomahiṃsahatthiassājagarādīnaṃ sarīrappamāṇameva hutvā sālibhattarāsi  viya tiṭṭhati ^a^M1.0186^ea^. tesu yattha katthaci ``puḷavakapaṭikkūlaṃ puḷavakapaṭikkūla''nti  manasikāro pavattetabbo. cūḷapiṇḍapātikatissattherassa hi kāḷadīghavāpiyā anto  hatthikuṇape nimittaṃ upaṭṭhāsi. uggahanimittaṃ panettha calamānaṃ viya upaṭṭhāti. paṭibhāganimittaṃ  sālibhattapiṇḍo viya sannisinnaṃ hutvā upaṭṭhāti. </p>
              <p>[01] ^b^aṭṭhikaṃ^eb^ ``seyyathāpi passeyya sarīraṃ sivathikāya chaḍḍitaṃ aṭṭhisaṅkhalikaṃ samaṃsalohitaṃ  nahārusambandha''ntiādinā (ma0 ni0 3.154) nayena nānappakārato vuttaṃ. tattha yattha  taṃ nikkhittaṃ hoti, tattha purimanayeneva gantvā samantā pāsāṇādīnaṃ vasena sanimittaṃ  sārammaṇaṃ katvā idaṃ aṭṭhikanti sabhāvabhāvato upalakkhetvā vaṇṇādivasena ekādasahākārehi  nimittaṃ uggahetabbaṃ. </p>
              <p>[03] 119^b^.^eb^ taṃ pana ^b^vaṇṇato^eb^ setanti olokentassa na upaṭṭhāti, odātakasiṇasambhedo hoti.  tasmā aṭṭhikanti paṭikkūlavaseneva oloketabbaṃ. ^b^liṅga^eb^nti idha hatthādīnaṃ nāmaṃ.  tasmā hatthapādasīsaurabāhukaṭiūrujaṅghānaṃ vasena liṅgato vavatthapetabbaṃ. dīgharassavaṭṭacaturassakhuddakamahantavasena  pana ^b^saṇṭhānato^eb^ vavatthapetabbaṃ. ^b^disokāsā^eb^ vuttanayā eva. tassa tassa aṭṭhino pariyantavasena  ^b^paricchedato^eb^ vavatthapetvā yadevettha pākaṭaṃ hutvā upaṭṭhāti, taṃ gahetvā appanā pāpuṇitabbā.  tassa tassa aṭṭhino ninnaṭṭhānathalaṭṭhānavasena pana ^b^ninnato^eb^ ca ^b^thalato^eb^ ca vavatthapetabbaṃ. padesavasenāpi  ahaṃ ninne ṭhito, aṭṭhi thale, ahaṃ thale, aṭṭhi ninnetipi vavatthapetabbaṃ. dvinnaṃ pana  aṭṭhikānaṃ ghaṭitaghaṭitaṭṭhānavasena ^b^sandhito^eb^ vavatthapetabbaṃ. aṭṭhikānaṃyeva antaravasena ^b^vivarato^eb^  vavatthapetabbaṃ. sabbattheva pana ñāṇaṃ cāretvā imasmiṃ ṭhāne idamaṭṭhīti ^b^samantato^eb^ vavatthapetabbaṃ.  evampi nimitte anupaṭṭhahante nalāṭaṭṭhimhi cittaṃ saṇṭhapetabbaṃ. </p>
              <p>[03] 120^b^.^eb^ yathā ^a^V1.0184^ea^ cettha, evaṃ idaṃ ekādasavidhena nimittaggahaṇaṃ ito purimesu puḷavakādīsupi  yujjamānavasena sallakkhetabbaṃ. idañca pana kammaṭṭhānaṃ sakalāyapi aṭṭhikasaṅkhalikāya ekasmimpi  aṭṭhike sampajjati. tasmā tesu yatthakatthaci ekādasavidhena nimittaṃ uggahetvā  ``aṭṭhikapaṭikkūlaṃ aṭṭhikapaṭikkūla''nti ^a^M1.0187^ea^ manasikāro pavattetabbo. idha  uggahanimittampi paṭibhāganimittampi ekasadisameva hotīti vuttaṃ, taṃ ekasmiṃ aṭṭhike  yuttaṃ. aṭṭhikasaṅkhalikāya pana uggahanimitte paññāyamāne vivaratā. paṭibhāganimitte paripuṇṇabhāvo  yujjati. ekaṭṭhikepi ca uggahanimittena bībhacchena bhayānakena bhavitabbaṃ. paṭibhāganimittena  pītisomanassajanakena, upacārāvahattā.</p>
              <p>[03] imasmiṃ hi okāse yaṃ aṭṭhakathāsu vuttaṃ, taṃ dvāraṃ datvāva vuttaṃ. tathā hi tattha  ``catūsu brahmavihāresu dasasu ca asubhesu paṭibhāganimittaṃ natthi. brahmavihāresu  hi sīmasambhedoyeva nimittaṃ. dasasu ca asubhesu nibbikappaṃ katvā paṭikkūlabhāveyeva  diṭṭhe nimittaṃ nāma hotī''ti vatvāpi puna anantarameva ``duvidhaṃ idha nimittaṃ  uggahanimittaṃ paṭibhāganimittaṃ. uggahanimittaṃ virūpaṃ bībhacchaṃ bhayānakaṃ hutvā  upaṭṭhātī''tiādi vuttaṃ. tasmā yaṃ vicāretvā avocumha, idamevettha yuttaṃ.</p>
              <p>[03] apica mahātissattherassa dantaṭṭhikamattāvalokanena sakalitthisarīrassa aṭṭhisaṅghātabhāvena upaṭṭhānādīni  cettha nidassanānīti. </p>
              <p>[21] iti asubhāni subhaguṇo, dasasatalocanena thutakitti. </p>
              <p>[22] yāni avoca dasabalo, ekekajjhānahetunīti.. </p>
              <p>[21] evaṃ tāni ca tesañca, bhāvanānayamimaṃ viditvāna. </p>
              <p>[22] tesveva ayaṃ bhiyyo, pakiṇṇakakathāpi viññeyyā.. </p>
            </h4>
          </h3>
          <h3>
            <h3n> pakiṇṇakakathā </h3n>
            <h4>
              <h4n> </h4n>
              <p>[03] 121^b^.^eb^ etesu hi yattha katthaci adhigatajjhāno suvikkhambhitarāgattā  vītarāgo viya nilloluppacāro  ^a^V1.0185^ea^ hoti. evaṃ santepi yvāyaṃ asubhappabhedo vutto, so sarīrasabhāvappattivasena ca rāgacaritabhedavasena  cāti veditabbo. chavasarīraṃ hi paṭikkūlabhāvaṃ āpajjamānaṃ uddhumātakasabhāvappattaṃ  vā siyā, vinīlakādīnaṃ vā aññatarasabhāvappattaṃ. iti yādisaṃ yādisaṃ sakkā  hoti laddhuṃ, tādise tādise uddhumātakapaṭikkūlaṃ vinīlakapaṭikkūlanti evaṃ nimittaṃ  gaṇhitabbamevāti sarīrasabhāvappattivasena dasadhā asubhappabhedo vuttoti veditabbo.</p>
              <p>[03] visesato ^a^M1.0188^ea^ cettha uddhumātakaṃ sarīrasaṇṭhānavipattippakāsanato saṇṭhānarāgino  sappāyaṃ. vinīlakaṃ chavirāgavipattippakāsanato sarīravaṇṇarāgino sappāyaṃ. vipubbakaṃ  kāyavaṇapaṭibaddhassa duggandhabhāvassa pakāsanato mālāgandhādivasena samuṭṭhāpitasarīragandharāgino  sappāyaṃ. vicchiddakaṃ antosusirabhāvappakāsanato sarīre ghanabhāvarāgino sappāyaṃ.  vikkhāyitakaṃ maṃsupacayasampattivināsappakāsanato thanādīsu sarīrappadesesu maṃsupacayarāgino  sappāyaṃ. vikkhittakaṃ aṅgapaccaṅgānaṃ vikkhepappakāsanato aṅgapaccaṅgalīlārāgino sappāyaṃ.  hatavikkhittakaṃ sarīrasaṅghātabhedavikārappakāsanato sarīrasaṅghātasampattirāgino sappāyaṃ.  lohitakaṃ lohitamakkhitapaṭikkūlabhāvappakāsanato alaṅkārajanitasobharāgino sappāyaṃ. puḷavakaṃ  kāyassa anekakimikulasādhāraṇabhāvappakāsanato kāye mamattarāgino sappāyaṃ.  aṭṭhikaṃ sarīraṭṭhīnaṃ paṭikkūlabhāvappakāsanato dantasampattirāgino sappāyanti evaṃ  rāgacaritabhedavasenāpi dasadhā asubhappabhedo vuttoti veditabbo.</p>
              <p>[03] yasmā pana dasavidhepi etasmiṃ asubhe seyyathāpi nāma aparisaṇṭhitajalāya sīghasotāya nadiyā  arittabaleneva nāvā tiṭṭhati, vinā arittena na sakkā ṭhapetuṃ, evameva dubbalattā  ārammaṇassa vitakkabaleneva cittaṃ ekaggaṃ hutvā tiṭṭhati, vinā vitakkena na sakkā  ṭhapetuṃ, tasmā paṭhamajjhānamevettha hoti, na dutiyādīni.</p>
              <p>[03] paṭikkūlepi ca etasmiṃ ārammaṇe ``addhā imāya paṭipadāya jarāmaraṇamhā parimuccissāmī''ti  evamānisaṃsadassāvitāya ceva nīvaraṇasantāpappahānena ca pītisomanassaṃ uppajjati, ``bahuṃ  dāni vetanaṃ labhissāmī''ti ānisaṃsadassāvino pupphachaḍḍakassa gūtharāsimhi viya,  ussannabyādhidukkhassa rogino vamanavirecanappavattiyaṃ viya ca. </p>
              <p>[03] 122^b^.^eb^ dasavidhampi ^a^V1.0186^ea^ cetaṃ asubhaṃ lakkhaṇato ekameva hoti. dasavidhassāpi hetassa asuciduggandhajegucchapaṭikkūlabhāvo  eva lakkhaṇaṃ. tadetaṃ iminā lakkhaṇena na kevalaṃ matasarīre, dantaṭṭhikadassāvino pana  cetiyapabbatavāsino mahātissattherassa viya, hatthikkhandhagataṃ rājānaṃ olokentassa saṅgharakkhitattherūpaṭṭhākasāmaṇerassa  viya ca jīvamānakasarīrepi ^a^M1.0189^ea^ upaṭṭhāti. yatheva hi matasarīraṃ, evaṃ jīvamānakampi  asubhameva. asubhalakkhaṇaṃ panettha āgantukena alaṅkārena paṭicchannattā na paññāyati.  pakatiyā pana idaṃ sarīraṃ nāma atirekatisatāṭṭhikasamussayaṃ asītisatasandhisaṅghaṭitaṃ navanhārusatanibandhanaṃ  navamaṃsapesisatānulittaṃ allacammapariyonaddhaṃ chaviyā paṭicchannaṃ chiddāvachiddaṃ medakathālikā  viya niccuggharitapaggharitaṃ kimisaṅghanisevitaṃ rogānaṃ āyatanaṃ dukkhadhammānaṃ vatthu  paribhinnapurāṇagaṇḍo viya navahi vaṇamukhehi satatavissandanaṃ. yassa ubhohi akkhīhi akkhigūthako  paggharati, kaṇṇabilehi kaṇṇagūthako, nāsāpuṭehi siṅghāṇikā, mukhato āhārapittasemharudhirāni,  adhodvārehi uccārapassāvā, navanavutiyā lomakūpasahassehi asucisedayūso paggharati.  nīlamakkhikādayo samparivārenti. yaṃ dantakaṭṭhamukhadhovanasīsamakkhananahānanivāsanapārupanādīhi  appaṭijaggitvā yathājātova pharusavippakiṇṇakeso hutvā gāmena gāmaṃ vicaranto  rājāpi pupphachaḍḍakacaṇḍālādīsu aññataropi samasarīrapaṭikkūlatāya nibbiseso hoti,  evaṃ asuciduggandhajegucchapaṭikkūlatāya rañño vā caṇḍālassa vā sarīre vemattaṃ nāma  natthi. dantakaṭṭhamukhadhovanādīhi panettha dantamalādīni pamajjitvā nānāvatthehi hirikopīnaṃ  paṭicchādetvā nānāvaṇṇena surabhivilepanena vilimpitvā pupphābharaṇādīhi alaṅkaritvā  ``ahaṃ mama''nti gahetabbākārappattaṃ karonti. tato iminā āgantukena alaṅkārena  paṭicchannattā tadassa yāthāvasarasaṃ asubhalakkhaṇaṃ asañjānantā purisā itthīsu, itthiyo ca  purisesu ratiṃ karonti. paramatthato panettha rajjitabbakayuttaṭṭhānaṃ nāma aṇumattampi  natthi. tathā hi kesalomanakhadantakheḷasiṅghāṇikauccārapassāvādīsu ekakoṭṭhāsampi sarīrato  bahi patitaṃ sattā hatthena chupitumpi na icchanti, aṭṭīyanti harāyanti jigucchanti.  yaṃ yaṃ panettha avasesaṃ hoti, taṃ taṃ evaṃ paṭikkūlampi samānaṃ avijjandhakārapariyonaddhā  attasineharāgarattā ``iṭṭhaṃ kantaṃ niccaṃ sukhaṃ attā''ti gaṇhanti. te evaṃ gaṇhantā  aṭaviyaṃ kiṃsukarukkhaṃ disvā rukkhato apatitapupphaṃ ``ayaṃ maṃsapesī''ti vihaññamānena  jarasiṅgālena samānataṃ āpajjanti. tasmā -- </p>
              <p>[21] yathāpi ^a^M1.0190^ea^ ^a^V1.0187^ea^ pupphitaṃ disvā, siṅgālo kiṃsukaṃ vane. </p>
              <p>[22] maṃsarukkho mayā laddho, iti gantvāna vegasā.. </p>
              <p>[21] patitaṃ patitaṃ pupphaṃ, ḍaṃsitvā atilolupo. </p>
              <p>[22] nayidaṃ maṃsaṃ aduṃ maṃsaṃ, yaṃ rukkhasminti gaṇhati.. </p>
              <p>[21] koṭṭhāsaṃ patitaṃyeva, asubhanti tathā budho. </p>
              <p>[22] aggahetvāna gaṇheyya, sarīraṭṭhampi naṃ tathā.. </p>
              <p>[21] imañhi subhato kāyaṃ, gahetvā tattha mucchitā. </p>
              <p>[22] bālā karontā pāpāni, dukkhā na parimuccare.. </p>
              <p>[21] tasmā passeyya medhāvī, jīvato vā matassa vā. </p>
              <p>[22] sabhāvaṃ pūtikāyassa, subhabhāvena vajjitaṃ..</p>
              <p>[03] vuttañhetaṃ -- </p>
              <p>[21] duggandho asuci kāyo, kuṇapo ukkarūpamo. </p>
              <p>[22] nindito cakkhubhūtehi, kāyo bālābhinandito.. </p>
              <p>[21] allacammapaṭicchanno, navadvāro mahāvaṇo. </p>
              <p>[22] samantato paggharati, asuci pūtigandhiyo.. </p>
              <p>[21] sace imassa kāyassa, anto bāhirako siyā. </p>
              <p>[22] daṇḍaṃ nūna gahetvāna, kāke soṇe nivārayeti..</p>
              <p>[03] tasmā dabbajātikena bhikkhunā jīvamānasarīraṃ vā hotu</p>
              <p>[03] matasarīraṃ ^a^V1.0188^ea^ vā yattha yattha asubhākāro paññāyati, tattha tattheva nimittaṃ gahetvā kammaṭṭhānaṃ  appanaṃ pāpetabbanti. </p>
              <p>[06] iti sādhujanapāmojjatthāya kate visuddhimagge </p>
              <p>[06] samādhibhāvanādhikāre </p>
              <p>[06] asubhakammaṭṭhānaniddeso nāma </p>
              <p>[06] chaṭṭho paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 7. chānussatiniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. buddhānussatikathā </h3n>
            <h4>
              <h4n> </h4n>
              <p>[03] 123^b^.^eb^ asubhānantaraṃ ^a^M1.0191^ea^ ^a^V1.0189^ea^ uddiṭṭhāsu pana dasasu anussatīsu punappunaṃ uppajjanato  satiyeva anussati, pavattitabbaṭṭhānamhiyeva vā pavattattā saddhāpabbajitassa kulaputtassa  anurūpā satītipi anussati, buddhaṃ ārabbha uppannā anussati ^b^buddhānussati,^eb^ buddhaguṇārammaṇāya  satiyā etamadhivacanaṃ. dhammaṃ ārabbha uppannā anussati ^b^dhammānussati,^eb^ svākkhātatādidhammaguṇārammaṇāya  satiyā etamadhivacanaṃ. saṅghaṃ ārabbha uppannā anussati ^b^saṅghānussati,^eb^ suppaṭipannatādisaṅghaguṇārammaṇāya  satiyā etamadhivacanaṃ. sīlaṃ ārabbha uppannā anussati ^b^sīlānussati,^eb^ akhaṇḍatādisīlaguṇārammaṇāya  satiyā etamadhivacanaṃ. cāgaṃ ārabbha uppannā anussati ^b^cāgānussati,^eb^ muttacāgatādicāgaguṇārammaṇāya  satiyā etamadhivacanaṃ. devatā ārabbha uppannā anussati ^b^devatānussati,^eb^ devatā  sakkhiṭṭhāne ṭhapetvā attano saddhādiguṇārammaṇāya satiyā etamadhivacanaṃ. maraṇaṃ ārabbha uppannā  anussati ^b^maraṇānussati,^eb^ jīvitindriyupacchedārammaṇāya satiyā etamadhivacanaṃ.  kesādibhedaṃ rūpakāyaṃ gatā, kāye vā gatāti kāyagatā, kāyagatā ca sā sati cāti  kāyagatasatīti vattabbe rassaṃ akatvā ^b^kāyagatāsatī^eb^ti vuttā, kesādikāyakoṭṭhāsanimittārammaṇāya  satiyā etamadhivacanaṃ. ānāpāne ārabbha uppannā sati ^b^ānāpānassati,^eb^ assāsapassāsanimittārammaṇāya  satiyā etamadhivacanaṃ. upasamaṃ ārabbha uppannā anussati ^b^upasamānussati,^eb^ sabbadukkhūpasamārammaṇāya  satiyā etamadhivacanaṃ. </p>
              <p>[03] 124^b^.^eb^ iti imāsu dasasu anussatīsu buddhānussatiṃ tāva bhāvetukāmena aveccappasādasamannāgatena  yoginā patirūpasenāsane rahogatena paṭisallīnena ``itipi so bhagavā arahaṃ sammāsambuddho  vijjācaraṇasampanno sugato lokavidū anuttaro purisadammasārathi ^a^M1.0192^ea^  satthā ^a^V1.0190^ea^ devamanussānaṃ buddho bhagavā''ti (a0 ni0  6.10) evaṃ buddhassa bhagavato guṇā  anussaritabbā.</p>
              <p>[03] tatrāyaṃ anussaraṇanayo -- so bhagavā itipi arahaṃ, itipi sammāsambuddho...pe0... itipi  bhagavāti anussarati. iminā ca iminā ca kāraṇenāti vuttaṃ hoti. </p>
              <p>[03] 125^b^.^eb^ tattha ārakattā arīnaṃ arānañca hatattā paccayādīnaṃ arahattā pāpakaraṇe rahābhāvāti  imehi tāva kāraṇehi so bhagavā ^b^araha^eb^nti anussarati. ārakā hi so sabbakilesehi  suvidūravidūre ṭhito maggena savāsanānaṃ kilesānaṃ viddhaṃsitattāti ^b^ārakattā arahaṃ^eb^. </p>
              <p>[21] so tato ārakā nāma, yassa yenāsamaṅgitā. </p>
              <p>[22] asamaṅgī ca dosehi, nātho tenā^b^rahaṃ^eb^ matoti.. </p>
              <p>[03] 126^b^.^eb^ te cānena kilesārayo maggena hatāti ^b^arīnaṃ hatattāpi arahaṃ^eb^. </p>
              <p>[21] yasmā rāgādisaṅkhātā, sabbepi arayo hatā. </p>
              <p>[22] paññāsatthena nāthena, tasmāpi ^b^arahaṃ^eb^ matoti.. </p>
              <p>[03] 127^b^.^eb^ yañcetaṃ avijjābhavataṇhāmayanābhi puññādiabhisaṅkhārāraṃ jarāmaraṇanemi āsavasamudayamayena  akkhena vijjhitvā tibhavarathe samāyojitaṃ anādikālappavattaṃ saṃsāracakkaṃ, tassānena  bodhimaṇḍe vīriyapādehi sīlapathaviyaṃ patiṭṭhāya saddhāhatthena kammakkhayakaraṃ ñāṇapharasuṃ  gahetvā sabbe arā hatāti ^b^arānaṃ hatattāpi arahaṃ^eb^. </p>
              <p>[03] 128^b^.^eb^ atha vā saṃsāracakkanti anamataggaṃ saṃsāravaṭṭaṃ vuccati. tassa ca avijjā nābhi,  mūlattā. jarāmaraṇaṃ nemi, pariyosānattā. sesā dasa dhammā arā, avijjāmūlakattā  jarāmaraṇapariyantattā ca, tattha dukkhādīsu aññāṇaṃ avijjā. kāmabhave ca avijjā  kāmabhave saṅkhārānaṃ paccayo hoti, rūpabhave avijjā rūpabhave  saṅkhārānaṃ paccayo hoti, arūpabhave ^a^V1.0191^ea^  avijjā ^a^M1.0193^ea^ arūpabhave saṅkhārānaṃ paccayo hoti. kāmabhave saṅkhārā kāmabhave  paṭisandhiviññāṇassa paccayā honti, esa nayo itaresu. kāmabhave paṭisandhiviññāṇaṃ  kāmabhave nāmarūpassa paccayo hoti, tathā rūpabhave. arūpabhave nāmasseva paccayo hoti.  kāmabhave nāmarūpaṃ kāmabhave saḷāyatanassa paccayo hoti, rūpabhave nāmarūpaṃ rūpabhave tiṇṇaṃ  āyatanānaṃ paccayo hoti, arūpabhave nāmaṃ arūpabhave ekassa āyatanassa paccayo hoti.  kāmabhave saḷāyatanaṃ kāmabhave chabbidhassa phassassa paccayo hoti, rūpabhave tīṇi āyatanāni  rūpabhave tiṇṇaṃ phassānaṃ paccayā honti, arūpabhave ekaṃ āyatanaṃ arūpabhave ekassa phassassa  paccayo hoti. kāmabhave cha phassā kāmabhave channaṃ vedanānaṃ paccayā honti, rūpabhave  tayo phassā tattheva tissannaṃ, arūpabhave eko tattheva ekissā vedanāya paccayo hoti.  kāmabhave cha vedanā kāmabhave channaṃ taṇhākāyānaṃ paccayā honti, rūpabhave tisso tattheva  tiṇṇaṃ, arūpabhave ekā vedanā arūpabhave ekassa taṇhākāyassa paccayo hoti. tattha tattha  sā sā taṇhā tassa tassa upādānassa, upādānādayo bhavādīnaṃ.</p>
              <p>[03] kathaṃ? idhekacco kāme paribhuñjissāmīti kāmupādānapaccayā kāyena duccaritaṃ  carati, vācāya duccaritaṃ carati, manasā duccaritaṃ carati, duccaritapāripūriyā apāye  upapajjati. tatthassa upapattihetubhūtaṃ kammaṃ kammabhavo, kammanibbattā khandhā upapattibhavo,  khandhānaṃ nibbatti jāti, paripāko jarā, bhedo maraṇaṃ.</p>
              <p>[03] aparo saggasampattiṃ anubhavissāmīti tatheva sucaritaṃ carati, sucaritapāripūriyā sagge  upapajjati. tatthassa upapattihetubhūtaṃ kammaṃ kammabhavoti so eva nayo.</p>
              <p>[03] aparo pana brahmalokasampattiṃ anubhavissāmīti kāmupādānapaccayāeva mettaṃ bhāveti,  karuṇaṃ, muditaṃ, upekkhaṃ bhāveti, bhāvanāpāripūriyā brahmaloke nibbattati. tatthassa  nibbattihetubhūtaṃ kammaṃ kammabhavoti so eva nayo.</p>
              <p>[03] aparo ^a^M1.0194^ea^ arūpabhave sampattiṃ anubhavissāmīti tatheva ākāsānañcāyatanādisamāpattiyo  bhāveti, bhāvanāpāripūriyā tattha tattha nibbattati. tatthassa nibbattihetubhūtaṃ kammaṃ  kammabhavo, kammanibbattā ^a^V1.0192^ea^ khandhā upapattibhavo, khandhānaṃ nibbatti jāti, paripāko jarā,  bhedo maraṇanti. esa nayo sesupādānamūlikāsupi yojanāsu.</p>
              <p>[03] evaṃ ayaṃ avijjā hetu, saṅkhārā hetusamuppannā, ubhopete hetusamuppannāti paccayapariggahe  paññā dhammaṭṭhitiñāṇaṃ. atītampi addhānaṃ anāgatampi addhānaṃ avijjā hetu, saṅkhārā hetusamuppannā,  ubhopete hetusamuppannāti paccayapariggahe paññā dhammaṭṭhitiñāṇanti eteneva nayena  sabbapadāni vitthāretabbāni.</p>
              <p>[03] tattha avijjāsaṅkhārā eko saṅkhepo, viññāṇanāmarūpasaḷāyatanaphassavedanā eko, taṇhupādānabhavā  eko, jātijarāmaraṇaṃ eko. purimasaṅkhepo cettha atīto addhā, dve majjhimā paccuppanno,  jātijarāmaraṇaṃ anāgato. avijjāsaṅkhāraggahaṇena cettha taṇhupādānabhavā gahitāva hontīti  ime pañca dhammā atīte kammavaṭṭaṃ, viññāṇādayo pañca etarahi vipākavaṭṭaṃ, taṇhupādānabhavaggahaṇena  avijjāsaṅkhārā gahitāva hontīti ime pañca dhammā etarahi kammavaṭṭaṃ, jātijarāmaraṇāpadesena  viññāṇādīnaṃ niddiṭṭhattā ime pañca dhammā āyatiṃ vipākavaṭṭaṃ. te ākārato vīsatividhā  honti. saṅkhāraviññāṇānañcettha antarā eko sandhi, vedanātaṇhānamantarā eko, bhavajātīnamantarā  ekoti, iti bhagavā etaṃ catusaṅkhepaṃ tiyaddhaṃ vīsatākāraṃ tisandhiṃ paṭiccasamuppādaṃ  sabbākārato jānāti passati aññāti paṭivijjhati. taṃ ñātaṭṭhena ñāṇaṃ, pajānanaṭṭhena  paññā, tena vuccati paccayapariggahe paññā dhammaṭṭhitiñāṇanti. iminā dhammaṭṭhitiñāṇena  bhagavā te dhamme yathābhūtaṃ ñatvā tesu nibbindanto virajjanto vimuccanto vuttappakārassa  imassa saṃsāracakkassa are hani vihani viddhaṃsesi. evampi ^b^arānaṃ hatattā arahaṃ^eb^. </p>
              <p>[21] arā saṃsāracakkassa, hatā ñāṇāsinā yato. </p>
              <p>[22] lokanāthena tenesa, ^b^araha^eb^nti pavuccati.. </p>
              <p>[03] 129^b^.^eb^ aggadakkhiṇeyyattā ^a^M1.0195^ea^ ca cīvarādipaccaye arahati pūjāvisesañca. teneva  ca uppanne tathāgate yekeci mahesakkhā devamanussā, na te aññattha pūjaṃ karonti. tathā  hi brahmā sahampati sinerumattena ratanadāmena tathāgataṃ pūjesi. yathābalañca aññe devā  manussā ca ^a^V1.0193^ea^ bimbisārakosalarājādayo. parinibbutampi ca bhagavantaṃ uddissa channavutikoṭidhanaṃ  vissajjetvā asokamahārājā sakalajambudīpe caturāsītivihārasahassāni patiṭṭhāpesi.  ko pana vādo aññesaṃ pūjāvisesānanti ^b^paccayādīnaṃ arahattāpi arahaṃ^eb^. </p>
              <p>[21] pūjāvisesaṃ saha paccayehi, </p>
              <p>[27] yasmā ayaṃ arahati lokanātho. </p>
              <p>[26] atthānurūpaṃ ^b^araha^eb^nti loke, </p>
              <p>[22] tasmā jino arahati nāmametaṃ.. </p>
              <p>[03] 130^b^.^eb^ yathā ca loke yekeci paṇḍitamānino bālā asilokabhayena raho pāpaṃ karonti,  evamesa na kadāci karotīti ^b^pāpakaraṇe rahābhāvatopi arahaṃ^eb^. </p>
              <p>[21] yasmā natthi raho nāma, pāpakammesu tādino. </p>
              <p>[22] rahābhāvena tenesa, ^b^arahaṃ^eb^ iti vissuto..</p>
              <p>[03] evaṃ sabbathāpi -- </p>
              <p>[21] ārakattā hatattā ca, kilesārīna so muni. </p>
              <p>[27] hatasaṃsāracakkāro, paccayādīna cāraho. </p>
              <p>[22] na raho karoti pāpāni, ^b^arahaṃ^eb^ tena vuccatīti.. </p>
              <p>[03] 131^b^.^eb^ sammā sāmañca sabbadhammānaṃ buddhattā pana ^b^sammāsambuddho^eb^. tathāhi esa sabbadhamme  sammā sāmañca buddho, abhiññeyye dhamme abhiññeyyato buddho, pariññeyye dhamme pariññeyyato,  pahātabbe dhamme pahātabbato, sacchikātabbe dhamme sacchikātabbato, bhāvetabbe dhamme  bhāvetabbato. teneva cāha -- </p>
              <p>[21] abhiññeyyaṃ abhiññātaṃ, bhāvetabbañca bhāvitaṃ. </p>
              <p>[22] pahātabbaṃ pahīnaṃ me, tasmā buddhosmi brāhmaṇāti.. (ma0 ni0 2.399; su0 ni0 563). </p>
              <p>[03] 132^b^.^eb^ apica ^a^M1.0196^ea^ ^a^V1.0194^ea^ cakkhuṃ dukkhasaccaṃ, tassa mūlakāraṇabhāvena samuṭṭhāpikā purimataṇhā  samudayasaccaṃ, ubhinnaṃ appavatti nirodhasaccaṃ, nirodhapajānanā paṭipadā maggasaccanti  evaṃ ekekapaduddhārenāpi sabbadhamme sammā sāmañca buddho, esa nayo sotaghānajivhākāyamanesu.  eteneva nayena rūpādīni cha āyatanāni, cakkhuviññāṇādayo chaviññāṇakāyā, cakkhusamphassādayo  cha phassā, cakkhusamphassajādayo cha vedanā, rūpasaññādayo cha saññā, rūpasañcetanādayo cha  cetanā, rūpataṇhādayo cha taṇhākāyā, rūpavitakkādayo cha vitakkā, rūpavicārādayo  cha vicārā, rūpakkhandhādayo pañcakkhandhā, dasa kasiṇāni, dasa anussatiyo, uddhumātakasaññādivasena  dasa saññā, kesādayo dvattiṃsākārā, dvādasāyatanāni, aṭṭhārasa dhātuyo, kāmabhavādayo  nava bhavā, paṭhamādīni cattāri jhānāni, mettābhāvanādayo catasso appamaññā, catasso  arūpasamāpattiyo, paṭilomato jarāmaraṇādīni, anulomato avijjādīni paṭiccasamuppādaṅgāni  ca yojetabbāni.</p>
              <p>[03] tatrāyaṃ ekapadayojanā, jarāmaraṇaṃ dukkhasaccaṃ, jāti samudayasaccaṃ, ubhinnampi nissaraṇaṃ  nirodhasaccaṃ, nirodhapajānanā paṭipadā maggasaccanti evamekekapaduddhārena sabbadhamme  sammā sāmañca buddho anubuddho paṭibuddho. tena vuttaṃ -- ``sammā sāmañca sabbadhammānaṃ  buddhattā pana sammāsambuddho''ti. </p>
              <p>[03] 133^b^.^eb^ vijjāhi pana caraṇena ca sampannattā ^b^vijjācaraṇasampanno^eb^. tattha ^b^vijjā^eb^ti tissopi  vijjā aṭṭhapi vijjā. tisso vijjā bhayabheravasutte (ma0 ni0 1.52 ādayo) vuttanayeneva  veditabbā, aṭṭha ambaṭṭhasutte (dī0 ni0 1.278 ādayo). tatra hi vipassanāñāṇena  manomayiddhiyā ca saha cha abhiññā pariggahetvā aṭṭha vijjā vuttā. ^b^caraṇa^eb^nti sīlasaṃvaro,  indriyesu guttadvāratā, bhojane mattaññutā, jāgariyānuyogo, satta saddhammā, cattāri  rūpāvacarajjhānānīti ime pannarasa dhammā veditabbā. imeyeva hi pannarasa dhammā yasmā  etehi carati ariyasāvako gacchati amataṃ disaṃ, tasmā caraṇanti vuttā. yathāha -- ``idha,  mahānāma, ariyasāvako sīlavā hotī''ti (ma0 ni0 2.24) sabbaṃ majjhimapaṇṇāsake  vuttanayeneva veditabbaṃ. bhagavā imāhi vijjāhi iminā ca caraṇena samannāgato. tena  vuccati vijjācaraṇasampannoti.</p>
              <p>[03] tattha ^a^M1.0197^ea^ ^a^V1.0195^ea^ vijjāsampadā bhagavato sabbaññutaṃ pūretvā ṭhitā. caraṇasampadā mahākāruṇikataṃ.  so sabbaññutāya sabbasattānaṃ atthānatthaṃ ñatvā mahākāruṇikatāya anatthaṃ parivajjetvā  atthe niyojeti. yathā taṃ vijjācaraṇasampanno. tenassa sāvakā suppaṭipannā honti,  no duppaṭipannā vijjācaraṇavipannānaṃ sāvakā attantapādayo viya. </p>
              <p>[03] 134^b^.^eb^ sobhanagamanattā, sundaraṃ ṭhānaṃ gatattā, sammā gatattā, sammā ca gadattā ^b^sugato^eb^.  gamanampi hi gatanti vuccati. tañca bhagavato sobhanaṃ parisuddhamanavajjaṃ. kiṃ pana tanti?  ariyamaggo. tena hesa gamanena khemaṃ disaṃ asajjamāno gatoti ^b^sobhanagamanattā sugato^eb^.  sundarañcesa ṭhānaṃ gato amataṃ nibbānanti ^b^sundaraṃ ṭhānaṃ gatattāpi sugato^eb^.  sammā ca gato tena tena maggena pahīne kilese puna apaccāgacchanto. vuttañhetaṃ --  ``sotāpattimaggena ye kilesā pahīnā, te kilese na puneti na pacceti na paccāgacchatīti  sugato...pe0... arahattamaggena ye kilesā pahīnā, te kilese na puneti na  pacceti na paccāgacchatīti sugato''ti, sammā vā gato dīpaṅkarapādamūlato pabhuti yāva  bodhimaṇḍā tāva samatiṃsapāramīpūrikāya sammāpaṭipattiyā sabbalokassa hitasukhameva  karonto sassataṃ, ucchedaṃ, kāmasukhaṃ, attakilamathanti ime ca ante anupagacchanto  gatoti ^b^sammā gatattāpi sugato^eb^. sammā cesa gadati yuttaṭṭhāne yuttameva vācaṃ bhāsatīti  ^b^sammā gadattāpi sugato^eb^. tatridaṃ sādhakasuttaṃ ``yaṃ tathāgato vācaṃ jānāti  abhūtaṃ atacchaṃ anatthasañhitaṃ, sā ca paresaṃ appiyā amanāpā, na taṃ tathāgato vācaṃ bhāsati.  yampi tathāgato vācaṃ jānāti bhūtaṃ tacchaṃ anatthasañhitaṃ, sā ca paresaṃ appiyā amanāpā,  tampi tathāgato vācaṃ na bhāsati. yañca kho tathāgato vācaṃ jānāti bhūtaṃ tacchaṃ atthasañhitaṃ,  sā ca paresaṃ appiyā amanāpā, tatra kālaññū tathāgato hoti tassā vācāya veyyākaraṇāya.  yaṃ tathāgato vācaṃ jānāti abhūtaṃ atacchaṃ anatthasañhitaṃ, sā ca paresaṃ piyā manāpā,  na taṃ tathāgato vācaṃ bhāsati. yampi tathāgato vācaṃ jānāti bhūtaṃ tacchaṃ anatthasañhitaṃ,  sā ca paresaṃ piyā manāpā, tampi tathāgato vācaṃ na bhāsati. yañca kho tathāgato vācaṃ  jānāti bhūtaṃ tacchaṃ atthasañhitaṃ, sā ^a^M1.0198^ea^ ca paresaṃ piyā manāpā, tatra kālaññū  tathāgato hoti tassā vācāya veyyākaraṇāyā''ti (ma0 ni0 2.86). evaṃ ^b^sammā  gadattāpi sugato^eb^ti veditabbo. </p>
              <p>[03] 135^b^.^eb^ sabbathāpi viditalokattā pana ^b^lokavidū^eb^. so hi bhagavā sabhāvato samudayato  nirodhato ^a^V1.0196^ea^ nirodhūpāyatoti sabbathā lokaṃ avedi aññāsi paṭivijjhi. yathāha -- ``yattha  kho, āvuso, na jāyati na jīyati na mīyati na cavati na upapajjati, nāhaṃ taṃ gamanena lokassa  antaṃ ñāteyyaṃ daṭṭheyyaṃ patteyyanti vadāmi, na cāhaṃ, āvuso, apatvāva lokassa antaṃ  dukkhassa antakiriyaṃ vadāmi. api cāhaṃ, āvuso, imasmiññeva byāmamatte kaḷevare  sasaññimhi samanake lokañca paññapemi lokasamudayañca lokanirodhañca lokanirodhagāminiñca  paṭipadaṃ. </p>
              <p>[21] gamanena na pattabbo, lokassanto kudācanaṃ. </p>
              <p>[22] na ca apatvā lokantaṃ, dukkhā atthi pamocanaṃ.. </p>
              <p>[21] tasmā have lokavidū sumedho, </p>
              <p>[27] lokantagū vūsitabrahmacariyo. </p>
              <p>[26] lokassa antaṃ samitāvi ñatvā, </p>
              <p>[22] nāsīsati lokamimaṃ parañcāti.. (saṃ0 ni0  1.107; a0 ni0  4.45). </p>
              <p>[03] 136^b^.^eb^ apica tayo lokā saṅkhāraloko sattaloko okāsalokoti. tattha eko  loko sabbe sattā āhāraṭṭhitikāti (paṭi0 ma0 1.112) āgataṭṭhāne saṅkhāraloko veditabbo.  sassato lokoti vā asassato lokoti vāti (dī0 ni0 1.421) āgataṭṭhāne sattaloko. </p>
              <p>[21] yāvatā candimasūriyā pariharanti, disā bhanti virocamānā. </p>
              <p>[22] tāva sahassadhā loko, ettha te vattatī vasoti.. (ma0 ni0 1.503) -- </p>
              <p>[25] āgataṭṭhāne okāsaloko. tampi bhagavā sabbathā avedi. tathā hissa ``eko loko  sabbe sattā āhāraṭṭhitikā. dve lokā nāmañca rūpañca. tayo lokā tisso vedanā.  cattāro lokā ^a^M1.0199^ea^ cattāro āhārā. pañca lokā pañcupādānakkhandhā.  cha lokā cha ajjhattikāni āyatanāni. satta lokā satta viññāṇaṭṭhitiyo. aṭṭha lokā  aṭṭha lokadhammā. nava lokā nava ^a^V1.0197^ea^ sattāvāsā. dasa lokā dasāyatanāni. dvādasa lokā  dvādasāyatanāni. aṭṭhārasa lokā aṭṭhārasa dhātuyo''ti (paṭi0 ma0 1.112) ayaṃ saṅkhāralokopi  sabbathā vidito. </p>
              <p>[01] yasmā panesa sabbesampi sattānaṃ āsayaṃ jānāti, anusayaṃ jānāti, caritaṃ jānāti,  adhimuttiṃ jānāti, apparajakkhe mahārajakkhe, tikkhindriye mudindriye, svākāre  dvākāre, suviññāpaye duviññāpaye, bhabbe abhabbe satte jānāti. tasmāssa sattalokopi  sabbathā vidito. </p>
              <p>[03] 137^b^.^eb^ yathā ca sattaloko, evaṃ okāsalokopi. tathā hesa ekaṃ cakkavāḷaṃ āyāmato  ca vitthārato ca yojanānaṃ dvādasasatasahassāni catutiṃsasatāni ca paññāsañca yojanāni. parikkhepato  pana -- </p>
              <p>[21] sabbaṃ satasahassāni, chattiṃsaparimaṇḍalaṃ. </p>
              <p>[22] dasa ceva sahassāni, aḍḍhuḍḍhāni satāni ca..</p>
              <p>[03] tattha -- </p>
              <p>[21] duve satasahassāni, cattāri nahutāni ca. </p>
              <p>[22] ettakaṃ bahalattena, saṅkhātāyaṃ vasundharā.. </p>
              <p>[01] tassāyeva sandhārakaṃ -- </p>
              <p>[21] cattāri satasahassāni, aṭṭheva nahutāni ca. </p>
              <p>[22] ettakaṃ bahalattena, jalaṃ vāte patiṭṭhitaṃ..</p>
              <p>[03] tassāpi sandhārako -- </p>
              <p>[21] nava satasahassāni, māluto nabhamuggato. </p>
              <p>[22] saṭṭhiñceva sahassāni, esā lokassa saṇṭhiti..</p>
              <p>[03] evaṃ saṇṭhite cettha yojanānaṃ -- </p>
              <p>[21] caturāsīti ^a^M1.0200^ea^ ^a^V1.0198^ea^ sahassāni, ajjhogāḷho mahaṇṇave. </p>
              <p>[22] accuggato tāvadeva, sineru pabbatuttamo.. </p>
              <p>[21] tato upaḍḍhupaḍḍhena, pamāṇena yathākkamaṃ. </p>
              <p>[22] ajjhogāḷhuggatā dibbā, nānāratanacittitā.. </p>
              <p>[21] yugandharo īsadharo, karavīko sudassano. </p>
              <p>[22] nemindharo vinatako, assakaṇṇo giri brahā.. </p>
              <p>[21] ete satta mahāselā, sinerussa samantato. </p>
              <p>[22] mahārājānamāvāsā, devayakkhanisevitā.. </p>
              <p>[21] yojanānaṃ satānucco, himavā pañca pabbato. </p>
              <p>[22] yojanānaṃ sahassāni, tīṇi āyatavitthato.. </p>
              <p>[21] caturāsītisahassehi, kūṭehi paṭimaṇḍito. </p>
              <p>[22] tipañcayojanakkhandha-parikkhepā nagavhayā.. </p>
              <p>[21] paññāsayojanakkhandha-sākhāyāmā samantato. </p>
              <p>[27] satayojanavitthiṇṇā, tāvadeva ca uggatā. </p>
              <p>[22] jambū yassānubhāvena, jambudīpo pakāsito..</p>
              <p>[03] yañcetaṃ jambuyā pamāṇaṃ, etadeva asurānaṃ citrapāṭaliyā, garuḷānaṃ simbalirukkhassa,  aparagoyāne kadambassa, uttarakurūsu kapparukkhassa, pubbavidehe sirīsassa, tāvatiṃsesu  pāricchattakassāti. tenāhu porāṇā -- </p>
              <p>[21] ``pāṭalī simbalī jambū, devānaṃ pāricchattako. </p>
              <p>[22] kadambo kapparukkho ca, sirīsena bhavati sattamanti.. </p>
              <p>[21] ``dveasīti ^a^V1.0199^ea^ sahassāni, ajjhogāḷho mahaṇṇave. </p>
              <p>[27] accuggato tāvadeva, cakkavāḷasiluccayo. </p>
              <p>[22] parikkhipitvā taṃ sabbaṃ, lokadhātumayaṃ ṭhito''ti..</p>
              <p>[03] tattha candamaṇḍalaṃ ekūnapaññāsayojanaṃ. sūriyamaṇḍalaṃ paññāsayojanaṃ. tāvatiṃsabhavanaṃ dasasahassayojanaṃ.  tathā asurabhavanaṃ avīcimahānirayo jambudīpo ca. aparagoyānaṃ sattasahassayojanaṃ.  tathā ^a^M1.0201^ea^ pubbavidehaṃ. uttarakuru aṭṭhasahassayojanaṃ. ekameko cettha  mahādīpo pañcasatapañcasataparittadīpaparivāro. taṃ sabbampi ekaṃ cakkavāḷaṃ ekā lokadhātu.  tadantaresu lokantarikanirayā.</p>
              <p>[03] evaṃ anantāni cakkavāḷāni anantā lokadhātuyo bhagavā anantena buddhañāṇena avedi aññāsi  paṭivijjhi. evamassa okāsalokopi sabbathā vidito. evampi ^b^sabbathā viditalokattā  lokavidū^eb^. </p>
              <p>[03] 138^b^.^eb^ attanā pana guṇehi visiṭṭhatarassa kassaci abhāvato natthi etassa uttaroti ^b^anuttaro^eb^.  tathā hesa sīlaguṇenāpi sabbaṃ lokamabhibhavati, samādhipaññāvimuttivimuttiñāṇadassanaguṇenāpi.  sīlaguṇenāpi asamo asamasamo appaṭimo appaṭibhāgo appaṭipuggalo...pe0... vimuttiñāṇadassanaguṇenāpi.  yathāha -- ``na kho panāhaṃ samanupassāmi sadevake loke samārake...pe0... sadevamanussāya  pajāya attanā sīlasampannatara''nti vitthāro. evaṃ aggapasādasuttādīni (a0 ni0  4.34;  itivu0 90) ``na me ācariyo atthī''tiādikā (ma0 ni0 1.285; mahāva0 11)  gāthāyo ca vitthāretabbā. </p>
              <p>[03] 139^b^.^eb^ purisadamme sāretīti ^b^purisadammasārathi^eb^. dameti vinetīti vuttaṃ hoti.  tattha ^b^purisadammā^eb^ti adantā dametuṃ yuttā tiracchānapurisāpi manussapurisāpi amanussapurisāpi.  tathā hi bhagavatā tiracchānapurisāpi apalālo nāgarājā, cūḷodaro, mahodaro, aggisikho,  dhūmasikho, aravāḷo nāgarājā, dhanapālako hatthīti evamādayo damitā nibbisā katā  saraṇesu ca sīlesu ca patiṭṭhāpitā, manussapurisāpi saccakanigaṇṭhaputtāmbaṭṭhamāṇavapokkharasāti  soṇadantakūṭadantādayo, amanussapurisāpi āḷavakasūcilomakharalomayakkhasakkadevarājādayo  ^a^V1.0200^ea^ damitā vinītā vicitrehi vinayanūpāyehi. ``ahaṃ kho, kesi, purisadamme saṇhenapi  vinemi, pharusenapi vinemi, saṇhapharusenapi vinemī''ti (a0 ni0  4.11) idañcettha  suttaṃ vitthāretabbaṃ.</p>
              <p>[03] apica bhagavā visuddhasīlādīnaṃ paṭhamajjhānādīni sotāpannādīnañca uttari maggapaṭipadaṃ ācikkhanto  dantepi dametiyeva.</p>
              <p>[03] atha ^a^M1.0202^ea^ vā anuttaro purisadammasārathīti ekamevidaṃ atthapadaṃ. bhagavā hi  tathā purisadamme sāreti, yathā ekapallaṅkeneva nisinnā aṭṭha disā asajjamānā dhāvanti.  tasmā ^b^anuttaro purisadammasārathī^eb^ti vuccati. ``hatthidamakena, bhikkhave, hatthidammo  sārito ekaṃyeva disaṃ dhāvatī''ti idañcettha suttaṃ (ma0 ni0 3.312) vitthāretabbaṃ. </p>
              <p>[03] 140^b^.^eb^ diṭṭhadhammikasamparāyikaparamatthehi yathārahaṃ anusāsatīti ^b^satthā^eb^. apica satthā  viyāti ^b^satthā,^eb^ bhagavā satthavāho. yathā satthavāho satthe kantāraṃ tāreti corakantāraṃ  tāreti vāḷakantāraṃ tāreti dubbhikkhakantāraṃ tāreti nirudakakantāraṃ tāreti  uttāreti nittāreti patāreti khemantabhūmiṃ sampāpeti, evameva bhagavā satthā satthavāho  satte kantāraṃ tāreti, jātikantāraṃ tāretītiādinā niddesanayenapettha attho veditabbo.  ^b^devamanussāna^eb^nti devānañca manussānañca. ukkaṭṭhaparicchedavasena, bhabbapuggalaparicchedavasena  cetaṃ vuttaṃ. bhagavā pana tiracchānagatānampi anusāsanippadānena satthāyeva. tepi  hi bhagavato dhammassavanena upanissayasampattiṃ patvā tāya eva upanissayasampattiyā dutiye  vā tatiye vā attabhāve maggaphalabhāgino honti. maṇḍūkadevaputtādayo cettha  nidassanaṃ.</p>
              <p>[03] bhagavati kira gaggarāya pokkharaṇiyā tīre campānagaravāsīnaṃ dhammaṃ desiyamāne eko  maṇḍūko bhagavato sare nimittaṃ aggahesi, taṃ eko vacchapālako daṇḍaṃ olubbha  tiṭṭhanto sīse sannirumbhitvā aṭṭhāsi. so tāvadeva kālaṅkatvā tāvatiṃsabhavane dvādasayojanike  kanakavimāne nibbatti. suttappabuddho viya ca tattha accharāsaṅghaparivutaṃ attānaṃ disvā  ``are ahampi nāma idha nibbatto, kiṃ nu kho kammamakāsi''nti āvajjento na aññaṃ  kiñci addasa ^a^V1.0201^ea^ aññatra bhagavato sare nimittaggāhā. so tāvadeva saha vimānena āgantvā  bhagavato pāde sirasā vandi. bhagavā jānantova pucchi -- </p>
              <p>[21] ``ko me vandati pādāni, iddhiyā yasasā jalaṃ. </p>
              <p>[22] abhikkantena vaṇṇena, sabbā obhāsayaṃ disā''ti.. </p>
              <p>[21] maṇḍūkohaṃ ^a^M1.0203^ea^ pure āsiṃ, udake vārigocaro. </p>
              <p>[22] tava dhammaṃ suṇantassa, avadhi vacchapālakoti..</p>
              <p>[03] bhagavā tassa dhammaṃ desesi. caturāsītiyā pāṇasahassānaṃ dhammābhisamayo ahosi. devaputtopi  sotāpattiphale patiṭṭhāya sitaṃ katvā pakkamīti. </p>
              <p>[03] 141^b^.^eb^ yaṃ pana kiñci atthi ñeyyaṃ nāma, sabbasseva buddhattā vimokkhantikaññāṇavasena  ^b^buddho^eb^. yasmā vā cattāri saccāni attanāpi bujjhi, aññepi satte bodhesi, tasmā  evamādīhipi kāraṇehi ^b^buddho^eb^. imassa ca panatthassa viññāpanatthaṃ ``bujjhitā saccānīti  buddho. bodhetā pajāyāti buddho''ti evaṃ pavatto sabbopi niddesanayo (mahāni0 192)  paṭisambhidānayo (paṭi0 ma0 1.162) vā vitthāretabbo. </p>
              <p>[03] 142^b^.^eb^ ^b^bhagavā^eb^ti idaṃ panassa guṇavisiṭṭhasabbasattuttamagarugāravādhivacanaṃ. tenāhu  porāṇā -- </p>
              <p>[21] ``bhagavāti vacanaṃ seṭṭhaṃ, bhagavāti vacanamuttamaṃ. </p>
              <p>[22] garugāravayutto so, ^b^bhagavā^eb^ tena vuccatī''ti.. </p>
              <p>[01] catubbidhaṃ vā nāmaṃ āvatthikaṃ liṅgikaṃ nemittikaṃ adhiccasamuppannanti. adhiccasamuppannaṃ  nāma lokiyavohārena yadicchakanti vuttaṃ hoti. tattha vaccho dammo balībaddoti evamādi  ^b^āvatthikaṃ^eb^. daṇḍī chattī sikhī karīti evamādi ^b^liṅgikaṃ^eb^. tevijjo chaḷabhiññoti  evamādi ^b^nemittikaṃ^eb^. sirivaḍḍhako dhanavaḍḍhakoti evamādi vacanatthaṃ anapekkhitvā  pavattaṃ ^b^adhiccasamuppannaṃ^eb^. idaṃ ^a^V1.0202^ea^ pana ^b^bhagavā^eb^ti nāmaṃ nemittikaṃ, na mahāmāyāya,  na suddhodanamahārājena, na asītiyā ñātisahassehi kataṃ, na sakkasantusitādīhi devatāvisesehi.  vuttampi cetaṃ dhammasenāpatinā ``bhagavāti netaṃ nāmaṃ mātarā kataṃ...pe0... vimokkhantikametaṃ  buddhānaṃ bhagavantānaṃ bodhiyā mūle saha sabbaññutaññāṇassa paṭilābhā sacchikā paññatti  yadidaṃ bhagavā''ti (mahāni0 84). </p>
              <p>[03] 143^b^.^eb^ yaṃguṇanemittikañcetaṃ nāmaṃ, tesaṃ guṇānaṃ pakāsanatthaṃ imaṃ gāthaṃ vadanti -- </p>
              <p>[21] ``bhagī ^a^M1.0204^ea^ bhajī bhāgi vibhattavā iti, </p>
              <p>[27] akāsi bhagganti garūti bhāgyavā. </p>
              <p>[26] bahūhi ñāyehi subhāvitattano, </p>
              <p>[22] bhavantago so ^b^bhagavā^eb^ti vuccatī''ti.. -- </p>
              <p>[25] niddese (mahāni0 84) vuttanayeneva cettha tesaṃ tesaṃ padānaṃ attho daṭṭhabbo. </p>
              <p>[03] 144^b^.^eb^ ayaṃ pana aparo nayo. </p>
              <p>[21] bhāgyavā bhaggavā yutto, bhagehi ca vibhattavā. </p>
              <p>[22] bhattavā vantagamano, bhavesu ^b^bhagavā^eb^ tatoti..</p>
              <p>[03] tattha vaṇṇāgamo vaṇṇavipariyayotiādikaṃ niruttilakkhaṇaṃ gahetvā saddanayena vā pisodarādipakkhepalakkhaṇaṃ  gahetvā yasmā lokiyalokuttarasukhābhinibbattakaṃ dānasīlādipārappattaṃ bhāgyamassa  atthi, tasmā bhāgyavāti vattabbe ^b^bhagavā^eb^ti vuccatīti ñātabbaṃ.</p>
              <p>[03] yasmā pana  ahirikānottappakodhūpanāhamakkhapaḷāsaissāmacchariyamāyāsāṭheyyathambhasārambhamānātimānamadapamādataṇhāavijjā-  tividhākusalamūladuccaritasaṃkilesamalavisamasaññāvitakkapapañcacatubbidhavipariyesa-  āsavaganthaoghayogāgatitaṇhuppādupādānapañcacetokhīlavinibandhanīvaraṇābhinandanā-  chavivādamūlataṇhākāyasattānusayāṭṭhamicchattanavataṇhāmūlakadasākusalakammapathadvāsaṭṭhidiṭṭhigata-  aṭṭhasatataṇhāvicaritappabhedasabbadarathapariḷāhakilesasatasahassāni ^a^V1.0203^ea^,  saṅkhepato vā pañca kilesakhandhābhisaṅkhāradevaputtamaccumāre abhañji. tasmā bhaggattā etesaṃ  parissayānaṃ bhaggavāti vattabbe ^b^bhagavā^eb^ti vuccati. āha cettha -- </p>
              <p>[21] ``bhaggarāgo bhaggadoso, bhaggamoho anāsavo. </p>
              <p>[22] bhaggāssa pāpakā dhammā, ^b^bhagavā^eb^ tena vuccatī''ti..</p>
              <p>[03] bhāgyavatāya cassa satapuññalakkhaṇadharassa rūpakāyasampatti dīpitā hoti. bhaggadosatāya dhammakāyasampatti.  tathā lokiyasarikkhakānaṃ bahumatabhāvo, gahaṭṭhapabbajitehi abhigamanīyatā, abhigatānañca  nesaṃ kāyacittadukkhāpanayane ^a^M1.0205^ea^ paṭibalabhāvo, āmisadānadhammadānehi upakāritā,  lokiyalokuttarasukhehi ca saṃyojanasamatthatā dīpitā hoti.</p>
              <p>[03] yasmā ca loke issariyadhammayasasirikāmapayattesu chasu dhammesu bhagasaddo pavattati, paramañcassa  sakacitte issariyaṃ, aṇimālaṅghimādikaṃ vā lokiyasammataṃ sabbākāraparipūraṃ atthi.  tathā lokuttaro dhammo. lokattayabyāpako yathābhuccaguṇādhigato ativiya parisuddho  yaso. rūpakāyadassanabyāvaṭajananayanappasādajananasamatthā sabbākāraparipūrā sabbaṅgapaccaṅgasirī.  yaṃ yaṃ etena icchitaṃ patthitaṃ attahitaṃ parahitaṃ vā, tassa tassa tatheva abhinipphannattā  icchitatthanibbattisaññito kāmo. sabbalokagarubhāvappattihetubhūto sammāvāyāmasaṅkhāto  payatto ca atthi. tasmā imehi bhagehi yuttattāpi bhagā assa santīti iminā atthena  ^b^bhagavā^eb^ti vuccati.</p>
              <p>[03] yasmā pana kusalādīhi bhedehi sabbadhamme, khandhāyatanadhātusaccaindriyapaṭiccasamuppādādīhi  vā kusalādidhamme, pīḷanasaṅkhatasantāpavipariṇāmaṭṭhena vā dukkhaṃ ariyasaccaṃ, āyūhananidānasaṃyogapalibodhaṭṭhena  samudayaṃ, nissaraṇavivekāsaṅkhatāmataṭṭhena nirodhaṃ, niyyānikahetudassanādhipateyyaṭṭhena  maggaṃ vibhattavā, vibhajitvā vivaritvā desitavāti vuttaṃ hoti. tasmā vibhattavāti  vattabbe ^b^bhagavā^eb^ti vuccati.</p>
              <p>[03] yasmā ca esa dibbabrahmāriyavihāre kāyacittaupadhiviveke suññatappaṇihitānimittavimokkhe  aññe ca lokiyalokuttare uttarimanussadhamme bhaji sevi bahulaṃ akāsi, tasmā bhattavāti  vattabbe ^b^bhagavā^eb^ti vuccati.</p>
              <p>[03] yasmā ^a^V1.0204^ea^ pana tīsu bhavesu taṇhāsaṅkhātaṃ gamanaṃ anena vantaṃ, tasmā bhavesu vantagamanoti vattabbe  bhavasaddato bhakāraṃ gamanasaddato gakāraṃ vantasaddato vakārañca dīghaṃ katvā ādāya ^b^bhagavā^eb^ti  vuccati yathā loke mehanassa khassa mālāti vattabbe mekhalāti. </p>
              <p>[03] 145^b^.^eb^ tassevaṃ iminā ca iminā ca kāraṇena so bhagavā arahaṃ...pe0... iminā ca iminā  ca kāraṇena bhagavāti buddhaguṇe anussarato neva tasmiṃ samaye rāgapariyuṭṭhitaṃ cittaṃ  hoti, na dosapariyuṭṭhitaṃ, na mohapariyuṭṭhitaṃ ^a^M1.0206^ea^ cittaṃ hoti. ujugatamevassa  tasmiṃ samaye cittaṃ hoti tathāgatamārabbha (a0 ni0  6.10). iccassa evaṃ rāgādipariyuṭṭhānābhāvena  vikkhambhitanīvaraṇassa kammaṭṭhānābhimukhatāya ujugatacittassa buddhaguṇapoṇā vitakkavicārā  pavattanti. buddhaguṇe anuvitakkayato anuvicārayato pīti uppajjati. pītimanassa  pītipadaṭṭhānāya passaddhiyā kāyacittadarathā paṭippassambhanti. passaddhadarathassa kāyikampi  cetasikampi sukhaṃ uppajjati. sukhino buddhaguṇārammaṇaṃ hutvā cittaṃ samādhiyatīti  anukkamena ekakkhaṇe jhānaṅgāni uppajjanti. buddhaguṇānaṃ pana gambhīratāya nānappakāraguṇānussaraṇādhimuttatāya  vā appanaṃ appatvā upacārappattameva jhānaṃ hoti. tadetaṃ buddhaguṇānussaraṇavasena uppannattā  buddhānussaticceva saṅkhaṃ gacchati.</p>
              <p>[03] imañca pana buddhānussatiṃ anuyutto bhikkhu satthari sagāravo hoti sappatisso, saddhāvepullaṃ  sativepullaṃ paññāvepullaṃ puññavepullañca adhigacchati, pītipāmojjabahulo hoti,  bhayabheravasaho dukkhādhivāsanasamattho, satthārā saṃvāsasaññaṃ paṭilabhati. buddhaguṇānussatiyā  ajjhāvutthañcassa sarīrampi cetiyagharamiva pūjārahaṃ hoti. buddhabhūmiyaṃ cittaṃ namati.  vītikkamitabbavatthusamāyoge cassa sammukhā satthāraṃ passato viya hirottappaṃ paccupaṭṭhāti.  uttari appaṭivijjhanto pana sugatiparāyano hoti. </p>
              <p>[21] tasmā have appamādaṃ, kayirātha sumedhaso. </p>
              <p>[22] evaṃ mahānubhāvāya, buddhānussatiyā sadāti..</p>
              <p>[03] idaṃ tāva buddhānussatiyaṃ vitthārakathāmukhaṃ. </p>
            </h4>
          </h3>
          <h3>
            <h3n> 2. dhammānussatikathā </h3n>
            <h4>
              <h4n> </h4n>
              <p>[03] 146^b^.^eb^ dhammānussatiṃ ^a^V1.0205^ea^ bhāvetukāmenāpi rahogatena paṭisallīnena ``svākkhāto bhagavatā  dhammo sandiṭṭhiko akāliko ehipassiko opaneyyiko paccattaṃ veditabbo viññūhī''ti  (a0 ni0  6.10) evaṃ pariyattidhammassa ceva navavidhassa ca lokuttaradhammassa guṇā anussaritabbā. </p>
              <p>[03] 147^b^.^eb^ ^b^svākkhāto^eb^ti imasmiṃ hi pade pariyattidhammopi saṅgahaṃ gacchati, itaresu lokuttaradhammova.  tattha pariyattidhammo tāva svākkhāto ādimajjhapariyosānakalyāṇattā ^a^M1.0207^ea^ sātthasabyañjanakevalaparipuṇṇaparisuddhabrahmacariyappakāsanattā  ca. yañhi bhagavā ekagāthampi deseti, sā samantabhaddakattā dhammassa paṭhamapādena ādikalyāṇā,  dutiyatatiyapādehi majjhekalyāṇā, pacchimapādena pariyosānakalyāṇā. ekānusandhikaṃ  suttaṃ nidānena ādikalyāṇaṃ, nigamanena pariyosānakalyāṇaṃ, sesena majjhekalyāṇaṃ.  nānānusandhikaṃ suttaṃ paṭhamānusandhinā ādikalyāṇaṃ, pacchimena pariyosānakalyāṇaṃ,  sesehi majjhekalyāṇaṃ. apica sanidānasauppattikattā ādikalyāṇaṃ, veneyyānaṃ  anurūpato atthassa aviparītatāya ca hetudāharaṇayuttato ca majjhekalyāṇaṃ, sotūnaṃ saddhāpaṭilābhajananena  nigamanena ca pariyosānakalyāṇaṃ.</p>
              <p>[03] sakalopi sāsanadhammo attano atthabhūtena sīlena ādikalyāṇo, samathavipassanāmaggaphalehi  majjhekalyāṇo, nibbānena pariyosānakalyāṇo. sīlasamādhīhi vā ādikalyāṇo,  vipassanāmaggehi majjhekalyāṇo, phalanibbānehi pariyosānakalyāṇo. buddhasubodhitāya  vā ādikalyāṇo, dhammasudhammatāya majjhekalyāṇo, saṅghasuppaṭippattiyā pariyosānakalyāṇo.  taṃ sutvā tathatthāya paṭipannena adhigantabbāya abhisambodhiyā vā ādikalyāṇo, paccekabodhiyā  majjhekalyāṇo, sāvakabodhiyā pariyosānakalyāṇo.</p>
              <p>[03] suyyamāno cesa nīvaraṇavikkhambhanato savanenapi kalyāṇameva āvahatīti ādikalyāṇo, paṭipajjiyamāno  samathavipassanāsukhāvahanato paṭipattiyāpi kalyāṇaṃ āvahatīti majjhekalyāṇo, tathāpaṭipanno  ca paṭipattiphale niṭṭhite tādibhāvāvahanato paṭipattiphalenapi ^a^V1.0206^ea^ kalyāṇaṃ āvahatīti  pariyosānakalyāṇoti evaṃ ādimajjhapariyosānakalyāṇattā svākkhāto.</p>
              <p>[03] yaṃ panesa bhagavā dhammaṃ desento sāsanabrahmacariyaṃ maggabrahmacariyañca pakāseti nānānayehi  dīpeti, taṃ yathānurūpaṃ atthasampattiyā sātthaṃ, byañjanasampattiyā sabyañjanaṃ. saṅkāsanapakāsanavivaraṇavibhajanauttānīkaraṇapaññattiatthapadasamāyogato  sātthaṃ, akkharapadabyañjanākāraniruttiniddesasampattiyā sabyañjanaṃ. atthagambhīratāpaṭivedhagambhīratāhi  sātthaṃ, dhammagambhīratādesanāgambhīratāhi ^a^M1.0208^ea^ sabyañjanaṃ. atthapaṭibhānapaṭisambhidāvisayato  sātthaṃ, dhammaniruttipaṭisambhidāvisayato sabyañjanaṃ. paṇḍitavedanīyato parikkhakajanappasādakanti  sātthaṃ, saddheyyato lokiyajanappasādakanti sabyañjanaṃ. gambhīrādhippāyato sātthaṃ, uttānapadato  sabyañjanaṃ. upanetabbassa abhāvato sakalaparipuṇṇabhāvena kevalaparipuṇṇaṃ. apanetabbassa  abhāvato niddosabhāvena parisuddhaṃ.</p>
              <p>[03] apica paṭipattiyā adhigamabyattito sātthaṃ, pariyattiyā āgamabyattito sabyañjanaṃ, sīlādipañcadhammakkhandhayuttato  kevalaparipuṇṇaṃ, nirupakkilesato nittaraṇatthāya pavattito lokāmisanirapekkhato  ca parisuddhanti evaṃ sātthasabyañjanakevalaparipuṇṇaparisuddhabrahmacariyappakāsanato svākkhāto. </p>
              <p>[01] atthavipallāsābhāvato vā suṭṭhu akkhātoti svākkhāto. yathā hi aññatitthiyānaṃ dhammassa  attho vipallāsamāpajjati, antarāyikāti vuttadhammānaṃ antarāyikattābhāvato, niyyānikāti  vuttadhammānaṃ niyyānikattābhāvato. tena te durakkhātadhammāyeva honti, na tathā bhagavato  dhammassa attho vipallāsamāpajjati. ime dhammā antarāyikā, ime dhammā niyyānikāti  evaṃ vuttadhammānaṃ tathābhāvānatikkamanatoti. evaṃ tāva pariyattidhammo svākkhāto.</p>
              <p>[03] lokuttaradhammo pana nibbānānurūpāya paṭipattiyā paṭipadānurūpassa ca nibbānassa akkhātattā  svākkhāto. yathāha -- ``supaññattā kho pana tena bhagavatā sāvakānaṃ nibbānagāminī  paṭipadā saṃsandati nibbānañca paṭipadā ca. seyyathāpi nāma gaṅgodakaṃ yamunodakena  saṃsandati sameti, evameva supaññattā (dī0 ni0 2.296) tena bhagavatā sāvakānaṃ ^a^V1.0207^ea^ nibbānagāminī  paṭipadā saṃsandati nibbānañca paṭipadā cā''ti. ariyamaggo cettha antadvayaṃ anupagamma  majjhimā paṭipadābhūtova ``majjhimā paṭipadā''ti akkhātattā svākkhāto. sāmaññaphalāni  paṭipassaddhakilesāneva ``paṭipassaddhakilesānī''ti akkhātattā svākkhātāni. nibbānaṃ  sassatāmatatāṇaleṇādisabhāvameva sassatādisabhāvavasena akkhātattā svākkhātanti evaṃ lokuttaradhammopi  svākkhāto. </p>
              <p>[03] 148^b^.^eb^ ^b^sandiṭṭhiko^eb^ti ^a^M1.0209^ea^ ettha pana ariyamaggo tāva attano santāne rāgādīnaṃ  abhāvaṃ karontena ariyapuggalena sāmaṃ daṭṭhabboti sandiṭṭhiko. yathāha --``ratto kho,  brāhmaṇa, rāgena abhibhūto pariyādiṇṇacitto attabyābādhāyapi ceteti, parabyābādhāyapi  ceteti, ubhayabyābādhāyapi ceteti. cetasikaṃ dukkhaṃ domanassaṃ paṭisaṃvedeti. rāge  pahīne neva attabyābādhāya ceteti, na parabyābādhāya ceteti, na ubhayabyābādhāya ceteti,  na cetasikaṃ dukkhaṃ domanassaṃ paṭisaṃvedeti. evampi kho, brāhmaṇa, sandiṭṭhiko dhammo  hotī''ti(a0 ni0  3.54).  apica navavidhopi lokuttaradhammo yena yena adhigato hoti, tena tena parasaddhāya gantabbataṃ  hitvā paccavekkhaṇañāṇena sayaṃ daṭṭhabboti sandiṭṭhiko. atha vā pasatthā diṭṭhi sandiṭṭhi,  sandiṭṭhiyā jayatīti sandiṭṭhiko. tathā hettha ariyamaggo sampayuttāya, ariyaphalaṃ kāraṇabhūtāya,  nibbānaṃ visayibhūtāya sandiṭṭhiyā kilese jayati. tasmā yathā rathena jayatīti rathiko,  evaṃ navavidhopi lokuttaradhammo sandiṭṭhiyā jayatīti sandiṭṭhiko.</p>
              <p>[03] atha vā diṭṭhanti dassanaṃ vuccati. diṭṭhameva sandiṭṭhaṃ, dassananti attho. sandiṭṭhaṃ arahatīti  sandiṭṭhiko. lokuttaradhammo hi bhāvanābhisamayavasena sacchikiriyābhisamayavasena ca dissamānoyeva  vaṭṭabhayaṃ nivatteti. tasmā yathā vatthaṃ arahatīti vatthiko, evaṃ sandiṭṭhaṃ arahatīti sandiṭṭhiko. </p>
              <p>[03] 149^b^.^eb^ attano phaladānaṃ sandhāya nāssa kāloti akālo. akāloyeva ^b^akāliko^eb^.  na pañcāhasattāhādibhedaṃ kālaṃ khepetvā phalaṃ deti, attano pana pavattisamanantarameva  phaladoti vuttaṃ hoti. atha vā attano phaladāne pakaṭṭho kālo patto assāti kāliko.  ko so? lokiyo ^a^V1.0208^ea^ kusaladhammo. ayaṃ pana samanantaraphalattā na kālikoti akāliko.  idaṃ maggameva sandhāya vuttaṃ. </p>
              <p>[03] 150^b^.^eb^ ``ehi passa imaṃ dhamma''nti evaṃ pavattaṃ ehipassavidhiṃ arahatīti ^b^ehipassiko^eb^.  kasmā panesa taṃ vidhiṃ arahatīti? vijjamānattā parisuddhattā ca ^a^M1.0210^ea^. rittamuṭṭhiyaṃ  hi hiraññaṃ vā suvaṇṇaṃ vā atthīti vatvāpi ``ehi passa ima''nti na sakkā vattuṃ.  kasmā? avijjamānattā. vijjamānampi ca gūthaṃ vā muttaṃ vā manuññabhāvappakāsanena  cittasampahaṃsanatthaṃ ``ehi passa ima''nti na sakkā vattuṃ. apica kho pana tiṇehi  vā paṇṇehi vā paṭicchādetabbameva hoti. kasmā? aparisuddhattā. ayaṃ pana navavidhopi  lokuttaradhammo sabhāvatova vijjamāno vigatavalāhake ākāse sampuṇṇacandamaṇḍalaṃ viya  paṇḍukambale nikkhittajātimaṇi viya ca parisuddho. tasmā vijjamānattā parisuddhattā  ca ehipassavidhiṃ arahatīti ehipassiko. </p>
              <p>[03] 151^b^.^eb^ upanetabboti ^b^opaneyyiko^eb^. ayaṃ panettha vinicchayo, upanayanaṃ upanayo, ādittaṃ  celaṃ vā sīsaṃ vā ajjhupekkhitvāpi bhāvanāvasena attano citte upanayanaṃ arahatīti  opanayiko. opanayikova opaneyyiko. idaṃ saṅkhate lokuttaradhamme yujjati.  asaṅkhate pana attano cittena upanayanaṃ arahatīti opaneyyiko. sacchikiriyāvasena allīyanaṃ  arahatīti attho.</p>
              <p>[03] atha vā nibbānaṃ upanetīti ariyamaggo upaneyyo. sacchikātabbataṃ upanetabboti  phalanibbānadhammo upaneyyo. upaneyyo eva opaneyyiko. </p>
              <p>[03] 152^b^.^eb^ ^b^paccattaṃ veditabbo viññūhī^eb^ti sabbehipi ugghaṭitaññūādīhi viññūhi  attani attani veditabbo ``bhāvito me maggo, adhigataṃ phalaṃ, sacchikato nirodho''ti.  na hi upajjhāyena bhāvitena maggena saddhivihārikassa kilesā pahīyanti, na so tassa  phalasamāpattiyā phāsuviharati, na tena sacchikataṃ nibbānaṃ sacchikaroti. tasmā  na esa parassa sīse ābharaṇaṃ viya daṭṭhabbo, attano pana citteyeva daṭṭhabbo, anubhavitabbo  viññūhīti vuttaṃ hoti. bālānaṃ pana avisayo cesa.</p>
              <p>[03] apica ^a^M1.0211^ea^ ^a^V1.0209^ea^ svākkhāto ayaṃ dhammo. kasmā? sandiṭṭhikattā. sandiṭṭhiko,  akālikattā. akāliko, ehipassikattā. yo ca ehipassiko, so nāma opaneyyiko  hotīti. </p>
              <p>[03] 153^b^.^eb^ tassevaṃ svākkhātatādibhede dhammaguṇe anussarato neva tasmiṃ samaye rāgapariyuṭṭhitaṃ  cittaṃ hoti. na dosa...pe0... na mohapariyuṭṭhitaṃ cittaṃ hoti. ujugatamevassa  tasmiṃ samaye cittaṃ hoti dhammaṃ ārabbhāti (a0 ni0  6.10) purimanayeneva vikkhambhitanīvaraṇassa  ekakkhaṇe jhānaṅgāni uppajjanti. dhammaguṇānaṃ pana gambhīratāya nānappakāraguṇānussaraṇādhimuttatāya  vā appanaṃ appatvā upacārappattameva jhānaṃ hoti. tadetaṃ dhammaguṇānussaraṇavasena uppannattā  dhammānussaticceva saṅkhaṃ gacchati. </p>
              <p>[01] imañca pana dhammānussatiṃ anuyutto bhikkhu evaṃ opaneyyikassa dhammassa desetāraṃ imināpaṅgena  samannāgataṃ satthāraṃ neva atītaṃse samanupassāmi, na panetarahi aññatra tena bhagavatāti  evaṃ dhammaguṇadassaneneva satthari sagāravo hoti sappatisso. dhamme garucittīkāro saddhādivepullaṃ  adhigacchati, pītipāmojjabahulo hoti, bhayabheravasaho, dukkhādhivāsanasamattho, dhammena  saṃvāsasaññaṃ paṭilabhati, dhammaguṇānussatiyā ajjhāvutthañcassa sarīrampi cetiyagharamiva pūjārahaṃ  hoti, anuttaradhammādhigamāya cittaṃ namati, vītikkamitabbavatthusamāyoge cassa dhammasudhammataṃ  samanussarato hirottappaṃ paccupaṭṭhāti. uttari appaṭivijjhanto pana sugatiparāyano  hoti. </p>
              <p>[21] tasmā have appamādaṃ, kayirātha sumedhaso. </p>
              <p>[22] evaṃ mahānubhāvāya, dhammānussatiyā sadāti..</p>
              <p>[03] idaṃ dhammānussatiyaṃ vitthārakathāmukhaṃ. </p>
            </h4>
          </h3>
          <h3>
            <h3n> 3. saṅghānussatikathā </h3n>
            <h4>
              <h4n> </h4n>
              <p>[03] 154^b^.^eb^ saṅghānussatiṃ bhāvetukāmenāpi rahogatena paṭisallīnena ``suppaṭipanno bhagavato  sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho,  sāmīcippaṭipanno ^a^V1.0210^ea^ bhagavato sāvakasaṅgho, yadidaṃ cattāri purisayugāni aṭṭha purisapuggalā  ^a^M1.0212^ea^, esa bhagavato sāvakasaṅgho āhuneyyo, pāhuneyyo, dakkhiṇeyyo, añjalikaraṇīyo,  anuttaraṃ puññakkhettaṃ lokassā''ti (a0 ni0  6.10) evaṃ ariyasaṅghaguṇā anussaritabbā. </p>
              <p>[03] 155^b^.^eb^ tattha ^b^suppaṭipanno^eb^ti suṭṭhu paṭipanno, sammāpaṭipadaṃ anivattipaṭipadaṃ anulomapaṭipadaṃ  apaccanīkapaṭipadaṃ dhammānudhammapaṭipadaṃ paṭipannoti vuttaṃ hoti. bhagavato ovādānusāsaniṃ  sakkaccaṃ suṇantīti sāvakā. sāvakānaṃ saṅgho ^b^sāvakasaṅgho,^eb^ sīladiṭṭhisāmaññatāya  saṅghātabhāvamāpanno sāvakasamūhoti attho. yasmā pana sā sammāpaṭipadā uju avaṅkā akuṭilā  ajimhā, ariyo ca ñāyotipi vuccati, anucchavikattā ca sāmīcītipi saṅkhaṃ gatā.  tasmā tampaṭipanno ariyasaṅgho ^b^ujuppaṭipanno ñāyappaṭipanno sāmīcippaṭipanno^eb^tipi  vutto.</p>
              <p>[03] ettha ca ye maggaṭṭhā, te sammāpaṭipattisamaṅgitāya suppaṭipannā. ye phalaṭṭhā, te sammāpaṭipadāya  adhigantabbassa adhigatattā atītaṃ paṭipadaṃ sandhāya suppaṭipannāti veditabbā.</p>
              <p>[03] apica svākkhāte dhammavinaye yathānusiṭṭhaṃ paṭipannattāpi apaṇṇakapaṭipadaṃ paṭipannattāpi  ^b^suppaṭipanno^eb^.</p>
              <p>[03] majjhimāya paṭipadāya antadvayamanupagamma paṭipannattā kāyavacīmanovaṅkakuṭilajimhadosappahānāya  paṭipannattā ca ujuppaṭipannattā ca ^b^ujuppaṭipanno^eb^.</p>
              <p>[03] ñāyo vuccati nibbānaṃ. tadatthāya paṭipannattā ^b^ñāyappaṭipanno^eb^.</p>
              <p>[03] yathā paṭipannā sāmīcippaṭipannārahā honti, tathā paṭipannattā ^b^sāmīcippaṭipanno^eb^. </p>
              <p>[03] 156^b^.^eb^ ^b^yadida^eb^nti yāni imāni. ^b^cattāri purisayugānī^eb^ti yugaḷavasena paṭhamamaggaṭṭho  phalaṭṭhoti idamekaṃ yugaḷanti evaṃ cattāri purisayugaḷāni honti. ^b^aṭṭha purisapuggalā^eb^ti  purisapuggalavasena eko paṭhamamaggaṭṭho eko phalaṭṭhoti iminā nayena aṭṭheva purisapuggalā  honti ^a^V1.0211^ea^. ettha ca purisoti vā puggaloti vā ekatthāni etāni padāni. veneyyavasena  panetaṃ vuttaṃ. ^b^esa bhagavato sāvakasaṅgho^eb^ti yānimāni yugavasena ^a^M1.0213^ea^ cattāri  purisayugāni, pāṭiekkato aṭṭha purisapuggalā, esa bhagavato sāvakasaṅgho, āhuneyyotiādīsu  ānetvā hunitabbanti āhunaṃ, dūratopi ānetvā sīlavantesu dātabbanti attho.  catunnaṃ paccayānametamadhivacanaṃ. taṃ āhunaṃ paṭiggahetuṃ yutto tassa mahapphalakaraṇatoti  ^b^āhuneyyo^eb^. atha vā dūratopi āgantvā sabbasāpateyyampi ettha hunitabbanti āhavanīyo.  sakkādīnampi vā āhavanaṃ arahatīti āhavanīyo. yo cāyaṃ brāhmaṇānaṃ āhavanīyo nāma  aggi, yattha hutaṃ mahapphalanti tesaṃ laddhi. sace hutassa mahapphalatāya āhavanīyo, saṅghova  āhavanīyo. saṅghe hutañhi mahapphalaṃ hoti. yathāha -- </p>
              <p>[21] ``yo ca vassasataṃ jantu, aggiṃ paricare vane. </p>
              <p>[27] ekañca bhāvitattānaṃ, muhuttamapi pūjaye. </p>
              <p>[22] sāyeva pūjanā seyyo, yañce vassasataṃ huta''nti.. (dha0 pa0 107).</p>
              <p>[03] tadetaṃ nikāyantare āhavanīyoti padaṃ idha āhuneyyoti iminā padena atthato ekaṃ.  byañjanato panettha kiñcimattameva nānaṃ. iti ^b^āhuneyyo^eb^.</p>
              <p>[03] ^b^pāhuneyyo^eb^ti ettha pana pāhunaṃ vuccati disāvidisato āgatānaṃ piyamanāpānaṃ ñātimittānamatthāya  sakkārena paṭiyattaṃ āgantukadānaṃ. tampi ṭhapetvā te tathārūpe pāhunake saṅghasseva  dātuṃ yuttaṃ, saṅghova taṃ paṭiggahetuṃ yutto. saṅghasadiso hi pāhunako natthi. tathā  hesa ekabuddhantare ca dissati, abbokiṇṇañca piyamanāpattakarehi dhammehi samannāgatoti.  evaṃ pāhunamassa dātuṃ yuttaṃ pāhunañca paṭiggahetuṃ yuttoti pāhuneyyo. yesaṃ  pana pāhavanīyoti pāḷi, tesaṃ yasmā saṅgho pubbakāramarahati, tasmā sabbapaṭhamaṃ ānetvā  ettha hunitabbanti pāhavanīyo. sabbappakārena vā āhavanamarahatīti pāhavanīyo. svāyamidha  teneva atthena pāhuneyyoti vuccati.</p>
              <p>[03] dakkhiṇāti pana paralokaṃ saddahitvā dātabbadānaṃ vuccati. taṃ dakkhiṇaṃ arahati, dakkhiṇāya  vā hito yasmā naṃ mahapphalakaraṇatāya visodhetīti ^b^dakkhiṇeyyo^eb^.</p>
              <p>[03] ubho ^a^M1.0214^ea^ ^a^V1.0212^ea^ hatthe sirasmiṃ patiṭṭhapetvā sabbalokena kayiramānaṃ añjalikammaṃ  arahatīti ^b^añjalikaraṇīyo^eb^.</p>
              <p>[03] ^b^anuttaraṃ puññakkhettaṃ lokassā^eb^ti sabbalokassa asadisaṃ puññavirūhanaṭṭhānaṃ. yathā hi  rañño vā amaccassa vā sālīnaṃ vā yavānaṃ vā virūhanaṭṭhānaṃ rañño sālikkhettaṃ rañño  yavakkhettanti vuccati, evaṃ saṅgho sabbalokassa puññānaṃ virūhanaṭṭhānaṃ. saṅghaṃ nissāya  hi lokassa nānappakārahitasukhasaṃvattanikāni puññāni virūhanti. tasmā saṅgho anuttaraṃ  puññakkhettaṃ lokassāti. </p>
              <p>[03] 157^b^.^eb^ evaṃ suppaṭipannatādibhede saṅghaguṇe anussarato neva tasmiṃ samaye rāgapariyuṭṭhitaṃ  cittaṃ hoti. na dosa...pe0... na mohapariyuṭṭhitaṃ cittaṃ hoti. ujugatamevassa  tasmiṃ samaye cittaṃ hoti saṅghaṃ ārabbhāti (a0 ni0  6.10) purimanayeneva vikkhambhitanīvaraṇassa  ekakkhaṇe jhānaṅgāni uppajjanti. saṅghaguṇānaṃ pana gambhīratāya nānappakāraguṇānussaraṇādhimuttatāya  vā appanaṃ appatvā upacārappattameva jhānaṃ hoti. tadetaṃ saṅghaguṇānussaraṇavasena uppannattā  saṅghānussaticceva saṅkhaṃ gacchati.</p>
              <p>[03] imañca pana saṅghānussatiṃ anuyutto bhikkhu saṅghe sagāravo hoti sappatisso. saddhādivepullaṃ  adhigacchati, pītipāmojjabahulo hoti, bhayabheravasaho, dukkhādhivāsanasamattho, saṅghena saṃvāsasaññaṃ  paṭilabhati. saṅghaguṇānussatiyā ajjhāvutthañcassa sarīraṃ sannipatitasaṅghamiva uposathāgāraṃ  pūjārahaṃ hoti, saṅghaguṇādhigamāya cittaṃ namati, vītikkamitabbavatthusamāyoge cassa  sammukhā saṅghaṃ passato viya hirottappaṃ paccupaṭṭhāti, uttari appaṭivijjhanto pana sugatiparāyano  hoti. </p>
              <p>[21] tasmā have appamādaṃ, kayirātha sumedhaso. </p>
              <p>[22] evaṃ mahānubhāvāya, saṅghānussatiyā sadāti..</p>
              <p>[03] idaṃ saṅghānussatiyaṃ vitthārakathāmukhaṃ. </p>
            </h4>
          </h3>
          <h3>
            <h3n> 4. sīlānussatikathā </h3n>
            <h4>
              <h4n> </h4n>
              <p>[03] 158^b^.^eb^ sīlānussatiṃ ^a^M1.0215^ea^ ^a^V1.0213^ea^ bhāvetukāmena pana rahogatena paṭisallīnena ``aho  vata me sīlāni akhaṇḍāni acchiddāni asabalāni akammāsāni bhujissāni viññuppasatthāni  aparāmaṭṭhāni samādhisaṃvattanikānī''ti (a0 ni0  6.10) evaṃ akhaṇḍatādiguṇavasena  attano sīlāni anussaritabbāni. tāni ca gahaṭṭhena gahaṭṭhasīlāni, pabbajitena pabbajitasīlāni. </p>
              <p>[01] gahaṭṭhasīlāni vā hontu pabbajitasīlāni vā, yesaṃ ādimhi vā ante vā ekampi  na bhinnaṃ, tāni pariyante chinnasāṭako viya na khaṇḍānīti ^b^akhaṇḍāni^eb^. yesaṃ vemajjhe  ekampi na bhinnaṃ, tāni majjhe vinividdhasāṭako viya na chiddānīti ^b^acchiddāni^eb^.  yesaṃ paṭipāṭiyā dve vā tīṇi vā na bhinnāni, tāni piṭṭhiyā vā kucchiyā vā  uṭṭhitena dīghavaṭṭādisaṇṭhānena visabhāgavaṇṇena kāḷarattādīnaṃ aññatarasarīravaṇṇā gāvī viya  na sabalānīti ^b^asabalāni^eb^. yāni antarantarā na bhinnāni, tāni visabhāgabinduvicitrā  gāvī viya na kammāsānīti ^b^akammāsāni^eb^. avisesena vā sabbānipi sattavidhena  methunasaṃyogena kodhupanāhādīhi ca pāpadhammehi anupahatattā akhaṇḍāni acchiddāni  asabalāni akammāsāni. tāniyeva taṇhādāsabyato mocetvā bhujissabhāvakaraṇena ^b^bhujissāni^eb^.  buddhādīhi viññūhi pasatthattā ^b^viññuppasatthāni^eb^. taṇhādiṭṭhīhi aparāmaṭṭhatāya kenaci  vā ayaṃ te sīlesu dosoti evaṃ parāmaṭṭhuṃ asakkuṇeyyatāya ^b^aparāmaṭṭhāni^eb^. upacārasamādhiṃ  appanāsamādhiṃ vā, atha vā pana maggasamādhiṃ phalasamādhiñcāpi saṃvattentīti ^b^samādhisaṃvattanikāni^eb^. </p>
              <p>[03] 159^b^.^eb^ evaṃ akhaṇḍatādiguṇavasena attano sīlāni anussarato nevassa tasmiṃ samaye rāgapariyuṭṭhitaṃ  cittaṃ hoti. na dosa...pe0... na mohapariyuṭṭhitaṃ cittaṃ hoti. ujugatamevassa tasmiṃ  samaye cittaṃ hoti, sīlaṃ ārabbhāti purimanayeneva vikkhambhitanīvaraṇassa ekakkhaṇe  jhānaṅgāni uppajjanti. sīlaguṇānaṃ pana gambhīratāya nānappakāraguṇānussaraṇādhimuttatāya  vā appanaṃ appatvā upacārappattameva jhānaṃ hoti. tadetaṃ ^a^M1.0216^ea^ sīlaguṇānussaraṇavasena  uppannattā sīlānussaticceva saṅkhaṃ gacchati.</p>
              <p>[03] imañca ^a^V1.0214^ea^ pana sīlānussatiṃ anuyutto bhikkhu sikkhāya sagāravo hoti sabhāgavutti, paṭisanthāre  appamatto, attānuvādādibhayavirahito, aṇumattesu vajjesu bhayadassāvī, saddhādivepullaṃ  adhigacchati, pītipāmojjabahulo hoti. uttari appaṭivijjhanto pana sugatiparāyano  hoti. </p>
              <p>[21] tasmā have appamādaṃ, kayirātha sumedhaso. </p>
              <p>[22] evaṃ mahānubhāvāya, sīlānussatiyā sadāti..</p>
              <p>[03] idaṃ sīlānussatiyaṃ vitthārakathāmukhaṃ. </p>
            </h4>
          </h3>
          <h3>
            <h3n> 5. cāgānussatikathā </h3n>
            <h4>
              <h4n> </h4n>
              <p>[03] 160^b^.^eb^ cāgānussatiṃ bhāvetukāmena pana pakatiyā cāgādhimuttena niccappavattadānasaṃvibhāgena  bhavitabbaṃ. atha vā pana bhāvanaṃ ārabhantena ito dāni pabhuti sati paṭiggāhake antamaso  ekālopamattampi dānaṃ adatvā na bhuñjissāmīti samādānaṃ katvā taṃdivasaṃ guṇavisiṭṭhesu  paṭiggāhakesu yathāsatti yathābalaṃ dānaṃ datvā tattha nimittaṃ gaṇhitvā rahogatena  paṭisallīnena ``lābhā vata me suladdhaṃ vata me, yohaṃ maccheramalapariyuṭṭhitāya pajāya vigatamalamaccherena  cetasā viharāmi muttacāgo payatapāṇi vossaggarato yācayogo dānasaṃvibhāgarato''ti  evaṃ vigatamalamaccheratādiguṇavasena attano cāgo anussaritabbo.</p>
              <p>[03] tattha ^b^lābhā vata me^eb^ti mayhaṃ vata lābhā, ye ime ``āyuṃ kho pana datvā āyussa bhāgī  hoti dibbassa vā mānusassa vā'' iti (a0 ni0  5.37) ca, ``dadaṃ piyo hoti  bhajanti naṃ bahū'' iti (a0 ni0  5.34) ca, ``dadamāno piyo hoti, sataṃ dhammaṃ  anukkamaṃ'' iti (a0 ni0  5.35) ca evamādīhi nayehi bhagavatā dāyakassa lābhā saṃvaṇṇitā,  te mayhaṃ avassaṃ bhāginoti adhippāyo. ^b^suladdhaṃ vata me^eb^ti yaṃ mayā idaṃ sāsanaṃ  manussattaṃ vā laddhaṃ, taṃ suladdhaṃ vata me. kasmā ^a^M1.0217^ea^? yohaṃ maccheramalapariyuṭṭhitāya  pajāya...pe0... dānasaṃvibhāgaratoti.</p>
              <p>[03] tattha ^a^V1.0215^ea^ ^b^maccheramalapariyuṭṭhitāyā^eb^ti maccheramalena abhibhūtāya. ^b^pajāyā^eb^ti pajāyanavasena sattā  vuccanti. tasmā attano sampattīnaṃ parasādhāraṇabhāvamasahanalakkhaṇena cittassa pabhassarabhāvadūsakānaṃ  kaṇhadhammānaṃ aññatarena maccheramalena abhibhūtesu sattesūti ayamettha attho. ^b^vigatamalamaccherenā^eb^ti  aññesampi rāgadosādimalānañceva maccherassa ca vigatattā vigatamalamaccherena. ^b^cetasā  viharāmī^eb^ti yathāvuttappakāracitto hutvā vasāmīti attho. suttesu pana mahānāmasakkassa  sotāpannassa sato nissayavihāraṃ pucchato nissayavihāravasena desitattā agāraṃ ajjhāvasāmīti  vuttaṃ. tattha abhibhavitvā vasāmīti attho.</p>
              <p>[03] ^b^muttacāgo^eb^ti vissaṭṭhacāgo. ^b^payatapāṇī^eb^ti parisuddhahattho. sakkaccaṃ sahatthā deyyadhammaṃ  dātuṃ sadā dhotahatthoyevāti vuttaṃ hoti. ^b^vossaggarato^eb^ti vossajjanaṃ vossaggo,  pariccāgoti attho. tasmiṃ vossagge satatābhiyogavasena ratoti vossaggarato. ^b^yācayogo^eb^ti  yaṃ yaṃ pare yācanti, tassa tassa dānato yācanayogoti attho. yājayogotipi pāṭho.  yajanasaṅkhātena yājena yuttoti attho. ^b^dānasaṃvibhāgarato^eb^ti dāne ca saṃvibhāge ca  rato. ahañhi dānañca demi, attanā paribhuñjitabbatopi ca saṃvibhāgaṃ karomi, ettheva  casmi ubhaye ratoti evaṃ anussaratīti attho. </p>
              <p>[03] 161^b^.^eb^ tassevaṃ vigatamalamaccheratādiguṇavasena attano cāgaṃ anussarato neva tasmiṃ samaye  rāgapariyuṭṭhitaṃ cittaṃ hoti. na dosa...pe0... na mohapariyuṭṭhitaṃ cittaṃ hoti.  ujugatamevassa tasmiṃ samaye cittaṃ hoti cāgaṃ ārabbhāti (a0 ni0  5.10) purimanayeneva  vikkhambhitanīvaraṇassa ekakkhaṇe jhānaṅgāni uppajjanti. cāgaguṇānaṃ pana gambhīratāya nānappakāracāgaguṇānussaraṇādhimuttatāya  vā appanaṃ appatvā upacārappattameva jhānaṃ hoti. tadetaṃ cāgaguṇānussaraṇavasena uppannattā  cāgānussaticceva saṅkhaṃ gacchati.</p>
              <p>[03] imañca ^a^M1.0218^ea^ pana cāgānussatiṃ anuyutto bhikkhu bhiyyoso mattāya cāgādhimutto  hoti, alobhajjhāsayo, mettāya anulomakārī, visārado, pītipāmojjabahulo, uttari  appaṭivijjhanto pana sugatiparāyano hoti. </p>
              <p>[21] tasmā ^a^V1.0216^ea^ have appamādaṃ, kayirātha sumedhaso. </p>
              <p>[22] evaṃ mahānubhāvāya, cāgānussatiyā sadāti..</p>
              <p>[03] idaṃ cāgānussatiyaṃ vitthārakathāmukhaṃ. </p>
            </h4>
          </h3>
          <h3>
            <h3n> 6. devatānussatikathā </h3n>
            <h4>
              <h4n> </h4n>
              <p>[03] 162^b^.^eb^ devatānussatiṃ bhāvetukāmena pana ariyamaggavasena samudāgatehi saddhādīhi guṇehi  samannāgatena bhavitabbaṃ. tato rahogatena paṭisallīnena ``santi devā cātumahārājikā,  santi devā tāvatiṃsā, yāmā, tusitā, nimmānaratino, paranimmitavasavattino,  santi devā brahmakāyikā, santi devā tatuttari, yathārūpāya saddhāya samannāgatā tā  devatā ito cutā tattha upapannā, mayhampi tathārūpā saddhā saṃvijjati. yathārūpena sīlena.  yathārūpena sutena. yathārūpena cāgena. yathārūpāya paññāya samannāgatā tā devatā ito cutā  tattha upapannā, mayhampi tathārūpā paññā saṃvijjatī''ti (a0 ni0  6.10) evaṃ devatā  sakkhiṭṭhāne ṭhapetvā attano saddhādiguṇā anussaritabbā.</p>
              <p>[03] sutte pana yasmiṃ mahānāma samaye ariyasāvako attano ca tāsañca devatānaṃ saddhañca sīlañca  sutañca cāgañca paññañca anussarati, nevassa tasmiṃ samaye rāgapariyuṭṭhitaṃ cittaṃ hotīti  vuttaṃ. kiñcāpi vuttaṃ, atha kho taṃ sakkhiṭṭhāne ṭhapetabbadevatānaṃ attano saddhādīhi  samānaguṇadīpanatthaṃ vuttanti veditabbaṃ. aṭṭhakathāyañhi devatā sakkhiṭṭhāne ṭhapetvā  attano guṇe anussaratīti daḷhaṃ katvā vuttaṃ. </p>
              <p>[03] 163^b^.^eb^ tasmā pubbabhāge devatānaṃ guṇe anussaritvā aparabhāge attano saṃvijjamāne  saddhādiguṇe anussarato cassa neva tasmiṃ samaye ^a^M1.0219^ea^ rāgapariyuṭṭhitaṃ cittaṃ  hoti. na dosa...pe0... na mohapariyuṭṭhitaṃ cittaṃ hoti, ujugatamevassa tasmiṃ samaye  cittaṃ hoti devatā ārabbhāti (a0 ni0  6.10) purimanayeneva vikkhambhitanīvaraṇassa  ekakkhaṇe jhānaṅgāni uppajjanti. saddhādiguṇānaṃ pana gambhīratāya nānappakāraguṇānussaraṇādhimuttatāya  vā appanaṃ ^a^V1.0217^ea^ appatvā upacārappattameva jhānaṃ hoti. tadetaṃ devatānaṃ guṇasadisasaddhādiguṇānussaraṇavasena  devatānussaticceva saṅkhaṃ gacchati.</p>
              <p>[03] imañca pana devatānussatiṃ anuyutto bhikkhu devatānaṃ piyo hoti manāpo, bhiyyoso mattāya  saddhādivepullaṃ adhigacchati, pītipāmojjabahulo viharati. uttari appaṭivijjhanto  pana sugatiparāyano hoti. </p>
              <p>[21] tasmā have appamādaṃ, kayirātha sumedhaso. </p>
              <p>[22] evaṃ mahānubhāvāya, devatānussatiyā sadāti..</p>
              <p>[03] idaṃ devatānussatiyaṃ vitthārakathāmukhaṃ. </p>
            </h4>
          </h3>
          <h3>
            <h3n> pakiṇṇakakathā </h3n>
            <h4>
              <h4n> </h4n>
              <p>[03] 164^b^.^eb^ yaṃ pana etāsaṃ vitthāradesanāyaṃ ``ujugatamevassa tasmiṃ samaye cittaṃ hoti tathāgataṃ  ārabbhā''tiādīni vatvā ``ujugatacitto kho pana, mahānāma, ariyasāvako labhati  atthavedaṃ, labhati dhammavedaṃ, labhati dhammūpasaṃhitaṃ pāmojjaṃ, pamuditassa pīti jāyatī''ti  (a0 ni0  6.10) vuttaṃ, tattha itipi so bhagavātiādīnaṃ atthaṃ nissāya uppannaṃ  tuṭṭhiṃ sandhāya ^b^labhati atthaveda^eb^nti vuttaṃ. pāḷiṃ nissāya uppannaṃ tuṭṭhiṃ sandhāya  ^b^labhati dhammavedaṃ^eb^. ubhayavasena ^b^labhati dhammūpasaṃhitaṃ pāmojja^eb^nti vuttanti  veditabbaṃ.</p>
              <p>[03] yañca devatānussatiyaṃ devatā ārabbhāti vuttaṃ, taṃ pubbabhāge devatā ārabbha pavattacittavasena  devatāguṇasadise vā devatābhāvanipphādake guṇe ārabbha pavattacittavasena vuttanti  veditabbaṃ. </p>
              <p>[03] 165^b^.^eb^ imā ^a^M1.0220^ea^ pana cha anussatiyo ariyasāvakānaññeva ijjhanti. tesaṃ hi  buddhadhammasaṅghaguṇā pākaṭā honti. te ca akhaṇḍatādiguṇehi sīlehi, vigatamalamaccherena  cāgena, mahānubhāvānaṃ devatānaṃ guṇasadisehi saddhādiguṇehi samannāgatā. mahānāmasutte  (a0 ni0  6.10) ca ^a^V1.0218^ea^ sotāpannassa nissayavihāraṃ puṭṭhena bhagavatā sotāpannassa nissayavihāradassanatthameva  etā vitthārato kathitā.</p>
              <p>[03] gedhasuttepi ``idha, bhikkhave, ariyasāvako tathāgataṃ anussarati, itipi so bhagavā...pe0...  ujugatamevassa tasmiṃ samaye cittaṃ hoti nikkhantaṃ muttaṃ vuṭṭhitaṃ gedhamhā. gedhoti  kho, bhikkhave, pañcannetaṃ kāmaguṇānamadhivacanaṃ. idampi kho, bhikkhave, ārammaṇaṃ karitvā  evamidhekacce sattā visujjhantī''ti (a0 ni0  6.25) evaṃ ariyasāvakassa anussativasena  cittaṃ visodhetvā uttari paramatthavisuddhiadhigamatthāya kathitā.</p>
              <p>[03] āyasmatā mahākaccānena desite sambādhokāsasuttepi ``acchariyaṃ, āvuso, abbhutaṃ,  āvuso, yāvañcidaṃ tena bhagavatā jānatā passatā arahatā sammāsambuddhena sambādhe okāsādhigamo  anubuddho sattānaṃ visuddhiyā...pe0... nibbānassa sacchikiriyāya yadidaṃ cha anussatiṭṭhānāni.  katamāni cha? idhāvuso, ariyasāvako tathāgataṃ anussarati...pe0... evamidhekacce  sattā visuddhidhammā bhavantī''ti (a0 ni0  6.26) evaṃ ariyasāvakasseva paramatthavisuddhidhammatāya  okāsādhigamavasena kathitā.</p>
              <p>[03] uposathasuttepi ``kathañca, visākhe, ariyūposatho hoti? upakkiliṭṭhassa, visākhe,  cittassa upakkamena pariyodapanā hoti. kathañca, visākhe, upakkiliṭṭhassa cittassa upakkamena  pariyodapanā hoti? idha, visākhe, ariyasāvako tathāgataṃ anussaratī''ti (a0 ni0  3.71)  evaṃ ariyasāvakasseva uposathaṃ upavasato cittavisodhanakammaṭṭhānavasena uposathassa mahapphalabhāvadassanatthaṃ  kathitā.</p>
              <p>[03] ekādasanipātepi ``saddho kho, mahānāma, ārādhako hoti, no assaddho. āraddhavīriyo,  upaṭṭhitasati, samāhito, paññavā, mahānāma ^a^M1.0221^ea^, ārādhako hoti, no duppañño.  imesu kho tvaṃ, mahānāma, pañcasu dhammesu patiṭṭhāya cha dhamme uttari bhāveyyāsi.  idha tvaṃ, mahānāma, tathāgataṃ anussareyyāsi itipi so bhagavā''ti (a0 ni0  11.11)  evaṃ ariyasāvakasseva ``tesaṃ no, bhante, nānāvihārena viharataṃ kenassa vihārena  viharitabba''nti pucchato vihāradassanatthaṃ kathitā. </p>
              <p>[03] 166^b^.^eb^ evaṃ ^a^V1.0219^ea^ santepi parisuddhasīlādiguṇasamannāgatena puthujjanenāpi manasi kātabbā.  anussavavasenāpi hi buddhādīnaṃ guṇe anussarato cittaṃ pasīdatiyeva. yassānubhāvena  nīvaraṇāni vikkhambhetvā uḷārapāmojjo vipassanaṃ ārabhitvā arahattaṃyeva sacchikareyya  kaṭāndhakāravāsī ^b^phussadevatthero^eb^ viya.</p>
              <p>[03] so kirāyasmā mārena nimmitaṃ buddharūpaṃ disvā ``ayaṃ tāva sarāgadosamoho evaṃ sobhati,  kathaṃ nu kho bhagavā na sobhati, so hi sabbaso vītarāgadosamoho''ti buddhārammaṇaṃ pītiṃ  paṭilabhitvā vipassanaṃ vaḍḍhetvā arahattaṃ pāpuṇīti. </p>
              <p>[06] iti sādhujanapāmojjatthāya kate visuddhimagge </p>
              <p>[06] samādhibhāvanādhikāre </p>
              <p>[06] chānussatiniddeso nāma </p>
              <p>[06] sattamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 8. anussatikammaṭṭhānaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> maraṇassatikathā </h3n>
            <h4>
              <h4n> </h4n>
              <p>[03] 167^b^.^eb^ idāni ^a^M1.0222^ea^ ^a^V1.0220^ea^ ito anantarāya maraṇassatiyā bhāvanāniddeso anuppatto.  tattha ^b^maraṇa^eb^nti ekabhavapariyāpannassa jīvitindriyassa upacchedo. yaṃ panetaṃ arahantānaṃ  vaṭṭadukkhasamucchedasaṅkhātaṃ ^b^samucchedamaraṇaṃ,^eb^ saṅkhārānaṃ khaṇabhaṅgasaṅkhātaṃ ^b^khaṇikamaraṇaṃ,^eb^ rukkho  mato lohaṃ matantiādīsu ^b^sammutimaraṇañca,^eb^ na taṃ idha adhippetaṃ.</p>
              <p>[03] yampi cetaṃ adhippetaṃ, taṃ kālamaraṇaṃ akālamaraṇanti duvidhaṃ hoti. tattha kālamaraṇaṃ  puññakkhayena vā āyukkhayena vā ubhayakkhayena vā hoti. akālamaraṇaṃ kammupacchedakakammavasena.</p>
              <p>[03] tattha yaṃ vijjamānāyapi āyusantānajanakapaccayasampattiyā kevalaṃ paṭisandhijanakassa kammassa  vipakkavipākattā maraṇaṃ hoti, idaṃ ^b^puññakkhayena maraṇaṃ^eb^ nāma. yaṃ gatikālāhārādisampattiyā  abhāvena ajjatanakālapurisānaṃ viya vassasatamattaparimāṇassa āyuno khayavasena maraṇaṃ hoti,  idaṃ ^b^āyukkhayena maraṇaṃ^eb^ nāma. yaṃ pana dūsīmārakalāburājādīnaṃ viya taṅkhaṇaññeva  ṭhānācāvanasamatthena kammunā upacchinnasantānānaṃ, purimakammavasena vā satthaharaṇādīhi  upakkamehi upacchijjamānasantānānaṃ maraṇaṃ hoti, idaṃ ^b^akālamaraṇaṃ^eb^ nāma. taṃ sabbampi  vuttappakārena jīvitindriyupacchedena saṅgahitaṃ. iti jīvitindriyupacchedasaṅkhātassa  maraṇassa saraṇaṃ maraṇassati. </p>
              <p>[03] 168^b^.^eb^ taṃ bhāvetukāmena rahogatena paṭisallīnena ``maraṇaṃ bhavissati, jīvitindriyaṃ  upacchijjissatī''ti vā, ``maraṇaṃ maraṇa''nti vā yoniso manasikāro pavattetabbo.  ayoniso ^a^V1.0221^ea^ pavattayato hi iṭṭhajanamaraṇānussaraṇe soko uppajjati vijātamātuyā piyaputtamaraṇānussaraṇe  viya. aniṭṭhajanamaraṇānussaraṇe pāmojjaṃ uppajjati verīnaṃ verimaraṇānussaraṇe viya.  majjhattajanamaraṇānussaraṇe saṃvego na uppajjati matakaḷevaradassane chavaḍāhakassa viya. attano  maraṇānussaraṇe santāso uppajjati ukkhittāsikaṃ vadhakaṃ disvā bhīrukajātikassa ^a^M1.0223^ea^  viya. tadetaṃ sabbampi satisaṃvegañāṇavirahato hoti. tasmā tattha tattha hatamatasatte oloketvā  diṭṭhapubbasampattīnaṃ sattānaṃ matānaṃ maraṇaṃ āvajjetvā satiñca saṃvegañca ñāṇañca yojetvā  ``maraṇaṃ bhavissatī''tiādinā nayena manasikāro pavattetabbo. evaṃ pavattento hi yoniso  pavatteti, upāyena pavattetīti attho. evaṃ pavattayatoyeva hi ekaccassa nīvaraṇāni vikkhambhanti,  maraṇārammaṇā sati saṇṭhāti, upacārappattameva kammaṭṭhānaṃ hoti. </p>
              <p>[03] 169^b^.^eb^ yassa pana ettāvatā na hoti, tena vadhakapaccupaṭṭhānato, sampattivipattito, upasaṃharaṇato,  kāyabahusādhāraṇato, āyudubbalato, animittato, addhānaparicchedato, khaṇaparittatoti imehi  aṭṭhahākārehi maraṇaṃ anussaritabbaṃ.</p>
              <p>[03] tattha ^b^vadhakapaccupaṭṭhānato^eb^ti vadhakassa viya paccupaṭṭhānato. yathā hi imassa sīsaṃ chindissāmīti  asiṃ gahetvā gīvāya cārayamāno vadhako paccupaṭṭhitova hoti, evaṃ maraṇampi paccupaṭṭhitamevāti  anussaritabbaṃ. kasmā? saha jātiyā āgatato, jīvitaharaṇato ca. yathā hi ahicchattakamakuḷaṃ  matthakena paṃsuṃ gahetvāva uggacchati, evaṃ sattā jarāmaraṇaṃ gahetvāva nibbattanti.  tathā hi nesaṃ paṭisandhicittaṃ uppādānantarameva jaraṃ patvā pabbatasikharato patitasilā viya  bhijjati saddhiṃ sampayuttakhandhehi. evaṃ khaṇikamaraṇaṃ tāva saha jātiyā āgataṃ. jātassa  pana avassaṃ maraṇato idhādhippetamaraṇampi saha jātiyā āgataṃ. tasmā esa satto jātakālato  paṭṭhāya yathā nāma uṭṭhito sūriyo atthābhimukho gacchateva, gatagataṭṭhānato īsakampi na nivattati.  yathā vā nadī pabbateyyā sīghasotā hārahārinī sandateva vattateva īsakampi na nivattati,  evaṃ īsakampi anivattamāno maraṇābhimukhova yāti. tena vuttaṃ -- </p>
              <p>[21] ``yamekarattiṃ ^a^V1.0222^ea^ paṭhamaṃ, gabbhe vasati māṇavo. </p>
              <p>[22] abbhuṭṭhitova so yāti, sa gacchaṃ na nivattatī''ti.. (jā0 1.15.363). </p>
              <p>[01] evaṃ gacchato cassa gimhābhitattānaṃ kunnadīnaṃ khayo viya, pāto āporasānugatabandhanānaṃ  dumapphalānaṃ patanaṃ viya, muggarābhitāḷitānaṃ mattikabhājanānaṃ bhedo ^a^M1.0224^ea^  viya, sūriyarasmisamphuṭṭhānaṃ ussāvabindūnaṃ viddhaṃsanaṃ viya ca maraṇameva āsannaṃ hoti.  tenāha -- </p>
              <p>[21] ``accayanti ahorattā, jīvitamuparujjhati. </p>
              <p>[22] āyu khīyati maccānaṃ, kunnadīnaṃva odakaṃ.. (saṃ0 ni0  1.146). </p>
              <p>[21] ``phalānamiva pakkānaṃ, pāto papatato bhayaṃ. </p>
              <p>[22] evaṃ jātāna maccānaṃ, niccaṃ maraṇato bhayaṃ.. </p>
              <p>[21] ``yathāpi kumbhakārassa, kataṃ mattikabhājanaṃ. </p>
              <p>[27] khuddakañca mahantañca, yaṃ pakkaṃ yañca āmakaṃ. </p>
              <p>[22] sabbaṃ bhedanapariyantaṃ, evaṃ maccāna jīvitaṃ'.. (su0 ni0 581-582). </p>
              <p>[21] ``ussāvova tiṇaggamhi, sūriyuggamanaṃ pati. </p>
              <p>[22] evamāyu manussānaṃ, mā maṃ amma nivārayā''ti.. (jā0 1.11.79).</p>
              <p>[03] evaṃ ukkhittāsiko vadhako viya saha jātiyā āgataṃ panetaṃ maraṇaṃ gīvāya asiṃ cārayamāno  so vadhako viya jīvitaṃ haratiyeva, na aharitvā nivattati. tasmā saha jātiyā āgatato,  jīvitaharaṇato ca ukkhittāsiko vadhako viya maraṇampi paccupaṭṭhitamevāti evaṃ vadhakapaccupaṭṭhānato  maraṇaṃ anussaritabbaṃ. </p>
              <p>[03] 170^b^.^eb^ ^b^sampattivipattito^eb^ti idha sampatti nāma tāvadeva sobhati, yāva naṃ vipatti  nābhibhavati, na ca sā sampatti nāma atthi, yā vipattiṃ atikkamma tiṭṭheyya. tathā hi -- </p>
              <p>[21] ``sakalaṃ ^a^V1.0223^ea^ mediniṃ bhutvā, datvā koṭisataṃ sukhī. </p>
              <p>[22] aḍḍhāmalakamattassa, ante issarataṃ gato.. </p>
              <p>[21] ``teneva dehabandhena, puññamhi khayamāgate. </p>
              <p>[22] maraṇābhimukho sopi, asoko sokamāgato''ti..</p>
              <p>[03] apica ^a^M1.0225^ea^ sabbaṃ ārogyaṃ byādhipariyosānaṃ, sabbaṃ yobbanaṃ jarāpariyosānaṃ,  sabbaṃ jīvitaṃ maraṇapariyosānaṃ, sabboyeva lokasannivāso jātiyā anugato, jarāya  anusaṭo, byādhinā abhibhūto, maraṇena abbhāhato. tenāha -- </p>
              <p>[21] ``yathāpi selā vipulā, nabhaṃ āhacca pabbatā. </p>
              <p>[22] samantā anupariyeyyuṃ, nippothentā catuddisā.. </p>
              <p>[21] ``evaṃ jarā ca maccu ca, adhivattanti pāṇine. </p>
              <p>[27] khattiye brāhmaṇe vesse, sudde caṇḍālapukkuse. </p>
              <p>[22] na kiñci parivajjeti, sabbamevābhimaddati.. </p>
              <p>[21] ``na tattha hatthīnaṃ bhūmi, na rathānaṃ na pattiyā. </p>
              <p>[22] na cāpi mantayuddhena, sakkā jetuṃ dhanena vā''ti.. (saṃ0 ni0  1.136).</p>
              <p>[03] evaṃ jīvitasampattiyā maraṇavipattipariyosānataṃ vavatthapentena sampattivipattito maraṇaṃ  anussaritabbaṃ. </p>
              <p>[03] 171^b^.^eb^ ^b^upasaṃharaṇato^eb^ti parehi saddhiṃ attano upasaṃharaṇato. tattha sattahākārehi upasaṃharaṇato  maraṇaṃ anussaritabbaṃ, yasamahattato, puññamahattato, thāmamahattato, iddhimahattato, paññāmahattato,  paccekabuddhato, sammāsambuddhatoti. kathaṃ? idaṃ maraṇaṃ nāma  mahāyasānaṃ mahāparivārānaṃ ^a^V1.0224^ea^  sampannadhanavāhanānaṃ mahāsammatamandhātumahāsudassana daḷhanemi nimippabhutīnampi upari  nirāsaṅkameva patitaṃ, kimaṅgaṃ pana mayhaṃ upari na patissati? </p>
              <p>[21] mahāyasā rājavarā, mahāsammatāadayo. </p>
              <p>[22] tepi maccuvasaṃ pattā, mādisesu kathāva kāti..</p>
              <p>[03] evaṃ tāva ^b^yasamahattato^eb^ anussaritabbaṃ.</p>
              <p>[03] kathaṃ puññamahattato? </p>
              <p>[21] jotiko jaṭilo uggo, meṇḍako atha puṇṇako. </p>
              <p>[27] ete caññe ca ye loke, mahāpuññāti vissutā. </p>
              <p>[22] sabbe maraṇamāpannā, mādisesu kathāva kāti..</p>
              <p>[03] evaṃ ^b^puññamahattato^eb^ anussaritabbaṃ.</p>
              <p>[03] kathaṃ ^a^M1.0226^ea^ thāmamahattato? </p>
              <p>[21] vāsudevo baladevo, bhīmaseno yudhiṭṭhilo. </p>
              <p>[22] cānuro yo mahāmallo, antakassa vasaṃ gatā.. </p>
              <p>[21] evaṃ thāmabalūpetā, iti lokamhi vissutā. </p>
              <p>[22] etepi maraṇaṃ yātā, mādisesu kathāva kāti..</p>
              <p>[03] evaṃ ^b^thāmamahattato^eb^ anussaritabbaṃ.</p>
              <p>[03] kathaṃ iddhimahattato? </p>
              <p>[21] pādaṅguṭṭhakamattena ^a^V1.0225^ea^, vejayantamakampayi. </p>
              <p>[22] yo nāmiddhimataṃ seṭṭho, dutiyo aggasāvako.. </p>
              <p>[21] sopi maccumukhaṃ ghoraṃ, migo sīhamukhaṃ viya. </p>
              <p>[22] paviṭṭho saha iddhīhi, mādisesu kathāva kāti..</p>
              <p>[03] evaṃ ^b^iddhimahattato^eb^ anussaritabbaṃ.</p>
              <p>[03] kathaṃ paññāmahattato? </p>
              <p>[21] lokanāthaṃ ṭhapetvāna, ye caññe atthi pāṇino. </p>
              <p>[22] paññāya sāriputtassa, kalaṃ nāgghanti soḷasiṃ.. </p>
              <p>[21] evaṃ nāma mahāpañño, paṭhamo aggasāvako. </p>
              <p>[22] maraṇassa vasaṃ patto, mādisesu kathāva kāti..</p>
              <p>[03] evaṃ ^b^paññāmahattato^eb^ anussaritabbaṃ.</p>
              <p>[03] kathaṃ paccekabuddhato? yepi te attano ñāṇavīriyabalena sabbakilesasattunimmathanaṃ katvā  paccekabodhiṃ pattā khaggavisāṇakappā sayambhuno, tepi maraṇato na muttā, kuto  panāhaṃ muccissāmīti. </p>
              <p>[21] taṃ taṃ nimittamāgamma, vīmaṃsantā mahesayo. </p>
              <p>[22] sayambhuññāṇatejena, ye pattā āsavakkhayaṃ.. </p>
              <p>[21] ekacariyanivāsena, khaggasiṅgasamūpamā. </p>
              <p>[22] tepi nātigatā maccuṃ, mādisesu kathāva kāti..</p>
              <p>[03] evaṃ ^a^M1.0227^ea^ ^a^V1.0226^ea^ ^b^paccekabuddhato^eb^ anussaritabbaṃ.</p>
              <p>[03] kathaṃ sammāsambuddhato? yopi so bhagavā asītianubyañjanapaṭimaṇḍitadvattiṃsamahāpurisalakkhaṇavicitrarūpakāyo  sabbākāraparisuddhasīlakkhandhādiguṇaratanasamiddhadhammakāyo yasamahattapuññamahattathāmamahattaiddhimahattapaññāmahattānaṃ  pāraṃ gato asamo asamasamo appaṭipuggalo arahaṃ sammāsambuddho, sopi salilavuṭṭhinipātena  mahāaggikkhandho viya maraṇavuṭṭhinipātena ṭhānaso vūpasanto. </p>
              <p>[21] evaṃ mahānubhāvassa, yaṃ nāmetaṃ mahesino. </p>
              <p>[22] na bhayena na lajjāya, maraṇaṃ vasamāgataṃ.. </p>
              <p>[21] nillajjaṃ vītasārajjaṃ, sabbasattābhimaddanaṃ. </p>
              <p>[22] tayidaṃ mādisaṃ sattaṃ, kathaṃ nābhibhavissatīti..</p>
              <p>[03] evaṃ ^b^sammāsambuddhato^eb^ anussaritabbaṃ.</p>
              <p>[03] tassevaṃ yasamahattatādisampannehi parehi saddhiṃ maraṇasāmaññatāya attānaṃ upasaṃharitvā tesaṃ  viya sattavisesānaṃ mayhampi maraṇaṃ bhavissatīti anussarato upacārappattaṃ kammaṭṭhānaṃ  hotīti. evaṃ upasaṃharaṇato maraṇaṃ anussaritabbaṃ. </p>
              <p>[03] 172^b^.^eb^ ^b^kāyabahusādhāraṇato^eb^ti ayaṃ kāyo bahusādhāraṇo. asītiyā tāva kimikulānaṃ  sādhāraṇo, tattha chavinissitā pāṇā chaviṃ khādanti, cammanissitā cammaṃ khādanti, maṃsanissitā  maṃsaṃ khādanti, nhārunissitā nhāruṃ khādanti, aṭṭhinissitā aṭṭhiṃ khādanti, miñjanissitā  miñjaṃ khādanti. tattheva jāyanti jīyanti mīyanti, uccārapassāvaṃ karonti. kāyova  nesaṃ sūtigharañceva gilānasālā ca susānañca vaccakuṭi ca passāvadoṇikā ca. svāyaṃ  tesampi kimikulānaṃ pakopena maraṇaṃ nigacchatiyeva. yathā ca asītiyā kimikulānaṃ,  evaṃ ajjhattikānaṃyeva anekasatānaṃ rogānaṃ bāhirānañca ahivicchikādīnaṃ maraṇassa  paccayānaṃ sādhāraṇo. </p>
              <p>[01] yathā ^a^V1.0227^ea^ hi catumahāpathe ṭhapite lakkhamhi sabbadisāhi āgatā sarasattitomarapāsāṇādayo nipatanti,  evaṃ kāyepi sabbupaddavā nipatanti ^a^M1.0228^ea^. svāyaṃ tesampi upaddavānaṃ nipātena  maraṇaṃ nigacchatiyeva. tenāha bhagavā -- ``idha, bhikkhave, bhikkhu divase nikkhante rattiyā  paṭihitāya iti paṭisañcikkhati, bahukā kho me paccayā maraṇassa, ahi vā maṃ ḍaṃseyya,  vicchiko vā maṃ ḍaṃseyya, satapadī vā maṃ ḍaṃseyya, tena me assa kālaṅkiriyā, so  mamassa antarāyo, upakkhalitvā vā papateyyaṃ, bhattaṃ vā me bhuttaṃ byāpajjeyya, pittaṃ  vā me kuppeyya, semhaṃ vā me kuppeyya, satthakā vā me vātā kuppeyyuṃ,  tena me assa kālaṅkiriyā, so mamassa antarāyo''ti. evaṃ (a0 ni0  6.20) kāyabahusādhāraṇato  maraṇaṃ anussaritabbaṃ. </p>
              <p>[03] 173^b^.^eb^ ^b^āyudubbalato^eb^ti āyu nāmetaṃ abalaṃ dubbalaṃ. tathā hi sattānaṃ jīvitaṃ  assāsapassāsūpanibaddhañceva iriyāpathūpanibaddhañca sītuṇhūpanibaddhañca mahābhūtūpanibaddhañca āhārūpanibaddhañca.  tadetaṃ assāsapassāsānaṃ samavuttitaṃ labhamānameva pavattati. bahi nikkhantanāsikavāte  pana anto apavisante, paviṭṭhe vā anikkhamante mato nāma hoti. catunnaṃ iriyāpathānampi  samavuttitaṃ labhamānameva pavattati. aññataraññatarassa pana adhimattatāya āyusaṅkhārā upacchijjanti.  sītuṇhānampi samavuttitaṃ labhamānameva pavattati. atisītena pana atiuṇhena vā abhibhūtassa  vipajjati. mahābhūtānampi samavuttitaṃ labhamānameva pavattati. pathavīdhātuyā pana āpodhātuādīnaṃ  vā aññataraññatarassa pakopena balasampannopi puggalo patthaddhakāyo vā atisārādivasena kilinnapūtikāyo  vā mahāḍāhapareto vā sambhijjamānasandhibandhano vā hutvā jīvitakkhayaṃ pāpuṇāti. kabaḷīkārāhārampi  yuttakāle labhantasseva jīvitaṃ pavattati, āhāraṃ alabhamānassa pana parikkhayaṃ gacchatīti.  evaṃ āyudubbalato maraṇaṃ anussaritabbaṃ. </p>
              <p>[03] 174^b^.^eb^ ^b^animittato^eb^ti avavatthānato, paricchedābhāvatoti attho. sattānaṃ hi -- </p>
              <p>[21] jīvitaṃ byādhi kālo ca, dehanikkhepanaṃ gati. </p>
              <p>[22] pañcete jīvalokasmiṃ, animittā na nāyare.. </p>
              <p>[01] tattha ^a^M1.0229^ea^ ^b^jīvitaṃ^eb^ tāva ``ettakameva jīvitabbaṃ, na ito para''nti vavatthānābhāvato  animittaṃ ^a^V1.0228^ea^. kalalakālepi hi sattā maranti, abbudapesighanamāsikadvemāsatemāsacatumāsapañcamāsadasamāsakālepi.  kucchito nikkhantasamayepi. tato paraṃ vassasatassa antopi bahipi marantiyeva. ^b^byādhi^eb^pi  ``imināva byādhinā sattā maranti, nāññenā''ti vavatthānābhāvato animitto. cakkhurogenāpi  hi sattā maranti, sotarogādīnaṃ aññatarenāpi. ^b^kālo^eb^pi ``imasmiṃyeva kāle  maritabbaṃ, nāññasmi''nti evaṃ vavatthānābhāvato animitto. pubbaṇhepi hi sattā  maranti, majjhanhikādīnaṃ aññatarasmimpi. ^b^dehanikkhepana^eb^mpi ``idheva mīyamānānaṃ dehena  patitabbaṃ, nāññatrā''ti evaṃ vavatthānābhāvato animittaṃ. antogāme jātānaṃ hi  bahigāmepi attabhāvo patati. bahigāme jātānampi antogāme. tathā thalajānaṃ vā  jale, jalajānaṃ vā thaleti anekappakārato vitthāretabbaṃ. ^b^gati^eb^pi ``ito cutena  idha nibbattitabba''nti evaṃ vavatthānābhāvato animittā. devalokato hi cutā manussesupi  nibbattanti, manussalokato cutā devalokādīnampi yattha katthaci nibbattantīti evaṃ  yantayuttagoṇo viya gatipañcake loko samparivattatīti evaṃ animittato maraṇaṃ anussaritabbaṃ. </p>
              <p>[03] 175^b^.^eb^ ^b^addhānaparicchedato^eb^ti manussānaṃ jīvitassa nāma etarahi paritto addhā. yo ciraṃ  jīvati, so vassasataṃ, appaṃ vā bhiyyo. tenāha bhagavā -- ``appamidaṃ, bhikkhave, manussānaṃ  āyu, gamanīyo samparāyo, kattabbaṃ kusalaṃ, caritabbaṃ brahmacariyaṃ, natthi jātassa  amaraṇaṃ. yo, bhikkhave, ciraṃ jīvati, so vassasataṃ, appaṃ vā bhiyyoti. </p>
              <p>[21] appamāyumanussānaṃ, hīḷeyya naṃ suporiso. </p>
              <p>[22] careyyādittasīsova, natthi maccussa nāgamoti.. (saṃ0 ni0  1.145).</p>
              <p>[03] aparampi āha -- ``bhūtapubbaṃ, bhikkhave, arako nāma satthā ahosī''ti sabbampi sattahi  upamāhi alaṅkataṃ suttaṃ vitthāretabbaṃ.</p>
              <p>[03] aparampi āha -- ``yocāyaṃ, bhikkhave, bhikkhu evaṃ maraṇassatiṃ bhāveti, aho vatāhaṃ rattindivaṃ  jīveyyaṃ, bhagavato sāsanaṃ manasikareyyaṃ, bahuṃ vata me kataṃ assāti. yocāyaṃ,  bhikkhave, bhikkhu evaṃ maraṇassatiṃ bhāveti ^a^M1.0230^ea^, aho vatāhaṃ divasaṃ jīveyyaṃ,  bhagavato sāsanaṃ manasikareyyaṃ, bahuṃ vata me kataṃ assāti. yo cāyaṃ, bhikkhave,  bhikkhu evaṃ ^a^V1.0229^ea^ maraṇassatiṃ bhāveti, aho vatāhaṃ tadantaraṃ jīveyyaṃ, yadantaraṃ ekaṃ piṇḍapātaṃ  bhuñjāmi, bhagavato sāsanaṃ manasikareyyaṃ, bahuṃ vata me kataṃ assāti. yo cāyaṃ,  bhikkhave, bhikkhu evaṃ maraṇassatiṃ bhāveti, aho vatāhaṃ tadantaraṃ jīveyyaṃ, yadantaraṃ  cattāro pañca ālope saṅkhāditvā ajjhoharāmi, bhagavato sāsanaṃ manasikareyyaṃ, bahuṃ  vata me kataṃ assāti. ime vuccanti, bhikkhave, bhikkhū pamattā viharanti, dandhaṃ maraṇassatiṃ  bhāventi āsavānaṃ khayāya. yo ca khvāyaṃ, bhikkhave, bhikkhu evaṃ maraṇassatiṃ bhāveti,  aho vatāhaṃ tadantaraṃ jīveyyaṃ, yadantaraṃ ekaṃ ālopaṃ saṅkhāditvā ajjhoharāmi, bhagavato  sāsanaṃ manasikareyyaṃ, bahuṃ vata me kataṃ assāti. yo cāyaṃ, bhikkhave, bhikkhu  evaṃ maraṇassatiṃ bhāveti, aho vatāhaṃ tadantaraṃ jīveyyaṃ, yadantaraṃ assasitvā vā passasāmi,  passasitvā vā assasāmi, bhagavato sāsanaṃ manasikareyyaṃ, bahuṃ vata me kataṃ assāti.  ime vuccanti, bhikkhave, bhikkhū appamattā viharanti, tikkhaṃ maraṇassatiṃ bhāventi āsavānaṃ  khayāyā''ti (a0 ni0  6.19). evaṃ catupañcālopasaṅkhādanamattaṃ avissāsiyo paritto  jīvitassa addhāti evaṃ addhānaparicchedato maraṇaṃ anussaritabbaṃ. </p>
              <p>[03] 176^b^.^eb^ ^b^khaṇaparittato^eb^ti paramatthato hi atiparitto sattānaṃ jīvitakkhaṇo ekacittappavattimattoyeva.  yathā nāma rathacakkaṃ pavattamānampi ekeneva nemippadesena pavattati, tiṭṭhamānampi ekeneva  tiṭṭhati, evameva ekacittakkhaṇikaṃ sattānaṃ jīvitaṃ. tasmiṃ citte niruddhamatte satto  niruddhoti vuccati. yathāha -- ``atīte cittakkhaṇe jīvittha, na jīvati, na jīvissati.  anāgate cittakkhaṇe na jīvittha, na jīvati, jīvissati. paccuppanne cittakkhaṇe na jīvittha,  jīvati, na jīvissati. </p>
              <p>[21] ``jīvitaṃ attabhāvo ca, sukhadukkhā ca kevalā. </p>
              <p>[22] ekacittasamāyuttā, lahu so vattate khaṇo.. </p>
              <p>[21] ``ye niruddhā marantassa, tiṭṭhamānassa vā idha. </p>
              <p>[22] sabbepi sadisā khandhā, gatā appaṭisandhikā.. </p>
              <p>[21] ``anibbattena ^a^M1.0231^ea^ ^a^V1.0230^ea^ na jāto, paccuppannena jīvati. </p>
              <p>[22] cittabhaṅgā mato loko, paññatti paramatthiyā''ti.. (mahāni0 39).</p>
              <p>[03] evaṃ khaṇaparittato maraṇaṃ anussaritabbaṃ. </p>
              <p>[03] 177^b^.^eb^ iti imesaṃ aṭṭhannaṃ ākārānaṃ aññataraññatarena anussaratopi punappunaṃ manasikāravasena  cittaṃ āsevanaṃ labhati, maraṇārammaṇā sati santiṭṭhati, nīvaraṇāni vikkhambhanti, jhānaṅgāni  pātubhavanti. sabhāvadhammattā pana saṃvejanīyattā ca ārammaṇassa appanaṃ appatvā upacārappattameva  jhānaṃ hoti. lokuttarajjhānaṃ pana dutiyacatutthāni ca āruppajjhānāni sabhāvadhammepi  bhāvanāvisesena appanaṃ pāpuṇanti. visuddhibhāvanānukkamavasena hi lokuttaraṃ appanaṃ  pāpuṇāti. ārammaṇātikkamabhāvanāvasena āruppaṃ. appanāpattasseva hi jhānassa ārammaṇasamatikkamanamattaṃ  tattha hoti. idha pana tadubhayampi natthi. tasmā upacārappattameva jhānaṃ hoti. tadetaṃ  maraṇassatibalena uppannattā maraṇassaticceva saṅkhaṃ gacchati.</p>
              <p>[03] imañca pana maraṇassatiṃ anuyutto bhikkhu satataṃ appamatto hoti, sabbabhavesu anabhiratisaññaṃ  paṭilabhati, jīvitanikantiṃ jahāti, pāpagarahī hoti, asannidhibahulo parikkhāresu  vigatamalamacchero, aniccasaññā cassa paricayaṃ gacchati, tadanusāreneva dukkhasaññā anattasaññā  ca upaṭṭhāti. yathā abhāvitamaraṇā sattā sahasā vāḷamigayakkhasappacoravadhakābhibhūtā viya  maraṇasamaye bhayaṃ santāsaṃ sammohaṃ āpajjanti, evaṃ anāpajjitvā abhayo asammūḷho kālaṃ  karoti. sace diṭṭheva dhamme amataṃ nārādheti, kāyassa bhedā sugatiparāyano hoti. </p>
              <p>[21] tasmā have appamādaṃ, kayirātha sumedhaso. </p>
              <p>[22] evaṃ mahānubhāvāya, maraṇassatiyā sadāti..</p>
              <p>[03] idaṃ maraṇassatiyaṃ vitthārakathāmukhaṃ. </p>
            </h4>
          </h3>
          <h3>
            <h3n> kāyagatāsatikathā </h3n>
            <h4>
              <h4n> </h4n>
              <p>[03] 178^b^.^eb^ idāni ^a^M1.0232^ea^ ^a^V1.0231^ea^ yaṃ taṃ aññatra buddhuppādā appavattapubbaṃ sabbatitthiyānaṃ  avisayabhūtaṃ tesu tesu suttantesu ``ekadhammo, bhikkhave, bhāvito bahulīkato  mahato saṃvegāya saṃvattati. mahato atthāya saṃvattati. mahato yogakkhemāya saṃvattati.  mahato satisampajaññāya saṃvattati. ñāṇadassanapaṭilābhāya saṃvattati. diṭṭhadhammasukhavihārāya  saṃvattati. vijjāvimuttiphalasacchikiriyāya saṃvattati. katamo ekadhammo? kāyagatā  sati... (a0 ni0  1.563 ādayo). amataṃ te, bhikkhave, paribhuñjanti, ye kāyagatāsatiṃ  paribhuñjanti. amataṃ te, bhikkhave, na paribhuñjanti, ye kāyagatāsatiṃ na paribhuñjanti.  amataṃ tesaṃ, bhikkhave, paribhuttaṃ... aparibhuttaṃ... parihīnaṃ... aparihīnaṃ...  viraddhaṃ... aviraddhaṃ, yesaṃ kāyagatāsati āraddhāti (a0 ni0  1.603) evaṃ bhagavatā  anekehi ākārehi pasaṃsitvā ``kathaṃ bhāvitā, bhikkhave, kāyagatāsati kathaṃ  bahulīkatā mahapphalā hoti mahānisaṃsā? idha, bhikkhave, bhikkhu araññagato vā''tiādinā  (ma0 ni0 3.154) nayena ānāpānapabbaṃ, iriyāpathapabbaṃ, catusampajaññapabbaṃ, paṭikkūlamanasikārapabbaṃ,  dhātumanasikārapabbaṃ, navasivathikapabbānīti imesaṃ cuddasannaṃ pabbānaṃ vasena kāyagatāsatikammaṭṭhānaṃ  niddiṭṭhaṃ, tassa bhāvanāniddeso anuppatto.</p>
              <p>[03] tattha yasmā iriyāpathapabbaṃ catusampajaññapabbaṃ dhātumanasikārapabbanti imāni tīṇi vipassanāvasena  vuttāni. nava sivathikapabbāni vipassanāñāṇesuyeva ādīnavānupassanāvasena vuttāni.  yāpi cettha uddhumātakādīsu samādhibhāvanā ijjheyya, sā asubhaniddese pakāsitāyeva.  ānāpānapabbaṃ pana paṭikkūlamanasikārapabbañca imānevettha dve samādhivasena vuttāni.  tesu ānāpānapabbaṃ ānāpānassativasena visuṃ kammaṭṭhānaṃyeva. yaṃ panetaṃ ``puna  caparaṃ, bhikkhave, bhikkhu imameva kāyaṃ uddhaṃ pādatalā adho kesamatthakā tacapariyantaṃ pūraṃ  nānappakārassa asucino paccavekkhati. atthi imasmiṃ kāye kesā lomā...pe0...  mutta''nti (ma0 ni0 3.154) evaṃ ^b^matthaluṅgaṃ aṭṭhimiñjena saṅgahetvā^eb^ paṭikkūlamanasikāravasena  desitaṃ dvattiṃsākārakammaṭṭhānaṃ, idamidha kāyagatāsatīti adhippetaṃ. </p>
              <p>[03] 179^b^.^eb^ tatthāyaṃ ^a^M1.0233^ea^ pāḷivaṇṇanāpubbaṅgamo bhāvanāniddeso. ^b^imameva kāya^eb^nti  imaṃ catumahābhūtikaṃ ^a^V1.0232^ea^ pūtikāyaṃ. ^b^uddhaṃ pādatalā^eb^ti pādatalato upari. ^b^adho  kesamatthakā^eb^ti kesaggato heṭṭhā. ^b^tacapariyanta^eb^nti tiriyaṃ tacaparicchinnaṃ. ^b^pūraṃ  nānappakārassa asucino paccavekkhatī^eb^ti nānappakārakesādiasucibharito ayaṃ kāyoti  passati. kathaṃ? atthi imasmiṃ kāye kesā...pe0... muttanti.</p>
              <p>[03] tattha ^b^atthī^eb^ti saṃvijjanti. ^b^imasmi^eb^nti yvāyaṃ uddhaṃ pādatalā adho kesamatthakā tacapariyanto  pūro nānappakārassa asucinoti vuccati, tasmiṃ. ^b^kāye^eb^ti sarīre. sarīraṃ  hi asucisañcayato kucchitānaṃ kesādīnañceva cakkhurogādīnañca rogasatānaṃ āyabhūtato  kāyoti vuccati. ^b^kesā lomā^eb^ti ete kesādayo dvattiṃsākārā. tattha atthi  imasmiṃ kāye kesā, atthi imasmiṃ kāye lomāti evaṃ sambandho veditabbo.</p>
              <p>[03] imasmiṃ hi pādatalā paṭṭhāya upari, kesamatthakā paṭṭhāya heṭṭhā, tacato paṭṭhāya paritoti ettake  byāmamatte kaḷevare sabbākārenapi vicinanto na koci kiñci muttaṃ vā maṇiṃ  vā veḷuriyaṃ vā agaruṃ vā kuṅkumaṃ vā kappūraṃ vā vāsacuṇṇādiṃ vā aṇumattampi  sucibhāvaṃ passati, atha kho paramaduggandhajegucchaṃ asirikadassanaṃ nānappakāraṃ kesalomādibhedaṃ  asuciṃyeva passati. tena vuttaṃ ``atthi imasmiṃ kāye kesā lomā...pe0...  mutta''nti. ayamettha padasambandhato vaṇṇanā. </p>
              <p>[03] 180^b^.^eb^ imaṃ pana kammaṭṭhānaṃ bhāvetukāmena ādikammikena kulaputtena vuttappakāraṃ  kalyāṇamittaṃ upasaṅkamitvā idaṃ kammaṭṭhānaṃ gahetabbaṃ. tenāpissa kammaṭṭhānaṃ kathentena  sattadhā uggahakosallaṃ dasadhā ca manasikārakosallaṃ ācikkhitabbaṃ. tattha vacasā manasā  vaṇṇato saṇṭhānato disato okāsato paricchedatoti evaṃ sattadhā uggahakosallaṃ ācikkhitabbaṃ.</p>
              <p>[03] imasmiṃ hi paṭikkūlamanasikārakammaṭṭhāne yopi tipiṭako hoti, tenāpi manasikārakāle  paṭhamaṃ vācāya sajjhāyo kātabbo. ekaccassa hi sajjhāyaṃ karontasseva kammaṭṭhānaṃ  pākaṭaṃ hoti malayavāsī mahādevattherassa santike uggahitakammaṭṭhānānaṃ dvinnaṃ therānaṃ  viya. thero ^a^M1.0234^ea^ kira tehi kammaṭṭhānaṃ yācito cattāro māse imaṃyeva sajjhāyaṃ  karothāti dvattiṃsākārapāḷiṃ adāsi. te kiñcāpi nesaṃ dve tayo nikāyā paguṇā,  padakkhiṇaggāhitāya ^a^V1.0233^ea^ pana cattāro māse dvattiṃsākāraṃ sajjhāyantāva sotāpannā ahesuṃ.  tasmā kammaṭṭhānaṃ kathentena ācariyena antevāsiko vattabbo ``paṭhamaṃ tāva vācāya  sajjhāyaṃ karohī''ti.</p>
              <p>[03] karontena ca ^b^tacapañcakādī^eb^ni paricchinditvā anulomapaṭilomavasena sajjhāyo kātabbo.  kesā lomā nakhā dantā tacoti hi vatvā puna paṭilomato taco dantā nakhā  lomā kesāti vattabbaṃ.</p>
              <p>[03] tadanantaraṃ ^b^vakkapañcake^eb^ maṃsaṃ nhāru aṭṭhi aṭṭhimiñjaṃ vakkanti vatvā puna paṭilomato  vakkaṃ aṭṭhimiñjaṃ aṭṭhi nhāru maṃsaṃ, taco dantā nakhā lomā kesāti vattabbaṃ.</p>
              <p>[03] tato ^b^papphāsapañcake^eb^ hadayaṃ yakanaṃ kilomakaṃ pihakaṃ papphāsanti vatvā puna  paṭilomato papphāsaṃ pihakaṃ kilomakaṃ yakanaṃ hadayaṃ, vakkaṃ aṭṭhimiñjaṃ aṭṭhi  nhāru maṃsaṃ, taco dantā nakhā lomā kesāti vattabbaṃ.</p>
              <p>[03] tato ^b^matthaluṅgapañcake^eb^ antaṃ antaguṇaṃ udariyaṃ karīsaṃ matthaluṅganti vatvā puna  paṭilomato matthaluṅgaṃ karīsaṃ udariyaṃ antaguṇaṃ antaṃ, papphāsaṃ pihakaṃ kilomakaṃ  yakanaṃ hadayaṃ, vakkaṃ aṭṭhimiñjaṃ aṭṭhi nhāru maṃsaṃ, taco dantā nakhā lomā  kesāti vattabbaṃ.</p>
              <p>[03] tato ^b^medachakke^eb^ pittaṃ semhaṃ pubbo lohitaṃ sedo medoti vatvā puna paṭilomato  medo sedo lohitaṃ pubbo semhaṃ pittaṃ, matthaluṅgaṃ karīsaṃ udariyaṃ antaguṇaṃ  antaṃ, papphāsaṃ pihakaṃ kilomakaṃ yakanaṃ hadayaṃ, vakkaṃ aṭṭhimiñjaṃ aṭṭhi nhāru  maṃsaṃ, taco dantā nakhā lomā kesāti vattabbaṃ.</p>
              <p>[03] tato ^b^muttachakke^eb^ assu vasā kheḷo siṅghāṇikā lasikā muttanti vatvā puna paṭilomato  muttaṃ lasikā siṅghāṇikā kheḷo vasā assu, medo sedo lohitaṃ pubbo  semhaṃ pittaṃ, matthaluṅgaṃ karīsaṃ udariyaṃ antaguṇaṃ antaṃ, papphāsaṃ pihakaṃ kilomakaṃ  yakanaṃ hadayaṃ, vakkaṃ aṭṭhimiñjaṃ aṭṭhi nhāru maṃsaṃ, taco dantā nakhā lomā  kesāti vattabbaṃ.</p>
              <p>[03] evaṃ ^a^M1.0235^ea^ ^a^V1.0234^ea^ kālasataṃ kālasahassaṃ kālasatasahassampi vācāya sajjhāyo kātabbo.  vacasā sajjhāyena hi kammaṭṭhānatanti paguṇā hoti, na ito cito ca cittaṃ vidhāvati.  koṭṭhāsā pākaṭā honti, hatthasaṅkhalikā viya vatipādapanti viya ca khāyanti.</p>
              <p>[03] yathā pana vacasā, tatheva manasāpi sajjhāyo kātabbo. vacasā sajjhāyo hi manasā sajjhāyassa  paccayo hoti. manasā sajjhāyo lakkhaṇapaṭivedhassa paccayo hoti.</p>
              <p>[03] ^b^vaṇṇato^eb^ti kesādīnaṃ vaṇṇo vavatthapetabbo.</p>
              <p>[03] ^b^saṇṭhānato^eb^ti tesaññeva saṇṭhānaṃ vavatthapetabbaṃ.</p>
              <p>[03] ^b^disato^eb^ti imasmiṃ hi sarīre nābhito uddhaṃ uparimadisā, adho heṭṭhimadisā, tasmā ayaṃ  koṭṭhāso imissā nāma disāyāti disā vavatthapetabbā.</p>
              <p>[03] ^b^okāsato^eb^ti ayaṃ koṭṭhāso imasmiṃ nāma okāse patiṭṭhitoti evaṃ tassa tassa okāso  vavatthapetabbo.</p>
              <p>[03] ^b^paricchedato^eb^ti sabhāgaparicchedo visabhāgaparicchedoti dve paricchedā. tattha ayaṃ koṭṭhāso  heṭṭhā ca upari ca tiriyañca iminā nāma paricchinnoti evaṃ sabhāgaparicchedo veditabbo.  kesā na lomā, lomāpi na kesāti evaṃ amissakatāvasena visabhāgaparicchedo veditabbo.</p>
              <p>[03] evaṃ sattadhā uggahakosallaṃ ācikkhantena pana idaṃ kammaṭṭhānaṃ asukasmiṃ sutte paṭikkūlavasena  kathitaṃ, asukasmiṃ dhātuvasenāti ñatvā ācikkhitabbaṃ. idañhi mahāsatipaṭṭhāne  (dī0 ni0 2.377) paṭikkūlavaseneva kathitaṃ. mahāhatthipadopama(ma0 ni0 1.300  ādayo) mahārāhulovāda(ma0 ni0 2.113 ādayo) dhātuvibhaṅgesu(ma0 ni0 3.342 ādayo)  dhātuvasena kathitaṃ. kāyagatāsatisutte (ma0 ni0 3.153) pana yassa vaṇṇato upaṭṭhāti,  taṃ sandhāya cattāri jhānāni vibhattāni. tattha dhātuvasena  kathitaṃ vipassanākammaṭṭhānaṃ ^a^V1.0235^ea^  hoti. paṭikkūlavasena kathitaṃ samathakammaṭṭhānaṃ. tadetaṃ idha samathakammaṭṭhānamevāti. </p>
              <p>[03] 181^b^.^eb^ evaṃ ^a^M1.0236^ea^ sattadhā uggahakosallaṃ ācikkhitvā anupubbato, nātisīghato,  nātisaṇikato, vikkhepapaṭibāhanato, paṇṇattisamatikkamanato, anupubbamuñcanato, appanāto,  tayo ca suttantāti evaṃ dasadhā manasikārakosallaṃ ācikkhitabbaṃ. tattha ^b^anupubbato^eb^ti  idañhi sajjhāyakaraṇato paṭṭhāya anupaṭipāṭiyā manasikātabbaṃ, na ekantarikāya. ekantarikāya  hi manasikaronto yathā nāma akusalo puriso dvattiṃsapadaṃ nisseṇiṃ ekantarikāya  ārohanto kilantakāyo patati, na ārohanaṃ sampādeti, evameva bhāvanāsampattivasena  adhigantabbassa assādassa anadhigamā kilantacitto patati, na bhāvanaṃ sampādeti. </p>
              <p>[01] anupubbato manasikarontenāpi ca ^b^nātisīghato^eb^ manasikātabbaṃ. atisīghato manasikaroto  hi yathā nāma tiyojanamaggaṃ paṭipajjitvā okkamanavissajjanaṃ asallakkhetvā sīghena javena  satakkhattumpi gamanāgamanaṃ karoto purisassa kiñcāpi addhānaṃ parikkhayaṃ gacchati, atha  kho pucchitvāva gantabbaṃ hoti, evameva kevalaṃ kammaṭṭhānaṃ pariyosānaṃ pāpuṇāti, avibhūtaṃ  pana hoti, na visesaṃ āvahati, tasmā nātisīghato manasikātabbaṃ.</p>
              <p>[03] yathā ca nātisīghato, evaṃ ^b^nātisaṇikato^eb^pi. atisaṇikato manasikaroto hi yathā nāma  tadaheva tiyojanamaggaṃ gantukāmassa purisassa antarāmagge rukkhapabbatataḷākādīsu vilambamānassa  maggo parikkhayaṃ na gacchati, dvīhatīhena pariyosāpetabbo hoti, evameva kammaṭṭhānaṃ pariyosānaṃ  na gacchati, visesādhigamassa paccayo na hoti.</p>
              <p>[03] ^b^vikkhepapaṭibāhanato^eb^ti kammaṭṭhānaṃ vissajjetvā bahiddhā puthuttārammaṇe cetaso vikkhepo  paṭibāhitabbo. appaṭibāhato hi yathā nāma ekapadikaṃ papātamaggaṃ paṭipannassa purisassa  akkamanapadaṃ asallakkhetvā ito cito ca vilokayato padavāro virajjhati, tato sataporise  papāte patitabbaṃ hoti, evameva bahiddhā vikkhepe sati kammaṭṭhānaṃ parihāyati paridhaṃsati.  tasmā vikkhepapaṭibāhanato manasikātabbaṃ.</p>
              <p>[03] ^b^paṇṇattisamatikkamanato^eb^ti ^a^M1.0237^ea^ ^a^V1.0236^ea^ yāyaṃ kesā lomātiādikā paṇṇatti, taṃ  atikkamitvā paṭikkūlanti cittaṃ ṭhapetabbaṃ. yathā hi udakadullabhakāle manussā  araññe udapānaṃ disvā tattha tālapaṇṇādikaṃ kiñcideva saññāṇaṃ bandhitvā tena saññāṇena  āgantvā nhāyanti ceva pivanti ca. yadā pana nesaṃ abhiṇhasañcārena āgatāgatapadaṃ  pākaṭaṃ hoti, tadā saññāṇena kiccaṃ na hoti, icchiticchitakkhaṇe gantvā nhāyanti  ceva pivanti ca, evameva pubbabhāge kesā lomātipaṇṇattivasena manasikaroto paṭikkūlabhāvo  pākaṭo hoti. atha kesā lomātipaṇṇattiṃ samatikkamitvā paṭikkūlabhāveyeva cittaṃ  ṭhapetabbaṃ.</p>
              <p>[03] ^b^anupubbamuñcanato^eb^ti yo yo koṭṭhāso na upaṭṭhāti, taṃ taṃ muñcantena anupubbamuñcanato  manasikātabbaṃ. ādikammikassa hi kesāti manasikaroto manasikāro gantvā  muttanti imaṃ pariyosānakoṭṭhāsameva āhacca tiṭṭhati. muttanti ca manasikaroto manasikāro  gantvā kesāti imaṃ ādikoṭṭhāsameva āhacca tiṭṭhati. athassa manasikaroto manasikaroto  keci koṭṭhāsā upaṭṭhahanti, keci na upaṭṭhahanti. tena ye ye upaṭṭhahanti, tesu tesu  tāva kammaṃ kātabbaṃ. yāva dvīsu upaṭṭhitesu tesampi eko suṭṭhutaraṃ upaṭṭhahati, evaṃ  upaṭṭhitaṃ pana tameva punappunaṃ manasikarontena appanā uppādetabbā.</p>
              <p>[03] tatrāyaṃ upamā -- yathā hi dvattiṃsatālake tālavane vasantaṃ makkaṭaṃ gahetukāmo luddo  ādimhi ṭhitatālassa paṇṇaṃ sarena vijjhitvā ukkuṭṭhiṃ kareyya, atha kho so makkaṭo  paṭipāṭiyā tasmiṃ tasmiṃ tāle patitvā pariyantatālameva gaccheyya, tatthapi gantvā luddena  tatheva kate puna teneva nayena āditālaṃ āgaccheyya, so evaṃ punappunaṃ paripātiyamāno  ukkuṭṭhukkuṭṭhiṭṭhāneyeva uṭṭhahitvā anukkamena ekasmiṃ tāle nipatitvā tassa vemajjhe  makuḷatālapaṇṇasūciṃ daḷhaṃ gahetvā vijjhiyamānopi na uṭṭhaheyya, evaṃsampadamidaṃ daṭṭhabbaṃ.</p>
              <p>[03] tatridaṃ opammasaṃsandanaṃ -- yathā hi tālavane dvattiṃsatālā, evaṃ imasmiṃ kāye dvattiṃsakoṭṭhāsā.  makkaṭo viya cittaṃ. luddo viya yogāvacaro. makkaṭassa dvattiṃsatālake tālavane  nivāso viya yogino ^a^M1.0238^ea^ cittassa dvattiṃsakoṭṭhāsake kāye ārammaṇavasena  anusañcaraṇaṃ. luddena ādimhi ṭhitatālassa paṇṇaṃ sarena vijjhitvā ukkuṭṭhiyā katāya  makkaṭassa tasmiṃ tasmiṃ tāle patitvā pariyantatālagamanaṃ viya yogino kesāti manasikāre  āraddhe ^a^V1.0237^ea^ paṭipāṭiyā gantvā pariyosānakoṭṭhāseyeva cittassa saṇṭhānaṃ. puna paccāgamanepi  eseva nayo. punappunaṃ paripātiyamānassa makkaṭassa ukkuṭṭhukkuṭṭhiṭṭhāne uṭṭhānaṃ viya  punappunaṃ manasikaroto kesuci kesuci upaṭṭhitesu anupaṭṭhahante vissajjetvā upaṭṭhitesu  parikammakaraṇaṃ. anukkamena ekasmiṃ tāle nipatitvā tassa majjhe makuḷatālapaṇṇasūciṃ  daḷhaṃ gahetvā vijjhiyamānassapi anuṭṭhānaṃ viya avasāne dvīsu upaṭṭhitesu yo suṭṭhutaraṃ  upaṭṭhāti, tameva punappunaṃ manasikaritvā appanāya uppādanaṃ.</p>
              <p>[03] aparāpi upamā -- yathā nāma piṇḍapātiko bhikkhu dvattiṃsakulaṃ gāmaṃ upanissāya vasanto  paṭhamageheyeva dve bhikkhā labhitvā parato ekaṃ vissajjeyya. punadivase tisso labhitvā  parato dve vissajjeyya. tatiyadivase ādimhiyeva pattapūraṃ labhitvā āsanasālaṃ gantvā  paribhuñjeyya. evaṃsampadamidaṃ daṭṭhabbaṃ. dvattiṃsakulagāmo viya hi dvattiṃsākāro.  piṇḍapātiko viya yogāvacaro. tassa taṃ gāmaṃ upanissāya vāso viya yogino dvattiṃsākāre  parikammakaraṇaṃ. paṭhamagehe dve bhikkhā labhitvā parato ekissā vissajjanaṃ viya dutiyadivase  tisso labhitvā parato dvinnaṃ vissajjanaṃ viya ca manasikaroto manasikaroto anupaṭṭhahante  vissajjetvā upaṭṭhitesu yāva koṭṭhāsadvaye parikammakaraṇaṃ. tatiyadivase ādimhiyeva  pattapūraṃ labhitvā āsanasālāyaṃ nisīditvā paribhogo viya dvīsu yo suṭṭhutaraṃ upaṭṭhāti,  tameva punappunaṃ manasikaritvā appanāya uppādanaṃ.</p>
              <p>[03] ^b^appanāto^eb^ti appanākoṭṭhāsato kesādīsu ekekasmiṃ koṭṭhāse appanā hotīti  veditabbāti ayamevettha adhippāyo.</p>
              <p>[03] ^b^tayo ca suttantā^eb^ti adhicittaṃ, sītibhāvo, bojjhaṅgakosallanti ime tayo suttantā  vīriyasamādhiyojanatthaṃ veditabbāti ayamettha adhippāyo. tattha -- </p>
              <p>[02] ``adhicittamanuyuttena ^a^M1.0239^ea^, bhikkhave, bhikkhunā tīṇi nimittāni kālenakālaṃ  manasikātabbāni. kālenakālaṃ samādhinimittaṃ manasikātabbaṃ. kālenakālaṃ paggahanimittaṃ  manasikātabbaṃ. kālenakālaṃ upekkhānimittaṃ manasikātabbaṃ. sace, bhikkhave, adhicittamanuyutto  bhikkhu ekantaṃ samādhinimittaññeva manasikareyya, ṭhānaṃ taṃ ^a^V1.0238^ea^ cittaṃ kosajjāya saṃvatteyya.  sace, bhikkhave, adhicittamanuyutto bhikkhu ekantaṃ paggahanimittaññeva manasikareyya,  ṭhānaṃ taṃ cittaṃ uddhaccāya saṃvatteyya. sace, bhikkhave, adhicittamanuyutto bhikkhu ekantaṃ  upekkhānimittaññeva manasikareyya, ṭhānaṃ taṃ cittaṃ na sammā samādhiyeyya āsavānaṃ khayāya.  yato ca kho, bhikkhave, adhicittamanuyutto bhikkhu kālenakālaṃ samādhinimittaṃ paggahanimittaṃ  upekkhānimittaṃ manasikaroti, taṃ hoti cittaṃ muduñca kammaññañca pabhassarañca, na  ca pabhaṅgu, sammā samādhiyati āsavānaṃ khayāya. </p>
              <p>[02] ``seyyathāpi, bhikkhave, suvaṇṇakāro vā suvaṇṇakārantevāsī vā ukkaṃ bandhati,  ukkaṃ bandhitvā ukkāmukhaṃ ālimpeti, ukkāmukhaṃ ālimpetvā saṇḍāsena jātarūpaṃ  gahetvā ukkāmukhe pakkhipitvā kālenakālaṃ abhidhamati, kālenakālaṃ udakena paripphoseti,  kālenakālaṃ ajjhupekkhati. sace, bhikkhave, suvaṇṇakāro vā suvaṇṇakārantevāsī  vā taṃ jātarūpaṃ ekantaṃ abhidhameyya, ṭhānaṃ taṃ jātarūpaṃ ḍaheyya. sace, bhikkhave, suvaṇṇakāro  vā suvaṇṇakārantevāsī vā taṃ jātarūpaṃ ekantaṃ udakena paripphoseyya, ṭhānaṃ taṃ jātarūpaṃ  nibbāyeyya. sace, bhikkhave, suvaṇṇakāro vā suvaṇṇakārantevāsī vā taṃ jātarūpaṃ  ekantaṃ ajjhupekkheyya, ṭhānaṃ taṃ jātarūpaṃ na sammā paripākaṃ gaccheyya. yato ca kho,  bhikkhave, suvaṇṇakāro vā suvaṇṇakārantevāsī vā taṃ jātarūpaṃ kālenakālaṃ abhidhamati,  kālenakālaṃ udakena paripphoseti, kālenakālaṃ ajjhupekkhati, taṃ hoti jātarūpaṃ  muduñca kammaññañca pabhassarañca, na ca pabhaṅgu, sammā upeti kammāya. yassā yassā ca  piḷandhanavikatiyā ākaṅkhati yadi paṭikāya yadi kuṇḍalāya yadi ^a^M1.0240^ea^ gīveyyāya  yadi suvaṇṇamālāya, tañcassa atthaṃ anubhoti. </p>
              <p>[02] ``evameva kho, bhikkhave, adhicittamanuyuttena...pe0... samādhiyati āsavānaṃ khayāya.  yassa yassa ca abhiññā sacchi karaṇīyassa dhammassa cittaṃ abhininnāmeti abhiññā sacchi kiriyāya,  tatra tatreva sakkhibhabbataṃ pāpuṇāti sati sati āyatane''ti (a0 ni0  3.103).</p>
              <p>[03] idaṃ ^a^V1.0239^ea^ suttaṃ ^b^adhicitta^eb^nti veditabbaṃ. </p>
              <p>[02] ``chahi, bhikkhave, dhammehi samannāgato bhikkhu bhabbo anuttaraṃ sītibhāvaṃ sacchikātuṃ.  katamehi chahi? idha, bhikkhave, bhikkhu yasmiṃ samaye cittaṃ niggahetabbaṃ, tasmiṃ  samaye cittaṃ niggaṇhāti. yasmiṃ samaye cittaṃ paggahetabbaṃ, tasmiṃ samaye cittaṃ  paggaṇhāti. yasmiṃ samaye cittaṃ sampahaṃsitabbaṃ, tasmiṃ samaye cittaṃ sampahaṃseti.  yasmiṃ samaye cittaṃ ajjhupekkhitabbaṃ, tasmiṃ samaye cittaṃ ajjhupekkhati. paṇītādhimuttiko  ca hoti nibbānābhirato. imehi kho, bhikkhave, chahi dhammehi samannāgato bhikkhu bhabbo  anuttaraṃ sītibhāvaṃ sacchikātu''nti (a0 ni0  6.85).</p>
              <p>[03] idaṃ suttaṃ ^b^anuttaraṃ sītibhāvo^eb^ti veditabbaṃ.</p>
              <p>[03] ^b^bojjhaṅgakosallaṃ^eb^ ``pana evameva kho, bhikkhave, yasmiṃ samaye līnaṃ cittaṃ hoti, akālo  tasmiṃ samaye passaddhisambojjhaṅgassa bhāvanāyā''ti (saṃ0 ni0  5.234) appanākosallakathāyaṃ  dassitameva.</p>
              <p>[03] iti idaṃ sattavidhaṃ uggahakosallaṃ suggahitaṃ katvā idañca dasavidhaṃ manasikārakosallaṃ  suṭṭhu vavatthapetvā tena yoginā ubhayakosallavasena kammaṭṭhānaṃ sādhukaṃ uggahetabbaṃ.  sace panassa ācariyena saddhiṃ ekavihāreyeva phāsu hoti, evaṃ vitthārena akathāpetvā  kammaṭṭhānaṃ suṭṭhu vavatthapetvā kammaṭṭhānaṃ anuyujjantena visesaṃ labhitvā uparūpari kathāpetabbaṃ.  aññattha vasitukāmena yathāvuttena vidhinā vitthārato kathāpetvā punappunaṃ parivattetvā  sabbaṃ gaṇṭhiṭṭhānaṃ chinditvā pathavīkasiṇaniddese vuttanayeneva ananurūpaṃ senāsanaṃ pahāya  anurūpe ^a^M1.0241^ea^ vihāre vasantena khuddakapalibodhupacchedaṃ katvā paṭikkūlamanasikāre  parikammaṃ kātabbaṃ.</p>
              <p>[03] karontena pana kesesu tāva nimittaṃ gahetabbaṃ. kathaṃ? ekaṃ vā dve vā kese  luñcitvā hatthatale ṭhapetvā vaṇṇo tāva vavatthapetabbo. chinnaṭṭhānepi kese oloketuṃ  vaṭṭati. udakapatte vā yāgupatte vā oloketumpi vaṭṭatiyeva. kāḷakakāle disvā  kāḷakāti manasikātabbā ^a^V1.0240^ea^. setakāle setāti. missakakāle pana ussadavasena manasikātabbā  honti. yathā ca kesesu, evaṃ sakalepi tacapañcake disvāva nimittaṃ gahetabbaṃ. </p>
            </h4>
          </h3>
          <h3>
            <h3n> koṭṭhāsavavatthāpanakathā </h3n>
            <h4>
              <h4n> </h4n>
              <p>[03] 182^b^.^eb^ evaṃ nimittaṃ gahetvā sabbakoṭṭhāse vaṇṇasaṇṭhānadisokāsaparicchedavasena vavatthapetvā  vaṇṇasaṇṭhānagandhāasayokāsavasena pañcadhā paṭikkūlato vavatthapetabbā.</p>
              <p>[03] tatrāyaṃ sabbakoṭṭhāsesu anupubbakathā. ^b^kesā^eb^ tāva pakativaṇṇena kāḷakā addāriṭṭhakavaṇṇā.  saṇṭhānato dīghavaṭṭalikā tulādaṇḍasaṇṭhānā. disato uparimadisāya jātā. okāsato  ubhosu passesu kaṇṇacūḷikāhi, purato nalāṭantena, pacchato galavāṭakena paricchinnā.  sīsakaṭāhaveṭhanaṃ allacammaṃ kesānaṃ okāso. paricchedato kesā sīsaveṭhanacamme  vīhaggamattaṃ pavisitvā patiṭṭhitena heṭṭhā attano mūlatalena, upari ākāsena, tiriyaṃ  aññamaññena paricchinnā, dve kesā ekato natthīti ayaṃ sabhāgaparicchedo. kesā  na lomā, lomā na kesāti evaṃ avasesaekatiṃsakoṭṭhāsehi amissīkatā kesā  nāma pāṭiyekko ekakoṭṭhāsoti ayaṃ visabhāgaparicchedo. idaṃ kesānaṃ vaṇṇādito  vavatthāpanaṃ. </p>
              <p>[03] 183^b^.^eb^ idaṃ pana nesaṃ vaṇṇādivasena pañcadhā paṭikkūlato vavatthāpanaṃ. kesā nāmete  vaṇṇatopi paṭikkūlā. saṇṭhānatopi gandhatopi āsayatopi okāsatopi paṭikkūlā.</p>
              <p>[03] manuññepi ^a^M1.0242^ea^ hi yāgupatte vā bhattapatte vā kesavaṇṇaṃ kiñci disvā kesamissakamidaṃ  haratha nanti jigucchanti. evaṃ kesā ^b^vaṇṇato^eb^ paṭikkūlā. rattiṃ bhuñjantāpi  kesasaṇṭhānaṃ akkavākaṃ vā makacivākaṃ vā chupitvāpi tatheva jigucchanti. evaṃ  ^b^saṇṭhānato^eb^ paṭikkūlā.</p>
              <p>[03] telamakkhanapupphadhūpādi saṅkhāravirahitānañca kesānaṃ gandho paramajeguccho hoti. tato  jegucchataro aggimhi pakkhittānaṃ. kesā hi vaṇṇasaṇṭhānato appaṭikkūlāpi siyuṃ,  ^b^gandhena^eb^ pana paṭikkūlāyeva. yathā hi daharassa kumārassa vaccaṃ vaṇṇato haliddivaṇṇaṃ,  saṇṭhānatopi haliddipiṇḍasaṇṭhānaṃ. saṅkāraṭṭhāne chaḍḍitañca uddhumātakakāḷasunakhasarīraṃ vaṇṇato  tālapakkavaṇṇaṃ ^a^V1.0241^ea^. saṇṭhānato vaṭṭetvā vissaṭṭhamudiṅgasaṇṭhānaṃ. dāṭhāpissa sumanamakuḷasadisāti  ubhayampi vaṇṇasaṇṭhānato siyā appaṭikkūlaṃ gandhena pana paṭikkūlameva. evaṃ kesāpi  siyuṃ vaṇṇasaṇṭhānato appaṭikkūlā ^b^gandhena^eb^ pana paṭikkūlāyevāti.</p>
              <p>[03] yathā pana asuciṭṭhāne gāmanissandena jātāni sūpeyyapaṇṇāni nāgarikamanussānaṃ jegucchāni  honti aparibhogāni, evaṃ kesāpi pubbalohitamuttakarīsapittasemhādinissandena jātattā  jegucchāti idaṃ nesaṃ ^b^āsayato^eb^ pāṭikkulyaṃ.</p>
              <p>[03] ime ca kesā nāma gūtharāsimhi uṭṭhitakaṇṇikaṃ viya ekatiṃsakoṭṭhāsarāsimhi jātā.  te susānasaṅkāraṭṭhānādīsu jātasākaṃ viya parikkhādīsu jātakamalakuvalayādipupphaṃ viya  ca asuciṭṭhāne jātattā paramajegucchāti idaṃ nesaṃ ^b^okāsato^eb^ pāṭikkulyaṃ.</p>
              <p>[03] yathā ca kesānaṃ, evaṃ sabbakoṭṭhāsānaṃ vaṇṇasaṇṭhānagandhāsayokāsavasena pañcadhā paṭikkūlatā  veditabbā. vaṇṇasaṇṭhānadisokāsaparicchedavasena pana sabbepi visuṃ visuṃ vavatthapetabbā. </p>
              <p>[03] 184^b^.^eb^ tattha ^b^lomā^eb^ tāva pakativaṇṇato na kesā viya asambhinnakāḷakā, kāḷapiṅgalā  pana honti. saṇṭhānato onataggā tālamūlasaṇṭhānā. disato dvīsu disāsu jātā.  okāsato ṭhapetvā kesānaṃ patiṭṭhitokāsañca hatthapādatalāni ca yebhuyyena avasesasarīraveṭhanacamme  jātā. paricchedato sarīraveṭhanacamme likhāmattaṃ pavisitvā ^a^M1.0243^ea^ patiṭṭhitena  heṭṭhā attano mūlatalena, upari ākāsena, tiriyaṃ aññamaññena paricchinnā, dve lomā  ekato natthi, ayaṃ nesaṃ sabhāgaparicchedo. visabhāgaparicchedo pana kesasadisoyeva. </p>
              <p>[03] 185^b^.^eb^ ^b^nakhā^eb^ti vīsatiyā nakhapattānaṃ nāmaṃ. te sabbepi vaṇṇato setā. saṇṭhānato  macchasakalikasaṇṭhānā. disato pādanakhā heṭṭhimadisāya, hatthanakhā uparimadisāyāti dvīsu  disāsu jātā. okāsato aṅgulīnaṃ aggapiṭṭhesu patiṭṭhitā. paricchedato dvīsu disāsu  aṅgulikoṭimaṃsehi, anto aṅgulipiṭṭhimaṃsena, bahi ceva agge ca ākāsena, tiriyaṃ  aññamaññena ^a^V1.0242^ea^ paricchinnā, dve nakhā ekato natthi, ayaṃ nesaṃ sabhāgaparicchedo. visabhāgaparicchedo  pana kesasadisoyeva. </p>
              <p>[03] 186^b^.^eb^ ^b^dantā^eb^ti paripuṇṇadantassa dvattiṃsa dantaṭṭhikāni. tepi vaṇṇato setā. saṇṭhānato  anekasaṇṭhānā. tesaṃ hi heṭṭhimāya tāva dantapāḷiyā majjhe cattāro dantā mattikāpiṇḍe  paṭipāṭiyā ṭhapitālābubījasaṇṭhānā. tesaṃ ubhosu passesu ekeko ekamūlako ekakoṭiko  mallikamakuḷasaṇṭhāno. tato ekeko dvimūlako dvikoṭiko yānakaupatthambhinisaṇṭhāno.  tato dve dve timūlā tikoṭikā. tato dve dve catumūlā catukoṭikāti. uparimapāḷiyāpi  eseva nayo. disato uparimadisāya jātā. okāsato dvīsu hanukaṭṭhikesu patiṭṭhitā.  paricchedato heṭṭhā hanukaṭṭhike patiṭṭhitena attano mūlatalena, upari ākāsena, tiriyaṃ  aññamaññena paricchinnā, dve dantā ekato natthi, ayaṃ nesaṃ sabhāgaparicchedo. visabhāgaparicchedo  pana kesasadisoyeva. </p>
              <p>[03] 187^b^.^eb^ ^b^taco^eb^ti sakalasarīraṃ veṭhetvā ṭhitacammaṃ. tassa upari kāḷasāmapītādivaṇṇā  chavi nāma yā sakalasarīratopi saṅkaḍḍhiyamānā badaraṭṭhimattā hoti. taco pana vaṇṇato setoyeva.  so cassa setabhāvo aggijālābhighātapaharaṇappahārādīhi viddhaṃsitāya chaviyā pākaṭo hoti.  saṇṭhānato sarīrasaṇṭhānova hoti. ayamettha saṅkhepo.</p>
              <p>[03] vitthārato ^a^M1.0244^ea^ pana pādaṅgulittaco kosakārakakosasaṇṭhāno. piṭṭhipādattaco  puṭabandhaupāhanasaṇṭhāno. jaṅghattaco bhattapuṭakatālapaṇṇasaṇṭhāno. ūruttaco taṇḍulabharitadīghatthavikasaṇṭhāno.  ānisadattaco udakapūritapaṭaparissāvanasaṇṭhāno. piṭṭhittaco phalakonaddhacammasaṇṭhāno. kucchittaco  vīṇādoṇikonaddhacammasaṇṭhāno. urattaco yebhuyyena caturassasaṇṭhāno. ubhayabāhuttaco tūṇironaddhacammasaṇṭhāno.  piṭṭhihatthattaco khurakosasaṇṭhāno, phaṇakatthavikasaṇṭhāno vā. hatthaṅgulittaco kuñcikākosakasaṇṭhāno.  gīvattaco galakañcukasaṇṭhāno. mukhattaco chiddāvachiddo kīṭakulāvakasaṇṭhāno. sīsattaco  pattatthavikasaṇṭhānoti.</p>
              <p>[03] tacapariggaṇhakena ca yogāvacarena uttaroṭṭhato paṭṭhāya uparimukhaṃ ñāṇaṃ pesetvā  paṭhamaṃ tāva ^a^V1.0243^ea^  mukhaṃ pariyonandhitvā ṭhitacammaṃ vavatthapetabbaṃ. tato nalāṭaṭṭhicammaṃ. tato thavikāya  pakkhittapattassa ca thavikāya ca antarena hatthamiva sīsaṭṭhikassa ca sīsacammassa ca antarena  ñāṇaṃ pesetvā aṭṭhikena saddhiṃ cammassa ekābaddhabhāvaṃ viyojentena sīsacammaṃ vavatthapetabbaṃ.  tato khandhacammaṃ. tato anulomena paṭilomena ca dakkhiṇahatthacammaṃ. atha teneva nayena  vāmahatthacammaṃ. tato piṭṭhicammaṃ taṃ vavatthapetvā anulomena paṭilomena ca dakkhiṇapādacammaṃ.  atha teneva nayena vāmapādacammaṃ. tato anukkameneva vatthiudarahadayagīvacammāni vavatthapetabbāni.  atha gīvacammānantaraṃ heṭṭhimahanucammaṃ vavatthapetvā adharoṭṭhapariyosānaṃ pāpetvā niṭṭhapetabbaṃ.  evaṃ oḷārikoḷārikaṃ pariggaṇhantassa sukhumampi pākaṭaṃ hoti. disato dvīsu  disāsu jāto. okāsato sakalasarīraṃ pariyonandhitvā ṭhito. paricchedato heṭṭhā patiṭṭhitatalena,  upari ākāsena paricchinno, ayamassa sabhāgaparicchedo. visabhāgaparicchedo pana kesasadisoyeva. </p>
              <p>[03] 188^b^.^eb^ ^b^maṃsa^eb^nti nava maṃsapesisatāni. taṃ sabbampi vaṇṇato rattaṃ kiṃsukapupphasadisaṃ.  saṇṭhānato jaṅghapiṇḍikamaṃsaṃ tālapaṇṇapuṭabhattasaṇṭhānaṃ. ūrumaṃsaṃ nisadapotasaṇṭhānaṃ. ānisadamaṃsaṃ  uddhanakoṭisaṇṭhānaṃ. piṭṭhimaṃsaṃ tālaguḷapaṭalasaṇṭhānaṃ. phāsukadvayamaṃsaṃ koṭṭhalikāya  kucchiyaṃ tanumattikālepasaṇṭhānaṃ. thanamaṃsaṃ vaṭṭetvā avakkhittamattikāpiṇḍasaṇṭhānaṃ.  bāhudvayamaṃsaṃ ^a^M1.0245^ea^ dviguṇaṃ katvā ṭhapitaniccammamahāmūsikasaṇṭhānaṃ. evaṃ  oḷārikoḷārikaṃ pariggaṇhantassa sukhumampi pākaṭaṃ hoti. disato dvīsu disāsu  jātaṃ. okāsato vīsādhikāni tīṇi aṭṭhisatāni anulimpitvā ṭhitaṃ. paricchedato  heṭṭhā aṭṭhisaṅghāte patiṭṭhitatalena, upari tacena, tiriyaṃ aññamaññena paricchinnaṃ, ayamassa  sabhāgaparicchedo. visabhāgaparicchedo pana kesasadisoyeva. </p>
              <p>[03] 189^b^.^eb^ ^b^nhārū^eb^ti nava nhārusatāni. vaṇṇato sabbepi nhārū setā. saṇṭhānato nānāsaṇṭhānā.  etesu hi gīvāya uparimabhāgato paṭṭhāya pañca mahānhārū sarīraṃ vinandhamānā purimapassena  otiṇṇā. pañca pacchimapassena. pañca dakkhiṇapassena. pañca vāmapassena. dakkhiṇahatthaṃ  vinandhamānāpi hatthassa purimapassena pañca. pacchimapassena pañca. tathā vāmahatthaṃ vinandhamānā.  dakkhiṇapādaṃ vinandhamānāpi pādassa purimapassena pañca. pacchimapassena pañca. tathā vāmapādaṃ  vinandhamānāpīti evaṃ sarīradhārakā nāma saṭṭhimahānhārū  kāyaṃ vinandhamānā otiṇṇā ^a^V1.0244^ea^.  ye ^b^kaṇḍarā^eb^tipi vuccanti. te sabbepi kandalamakuḷasaṇṭhānā. aññe pana taṃ taṃ  padesaṃ ajjhottharitvā ṭhitā. tato sukhumatarā suttarajjukasaṇṭhānā. aññe tato sukhumatarā  pūtilatāsaṇṭhānā, aññe tato sukhumatarā mahāvīṇātantisaṇṭhānā. aññe thūlasuttakasaṇṭhānā.  hatthapādapiṭṭhīsu nhārū sakuṇapādasaṇṭhānā. sīse nhārū dārakānaṃ sīsajālakasaṇṭhānā.  piṭṭhiyaṃ nhārū ātape pasāritāllajālasaṇṭhānā. avasesā taṃtaṃaṅgapaccaṅgānugatā nhārū  sarīre paṭimukkajālakañcukasaṇṭhānā. disato dvīsu disāsu jātā. okāsato sakalasarīre  aṭṭhīni ābandhitvā ṭhitā. paricchedato heṭṭhā tiṇṇaṃ aṭṭhisatānaṃ upari patiṭṭhitatalehi,  upari maṃsacammāni āhacca ṭhitappadesehi, tiriyaṃ aññamaññena paricchinnā, ayaṃ nesaṃ  sabhāgaparicchedo. visabhāgaparicchedo pana kesasadisoyeva. </p>
              <p>[03] 190^b^.^eb^ ^b^aṭṭhī^eb^ti ṭhapetvā dvattiṃsa dantaṭṭhīni avasesāni catusaṭṭhi hatthaṭṭhīni, catusaṭṭhi  pādaṭṭhīni, catusaṭṭhi maṃsanissitāni muduaṭṭhīni, dve paṇhikaṭṭhīni, ekekasmiṃ pāde  dve dve gopphakaṭṭhīni, dve jaṅghaṭṭhīni, ekaṃ jaṇṇukaṭṭhi, ekaṃ ūruṭṭhi, dve kaṭiṭṭhīni,  aṭṭhārasa piṭṭhikaṇṭakaṭṭhīni, catuvīsati phāsukaṭṭhīni, cuddasa uraṭṭhīni ^a^M1.0246^ea^,  ekaṃ hadayaṭṭhi, dve akkhakaṭṭhīni, dve koṭṭaṭṭhīni, dve bāhuṭṭhīni, dve dve aggabāhuṭṭhīni,  satta gīvaṭṭhīni, dve hanukaṭṭhīni, ekaṃ nāsikaṭṭhi, dve akkhiṭṭhīni, dve kaṇṇaṭṭhīni,  ekaṃ nalāṭaṭṭhi. ekaṃ muddhaṭṭhi, nava sīsakapālaṭṭhīnīti evaṃ timattāni aṭṭhisatāni, tāni  sabbānipi vaṇṇato setāni. saṇṭhānato nānāsaṇṭhānāni.</p>
              <p>[03] tattha hi aggapādaṅguliaṭṭhīni katakabījasaṇṭhānāni. tadanantarāni majjhapabbaṭṭhīni panasaṭṭhisaṇṭhānāni.  mūlapabbaṭṭhīni paṇavasaṇṭhānāni. piṭṭhipādaṭṭhīni koṭṭitakandalakandarāsisaṇṭhānāni. paṇhikaṭṭhi  ekaṭṭhitālaphalabījasaṇṭhānaṃ. gopphakaṭṭhīni baddhakīḷāgoḷakasaṇṭhānāni. jaṅghaṭṭhīnaṃ gopphakaṭṭhīsu  patiṭṭhitaṭṭhānaṃ apanītatacasindikaḷīrasaṇṭhānaṃ. khuddakajaṅghaṭṭhikaṃ dhanukadaṇḍasaṇṭhānaṃ.  mahantaṃ milātasappapiṭṭhisaṇṭhānaṃ. jaṇṇukaṭṭhi ekato parikkhīṇapheṇakasaṇṭhānaṃ. tattha  jaṅghaṭṭhikassa patiṭṭhitaṭṭhānaṃ atikhiṇaggagosiṅgasaṇṭhānaṃ. ūruṭṭhi duttacchitavāsiparasudaṇḍasaṇṭhānaṃ.  tassa kaṭiṭṭhimhi patiṭṭhitaṭṭhānaṃ kīḷāgoḷakasaṇṭhānaṃ. tena kaṭiṭṭhino patiṭṭhitaṭṭhānaṃ  aggacchinnamahāpunnāgaphalasaṇṭhānaṃ.</p>
              <p>[03] kaṭiṭṭhīni ^a^V1.0245^ea^ dvepi ekābaddhāni hutvā kumbhakārikauddhanasaṇṭhānāni. pāṭiyekkaṃ kammārakūṭayottakasaṇṭhānāni.  koṭiyaṃ ṭhitaṃ ānisadaṭṭhi adhomukhaṃ katvā gahitasappaphaṇasaṇṭhānaṃ, sattaṭṭhaṭṭhānesu chiddāvachiddaṃ.  piṭṭhikaṇṭakaṭṭhīni abbhantarato uparūpari ṭhapitasīsapaṭṭaveṭhakasaṇṭhānāni. bāhirato vaṭṭanāvaḷisaṇṭhānāni.  tesaṃ antarantarā kakacadantasadisā dve tayo kaṇṭakā honti. catuvīsatiyā phāsukaṭṭhīsu  aparipuṇṇāni aparipuṇṇāsisaṇṭhānāni. paripuṇṇāni paripuṇṇāsisaṇṭhānāni. sabbānipi  odātakukkuṭassa pasāritapakkhasaṇṭhānāni. cuddasa uraṭṭhīni jiṇṇasandamānikapañjarasaṇṭhānāni.  hadayaṭṭhi dabbiphaṇasaṇṭhānaṃ.</p>
              <p>[03] akkhakaṭṭhīni khuddakalohavāsidaṇḍasaṇṭhānāni. koṭṭaṭṭhīni ekato parikkhīṇasīhaḷakuddālasaṇṭhānāni.  bāhuṭṭhīni ādāsadaṇḍakasaṇṭhānāni. aggabāhuṭṭhīni yamakatālakandasaṇṭhānāni. maṇibandhaṭṭhīni  ekato alliyāpetvā ṭhapitasīsakapaṭṭaveṭhakasaṇṭhānāni. piṭṭhihatthaṭṭhīni koṭṭitakandalakandarāsisaṇṭhānāni  ^a^M1.0247^ea^. hatthaṅgulīsu mūlapabbaṭṭhīni paṇavasaṇṭhānāni. majjhapabbaṭṭhīni aparipuṇṇapanasaṭṭhisaṇṭhānāni.  aggapabbaṭṭhīni katakabījasaṇṭhānāni.</p>
              <p>[03] satta gīvaṭṭhīni daṇḍena vijjhitvā paṭipāṭiyā ṭhapitavaṃsakaḷīracakkalakasaṇṭhānāni. heṭṭhimahanukaṭṭhi  kammārānaṃ ayokūṭayottakasaṇṭhānaṃ. uparimaṃ avalekhanasatthakasaṇṭhānaṃ. akkhikūpanāsakūpaṭṭhīni  apanītamiñjataruṇatālaṭṭhisaṇṭhānāni. nalāṭaṭṭhi adhomukhaṭṭhapitasaṅkhathālakakapālasaṇṭhānaṃ.  kaṇṇacūḷikaṭṭhīni nhāpitakhurakosasaṇṭhānāni. nalāṭakaṇṇacūḷikānaṃ upari paṭṭabandhanokāse  aṭṭhisaṅkuṭitaghaṭapuṇṇapaṭalakhaṇḍasaṇṭhānaṃ. muddhaṭṭhi mukhacchinnavaṅkanāḷikerasaṇṭhānaṃ. sīsaṭṭhīni  sibbetvā ṭhapitajajjaralābukaṭāhasaṇṭhānāni.</p>
              <p>[03] disato dvīsu disāsu jātāni. okāsato avisesena sakalasarīre ṭhitāni. visesena  panettha sīsaṭṭhīni givaṭṭhīsu patiṭṭhitāni. gīvaṭṭhīni piṭṭhikaṇṭakaṭṭhīsu. piṭṭhikaṇṭakaṭṭhīni  kaṭiṭṭhīsu. kaṭiṭṭhīni ūruṭṭhīsu. ūruṭṭhīni jaṇṇukaṭṭhīsu. jaṇṇukaṭṭhīni jaṅghaṭṭhīsu.  jaṅghaṭṭhīni gopphakaṭṭhīsu. gopphakaṭṭhīni piṭṭhipādaṭṭhīsu patiṭṭhitāni. paricchedato anto  aṭṭhimiñjena, uparito maṃsena, agge mūle ca aññamaññena paricchinnāni, ayaṃ nesaṃ  sabhāgaparicchedo. visabhāgaparicchedo pana kesasadisoyeva. </p>
              <p>[03] 191^b^.^eb^ ^b^aṭṭhimiñja^eb^nti ^a^V1.0246^ea^ tesaṃ tesaṃ aṭṭhīnaṃ abbhantaragataṃ miñjaṃ. taṃ vaṇṇato setaṃ.  saṇṭhānato mahantamahantānaṃ aṭṭhīnaṃ abbhantaragataṃ veḷunāḷiyaṃ pakkhittaseditamahāvettaggasaṇṭhānaṃ.  khuddānukhuddakānaṃ abbhantaragataṃ veḷuyaṭṭhipabbesu pakkhittaseditatanuvettaggasaṇṭhānaṃ. disato  dvīsu disāsu jātaṃ. okāsato aṭṭhīnaṃ abbhantare patiṭṭhitaṃ. paricchedato aṭṭhīnaṃ abbhantaratalehi  paricchinnaṃ, ayamassa sabhāgaparicchedo. visabhāgaparicchedo pana kesasadisoyeva. </p>
              <p>[03] 192^b^.^eb^ ^b^vakka^eb^nti ekabandhanā dve maṃsapiṇḍikā. taṃ vaṇṇato mandarattaṃ pāḷibhaddakaṭṭhivaṇṇaṃ.  saṇṭhānato dārakānaṃ yamakakīḷāgoḷakasaṇṭhānaṃ, ekavaṇṭapaṭibaddhāmbaphaladvayasaṇṭhānaṃ vā.  disato uparimāya disāya jātaṃ. okāsato galavāṭakā nikkhantena ekamūlena thokaṃ  gantvā dvidhā ^a^M1.0248^ea^ bhinnena thūlanhārunā vinibaddhaṃ hutvā hadayamaṃsaṃ parikkhipitvā  ṭhitaṃ. paricchedato vakkaṃ vakkabhāgena paricchinnaṃ, ayamassa sabhāgaparicchedo. visabhāgaparicchedo  pana kesasadisoyeva. </p>
              <p>[03] 193^b^.^eb^ ^b^hadaya^eb^nti hadayamaṃsaṃ. taṃ vaṇṇato rattapadumapattapiṭṭhivaṇṇaṃ. saṇṭhānato bāhirapattāni  apanetvā adhomukhaṃ ṭhapitapadumamakuḷasaṇṭhānaṃ. bahi maṭṭhaṃ, anto kosātakīphalassa abbhantarasadisaṃ.  paññavantānaṃ thokaṃ vikasitaṃ, mandapaññānaṃ makuḷitameva. anto cassa punnāgaṭṭhipatiṭṭhānamatto  āvāṭako hoti, yattha addhapasatamattaṃ lohitaṃ saṇṭhāti, yaṃ nissāya manodhātu ca manoviññāṇadhātu  ca vattanti. taṃ panetaṃ rāgacaritassa rattaṃ hoti, dosacaritassa kāḷakaṃ, mohacaritassa  maṃsadhovanaudakasadisaṃ, vitakkacaritassa kulatthayūsavaṇṇaṃ, saddhācaritassa kaṇikārapupphavaṇṇaṃ,  paññācaritassa acchaṃ vippasannaṃ anāvilaṃ paṇḍaraṃ parisuddhaṃ niddhotajātimaṇi viya jutimantaṃ  khāyati. disato uparimāya disāya jātaṃ. okāsato sarīrabbhantare dvinnaṃ thanānaṃ  majjhe patiṭṭhitaṃ. paricchedato hadayaṃ hadayabhāgena paricchinnaṃ, ayamassa sabhāgaparicchedo.  visabhāgaparicchedo pana kesasadisoyeva. </p>
              <p>[03] 194^b^.^eb^ ^b^yakana^eb^nti yamakamaṃsapaṭalaṃ. taṃ vaṇṇato rattaṃ paṇḍukadhātukaṃ nātirattakumudassa  pattapiṭṭhivaṇṇaṃ. saṇṭhānato mūle ekaṃ agge yamakaṃ koviḷārapattasaṇṭhānaṃ. tañca  dandhānaṃ ekameva hoti mahantaṃ, paññavantānaṃ dve vā tīṇi vā khuddakāni. disato  uparimāya disāya jātaṃ, okāsato dvinnaṃ thanānaṃ abbhantare dakkhiṇapassaṃ nissāya ṭhitaṃ.  paricchedato yakanaṃ ^a^V1.0247^ea^ yakanabhāgena paricchinnaṃ, ayamassa sabhāgaparicchedo. visabhāgaparicchedo  pana kesasadisoyeva. </p>
              <p>[03] 195^b^.^eb^ ^b^kilomaka^eb^nti paṭicchannāpaṭicchannabhedato duvidhaṃ pariyonahanamaṃsaṃ. taṃ  duvidhampi vaṇṇato setaṃ dukūlapilotikavaṇṇaṃ. saṇṭhānato attano okāsasaṇṭhānaṃ.  disato paṭicchannakilomakaṃ uparimāya disāya. itaraṃ dvīsu disāsu jātaṃ. okāsato  paṭicchannakilomakaṃ ^a^M1.0249^ea^ hadayañca vakkañca paṭicchādetvā, appaṭicchannakilomakaṃ  sakalasarīre cammassa heṭṭhato maṃsaṃ pariyonandhitvā ṭhitaṃ. paricchedato heṭṭhā maṃsena,  upari cammena, tiriyaṃ kilomakabhāgena paricchinnaṃ, ayamassa sabhāgaparicchedo. visabhāgaparicchedo  pana kesasadisoyeva. </p>
              <p>[03] 196^b^.^eb^ ^b^pihaka^eb^nti udarajivhāmaṃsaṃ. taṃ vaṇṇato nīlaṃ nigguṇḍipupphavaṇṇaṃ. saṇṭhānato  sattaṅgulappamāṇaṃ abandhanaṃ kāḷavacchakajivhāsaṇṭhānaṃ. disato uparimāya disāya jātaṃ.  okāsato hadayassa vāmapasse udarapaṭalassa matthakapassaṃ nissāya ṭhitaṃ, yasmiṃ paharaṇappahārena  bahinikkhante sattānaṃ jīvitakkhayo hoti. paricchedato pihakabhāgena paricchinnaṃ, ayamassa  sabhāgaparicchedo. visabhāgaparicchedo pana kesasadisoyeva. </p>
              <p>[03] 197^b^.^eb^ ^b^papphāsa^eb^nti dvattiṃsamaṃsakhaṇḍappabhedaṃ papphāsamaṃsaṃ. taṃ vaṇṇato rattaṃ nātipakkaudumbaraphalavaṇṇaṃ.  saṇṭhānato visamacchinnabahalapūvakhaṇḍasaṇṭhānaṃ. abbhantare asitapītānaṃ abhāve uggatena  kammajatejusmānā abbhāhatattā saṃkhāditapalālapiṇḍamiva nirasaṃ nirojaṃ. disato uparimāya  disāya jātaṃ. okāsato sarīrabbhantare dvinnaṃ thanānaṃ antare hadayañca yakanañca upari  chādetvā olambantaṃ ṭhitaṃ. paricchedato papphāsabhāgena paricchinnaṃ, ayamassa sabhāgaparicchedo.  visabhāgaparicchedo pana kesasadisoyeva. </p>
              <p>[03] 198^b^.^eb^ ^b^anta^eb^nti purisassa dvattiṃsahatthā itthiyā aṭṭhavīsatihatthā ekavīsatiyā ṭhānesu  obhaggā antavaṭṭi. tadetaṃ vaṇṇato setaṃ sakkharasudhāvaṇṇaṃ. saṇṭhānato lohitadoṇiyaṃ  ābhujitvā ṭhapitasīsacchinnasappasaṇṭhānaṃ. disato dvīsu disāsu jātaṃ. okāsato upari  galavāṭake heṭṭhā ca karīsamagge vinibandhattā galavāṭakakarīsamaggapariyante sarīrabbhantare  ṭhitaṃ. paricchedato ^a^V1.0248^ea^ antabhāgena paricchinnaṃ, ayamassa sabhāgaparicchedo. visabhāgaparicchedo  pana kesasadisoyeva. </p>
              <p>[03] 199^b^.^eb^ ^b^antaguṇa^eb^nti ^a^M1.0250^ea^ antabhogaṭṭhānesu bandhanaṃ. taṃ vaṇṇato setaṃ dakasītalikamūlavaṇṇaṃ.  saṇṭhānato dakasītalikamūlasaṇṭhānameva. disato dvīsu disāsu jātaṃ. okāsato kuddālapharasukammādīni  karontānaṃ yantākaḍḍhanakāle yantasuttakamiva yantaphalakāni antabhoge ekato agaḷante  ābandhitvā pādapuñchanarajjumaṇḍalakassa antarā saṃsibbitvā ṭhitarajjukā viya ekavīsatiyā  antabhogānaṃ antarā ṭhitaṃ. paricchedato antaguṇabhāgena paricchinnaṃ, ayamassa sabhāgaparicchedo.  visabhāgaparicchedo pana kesasadisoyeva. </p>
              <p>[03] 200^b^.^eb^ ^b^udariya^eb^nti udare bhavaṃ asitapītakhāyitasāyitaṃ. taṃ vaṇṇato ajjhohaṭāhāravaṇṇaṃ.  saṇṭhānato parissāvane sithilabaddhataṇḍulasaṇṭhānaṃ. disato uparimāya disāya jātaṃ. okāsato  udare ṭhitaṃ.</p>
              <p>[03] ^b^udaraṃ^eb^ nāma ubhato nippīḷiyamānassa allasāṭakassa majjhe sañjātaphoṭakasadisaṃ antapaṭalaṃ,  bahi maṭṭhaṃ, anto maṃsakasambupaliveṭhanakiliṭṭhapāvārakapupphakasadisaṃ, kuthitapanasatacassa  abbhantarasadisantipi vattuṃ vaṭṭati, yattha takkoṭakā gaṇḍuppādakā tālahīrakā sūcimukhakā  paṭatantasuttakā iccevamādidvattiṃsakulappabhedā kimayo ākulabyākulā saṇḍasaṇḍacārino  hutvā nivasanti, ye pānabhojanādimhi avijjamāne ullaṅghitvā viravantā hadayamaṃsaṃ  abhihananti, pānabhojanādiajjhoharaṇavelāyañca uddhaṃmukhā hutvā paṭhamajjhohaṭe dve tayo ālope  turitaturitā viluppanti, yaṃ tesaṃ kimīnaṃ sūtigharaṃ vaccakuṭi gilānasālā  susānañca hoti. yattha seyyathāpi nāma caṇḍālagāmadvāre candanikāya nidāghasamaye thūlaphusitake  deve vassante udakena vuyhamānaṃ muttakarīsacammāṭṭhinhārukhaṇḍakheḷasiṅghāṇikālohitappabhutinānākuṇapajātaṃ  nipatitvā kaddamodakāluḷitaṃ dvīhatīhaccayena sañjātakimikulaṃ sūriyātapasantāpavegakuthitaṃ  upari pheṇapupphuḷake muñcantaṃ abhinīlavaṇṇaṃ paramaduggandhajegucchaṃ neva upagantuṃ,  na daṭṭhuṃ araharūpataṃ āpajjitvā tiṭṭhati, pageva ^a^M1.0251^ea^ ghāyituṃ vā sāyituṃ vā,  evameva nānappakāraṃ pānabhojanādidantamusalasañcuṇṇitaṃ  jivhāhatthaparivattitakheḷalālāpalibuddhaṃ ^a^V1.0249^ea^  taṅkhaṇavigatavaṇṇagandharasādisampadaṃ tantavāyakhalisuvānavamathusadisaṃ nipatitvā pittasemhavātapaliveṭhitaṃ  hutvā udaraggisantāpavegakuthitaṃ kimikulākulaṃ uparūpari pheṇapupphuḷakāni muñcantaṃ  paramakasambuduggandhajegucchabhāvaṃ āpajjitvā tiṭṭhati. yaṃ sutvāpi pānabhojanādīsu  amanuññatā saṇṭhāti, pageva paññācakkhunā avaloketvā. yattha ca patitaṃ pānabhojanādi  pañcadhā vivekaṃ gacchati, ekaṃ bhāgaṃ pāṇakā khādanti, ekaṃ bhāgaṃ udaraggi jhāpeti,  eko bhāgo muttaṃ hoti, eko bhāgo karīsaṃ, eko bhāgo rasabhāvaṃ āpajjitvā  soṇitamaṃsādīni upabrūhayati.</p>
              <p>[03] paricchedato udarapaṭalena ceva udariyabhāgena ca paricchinnaṃ. ayamassa sabhāgaparicchedo.  visabhāgaparicchedo pana kesasadisoyeva. </p>
              <p>[03] 201^b^.^eb^ ^b^karīsa^eb^nti vaccaṃ. taṃ vaṇṇato yebhuyyena ajjhohaṭāhāravaṇṇameva hoti.  saṇṭhānato okāsasaṇṭhānaṃ. disato heṭṭhimāya disāya jātaṃ. okāsato pakkāsaye ṭhitaṃ.  ^b^pakkāsayo^eb^ nāma heṭṭhānābhi-piṭṭhikaṇṭakamūlānaṃ antare antāvasāne ubbedhena aṭṭhaṅgulamatto  veḷunāḷikasadiso, yattha seyyathāpi nāma upari bhūmibhāge patitaṃ vassodakaṃ ogaḷitvā  heṭṭhā bhūmibhāgaṃ pūretvā tiṭṭhati, evameva yaṃkiñci āmāsaye patitaṃ pānabhojanādikaṃ  udaragginā pheṇuddehakaṃ pakkaṃ pakkaṃ nisadāya pisitamiva saṇhabhāvaṃ āpajjitvā antabilena  ogaḷitvā ogaḷitvā omadditvā veḷupabbe pakkhipamānapaṇḍumattikā viya sannicitaṃ  hutvā tiṭṭhati. paricchedato pakkāsayapaṭalena ceva karīsabhāgena ca paricchinnaṃ, ayamassa  sabhāgaparicchedo. visabhāgaparicchedo pana kesasadisoyeva. </p>
              <p>[03] 202^b^.^eb^ ^b^matthaluṅga^eb^nti sīsakaṭāhabbhantare ṭhitamiñjarāsi. taṃ vaṇṇato setaṃ ahicchattakapiṇḍavaṇṇaṃ.  dadhibhāvaṃ asampattaṃ duṭṭhakhīravaṇṇantipi vattuṃ vaṭṭati. saṇṭhānato okāsasaṇṭhānaṃ.  disato uparimāya disāya jātaṃ. okāsato sīsakaṭāhabbhantare cattāro sibbinimagge  nissāya samodhānetvā ṭhapitā cattāro piṭṭhapiṇḍā viya samohitaṃ tiṭṭhati. paricchedato  sīsakaṭāhassa abbhantaratalehi ceva matthaluṅgabhāgena ca paricchinnaṃ ^a^M1.0252^ea^, ayamassa  sabhāgaparicchedo. visabhāgaparicchedo pana kesasadisoyeva. </p>
              <p>[03] 203^b^.^eb^ ^b^pitta^eb^nti ^a^V1.0250^ea^ dve pittāni baddhapittañca abaddhapittañca.  tattha baddhapittaṃ vaṇṇato bahalamadhukatelavaṇṇaṃ.  abaddhapittaṃ milātāakulipupphavaṇṇaṃ. saṇṭhānato ubhayampi okāsasaṇṭhānaṃ. disato  baddhapittaṃ uparimāya disāya jātaṃ, itaraṃ dvīsu disāsu jātaṃ. okāsato abaddhapittaṃ  ṭhapetvā kesalomadantanakhānaṃ maṃsavinimuttaṭṭhānañceva thaddhasukkhacammañca udakamiva telabindu  avasesasarīraṃ byāpetvā ṭhitaṃ, yamhi kupite akkhīni pītakāni honti, bhamanti,  gattaṃ kampati, kaṇḍūyati. baddhapittaṃ hadayapapphāsānaṃ antare yakanamaṃsaṃ nissāya  patiṭṭhite mahākosātakīkosakasadise pittakosake ṭhitaṃ, yamhi kupite sattā ummattakā  honti, vipallatthacittā hirottappaṃ chaḍḍetvā akātabbaṃ karonti, abhāsitabbaṃ bhāsanti,  acintitabbaṃ cintenti. paricchedato pittabhāgena paricchinnaṃ, ayamassa sabhāgaparicchedo.  visabhāgaparicchedo pana kesasadisoyeva. </p>
              <p>[03] 204^b^.^eb^ ^b^semha^eb^nti sarīrabbhantare ekapatthapūrappamāṇaṃ semhaṃ. taṃ vaṇṇato setaṃ nāgabalāpaṇṇarasavaṇṇaṃ.  saṇṭhānato okāsasaṇṭhānaṃ. disato uparimāya disāya jātaṃ. okāsato udarapaṭale  ṭhitaṃ. yaṃ pānabhojanādiajjhoharaṇakāle seyyathāpi nāma udake sevālapaṇakaṃ kaṭṭhe  vā kathale vā patante chijjitvā dvidhā hutvā puna ajjhottharitvā tiṭṭhati, evameva pānabhojanādimhi  nipatante chijjitvā dvidhā hutvā puna ajjhottharitvā tiṭṭhati, yamhi ca mandībhūte  pakkagaṇḍo viya pūtikukkuṭaṇḍamiva ca udaraṃ paramajegucchaṃ kuṇapagandhaṃ hoti, tato  uggatena ca gandhena uddekopi mukhampi duggandhaṃ pūtikuṇapasadisaṃ hoti. so ca puriso  apehi duggandhaṃ vāyasīti vattabbataṃ āpajjati, yañca vaḍḍhitvā bahalattamāpannaṃ pidhānaphalakamiva  vaccakuṭiyaṃ udarapaṭalassa abbhantareyeva kuṇapagandhaṃ sannirumbhitvā tiṭṭhati. paricchedato  semhabhāgena paricchinnaṃ, ayamassa sabhāgaparicchedo. visabhāgaparicchedo pana kesasadisoyeva. </p>
              <p>[03] 205^b^.^eb^ ^b^pubbo^eb^ti ^a^M1.0253^ea^ pūtilohitavasena pavattapubbaṃ. taṃ vaṇṇato paṇḍupalāsavaṇṇo.  matasarīre pana pūtibahalācāmavaṇṇo hoti. saṇṭhānato okāsasaṇṭhāno. disato dvīsu  disāsu hoti. okāsato pana pubbassa okāso nāma nibaddho natthi, yattha so sannicito  tiṭṭheyya, yatra yatra khāṇukaṇṭakapaharaṇaggijālādīhi abhihate sarīrappadese lohitaṃ saṇṭhahitvā  paccati, gaṇḍapīḷakādayo vā uppajjanti, tatra tatra tiṭṭhati. paricchedato pubbabhāgena  paricchinno, ayamassa sabhāgaparicchedo. visabhāgaparicchedo pana kesasadisoyeva. </p>
              <p>[03] 206^b^.^eb^ ^b^lohita^eb^nti ^a^V1.0251^ea^ dve lohitāni sannicitalohitañca saṃsaraṇalohitañca. tattha sannicitalohitaṃ  vaṇṇato nipakkabahalalākhārasavaṇṇaṃ. saṃsaraṇalohitaṃ acchalākhārasavaṇṇaṃ. saṇṭhānato ubhayampi  okāsasaṇṭhānaṃ. disato sannicitalohitaṃ uparimāya disāya jātaṃ. itaraṃ dvisu disāsu  jātaṃ. okāsato saṃsaraṇalohitaṃ ṭhapetvā kesalomadantanakhānaṃ maṃsavinimuttaṭṭhānañceva  thaddhasukkhacammañca dhamanijālānusārena sabbaṃ upādiṇṇasarīraṃ pharitvā ṭhitaṃ. sannicitalohitaṃ  yakanaṭṭhānassa heṭṭhābhāgaṃ pūretvā ekapatthapūramattaṃ hadayavakkapapphāsānaṃ upari thokaṃ  thokaṃ paggharantaṃ vakkahadayayakanapapphāse temayamānaṃ ṭhitaṃ. tasmiṃ hi vakkahadayādīni  atemente sattā pipāsitā honti. paricchedato lohitabhāgena paricchinnaṃ, ayamassa  sabhāgaparicchedo. visabhāgaparicchedo pana kesasadisoyeva. </p>
              <p>[03] 207^b^.^eb^ ^b^sedo^eb^ti lomakūpādīhi paggharaṇakāapodhātu. so vaṇṇato vippasannatilatelavaṇṇo.  saṇṭhānato okāsasaṇṭhāno. disato dvīsu disāsu jāto. okāsato sedassokāso  nāma nibaddho natthi, yattha so lohitaṃ viya sadā tiṭṭheyya. yadā pana aggisantāpasūriyasantāpautuvikārādīhi  sarīraṃ santapati, tadā udakato abbūḷhamattavisamacchinnabhisamuḷālakumudanāḷakalāpo viya  sabbakesalomakūpavivarehi paggharati, tasmā tassa saṇṭhānampi kesalomakūpavivarānaññeva  vasena veditabbaṃ. sedapariggaṇhakena ca yoginā kesalomakūpavivare pūretvā ṭhitavaseneva  sedo manasi kātabbo. paricchedato ^a^M1.0254^ea^ sedabhāgena paricchinno, ayamassa  sabhāgaparicchedo. visabhāgaparicchedo pana kesasadisoyeva.</p>
              <p>[03] ^b^medo^eb^ti thinasineho. so vaṇṇato phālitahaliddivaṇṇo. saṇṭhānato thūlasarīrassa tāva  cammamaṃsantare ṭhapitahaliddivaṇṇadukūlapilotikasaṇṭhāno hoti. kisasarīrassa jaṅghamaṃsaṃ  ūrumaṃsaṃ piṭṭhikaṇṭakanissitaṃ piṭṭhimaṃsaṃ udaravaṭṭimaṃsanti etāni nissāya diguṇatiguṇaṃ  katvā ṭhapitahaliddivaṇṇadukūlapilotikasaṇṭhāno. disato dvīsu disāsu jāto. okāsato  thūlassa sakalasarīraṃ pharitvā kisassa jaṅghamaṃsādīni nissāya ṭhito, yaṃ sinehasaṅkhaṃ  gatampi paramajegucchattā neva muddhani telatthāya, na nāsatelādīnamatthāya gaṇhanti. paricchedato  heṭṭhā maṃsena, upari cammena, tiriyaṃ medabhāgena paricchinno, ayamassa sabhāgaparicchedo.  visabhāgaparicchedo pana kesasadisoyeva. </p>
              <p>[03] 208^b^.^eb^ ^b^assū^eb^ti ^a^V1.0252^ea^ akkhīhi paggharaṇakāapodhātu. taṃ vaṇṇato vippasannatilatelavaṇṇaṃ.  saṇṭhānato okāsasaṇṭhānaṃ. disato uparimāya disāya jātaṃ. okāsato akkhikūpakesu  ṭhitaṃ. na cetaṃ pittakosake pittamiva akkhikūpakesu sadā sannicitaṃ tiṭṭhati.  yadā pana sattā somanassajātā mahāhasitaṃ hasanti, domanassajātā rodanti paridevanti, tathārūpaṃ  vā visamāhāraṃ āhārenti, yadā ca nesaṃ akkhīni dhūmarajapaṃsukādīhi abhihaññanti.  tadā etehi somanassadomanassavisabhāgāhārautūhi samuṭṭhahitvā akkhikūpake pūretvā  tiṭṭhati vā paggharati vā. assupariggaṇhakena ca yoginā akkhikūpake pūretvā ṭhitavaseneva  pariggaṇhitabbaṃ. paricchedato assubhāgena paricchinnaṃ, ayamassa sabhāgaparicchedo.  visabhāgaparicchedo pana kesasadisoyeva. </p>
              <p>[03] 209^b^.^eb^ ^b^vasā^eb^ti vilīnasineho. sā vaṇṇato nāḷikeratelavaṇṇā. ācāme āsittatelavaṇṇātipi  vattuṃ vaṭṭati. saṇṭhānato nhānakāle pasannaudakassa upari paribbhamantasinehabinduvisaṭasaṇṭhānā.  disato dvīsu disāsu jātā. okāsato yebhuyyena hatthatalahatthapiṭṭhipādatalapādapiṭṭhināsapuṭanalāṭāṃsakūṭesu  ṭhitā. na cesā etesu okāsesu sadā vilīnāva hutvā tiṭṭhati. yadā pana aggisantāpasūriyasantāpautuvisabhāgadhātuvisabhāgehi  te padesā usmājātā ^a^M1.0255^ea^ honti, tadā tattha nhānakāle pasannaudakūpari sinehabinduvisaṭo  viya ito cito ca sañcarati. paricchedato vasābhāgena paricchinnā, ayamassa sabhāgaparicchedo.  visabhāgaparicchedo pana kesasadisoyeva. </p>
              <p>[03] 210^b^.^eb^ ^b^kheḷo^eb^ti antomukhe pheṇamissā āpodhātu. so vaṇṇato seto pheṇavaṇṇo.  saṇṭhānato okāsasaṇṭhāno. pheṇasaṇṭhānotipi vattuṃ vaṭṭati. disato uparimāya disāya  jāto. okāsato ubhohi kapolapassehi oruyha jivhāya ṭhito. na cesa ettha sadā  sannicito hutvā tiṭṭhati. yadā pana sattā tathārūpamāhāraṃ passanti vā saranti vā,  uṇhatittakaṭukaloṇambilānaṃ vā kiñci mukhe ṭhapenti, yadā vā nesaṃ hadayaṃ āgilāyati,  kismiñci deva vā jigucchā uppajjati, tadā kheḷo uppajjitvā ubhohi kapolapassehi  oruyha jivhāya saṇṭhāti. aggajivhāya cesa tanuko hoti, mūlajivhāya bahalo, mukhe  pakkhittañca puthukaṃ vā taṇḍulaṃ vā aññaṃ vā kiñci khādanīyaṃ nadīpuline khatakūpakasalilaṃ  viya ^a^V1.0253^ea^ parikkhayaṃ agacchantova temetuṃ samattho hoti. paricchedato kheḷabhāgena paricchinno,  ayamassa sabhāgaparicchedo. visabhāgaparicchedo pana kesasadisova. </p>
              <p>[03] 211^b^.^eb^ ^b^siṅghāṇikā^eb^ti matthaluṅgato paggharaṇakāsuci. sā vaṇṇato taruṇatālaṭṭhimiñjavaṇṇā.  saṇṭhānato okāsasaṇṭhānā. disato uparimāya disāya jātā. okāsato nāsāpuṭe  pūretvā ṭhitā. na cesā ettha sadā sannicitā hutvā tiṭṭhati, atha kho yathā nāma puriso  paduminipatte dadhiṃ bandhitvā heṭṭhā kaṇṭakena vijjheyya, athānena chiddena dadhimuttaṃ gaḷitvā  bahi pateyya, evameva yadā sattā rodanti, visabhāgāhārautuvasena vā sañjātadhātukhobhā  honti, tadā anto sīsato pūtisemhabhāvamāpannaṃ matthaluṅgaṃ gaḷitvā tālumatthakavivarena  otaritvā nāsāpuṭe pūretvā tiṭṭhati vā paggharati vā. siṅghāṇikā pariggaṇhakena  ca yoginā nāsāpuṭe pūretvā ṭhitavaseneva pariggaṇhitabbā. paricchedato siṅghāṇikābhāgena  paricchinnā, ayamassā sabhāgaparicchedo. visabhāgaparicchedo pana kesasadisova. </p>
              <p>[03] 212^b^.^eb^ ^b^lasikā^eb^ti ^a^M1.0256^ea^ sarīrasandhīnaṃ abbhantare picchilakuṇapaṃ. sā  vaṇṇato kaṇikāraniyyāsavaṇṇā. saṇṭhānato okāsasaṇṭhānā. disato dvīsu disāsu jātā.  okāsato aṭṭhisandhīnaṃ abbhañjanakiccaṃ sādhayamānā asītisatasandhīnaṃ abbhantare ṭhitā.  yassa cesā mandā hoti, tassa uṭṭhahantassa nisīdantassa abhikkamantassa paṭikkamantassa samiñjantassa  pasārentassa aṭṭhikāni kaṭakaṭāyanti, accharāsaddaṃ karonto viya sañcarati. ekayojanadviyojanamattaṃ  addhānaṃ gatassa vāyodhātu kuppati, gattāni dukkhanti. yassa pana bahukā honti, tassa  uṭṭhānanisajjādīsu na aṭṭhīni kaṭakaṭāyanti, dīghampi addhānaṃ gatassa na vāyodhātu kuppati,  na gattāni dukkhanti. paricchedato lasikābhāgena paricchinnā, ayamassā sabhāgaparicchedo.  visabhāgaparicchedo pana kesasadisova. </p>
              <p>[03] 213^b^.^eb^ ^b^mutta^eb^nti muttarasaṃ. taṃ vaṇṇato māsakhārodakavaṇṇaṃ. saṇṭhānato adhomukhaṭṭhapitaudakakumbhābbhantaragataudakasaṇṭhānaṃ.  disato heṭṭhimāya disāya jātaṃ. okāsato vatthissa abbhantare ṭhitaṃ. ^b^vatthi^eb^ nāma  vatthi puṭo vuccati. yattha seyyathāpi candanikāya pakkhitte amukhe ravaṇaghaṭe candanikāraso  pavisati, na cassa pavisanamaggo paññāyati ^a^V1.0254^ea^, evameva sarīrato muttaṃ pavisati, na cassa  pavisanamaggo paññāyati, nikkhamanamaggo pana pākaṭo hoti. yamhi ca muttassa bharite  passāvaṃ karomāti sattānaṃ āyūhanaṃ hoti. paricchedato vatthiabbhantarena ceva muttabhāgena  ca paricchinnaṃ, ayamassa sabhāgaparicchedo. visabhāgaparicchedo pana kesasadisova. </p>
              <p>[03] 214^b^.^eb^ evañhi kesādike koṭṭhāse vaṇṇasaṇṭhānadisokāsaparicchedavasena vavatthapetvā  anupubbato nātisīghatotiādinā nayena vaṇṇasaṇṭhānagandhāsayokāsavasena pañcadhā paṭikkūlā  paṭikkūlāti manasikaroto paṇṇattisamatikkamāvasāne seyyathāpi cakkhumato purisassa  dvattiṃsavaṇṇānaṃ kusumānaṃ ekasuttakaganthitaṃ mālaṃ olokentassa sabbapupphāni  apubbāpariyamiva pākaṭāni honti, evameva atthi imasmiṃ kāye kesāti imaṃ  kāyaṃ olokentassa sabbe te dhammā ^a^M1.0257^ea^ apubbāpariyāva pākaṭā honti.  tena vuttaṃ manasikārakosallakathāyaṃ ``ādikammikassa hi kesāti manasikaroto  manasikāro gantvā muttanti imaṃ pariyosānakoṭṭhāsameva āhacca tiṭṭhatī''ti.</p>
              <p>[03] sace pana bahiddhāpi manasikāraṃ upasaṃharati, athassa evaṃ sabbakoṭṭhāsesu pākaṭībhūtesu  āhiṇḍantā manussatiracchānādayo sattākāraṃ vijahitvā koṭṭhāsarāsivaseneva upaṭṭhahanti,  tehi ca ajjhohariyamānaṃ pānabhojanādi koṭṭhāsarāsimhi pakkhipamānamiva upaṭṭhāti.</p>
              <p>[03] athassa anupubbamuñcanādivasena paṭikkūlā paṭikkūlāti punappunaṃ manasikaroto anukkamena  appanā uppajjati. tattha kesādīnaṃ vaṇṇasaṇṭhānadisokāsaparicchedavasena upaṭṭhānaṃ  uggahanimittaṃ. sabbākārato paṭikkūlavasena upaṭṭhānaṃ paṭibhāganimittaṃ. taṃ āsevato  bhāvayato vuttanayena asubhakammaṭṭhānesu viya paṭhamajjhānavaseneva appanā uppajjati.</p>
              <p>[03] sā yassa ekova koṭṭhāso pākaṭo hoti, ekasmiṃ vā koṭṭhāse appanaṃ patvā puna aññasmiṃ  yogaṃ na karoti, tassa ekāva uppajjati. yassa pana aneke koṭṭhāsā pākaṭā honti,  ekasmiṃ vā jhānaṃ patvā puna aññasmiṃpi yogaṃ karoti, tassa mallakattherassa viya  koṭṭhāsagaṇanāya paṭhamajjhānāni nibbattanti.</p>
              <p>[03] so ^a^V1.0255^ea^ kirāyasmā dīghabhāṇakābhayattheraṃ hatthe gahetvā ``āvuso abhaya, imaṃ tāva pañhaṃ  uggaṇhāhī''ti vatvā āha -- ``mallakatthero dvattiṃsakoṭṭhāsesu dvattiṃsāya paṭhamajjhānānaṃ  lābhī. sace rattiṃ ekaṃ, divā ekaṃ samāpajjati, atirekaddhamāsena puna sampajjati,  sace pana devasikaṃ ekaṃ samāpajjati, atirekamāsena puna sampajjatī''ti.</p>
              <p>[03] evaṃ paṭhamajjhānavasena ijjhamānampi cetaṃ kammaṭṭhānaṃ vaṇṇasaṇṭhānādīsu satibalena ijjhanato  kāyagatāsatīti vuccati.</p>
              <p>[03] imañca kāyagatāsatimanuyutto bhikkhu aratiratisaho hoti, na ca naṃ arati sahati, uppannaṃ  aratiṃ abhibhuyya abhibhuyya viharati. bhayabheravasaho hoti, na ca naṃ bhayabheravaṃ sahati,  uppannaṃ bhayabheravaṃ abhibhuyya abhibhuyya viharati. khamo hoti sītassa uṇhassa ^a^M1.0258^ea^  ...pe0... pāṇaharānaṃ adhivāsakajātiko hoti (ma0 ni0 3.159). kesādīnaṃ vaṇṇabhedaṃ  nissāya catunnaṃ jhānānaṃ lābhī hoti. cha abhiññā paṭivijjhati (ma0 ni0 3.159). </p>
              <p>[21] tasmā have appamatto, anuyuñjetha paṇḍito. </p>
              <p>[22] evaṃ anekānisaṃsaṃ, imaṃ kāyagatāsatinti..</p>
              <p>[03] idaṃ kāyagatāsatiyaṃ vitthārakathāmukhaṃ. </p>
            </h4>
          </h3>
          <h3>
            <h3n> ānāpānassatikathā </h3n>
            <h4>
              <h4n> </h4n>
              <p>[03] 215^b^.^eb^ idāni yaṃ taṃ bhagavatā ``ayampi kho, bhikkhave, ānāpānassatisamādhi bhāvito  bahulīkato santo ceva paṇīto ca asecanako ca sukho ca vihāro, uppannuppanne ca pāpake  akusale dhamme ṭhānaso antaradhāpeti vūpasametī''ti evaṃ pasaṃsitvā -- </p>
              <p>[02] ``kathaṃ bhāvito ca, bhikkhave, ānāpānassatisamādhi kathaṃ bahulīkato santo ceva  paṇīto ca asecanako ca sukho ca vihāro, uppannuppanne ca pāpake akusale dhamme  ṭhānaso antaradhāpeti vūpasameti? idha, bhikkhave, bhikkhu araññagato vā rukkhamūlagato ^a^V1.0256^ea^ vā  suññāgāragato vā nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ  satiṃ upaṭṭhapetvā, so satova assasati sato passasati. dīghaṃ vā assasanto dīghaṃ assasāmīti  pajānāti. dīghaṃ vā passasanto...pe0... rassaṃ vā assasanto...pe0... rassaṃ vā passasanto  rassaṃ passasāmīti pajānāti. sabbakāyapaṭisaṃvedī assasissāmīti sikkhati. sabbakāyapaṭisaṃvedī  passasissāmīti sikkhati. passambhayaṃ kāyasaṅkhāraṃ assasissāmīti sikkhati. passambhayaṃ  kāyasaṅkhāraṃ passasissāmīti sikkhati. pītipaṭisaṃvedī... sukhapaṭisaṃvedī... cittasaṅkhārapaṭisaṃvedī...  passambhayaṃ cittasaṅkhāraṃ... cittapaṭisaṃvedī... abhippamodayaṃ cittaṃ... samādahaṃ cittaṃ...  vimocayaṃ cittaṃ ^a^M1.0259^ea^ ... aniccānupassī... virāgānupassī... nirodhānupassī.  paṭinissaggānupassī assasissāmīti sikkhati. paṭinissaggānupassī passasissāmīti  sikkhatī''ti --</p>
              <p>[03] evaṃ soḷasavatthukaṃ ānāpānassatikammaṭṭhānaṃ niddiṭṭhaṃ. tassa bhāvanānayo anuppatto.  so pana yasmā pāḷivaṇṇanānusāreneva vuccamāno sabbākāraparipūro hoti. tasmā ayamettha  pāḷivaṇṇanāpubbaṅgamo niddeso. </p>
              <p>[03] 216^b^.^eb^ kathaṃ bhāvito ca, bhikkhave, ānāpānassati samādhīti ettha tāva ^b^katha^eb^nti  ānāpānassatisamādhibhāvanaṃ nānappakārato vitthāretukamyatāpucchā. ^b^bhāvito ca bhikkhave  ānāpānassatisamādhī^eb^ti nānappakārato vitthāretukamyatāya puṭṭhadhammanidassanaṃ. kathaṃ  bahulīkato...pe0... vūpasametīti etthāpi eseva nayo. tattha ^b^bhāvito^eb^ti uppādito  vaḍḍhito vā. ^b^ānāpānassatisamādhī^eb^ti ānāpānapariggāhikāya satiyā saddhiṃ sampayutto  samādhi. ānāpānassatiyaṃ vā samādhi ānāpānassatisamādhi. ^b^bahulīkato^eb^ti  punappunaṃ kato. ^b^santoceva paṇīto cā^eb^ti santo ceva paṇīto ceva. ubhayattha eva  saddena niyamo veditabbo. kiṃ vuttaṃ hoti? ayañhi yathā asubhakammaṭṭhānaṃ kevalaṃ  paṭivedhavasena santañca paṇītañca, oḷārikārammaṇattā pana paṭikkūlārammaṇattā ca ārammaṇavasena  neva santaṃ na paṇītaṃ, na evaṃ kenaci pariyāyena asanto vā apaṇīto vā, atha kho ārammaṇasantatāyapi  santo vūpasanto nibbuto, paṭivedhasaṅkhātāṅgasantatāyapi. ārammaṇapaṇītatāyapi paṇīto  atittikaro, aṅgapaṇītatāyapīti. tena vuttaṃ ``santo ceva paṇīto cā''ti.</p>
              <p>[03] asecanako ^a^V1.0257^ea^ ca sukho ca vihāroti ettha pana nāssa secananti ^b^asecanako,^eb^ anāsittako  abbokiṇṇo pāṭiyekko āveṇiko. natthi ettha parikammena vā upacārena vā  santatā. ādisamannāhārato pabhuti attano sabhāveneva santo ca paṇīto cāti attho.  keci pana asecanakoti anāsittako ojavanto sabhāveneva ^a^M1.0260^ea^ madhuroti  vadanti. evaṃ ayaṃ ^b^asecanako ca,^eb^ appitappitakkhaṇe kāyikacetasikasukhapaṭilābhāya  saṃvattanato ^b^sukho ca vihāro^eb^ti veditabbo. ^b^uppannuppanne^eb^ti avikkhambhite avikkhambhite.  ^b^pāpake^eb^ti lāmake. ^b^akusale dhamme^eb^ti akosallasambhūte dhamme. ^b^ṭhānaso  antaradhāpetī^eb^ti khaṇeneva antaradhāpeti vikkhambheti. ^b^vūpasametī^eb^ti suṭṭhu upasameti.  nibbedhabhāgiyattā vā anupubbena ariyamaggavuddhippatto samucchindati, paṭippassambhetīti  vuttaṃ hoti.</p>
              <p>[03] ayaṃ panettha saṅkhepattho. bhikkhave, kena pakārena kenākārena kena vidhinā bhāvito  ānāpānassatisamādhi kena pakārena bahulīkato santo ceva...pe0... vūpasametīti. </p>
              <p>[03] 217^b^.^eb^ idāni tamatthaṃ vitthārento ``idha, bhikkhave''tiādimāha. tattha ^b^idha bhikkhave  bhikkhū^eb^ti bhikkhave, imasmiṃ sāsane bhikkhu. ayañhi ettha ^b^idha^eb^saddo sabbappakārāanāpānassatisamādhinibbattakassa  puggalassa sannissayabhūtasāsanaparidīpano aññasāsanassa tathābhāvapaṭisedhano ca. vuttañhetaṃ --  idheva, bhikkhave, samaṇo...pe0... suññā parappavādā samaṇebhi aññehī''ti (ma0 ni0  1.139). tena vuttaṃ ``imasmiṃ sāsane bhikkhū''ti.</p>
              <p>[03] ^b^araññagato vā...pe0... suññāgāragato vā^eb^ti idamassa ānāpānassatisamādhibhāvanānurūpasenāsanapariggahaparidīpanaṃ.  imassa hi bhikkhuno dīgharattaṃ rūpādīsu ārammaṇesu anuvisaṭaṃ cittaṃ ānāpānassatisamādhiārammaṇaṃ  abhiruhituṃ na icchati, kūṭagoṇayuttaratho viya uppathameva dhāvati. tasmā seyyathāpi  nāma gopo kūṭadhenuyā sabbaṃ khīraṃ pivitvā vaḍḍhitaṃ kūṭavacchaṃ dametukāmo dhenuto  apanetvā ekamante mahantaṃ thambhaṃ nikhaṇitvā tattha yottena bandheyya, athassa so vaccho  ito cito ca vipphanditvā palāyituṃ asakkonto tameva thambhaṃ upanisīdeyya vā upanipajjeyya  vā, evameva imināpi bhikkhunā dīgharattaṃ rūpārammaṇādirasapānavaḍḍhitaṃ duṭṭhacittaṃ dametukāmena  rūpādiārammaṇato apanetvā araññaṃ vā...pe0... suññāgāraṃ vā pavesetvā tattha  assāsapassāsathambhe satiyottena bandhitabbaṃ. evamassa ^a^V1.0258^ea^ taṃ cittaṃ ito cito ca vipphanditvāpi  pubbe āciṇṇārammaṇaṃ alabhamānaṃ satiyottaṃ chinditvā palāyituṃ ^a^M1.0261^ea^ asakkontaṃ  tamevārammaṇaṃ upacārappanāvasena upanisīdati ceva upanipajjati ca. tenāhu porāṇā -- </p>
              <p>[21] ``yathā thambhe nibandheyya, vacchaṃ damaṃ naro idha. </p>
              <p>[22] bandheyyevaṃ sakaṃ cittaṃ, satiyārammaṇe daḷha''nti.. (pārā0 aṭṭha0 2.165; dī0  ni0 aṭṭha0 3.374; ma0 ni0 aṭṭha0 1.107).</p>
              <p>[03] evamassetaṃ senāsanaṃ bhāvanānurūpaṃ hoti. tena vuttaṃ ``idamassa ānāpānassatisamādhibhāvanānurūpasenāsanapariggahaparidīpana''nti.</p>
              <p>[03] atha vā yasmā idaṃ kammaṭṭhānappabhede muddhabhūtaṃ sabbaññubuddhapaccekabuddhabuddhasāvakānaṃ visesādhigamadiṭṭhadhammasukhavihārapadaṭṭhānaṃ  ānāpānassatikammaṭṭhānaṃ itthipurisahatthiassādisaddasamākulaṃ gāmantaṃ apariccajitvā  na sukaraṃ bhāvetuṃ, saddakaṇṭakattā jhānassa. agāmake pana araññe sukaraṃ yogāvacarena  idaṃ kammaṭṭhānaṃ pariggahetvā ānāpānacatutthajjhānaṃ nibbattetvā tadeva pādakaṃ katvā  saṅkhāre sammasitvā aggaphalaṃ arahattaṃ sampāpuṇituṃ. tasmāssa anurūpasenāsanaṃ dassento  bhagavā ``araññagato vā''tiādimāha.</p>
              <p>[03] vatthuvijjācariyo viya hi bhagavā, so yathā vatthuvijjācariyo nagarabhūmiṃ passitvā suṭṭhu  upaparikkhitvā ``ettha nagaraṃ māpethā''ti upadisati, sotthinā ca nagare niṭṭhite rājakulato  mahāsakkāraṃ labhati, evameva yogāvacarassa anurūpasenāsanaṃ upaparikkhitvā ``ettha kammaṭṭhānaṃ  anuyuñjitabba''nti upadisati, tato tattha kammaṭṭhānaṃ anuyuttena yoginā kamena arahatte  patte ``sammāsambuddho vata so bhagavā''ti mahantaṃ sakkāraṃ labhati. </p>
              <p>[01] ayaṃ pana bhikkhu dīpisadisoti vuccati. yathā hi mahādīpirājā araññe tiṇagahanaṃ  vā vanagahanaṃ vā pabbatagahanaṃ vā nissāya nilīyitvā vanamahiṃsagokaṇṇasūkarādayo mige  gaṇhāti, evameva ayaṃ araññādīsu kammaṭṭhānaṃ anuyuñjanto bhikkhu yathākkamena sotāpattisakadāgāmianāgāmiarahattamagge  ceva ariyaphalañca gaṇhatīti veditabbo. tenāhu porāṇā -- </p>
              <p>[21] ``yathāpi ^a^M1.0262^ea^ ^a^V1.0259^ea^ dīpiko nāma, nilīyitvā gaṇhatī mige. </p>
              <p>[27] tathevāyaṃ buddhaputto, yuttayogo vipassako. </p>
              <p>[22] araññaṃ pavisitvāna, gaṇhāti phalamuttama''nti.. (pārā0 aṭṭha0 2.165; dī0 ni0  aṭṭha0 2.374; ma0 ni0 aṭṭha0 1.107). </p>
              <p>[01] tenassa parakkamajavayoggabhūmiṃ araññasenāsanaṃ dassento bhagavā ``araññagato vā''tiādimāha. </p>
              <p>[03] 218^b^.^eb^ tattha ^b^araññagato^eb^ti ``araññanti nikkhamitvā bahi indakhīlā sabbametaṃ arañña''nti  (vibha0 529) ca, ``āraññakaṃ nāma senāsanaṃ pañcadhanusatikaṃ pacchima''nti (pārā0  654) ca evaṃ vuttalakkhaṇesu araññesu yaṃkiñci pavivekasukhaṃ araññaṃ gato. ^b^rukkhamūlagato^eb^ti  rukkhasamīpaṃ gato. ^b^suññāgāragato^eb^ti suññaṃ vivittokāsaṃ gato. ettha ca ṭhapetvā  araññañca rukkhamūlañca avasesasattavidhasenāsanagatopi suññāgāragatoti vattuṃ vaṭṭati.</p>
              <p>[03] evamassa ututtayānukūlaṃ dhātucariyānukūlañca ānāpānassatibhāvanānurūpaṃ senāsanaṃ  upadisitvā alīnānuddhaccapakkhikaṃ santaṃ iriyāpathaṃ upadisanto ^b^nisīdatī^eb^ti āha.  athassa nisajjāya daḷhabhāvaṃ assāsapassāsānaṃ pavattanasukhataṃ ārammaṇapariggahūpāyañca dassento  pallaṅkaṃ ābhujitvātiādimāha. tattha ^b^pallaṅka^eb^nti samantato ūrubaddhāsanaṃ. ^b^ābhujitvā^eb^ti  bandhitvā. ^b^ujuṃ kāyaṃ paṇidhāyā^eb^ti uparimasarīraṃ ujukaṃ ṭhapetvā. aṭṭhārasapiṭṭhikaṇṭake  koṭiyā koṭiṃ paṭipādetvā. evañhi nisīdantassa cammamaṃsanhārūni na paṇamanti. athassa  yā tesaṃ paṇamanappaccayā khaṇe khaṇe vedanā uppajjeyyuṃ, tā na uppajjanti. tāsu anuppajjamānāsu  cittaṃ ekaggaṃ hoti, kammaṭṭhānaṃ na paripatati, vuddhiṃ phātiṃ upagacchati. ^b^parimukhaṃ  satiṃ upaṭṭhapetvā^eb^ti kammaṭṭhānābhimukhaṃ satiṃ ṭhapayitvā. atha vā ^b^parī^eb^ti pariggahaṭṭho.  ^b^mukha^eb^nti niyyānaṭṭho. ^b^satī^eb^ti upaṭṭhānaṭṭho. tena vuccati ``parimukhaṃ sati''nti  evaṃ ^b^paṭisambhidāyaṃ^eb^ (paṭi0 ma0 1.164) vuttanayenapettha attho daṭṭhabbo. tatrāyaṃ saṅkhepo,  pariggahitaniyyānaṃ satiṃ katvāti. </p>
              <p>[03] 219^b^.^eb^ ^b^so^eb^ ^a^M1.0263^ea^ ^b^satova assasati sato passasatī^eb^ti so  bhikkhu evaṃ nisīditvā  evañca satiṃ ^a^V1.0260^ea^ upaṭṭhapetvā taṃ satiṃ avijahanto sato eva assasati sato passasati, satokārī  hotīti vuttaṃ hoti. idāni yehākārehi satokārī hoti, te dassetuṃ dīghaṃ  vā assasantotiādimāha. vuttañhetaṃ ^b^paṭisambhidāyaṃ^eb^ ``so satova assasati sato  passasatī''ti etasseva ^b^vibhaṅge^eb^ -- </p>
              <p>[02] ``bāttiṃsāya ākārehi sato kārī hoti. dīghaṃ assāsavasena cittassa ekaggataṃ  avikkhepaṃ pajānato sati upaṭṭhitā hoti. tāya satiyā tena ñāṇena sato kārī hoti.  dīghaṃ passāsavasena...pe0... paṭinissaggānupassī assāsavasena. paṭinissaggānupassī  passāsavasena cittassa ekaggataṃ avikkhepaṃ pajānato sati upaṭṭhitā hoti. tāya satiyā  tena ñāṇena sato kārī hotī''ti (paṭi0 ma0 1.165).</p>
              <p>[03] tattha ^b^dīghaṃ vā assasanto^eb^ti dīghaṃ vā assāsaṃ pavattayanto. ^b^assāso^eb^ti bahi nikkhamanavāto.  ^b^passāso^eb^ti anto pavisanavātoti ^b^vinayaṭṭhakathāyaṃ^eb^ vuttaṃ. ^b^suttantaṭṭhakathāsu^eb^  pana uppaṭipāṭiyā āgataṃ. tattha sabbesampi gabbhaseyyakānaṃ mātukucchito nikkhamanakāle  paṭhamaṃ abbhantaravāto bahi nikkhamati. pacchā bāhiravāto sukhumarajaṃ gahetvā abbhantaraṃ  pavisanto tāluṃ āhacca nibbāyati. evaṃ tāva assāsapassāsā veditabbā.</p>
              <p>[03] yā pana tesaṃ dīgharassatā, sā addhānavasena veditabbā. yathā hi okāsaddhānaṃ pharitvā  ṭhitaṃ udakaṃ vā vālikā vā ``dīghamudakaṃ dīghā vālikā, rassamudakaṃ rassā vālikā''ti  vuccati, evaṃ cuṇṇavicuṇṇāpi assāsapassāsā hatthisarīre ca ahisarīre ca tesaṃ attabhāvasaṅkhātaṃ  dīghaṃ addhānaṃ saṇikaṃ pūretvā saṇikameva nikkhamanti. tasmā dīghāti vuccanti.  sunakhasasādīnaṃ attabhāvasaṅkhātaṃ rassaṃ addhānaṃ sīghaṃ pūretvā sīghameva nikkhamanti, tasmā  rassāti vuccanti. manussesu pana keci hatthiahiādayo viya kāladdhānavasena dīghaṃ  assasanti ca passasanti ca. keci sunakhasasādayo viya rassaṃ, tasmā tesaṃ kālavasena  dīghamaddhānaṃ ^a^M1.0264^ea^ nikkhamantā ca pavisantā ca te ``dīghā'' ittaramaddhānaṃ nikkhamantā  ca pavisantā ca ``rassā''ti veditabbā.</p>
              <p>[03] tatrāyaṃ ^a^V1.0261^ea^ bhikkhu navahākārehi dīghaṃ assasanto passasanto ca ``dīghaṃ assasāmi, passasāmī''ti  pajānāti. evaṃ pajānato cassa ekenākārena kāyānupassanāsatipaṭṭhānabhāvanā sampajjatīti  veditabbā. yathāha ^b^paṭisambhidāyaṃ^eb^ (paṭi0 ma0 1.166) -- </p>
              <p>[02] ``kathaṃ dīghaṃ assasanto dīghaṃ assasāmīti pajānāti. dīghaṃ passasanto dīghaṃ passasāmīti  pajānāti. dīghaṃ assāsaṃ addhānasaṅkhāte assasati. dīghaṃ passāsaṃ addhānasaṅkhāte passasati.  dīghaṃ assāsapassāsaṃ addhānasaṅkhāte assasatipi passasatipi. dīghaṃ assāsapassāsaṃ addhānasaṅkhāte  assasatopi passasatopi chando uppajjati. chandavasena tato sukhumataraṃ dīghaṃ assāsaṃ addhānasaṅkhāte  assasati. chandavasena tato sukhumataraṃ dīghaṃ passāsaṃ...pe0... dīghaṃ assāsapassāsaṃ addhānasaṅkhāte  assasatipi passasatipi. chandavasena tato sukhumataraṃ dīghaṃ assāsapassāsaṃ addhānasaṅkhāte assasatopi  passasatopi pāmojjaṃ uppajjati. pāmojjavasena tato sukhumataraṃ dīghaṃ assāsaṃ addhānasaṅkhāte  assasati. pāmojjavasena tato sukhumataraṃ dīghaṃ passāsaṃ...pe0... dīghaṃ assāsapassāsaṃ  addhānasaṅkhāte assasatipi passasatipi. pāmojjavasena tato sukhumataraṃ dīghaṃ assāsapassāsaṃ  addhānasaṅkhāte assasatopi passasatopi dīghaṃ assāsapassāsā cittaṃ vivattati, upekkhā  saṇṭhāti. imehi navahi ākārehi dīghaṃ assāsapassāsā kāyo. upaṭṭhānaṃ sati.  anupassanā ñāṇaṃ. kāyo upaṭṭhānaṃ, no sati. sati upaṭṭhānañceva sati ca. tāya  satiyā tena ñāṇena taṃ kāyaṃ anupassati. tena vuccati kāye kāyānupassanāsatipaṭṭhānabhāvanā''ti.</p>
              <p>[03] esa ^a^M1.0265^ea^ nayo rassapadepi. ayaṃ pana viseso, yathā ettha ``dīghaṃ assāsaṃ addhānasaṅkhāte''ti  vuttaṃ, evamidha ``rassaṃ assāsaṃ ittarasaṅkhāte assasatī''ti āgataṃ. tasmā rassavasena  yāva ``tena vuccati kāye kāyānupassanāsatipaṭṭhānabhāvanā''ti, tāva yojetabbaṃ.</p>
              <p>[03] evaṃ ayaṃ addhānavasena ittaravasena ca imehākārehi assāsapassāse pajānanto dīghaṃ vā  assasanto dīghaṃ assasāmīti pajānāti...pe0... rassaṃ vā passasanto rassaṃ passasāmīti  pajānātīti veditabbo. evaṃ pajānato cassa -- </p>
              <p>[21] dīgho ^a^V1.0262^ea^ rasso ca assāso, </p>
              <p>[27] passāsopi ca tādiso. </p>
              <p>[26] cattāro vaṇṇā vattanti, </p>
              <p>[22] nāsikaggeva bhikkhunoti.. (pārā0 aṭṭha0 2.165). </p>
              <p>[03] 220^b^.^eb^ ^b^sabbakāyapaṭisaṃvedī assasissāmi...pe0... passasissāmīti sikkhatī^eb^ti sakalassa  assāsakāyassa ādimajjhapariyosānaṃ viditaṃ karonto pākaṭaṃ karonto assasissāmīti  sikkhati. sakalassa passāsakāyassa ādimajjhapariyosānaṃ viditaṃ karonto pākaṭaṃ  karonto passasissāmīti sikkhati. evaṃ viditaṃ karonto pākaṭaṃ karonto ñāṇasampayuttacittena  assasati ceva passasati ca. tasmā ``assasissāmi passasissāmī''ti sikkhatīti vuccati.  ekassa hi bhikkhuno cuṇṇavicuṇṇavisaṭe assāsakāye passāsakāye vā ādi pākaṭo  hoti, na majjhapariyosānaṃ. so ādimeva pariggahetuṃ sakkoti, majjhapariyosāne  kilamati. ekassa majjhaṃ pākaṭaṃ hoti, na ādipariyosānaṃ. ekassa pariyosānaṃ pākaṭaṃ  hoti, na ādimajjhaṃ. so pariyosānaṃyeva pariggahetuṃ sakkoti, ādimajjhe kilamati.  ekassa sabbampi pākaṭaṃ hoti, so sabbampi pariggahetuṃ sakkoti, na katthaci kilamati,  tādisena bhavitabbanti dassento āha -- ``sabbakāyapaṭisaṃvedī assasissāmīti...pe0...  passasissāmīti sikkhatī''ti.</p>
              <p>[03] tattha ^a^M1.0266^ea^ ^b^sikkhatī^eb^ti evaṃ ghaṭati vāyamati. yo vā tathābhūtassa saṃvaro,  ayamettha adhisīlasikkhā. yo tathābhūtassa samādhi, ayaṃ adhicittasikkhā. yā tathābhūtassa  paññā, ayaṃ adhipaññāsikkhāti imā tisso sikkhāyo tasmiṃ ārammaṇe tāya satiyā  tena manasikārena sikkhati āsevati bhāveti bahulīkarotīti evamettha attho daṭṭhabbo.</p>
              <p>[03] tattha yasmā purimanaye kevalaṃ assasitabbaṃ passasitabbameva, na ca aññaṃ kiñci kātabbaṃ.  ito paṭṭhāya pana ñāṇuppādanādīsu yogo karaṇīyo. tasmā tattha assasāmīti pajānāti  passasāmīti pajānāticceva vattamānakālavasena pāḷiṃ vatvā ito paṭṭhāya kattabbassa ñāṇuppādanādino  ākārassa dassanatthaṃ sabbakāyapaṭisaṃvedī assasissāmītiādinā nayena anāgatavacanavasena  pāḷi āropitāti veditabbā. </p>
              <p>[01] ^b^passambhayaṃ^eb^ ^a^V1.0263^ea^ ^b^kāyasaṅkhāraṃ assasissāmīti...pe0... passasissāmīti sikkhatī^eb^ti oḷārikaṃ  kāyasaṅkhāraṃ passambhento paṭippassambhento nirodhento vūpasamento assasissāmi passasissāmīti  sikkhati. tatra evaṃ oḷārikasukhumatā ca passaddhi ca veditabbā. imassa hi bhikkhuno  pubbe apariggahitakāle kāyo ca cittañca sadarathā honti oḷārikā. kāyacittānaṃ  oḷārikatte avūpasante assāsapassāsāpi oḷārikā honti, balavatarā hutvā pavattanti,  nāsikā nappahoti, mukhena assasantopi passasantopi tiṭṭhati. yadā panassa kāyopi  cittampi pariggahitā honti, tadā te santā honti vūpasantā. tesu vūpasantesu assāsapassāsā  sukhumā hutvā pavattanti, ``atthi nu kho natthī''ti vicetabbatākārappattā honti.</p>
              <p>[03] seyyathāpi purisassa dhāvitvā, pabbatā vā orohitvā, mahābhāraṃ vā sīsato oropetvā  ṭhitassa oḷārikā assāsapassāsā honti, nāsikā nappahoti, mukhena assasantopi  passasantopi tiṭṭhati. yadā panesa taṃ parissamaṃ vinodetvā nhatvā ca pivitvā ca allasāṭakaṃ  hadaye katvā sītāya chāyāya nipanno hoti, athassa te assāsapassāsā ^a^M1.0267^ea^  sukhumā honti ``atthi nu kho natthī''ti vicetabbatākārappattā, evameva imassa  bhikkhuno pubbe apariggahitakāle kāyo ca...pe0... vicetabbatākārappattā honti.  taṃ kissa hetu? tathā hissa pubbe apariggahitakāle ``oḷārikoḷārike kāyasaṅkhāre  passambhemī''ti ābhogasamannāhāramanasikārapaccavekkhaṇā natthi, pariggahitakāle pana  atthi. tenassa apariggahitakālato pariggahitakāle kāyasaṅkhāro sukhumo hoti. tenāhu  porāṇā -- </p>
              <p>[21] ``sāraddhe kāye citte ca, adhimattaṃ pavattati. </p>
              <p>[22] asāraddhamhi kāyamhi, sukhumaṃ sampavattatī''ti.. (pārā0 aṭṭha0 2.165). </p>
              <p>[03] 221^b^.^eb^ pariggahepi oḷāriko, paṭhamajjhānupacāre sukhumo. tasmimpi oḷāriko,  paṭhamajjhāne sukhumo. paṭhamajjhāne ca dutiyajjhānupacāre ca oḷāriko, dutiyajjhāne  sukhumo. dutiyajjhāne ca tatiyajjhānupacāre ca oḷāriko, tatiyajjhāne sukhumo.  tatiyajjhāne ca catutthajjhānupacāre ca oḷāriko, catutthajjhāne atisukhumo appavattimeva  pāpuṇātīti. idaṃ tāva ^b^dīghabhāṇakasaṃyuttabhāṇakānaṃ^eb^ mataṃ.</p>
              <p>[03] ^b^majjhimabhāṇakā^eb^ ^a^V1.0264^ea^ pana paṭhamajjhāne oḷāriko, dutiyajjhānupacāre sukhumoti evaṃ  heṭṭhimaheṭṭhimajjhānato uparūparijjhānupacārepi sukhumataramicchanti. sabbesaññeva pana matena  apariggahitakāle pavattakāyasaṅkhāro pariggahitakāle paṭippassambhati. pariggahitakāle  pavattakāyasaṅkhāro paṭhamajjhānupacāre...pe0... catutthajjhānupacāre pavattakāyasaṅkhāro catutthajjhāne  paṭippassambhati. ayaṃ tāva ^b^samathe^eb^ nayo.</p>
              <p>[03] ^b^vipassanāyaṃ^eb^ pana apariggahe pavatto kāyasaṅkhāro oḷāriko, mahābhūtapariggahe sukhumo.  sopi oḷāriko, upādārūpapariggahe sukhumo. sopi oḷāriko, sakalarūpapariggahe  sukhumo. sopi oḷāriko, arūpapariggahe sukhumo. sopi oḷāriko, rūpārūpapariggahe  sukhumo. sopi oḷāriko, paccayapariggahe sukhumo. sopi oḷāriko, sappaccayanāmarūpapariggahe  sukhumo. sopi oḷāriko, lakkhaṇārammaṇikavipassanāya sukhumo. sopi dubbalavipassanāya  oḷāriko, balavavipassanāya sukhumo. tattha pubbe vuttanayeneva purimassa purimassa  pacchimena ^a^M1.0268^ea^ pacchimena paṭippassaddhi veditabbā. evamettha oḷārikasukhumatā  ca passaddhi ca veditabbā. </p>
              <p>[01] paṭisambhidāyaṃ (paṭi0 ma0 1.171) panassa saddhiṃ codanāsodhanāhi evamattho vutto -- </p>
              <p>[02] ``kathaṃ passambhayaṃ kāyasaṅkhāraṃ assasissāmi...pe0... passasissāmīti sikkhati?  katame kāyasaṅkhārā? dīghaṃ assāsapassāsā kāyikā ete dhammā kāyapaṭibaddhā kāyasaṅkhārā.  te kāyasaṅkhāre passambhento nirodhento vūpasamento sikkhati...pe0... yathārūpehi kāyasaṅkhārehi  kāyassa ānamanā, vinamanā, sannamanā, paṇamanā, iñjanā, phandanā, calanā, kampanā passambhayaṃ  kāyasaṅkhāraṃ assasissāmīti sikkhati, passambhayaṃ kāyasaṅkhāraṃ passasissāmīti sikkhati.  yathārūpehi kāyasaṅkhārehi kāyassa na ānamanā, na vinamanā, na sannamanā, na paṇamanā,  aniñjanā, aphandanā, acalanā, akampanā santaṃ sukhumaṃ passambhayaṃ kāyasaṅkhāraṃ assasissāmi  passasissāmīti sikkhati. </p>
              <p>[02] ``iti kira passambhayaṃ kāyasaṅkhāraṃ assasissāmīti  sikkhati. passambhayaṃ kāyasaṅkhāraṃ ^a^V1.0265^ea^  passasissāmīti sikkhati. evaṃ sante vātūpaladdhiyā ca pabhāvanā na hoti. assāsapassāsānañca  pabhāvanā na hoti. ānāpānassatiyā ca pabhāvanā na hoti, ānāpānassatisamādhissa ca  pabhāvanā na hoti, na ca naṃ taṃ samāpattiṃ paṇḍitā samāpajjantipi vuṭṭhahantipi. </p>
              <p>[02] ``iti kira passambhayaṃ kāyasaṅkhāraṃ assasissāmi passasissāmīti sikkhati. evaṃ  sante vātūpaladdhiyā ca pabhāvanā hoti, assāsapassāsānañca pabhāvanā hoti, ānāpānassatiyā  ca pabhāvanā hoti, ānāpānassatisamādhissa ca pabhāvanā hoti, tañca naṃ samāpattiṃ paṇḍitā  samāpajjantipi vuṭṭhahantipi. yathā kathaṃ viya? </p>
              <p>[02] ``seyyathāpi kaṃse ākoṭite paṭhamaṃ oḷārikā saddā pavattanti. oḷārikānaṃ  saddānaṃ nimittaṃ sugahitattā sumanasikatattā sūpadhāritattā niruddhepi oḷārike  sadde atha pacchā sukhumakā ^a^M1.0269^ea^ saddā pavattanti. sukhumakānaṃ saddānaṃ nimittaṃ  suggahitattā sumanasikatattā sūpadhāritattā niruddhepi sukhumake sadde atha pacchā sukhumasaddanimittārammaṇatāpi  cittaṃ pavattati, evameva paṭhamaṃ oḷārikā assāsapassāsā pavattanti. oḷārikānaṃ  assāsapassāsānaṃ nimittaṃ suggahitattā sumanasikatattā sūpadhāritattā niruddhepi  oḷārike assāsapassāse atha pacchā sukhumakā assāsapassāsā pavattanti. sukhumakānaṃ  assāsapassāsānaṃ nimittaṃ suggahitattā sumanasikatattā sūpadhāritattā niruddhepi  sukhumake assāsapassāse atha pacchā sukhumāssāsapassāsanimittārammaṇatāpi cittaṃ na  vikkhepaṃ gacchati. </p>
              <p>[02] ``evaṃ sante vātūpaladdhiyā ca pabhāvanā hoti, assāsapassāsānañca pabhāvanā hoti,  ānāpānassatiyā ca pabhāvanā hoti, ānāpānassatisamādhissa ca pabhāvanā hoti, tañca naṃ  samāpattiṃ paṇḍitā samāpajjantipi vuṭṭhahantipi. passambhayaṃ kāyasaṅkhāraṃ assāsapassāsā  kāyo, upaṭṭhānaṃ sati, anupassanā ñāṇaṃ, kāyo upaṭṭhānaṃ, no sati, sati upaṭṭhānañceva  sati ca, tāya satiyā tena ñāṇena taṃ kāyaṃ anupassati. tena vuccati kāye kāyānupassanā  satipaṭṭhānabhāvanā''ti.</p>
              <p>[03] ayaṃ ^a^V1.0266^ea^ tāvettha kāyānupassanāvasena vuttassa paṭhamacatukkassa anupubbapadavaṇṇanā. </p>
              <p>[03] 222^b^.^eb^ yasmā panettha idameva catukkaṃ ādikammikassa kammaṭṭhānavasena vuttaṃ. itarāni  pana tīṇi catukkāni ettha pattajjhānassa vedanācittadhammānupassanāvasena vuttāni.  tasmā idaṃ kammaṭṭhānaṃ bhāvetvā ānāpānacatutthajjhānapadaṭṭhānāya vipassanāya saha paṭisambhidāhi  arahattaṃ pāpuṇitukāmena ādikammikena kulaputtena pubbe vuttanayeneva sīlaparisodhanādīni  sabbakiccāni katvā vuttappakārassa ācariyassa santike pañcasandhikaṃ kammaṭṭhānaṃ  uggahetabbaṃ.</p>
              <p>[03] tatrime ^a^M1.0270^ea^ pañca sandhayo uggaho, paripucchā, upaṭṭhānaṃ, appanā, lakkhaṇanti.  tattha ^b^uggaho^eb^ nāma kammaṭṭhānassa uggaṇhanaṃ. ^b^paripucchā^eb^ nāma kammaṭṭhānassa paripucchanā.  ^b^upaṭṭhānaṃ^eb^ nāma kammaṭṭhānassa upaṭṭhānaṃ. ^b^appanā^eb^ nāma kammaṭṭhānassa appanā. ^b^lakkhaṇaṃ^eb^  nāma kammaṭṭhānassa lakkhaṇaṃ. ``evaṃlakkhaṇamidaṃ kammaṭṭhāna''nti kammaṭṭhānasabhāvūpadhāraṇanti  vuttaṃ hoti.</p>
              <p>[03] evaṃ pañcasandhikaṃ kammaṭṭhānaṃ uggaṇhanto attanāpi na kilamati, ācariyampi na viheseti.  tasmā thokaṃ uddisāpetvā bahukālaṃ sajjhāyitvā evaṃ pañcasandhikaṃ kammaṭṭhānaṃ uggahetvā  ācariyassa santike vā aññatra vā pubbe vuttappakāre senāsane vasantena upacchinnakhuddakapalibodhena  katabhattakiccena bhattasammadaṃ paṭivinodetvā sukhanisinnena ratanattayaguṇānussaraṇena cittaṃ  sampahaṃsetvā ācariyuggahato ekapadampi asammuyhantena idaṃ ānāpānassatikammaṭṭhānaṃ  manasi kātabbaṃ. tatrāyaṃ manasikāravidhi -- </p>
              <p>[03] 223^b^.^eb^ </p>
              <p>[21] gaṇanā anubandhanā, phusanā ṭhapanā sallakkhaṇā. </p>
              <p>[22] vivaṭṭanā pārisuddhi, tesañca paṭipassanāti..</p>
              <p>[03] tattha ^b^gaṇanā^eb^ti gaṇanāyeva. ^b^anubandhanā^eb^ti anuvahanā. ^b^phusanā^eb^ti phuṭṭhaṭṭhānaṃ.  ^b^ṭhapanā^eb^ti appanā. ^b^sallakkhaṇā^eb^ti vipassanā. ^b^vivaṭṭanā^eb^ti maggo. ^b^pārisuddhī^eb^ti  phalaṃ. ^b^tesañca paṭipassanā^eb^ti paccavekkhaṇā.</p>
              <p>[03] tattha iminā ādikammikena kulaputtena paṭhamaṃ gaṇanāya idaṃ  kammaṭṭhānaṃ manasi kātabbaṃ ^a^V1.0267^ea^.  gaṇentena ca pañcannaṃ heṭṭhā na ṭhapetabbaṃ. dasannaṃ upari na netabbaṃ. antarā khaṇḍaṃ na  dassetabbaṃ. pañcannaṃ heṭṭhā ṭhapentassa hi sambādhe okāse cittuppādo vipphandati  sambādhe vaje sanniruddhagogaṇo viya. dasannampi upari nentassa gaṇananissitako cittuppādo  hoti. antarā khaṇḍaṃ dassentassa ``sikhāppattaṃ nu kho me kammaṭṭhānaṃ, no''ti cittaṃ  vikampati. tasmā ete dose vajjetvā gaṇetabbaṃ.</p>
              <p>[03] gaṇentena ca paṭhamaṃ dandhagaṇanāya ^b^dhaññamāpakagaṇanāya^eb^ gaṇetabbaṃ. dhaññamāpako hi nāḷiṃ pūretvā  ``eka''nti vatvā okirati. puna pūrento kiñci kacavaraṃ disvā taṃ chaḍḍento  ``ekaṃ eka''nti vadati. esa nayo dve dvetiādīsu. evameva imināpi assāsapassāsesu  yo upaṭṭhāti, taṃ ^a^M1.0271^ea^ gahetvā ``ekaṃ eka''nti ādiṃ katvā yāva ``dasa  dasā''ti pavattamānaṃ pavattamānaṃ upalakkhetvāva gaṇetabbaṃ. tassa evaṃ gaṇayato nikkhamantā  ca pavisantā ca assāsapassāsā pākaṭā honti.</p>
              <p>[03] athānena taṃ dandhagaṇanaṃ dhaññamāpakagaṇanaṃ pahāya sīghagaṇanāya ^b^gopālakagaṇanāya^eb^ gaṇetabbaṃ.  cheko hi gopālako sakkharādayo ucchaṅgena gahetvā rajjudaṇḍahattho pātova vajaṃ gantvā  gāvo piṭṭhiyaṃ paharitvā palighatthambhamatthake nisinno dvārappattaṃ dvārappattaṃyeva gāviṃ  ekā dveti sakkharaṃ khipitvā gaṇeti. tiyāmarattiṃ sambādhe okāse dukkhaṃ vutthagogaṇo  nikkhamanto nikkhamanto aññamaññaṃ upanighaṃsanto vegena vegena puñjapuñjo hutvā nikkhamati.  so vegena vegena ``tīṇi cattāri pañca dasā''ti gaṇetiyeva, evamimassāpi purimanayena  gaṇayato assāsapassāsā pākaṭā hutvā sīghaṃ sīghaṃ punappunaṃ sañcaranti. tatonena ``punappunaṃ  sañcarantī''ti ñatvā anto ca bahi ca agahetvā dvārappattaṃ dvārappattaṃyeva gahetvā ``eko  dve tīṇi cattāri pañca cha. eko dve tīṇi cattāri pañca cha satta...pe0... aṭṭha, nava,  dasā''ti sīghaṃ sīyaṃ gaṇetabbameva. gaṇanapaṭibaddhe hi kammaṭṭhāne gaṇanabaleneva cittaṃ  ekaggaṃ hoti, arittupatthambhanavasena caṇḍasote nāvāṭṭhapanamiva.</p>
              <p>[03] tassevaṃ sīghaṃ sīghaṃ gaṇayato kammaṭṭhānaṃ nirantaraṃ pavattaṃ viya hutvā upaṭṭhāti. atha nirantaraṃ  pavattatīti ñatvā anto ca bahi ca vātaṃ apariggahetvā purimanayeneva vegena vegena  gaṇetabbaṃ. anto pavisanavātena hi saddhiṃ cittaṃ pavesayato abbhantaraṃ vātabbhāhataṃ medapūritaṃ  ^a^V1.0268^ea^ viya hoti. bahi nikkhamanavātena saddhiṃ cittaṃ nīharato bahiddhā puthuttārammaṇe cittaṃ  vikkhipati. phuṭṭhaphuṭṭhokāse pana satiṃ ṭhapetvā bhāventasseva bhāvanā sampajjati.  tena vuttaṃ ``anto ca bahi ca vātaṃ apariggahetvā purimanayeneva vegena vegena gaṇetabba''nti.</p>
              <p>[03] kīvaciraṃ panetaṃ gaṇetabbanti? yāva vinā gaṇanāya assāsapassāsārammaṇe sati santiṭṭhati.  bahivisaṭavitakkavicchedaṃ katvā assāsapassāsārammaṇe satisaṇṭhāpanatthaṃyeva hi gaṇanāti. </p>
              <p>[03] 224^b^.^eb^ evaṃ ^a^M1.0272^ea^ gaṇanāya manasi katvā ^b^anubandhanāya^eb^ manasi kātabbaṃ. ^b^anubandhanā^eb^  nāma gaṇanaṃ paṭisaṃharitvā satiyā nirantaraṃ assāsapassāsānaṃ anugamanaṃ. tañca kho  na ādimajjhapariyosānānugamanavasena. bahinikkhamanavātassa hi nābhi ādi, hadayaṃ majjhaṃ,  nāsikaggaṃ pariyosānaṃ. abbhantaraṃ pavisanavātassa nāsikaggaṃ ādi, hadayaṃ majjhaṃ nābhi  pariyosānaṃ. tañcassa anugacchato vikkhepagataṃ cittaṃ sāraddhāya ceva hoti iñjanāya  ca. yathāha -- </p>
              <p>[02] ``assāsādimajjhapariyosānaṃ satiyā anugacchato ajjhattaṃ vikkhepagatena cittena kāyopi  cittampi sāraddhā ca honti iñjitā ca phanditā ca. passāsādimajjhapariyosānaṃ satiyā  anugacchato bahiddhā vikkhepagatena cittena kāyopi cittampi sāraddhā ca honti iñjitā  ca phanditā cā''ti (paṭi0 ma0 1.157). </p>
              <p>[01] tasmā anubandhanāya manasikarontena ādimajjhapariyosānavasena na manasi kātabbaṃ. apica  kho ^b^phusanāvasena^eb^ ca ^b^ṭhapanāvasena^eb^ ca manasi kātabbaṃ. gaṇanānubandhanāvasena viya hi  phusanāṭhapanāvasena visuṃ manasikāro natthi. phuṭṭhaphuṭṭhaṭṭhāneyeva pana gaṇento gaṇanāya  ca phusanāya ca manasi karoti. tattheva gaṇanaṃ paṭisaṃharitvā te satiyā anubandhanto,  appanāvasena ca cittaṃ ṭhapento anubandhanāya ca phusanāya ca ṭhapanāya ca manasi karotīti  vuccati. svāyamattho ^b^aṭṭhakathāsu^eb^ vuttapaṅguḷadovārikūpamāhi ^b^paṭisambhidāyaṃ^eb^ vuttakakacūpamāya  ca veditabbo. </p>
              <p>[03] 225^b^.^eb^ tatrāyaṃ ^b^paṅguḷopamā^eb^ -- seyyathāpi paṅguḷo dolāya kīḷataṃ mātāputtānaṃ dolaṃ  khipitvā ^a^V1.0269^ea^ tattheva dolāthambhamūle nisinno kamena āgacchantassa ca gacchantassa ca dolāphalakassa  ubho koṭiyo majjhañca passati, na ca ubhokoṭimajjhānaṃ dassanatthaṃ byāvaṭo hoti, evamevāyaṃ  bhikkhu sativasena upanibandhanathambhamūle ṭhatvā assāsapassāsadolaṃ khipitvā tattheva nimitte  satiyā nisīdanto kamena āgacchantānañca gacchantānañca phuṭṭhaṭṭhāne assāsapassāsānaṃ  ādimajjhapariyosānaṃ satiyā anugacchanto tattha ca cittaṃ ṭhapento passati, na ca tesaṃ  dassanatthaṃ byāvaṭo hoti, ayaṃ paṅguḷopamā. </p>
              <p>[03] 226^b^.^eb^ ayaṃ ^a^M1.0273^ea^ pana ^b^dovārikūpamā^eb^ -- seyyathāpi dovāriko nagarassa  anto ca bahi ca purise ``ko tvaṃ, kuto vā āgato, kuhiṃ vā gacchasi, kiṃ  vā te hatthe''ti na vīmaṃsati. na hi tassa te bhārā, dvārappattaṃ dvārappattaṃyeva pana  vīmaṃsati, evameva imassa bhikkhuno antopaviṭṭhavātā ca bahinikkhantavātā ca na bhārā honti,  dvārappattā dvārappattāyeva bhārāti ayaṃ dovārikūpamā. </p>
              <p>[03] 227^b^.^eb^ ^b^kakacūpamā^eb^ pana ādito paṭṭhāya evaṃ veditabbā. vuttañhetaṃ -- </p>
              <p>[21] ``nimittaṃ assāsapassāsā, anārammaṇamekacittassa. </p>
              <p>[22] ajānato ca tayo dhamme, bhāvanā nupalabbhati.. </p>
              <p>[21] ``nimittaṃ assāsapassāsā, anārammaṇamekacittassa. </p>
              <p>[22] jānato ca tayo dhamme, bhāvanā upalabbhatī''ti.. (paṭi0 ma0 1.159). </p>
              <p>[02] ``kathaṃ ime tayo dhammā ekacittassa ārammaṇā na honti, na cime tayo dhammā aviditā  honti, na ca cittaṃ vikkhepaṃ gacchati, padhānañca paññāyati, payogañca sādheti, visesamadhi  gacchati? seyyathāpi rukkho same bhūmibhāge nikkhitto, tamenaṃ puriso kakacena  chindeyya. rukkhe phuṭṭhakakacadantānaṃ vasena purisassa sati upaṭṭhitā hoti, na āgate  vā gate vā ^a^V1.0270^ea^ kakacadante manasi karoti, na āgatā vā gatā vā kakacadantā aviditā  honti, padhānañca paññāyati, payogañca sādheti, visesamadhigacchati. </p>
              <p>[02] ``yathā rukkho same bhūmibhāge nikkhitto, evaṃ upanibandhanānimittaṃ. yathā kakacadantā,  evaṃ assāsapassāsā. yathā rukkhe phuṭṭhakakacadantānaṃ vasena purisassa sati upaṭṭhitā hoti,  na āgate vā gate vā kakacadante manasi karoti, na āgatā vā gatā vā kakacadantā  aviditā honti, padhānañca paññāyati, payogañca sādheti, visesamadhigacchati, evameva  bhikkhu nāsikagge vā mukhanimitte vā satiṃ upaṭṭhapetvā nisinno hoti, na āgate  vā gate vā assāsapassāse manasi karoti, na ca āgatā vā gatā vā assāsapassāsā aviditā  ^a^M1.0274^ea^ honti, padhānañca paññāyati, payogañca sādheti, visesamadhigacchati. </p>
              <p>[02] ``padhānanti katamaṃ ^b^padhānaṃ^eb^? āraddhavīriyassa kāyopi cittampi kammaniyaṃ hoti,  idaṃ padhānaṃ. katamo ^b^payogo^eb^? āraddhavīriyassa upakkilesā pahīyanti, vitakkā  vūpasamanti, ayaṃ payogo. katamo ^b^viseso^eb^? āraddhavīriyassa saṃyojanā pahīyanti, anusayā  byantī honti, ayaṃ viseso. evaṃ ime tayo dhammā ekacittassa ārammaṇā na honti,  na cime tayo dhammā aviditā honti, na ca cittaṃ vikkhepaṃ gacchati, padhānañca paññāyati,  payogañca sādheti, visesamadhigacchati (paṭi0 ma0 1.159). </p>
              <p>[21] ``ānāpānassati yassa, paripuṇṇā subhāvitā. </p>
              <p>[27] anupubbaṃ paricitā, yathā buddhena desitā. </p>
              <p>[22] so imaṃ lokaṃ pabhāseti, abbhā muttova candimā''ti.. (paṭi0 ma0 1.160).</p>
              <p>[03] ayaṃ kakacūpamā. idha panassa āgatāgatavasena amanasikāramattameva payojananti veditabbaṃ. </p>
              <p>[03] 228^b^.^eb^ idaṃ ^a^V1.0271^ea^ kammaṭṭhānaṃ manasikaroto kassaci na cireneva nimittañca uppajjati, avasesajhānaṅgapaṭimaṇḍitā  appanāsaṅkhātā ṭhapanā ca sampajjati. kassaci pana gaṇanāvaseneva manasikārakālato pabhuti  anukkamato oḷārikāssāsapassāsanirodhavasena kāyadarathe vūpasante kāyopi cittampi  lahukaṃ hoti, sarīraṃ ākāse laṅghanākārappattaṃ viya hoti. yathā sāraddhakāyassa mañce  vā pīṭhe vā nisīdato mañcapīṭhaṃ onamati, vikūjati, paccattharaṇaṃ valiṃ gaṇhāti. asāraddhakāyassa  pana nisīdato neva mañcapīṭhaṃ onamati, na vikūjati, na paccattharaṇaṃ valiṃ gaṇhāti, tūlapicupūritaṃ  viya mañcapīṭhaṃ hoti. kasmā? yasmā asāraddho kāyo lahuko hoti. evameva gaṇanāvasena  manasikārakālato pabhuti anukkamato oḷārikāssāsapassāsanirodhavasena kāyadarathe  vūpasante kāyopi cittampi lahukaṃ hoti, sarīraṃ ākāse laṅghanākārappattaṃ viya  hoti.</p>
              <p>[03] tassa ^a^M1.0275^ea^ oḷārike assāsapassāse niruddhe sukhumassāsapassāsanimittārammaṇaṃ  cittaṃ pavattati. tasmimpi niruddhe aparāparaṃ tato sukhumataraṃ sukhumataraṃ nimittārammaṇaṃ  pavattatiyeva. kathaṃ? yathā puriso mahatiyā lohasalākāya kaṃsathālaṃ ākoṭeyya,  ekappahārena mahāsaddo uppajjeyya, tassa oḷārikasaddārammaṇaṃ cittaṃ pavatteyya. niruddhe  oḷārike sadde atha pacchā sukhumasaddanimittārammaṇaṃ, tasmimpi niruddhe aparāparaṃ tato  sukhumataraṃ sukhumataraṃ saddanimittārammaṇaṃ pavattateva, evanti veditabbaṃ. vuttampicetaṃ --  ``seyyathāpi kaṃse ākoṭite''ti (paṭi0 ma0 1.171) vitthāro. </p>
              <p>[03] 229^b^.^eb^ yathā hi aññāni kammaṭṭhānāni uparūpari vibhūtāni honti, na tathā idaṃ. idaṃ  pana uparūpari bhāventassa sukhumattaṃ gacchati, upaṭṭhānampi na upagacchati, evaṃ anupaṭṭhahante  pana tasmiṃ tena bhikkhunā uṭṭhāyāsanā cammakhaṇḍaṃ papphoṭetvā na gantabbaṃ. kiṃ kātabbaṃ?  ``ācariyaṃ pucchissāmī''ti vā, ``naṭṭhaṃ dāni me kammaṭṭhāna''nti vā na vuṭṭhātabbaṃ.  iriyāpathaṃ vikopetvā gacchato hi kammaṭṭhānaṃ navanavameva hoti. tasmā yathānisinneneva  desato āharitabbaṃ.</p>
              <p>[03] tatrāyaṃ āharaṇūpāyo, tena hi bhikkhunā kammaṭṭhānassa anupaṭṭhānabhāvaṃ ñatvā iti paṭisañcikkhitabbaṃ,  ime assāsapassāsā nāma kattha atthi, kattha natthi. kassa vā atthi, kassa ^a^V1.0272^ea^ vā natthīti.  athevaṃ paṭisañcikkhatā ime antomātukucchiyaṃ natthi, udake nimuggānaṃ natthi, tathā  asaññībhūtānaṃ, matānaṃ, catutthajjhānasamāpannānaṃ, rūpārūpabhavasamaṅgīnaṃ, nirodhasamāpannānanti  ñatvā evaṃ attanāva attā paṭicodetabbo ``nanu tvaṃ, paṇḍita, neva mātukucchigato,  na udake nimuggo, na asaññībhūto, na mato, na catutthajjhānasamāpanno, na rūpārūpabhavasamaṅgī,  na nirodhasamāpanno. atthiyeva te assāsapassāsā, mandapaññatāya pana pariggahetuṃ na  sakkosī''ti. athānena pakatiphuṭṭhavasena cittaṃ ṭhapetvā manasikāro pavattetabbo.  ime hi dīghanāsikassa nāsāpuṭaṃ ghaṭṭentā pavattanti. rassanāsikassa uttaroṭṭhaṃ. tasmānena  imaṃ nāma ṭhānaṃ ghaṭṭentīti nimittaṃ ṭhapetabbaṃ. imameva hi atthavasaṃ paṭicca vuttaṃ  bhagavatā -- ``nāhaṃ, bhikkhave, muṭṭhasatissa asampajānassa ānāpānassatibhāvanaṃ vadāmī''ti  (ma0 ni0 3.149; saṃ0 ni0  5.992). </p>
              <p>[03] 230^b^.^eb^ kiñcāpi ^a^M1.0276^ea^ hi yaṃkiñci kammaṭṭhānaṃ satassa sampajānasseva sampajjati.  ito aññaṃ pana manasikarontassa pākaṭaṃ hoti. idaṃ pana ānāpānassatikammaṭṭhānaṃ garukaṃ  garukabhāvanaṃ buddhapaccekabuddhabuddhaputtānaṃ mahāpurisānaṃyeva manasikārabhūmibhūtaṃ, na  ceva ittaraṃ, na ca ittarasattasamāsevitaṃ. yathā yathā manasi karīyati, tathā tathā santañceva  hoti sukhumañca. tasmā ettha balavatī sati ca paññā ca icchitabbā.</p>
              <p>[03] yathā hi maṭṭhasāṭakassa tunnakaraṇakāle sūcipi sukhumā icchitabbā. sūcipāsavedhanampi  tato sukhumataraṃ, evameva maṭṭhasāṭakasadisassa imassa kammaṭṭhānassa bhāvanākāle sūcipaṭibhāgā  satipi, sūcipāsavedhanapaṭibhāgā taṃsampayuttā paññāpi balavatī icchitabbā. tāhi ca  pana satipaññāhi samannāgatena bhikkhunā na te assāsapassāsā aññatra pakatiphuṭṭhokāsā  pariyesitabbā.</p>
              <p>[03] yathā pana kassako kasiṃ kasitvā balībadde muñcitvā gocaramukhe katvā chāyāya nisinno  vissameyya, athassa te balībaddā vegena aṭaviṃ paviseyyuṃ. yo hoti cheko kassako,  so puna te gahetvā yojetukāmo na tesaṃ anupadaṃ gantvā aṭaviṃ āhiṇḍahi, atha kho  rasmiñca patodañca gahetvā ujukameva tesaṃ nipātanatitthaṃ gantvā nisīdati vā nipajjati  vā, atha te goṇe divasabhāgaṃ caritvā nipātanatitthaṃ otaritvā nhatvā ca pivitvā ^a^V1.0273^ea^ ca  paccuttaritvā ṭhite disvā rasmiyā bandhitvā patodena vijjhanto ānetvā yojetvā  puna kammaṃ karoti, evameva tena bhikkhunā na te assāsapassāsā aññatra pakatiphuṭṭhokāsā  pariyesitabbā. satirasmiṃ pana paññāpatodañca gahetvā pakatiphuṭṭhokāse cittaṃ ṭhapetvā  manasikāro pavattetabbo. evañhissa manasikaroto na cirasseva te upaṭṭhahanti nipātanatitthe  viya goṇā. tatonena satirasmiyā bandhitvā tasmiṃyeva ṭhāne yojetvā paññāpatodena  vijjhantena punappunaṃ kammaṭṭhānaṃ anuyuñjitabbaṃ. </p>
              <p>[03] 231^b^.^eb^ tassevamanuyuñjato na cirasseva nimittaṃ upaṭṭhāti. taṃ panetaṃ na sabbesaṃ ekasadisaṃ  hoti. apica kho kassaci sukhasamphassaṃ uppādayamāno tūlapicu viya kappāsapicu viya  vātadhārā viya ca upaṭṭhātīti ekacce āhu.</p>
              <p>[03] ayaṃ ^a^M1.0277^ea^ pana ^b^aṭṭhakathāsu vinicchayo,^eb^ idañhi kassaci tārakarūpaṃ viya maṇiguḷikā  viya muttāguḷikā viya ca, kassaci kharasamphassaṃ hutvā kappāsaṭṭhi viya dārusārasūci  viya ca, kassaci dīghapāmaṅgasuttaṃ viya kusumadāmaṃ viya dhūmasikhā viya ca, kassaci  vitthataṃ makkaṭakasuttaṃ viya valāhakapaṭalaṃ viya padumapupphaṃ viya rathacakkaṃ viya candamaṇḍalaṃ  viya sūriyamaṇḍalaṃ viya ca upaṭṭhāti. tañca panetaṃ yathā sambahulesu bhikkhūsu suttantaṃ  sajjhāyitvā nisinnesu ekena bhikkhunā ``tumhākaṃ kīdisaṃ hutvā idaṃ suttaṃ upaṭṭhātī''ti  vutte eko ``mayhaṃ mahatī pabbateyyā nadī viya hutvā upaṭṭhātī''ti āha. aparo  ``mayhaṃ ekā vanarāji viya''. añño ``mayhaṃ eko sītacchāyo sākhāsampanno phalabhārabharitarukkho  viyā''ti. tesaṃ hi taṃ ekameva suttaṃ saññānānatāya nānato upaṭṭhāti. evaṃ ekameva  kammaṭṭhānaṃ saññānānatāya nānato upaṭṭhāti. saññajañhi etaṃ saññānidānaṃ saññāpabhavaṃ. tasmā  saññānānatāya nānato upaṭṭhātīti veditabbaṃ.</p>
              <p>[03] ettha ca aññameva assāsārammaṇaṃ cittaṃ, aññaṃ passāsārammaṇaṃ, aññaṃ nimittārammaṇaṃ.  yassa hi ime tayo dhammā natthi, tassa kammaṭṭhānaṃ neva appanaṃ, na upacāraṃ pāpuṇāti.  yassa pana ime tayo dhammā atthi, tasseva kammaṭṭhānaṃ upacārañca appanañca pāpuṇāti.  vuttañhetaṃ -- </p>
              <p>[21] ``nimittaṃ ^a^V1.0274^ea^ assāsapassāsā, anārammaṇamekacittassa. </p>
              <p>[22] ajānato tayo dhamme, bhāvanā nupalabbhati.. </p>
              <p>[21] ``nimittaṃ assāsapassāsā, anārammaṇamekacittassa. </p>
              <p>[22] jānatova tayo dhamme, bhāvanā upalabbhatī''ti.. (pārā0 aṭṭha0 2.165). </p>
              <p>[03] 232^b^.^eb^ evaṃ upaṭṭhite pana nimitte tena bhikkhunā ācariyassa santikaṃ gantvā ārocetabbaṃ  ``mayhaṃ, bhante, evarūpaṃ nāma upaṭṭhātī''ti. ācariyena pana etaṃ nimittanti vā  na vā nimittanti na vattabbaṃ. ``evaṃ hoti, āvuso''ti vatvā punappunaṃ manasi  karohīti vattabbo. nimittanti hi vutte vosānaṃ āpajjeyya. na nimittanti vutte  nirāso visīdeyya. tasmā tadubhayampi avatvā manasikāreyeva niyojetabboti. evaṃ  tāva ^b^dīghabhāṇakā^eb^.</p>
              <p>[03] ^b^majjhimabhāṇakā^eb^ panāhu ``nimittamidaṃ, āvuso, kammaṭṭhānaṃ punappunaṃ manasi karohi  sappurisāti vattabbo''ti. athānena nimitteyeva cittaṃ ṭhapetabbaṃ ^a^M1.0278^ea^.  evamassāyaṃ ito pabhuti ṭhapanāvasena bhāvanā hoti. vuttañhetaṃ porāṇehi -- </p>
              <p>[21] ``nimitte ṭhapayaṃ cittaṃ, nānākāraṃ vibhāvayaṃ. </p>
              <p>[22] dhīro assāsapassāse, sakaṃ cittaṃ nibandhatī''ti.. (pārā0 aṭṭha0 2.165).</p>
              <p>[03] tassevaṃ nimittupaṭṭhānato pabhuti nīvaraṇāni vikkhambhitāneva honti, kilesā sannisinnāva.  sati upaṭṭhitāyeva. cittaṃ upacārasamādhinā samāhitameva. athānena taṃ nimittaṃ neva  vaṇṇato manasi kātabbaṃ, na lakkhaṇato paccavekkhitabbaṃ. apica kho khattiyamahesiyā cakkavattigabbho  viya kassakena sāliyavagabbho viya ca āvāsādīni satta asappāyāni vajjetvā tāneva  satta sappāyāni sevantena sādhukaṃ rakkhitabbaṃ. atha naṃ evaṃ rakkhitvā punappunaṃ  manasikāravasena vuddhiṃ virūḷhiṃ gamayitvā dasavidhaṃ appanākosallaṃ sampādetabbaṃ,  vīriyasamatā ^a^V1.0275^ea^ yojetabbā. tassevaṃ ghaṭentassa pathavīkasiṇe vuttānukkameneva tasmiṃ  nimitte catukkapañcakajjhānāni nibbattanti. </p>
              <p>[03] 233^b^.^eb^ evaṃ nibbattacatukkapañcakajjhāno panettha bhikkhu ^b^sallakkhaṇāvivaṭṭanā^eb^vasena kammaṭṭhānaṃ  vaḍḍhetvā ^b^pārisuddhiṃ^eb^ pattukāmo tadeva jhānaṃ pañcahākārehi vasippattaṃ paguṇaṃ katvā  nāmarūpaṃ vavatthapetvā vipassanaṃ paṭṭhapeti. kathaṃ? so hi samāpattito vuṭṭhāya assāsapassāsānaṃ  samudayo karajakāyo ca cittañcāti passati. yathā hi kammāragaggariyā dhamamānāya bhastañca  purisassa ca tajjaṃ vāyāmaṃ paṭicca vāto sañcarati, evameva kāyañca cittañca paṭicca  assāsapassāsāti. tato assāsapassāse ca kāyañca rūpanti cittañca taṃsampayuttadhamme  ca arūpanti vavatthapeti. ayamettha saṅkhepo. vitthārato pana nāmarūpavavatthānaṃ parato āvibhavissati.</p>
              <p>[03] evaṃ nāmarūpaṃ vavatthapetvā tassa paccayaṃ pariyesati. pariyesanto ca naṃ disvā tīsupi  addhāsu nāmarūpassa pavattiṃ ārabbha kaṅkhaṃ vitarati. vitiṇṇakaṅkho kalāpasammasanavasena  tilakkhaṇaṃ āropetvā udayabbayānupassanāya pubbabhāge uppanne obhāsādayo dasa vipassanupakkilese  pahāya ^a^M1.0279^ea^ upakkilesavimuttaṃ paṭipadāñāṇaṃ maggoti vavatthapetvā udayaṃ  pahāya bhaṅgānupassanaṃ patvā nirantaraṃ bhaṅgānupassanena vayato upaṭṭhitesu sabbasaṅkhāresu nibbindanto  virajjanto vimuccanto yathākkamena cattāro ariyamagge pāpuṇitvā arahattaphale patiṭṭhāya  ekūnavīsatibhedassa paccavekkhaṇāñāṇassa pariyantaṃ patto sadevakassa lokassa aggadakkhiṇeyyo  hoti.</p>
              <p>[03] ettāvatā cassa gaṇanaṃ ādiṃ katvā vipassanāpariyosānā ānāpānassatisamādhibhāvanā  samattā hotīti ayaṃ sabbākārato paṭhamacatukkavaṇṇanā. </p>
              <p>[03] 234^b^.^eb^ itaresu pana tīsu catukkesu yasmā visuṃ kammaṭṭhānabhāvanānayo nāma natthi.  tasmā anupadavaṇṇanānayeneva tesaṃ evaṃ attho veditabbo.</p>
              <p>[03] ^b^pītipaṭisaṃvedī^eb^ti pītiṃ paṭisaṃviditaṃ karonto pākaṭaṃ karonto assasissāmi  passasissāmīti ^a^V1.0276^ea^ sikkhati. tattha dvīhākārehi pīti paṭisaṃviditā hoti ārammaṇato  ca asammohato ca.</p>
              <p>[03] kathaṃ ^b^ārammaṇato^eb^ pīti paṭisaṃviditā hoti? sappītike dve jhāne samāpajjati.  tassa samāpattikkhaṇe jhānapaṭilābhena ārammaṇato pīti paṭisaṃviditā hoti, ārammaṇassa  paṭisaṃviditattā. kathaṃ ^b^asammohato^eb^? sappītike dve jhāne samāpajjitvā vuṭṭhāya  jhānasampayuttaṃ pītiṃ khayato vayato sammasati. tassa vipassanākkhaṇe lakkhaṇapaṭivedhena  asammohato pīti paṭisaṃviditā hoti. vuttañhetaṃ paṭisambhidāyaṃ (paṭi0 ma0 1.172) -- </p>
              <p>[02] ``dīghaṃ assāsavasena cittassa ekaggataṃ avikkhepaṃ pajānato sati upaṭṭhitā hoti. tāya  satiyā tena ñāṇena sā pīti paṭisaṃviditā hoti. dīghaṃ passāsavasena... rassaṃ  assāsavasena... rassaṃ passāsavasena... sabbakāyapaṭisaṃvedī assāsapassāsavasena...  passambhayaṃ kāyasaṅkhāraṃ assāsapassāsavasena cittassa ekaggataṃ avikkhepaṃ pajānato sati  ^a^M1.0280^ea^ upaṭṭhitā hoti. tāya satiyā tena ñāṇena sā pīti paṭisaṃviditā  hoti. āvajjato sā pīti paṭisaṃviditā hoti. jānato passato paccavekkhato cittaṃ  adhiṭṭhahato saddhāya adhimuccato vīriyaṃ paggaṇhato satiṃ upaṭṭhāpayato cittaṃ samādahato paññāya  pajānato abhiññeyyaṃ pariññeyyaṃ pahātabbaṃ bhāvetabbaṃ sacchikātabbaṃ sacchikaroto  sā pīti paṭisaṃviditā hoti. evaṃ sā pīti paṭisaṃviditā hotī''ti.</p>
              <p>[03] eteneva nayena avasesapadānipi atthato veditabbāni. idampanettha visesamattaṃ, tiṇṇaṃ  jhānānaṃ vasena ^b^sukhapaṭisaṃveditā,^eb^ catunnampi vasena ^b^cittasaṅkhārapaṭisaṃveditā^eb^ veditabbā.  ^b^cittasaṅkhāro^eb^ti vedanādayo dve khandhā. sukhapaṭisaṃvedīpade cettha vipassanābhūmidassanatthaṃ  ``sukhanti dve sukhāni kāyikañca sukhaṃ cetasikañcā''ti paṭisambhidāyaṃ (paṭi0  ma0 1.173) vuttaṃ. ^b^passambhayaṃ cittasaṅkhāra^eb^nti oḷārikaṃ oḷārikaṃ cittasaṅkhāraṃ  passambhento, nirodhentoti attho. so vitthārato kāyasaṅkhāre vuttanayeneva veditabbo.</p>
              <p>[03] apicettha pītipade pītisīsena vedanā vuttā. sukhapade sarūpeneva  vedanā. dvīsu cittasaṅkhārapadesu ^a^V1.0277^ea^  ``saññā ca vedanā ca cetasikā ete dhammā cittapaṭibaddhā cittasaṅkhārā''ti (paṭi0  ma0 1.174; ma0 ni0 1.463) vacanato saññāsampayuttā vedanāti evaṃ ^b^vedanānupassanānayena^eb^  idaṃ catukkaṃ bhāsitanti veditabbaṃ. </p>
              <p>[03] 235^b^.^eb^ tatiyacatukkepi catunnaṃ jhānānaṃ vasena ^b^cittapaṭisaṃveditā^eb^ veditabbā. ^b^abhippamodayaṃ  citta^eb^nti cittaṃ modento pamodento hāsento pahāsento assasissāmi passasissāmīti  sikkhati. tattha dvīhākārehi abhippamodo hoti samādhivasena ca vipassanāvasena ca.</p>
              <p>[03] kathaṃ ^b^samādhivasena^eb^? sappītike dve jhāne samāpajjati. so samāpattikkhaṇe sampayuttapītiyā  cittaṃ āmodeti pamodeti. kathaṃ ^b^vipassanāvasena^eb^? sappītike dve jhāne samāpajjitvā  vuṭṭhāya jhānasampayuttapītiṃ khayato vayato sammasati. evaṃ vipassanākkhaṇe jhānasampayuttaṃ  pītiṃ ārammaṇaṃ katvā cittaṃ āmodeti pamodeti. evaṃ ^a^M1.0281^ea^ paṭipanno  ``abhippamodayaṃ cittaṃ assasissāmi passasissāmīti sikkhatī''ti vuccati.</p>
              <p>[03] ^b^samādahaṃ citta^eb^nti paṭhamajjhānādivasena ārammaṇe cittaṃ samaṃ ādahanto samaṃ ṭhapento.  tāni vā pana jhānāni samāpajjitvā vuṭṭhāya jhānasampayuttaṃ cittaṃ khayato vayato sampassato  vipassanākkhaṇe lakkhaṇapaṭivedhena uppajjati khaṇikacittekaggatā. evaṃ uppannāya khaṇikacittekaggatāya  vasenapi ārammaṇe cittaṃ samaṃ ādahanto samaṃ ṭhapento ``samādahaṃ cittaṃ assasissāmi  passasissāmīti sikkhatī''ti vuccati.</p>
              <p>[03] ^b^vimocayaṃ citta^eb^nti paṭhamajjhānena nīvaraṇehi cittaṃ mocento vimocento, dutiyena  vitakkavicārehi, tatiyena pītiyā, catutthena sukhadukkhehi cittaṃ mocento vimocento.  tāni vā pana jhānāni samāpajjitvā vuṭṭhāya jhānasampayuttaṃ cittaṃ khayato vayato sammasati.  so vipassanākkhaṇe aniccānupassanāya niccasaññāto cittaṃ mocento, dukkhānupassanāya  sukhasaññāto, anattānupassanāya attasaññāto, nibbidānupassanāya nandito, virāgānupassanāya  rāgato, nirodhānupassanāya samudayato, paṭinissaggānupassanāya ādānato cittaṃ mocento  assasati ceva passasati ca. tena vuccati ``vimocayaṃ cittaṃ  assasissāmi ^a^V1.0278^ea^ passasissāmīti  sikkhatī''ti. evaṃ ^b^cittānupassanāvasena^eb^ idaṃ catukkaṃ bhāsitanti veditabbaṃ. </p>
              <p>[03] 236^b^.^eb^ catutthacatukke pana ^b^aniccānupassī^eb^ti ettha tāva aniccaṃ veditabbaṃ. aniccatā  veditabbā. aniccānupassanā veditabbā. aniccānupassī veditabbo.</p>
              <p>[03] tattha ^b^anicca^eb^nti pañcakkhandhā. kasmā? uppādavayaññathattabhāvā. ^b^aniccatā^eb^ti tesaṃyeva  uppādavayaññathattaṃ, hutvā abhāvo vā, nibbattānaṃ tenevākārena aṭṭhatvā khaṇabhaṅgena bhedoti  attho. ^b^aniccānupassanā^eb^ti tassā aniccatāya vasena rūpādīsu aniccanti anupassanā.  ^b^aniccānupassī^eb^ti tāya anupassanāya samannāgato. tasmā evaṃbhūto assasanto ^a^M1.0282^ea^  passasanto ca idha ``aniccānupassī assasissāmi passasissāmīti sikkhatī''ti veditabbo.</p>
              <p>[03] ^b^virāgānupassī^eb^ti ettha pana dve virāgā khayavirāgo ca accantavirāgo ca. tattha  ^b^khayavirāgo^eb^ti saṅkhārānaṃ khaṇabhaṅgo. ^b^accantavirāgo^eb^ti nibbānaṃ. ^b^virāgānupassanā^eb^ti  tadubhayadassanavasena pavattā vipassanā ca maggo ca. tāya duvidhāyapi anupassanāya samannāgato  hutvā assasanto passasanto ca ``virāgānupassī assasissāmi passasissāmīti sikkhatī''ti  veditabbo. ^b^nirodhānupassī^eb^padepi eseva nayo.</p>
              <p>[03] ^b^paṭinissaggānupassī^eb^ti etthāpi dve paṭinissaggā pariccāgapaṭinissaggo ca pakkhandanapaṭinissaggo  ca. paṭinissaggoyeva anupassanā paṭinissaggānupassanā. vipassanāmaggānaṃ etamadhivacanaṃ.</p>
              <p>[03] ^b^vipassanā^eb^ hi tadaṅgavasena saddhiṃ khandhābhisaṅkhārehi kilese pariccajati, saṅkhatadosadassanena  ca tabbiparīte nibbāne tanninnatāya pakkhandatīti ^b^pariccāgapaṭinissaggo^eb^ ceva ^b^pakkhandanapaṭinissaggo^eb^ti  ca vuccati. ^b^maggo^eb^ samucchedavasena saddhiṃ khandhābhisaṅkhārehi kilese pariccajati,  ārammaṇakaraṇena ca nibbāne pakkhandatīti ^b^pariccāgapaṭinissaggo^eb^ ceva ^b^pakkhandanapaṭinissaggo^eb^ti  ca vuccati. ubhayampi pana purimapurimaññāṇānaṃ anuanupassanato ^b^anupassanā^eb^ti vuccati.  tāya duvidhāyapi paṭinissaggānupassanāya samannāgato  hutvā assasanto ^a^V1.0279^ea^ passasanto ca ``paṭinissaggānupassī  assasissāmi passasissāmīti sikkhatī''ti veditabbo. </p>
              <p>[01] idaṃ catutthacatukkaṃ suddhavipassanāvaseneva vuttaṃ. purimāni pana tīṇi samathavipassanāvasena.  evaṃ catunnaṃ catukkānaṃ vasena soḷasavatthukāya ānāpānassatiyā bhāvanā veditabbā.  evaṃ soḷasavatthuvasena ca pana ayaṃ ānāpānassati mahapphalā hoti mahānisaṃsā. </p>
              <p>[03] 237^b^.^eb^ tatrassa ``ayampi kho, bhikkhave, ānāpānassatisamādhi bhāvito bahulīkato santo  ceva paṇīto cā''tiādivacanato santabhāvādivasenāpi mahānisaṃsatā veditabbā, vitakkupacchedasamatthatāyapi.  ayañhi santapaṇītāsecanakasukhavihārattā samādhiantarāyakarānaṃ vitakkānaṃ vasena ito  cito ca cittassa vidhāvanaṃ vicchinditvā ānāpānārammaṇābhimukhameva ^a^M1.0283^ea^  cittaṃ karoti. teneva vuttaṃ ``ānāpānassati bhāvetabbā vitakkupacchedāyā''ti  (a0 ni0  9.1).</p>
              <p>[03] vijjāvimuttipāripūriyā mūlabhāvenāpi cassā mahānisaṃsatā veditabbā. vuttañhetaṃ  bhagavatā -- ``ānāpānassati, bhikkhave, bhāvitā bahulīkatā cattāro satipaṭṭhāne paripūreti,  cattāro satipaṭṭhānā bhāvitā bahulīkatā satta bojjhaṅge paripūrenti, satta bojjhaṅgā  bhāvitā bahulīkatā vijjāvimuttiṃ paripūrentī''ti (ma0 ni0 3.147).</p>
              <p>[03] apica carimakānaṃ assāsapassāsānaṃ viditabhāvakaraṇatopissā mahānisaṃsatā veditabbā.  vuttañhetaṃ bhagavatā -- ``evaṃ bhāvitāya kho, rāhula, ānāpānassatiyā evaṃ bahulīkatāya  yepi te carimakā assāsapassāsā, tepi viditāva nirujjhanti, no aviditā''ti  (ma0 ni0 2.121). </p>
              <p>[03] 238^b^.^eb^ tattha nirodhavasena tayo carimakā bhavacarimakā, jhānacarimakā, cuticarimakāti.  bhavesu hi kāmabhave assāsapassāsā pavattanti, rūpārūpabhavesu  nappavattanti, tasmā ^a^V1.0280^ea^  te ^b^bhavacarimakā^eb^. jhānesu purime jhānattaye pavattanti, catutthe nappavattanti,  tasmā te ^b^jhānacarimakā^eb^. ye pana cuticittassa purato soḷasamena cittena saddhiṃ uppajjitvā  cuticittena saha nirujjhanti, ime ^b^cuticarimakā^eb^ nāma. ime idha ``carimakā''ti  adhippetā. </p>
              <p>[01] imaṃ kira kammaṭṭhānaṃ anuyuttassa bhikkhuno ānāpānārammaṇassa suṭṭhu pariggahitattā  cuticittassa purato soḷasamassa cittassa uppādakkhaṇe uppādaṃ āvajjayato uppādopi  nesaṃ pākaṭo hoti. ṭhitiṃ āvajjayato ṭhitipi nesaṃ pākaṭā hoti. bhaṅgaṃ āvajjayato  ca bhaṅgo nesaṃ pākaṭo hoti.</p>
              <p>[03] ito aññaṃ kammaṭṭhānaṃ bhāvetvā arahattaṃ pattassa bhikkhuno hi āyuantaraṃ paricchinnaṃ  vā hoti aparicchinnaṃ vā. idaṃ pana soḷasavatthukaṃ ānāpānassatiṃ bhāvetvā arahattaṃ  pattassa āyuantaraṃ paricchinnameva hoti. so ``ettakaṃ dāni me āyusaṅkhārā pavattissanti,  na ito ^a^M1.0284^ea^ para''nti ñatvā attano dhammatāya eva sarīrapaṭijaggananivāsanapārupanādīni  sabbakiccāni katvā akkhīni nimīleti koṭapabbatavihāravāsītissatthero viya mahākarañjiyavihāravāsīmahātissatthero  viya devaputtamahāraṭṭhe piṇḍapātikatissatthero viya cittalapabbatavihāravāsino dve  bhātiyattherā viya ca. </p>
              <p>[01] tatridaṃ ekavatthuparidīpanaṃ. dvebhātiyattherānaṃ kireko puṇṇamuposathadivase pātimokkhaṃ  osāretvā bhikkhusaṅghaparivuto attano vasanaṭṭhānaṃ gantvā caṅkame ṭhito candālokaṃ oloketvā  attano āyusaṅkhāre upadhāretvā bhikkhusaṅghamāha -- ``tumhehi kathaṃ parinibbāyantā  bhikkhū diṭṭhapubbā''ti. tatra keci āhaṃsu ``amhehi āsane nisinnakāva parinibbāyantā  diṭṭhapubbā''ti. keci ``amhehi ākāse pallaṅkamābhujitvā nisinnakā''ti. thero  āha -- ``ahaṃ dāni vo caṅkamantameva parinibbāyamānaṃ dassessāmī''ti tato caṅkame lekhaṃ  katvā ``ahaṃ ito caṅkamakoṭito parakoṭiṃ gantvā nivattamāno imaṃ lekhaṃ patvāva parinibbāyissāmī''ti  vatvā caṅkamaṃ oruyha parabhāgaṃ gantvā nivattamāno ekena pādena lekhaṃ akkantakkhaṇeyeva  parinibbāyi. </p>
              <p>[21] tasmā have appamatto, anuyuñjetha paṇḍito. </p>
              <p>[22] evaṃ anekānisaṃsaṃ, ānāpānassatiṃ sadāti..</p>
              <p>[03] idaṃ ānāpānassatiyaṃ vitthārakathāmukhaṃ. </p>
            </h4>
          </h3>
          <h3>
            <h3n> upasamānussatikathā </h3n>
            <h4>
              <h4n> </h4n>
              <p>[03] 239^b^.^eb^ ānāpānassatiyā ^a^V1.0281^ea^ anantaraṃ uddiṭṭhaṃ pana upasamānussatiṃ bhāvetukāmena rahogatena  paṭisallīnena -- ``yāvatā, bhikkhave, dhammā saṅkhatā vā asaṅkhatā vā virāgo tesaṃ dhammānaṃ  aggamakkhāyati, yadidaṃ madanimmadano pipāsavinayo ālayasamugghāto vaṭṭupacchedo taṇhakkhayo  virāgo nirodho nibbāna''nti (a0 ni0  4.34; itivu0 90) evaṃ sabbadukkhūpasamasaṅkhātassa  nibbānassa guṇā anussaritabbā.</p>
              <p>[03] tattha ^b^yāvatā^eb^ti yattakā. ^b^dhammā^eb^ti sabhāvā. ^b^saṅkhatā vā asaṅkhatā vā^eb^ti saṅgamma  samāgamma paccayehi katā vā akatā vā. ^b^virāgo tesaṃ dhammānaṃ^eb^ ^a^M1.0285^ea^ ^b^aggamakkhāyatī^eb^ti  tesaṃ saṅkhatāsaṅkhatadhammānaṃ virāgo aggamakkhāyati seṭṭho uttamoti vuccati. tattha ^b^virāgo^eb^ti  na rāgābhāvamattameva, atha kho ^b^yadidaṃ madanimmadano...pe0... nibbāna^eb^nti yo so  madanimmadanotiādīni nāmāni asaṅkhatadhammo labhati, so virāgoti paccetabbo. so  hi yasmā tamāgamma sabbepi mānamadapurisamadādayo madā nimmadā amadā honti vinassanti,  tasmā ^b^madanimmadano^eb^ti vuccati. yasmā ca tamāgamma sabbāpi kāmapipāsā vinayaṃ abbhatthaṃ  yāti, tasmā ^b^pipāsavinayo^eb^ti vuccati. yasmā pana tamāgamma pañcakāmaguṇālayā samugghātaṃ  gacchanti, tasmā ^b^ālayasamugghāto^eb^ti vuccati. yasmā ca tamāgamma tebhūmakaṃ vaṭṭaṃ upacchijjati,  tasmā ^b^vaṭṭupacchedo^eb^ti vuccati. yasmā pana tamāgamma sabbaso taṇhā khayaṃ gacchati virajjati  nirujjhati ca, tasmā ^b^taṇhakkhayo virāgo nirodho^eb^ti vuccati. yasmā panesa catasso  yoniyo pañca gatiyo satta viññāṇaṭṭhitiyo nava ca sattāvāse aparāparabhāvāya vinanato  ābandhanato saṃsibbanato ^b^vāna^eb^nti laddhavohārāya taṇhāya nikkhanto nissaṭo visaṃyutto,  tasmā ^b^nibbāna^eb^nti vuccatīti.</p>
              <p>[03] evametesaṃ madanimmadanatādīnaṃ guṇānaṃ vasena nibbānasaṅkhāto upasamo anussaritabbo. ye  vā panaññepi bhagavatā -- ``asaṅkhatañca vo, bhikkhave, desessāmi... saccañca... pārañca...  sududdasañca... ajarañca... dhuvañca... nippapañcañca... amatañca... sivañca... khemañca...  abbhutañca... anītikañca... abyābajjhañca... visuddhiñca... dīpañca... tāṇañca ^a^V1.0282^ea^...  leṇañca vo, bhikkhave, desessāmī''tiādīsu (saṃ0 ni0  4.366) suttesu upasamaguṇā  vuttā, tesampi vasena anussaritabboyeva.</p>
              <p>[03] tassevaṃ madanimmadanatādiguṇavasena upasamaṃ anussarato neva tasmiṃ samaye rāgapariyuṭṭhitaṃ  cittaṃ hoti, na dosa... na mohapariyuṭṭhitaṃ cittaṃ hoti. ujugatamevassa tasmiṃ samaye  cittaṃ hoti ^b^upasamaṃ^eb^ ārabbhāti buddhānussatiādīsu vuttanayeneva vikkhambhitanīvaraṇassa  ekakkhaṇe jhānaṅgāni uppajjanti. upasamaguṇānaṃ pana gambhīratāya nānappakāraguṇānussaraṇādhimuttatāya  vā appanaṃ appatvā upacārappattameva jhānaṃ hoti ^a^M1.0286^ea^. tadetamupasamaguṇānussaraṇavasena  upasamānussaticceva saṅkhyaṃ gacchati.</p>
              <p>[03] cha anussatiyo viya ca ayampi ariyasāvakasseva ijjhati, evaṃ santepi upasamagarukena puthujjanenāpi  manasi kātabbā. sutavasenāpi hi upasame cittaṃ pasīdati. imañca pana upasamānussatiṃ  anuyutto bhikkhu sukhaṃ supati, sukhaṃ paṭibujjhati, santindriyo hoti santamānaso  hirottappasamannāgato pāsādiko paṇītādhimuttiko sabrahmacārīnaṃ garu ca bhāvanīyo  ca. uttari appaṭivijjhanto pana sugatiparāyano hoti. </p>
              <p>[21] tasmā have appamatto, bhāvayetha vicakkhaṇo. </p>
              <p>[22] evaṃ anekānisaṃsaṃ, ariye upasame satinti..</p>
              <p>[03] idaṃ upasamānussatiyaṃ vitthārakathāmukhaṃ. </p>
              <p>[06] iti sādhujanapāmojjatthāya kate visuddhimagge </p>
              <p>[06] samādhibhāvanādhikāre </p>
              <p>[06] anussatikammaṭṭhānaniddeso nāma </p>
              <p>[06] aṭṭhamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 9. brahmavihāraniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> mettābhāvanākathā </h3n>
            <h4>
              <h4n> </h4n>
              <p>[03] 240^b^.^eb^ anussatikammaṭṭhānānantaraṃ ^a^M1.0287^ea^ ^a^V1.0283^ea^ uddiṭṭhesu pana mettā, karuṇā, muditā,  upekkhāti imesu catūsu brahmavihāresu mettaṃ bhāvetukāmena tāva ādikammikena  yogāvacarena upacchinnapalibodhena gahitakammaṭṭhānena bhattakiccaṃ katvā bhattasammadaṃ paṭivinodetvā  vivitte padese supaññatte āsane sukhanisinnena ādito tāva dose ādīnavo, khantiyañca  ānisaṃso paccavekkhitabbo.</p>
              <p>[03] kasmā? imāya hi bhāvanāya doso pahātabbo, khanti adhigantabbā. na ca sakkā kiñci  adiṭṭhādīnavaṃ pahātuṃ, aviditānisaṃsaṃ vā adhigantuṃ. tasmā ``duṭṭho kho, āvuso,  dosena abhibhūto pariyādiṇṇacitto pāṇampi hanatī''tiādīnaṃ (a0 ni0  3.72) vasena  dose ādīnavo daṭṭhabbo. </p>
              <p>[21] ``khantī paramaṃ tapo titikkhā, nibbānaṃ paramaṃ vadanti buddhā''. (dī0 ni0  2.90; dha0 pa0 184). </p>
              <p>[22] ``khantibalaṃ balānīkaṃ, tamahaṃ brūmi brāhmaṇaṃ''.. (dha0 pa0 399; su0 ni0 628). </p>
              <p>[02] ``khantā bhiyyo na vijjatī''tiādīnaṃ (saṃ0 ni0  1.250) vasena khantiyaṃ ānisaṃso  veditabbo.</p>
              <p>[03] athevaṃ diṭṭhādīnavato dosato cittaṃ vivecanatthāya, viditānisaṃsāya ca  khantiyā saṃyojanatthāya ^a^V1.0284^ea^  mettābhāvanā ārabhitabbā. ārabhantena ca āditova puggalabhedo jānitabbo ``imesu  puggalesu mettā paṭhamaṃ na bhāvetabbā, imesu neva bhāvetabbā''ti.</p>
              <p>[03] ayañhi mettā appiyapuggale, atippiyasahāyake, majjhatte, verīpuggaleti imesu catūsu  paṭhamaṃ na bhāvetabbā. liṅgavisabhāge odhiso na bhāvetabbā. kālakate na bhāvetabbāva.  kiṃkāraṇā appiyādīsu paṭhamaṃ na bhāvetabbā? appiyaṃ hi piyaṭṭhāne ṭhapento kilamati.  atippiyasahāyakaṃ majjhattaṭṭhāne ṭhapento kilamati, appamattakepi cassa dukkhe uppanne  ārodanākārappatto viya hoti. majjhattaṃ ^a^M1.0288^ea^ garuṭṭhāne ca piyaṭṭhāne ca ṭhapento  kilamati. verimanussarato kodho uppajjati, tasmā appiyādīsu paṭhamaṃ na bhāvetabbā.</p>
              <p>[03] liṅgavisabhāge pana tameva ārabbha odhiso bhāventassa rāgo uppajjati. aññataro kira amaccaputto  kulūpakattheraṃ pucchi ``bhante, kassa mettā bhāvetabbā''ti? thero ``piyapuggale''ti  āha. tassa attano bhariyā piyā hoti. so tassā mettaṃ bhāvento sabbarattiṃ bhittiyuddhamakāsi.  tasmā liṅgavisabhāge odhiso na bhāvetabbā.</p>
              <p>[03] kālakate pana bhāvento neva appanaṃ, na upacāraṃ pāpuṇāti. aññataro kira daharabhikkhu  ācariyaṃ ārabbha mettaṃ ārabhi. tassa mettā nappavattati. so mahātherassa santikaṃ  gantvā ``bhante, paguṇāva me mettājhānasamāpatti, na ca naṃ samāpajjituṃ sakkomi,  kiṃ nu kho kāraṇa''nti āha. thero ``nimittaṃ, āvuso, gavesāhī''ti āha.  so gavesanto ācariyassa matabhāvaṃ ñatvā aññaṃ ārabbha mettāyanto samāpattiṃ appesi.  tasmā kālakate na bhāvetabbāva. </p>
              <p>[03] 241^b^.^eb^ sabbapaṭhamaṃ pana ``ahaṃ sukhito homi niddukkho''ti vā, ``avero abyāpajjo anīgho  sukhī attānaṃ pariharāmī''ti vā evaṃ punappunaṃ attaniyeva bhāvetabbā.</p>
              <p>[03] evaṃ sante yaṃ vibhaṅge (vibha0 643) vuttaṃ -- </p>
              <p>[02] ``kathañca bhikkhu mettāsahagatena cetasā ekaṃ disaṃ pharitvā  viharati? seyyathāpi ^a^V1.0285^ea^  nāma ekaṃ puggalaṃ piyaṃ manāpaṃ disvā mettāyeyya, evameva sabbe satte mettāya  pharatī''ti.</p>
              <p>[03] ``yañca paṭisambhidāyaṃ (paṭi0 ma0 2.22) -- </p>
              <p>[02] ``katamehi pañcahākārehi anodhisopharaṇā mettā cetovimutti bhāvetabbā, sabbe  sattā averā hontu'' abyāpajjā anīghā sukhī attānaṃ pariharantu. sabbe pāṇā...  sabbe bhūtā... sabbe puggalā... sabbe attabhāvapariyāpannā averā abyāpajjā anīghā  sukhī attānaṃ pariharantū''tiādi --</p>
              <p>[03] vuttaṃ. yañca mettasutte (khu0 pā0 9.3; su0 ni0 145) -- </p>
              <p>[21] ``sukhinova ^a^M1.0289^ea^ khemino hontu, </p>
              <p>[22] sabbasattā bhavantu sukhitattā''tiādi.. -- </p>
              <p>[25] vuttaṃ, taṃ virujjhati. na hi tattha attani bhāvanā vuttāti ce. tañca na virujjhati.  kasmā? tañhi appanāvasena vuttaṃ. idaṃ sakkhibhāvavasena.</p>
              <p>[03] sacepi hi vassasataṃ vassasahassaṃ vā ``ahaṃ sukhito homī''tiādinā nayena attani mettaṃ  bhāveti, nevassa appanā uppajjati. ``ahaṃ sukhito homī''ti bhāvayato pana yathā  ahaṃ sukhakāmo dukkhapaṭikkūlo jīvitukāmo amaritukāmo ca, evaṃ aññepi sattāti  attānaṃ sakkhiṃ katvā aññasattesu hitasukhakāmatā uppajjati. bhagavatāpi -- </p>
              <p>[21] ``sabbā disā anuparigamma cetasā, </p>
              <p>[27] nevajjhagā piyataramattanā kvaci. </p>
              <p>[26] evaṃ piyo puthu attā paresaṃ, </p>
              <p>[22] tasmā na hiṃse paramattakāmo''ti.. (saṃ0 ni0  1.119; udā0 41). -- </p>
              <p>[25] vadatā ^a^V1.0286^ea^ ayaṃ nayo dassito. </p>
              <p>[03] 242^b^.^eb^ tasmā sakkhibhāvatthaṃ paṭhamaṃ attānaṃ mettāya pharitvā tadanantaraṃ sukhappavattanatthaṃ  yvāyaṃ piyo manāpo garu bhāvanīyo ācariyo vā ācariyamatto vā upajjhāyo vā upajjhāyamatto  vā tassa dānapiyavacanādīni piyamanāpattakāraṇāni sīlasutādīni garubhāvanīyattakāraṇāni  ca anussaritvā ``esa sappuriso sukhī hotu niddukkho''tiādinā nayena mettā bhāvetabbā.</p>
              <p>[03] evarūpe ca puggale kāmaṃ appanā sampajjati, iminā pana bhikkhunā tāvatakeneva tuṭṭhiṃ  anāpajjitvā sīmāsambhedaṃ kattukāmena tadanantaraṃ atippiyasahāyake, atippiyasahāyakato  majjhatte, majjhattato verīpuggale mettā bhāvetabbā. bhāventena ca ekekasmiṃ koṭṭhāse  muduṃ kammaniyaṃ cittaṃ katvā tadanantare tadanantare upasaṃharitabbaṃ.</p>
              <p>[03] yassa ^a^M1.0290^ea^ pana verīpuggalo vā natthi, mahāpurisajātikattā vā anatthaṃ karontepi  pare verīsaññāva nuppajjati, tena ``majjhatte me mettacittaṃ kammaniyaṃ jātaṃ, idāni  naṃ verimhi upasaṃharāmī''ti byāpārova na kātabbo. yassa pana atthi, taṃ sandhāya vuttaṃ  ``majjhattato verīpuggale mettā bhāvetabbā''ti. </p>
              <p>[03] 243^b^.^eb^ sace panassa verimhi cittamupasaṃharato tena katāparādhānussaraṇena paṭighamuppajjati,  athānena purimapuggalesu yattha katthaci punappunaṃ mettaṃ samāpajjitvā vuṭṭhahitvā punappunaṃ  taṃ puggalaṃ ^b^mettāyantena^eb^ paṭighaṃ vinodetabbaṃ. sace evampi vāyamato na nibbāti,  atha -- </p>
              <p>[21] kakacūpamaovāda-ādīnaṃ anusārato. </p>
              <p>[22] paṭighassa pahānāya, ghaṭitabbaṃ punappunaṃ..</p>
              <p>[03] tañca kho iminā ākārena attānaṃ ovadanteneva ``are kujjhanapurisa, nanu vuttaṃ  bhagavatā -- </p>
              <p>[02] `ubhatodaṇḍakena ^a^V1.0287^ea^ cepi, bhikkhave, kakacena corā ocarakā aṅgamaṅgāni okanteyyuṃ,  tatrāpi yo mano padoseyya. na me so tena sāsanakaro'ti (ma0 ni0 1.232) ca, </p>
              <p>[21] `tasseva tena pāpiyo, yo kuddhaṃ paṭikujjhati. </p>
              <p>[22] kuddhamappaṭikujjhanto, saṅgāmaṃ jeti dujjayaṃ.. </p>
              <p>[21] ```ubhinnamatthaṃ carati, attano ca parassa ca. </p>
              <p>[22] paraṃ saṅkupitaṃ ñatvā, yo sato upasammatī'ti ca.. (saṃ0 ni0  1.188). -- </p>
              <p>[02] ```sattime, bhikkhave, dhammā sapattakantā sapattakaraṇā kodhanaṃ āgacchanti itthiṃ  vā purisaṃ vā. katame satta? idha, bhikkhave, sapatto sapattassa evaṃ icchati aho vatāyaṃ  dubbaṇṇo assāti. taṃ kissahetu? na, bhikkhave, sapatto sapattassa vaṇṇavatāya nandati.  kodhanāyaṃ, bhikkhave, purisapuggalo kodhābhibhūto kodhapareto kiñcāpi so hoti  sunhāto suvilitto kappitakesamassu odātavatthavasano, atha kho so dubbaṇṇova hoti  kodhābhibhūto. ayaṃ, bhikkhave, ^a^M1.0291^ea^ paṭhamo dhammo sapattakanto sapattakaraṇo  kodhanaṃ āgacchati itthiṃ vā purisaṃ vā. puna caparaṃ, bhikkhave, sapatto sapattassa evaṃ  icchati ahovatāyaṃ dukkhaṃ sayeyyāti...pe0... na pacurattho assāti...pe0... na bhogavā  assāti...pe0... na yasavā assāti...pe0... na mittavā assāti...pe0... na  kāyassa bhedā paraṃ maraṇā sugatiṃ saggaṃ lokaṃ upapajjeyyāti. taṃ kissa hetu? na,  bhikkhave, sapatto sapattassa sugatigamanena nandati. kodhanāyaṃ, bhikkhave, purisapuggalo  kodhābhibhūto kodhapareto kāyena duccaritaṃ carati, vācāya manasā duccaritaṃ carati.  so kāyena vācāya manasā duccaritaṃ caritvā kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjati kodhābhibhūto'ti (a0 ni0  7.64) ca, </p>
              <p>[02] ```seyyathāpi ^a^V1.0288^ea^, bhikkhave, chavālātaṃ ubhatopadittaṃ majjhe gūthagataṃ neva gāme kaṭṭhatthaṃ  pharati, na araññe kaṭṭhatthaṃ pharati. tathūpamāhaṃ, bhikkhave, imaṃ puggalaṃ vadāmī'ti ca,</p>
              <p>[03] ``so dāni tvaṃ evaṃ kujjhanto na ceva bhagavato sāsanakaro bhavissasi, paṭikujjhanto  ca kuddhapurisatopi pāpiyo hutvā na dujjayaṃ saṅgāmaṃ jessasi, sapattakaraṇe ca dhamme  attāva attano karissasi, chavālātūpamo ca bhavissasī''ti. </p>
              <p>[03] 244^b^.^eb^ tassevaṃ ghaṭayato vāyamato sace taṃ paṭighaṃ vūpasammati, iccetaṃ kusalaṃ. no ce  vūpasammati, atha ^b^yo yo dhammo tassa puggalassa vūpasanto hoti parisuddho, anussariyamāno  pasādaṃ āvahati, taṃ taṃ anussaritvā^eb^ āghāto paṭivinetabbo.</p>
              <p>[03] ekaccassa hi kāyasamācārova upasanto hoti. upasantabhāvo cassa bahuṃ vattapaṭipattiṃ karontassa  sabbajanena ñāyati. vacīsamācāramanosamācārā pana avūpasantā honti. tassa te acintetvā  kāyasamācāravūpasamoyeva anussaritabbo.</p>
              <p>[03] ekaccassa ^a^M1.0292^ea^ vacīsamācārova upasanto hoti. upasantabhāvo cassa sabbajanena ñāyati.  so hi pakatiyā ca paṭisanthārakusalo hoti sakhilo sukhasambhāso sammodako uttānamukho  pubbabhāsī madhurena sarena dhammaṃ osāreti, parimaṇḍalehi padabyañjanehi dhammakathaṃ katheti.  kāyasamācāramanosamācārā pana avūpasantā honti, tassa te acintetvā vacīsamācāravūpasamoyeva  anussaritabbo. </p>
              <p>[01] ekaccassa manosamācārova upasanto hoti, upasantabhāvo cassa cetiyavandanādīsu sabbajanassa  pākaṭo hoti. yo hi avūpasantacitto hoti, so cetiyaṃ vā bodhiṃ vā there vā vandamāno  na sakkaccaṃ vandati, dhammassavanamaṇḍape vikkhittacitto vā pacalāyanto vā nisīdati.  upasantacitto pana okappetvā vandati, ohitasoto aṭṭhiṃkatvā kāyena vā vācāya  vā cittappasādaṃ karonto dhammaṃ suṇāti. iti ekaccassa manosamācārova upasanto  hoti, kāyavacīsamācārā avūpasantā honti, tassa te acintetvā manosamācāravūpasamoyeva  anussaritabbo.</p>
              <p>[03] ekaccassa ^a^V1.0289^ea^ pana imesu tīsu dhammesu ekopi avūpasanto hoti, tasmiṃ puggale ``kiñcāpi  esa idāni manussaloke carati, atha kho katipāhassa accayena aṭṭhamahānirayasoḷasaussadanirayaparipūrako  bhavissatī''ti kāruññaṃ upaṭṭhapetabbaṃ. kāruññampi hi paṭicca āghāto vūpasammati.</p>
              <p>[03] ekaccassa tayopime dhammā vūpasantā honti, tassa yaṃ yaṃ icchati, taṃ taṃ anussaritabbaṃ.  tādise hi puggale na dukkarā hoti mettābhāvanāti.</p>
              <p>[03] imassa ca atthassa āvibhāvatthaṃ -- ``pañcime, āvuso, āghātapaṭivinayā. yattha bhikkhuno  uppanno āghāto sabbaso paṭivinodetabbo''ti (a0 ni0  5.162) idaṃ pañcakanipāte  āghātapaṭivinayasuttaṃ vitthāretabbaṃ. </p>
              <p>[03] 245^b^.^eb^ sace panassa evampi vāyamato āghāto uppajjatiyeva, athānena evaṃ attā ^b^ovaditabbo^eb^ -- </p>
              <p>[21] ``attano ^a^M1.0293^ea^ visaye dukkhaṃ, kataṃ te yadi verinā. </p>
              <p>[22] kiṃ tassāvisaye dukkhaṃ, sacitte kattumicchasi.. </p>
              <p>[21] ``bahūpakāraṃ hitvāna, ñātivaggaṃ rudammukhaṃ. </p>
              <p>[22] mahānatthakaraṃ kodhaṃ, sapattaṃ na jahāsi kiṃ.. </p>
              <p>[21] ``yāni rakkhasi sīlāni, tesaṃ mūlanikantanaṃ. </p>
              <p>[22] kodhaṃ nāmupaḷālesi, ko tayā sadiso jaḷo.. </p>
              <p>[21] ``kataṃ anariyaṃ kammaṃ, parena iti kujjhasi. </p>
              <p>[22] kiṃ nu tvaṃ tādisaṃyeva, yo sayaṃ kattumicchasi.. </p>
              <p>[21] ``dosetukāmo ^a^V1.0290^ea^ yadi taṃ, amanāpaṃ paro kari. </p>
              <p>[22] dosuppādena tasseva, kiṃ pūresi manorathaṃ.. </p>
              <p>[21] ``dukkhaṃ tassa ca nāma tvaṃ, kuddho kāhasi vā navā. </p>
              <p>[22] attānaṃ panidāneva, kodhadukkhena bādhasi.. </p>
              <p>[21] ``kodhaṃ vā ahitaṃ maggaṃ, ārūḷhā yadi verino. </p>
              <p>[22] kasmā tuvampi kujjhanto, tesaṃyevānusikkhasi.. </p>
              <p>[21] ``yaṃ dosaṃ tava nissāya, sattunā appiyaṃ kataṃ. </p>
              <p>[22] tameva dosaṃ chindassu, kimaṭṭhāne vihaññasi.. </p>
              <p>[21] ``khaṇikattā ca dhammānaṃ, yehi khandhehi te kataṃ. </p>
              <p>[22] amanāpaṃ niruddhā te, kassa dānīdha kujjhasi.. </p>
              <p>[21] ``dukkhaṃ karoti yo yassa, taṃ vinā kassa so kare. </p>
              <p>[22] sayampi dukkhahetutta, miti kiṃ tassa kujjhasī''ti.. </p>
              <p>[03] 246^b^.^eb^ sace panassa evaṃ attānaṃ ovadatopi paṭighaṃ neva vūpasammati, athānena ^b^attano  ca parassa ca kammassakatā^eb^ paccavekkhitabbā. tattha attano tāva evaṃ paccavekkhitabbā  ``ambho tvaṃ tassa kuddho kiṃ karissasi? nanu taveva cetaṃ dosanidānaṃ kammaṃ anatthāya  saṃvattissati? kammassako hi tvaṃ kammadāyādo kammayoni kammabandhu kammapaṭisaraṇo,  yaṃ kammaṃ karissasi, tassa dāyādo bhavissasi, idañca te kammaṃ neva sammāsambodhiṃ  ^a^M1.0294^ea^, na paccekabodhiṃ, na sāvakabhūmiṃ, na brahmattasakkattacakkavattipadesarājādisampattīnaṃ  aññataraṃ sampattiṃ sādhetuṃ samatthaṃ, atha kho sāsanato cāvetvā vighāsādādibhāvassa  ceva nerayikādidukkhavisesānañca te saṃvattanikamidaṃ kammaṃ. so tvaṃ idaṃ karonto  ubhohi hatthehi vītaccite vā aṅgāre, gūthaṃ vā gahetvā paraṃ paharitukāmo puriso  viya attānameva paṭhamaṃ dahasi ceva duggandhañca karosī''ti.</p>
              <p>[03] evaṃ ^a^V1.0291^ea^ ^b^attano kammassakataṃ^eb^ paccavekkhitvā parassapi evaṃ paccavekkhitabbā ``esopi tava  kujjhitvā kiṃ karissati? nanu etassevetaṃ anatthāya saṃvattissati? kammassako  hi ayamāyasmā kammadāyādo...pe0... yaṃ kammaṃ karissati, tassa dāyādo bhavissati.  idañcassa kammaṃ neva sammāsambodhiṃ, na paccekabodhiṃ, na sāvakabhūmiṃ, na brahmattasakkattacakkavattipadesarājādisampattīnaṃ  aññataraṃ sampattiṃ sādhetuṃ samatthaṃ, atha kho sāsanato cāvetvā vighāsādādibhāvassa  ceva nerayikādidukkhavisesānañcassa saṃvattanikamidaṃ kammaṃ. svāyaṃ idaṃ karonto  paṭivāte ṭhatvā paraṃ rajena okiritukāmo puriso viya attānaṃyeva okirati.  vuttañhetaṃ bhagavatā -- </p>
              <p>[21] ```yo appaduṭṭhassa narassa dussati, </p>
              <p>[27] suddhassa posassa anaṅgaṇassa. </p>
              <p>[26] tameva bālaṃ pacceti pāpaṃ, </p>
              <p>[22] sukhumo rajo paṭivātaṃva khitto'''ti.. (dha0 pa0 125; su0 ni0 667). </p>
              <p>[03] 247^b^.^eb^ sace panassa evaṃ kammassakatampi paccavekkhato neva vūpasammati, athānena ^b^satthu  pubbacariyaguṇā^eb^ anussaritabbā.</p>
              <p>[03] tatrāyaṃ paccavekkhaṇānayo -- ambho pabbajita, nanu te satthā pubbeva sambodhā anabhisambuddho  bodhisattopi samāno cattāri asaṅkhyeyyāni kappasatasahassañca pāramiyo pūrayamāno tattha  tattha vadhakesupi paccatthikesu cittaṃ nappadūsesi. seyyathidaṃ, ^b^sīlavajātake^eb^  tāva attano deviyā paduṭṭhena pāpāmaccena ānītassa paṭirañño tiyojanasataṃ ^a^M1.0295^ea^  rajjaṃ gaṇhantassa nisedhanatthāya uṭṭhitānaṃ amaccānaṃ āvudhampi chupituṃ na adāsi.  puna saddhiṃ amaccasahassena āmakasusāne galappamāṇaṃ bhūmiṃ khaṇitvā nikhaññamāno cittappadosamattampi  akatvā kuṇapakhādanatthaṃ āgatānaṃ siṅgālānaṃ paṃsuviyūhanaṃ nissāya purisakāraṃ katvā  paṭiladdhajīvito yakkhānubhāvena attano sirigabbhaṃ oruyha sirisayane sayitaṃ paccatthikaṃ  disvā kopaṃ akatvāva aññamaññaṃ sapathaṃ katvā taṃ mittaṭṭhāne ṭhapayitvā āha -- </p>
              <p>[21] ``āsīsetheva ^a^V1.0292^ea^ puriso, na nibbindeyya paṇḍito. </p>
              <p>[22] passāmi vohamattānaṃ, yathā icchiṃ tathā ahū''ti.. (jā0 1.1.51). </p>
              <p>[01] khantivādījātake dummedhena kāsiraññā ``kiṃvādī tvaṃ samaṇā''ti puṭṭho ``khantivādī  nāmāha''nti vutte sakaṇṭakāhi kasāhi tāḷetvā hatthapādesu chijjamānesu kopamattampi  nākāsi.</p>
              <p>[03] anacchariyañcetaṃ, yaṃ mahallako pabbajjūpagato evaṃ kareyya. ^b^cūḷadhammapālajātake^eb^ pana  uttānaseyyakopi samāno -- </p>
              <p>[21] ``candanarasānulittā, bāhā chijjanti dhammapālassa. </p>
              <p>[22] dāyādassa pathabyā, pāṇā me deva rujjhantī''ti.. (jā0 1.5.49).</p>
              <p>[03] evaṃ vippalapamānāya mātuyā pitarā mahāpatāpena nāma raññā vaṃsakaḷīresu viya catūsu  hatthapādesu chedāpitesu tāvatāpi santuṭṭhiṃ anāpajjitvā sīsamassa chindathāti āṇatte  ``ayaṃ dāni te cittapariggaṇhanakālo, idāni ambho dhammapāla, sīsacchedāṇāpake pitari,  sīsacchedake purise, paridevamānāya mātari, attani cāti imesu catūsu samacitto  hohī''ti daḷhaṃ samādānamadhiṭṭhāya paduṭṭhākāramattampi nākāsi.</p>
              <p>[03] idañcāpi anacchariyameva, yaṃ manussabhūto evamakāsi. tiracchānabhūtopi pana ^b^chaddanto^eb^  nāma vāraṇo hutvā visappitena sallena nābhiyaṃ viddhopi tāva anatthakārimhi luddake  cittaṃ nappadūsesi. yathāha -- </p>
              <p>[21] ``samappito ^a^M1.0296^ea^ puthusallena nāgo, </p>
              <p>[27] aduṭṭhacitto luddakaṃ ajjhabhāsi. </p>
              <p>[26] kimatthayaṃ kissa vā samma hetu, </p>
              <p>[22] mamaṃ vadhī kassa vāyaṃ payogo''ti.. (jā0 1.16.124). </p>
              <p>[01] evaṃ ^a^V1.0293^ea^ vatvā ca kāsirañño mahesiyā tava dantānamatthāya pesitomhi bhadanteti vutte tassā  manorathaṃ pūrento chabbaṇṇarasminiccharaṇasamujjalitacārusobhe attano dante chetvā adāsi.</p>
              <p>[03] ^b^mahākapi^eb^ hutvā attanāyeva pabbatapapātato uddharitena purisena -- </p>
              <p>[21] ``bhakkho ayaṃ manussānaṃ, yathevaññe vane migā. </p>
              <p>[22] yaṃnūnimaṃ vadhitvāna, chāto khādeyya vānaraṃ.. </p>
              <p>[21] ``āhitova gamissāmi, maṃsamādāya sambalaṃ. </p>
              <p>[22] kantāraṃ nittharissāmi, pātheyyaṃ me bhavissatī''ti.. (jā0 1.16.205-206). -- </p>
              <p>[25] evaṃ cintetvā silaṃ ukkhipitvā matthake sampadālite assupuṇṇehi nettehi  taṃ purisaṃ udikkhamāno -- </p>
              <p>[21] ``mā ayyosi me bhadante, tvaṃ nāmetādisaṃ kari. </p>
              <p>[22] tvaṃ khosi nāma dīghāvu, aññaṃ vāretumarahasī''ti.. (jā0 1.16.209). -- </p>
              <p>[25] vatvā tasmiṃ purise cittaṃ appadūsetvā attano ca dukkhaṃ acintetvā tameva purisaṃ  khemantabhūmiṃ sampāpesi.</p>
              <p>[03] ^b^bhūridatto^eb^ nāma nāgarājā hutvā uposathaṅgāni adhiṭṭhāya vammikamuddhani sayamāno kappuṭṭhānaggisadisena  osadhena sakalasarīre siñciyamānopi peḷāya pakkhipitvā sakalajambudīpe kīḷāpiyamānopi  tasmiṃ brāhmaṇe manopadosamattampi na akāsi. yathāha -- </p>
              <p>[21] ``peḷāya pakkhipantepi, maddantepi ca pāṇinā. </p>
              <p>[22] alampāne na kuppāmi, sīlakhaṇḍabhayā mamā''ti.. (cariyā0 2.16).</p>
              <p>[03] ^b^campeyyopi^eb^ ^a^M1.0297^ea^ ^a^V1.0294^ea^ nāgarājā hutvā ahituṇḍikena viheṭhiyamāno manopadosamattampi  nuppādesi. yathāha -- </p>
              <p>[21] ``tadāpi maṃ dhammacāriṃ, upavutthauposathaṃ. </p>
              <p>[22] ahituṇḍiko gahetvāna, rājadvāramhi kīḷati.. </p>
              <p>[21] ``yaṃ so vaṇṇaṃ cintayati, nīlaṃ pītaṃ va lohitaṃ. </p>
              <p>[22] tassa cittānuvattanto, homi cintitasannibho.. </p>
              <p>[21] ``thalaṃ kareyyaṃ udakaṃ, udakampi thalaṃ kare. </p>
              <p>[22] yadihaṃ tassa kuppeyyaṃ, khaṇena chārikaṃ kare.. </p>
              <p>[21] ``yadi cittavasī hessaṃ, parihāyissāmi sīlato. </p>
              <p>[22] sīlena parihīnassa, uttamattho na sijjhatī''ti.. (cariyā0 2.21-24). </p>
              <p>[01] ^b^saṅkhapālanāgarājā^eb^ hutvā tikhiṇāhi sattīhi aṭṭhasu ṭhānesu ovijjhitvā pahāramukhehi  sakaṇṭakā latāyo pavesetvā nāsāya daḷhaṃ rajjuṃ pakkhipitvā soḷasahi bhojaputtehi kājenādāya  vayhamāno dharaṇītale ghaṃsiyamānasarīro mahantaṃ dukkhaṃ paccanubhonto kujjhitvā olokitamatteneva  sabbe bhojaputte bhasmaṃ kātuṃ samatthopi samāno cakkhuṃ ummīletvā paduṭṭhākāramattampi  na akāsi. </p>
              <p>[01] yathāha -- </p>
              <p>[21] ``cātuddasiṃ pañcadasiñcaḷāra, </p>
              <p>[27] uposathaṃ niccamupāvasāmi. </p>
              <p>[26] athāgamuṃ soḷasa bhojaputtā, </p>
              <p>[22] rajjuṃ gahetvāna daḷhañca pāsaṃ.. </p>
              <p>[21] ``bhetvāna ^a^V1.0295^ea^ nāsaṃ atikassa rajjuṃ, </p>
              <p>[27] nayiṃsu maṃ samparigayha luddā. </p>
              <p>[26] etādisaṃ dukkhamahaṃ titikkhaṃ, </p>
              <p>[22] uposathaṃ appaṭikopayanto''ti.. (jā0 2.17.180-181).</p>
              <p>[03] na ^a^M1.0298^ea^ kevalañca etāneva, aññānipi ^b^mātuposakajātakā^eb^dīsu anekāni  acchariyāni akāsi. tassa te idāni sabbaññutaṃ pattaṃ sadevaloke kenaci appaṭisamakhantiguṇaṃ  taṃ bhagavantaṃ satthāraṃ apadisato paṭighacittaṃ nāma uppādetuṃ ativiya ayuttaṃ appatirūpanti. </p>
              <p>[03] 248^b^.^eb^ sace panassa evaṃ satthu pubbacaritaguṇaṃ paccavekkhatopi dīgharattaṃ kilesānaṃ dāsabyaṃ  upagatassa neva taṃ paṭighaṃ vūpasammati, athānena ^b^anamataggiyāni^eb^ paccavekkhitabbāni.  tatra hi vuttaṃ -- </p>
              <p>[02] ``na so, bhikkhave, satto sulabharūpo, yo na mātābhūtapubbo, yo na pitābhūtapubbo,  yo na bhātā, yo na bhaginī, yo na putto, yo na dhītābhūtapubbā''ti (saṃ0 ni0  2.137-142).</p>
              <p>[03] tasmā tasmiṃ puggale evaṃ cittaṃ uppādetabbaṃ, ``ayaṃ kira me atīte mātā hutvā  dasamāse kucchiyā pariharitvā muttakarīsakheḷasiṅghāṇikādīni haricandanaṃ viya ajigucchamānā  apanetvā ure naccāpentī aṅgena pariharamānā posesi, pitā hutvā ajapathasaṅkupathādīni  gantvā vāṇijjaṃ payojayamāno mayhamatthāya jīvitampi pariccajitvā ubhatobyūḷhe saṅgāme  pavisitvā nāvāya mahāsamuddaṃ pakkhanditvā aññāni ca dukkarāni karitvā `puttake  posessāmī'ti tehi tehi upāyehi dhanaṃ saṃharitvā maṃ posesi. bhātā, bhaginī,  putto, dhītā ca hutvāpi idañcidañcupakāraṃ akāsīti tatra me nappatirūpaṃ manaṃ padūsetu''nti. </p>
              <p>[03] 249^b^.^eb^ sace pana evampi cittaṃ nibbāpetuṃ na sakkotiyeva, athānena evaṃ ^b^mettānisaṃsā^eb^  paccavekkhitabbā -- ``ambho pabbajita, nanu vuttaṃ bhagavatā -- </p>
              <p>[02] `mettāya ^a^V1.0296^ea^ kho, bhikkhave, cetovimuttiyā āsevitāya bhāvitāya bahulīkatāya yānīkatāya  vatthukatāya anuṭṭhitāya paricitāya susamāraddhāya ekādasānisaṃsā pāṭikaṅkhā ^a^M1.0299^ea^.  katame ekādasa? sukhaṃ supati, sukhaṃ paṭibujjhati, na pāpakaṃ supinaṃ passati,  manussānaṃ piyo hoti, amanussānaṃ piyo hoti, devatā rakkhanti, nāssa aggi vā visaṃ  vā satthaṃ vā kamati, tuvaṭaṃ cittaṃ samādhiyati, mukhavaṇṇo pasīdati, asammūḷho  kālaṅkaroti, uttarimappaṭivijjhanto brahmalokūpago hotī'ti (a0 ni0  11.15). </p>
              <p>[01] ``sace tvaṃ idaṃ cittaṃ na nibbāpessasi, imehi ānisaṃsehi paribāhiro bhavissasī''ti. </p>
              <p>[03] 250^b^.^eb^ evampi nibbāpetuṃ asakkontena pana ^b^dhātuvinibbhogo^eb^ kātabbo. kathaṃ?  ``ambho pabbajita, tvaṃ etassa kujjhamāno kassa kujjhasi? kiṃ kesānaṃ kujjhasi,  udāhu lomānaṃ, nakhānaṃ...pe0... muttassa kujjhasi? atha vā pana kesādīsu pathavīdhātuyā  kujjhasi, āpodhātuyā, tejodhātuyā, vāyodhātuyā kujjhasi? ye vā pañcakkhandhe  dvādasāyatanāni aṭṭhārasa dhātuyo upādāya ayamāyasmā itthannāmoti vuccati, tesu kiṃ  rūpakkhandhassa kujjhasi, udāhu vedanā saññā saṅkhāraviññāṇakkhandhassa kujjhasi? kiṃ vā  cakkhāyatanassa kujjhasi, kiṃ rūpāyatanassa kujjhasi...pe0... kiṃ manāyatanassa kujjhasi,  kiṃ dhammāyatanassa kujjhasi? kiṃ vā cakkhudhātuyā kujjhasi, kiṃ rūpadhātuyā, kiṃ  cakkhuviññāṇadhātuyā...pe0... kiṃ manodhātuyā, kiṃ dhammadhātuyā, kiṃ manoviññāṇadhātuyā''ti?  evañhi dhātuvinibbhogaṃ karoto āragge sāsapassa viya ākāse cittakammassa viya  ca kodhassa patiṭṭhānaṭṭhānaṃ na hoti. </p>
              <p>[03] 251^b^.^eb^ dhātuvinibbhogaṃ pana kātuṃ asakkontena ^b^dānasaṃvibhāgo^eb^ kātabbo. attano  santakaṃ parassa dātabbaṃ, parassa santakaṃ attanā gahetabbaṃ. sace pana paro bhinnājīvo  hoti aparibhogārahaparikkhāro, attano santakameva dātabbaṃ. tassevaṃ karoto ekanteneva  tasmiṃ puggale āghāto vūpasammati. itarassa ca atītajātito paṭṭhāya anubandhopi kodho  taṅkhaṇaññeva vūpasammati, cittalapabbatavihāre tikkhattuṃ vuṭṭhāpitasenāsanena piṇḍapātikattherena  ``ayaṃ ^a^M1.0300^ea^, bhante, aṭṭhakahāpaṇagghanako patto mama mātarā upāsikāya dinno  dhammiyalābho, mahāupāsikāya ^a^V1.0297^ea^ puññalābhaṃ karothā''ti vatvā dinnaṃ pattaṃ laddhamahātherassa  viya. evaṃ mahānubhāvametaṃ dānaṃ nāma. vuttampi cetaṃ -- </p>
              <p>[21] ``adantadamanaṃ dānaṃ, dānaṃ sabbatthasādhakaṃ. </p>
              <p>[22] dānena piyavācāya, unnamanti namanti cā''ti.. </p>
              <p>[03] 252^b^.^eb^ tassevaṃ verīpuggale vūpasantapaṭighassa yathā piyātippiyasahāyakamajjhattesu, evaṃ  tasmimpi mettāvasena cittaṃ pavattati. athānena punappunaṃ mettāyantena attani piyapuggale  majjhatte verīpuggaleti catūsu janesu samacittataṃ sampādentena ^b^sīmāsambhedo^eb^ kātabbo.  tassidaṃ lakkhaṇaṃ, sace imasmiṃ puggale piyamajjhattaverīhi saddhiṃ attacatutthe ekasmiṃ  padese nisinne corā āgantvā ``bhante, ekaṃ bhikkhuṃ amhākaṃ dethā''ti vatvā ``kiṃ  kāraṇā''ti vutte ``taṃ māretvā galalohitaṃ gahetvā balikaraṇatthāyā''ti vadeyyuṃ,  tatra ceso bhikkhu ``asukaṃ vā asukaṃ vā gaṇhantū''ti cinteyya, akatova hoti  sīmāsambhedo. sacepi ``maṃ gaṇhantu, mā ime tayo''tipi cinteyya, akatova hoti  sīmāsambhedo. kasmā? yassa yassa hi gahaṇamicchati, tassa tassa ahitesī hoti, itaresaṃyeva  hitesī hoti.</p>
              <p>[03] yadā pana catunnaṃ janānamantare ekampi corānaṃ dātabbaṃ na passati, attani ca tesu ca  tīsu janesu samameva cittaṃ pavatteti, kato hoti sīmāsambhedo. tenāhu porāṇā -- </p>
              <p>[21] ``attani hitamajjhatte, ahite ca catubbidhe. </p>
              <p>[22] yadā passati nānattaṃ, hitacittova pāṇinaṃ.. </p>
              <p>[21] ``na nikāmalābhī mettāya, kusalīti pavuccati. </p>
              <p>[22] yadā catasso sīmāyo, sambhinnā honti bhikkhuno.. </p>
              <p>[21] ``samaṃ pharati mettāya, sabbalokaṃ sadevakaṃ. </p>
              <p>[22] mahāviseso purimena, yassa sīmā na ñāyatī''ti.. </p>
              <p>[03] 253^b^.^eb^ evaṃ ^a^M1.0301^ea^ ^a^V1.0298^ea^ sīmāsambhedasamakālameva ca iminā bhikkhunā nimittañca upacārañca  laddhaṃ hoti. sīmāsambhede pana kate tameva nimittaṃ āsevanto bhāvento bahulīkaronto  appakasireneva pathavīkasiṇe vuttanayeneva appanaṃ pāpuṇāti.</p>
              <p>[03] ettāvatānena adhigataṃ hoti pañcaṅgavippahīnaṃ pañcaṅgasamannāgataṃ tividhakalyāṇaṃ dasalakkhaṇasampannaṃ  paṭhamajjhānaṃ mettāsahagataṃ. adhigate ca tasmiṃ tadeva nimittaṃ āsevanto bhāvento  bahulīkaronto anupubbena ^b^catukkanaye^eb^ dutiyatatiyajjhānāni, ^b^pañcakanaye^eb^ dutiyatatiyacatutthajjhānāni  ca pāpuṇāti.</p>
              <p>[03] so hi paṭhamajjhānādīnaṃ aññataravasena mettāsahagatena cetasā ekaṃ disaṃ pharitvā viharati.  tathā dutiyaṃ, tathā tatiyaṃ, tathā catutthaṃ. iti uddhamadho tiriyaṃ sabbadhi sabbattatāya  sabbāvantaṃ lokaṃ mettāsahagatena cetasā vipulena mahaggatena appamāṇena averena abyāpajjena  pharitvā viharati (vibha0 642; dī0 ni0 1.556). paṭhamajjhānādivasena appanāppattacittasseva  hi ayaṃ vikubbanā sampajjati. </p>
              <p>[03] 254^b^.^eb^ ettha ca ^b^mettāsahagatenā^eb^ti mettāya samannāgatena. ^b^cetasā^eb^ti cittena.  ^b^ekaṃ disa^eb^nti ekamekissā disāya paṭhamapariggahitaṃ sattaṃ upādāya ekadisāpariyāpannasattapharaṇavasena  vuttaṃ. ^b^pharitvā^eb^ti phusitvā ārammaṇaṃ katvā. ^b^viharatī^eb^ti brahmavihārādhiṭṭhitaṃ  iriyāpathavihāraṃ pavatteti. ^b^tathā dutiya^eb^nti yathā puratthimādīsu disāsu yaṃkiñci  ekaṃ disaṃ pharitvā viharati, tatheva tadanantaraṃ dutiyaṃ tatiyaṃ catutthañcāti attho.  ^b^iti uddha^eb^nti eteneva nayena uparimaṃ disanti vuttaṃ hoti. ^b^adho tiriya^eb^nti  adhodisampi tiriyaṃdisampi evameva. tattha ca ^b^adho^eb^ti heṭṭhā. ^b^tiriya^eb^nti anudisāsu.  evaṃ sabbadisāsu assamaṇḍale assamiva mettāsahagataṃ cittaṃ sāretipi paccāsāretipīti.  ettāvatā ekaṃ disaṃ pariggahetvā odhiso mettāpharaṇaṃ dassitaṃ.</p>
              <p>[03] ^b^sabbadhī^eb^tiādi pana anodhiso dassanatthaṃ vuttaṃ. tattha ^b^sabbadhī^eb^ti sabbattha. ^b^sabbattatāyā^eb^ti  sabbesu hīnamajjhimukkaṭṭhamittasapattamajjhattādippabhedesu attatāya ^a^M1.0302^ea^. ``ayaṃ  parasatto''ti vibhāgaṃ akatvā attasamatāyāti vuttaṃ hoti. atha vā sabbattatāyāti  sabbena cittabhāgena īsakampi ^a^V1.0299^ea^ bahi avikkhipamānoti vuttaṃ hoti. ^b^sabbāvanta^eb^nti  sabbasattavantaṃ, sabbasattayuttanti attho. ^b^loka^eb^nti sattalokaṃ. ^b^vipulenā^eb^tievamādipariyāyadassanato  panettha puna mettāsahagatenāti vuttaṃ. yasmā vā ettha odhiso pharaṇe viya puna  tathāsaddo itisaddo vā na vutto, tasmā puna mettāsahagatena cetasāti vuttaṃ. nigamavasena  vā etaṃ vuttaṃ. ^b^vipulenā^eb^ti ettha ca pharaṇavasena vipulatā daṭṭhabbā. bhūmivasena  pana etaṃ ^b^mahaggataṃ^eb^ paguṇavasena ca appamāṇasattārammaṇavasena ca ^b^appamāṇaṃ,^eb^ byāpādapaccatthikappahānena  ^b^averaṃ,^eb^ domanassappahānato ^b^abyāpajjaṃ,^eb^ niddukkhanti vuttaṃ hoti. ayaṃ mettāsahagatena  cetasātiādinā nayena vuttāya vikubbanāya attho. </p>
              <p>[03] 255^b^.^eb^ yathā cāyaṃ appanāppattacittasseva vikubbanā sampajjati, tathā yampi ^b^paṭisambhidāyaṃ^eb^  (paṭi0 ma0 2.22) ``pañcahākārehi anodhisopharaṇā mettācetovimutti, sattahākārehi  odhisopharaṇā mettā cetovimutti, dasahākārehi disāpharaṇā mettā cetovimuttī''ti  vuttaṃ, tampi appanāppattacittasseva sampajjatīti veditabbaṃ.</p>
              <p>[03] tattha ca sabbe sattā averā abyāpajjā anīghā sukhī attānaṃ pariharantu, sabbe pāṇā,  sabbe bhūtā, sabbe puggalā, sabbe attabhāvapariyāpannā averā...pe0... pariharantūti  imehi pañcahākārehi ^b^anodhisopharaṇā mettā cetovimutti^eb^ veditabbā.</p>
              <p>[03] sabbā itthiyo averā...pe0... attānaṃ pariharantu, sabbe purisā, sabbe ariyā,  sabbe anariyā, sabbe devā, sabbe manussā, sabbe vinipātikā averā...pe0...  pariharantūti imehi sattahākārehi ^b^odhisopharaṇā mettā cetovimutti^eb^ veditabbā.</p>
              <p>[03] sabbe puratthimāya disāya sattā averā...pe0... attānaṃ pariharantu. sabbe pacchimāya  disāya, sabbe uttarāya disāya, sabbe dakkhiṇāya disāya, sabbe puratthimāya anudisāya,  sabbe pacchimāya anudisāya, sabbe ^a^M1.0303^ea^ uttarāya anudisāya, sabbe dakkhiṇāya  anudisāya, sabbe heṭṭhimāya disāya, sabbe uparimāya disāya sattā averā...pe0...  pariharantu. sabbe puratthimāya disāya pāṇā, bhūtā, puggalā, attabhāvapariyāpannā,  averā...pe0... pariharantu. sabbā puratthimāya disāya itthiyo, sabbe purisā,  ariyā, anariyā, devā, manussā, vinipātikā ^a^V1.0300^ea^ averā...pe0... pariharantu. sabbā  pacchimāya disāya, uttarāya, dakkhiṇāya, puratthimāya anudisāya, pacchimāya, uttarāya,  dakkhiṇāya anudisāya, heṭṭhimāya disāya, uparimāya disāya itthiyo...pe0... vinipātikā  averā abyāpajjā anīghā sukhī attānaṃ pariharantūti imehi dasahākārehi ^b^disāpharaṇā  mettā cetovimutti^eb^ veditabbā. </p>
              <p>[03] 256^b^.^eb^ tattha ^b^sabbe^eb^ti anavasesapariyādānametaṃ. ^b^sattā^eb^ti rūpādīsu khandhesu chandarāgena  sattā visattāti sattā. vuttañhetaṃ bhagavatā -- </p>
              <p>[02] ``rūpe kho, rādha, yo chando yo rāgo yā nandī yā taṇhā, tatra satto, tatra visatto,  tasmā sattoti vuccati... vedanāya... saññāya... saṅkhāresu... viññāṇe yo chando  yo rāgo yā nandī yā taṇhā, tatra satto, tatra visatto, tasmā sattoti vuccatī''ti  (saṃ0 ni0  3.161).</p>
              <p>[03] ruḷhīsaddena pana vītarāgesupi ayaṃ vohāro vattatiyeva, vilīvamayepi bījanivisese  tālavaṇṭavohāro viya. akkharacintakā pana atthaṃ avicāretvā nāmamattametanti icchanti.  yepi atthaṃ vicārenti, te satvayogena sattāti icchanti. </p>
              <p>[01] pāṇanatāya ^b^pāṇā,^eb^ assāsapassāsāyattavuttitāyāti attho. bhūtattā ^b^bhūtā,^eb^ saṃbhūtattā  abhinibbattattāti attho. ^b^pu^eb^nti vuccati nirayo. tasmiṃ galantīti ^b^puggalā,^eb^  gacchantīti attho. ^b^attabhāvo^eb^ vuccati sarīraṃ. khandhapañcakameva vā, tamupādāya paññattimattasambhavato.  tasmiṃ attabhāve pariyāpannāti ^b^attabhāvapariyāpannā. pariyāpannā^eb^ti paricchinnā,  antogadhāti attho.</p>
              <p>[03] yathā ^a^M1.0304^ea^ ca sattāti vacanaṃ, evaṃ sesānipi ruḷhīvasena āropetvā sabbānetāni  sabbasattavevacanānīti veditabbāni. kāmañca aññānipi sabbe jantū sabbe jīvātiādīni  sabbasattavevacanāni atthi, pākaṭavasena pana imāneva pañca gahetvā ``pañcahākārehi  anodhisopharaṇā mettā cetovimuttī''ti vuttaṃ.</p>
              <p>[03] ye pana sattā pāṇātiādīnaṃ na kevalaṃ vacanamattatova, atha kho  atthatopi nānattameva ^a^V1.0301^ea^ iccheyyuṃ,  tesaṃ anodhisopharaṇā virujjhati, tasmā tathā atthaṃ agahetvā imesu pañcasu ākāresu  aññataravasena anodhiso mettā pharitabbā. </p>
              <p>[03] 257^b^.^eb^ ettha ca sabbe sattā averā hontūti ayamekā appanā. abyāpajjā hontūti  ayamekā appanā. ^b^abyāpajjā^eb^ti byāpādarahitā. anīghā hontūti ayamekā appanā.  ^b^anīghā^eb^ti niddukkhā. sukhī attānaṃ pariharantūti ayamekā appanā. tasmā imesupi  padesu yaṃ yaṃ pākaṭaṃ hoti, tassa tassa vasena mettā pharitabbā. iti pañcasu ākāresu  catunnaṃ appanānaṃ vasena ^b^anodhisopharaṇe^eb^ vīsati appanā honti.</p>
              <p>[03] ^b^odhisopharaṇe^eb^ pana sattasu ākāresu catunnaṃ vasena aṭṭhavīsati. ettha ca itthiyo purisāti  liṅgavasena vuttaṃ. ariyā anariyāti ariyaputhujjanavasena. devā manussā vinipātikāti  upapattivasena. </p>
              <p>[01] ^b^disāpharaṇe^eb^ pana sabbe puratthimāya disāya sattātiādinā nayena ekamekissā disāya  vīsati vīsati katvā dvesatāni, sabbā puratthimāya disāya itthiyotiādinā nayena  ekamekissā disāya aṭṭhavīsati aṭṭhavīsati katvā asīti dvesatānīti cattāri satāni  asīti ca appanā. iti sabbānipi paṭisambhidāyaṃ vuttāni aṭṭhavīsādhikāni pañca  appanāsatānīti.</p>
              <p>[03] iti etāsu appanāsu yassa kassaci vasena mettaṃ cetovimuttiṃ bhāvetvā ayaṃ yogāvacaro  ``sukhaṃ supatī''tiādinā nayena vutte ekādasānisaṃse paṭilabhati. </p>
              <p>[03] 258^b^.^eb^ tattha ^a^M1.0305^ea^ ^b^sukhaṃ supatī^eb^ti yathā sesā janā samparivattamānā kākacchamānā  dukkhaṃ supanti, evaṃ asupitvā sukhaṃ supati. niddaṃ okkantopi samāpattiṃ samāpanno  viya hoti.</p>
              <p>[03] ^b^sukhaṃ paṭibujjhatī^eb^ti yathā aññe nitthunantā vijambhantā samparivattantā dukkhaṃ paṭibujjhanti,  evaṃ appaṭibujjhitvā vikasamānamiva padumaṃ sukhaṃ nibbikāraṃ paṭibujjhati.</p>
              <p>[03] ^b^na^eb^ ^a^V1.0302^ea^ ^b^pāpakaṃ supinaṃ passatī^eb^ti supinaṃ passantopi bhaddakameva supinaṃ passati, cetiyaṃ  vandanto viya pūjaṃ karonto viya dhammaṃ suṇanto viya ca hoti. yathā pana aññe attānaṃ  corehi samparivāritaṃ viya vāḷehi upaddutaṃ viya papāte patantaṃ viya ca passanti, evaṃ  pāpakaṃ supinaṃ na passati.</p>
              <p>[03] ^b^manussānaṃ piyo hotī^eb^ti ure āmuttamuttāhāro viya sīse piḷandhamālā viya  ca manussānaṃ piyo hoti manāpo.</p>
              <p>[03] ^b^amanussānaṃ piyo hotī^eb^ti yatheva manussānaṃ, evaṃ amanussānampi piyo hoti visākhatthero  viya.</p>
              <p>[03] so kira pāṭaliputte kuṭumbiyo ahosi. so tattheva vasamāno assosi ``tambapaṇṇidīpo  kira cetiyamālālaṅkato kāsāvapajjoto icchiticchitaṭṭhāneyeva ettha sakkā nisīdituṃ  vā nipajjituṃ vā utusappāyaṃ senāsanasappāyaṃ puggalasappāyaṃ dhammassavanasappāyanti sabbamettha  sulabha''nti.</p>
              <p>[03] so attano bhogakkhandhaṃ puttadārassa niyyādetvā dussante baddhena ekakahāpaṇeneva gharā  nikkhamitvā samuddatīre nāvaṃ udikkhamāno ekamāsaṃ vasi. so vohārakusalatāya imasmiṃ  ṭhāne bhaṇḍaṃ kiṇitvā asukasmiṃ vikkiṇanto dhammikāya vaṇijjāya tenevantaramāsena  sahassaṃ abhisaṃhari. anupubbena mahāvihāraṃ āgantvā pabbajjaṃ yāci.</p>
              <p>[03] so ^a^M1.0306^ea^ pabbājanatthāya sīmaṃ nīto taṃ sahassatthavikaṃ ovaṭṭikantarena bhūmiyaṃ  pātesi. ``kimeta''nti ca vutte ``kahāpaṇasahassaṃ, bhante''ti vatvā ``upāsaka,  pabbajitakālato paṭṭhāya na sakkā vicāretuṃ, idānevetaṃ vicārehī''ti vutte ``visākhassa  pabbajjaṭṭhānamāgatā mā rittahatthā gamiṃsū''ti muñcitvā sīmāmāḷake vippakiritvā  pabbajitvā upasampanno.</p>
              <p>[03] so pañcavasso hutvā dvemātikā paguṇā katvā pavāretvā attano sappāyaṃ kammaṭṭhānaṃ  gahetvā ^a^V1.0303^ea^ ekekasmiṃ vihāre cattāro māse katvā samappavattavāsaṃ vasamāno cari.  evaṃ caramāno -- </p>
              <p>[21] vanantare ṭhito thero, visākho gajjamānako. </p>
              <p>[22] attano guṇamesanto, imamatthaṃ abhāsatha.. </p>
              <p>[21] ``yāvatā upasampanno, yāvatā idha āgato. </p>
              <p>[22] etthantare khalitaṃ natthi, aho lābhā te mārisā''ti..</p>
              <p>[03] so cittalapabbatavihāraṃ gacchanto dvedhā pathaṃ patvā ``ayaṃ nu kho maggo udāhu aya''nti  cintayanto aṭṭhāsi. athassa pabbate adhivatthā devatā hatthaṃ pasāretvā ``esa maggo''ti  vatvā dasseti. so cittalapabbatavihāraṃ gantvā tattha cattāro māse vasitvā paccūse  gamissāmīti cintetvā nipajji. caṅkamasīse maṇilarukkhe adhivatthā devatā sopānaphalake  nisīditvā parodi.</p>
              <p>[03] thero ``ko eso''ti āha. ahaṃ, bhante, maṇiliyāti. kissa rodasīti? tumhākaṃ  gamanaṃ paṭiccāti. mayi idha vasante tumhākaṃ ko guṇoti? tumhesu, bhante, idha  vasantesu amanussā aññamaññaṃ mettaṃ paṭilabhanti, te dāni tumhesu gatesu kalahaṃ  karissanti, duṭṭhullampi kathayissantīti. thero ``sace mayi idha vasante tumhākaṃ  phāsuvihāro hoti, sundara''nti vatvā aññepi cattāro māse tattheva vasitvā puna  tatheva gamanacittaṃ uppādesi. devatāpi puna tatheva parodi. etenevupāyena thero tattheva  vasitvā tattheva parinibbāyīti evaṃ mettāvihārī bhikkhu amanussānaṃ piyo hoti.</p>
              <p>[03] ^b^devatā rakkhantī^eb^ti puttamiva mātāpitaro devatā rakkhanti.</p>
              <p>[03] ^b^nāssa^eb^ ^a^M1.0307^ea^ ^b^aggi vā visaṃ vā satthaṃ vā kamatī^eb^ti mettāvihārissa kāye  uttarāya upāsikāya viya aggi vā, saṃyuttabhāṇakacūḷasivattherasseva visaṃ vā, saṃkiccasāmaṇerasseva  satthaṃ vā na kamati, na pavisati. nāssa kāyaṃ vikopetīti vuttaṃ hoti. dhenuvatthumpi  cettha kathayanti ^a^V1.0304^ea^. ekā kira dhenu vacchakassa khīradhāraṃ muñcamānā aṭṭhāsi. eko  luddako taṃ vijjhissāmīti hatthena samparivattetvā dīghadaṇḍasattiṃ muñci. sā tassā  sarīraṃ āhacca tālapaṇṇaṃ viya pavaṭṭamānā gatā, neva upacārabalena, na appanābalena, kevalaṃ  vacchake balavapiyacittatāya. evaṃ mahānubhāvā mettāti.</p>
              <p>[03] ^b^tuvaṭaṃ cittaṃ samādhiyatī^eb^ti mettāvihārino khippameva cittaṃ samādhiyati, natthi tassa  dandhāyitattaṃ. </p>
              <p>[01] ^b^mukhavaṇṇo vippasīdatī^eb^ti bandhanā pavuttaṃ tālapakkaṃ viya cassa vippasannavaṇṇaṃ  mukhaṃ hoti.</p>
              <p>[03] ^b^asammūḷho kālaṅkarotī^eb^ti mettāvihārino sammohamaraṇaṃ nāma natthi, asammūḷhova  niddaṃ okkamanto viya kālaṃ karoti.</p>
              <p>[03] ^b^uttarimappaṭivijjhanto^eb^ti mettāsamāpattito uttariṃ arahattaṃ adhigantuṃ asakkonto  ito cavitvā suttappabuddho viya brahmalokamupapajjatīti.</p>
              <p>[03] ayaṃ mettābhāvanāyaṃ vitthārakathā. </p>
            </h4>
          </h3>
          <h3>
            <h3n> karuṇābhāvanākathā </h3n>
            <h4>
              <h4n> </h4n>
              <p>[03] 259^b^.^eb^ karuṇaṃ bhāvetukāmena pana nikkaruṇatāya ādīnavaṃ karuṇāya ca ānisaṃsaṃ paccavekkhitvā  karuṇābhāvanā ārabhitabbā. tañca pana ārabhantena paṭhamaṃ piyapuggalādīsu na ārabhitabbā.  piyo hi piyaṭṭhāneyeva tiṭṭhati. atippiyasahāyako atippiyasahāyakaṭṭhāneyeva. majjhatto  majjhattaṭṭhāneyeva. appiyo appiyaṭṭhāneyeva. verī veriṭṭhāneyeva tiṭṭhati. liṅgavisabhāgakālakatā  akhettameva.</p>
              <p>[03] ``kathañca bhikkhu karuṇāsahagatena cetasā ekaṃ disaṃ pharitvā viharati? seyyathāpi  nāma ekaṃ puggalaṃ duggataṃ durūpetaṃ disvā karuṇāyeyya, evameva ^a^M1.0308^ea^  sabbasatte karuṇāya pharatī''ti ^a^V1.0305^ea^ vibhaṅge (vibha0 653) pana vuttattā sabbapaṭhamaṃ tāva kiñcideva  karuṇāyitabbarūpaṃ paramakicchappattaṃ duggataṃ durūpetaṃ kapaṇapurisaṃ chinnāhāraṃ kapālaṃ  purato ṭhapetvā anāthasālāya nisinnaṃ hatthapādehi paggharantakimigaṇaṃ aṭṭassaraṃ karontaṃ  disvā ``kicchaṃ vatāyaṃ satto āpanno, appeva nāma imamhā dukkhā mucceyyā''ti  karuṇā pavattetabbā. taṃ alabhantena sukhitopi pāpakārī puggalo vajjhena upametvā  karuṇāyitabbo.</p>
              <p>[03] kathaṃ? seyyathāpi saha bhaṇḍena gahitacoraṃ ``vadhetha na''nti rañño āṇāya rājapurisā  bandhitvā catukke catukke pahārasatāni dentā āghātanaṃ nenti. tassa manussā  khādanīyampi bhojanīyampi mālāgandhavilepanatambulānipi denti. kiñcāpi so tāni  khādanto ceva paribhuñjanto ca sukhito bhogasamappito viya gacchati, atha kho taṃ neva koci  ``sukhito ayaṃ mahābhogo''ti maññati, aññadatthu ``ayaṃ varāko idāni marissati, yaṃ  yadeva hi ayaṃ padaṃ nikkhipati, tena tena santike maraṇassa hotī''ti taṃ jano karuṇāyati.  evameva karuṇākammaṭṭhānikena bhikkhunā sukhitopi puggalo evaṃ karuṇāyitabbo ``ayaṃ  varāko kiñcāpi idāni sukhito susajjito bhoge paribhuñjati, atha kho tīsu dvāresu  ekenāpi katassa kalyāṇakammassa abhāvā idāni apāyesu anappakaṃ dukkhaṃ domanassaṃ  paṭisaṃvedissatī''ti.</p>
              <p>[03] evaṃ taṃ puggalaṃ karuṇāyitvā tato paraṃ eteneva upāyena piyapuggale, tato majjhatte,  tato verimhīti anukkamena karuṇā pavattetabbā. sace panassa pubbe vuttanayeneva  verimhi paṭighaṃ uppajjati, taṃ mettāya vuttanayeneva vūpasametabbaṃ. yopi cettha  katakusalo hoti, tampi ñātirogabhogabyasanādīnaṃ aññatarena byasanena samannāgataṃ disvā  vā sutvā vā tesaṃ abhāvepi vaṭṭadukkhaṃ anatikkantattā ``dukkhitova aya''nti evaṃ  sabbathāpi karuṇāyitvā vuttanayeneva attani piyapuggale majjhatte verimhīti catūsu  janesu sīmāsambhedaṃ katvā ^a^M1.0309^ea^ taṃ nimittaṃ āsevantena bhāventena bahulīkarontena  mettāya vuttanayeneva tikacatukkajjhānavasena appanā vaḍḍhetabbā.</p>
              <p>[03] aṅguttaraṭṭhakathāyaṃ pana paṭhamaṃ veripuggalo karuṇāyitabbo, tasmiṃ cittaṃ muduṃ katvā  duggato, tato piyapuggalo, tato attāti ayaṃ kamo vutto, so ``duggataṃ durūpeta''nti  pāḷiyā ^a^V1.0306^ea^ na sameti, tasmā vuttanayenevettha bhāvanamārabhitvā sīmāsambhedaṃ katvā appanā  vaḍḍhetabbā. tato paraṃ ``pañcahākārehi anodhisopharaṇā sattahākārehi odhisopharaṇā  dasahākārehi disāpharaṇā''ti ayaṃ vikubbanā, ``sukhaṃ supatī''tiādayo ānisaṃsā  ca mettāyaṃ vuttanayeneva veditabbāti.</p>
              <p>[03] ayaṃ karuṇābhāvanāya vitthārakathā. </p>
            </h4>
          </h3>
          <h3>
            <h3n> muditābhāvanākathā </h3n>
            <h4>
              <h4n> </h4n>
              <p>[03] 260^b^.^eb^ muditābhāvanaṃ ārabhantenāpi na paṭhamaṃ piyapuggalādīsu ārabhitabbā. na hi piyo  piyabhāvamatteneva muditāya padaṭṭhānaṃ hoti, pageva majjhattaverino. liṅgavisabhāgakālakatā  akhettameva.</p>
              <p>[03] atippiyasahāyako pana siyā padaṭṭhānaṃ, yo aṭṭhakathāyaṃ soṇḍasahāyoti vutto. so hi  muditamuditova hoti, paṭhamaṃ hasitvā pacchā katheti, tasmā so vā paṭhamaṃ muditāya pharitabbo.  piyapuggalaṃ vā sukhitaṃ sajjitaṃ modamānaṃ disvā vā sutvā vā ``modati vatāyaṃ  satto, aho sādhu aho suṭṭhū''ti muditā uppādetabbā. imameva hi atthavasaṃ paṭicca  vibhaṅge (vibha0 663) vuttaṃ ``kathañca bhikkhu muditāsahagatena cetasā ekaṃ disaṃ pharitvā  viharati? seyyathāpi nāma ekaṃ puggalaṃ piyaṃ manāpaṃ disvā mudito assa, evameva  sabbasatte muditāya pharatī''ti. </p>
              <p>[01] sacepissa so soṇḍasahāyo vā piyapuggalo vā atīte sukhito ahosi, sampati pana  duggato durūpeto, atītameva cassa sukhitabhāvaṃ anussaritvā ``esa atīte evaṃ mahābhogo  mahāparivāro niccappamudito ahosī''ti tamevassa muditākāraṃ gahetvā muditā  uppādetabbā ``anāgate vā pana puna taṃ sampattiṃ labhitvā ^a^M1.0310^ea^ hatthikkhandhāssapiṭṭhisuvaṇṇasivikādīhi  vicarissatī''ti anāgatampissa muditākāraṃ gahetvā muditā uppādetabbā.</p>
              <p>[03] evaṃ piyapuggale muditaṃ uppādetvā atha majjhatte tato verimhīti anukkamena muditā  pavattetabbā. appanā vaḍḍhetabbā. sace panassa pubbe vuttanayeneva verimhi paṭighaṃ  uppajjati, taṃ ^a^V1.0307^ea^ mettāyaṃ vuttanayeneva vūpasametvā ``imesu ca tīsu attani cā''ti  catūsu janesu samacittatāya sīmāsambhedaṃ katvā taṃ nimittaṃ āsevantena bhāventena  bahulīkarontena mettāyaṃ vuttanayeneva tikacatukkajjhānavaseneva appanā vaḍḍhetabbā.  tato paraṃ ``pañcahākārehi anodhisopharaṇā sattahākārehi odhisopharaṇā dasahākārehi  disāpharaṇā''ti ayaṃ vikubbanā, ``sukhaṃ supatī''tiādayo ānisaṃsā ca mettāyaṃ  vuttanayeneva veditabbāti.</p>
              <p>[03] ayaṃ muditābhāvanāya vitthārakathā. </p>
            </h4>
          </h3>
          <h3>
            <h3n> upekkhābhāvanākathā </h3n>
            <h4>
              <h4n> </h4n>
              <p>[03] 261^b^.^eb^ upekkhābhāvanaṃ bhāvetukāmena pana mettādīsu paṭiladdhatikacatukkajjhānena paguṇatatiyajjhānā  vuṭṭhāya ``sukhitā hontū''tiādivasena sattakelāyanamanasikārayuttattā, paṭighānunayasamīpacārittā,  somanassayogena oḷārikattā ca purimāsu ādīnavaṃ, santasabhāvattā upekkhāya ānisaṃsañca  disvā yvāssa pakatimajjhatto puggalo, taṃ ajjhupekkhitvā upekkhā uppādetabbā.  tato piyapuggalādīsu. vuttañhetaṃ ``kathañca bhikkhu upekkhāsahagatena cetasā ekaṃ  disaṃ pharitvā viharati? seyyathāpi nāma ekaṃ puggalaṃ neva manāpaṃ na amanāpaṃ disvā  upekkhako assa, evameva sabbe satte upekkhāya pharatī''ti (vibha0 673).</p>
              <p>[03] tasmā vuttanayena majjhattapuggale upekkhaṃ uppādetvā atha piyapuggale, tato soṇḍasahāyake,  tato verimhīti evaṃ ``imesu ca tīsu attani cā''ti sabbattha majjhattavasena sīmāsambhedaṃ  katvā taṃ nimittaṃ āsevitabbaṃ bhāvetabbaṃ bahulīkātabbaṃ. tassevaṃ karoto  pathavīkasiṇe vuttanayeneva catutthajjhānaṃ uppajjati.</p>
              <p>[03] kiṃ ^a^M1.0311^ea^ panetaṃ pathavīkasiṇādīsu uppannatatiyajjhānassāpi uppajjatīti? nuppajjati.  kasmā? ārammaṇavisabhāgatāya. mettādīsu uppannatatiyajjhānasseva pana uppajjati, ārammaṇasabhāgatāyāti.  tato paraṃ pana vikubbanā ca ānisaṃsapaṭilābho ca mettāyaṃ vuttanayeneva veditabboti.</p>
              <p>[03] ayaṃ ^a^V1.0308^ea^ upekkhābhāvanāya vitthārakathā. </p>
            </h4>
          </h3>
          <h3>
            <h3n> pakiṇṇakakathā </h3n>
            <h4>
              <h4n> </h4n>
              <p>[03] 262^b^.^eb^ </p>
              <p>[21] brahmuttamena kathite, brahmavihāre ime iti viditvā. </p>
              <p>[22] bhiyyo etesu ayaṃ, pakiṇṇakakathāpi viññeyyā..</p>
              <p>[03] etāsu hi mettākaruṇāmuditāupekkhāsu ^b^atthato^eb^ tāva mejjatīti ^b^mettā,^eb^ siniyhatīti  attho. mitte vā bhavā, mittassa vā esā pavattītipi ^b^mettā^eb^. paradukkhe sati  sādhūnaṃ hadayakampanaṃ karotīti ^b^karuṇā^eb^. kiṇāti vā paradukkhaṃ hiṃsati vināsetīti  ^b^karuṇā^eb^. kiriyati vā dukkhitesu pharaṇavasena pasāriyatīti ^b^karuṇā^eb^. modanti  tāya taṃsamaṅgino, sayaṃ vā modati, modanamattameva vā tanti ^b^muditā^eb^. ``averā  hontū''tiādibyāpārappahānena majjhattabhāvūpagamanena ca upekkhatīti ^b^upekkhā^eb^. </p>
              <p>[03] 263^b^.^eb^ ^b^lakkhaṇādito^eb^ panettha hitākārappavattilakkhaṇā ^b^mettā,^eb^ hitūpasaṃhārarasā, āghātavinayapaccupaṭṭhānā,  sattānaṃ manāpabhāvadassanapadaṭṭhānā. byāpādūpasamo etissā sampatti, sinehasambhavo vipatti.  dukkhāpanayanākārappavattilakkhaṇā ^b^karuṇā,^eb^ paradukkhāsahanarasā, avihiṃsāpaccupaṭṭhānā,  dukkhābhibhūtānaṃ anāthabhāvadassanapadaṭṭhānā. vihiṃsūpasamo tassā sampatti, sokasambhavo  vipatti. pamodanalakkhaṇā ^b^muditā,^eb^ anissāyanarasā, arativighātapaccupaṭṭhānā, sattānaṃ  sampattidassanapadaṭṭhānā. arativūpasamo tassā sampatti, pahāsasambhavo vipatti. sattesu  majjhattākārappavattilakkhaṇā ^b^upekkhā,^eb^ sattesu samabhāvadassanarasā, paṭighānunayavūpasamapaccupaṭṭhānā,  ``kammassakā sattā, te kassa ^a^M1.0312^ea^ ruciyā sukhitā vā bhavissanti, dukkhato  vā muccissanti, pattasampattito vā na parihāyissantī''ti evaṃ pavattakammassakatādassanapadaṭṭhānā.  paṭighānunayavūpasamo tassā sampatti, gehasitāya aññāṇupekkhāya sambhavo vipatti. </p>
              <p>[03] 264^b^.^eb^ catunnampi panetesaṃ brahmavihārānaṃ vipassanāsukhañceva bhavasampatti  ca ^b^sādhāraṇappayojanaṃ^eb^ ^a^V1.0309^ea^.  byāpādādipaṭighāto ^b^āveṇikaṃ^eb^. byāpādapaṭighātappayojanā hettha mettā. vihiṃsāaratirāgapaṭighātappayojanā  itarā. vuttampi cetaṃ --</p>
              <p>[03] ``nissaraṇañhetaṃ, āvuso, byāpādassa yadidaṃ mettā cetovimutti. nissaraṇañhetaṃ,  āvuso, vihesāya yadidaṃ karuṇā cetovimutti. nissaraṇañhetaṃ, āvuso, aratiyā  yadidaṃ muditā cetovimutti. nissaraṇañhetaṃ, āvuso, rāgassa yadidaṃ upekkhā  cetovimuttī''ti (dī0 ni0 3.326; a0 ni0  6.13). </p>
              <p>[03] 265^b^.^eb^ ekekassa cettha āsannadūravasena ^b^dve dve paccatthikā. mettābrahmavihārassa^eb^  hi samīpacāro viya purisassa sapatto guṇadassanasabhāgatāya rāgo āsannapaccatthiko, so  lahuṃ otāraṃ labhati, tasmā tato suṭṭhu mettā rakkhitabbā. pabbatādigahananissito viya  purisassa sapatto sabhāgavisabhāgatāya byāpādo dūrapaccatthiko, tasmā tato nibbhayena mettāyitabbaṃ.  mettāyissati ca nāma, kopañca karissatīti aṭṭhānametaṃ.</p>
              <p>[03] ^b^karuṇābrahmavihārassa^eb^ ``cakkhuviññeyyānaṃ rūpānaṃ iṭṭhānaṃ kantānaṃ manāpānaṃ manoramānaṃ  lokāmisapaṭisaṃyuttānaṃ appaṭilābhaṃ vā appaṭilābhato samanupassato pubbe vā paṭiladdhapubbaṃ  atītaṃ niruddhaṃ vipariṇataṃ samanussarato uppajjati domanassaṃ, yaṃ evarūpaṃ domanassaṃ,  idaṃ vuccati gehasitaṃ domanassa''ntiādinā (ma0 ni0 3.307) nayena āgataṃ gehasitaṃ  domanassaṃ vipattidassanasabhāgatāya āsannapaccatthikaṃ. sabhāgavisabhāgatāya vihiṃsā dūrapaccatthikā  ^a^M1.0313^ea^. tasmā tato nibbhayena karuṇāyitabbaṃ. karuṇañca nāma karissati, pāṇiādīhi  ca viheṭhissatīti aṭṭhānametaṃ.</p>
              <p>[03] ^b^muditābrahmavihārassa^eb^ ``cakkhuviññeyyānaṃ rūpānaṃ iṭṭhānaṃ...pe0... lokāmisapaṭisaṃyuttānaṃ  paṭilābhaṃ vā paṭilābhato samanupassato pubbe vā paṭiladdhapubbaṃ atītaṃ niruddhaṃ vipariṇataṃ  samanussarato uppajjati somanassaṃ, yaṃ evarūpaṃ somanassaṃ, idaṃ vuccati gehasitaṃ somanassa''ntiādinā  (ma0 ni0 3.306) nayena āgataṃ gehasitaṃ somanassaṃ sampattidassanasabhāgatāya āsannapaccatthikaṃ,  sabhāgavisabhāgatāya arati dūrapaccatthikā. tasmā tato ^a^V1.0310^ea^ nibbhayena muditā bhāvetabbā.  mudito ca nāma bhavissati, pantasenāsanesu ca adhikusalesu dhammesu vā ukkaṇṭhissatīti  aṭṭhānametaṃ.</p>
              <p>[03] ^b^upekkhābrahmavihārassa^eb^ pana ``cakkhunā rūpaṃ disvā uppajjati upekkhā bālassa mūḷhassa  puthujjanassa anodhijinassa avipākajinassa anādīnavadassāvino assutavato puthujjanassa  yā evarūpā upekkhā, rūpaṃ sā nātivattati. tasmā sā upekkhā gehasitāti vuccatī''tiādinā  (ma0 ni0 3.308) nayena āgatā gehasitā aññāṇupekkhā dosaguṇāvicāraṇavasena sabhāgattā  āsannapaccatthikā. sabhāgavisabhāgatāya rāgapaṭighā dūrapaccatthikā. tasmā tato nibbhayena  upekkhitabbaṃ. upekkhissati ca nāma, rajjissati ca paṭihaññissati cāti aṭṭhānametaṃ. </p>
              <p>[03] 266^b^.^eb^ sabbesampi ca etesaṃ kattukāmatā chando ^b^ādi,^eb^ nīvaraṇādivikkhambhanaṃ ^b^majjhaṃ,^eb^  appanā ^b^pariyosānaṃ^eb^. paññattidhammavasena eko vā satto aneke vā sattā ^b^ārammaṇaṃ^eb^.  upacāre vā appanāya vā pattāya ārammaṇavaḍḍhanaṃ.</p>
              <p>[03] tatrāyaṃ vaḍḍhanakkamo, yathā hi kusalo kassako kasitabbaṭṭhānaṃ paricchinditvā kasati,  evaṃ paṭhamameva ekamāvāsaṃ paricchinditvā tattha sattesu imasmiṃ āvāse sattā averā  hontūtiādinā nayena mettā bhāvetabbā. tattha cittaṃ muduṃ kammaniyaṃ katvā  dve āvāsā paricchinditabbā. tato anukkamena tayo, cattāro, pañca, cha, satta, aṭṭha,  nava, dasa, ekā racchā, upaḍḍhagāmo, gāmo, janapado, rajjaṃ, ekā disāti evaṃ yāva ekaṃ  cakkavāḷaṃ, tato vā pana bhiyyo tattha tattha sattesu mettā ^a^M1.0314^ea^ bhāvetabbā.  tathā karuṇādayoti ayamettha ārammaṇavaḍḍhanakkamo. </p>
              <p>[03] 267^b^.^eb^ yathā pana kasiṇānaṃ nissando āruppā, samādhinissando nevasaññānāsaññāyatanaṃ,  vipassanānissando phalasamāpatti, samathavipassanānissando nirodhasamāpatti, evaṃ purimabrahmavihārattayanissando  ettha upekkhābrahmavihāro. yathā hi thambhe anussāpetvā tulāsaṅghāṭaṃ anāropetvā  na sakkā ākāse kūṭagopānasiyo ṭhapetuṃ, evaṃ purimesu tatiyajjhānaṃ vinā  na sakkā catutthaṃ bhāvetunti. </p>
              <p>[03] 268^b^.^eb^ ettha ^a^V1.0311^ea^ siyā, kasmā panetā mettākaruṇāmuditāupekkhā brahmavihārāti vuccanti?  kasmā ca catassova? ko ca etāsaṃ kamo, abhidhamme ca kasmā appamaññāti vuttāti?  vuccate, seṭṭhaṭṭhena tāva niddosabhāvena cettha brahmavihāratā veditabbā. sattesu sammāpaṭipattibhāvena  hi seṭṭhā ete vihārā. yathā ca brahmāno niddosacittā viharanti, evaṃ etehi sampayuttā  yogino brahmasamā hutvā viharantīti seṭṭhaṭṭhena niddosabhāvena ca brahmavihārāti vuccanti. </p>
              <p>[03] 269^b^.^eb^ kasmā ca catassovātiādi pañhassa pana idaṃ vissajjanaṃ. </p>
              <p>[21] visuddhimaggādivasā catasso, </p>
              <p>[27] hitādiākāravasā panāsaṃ. </p>
              <p>[26] kamo pavattanti ca appamāṇe, </p>
              <p>[22] tā gocare yena tadappamaññā..</p>
              <p>[03] etāsu hi yasmā mettā byāpādabahulassa, karuṇā vihesābahulassa, muditā aratibahulassa,  upekkhā rāgabahulassa visuddhimaggo. yasmā ca hitūpasaṃhārāhitāpanayanasampattimodanānābhogavasena  catubbidhoyeva sattesu manasikāro. yasmā ca yathā mātā daharagilānayobbanappattasakiccapasutesu  catūsu puttesu daharassa abhivuḍḍhikāmā hoti, gilānassa gelaññāpanayanakāmā, yobbanappattassa  yobbanasampattiyā ciraṭṭhitikāmā, sakakiccapasutassa kismiñci pariyāye abyāvaṭā  hoti, tathā appamaññāvihārikenāpi sabbasattesu mettādivasena bhavitabbaṃ. tasmā  ito visuddhimaggādivasā catassova appamaññā.</p>
              <p>[03] yasmā ^a^M1.0315^ea^ catassopetā bhāvetukāmena paṭhamaṃ hitākārappavattivasena sattesu  paṭipajjitabbaṃ, hitākārappavattilakkhaṇā ca mettā. tato evaṃ patthitahitānaṃ sattānaṃ  dukkhābhibhavaṃ disvā vā sutvā vā sambhāvetvā vā dukkhāpanayanākārappavattivasena,  dukkhāpanayanākārappavattilakkhaṇā ca karuṇā. athevaṃ patthitahitānaṃ patthitadukkhāpagamānañca  nesaṃ sampattiṃ disvā sampattipamodanavasena, pamodanalakkhaṇā ca muditā. tato paraṃ  pana kattabbābhāvato ajjhupekkhakattasaṅkhātena majjhattākārena paṭipajjitabbaṃ, majjhattākārappavattilakkhaṇā  ca upekkhā ^a^V1.0312^ea^. tasmā ito hitādiākāravasā panāsaṃ paṭhamaṃ mettā vuttā, atha karuṇā  muditā upekkhāti ayaṃ kamo veditabbo.</p>
              <p>[03] yasmā pana sabbāpetā appamāṇe gocare pavattanti. appamāṇā hi sattā etāsaṃ gocarabhūtā.  ekasattassāpi ca ettake padese mettādayo bhāvetabbāti evaṃ pamāṇaṃ agahetvā sakalapharaṇavaseneva  pavattāti. tena vuttaṃ -- </p>
              <p>[21] visuddhimaggādivasā catasso, </p>
              <p>[27] hitādiākāravasā panāsaṃ. </p>
              <p>[26] kamo pavattanti ca appamāṇe, </p>
              <p>[22] tā gocare yena tadappamaññāti.. </p>
              <p>[03] 270^b^.^eb^ evaṃ appamāṇagocaratāya ekalakkhaṇāsu cāpi etāsu purimā tisso tikacatukkajjhānikāva  honti. kasmā? somanassāvippayogato. kasmā panāyaṃ somanassena avippayogoti?  domanassasamuṭṭhitānaṃ byāpādādīnaṃ nissaraṇattā. pacchimā pana avasesaekajjhānikāva.  kasmā? upekkhāvedanāsampayogato. na hi sattesu majjhattākārappavattā brahmavihārupekkhā  upekkhāvedanaṃ vinā vattatīti. </p>
              <p>[03] 271^b^.^eb^ yo panevaṃ vadeyya ``yasmā bhagavatā aṭṭhakanipāte catūsupi appamaññāsu avisesena  vuttaṃ `tato tvaṃ bhikkhu imaṃ samādhiṃ savitakkampi savicāraṃ bhāveyyāsi, avitakkampi  vicāramattaṃ bhāveyyāsi, avitakkampi avicāraṃ bhāveyyāsi, sappītikampi bhāveyyāsi,  nippītikampi bhāveyyāsi, sātasahagatampi bhāveyyāsi, upekkhāsahagatampi bhāveyyāsī'ti  (a0 ni0  8.63), tasmā ^a^M1.0316^ea^ catasso appamaññā catukkapañcakajjhānikā''ti.  so māhevantissa vacanīyo. evañhi sati kāyānupassanādayopi catukkapañcakajjhānikā  siyuṃ, vedanādīsu ca paṭhamajjhānampi natthi, pageva dutiyādīni. tasmā byañjanacchāyāmattaṃ  gahetvā mā bhagavantaṃ abbhācikkhi, gambhīraṃ hi buddhavacanaṃ, taṃ ācariye payirupāsitvā  adhippāyato gahetabbaṃ. </p>
              <p>[03] 272^b^.^eb^ ayañhi ^a^V1.0313^ea^ tatrādhippāyo -- ``sādhu me, bhante, bhagavā saṃkhittena dhammaṃ desetu, yamahaṃ  bhagavato dhammaṃ sutvā eko vūpakaṭṭho appamatto ātāpī pahitatto vihareyya''nti evaṃ  āyācitadhammadesanaṃ kira taṃ bhikkhuṃ yasmā so pubbepi dhammaṃ sutvā tattheva vasati,  na samaṇadhammaṃ kātuṃ gacchati, tasmā naṃ bhagavā ``evameva panidhekacce moghapurisā mamaññeva  ajjhesanti, dhamme ca bhāsite mamaññeva anubandhitabbaṃ maññantī''ti apasādetvā puna  yasmā so arahattassa upanissayasampanno, tasmā naṃ ovadanto āha -- ``tasmātiha te bhikkhu  evaṃ sikkhitabbaṃ, ajjhattaṃ me cittaṃ ṭhitaṃ bhavissati susaṇṭhitaṃ, na cuppannā pāpakā  akusalā dhammā cittaṃ pariyādāya ṭhassantīti. evañhi te bhikkhu sikkhitabba''nti.</p>
              <p>[03] iminā panassa ovādena niyakajjhattavasena cittekaggatāmatto mūlasamādhi vutto. tato  ``ettakeneva santuṭṭhiṃ anāpajjitvā evaṃ so eva samādhi vaḍḍhetabbo''ti dassetuṃ  ``yato kho te bhikkhu ajjhattaṃ cittaṃ ṭhitaṃ hoti susaṇṭhitaṃ, na cuppannā pāpakā akusalā  dhammā cittaṃ pariyādāya tiṭṭhanti. tato te bhikkhu evaṃ sikkhitabbaṃ mettā me cetovimutti  bhāvitā bhavissati bahulīkatā yānikatā vatthukatā anuṭṭhitā paricitā susamāraddhāti.  evañhi te bhikkhu sikkhitabba''nti evamassa mettāvasena bhāvanaṃ vatvā puna ``yato kho  te bhikkhu ayaṃ samādhi evaṃ bhāvito hoti bahulīkato, tato tvaṃ bhikkhu imaṃ mūlasamādhiṃ  savitakkampi savicāraṃ bhāveyyāsi...pe0... upekkhāsahagatampi bhāveyyāsī''ti vuttaṃ.</p>
              <p>[03] tassattho -- yadā te bhikkhu ayaṃ mūlasamādhi evaṃ mettāvasena bhāvito hoti, tadā tvaṃ  tāvatakenāpi tuṭṭhiṃ anāpajjitvāva imaṃ mūlasamādhiṃ ^a^M1.0317^ea^ aññesupi ārammaṇesu  catukkapañcakajjhānāni pāpayamāno savitakkampi savicārantiādinā nayena bhāveyyāsīti.</p>
              <p>[03] evaṃ vatvā ca puna karuṇādiavasesabrahmavihārapubbaṅgamampissa aññesu ārammaṇesu catukkapañcakajjhānavasena  bhāvanaṃ kareyyāsīti dassento ``yato kho te bhikkhu ayaṃ samādhi evaṃ bhāvito hoti  bahulīkato. tato te bhikkhu evaṃ sikkhitabbaṃ karuṇā me cetovimuttī''tiādimāha.</p>
              <p>[03] evaṃ mettādipubbaṅgamaṃ catukkapañcakajjhānavasena bhāvanaṃ  dassetvā puna kāyānupassanādipubbaṅgamaṃ ^a^V1.0314^ea^  dassetuṃ ``yato kho te bhikkhu ayaṃ samādhi evaṃ bhāvito hoti bahulīkato, tato  te bhikkhu evaṃ sikkhitabbaṃ kāye kāyānupassī viharissāmī''ti ādiṃ vatvā  ``yato kho te bhikkhu ayaṃ samādhi evaṃ bhāvito bhavissati subhāvito, tato tvaṃ bhikkhu  yena yeneva gagghasi, phāsuññeva gagghasi, yattha yattheva ṭhassasi, phāsuññeva ṭhassasi, yattha  yattheva nisīdissasi, phāsuññeva nisīdissasi, yattha yattheva seyyaṃ kappessasi, phāsuññeva  seyyaṃ kappessasī''ti arahattanikūṭena desanaṃ samāpesi. tasmā tikacatukkajjhānikāva  mettādayo, upekkhā pana avasesaekajjhānikāvāti veditabbā. tatheva ca abhidhamme  (dha0 sa0 251 ādayo; vibha0 673 ādayo) vibhattāti. </p>
              <p>[03] 273^b^.^eb^ evaṃ tikacatukkajjhānavasena ceva avasesaekajjhānavasena ca dvidhā ṭhitānampi etāsaṃ  subhaparamādivasena aññamaññaṃ asadiso ānubhāvaviseso veditabbo. ^b^haliddavasanasuttasmiṃ^eb^  hi etā subhaparamādibhāvena visesetvā vuttā. yathāha -- ``subhaparamāhaṃ, bhikkhave,  mettaṃ cetovimuttiṃ vadāmi. ākāsānañcāyatanaparamāhaṃ, bhikkhave, karuṇaṃ cetovimuttiṃ  vadāmi. viññāṇañcāyatanaparamāhaṃ, bhikkhave, muditaṃ cetovimuttiṃ vadāmi. ākiñcaññāyatanaparamāhaṃ,  bhikkhave, upekkhaṃ cetovimuttiṃ vadāmī''ti (saṃ0 ni0  5.235).</p>
              <p>[03] kasmā ^a^M1.0318^ea^ panetā evaṃ vuttāti? tassa tassa upanissayattā. mettāvihārissa  hi sattā appaṭikkūlā honti. athassa appaṭikkūlaparicayā appaṭikkūlesu parisuddhavaṇṇesu  nīlādīsu cittaṃ upasaṃharato appakasireneva tattha cittaṃ pakkhandati. iti mettā  subhavimokkhassa upanissayo hoti, na tato paraṃ, tasmā ^b^subhaparamā^eb^ti vuttā.</p>
              <p>[03] karuṇāvihārissa pana daṇḍābhighātādirūpanimittaṃ pattadukkhaṃ samanupassantassa karuṇāya  pavattisambhavato rūpe ādīnavo parividito hoti. athassa parividitarūpādīnavattā pathavīkasiṇādīsu  aññataraṃ ugghāṭetvā rūpanissaraṇe ākāse cittaṃ upasaṃharato appakasireneva tattha cittaṃ  pakkhandati. iti karuṇā ākāsānañcāyatanassa upanissayo hoti, na tato paraṃ, tasmā  ^b^ākāsānañcāyatanaparamā^eb^ti vuttā. </p>
              <p>[01] muditāvihārissa pana tena tena pāmojjakāraṇena uppannapāmojjasattānaṃ viññāṇaṃ samanupassantassa  muditāya pavattisambhavato viññāṇaggahaṇaparicitaṃ cittaṃ  hoti. athassa anukkamādhigataṃ ^a^V1.0315^ea^  ākāsānañcāyatanaṃ atikkamma ākāsanimittagocare viññāṇe cittaṃ upasaṃharato appakasireneva  tattha cittaṃ pakkhandatīti muditā viññāṇañcāyatanassa upanissayo hoti, na tato paraṃ,  tasmā ^b^viññāṇañcāyatanaparamā^eb^ti vuttā. </p>
              <p>[01] upekkhāvihārissa pana ``sattā sukhitā vā hontu dukkhato vā vimuccantu, sampattasukhato  vā mā vimuccantū''ti ābhogābhāvato sukhadukkhādiparamatthagāhavimukhabhāvato avijjamānaggahaṇadukkhaṃ  cittaṃ hoti. athassa paramatthagāhato vimukhabhāvaparicitacittassa paramatthato avijjamānaggahaṇadukkhacittassa  ca anukkamādhigataṃ viññāṇañcāyatanaṃ samatikkamma sabhāvato avijjamāne paramatthabhūtassa  viññāṇassa abhāve cittaṃ upasaṃharato appakasireneva tattha cittaṃ pakkhandati. iti  upekkhā ākiñcaññāyatanassa upanissayo hoti, na tato paraṃ, tasmā ^b^ākiñcaññāyatanaparamā^eb^ti  vuttāti. </p>
              <p>[03] 274^b^.^eb^ evaṃ subhaparamādivasena etāsaṃ ānubhāvaṃ viditvā puna sabbāpetā ^b^dānādīnaṃ  sabbakalyāṇadhammānaṃ paripūrikā^eb^ti veditabbā. sattesu ^a^M1.0319^ea^ hi hitajjhāsayatāya  sattānaṃ dukkhāsahanatāya, pattasampattivisesānaṃ ciraṭṭhitikāmatāya, sabbasattesu ca pakkhapātābhāvena  samappavattacittā mahāsattā ``imassa dātabbaṃ, imassa na dātabba''nti vibhāgaṃ akatvā  sabbasattānaṃ sukhanidānaṃ dānaṃ denti. tesaṃ upaghātaṃ parivajjayantā sīlaṃ samādiyanti.  sīlaparipūraṇatthaṃ nekkhammaṃ bhajanti. sattānaṃ hitāhitesu asammohatthāya paññaṃ pariyodapenti.  sattānaṃ hitasukhatthāya niccaṃ vīriyamārabhanti. uttamavīriyavasena vīrabhāvaṃ pattāpi  ca sattānaṃ nānappakārakaṃ aparādhaṃ khamanti. ``idaṃ vo dassāma karissāmā''ti kataṃ  paṭiññaṃ na visaṃvādenti. tesaṃ hitasukhāya avicalādhiṭṭhānā honti. tesu avicalāya  mettāya pubbakārino honti. upekkhāya paccupakāraṃ nāsīsantīti evaṃ pāramiyo  pūretvā yāva dasabalacatuvesārajjachāsādhāraṇañāṇāṭṭhārasabuddhadhammappabhede sabbepi kalyāṇadhamme  paripūrentīti evaṃ dānādisabbakalyāṇadhammaparipūrikā etāva hontīti. </p>
              <p>[06] iti sādhujanapāmojjatthāya kate visuddhimagge </p>
              <p>[06] samādhibhāvanādhikāre </p>
              <p>[06] brahmavihāraniddeso nāma </p>
              <p>[06] navamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 10. āruppaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paṭhamāruppavaṇṇanā </h3n>
            <h4>
              <h4n> </h4n>
              <p>[03] 275^b^.^eb^ brahmavihārānantaraṃ ^a^M1.0320^ea^ ^a^V1.0316^ea^ uddiṭṭhesu pana catūsu āruppesu ākāsānañcāyatanaṃ  tāva bhāvetukāmo ``dissante kho pana rūpādhikaraṇaṃ daṇḍādānasatthādānakalahaviggahavivādā,  natthi kho panetaṃ sabbaso āruppeti. so iti paṭisaṅkhāya rūpānaṃyeva nibbidāya virāgāya  nirodhāya paṭipanno hotī''ti (ma0 ni0 2.103) vacanato etesaṃ daṇḍādānādīnañceva  cakkhusotarogādīnañca ābādhasahassānaṃ vasena karajarūpe ādīnavaṃ disvā tassa samatikkamāya  ṭhapetvā paricchinnākāsakasiṇaṃ navasu pathavīkasiṇādīsu aññatarasmiṃ catutthajjhānaṃ  uppādeti. </p>
              <p>[01] tassa kiñcāpi rūpāvacaracatutthajjhānavasena karajarūpaṃ atikkantaṃ hoti, atha kho kasiṇarūpampi  yasmā tappaṭibhāgameva, tasmā tampi samatikkamitukāmo hoti. kathaṃ? yathā ahibhīruko  puriso araññe sappena anubaddho vegena palāyitvā palātaṭṭhāne lekhācittaṃ tālapaṇṇaṃ  vā valliṃ vā rajjuṃ vā phalitāya vā pana pathaviyā phalitantaraṃ disvā bhāyateva uttasateva,  neva naṃ dakkhitukāmo hoti. yathā ca anatthakārinā veripurisena saddhiṃ ekagāme  vasamāno puriso tena vadhabandhagehajhāpanādīhi upadduto aññaṃ gāmaṃ vasanatthāya gantvā  tatrāpi verinā samānarūpasaddasamudācāraṃ purisaṃ disvā bhāyateva uttasateva, neva naṃ dakkhitukāmo  hoti.</p>
              <p>[03] tatridaṃ opammasaṃsandanaṃ -- tesaṃ hi purisānaṃ ahinā verinā vā upaddutakālo viya  bhikkhuno ārammaṇavasena karajarūpasamaṅgikālo. tesaṃ vegena palāyanāññagāmagamanāni viya  bhikkhuno rūpāvacaracatutthajjhānavasena karajarūpasamatikkamanakālo. tesaṃ palātaṭṭhāne ca  aññagāme ^a^V1.0317^ea^ ca lekhācittatālapaṇṇādīni ceva verisadisaṃ purisañca disvā bhayasantāsādassanakāmatā  viya bhikkhuno kasiṇarūpampi tappaṭibhāgameva idanti sallakkhetvā tampi samatikkamitukāmatā.  sūkarābhihatasunakhapisācabhīrukādikāpi cettha upamā veditabbā. </p>
              <p>[03] 276^b^.^eb^ evaṃ ^a^M1.0321^ea^ so tasmā catutthajjhānassa ārammaṇabhūtā kasiṇarūpā nibbijja  pakkamitukāmo pañcahākārehi ciṇṇavasī hutvā paguṇarūpāvacaracatutthajjhānato vuṭṭhāya  tasmiṃ jhāne ``imaṃ mayā nibbiṇṇaṃ rūpaṃ ārammaṇaṃ karotī''ti ca, ``āsannasomanassapaccatthika''nti  ca, ``santavimokkhato oḷārika''nti ca ādīnavaṃ passati. aṅgoḷārikatā panettha  natthi. yatheva hetaṃ rūpaṃ duvaṅgikaṃ, evaṃ āruppānipīti. </p>
              <p>[01] so tattha evaṃ ādīnavaṃ disvā nikantiṃ pariyādāya ākāsānañcāyatanaṃ santato anantato  manasikaritvā cakkavāḷapariyantaṃ vā yattakaṃ icchati tattakaṃ vā kasiṇaṃ pattharitvā  tena phuṭṭhokāsaṃ ``ākāso ākāso''ti vā, ``ananto ākāso''ti vā manasikaronto  ugghāṭeti kasiṇaṃ. ugghāṭento hi neva kilañjaṃ viya saṃvelleti, na kapālato  pūvaṃ viya uddharati, kevalaṃ pana taṃ neva āvajjeti, na manasi karoti, na paccavekkhati,  anāvajjento amanasikaronto apaccavekkhanto ca aññadatthu tena phuṭṭhokāsaṃ ``ākāso  ākāso''ti manasikaronto kasiṇaṃ ugghāṭeti nāma. kasiṇampi ugghāṭiyamānaṃ  neva ubbaṭṭati na vivaṭṭati, kevalaṃ imassa amanasikārañca ``ākāso ākāso''ti manasikārañca  paṭicca ugghāṭitaṃ nāma hoti, kasiṇugghāṭimākāsamattaṃ paññāyati. kasiṇugghāṭimākāsanti  vā kasiṇaphuṭṭhokāsoti vā kasiṇavivittākāsanti vā sabbametaṃ ekameva. </p>
              <p>[01] so taṃ kasiṇugghāṭimākāsanimittaṃ ``ākāso ākāso''ti punappunaṃ āvajjeti,  takkāhataṃ vitakkāhataṃ karoti. tassevaṃ punappunaṃ āvajjayato takkāhataṃ vitakkāhataṃ  karoto nīvaraṇāni vikkhambhanti, sati santiṭṭhati, upacārena cittaṃ samādhiyati. so  taṃ nimittaṃ punappunaṃ āsevati, bhāveti, bahulīkaroti. tassevaṃ punappunaṃ āvajjayato  manasikaroto pathavīkasiṇādīsu rūpāvacaracittaṃ viya ākāse ākāsānañcāyatanacittaṃ  appeti. idhāpi hi purimabhāge ^a^V1.0318^ea^ tīṇi cattāri vā javanāni kāmāvacarāni upekkhāvedanāsampayuttāneva  honti. catutthaṃ pañcamaṃ vā arūpāvacaraṃ. sesaṃ pathavīkasiṇe vuttanayameva.</p>
              <p>[03] ayaṃ ^a^M1.0322^ea^ pana viseso, evaṃ uppanne arūpāvacaracitte so bhikkhu yathā nāma yānapputoḷi  kumbhimukhādīnaṃ aññataraṃ nīlapilotikāya vā pītalohitodātādīnaṃ vā aññatarāya  pilotikāya bandhitvā pekkhamāno puriso vātavegena vā aññena vā kenaci apanītāya  pilotikāya ākāsaṃyeva pekkhamāno tiṭṭheyya, evameva pubbe kasiṇamaṇḍalaṃ jhānacakkhunā  pekkhamāno viharitvā ``ākāso ākāso''ti iminā parikammamanasikārena sahasā  apanīte tasmiṃ nimitte ākāsaññeva pekkhamāno viharati. ettāvatā cesa ``sabbaso  rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā `ananto  ākāso'ti ākāsānañcāyatanaṃ upasampajja viharatī''ti vuccati (vibha0 508; dī0  ni0 2.129). </p>
              <p>[03] 277^b^.^eb^ tattha ^b^sabbaso^eb^ti sabbākārena, sabbāsaṃ vā anavasesānanti attho. ^b^rūpasaññāna^eb^nti  saññāsīsena vuttarūpāvacarajjhānānañceva tadārammaṇānañca. rūpāvacarajjhānampi hi ^b^rūpa^eb^nti  vuccati ``rūpī rūpāni passatī''tiādīsu (dī0 ni0 2.129), tassa ārammaṇampi ``bahiddhā  rūpāni passati suvaṇṇadubbaṇṇānī''tiādīsu (dī0 ni0 2.173), tasmā idha rūpe saññā  rūpasaññāti evaṃ saññāsīsena vuttarūpāvacarajjhānassetaṃ adhivacanaṃ. rūpaṃ saññā assāti  rūpasaññaṃ. rūpaṃ assa nāmanti vuttaṃ hoti. pathavīkasiṇādibhedassa tadārammaṇassa cetaṃ  adhivacananti veditabbaṃ. ^b^samatikkamā^eb^ti virāgā nirodhā ca. kiṃ vuttaṃ hoti?  etāsaṃ kusalavipākakiriyavasena pañcadasannaṃ jhānasaṅkhātānaṃ rūpasaññānaṃ, etesañca pathavīkasiṇādivasena  navannaṃ ārammaṇasaṅkhātānaṃ rūpasaññānaṃ sabbākārena anavasesānaṃ vā virāgā ca nirodhā  ca virāgahetuñceva nirodhahetuñca ākāsānañcāyatanaṃ upasampajja viharati. na hi sakkā  sabbaso anatikkantarūpasaññena etaṃ upasampajja viharitunti. </p>
              <p>[01] tattha yasmā ārammaṇe avirattassa saññāsamatikkamo na hoti, samatikkantāsu ca saññāsu  ārammaṇaṃ samatikkantameva hoti. tasmā ārammaṇasamatikkamaṃ avatvā ``tattha katamā  rūpasaññā ^a^V1.0319^ea^? rūpāvacarasamāpattiṃ samāpannassa vā upapannassa vā diṭṭhadhammasukhavihārissa vā  saññā sañjānanā sañjānitattaṃ ^a^M1.0323^ea^, imā vuccanti rūpasaññāyo. imā rūpasaññāyo  atikkanto hoti vītikkanto samatikkanto. tena vuccati sabbaso rūpasaññānaṃ samatikkamā''ti  (vibha0 602) evaṃ vibhaṅge saññānaṃyeva samatikkamo vutto. yasmā pana ārammaṇasamatikkamena  pattabbā etā samāpattiyo, na ekasmiññeva ārammaṇe paṭhamajjhānādīni viya. tasmā  ayaṃ ārammaṇasamatikkamavasenāpi atthavaṇṇanā katāti veditabbā. </p>
              <p>[03] 278^b^.^eb^ ^b^paṭighasaññānaṃ atthaṅgamā^eb^ti cakkhādīnaṃ vatthūnaṃ rūpādīnaṃ ārammaṇānañca  paṭighātena samuppannā saññā paṭighasaññā. rūpasaññādīnaṃ etamadhivacanaṃ. yathāha -- ``tattha  katamā paṭighasaññā? rūpasaññā saddasaññā gandhasaññā rasasaññā phoṭṭhabbasaññā, imā vuccanti  paṭighasaññāyo''ti (vibha0 603). tāsaṃ kusalavipākānaṃ pañcannaṃ, akusalavipākānaṃ  pañcannanti sabbaso dasannampi paṭighasaññānaṃ atthaṅgamā pahānā asamuppādā appavattiṃ  katvāti vuttaṃ hoti.</p>
              <p>[03] kāmañcetā paṭhamajjhānādīni samāpannassāpi na santi. na hi tasmiṃ samaye pañcadvāravasena  cittaṃ pavattati. evaṃ santepi aññattha pahīnānaṃ sukhadukkhānaṃ catutthajjhāne viya,  sakkāyadiṭṭhādīnaṃ tatiyamagge viya ca imasmiṃ jhāne ussāhajananatthaṃ imassa jhānassa pasaṃsāvasena  etāsamettha vacanaṃ veditabbaṃ. </p>
              <p>[01] atha vā kiñcāpi tā rūpāvacaraṃ samāpannassāpi na santi, atha kho na pahīnattā na santi.  na hi rūpavirāgāya rūpāvacarabhāvanā saṃvattati, rūpāyattā ca etāsaṃ pavatti. ayaṃ pana  bhāvanā rūpavirāgāya saṃvattati. tasmā tā ettha pahīnāti vattuṃ vaṭṭati. na kevalañca  vattuṃ, ekaṃseneva evaṃ dhāretumpi vaṭṭati. tāsañhi ito pubbe appahīnattāyeva paṭhamaṃ  jhānaṃ samāpannassa saddo ``kaṇṭako''ti (a0 ni0  10.72) vutto bhagavatā. idha ca  pahīnattāyeva arūpasamāpattīnaṃ āneñjatā (vibha0 226) santavimokkhatā (ma0 ni0 1.66)  ca vuttā. āḷāro ca kālāmo arūpasamāpanno pañcamattāni sakaṭasatāni nissāya nissāya  atikkamantāni neva addasa, na pana saddaṃ assosīti (dī0 ni0 2.192). </p>
              <p>[03] 279^b^.^eb^ ^b^nānattasaññānaṃ^eb^ ^a^M1.0324^ea^ ^a^V1.0320^ea^ ^b^amanasikārā^eb^ti nānatte vā gocare pavattānaṃ  saññānaṃ, nānattānaṃ vā saññānaṃ. yasmā hi etā ``tattha katamā nānattasaññā? asamāpannassa  manodhātusamaṅgissa vā manoviññāṇadhātusamaṅgissa vā saññā sañjānanā sañjānitattaṃ, imā  vuccanti nānattasaññāyo''ti evaṃ vibhaṅge (vibha0 604) vibhajitvā vuttā idha adhippetā  asamāpannassa manodhātumanoviññāṇadhātusaṅgahitā saññā rūpasaddādibhede nānatte nānāsabhāve  gocare pavattanti, yasmā cetā aṭṭha kāmāvacarakusalasaññā, dvādasākusalasaññā, ekādasa  kāmāvacarakusalavipākasaññā, dve akusalavipākasaññā, ekādasa kāmāvacarakiriyasaññāti  evaṃ catucattālīsampi saññā nānattā nānāsabhāvā aññamaññaṃ asadisā, tasmā nānattasaññāti  vuttā. tāsaṃ sabbaso nānattasaññānaṃ amanasikārā anāvajjanā asamannāhārā apaccavekkhaṇā.  yasmā tā nāvajjeti, na manasi karoti, na paccavekkhati, tasmāti vuttaṃ hoti.</p>
              <p>[03] yasmā cettha purimā rūpasaññā paṭighasaññā ca iminā jhānena nibbatte bhavepi na vijjanti.  pageva tasmiṃ bhave imaṃ jhānaṃ upasampajja viharaṇakāle, tasmā tāsaṃ ^b^samatikkamā atthaṅgamā^eb^ti  dvedhāpi abhāvoyeva vutto. nānattasaññāsu pana yasmā aṭṭha kāmāvacarakusalasaññā, nava  kiriyasaññā, dasākusalasaññāti imā sattavīsatisaññā iminā jhānena nibbatte bhave  vijjanti, tasmā tāsaṃ ^b^amanasikārā^eb^ti vuttanti veditabbaṃ. tatrāpi hi imaṃ jhānaṃ  upasampajja viharanto tāsaṃ amanasikārāyeva upasampajja viharati, tā pana manasikaronto  asamāpanno hotīti.</p>
              <p>[03] saṅkhepato cettha ^b^rūpasaññānaṃ samatikkamā^eb^ti iminā sabbarūpāvacaradhammānaṃ pahānaṃ vuttaṃ.  ^b^paṭighasaññānaṃ atthaṅgamā nānattasaññānaṃ amanasikārā^eb^ti iminā sabbesaṃ kāmāvacaracittacetasikānaṃ  pahānañca amanasikāro ca vuttoti veditabbo. </p>
              <p>[03] 280^b^.^eb^ ^b^ananto ākāso^eb^ti ettha nāssa uppādanto vā vayanto vā paññāyatīti ananto.  ākāsoti kasiṇugghāṭimākāso vuccati. manasikāravasenāpi cettha anantatā veditabbā.  teneva ^a^M1.0325^ea^ vibhaṅge vuttaṃ ``tasmiṃ ākāse cittaṃ ṭhapeti, saṇṭhapeti,  anantaṃ pharati, tena vuccati ananto ākāso''ti (vibha0 605).</p>
              <p>[03] ^b^ākāsānañcāyatanaṃ^eb^ ^a^V1.0321^ea^ ^b^upasampajja viharatī^eb^ti ettha pana nāssa antoti anantaṃ, ākāsaṃ  anantaṃ ākāsānantaṃ, ākāsānantameva ākāsānañcaṃ, taṃ ākāsānañcaṃ adhiṭṭhānaṭṭhena  āyatanamassa sasampayuttadhammassa jhānassa devānaṃ devāyatanamivāti ^b^ākāsānañcāyatanaṃ^eb^.</p>
              <p>[03] ^b^upasampajja viharatī^eb^ti tamākāsānañcāyatanaṃ patvā nipphādetvā tadanurūpena iriyāpathavihārena  viharatīti.</p>
              <p>[03] ayaṃ ākāsānañcāyatanakammaṭṭhāne vitthārakathā. </p>
            </h4>
          </h3>
          <h3>
            <h3n> viññāṇañcāyatanakathā </h3n>
            <h4>
              <h4n> </h4n>
              <p>[03] 281^b^.^eb^ viññāṇañcāyatanaṃ bhāvetukāmena pana pañcahākārehi ākāsānañcāyatanasamāpattiyaṃ  ciṇṇavasībhāvena ``āsannarūpāvacarajjhānapaccatthikā ayaṃ samāpatti, no ca viññāṇañcāyatanamiva  santā''ti ākāsānañcāyatane ādīnavaṃ disvā tattha nikantiṃ pariyādāya viññāṇañcāyatanaṃ  santato manasikaritvā taṃ ākāsaṃ pharitvā pavattaviññāṇaṃ ``viññāṇaṃ viññāṇa''nti  punappunaṃ āvajjitabbaṃ, manasikātabbaṃ, paccavekkhitabbaṃ, takkāhataṃ vitakkāhataṃ  kātabbaṃ. ``anantaṃ ananta''nti pana na manasikātabbaṃ.</p>
              <p>[03] tassevaṃ tasmiṃ nimitte punappunaṃ cittaṃ cārentassa nīvaraṇāni vikkhambhanti, sati santiṭṭhati,  upacārena cittaṃ samādhiyati. so taṃ nimittaṃ punappunaṃ āsevati, bhāveti, bahulīkaroti.  tassevaṃ karoto ākāse ākāsānañcāyatanaṃ viya ākāsaphuṭe viññāṇe viññāṇañcāyatanacittaṃ  appeti. appanānayo panettha vuttanayeneva veditabbo. ettāvatā cesa ``sabbaso ākāsānañcāyatanaṃ  samatikkamma anantaṃ viññāṇanti viññāṇañcāyatanaṃ upasampajja viharatī''ti (vibha0  508; dī0 ni0 2.129) vuccati. </p>
              <p>[03] 282^b^.^eb^ tattha ^b^sabbaso^eb^ti idaṃ vuttanayameva. ^b^ākāsānañcāyatanaṃ samatikkammā^eb^ti ettha  pana pubbe vuttanayena jhānampi ākāsānañcāyatanaṃ, ārammaṇampi ^a^M1.0326^ea^. ^b^ārammaṇampi^eb^  hi purimanayeneva ākāsānañcañca taṃ paṭhamassa āruppajjhānassa ārammaṇattā devānaṃ devāyatanaṃ  viya adhiṭṭhānaṭṭhena ^a^V1.0322^ea^ āyatanañcāti ^b^ākāsānañcāyatanaṃ^eb^. tathā ākāsānañcañca taṃ tassa  jhānassa sañjātihetuttā ``kambojā assānaṃ āyatana''ntiādīni viya sañjātidesaṭṭhena  āyatanañcātipi ^b^ākāsānañcāyatanaṃ^eb^. evametaṃ jhānañca ārammaṇañcāti ubhayampi appavattikaraṇena  ca amanasikaraṇena ca samatikkamitvāva yasmā idaṃ viññāṇañcāyatanaṃ upasampajja vihātabbaṃ,  tasmā ubhayampetaṃ ekajjhaṃ katvā ``ākāsānañcāyatanaṃ samatikkammā''ti idaṃ vuttanti  veditabbaṃ.</p>
              <p>[03] ^b^anantaṃ viññāṇa^eb^nti taṃyeva ananto ākāsoti evaṃ pharitvā pavattaviññāṇaṃ ``anantaṃ  viññāṇa''nti evaṃ manasikarontoti vuttaṃ hoti. manasikāravasena vā anantaṃ.  so hi tamākāsārammaṇaṃ viññāṇaṃ anavasesato manasikaronto ``ananta''nti manasi karoti.  yaṃ pana vibhaṅge vuttaṃ ``anantaṃ viññāṇanti, taṃyeva ākāsaṃ viññāṇena phuṭaṃ  manasi karoti, anantaṃ pharati, tena vuccati anantaṃ viññāṇa''nti (vibha0 610). </p>
              <p>[01] tattha ^b^viññāṇenā^eb^ti upayogatthe karaṇavacanaṃ veditabbaṃ. evañhi aṭṭhakathācariyā tassa  atthaṃ vaṇṇayanti, anantaṃ pharati taññeva ākāsaṃ phuṭaṃ viññāṇaṃ manasi karotīti  vuttaṃ hoti.</p>
              <p>[03] ^b^viññāṇañcāyatanaṃ upasampajja viharatī^eb^ti ettha pana nāssa antoti ^b^anantaṃ^eb^. anantameva  ^b^ānañcaṃ^eb^. viññāṇaṃ ānañcaṃ viññāṇānañcanti avatvā ^b^viññāṇañca^eb^nti vuttaṃ. ayañhettha  rūḷhīsaddo. taṃ viññāṇañcaṃ adhiṭṭhānaṭṭhena āyatanamassa sasampayuttadhammassa jhānassa devānaṃ  devāyatanamivāti viññāṇañcāyatanaṃ. sesaṃ purimasadisamevāti.</p>
              <p>[03] ayaṃ viññāṇañcāyatanakammaṭṭhāne vitthārakathā. </p>
            </h4>
          </h3>
          <h3>
            <h3n> ākiñcaññāyatanakathā </h3n>
            <h4>
              <h4n> </h4n>
              <p>[03] 283^b^.^eb^ ākiñcaññāyatanaṃ bhāvetukāmena pana pañcahākārehi viññāṇañcāyatanasamāpattiyaṃ  ciṇṇavasībhāvena ``āsannāakāsānañcāyatanapaccatthikā ayaṃ samāpatti, no ca ākiñcaññāyatanamiva  santā''ti viññāṇañcāyatane ^a^M1.0327^ea^ ādīnavaṃ disvā tattha  nikantiṃ pariyādāya ^a^V1.0323^ea^  ākiñcaññāyatanaṃ santato manasikaritvā tasseva viññāṇañcāyatanārammaṇabhūtassa ākāsānañcāyatanaviññāṇassa  abhāvo suññatā vivittākāro manasikātabbo. kathaṃ? taṃ viññāṇaṃ amanasikaritvā  ``natthi natthī''ti vā, ``suññaṃ suñña''nti vā, ``vivittaṃ vivitta''nti vā  punappunaṃ āvajjitabbaṃ, manasikātabbaṃ, paccavekkhitabbaṃ, takkāhataṃ vitakkāhataṃ  kātabbaṃ.</p>
              <p>[03] tassevaṃ tasmiṃ nimitte cittaṃ cārentassa nīvaraṇāni vikkhambhanti, sati santiṭṭhati, upacārena  cittaṃ samādhiyati. so taṃ nimittaṃ punappunaṃ āsevati, bhāveti, bahulīkaroti.  tassevaṃ karoto ākāse phuṭe mahaggataviññāṇe viññāṇañcāyatanaṃ viya tasseva ākāsaṃ  pharitvā pavattassa mahaggataviññāṇassa suññavivittanatthibhāve ākiñcaññāyatanacittaṃ appeti.  etthāpi ca appanānayo vuttanayeneva veditabbo.</p>
              <p>[03] ayaṃ pana viseso, tasmiṃ hi appanācitte uppanne so bhikkhu yathā nāma puriso maṇḍalamāḷādīsu  kenacideva karaṇīyena sannipatitaṃ bhikkhusaṅghaṃ disvā katthaci gantvā sannipātakiccāvasāneva  uṭṭhāya pakkantesu bhikkhūsu āgantvā dvāre ṭhatvā puna taṃ ṭhānaṃ olokento suññameva  passati, vivittameva passati. nāssa evaṃ hoti ``ettakā nāma bhikkhū kālaṅkatā vā  disāpakkantā vā''ti, atha kho suññamidaṃ vivittanti natthibhāvameva passati, evameva  pubbe ākāse pavattitaviññāṇaṃ viññāṇañcāyatanajjhānacakkhunā passanto viharitvā ``natthi  natthī''tiādinā parikammamanasikārena antarahite tasmiṃ viññāṇe tassa apagamasaṅkhātaṃ  abhāvameva passanto viharati. ettāvatā cesa ``sabbaso viññāṇañcāyatanaṃ samatikkamma  natthi kiñcīti ākiñcaññāyatanaṃ upasampajja viharatī''ti (vibha0 508; dī0 ni0  2.129) vuccati. </p>
              <p>[03] 284^b^.^eb^ idhāpi ^b^sabbaso^eb^ti idaṃ vuttanayameva. ^b^viññāṇañcāyatana^eb^nti etthāpi ca pubbe  vuttanayeneva jhānampi viññāṇañcāyatanaṃ ārammaṇampi. ^b^ārammaṇampi^eb^ hi purimanayeneva  viññāṇañcañca taṃ dutiyassa āruppajjhānassa ārammaṇattā devānaṃ devāyatanaṃ viya adhiṭṭhānaṭṭhena  āyatanañcāti ^b^viññāṇañcāyatanaṃ^eb^ ^a^M1.0328^ea^. tathā viññāṇañcañca taṃ tasseva jhānassa  sañjātihetuttā ``kambojā assānaṃ āyatana''ntiādīni viya sañjātidesaṭṭhena āyatanañcātipi  ^a^V1.0324^ea^ ^b^viññāṇañcāyatanaṃ^eb^. evametaṃ jhānañca ārammaṇañcāti ubhayampi appavattikaraṇena ca  amanasikaraṇena ca samatikkamitvāva yasmā idaṃ ākiñcaññāyatanaṃ upasampajja vihātabbaṃ,  tasmā ubhayampetaṃ ekajjhaṃ katvā viññāṇañcāyatanaṃ samatikkammāti idaṃ vuttanti  veditabbaṃ.</p>
              <p>[03] ^b^natthi kiñcī^eb^ti natthi natthi, suññaṃ suññaṃ, vivittaṃ vivittanti evaṃ manasikarontoti  vuttaṃ hoti. yampi vibhaṅge vuttaṃ ``natthi kiñcīti taññeva viññāṇaṃ abhāveti  vibhāveti antaradhāpeti natthi kiñcīti passati, tena vuccati natthi kiñcī''ti,  taṃ kiñcāpi khayato sammasanaṃ viya vuttaṃ, atha khvassa evameva attho daṭṭhabbo. tañhi  viññāṇaṃ anāvajjento amanasikaronto apaccavekkhanto kevalamassa natthibhāvaṃ suññabhāvaṃ  vivittabhāvameva manasikaronto abhāveti vibhāveti antaradhāpetīti vuccati, na aññathāti. </p>
              <p>[01] ^b^ākiñcaññāyatanaṃ upasampajja viharatī^eb^ti ettha pana nāssa kiñcananti ^b^akiñcanaṃ,^eb^  antamaso bhaṅgamattampi assa avasiṭṭhaṃ natthīti vuttaṃ hoti. akiñcanassa bhāvo ^b^ākiñcaññaṃ,^eb^  ākāsānañcāyatanaviññāṇāpagamassetaṃ adhivacanaṃ. taṃ ākiñcaññaṃ adhiṭṭhānaṭṭhena āyatanamassa  jhānassa devānaṃ devāyatanamivāti ^b^ākiñcaññāyatanaṃ^eb^. sesaṃ purimasadisamevāti.</p>
              <p>[03] ayaṃ ākiñcaññāyatanakammaṭṭhāne vitthārakathā. </p>
            </h4>
          </h3>
          <h3>
            <h3n> nevasaññānāsaññāyatanakathā </h3n>
            <h4>
              <h4n> </h4n>
              <p>[03] 285^b^.^eb^ nevasaññānāsaññāyatanaṃ bhāvetukāmena pana pañcahākārehi ākiñcaññāyatanasamāpattiyaṃ  ciṇṇavasībhāvena ``āsannaviññāṇañcāyatanapaccatthikā ayaṃ samāpatti, no ca nevasaññānāsaññāyatanaṃ  viya santā''ti vā ``saññā rogo, saññā gaṇḍo, saññā sallaṃ, etaṃ santaṃ, etaṃ paṇītaṃ  yadidaṃ nevasaññānāsaññā''ti vā evaṃ ākiñcaññāyatane ādīnavaṃ, upari ānisaṃsañca  disvā ākiñcaññāyatane nikantiṃ pariyādāya nevasaññānāsaññāyatanaṃ santato manasikaritvā  ``sāva abhāvaṃ ārammaṇaṃ katvā pavattitā ākiñcaññāyatanasamāpatti ^a^V1.0325^ea^ santā santā''ti  ^a^M1.0329^ea^ punappunaṃ āvajjitabbā, manasikātabbā, paccavekkhitabbā, takkāhatā  vitakkāhatā kātabbā. </p>
              <p>[01] tassevaṃ tasmiṃ nimitte punappunaṃ mānasaṃ cārentassa nīvaraṇāni vikkhambhanti, sati  santiṭṭhati, upacārena cittaṃ samādhiyati. so taṃ nimittaṃ punappunaṃ āsevati,  bhāveti, bahulīkaroti. tassevaṃ karoto viññāṇāpagame ākiñcaññāyatanaṃ viya  ākiñcaññāyatanasamāpattisaṅkhātesu catūsu khandhesu nevasaññānāsaññāyatanacittaṃ appeti.  appanānayo panettha vuttanayeneva veditabbo. ettāvatā cesa ``sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja viharatī''ti (vibha0 508; dī0  ni0 2.129) vuccati. </p>
              <p>[03] 286^b^.^eb^ idhāpi ^b^sabbaso^eb^ti idaṃ vuttanayameva. ^b^ākiñcaññāyatanaṃ samatikkammā^eb^ti etthāpi  pubbe vuttanayeneva jhānampi ākiñcaññāyatanaṃ ārammaṇampi. ^b^ārammaṇampi^eb^ hi purimanayeneva  ākiñcaññañca taṃ tatiyassa āruppajjhānassa ārammaṇattā devānaṃ devāyatanaṃ viya adhiṭṭhānaṭṭhena  āyatanañcāti ^b^ākiñcaññāyatanaṃ^eb^. tathā ākiñcaññañca taṃ tasseva jhānassa sañjātihetuttā  kambojā assānaṃ āyatanantiādīni viya sañjātidesaṭṭhena āyatanañcātipi ^b^ākiñcaññāyatanaṃ^eb^.  evametaṃ jhānañca ārammaṇañcāti ubhayampi appavattikaraṇena ca amanasikaraṇena ca samatikkamitvāva  yasmā idaṃ nevasaññānāsaññāyatanaṃ upasampajja vihātabbaṃ, tasmā ubhayampetaṃ ekajjhaṃ katvā  ākiñcaññāyatanaṃ samatikkammāti idaṃ vuttanti veditabbaṃ.</p>
              <p>[03] ^b^nevasaññānāsaññāyatana^eb^nti ettha pana yāya saññāya bhāvato taṃ nevasaññānāsaññāyatananti  vuccati. yathā paṭipannassa sā saññā hoti, taṃ tāva dassetuṃ vibhaṅge ``nevasaññīnāsaññī''ti  uddharitvā ``taññeva ākiñcaññāyatanaṃ santato manasi karoti, saṅkhārāvasesasamāpattiṃ  bhāveti, tena vuccati nevasaññīnāsaññī''ti (vibha0 619) vuttaṃ. tattha ^b^santato  manasi karotī^eb^ti ``santā vatāyaṃ samāpatti, yatra hi nāma natthibhāvampi ārammaṇaṃ  karitvā ṭhassatī''ti evaṃ santārammaṇatāya taṃ santāti manasi karoti. </p>
              <p>[01] santato ^a^M1.0330^ea^ ce manasi karoti, kathaṃ samatikkamo hotīti? asamāpajjitukāmatāya.  so hi ^a^V1.0326^ea^ kiñcāpi taṃ santato manasi karoti, atha khvassa ``ahametaṃ āvajjissāmi,  samāpajjissāmi, adhiṭṭhahissāmi, vuṭṭhahissāmi, paccavekkhissāmī''ti esa ābhogo  samannāhāro manasikāro na hoti. kasmā? ākiñcaññāyatanato nevasaññānāsaññāyatanassa  santatarapaṇītataratāya.</p>
              <p>[03] yathā hi rājā mahacca rājānubhāvena hatthikkhandhavaragato nagaravīthiyaṃ vicaranto dantakārādayo  sippike ekaṃ vatthaṃ daḷhaṃ nivāsetvā ekena sīsaṃ veṭhetvā dantacuṇṇādīhi samokiṇṇagatte  anekāni dantavikatiādīni sippāni karonte disvā ``aho vata re chekā ācariyā  īdisānipi nāma sippāni karissantī''ti evaṃ tesaṃ chekatāya tussati, na cassa  evaṃ hoti ``aho vatāhaṃ rajjaṃ pahāya evarūpo sippiko bhaveyya''nti. taṃ kissa hetu?  rajjasiriyā mahānisaṃsatāya. so sippino samatikkamitvāva gacchati. evameva esa  kiñcāpi taṃ samāpattiṃ santato manasi karoti, atha khvassa ``ahametaṃ samāpattiṃ āvajjissāmi,  samāpajjissāmi, adhiṭṭhahissāmi, vuṭṭhahissāmi, paccavekkhissāmī''ti neva esa ābhogo  samannāhāro manasikāro hoti.</p>
              <p>[03] so taṃ santato manasikaronto pubbe vuttanayena taṃ paramasukhumaṃ appanāppattaṃ saññaṃ pāpuṇāti,  yāya nevasaññīnāsaññī nāma hoti, saṅkhārāvasesasamāpattiṃ bhāvetīti vuccati. ^b^saṅkhārāvasesasamāpatti^eb^nti  accantasukhumabhāvappattasaṅkhāraṃ catutthāruppasamāpattiṃ. </p>
              <p>[03] 287^b^.^eb^ idāni yaṃ taṃ evamadhigatāya saññāya vasena nevasaññānāsaññāyatananti vuccati,  taṃ atthato dassetuṃ ``nevasaññānāsaññāyatananti nevasaññānāsaññāyatanaṃ samāpannassa  vā upapannassa vā diṭṭhadhammasukhavihārissa vā cittacetasikā dhammā''ti (vibha0 620)  vuttaṃ. tesu idha samāpannassa cittacetasikā dhammā adhippetā. vacanattho panettha oḷārikāya  saññāya abhāvato sukhumāya ca bhāvato nevassa sasampayuttadhammassa jhānassa saññā nāsaññanti  ^b^nevasaññānāsaññaṃ^eb^. nevasaññānāsaññañca taṃ ^a^M1.0331^ea^ manāyatanadhammāyatanapariyāpannattā  āyatanañcāti ^b^nevasaññānāsaññāyatanaṃ^eb^. atha vā yāyamettha saññā, sā paṭusaññākiccaṃ  kātuṃ asamatthatāya nevasaññā, saṅkhārāvasesasukhumabhāvena  vijjamānattā nāsaññāti ^b^nevasaññānāsaññā^eb^ ^a^V1.0327^ea^.  nevasaññānāsaññā ca sā sesadhammānaṃ adhiṭṭhānaṭṭhena āyatanañcāti ^b^nevasaññānāsaññāyatanaṃ^eb^. </p>
              <p>[01] na kevalañcettha saññāva edisī, atha kho vedanāpi nevavedanānāvedanā, cittampi nevacittaṃnācittaṃ,  phassopi nevaphassonāphasso. esa nayo sesasampayuttadhammesu. saññāsīsena panāyaṃ  desanā katāti veditabbā. pattamakkhanatelappabhutīhi ca upamāhi esa attho vibhāvetabbo.</p>
              <p>[03] sāmaṇero kira telena pattaṃ makkhetvā ṭhapesi, taṃ yāgupānakāle thero pattamāharāti  āha. so ``patte telamatthi, bhante''ti āha. tato ``āhara, sāmaṇera, telaṃ, nāḷiṃ  pūressāmī''ti vutte ``natthi, bhante, tela''nti āha. tattha yathā antovutthattā  yāguyā saddhiṃ akappiyaṭṭhena ``telamatthī''ti hoti. nāḷipūraṇādīnaṃ vasena ``natthī''ti  hoti. evaṃ sāpi saññā paṭusaññākiccaṃ kātuṃ asamatthatāya nevasaññā, saṅkhārāvasesasukhumabhāvena  vijjamānattā nāsaññā hoti.</p>
              <p>[03] kiṃ panettha saññākiccanti? ārammaṇasañjānanañceva vipassanāya ca visayabhāvaṃ upagantvā  nibbidājananaṃ. dahanakiccamiva hi sukhodake tejodhātu sañjānanakiccaṃ pesā paṭuṃ  kātuṃ na sakkoti. sesasamāpattīsu saññā viya vipassanāya visayabhāvaṃ upagantvā nibbidājananampi  kātuṃ na sakkoti. aññesu hi khandhesu akatābhiniveso bhikkhu nevasaññānāsaññāyatanakkhandhe  sammasitvā nibbidaṃ pattuṃ samattho nāma natthi apica āyasmā sāriputto. pakativipassako  pana mahāpañño sāriputtasadisova sakkuṇeyya. sopi ``evaṃ kirime dhammā ahutvā  sambhonti, hutvā paṭiventī''ti (ma0 ni0 3.95) evaṃ kalāpasammasanavaseneva, no  anupadadhammavipassanāvasena. evaṃ sukhumattaṃ gatā esā samāpatti.</p>
              <p>[03] yathā ^a^M1.0332^ea^ ca pattamakkhanatelūpamāya, evaṃ maggudakūpamāyapi ayamattho vibhāvetabbo.  maggappaṭipannassa kira therassa purato gacchanto sāmaṇero thokaṃ udakaṃ disvā ``udakaṃ,  bhante, upāhanā omuñcathā''ti āha. tato therena ``sace udakamatthi, āhara nhānasāṭikaṃ,  nhāyissāmā''ti vutte ``natthi, bhante''ti āha. tattha yathā upāhanatemanamattaṭṭhena  ``udakamatthī''ti ^a^V1.0328^ea^ hoti, nhāyanaṭṭhena ``natthī''ti hoti. evampi sā paṭusaññākiccaṃ  kātuṃ asamatthatāya nevasaññā, saṅkhārāvasesasukhumabhāvena vijjamānattā nāsaññā hoti.</p>
              <p>[03] na kevalañca etāheva, aññāhipi anurūpāhi upamāhi esa attho vibhāvetabbo. upasampajja  viharatīti idaṃ vuttanayamevāti.</p>
              <p>[03] ayaṃ nevasaññānāsaññāyatanakammaṭṭhāne vitthārakathā. </p>
            </h4>
          </h3>
          <h3>
            <h3n> pakiṇṇakakathā </h3n>
            <h4>
              <h4n> </h4n>
              <p>[03] 288^b^.^eb^ asadisarūpo nātho, āruppaṃ yaṃ catubbidhaṃ āha. </p>
              <p>[22] taṃ iti ñatvā tasmiṃ, pakiṇṇakakathāpi viññeyyā.. </p>
              <p>[03] 289^b^.^eb^ āruppasamāpattiyo hi -- </p>
              <p>[21] ārammaṇātikkamato, catassopi bhavantimā. </p>
              <p>[22] aṅgātikkamametāsaṃ, na icchanti vibhāvino..</p>
              <p>[03] etāsu hi rūpanimittātikkamato paṭhamā, ākāsātikkamato dutiyā, ākāse pavattitaviññāṇātikkamato  tatiyā. ākāse pavattitaviññāṇassa apagamātikkamato catutthīti sabbathā ārammaṇātikkamato  catassopi bhavantimā āruppasamāpattiyoti veditabbā. aṅgātikkamaṃ pana etāsaṃ na  icchanti paṇḍitā. na hi rūpāvacarasamāpattīsu viya etāsu aṅgātikkamo atthi. sabbāsupi  hi etāsu upekkhā, cittekaggatāti dve eva jhānaṅgāni honti. </p>
              <p>[03] 290^b^.^eb^ evaṃ santepi -- </p>
              <p>[21] suppaṇītatarā honti, pacchimā pacchimā idha. </p>
              <p>[22] upamā tattha viññeyyā, pāsādatalasāṭikā..</p>
              <p>[03] yathā ^a^M1.0333^ea^ ^a^V1.0329^ea^ hi catubhūmikassa pāsādassa heṭṭhimatale dibbanaccagītavāditasurabhigandhamālābhojanasayanacchādanādivasena  paṇītā pañcakāmaguṇā paccupaṭṭhitā assu. dutiye tato paṇītatarā. tatiye tato  paṇītatarā. catutthe sabbapaṇītatarā. tattha kiñcāpi tāni cattāripi pāsādatalāneva,  natthi nesaṃ pāsādatalabhāvena viseso. pañcakāmaguṇasamiddhavisesena pana heṭṭhimato heṭṭhimato  uparimaṃ uparimaṃ paṇītataraṃ hoti.</p>
              <p>[03] yathā ca ekāya itthiyā kantitathūlasaṇhasaṇhatarasaṇhatamasuttānaṃ catupalatipaladvipalaekapalasāṭikā  assu āyāmena ca vitthārena ca samappamāṇā. tattha kiñcāpi tā sāṭikā catassopi  āyāmato ca vitthārato ca samappamāṇā, natthi tāsaṃ pamāṇato viseso. sukhasamphassasukhumabhāvamahagghabhāvehi  pana purimāya purimāya pacchimā pacchimā paṇītatarā honti, evameva kiñcāpi catūsu  etāsu upekkhā, cittekaggatāti etāni dveyeva aṅgāni honti, atha kho bhāvanāvisesena  tesaṃ aṅgāni paṇītapaṇītatarabhāvena suppaṇītatarā honti pacchimā pacchimā idhāti veditabbā. </p>
              <p>[03] 291^b^.^eb^ evaṃ anupubbena paṇītapaṇītā cetā -- </p>
              <p>[21] asucimhi maṇḍape laggo, eko tannissito paro. </p>
              <p>[22] añño bahi anissāya, taṃ taṃ nissāya cāparo.. </p>
              <p>[21] ṭhito catūhi etehi, purisehi yathākkamaṃ. </p>
              <p>[22] samānatāya ñātabbā, catassopi vibhāvinā..</p>
              <p>[03] tatrāyamatthayojanā -- asucimhi kira dese eko maṇḍapo, atheko puriso āgantvā taṃ  asuciṃ jigucchamāno taṃ maṇḍapaṃ hatthehi ālambitvā tattha laggo laggito viya aṭṭhāsi.  athāparo āgantvā taṃ maṇḍape laggaṃ purisaṃ nissito. athañño āgantvā cintesi  ``yo esa maṇḍapalaggo, yo ca tannissito, ubhopete duṭṭhitā. dhuvo ^a^M1.0334^ea^  ca nesaṃ maṇḍapapapāte pāto, handāhaṃ bahiyeva tiṭṭhāmī''ti. so tannissitaṃ anissāya  bahiyeva aṭṭhāsi. athāparo āgantvā maṇḍapalaggassa ca tannissitassa ca akhemabhāvaṃ cintetvā  bahiṭṭhitañca suṭṭhitoti mantvā ^a^V1.0330^ea^ taṃ nissāya aṭṭhāsi. tattha asucimhi dese maṇḍapo viya  kasiṇugghāṭimākāsaṃ daṭṭhabbaṃ, asucijigucchāya maṇḍapalaggo puriso viya rūpanimittajigucchāya  ākāsārammaṇaṃ ākāsānañcāyatanaṃ, maṇḍapalaggaṃ purisaṃ nissito viya ākāsārammaṇaṃ  ākāsānañcāyatanaṃ ārabbha pavattaṃ viññāṇañcāyatanaṃ, tesaṃ dvinnampi akhemabhāvaṃ cintetvā  anissāya taṃ maṇḍapalaggaṃ bahiṭṭhito viya ākāsānañcāyatanaṃ ārammaṇaṃ akatvā tadabhāvārammaṇaṃ  ākiñcaññāyatanaṃ, maṇḍapalaggassa tannissitassa ca akhemataṃ cintetvā bahiṭṭhitañca suṭṭhitoti  mantvā taṃ nissāya ṭhito viya viññāṇābhāvasaṅkhāte bahipadese ṭhitaṃ ākiñcaññāyatanaṃ  ārabbha pavattaṃ nevasaññānāsaññāyatanaṃ daṭṭhabbaṃ. </p>
              <p>[03] 292^b^.^eb^ evaṃ pavattamānañca -- </p>
              <p>[21] ārammaṇaṃ karoteva, aññābhāvena taṃ idaṃ. </p>
              <p>[22] diṭṭhadosampi rājānaṃ, vuttihetu jano yathā..</p>
              <p>[03] idañhi nevasaññānāsaññāyatanaṃ ``āsannaviññāṇañcāyatanapaccatthikā ayaṃ samāpattī''ti  evaṃ diṭṭhadosampi taṃ ākiñcaññāyatanaṃ aññassa ārammaṇassa abhāvā ārammaṇaṃ karoteva.  yathā kiṃ? diṭṭhadosampi rājānaṃ vuttihetu yathā jano. yathā hi asaṃyataṃ pharusakāyavacīmanosamācāraṃ  kañci sabbadisampatiṃ rājānaṃ ``pharusasamācāro aya''nti evaṃ diṭṭhadosampi aññattha  vuttiṃ alabhamāno jano vuttihetu nissāya vattati, evaṃ diṭṭhadosampi taṃ ākiñcaññāyatanaṃ  aññaṃ ārammaṇaṃ alabhamānamidaṃ nevasaññānāsaññāyatanaṃ ārammaṇaṃ karoteva. </p>
              <p>[03] 293^b^.^eb^ evaṃ kurumānañca -- </p>
              <p>[21] āruḷho dīghanisseṇiṃ, yathā nisseṇibāhukaṃ. </p>
              <p>[22] pabbataggañca āruḷho, yathā pabbatamatthakaṃ.. </p>
              <p>[21] yathā ^a^M1.0335^ea^ ^a^V1.0331^ea^ vā girimārūḷho, attanoyeva jaṇṇukaṃ. </p>
              <p>[22] olubbhati tathevetaṃ, jhānamolubbha vattatīti.. </p>
              <p>[06] iti sādhujanapāmojjatthāya kate visuddhimagge </p>
              <p>[06] samādhibhāvanādhikāre </p>
              <p>[06] āruppaniddeso nāma </p>
              <p>[06] dasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 11. samādhiniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> āhārepaṭikkūlabhāvanā </h3n>
            <h4>
              <h4n> </h4n>
              <p>[03] 294^b^.^eb^ idāni ^a^M1.0336^ea^ ^a^V1.0332^ea^ āruppānantaraṃ ekā saññāti evaṃ uddiṭṭhāya āhāre paṭikkūlasaññāya  bhāvanāniddeso anuppatto. tattha ^b^āharatī^eb^ti āhāro. so catubbidho kabaḷīkārāhāro,  phassāhāro, manosañcetanāhāro, viññāṇāhāroti.</p>
              <p>[03] ko panettha kimāharatīti? kabaḷīkārāhāro ojaṭṭhamakaṃ rūpaṃ āharati. phassāhāro  tisso vedanā āharati. manosañcetanāhāro tīsu bhavesu paṭisandhiṃ āharati. viññāṇāhāro  paṭisandhikkhaṇe nāmarūpaṃ āharati.</p>
              <p>[03] tesu kabaḷīkārāhāre nikantibhayaṃ. phassāhāre upagamanabhayaṃ. manosañcetanāhāre  upapattibhayaṃ. viññāṇāhāre paṭisandhibhayaṃ. evaṃ sappaṭibhayesu ca tesu kabaḷīkārāhāro  ^b^puttamaṃsūpamena^eb^ (saṃ0 ni0  2.63) dīpetabbo. phassāhāro ^b^niccammagāvūpamena^eb^  (saṃ0 ni0  2.63). manosañcetanāhāro ^b^aṅgārakāsūpamena^eb^ (saṃ0 ni0  2.63).  viññāṇāhāro ^b^sattisatūpamenā^eb^ti (saṃ0 ni0  2.63). imesu pana catūsu āhāresu  asitapītakhāyitasāyitappabhedo ^b^kabaḷīkāro āhārova^eb^ imasmiṃ atthe ^b^āhāro^eb^ti  adhippeto. tasmiṃ āhāre paṭikkūlākāraggahaṇavasena uppannā saññā āhāre paṭikkūlasaññā.</p>
              <p>[03] taṃ āhāre paṭikkūlasaññaṃ bhāvetukāmena kammaṭṭhānaṃ uggahetvā uggahato ekapadampi  avirajjhantena rahogatena paṭisallīnena asitapītakhāyitasāyitappabhede kabaḷīkārāhāre  dasahākārehi paṭikkūlatā paccavekkhitabbā. seyyathidaṃ, gamanato, pariyesanato,  paribhogato, āsayato, nidhānato, aparipakkato, paripakkato, phalato, nissandato,  sammakkhanatoti. </p>
              <p>[03] 295^b^.^eb^ tattha ^a^V1.0333^ea^ ^b^gamanato^eb^ti evaṃ mahānubhāve nāma sāsane pabbajitena sakalarattiṃ buddhavacanasajjhāyaṃ  vā samaṇadhammaṃ vā katvā kālasseva vuṭṭhāya cetiyaṅgaṇabodhiyaṅgaṇavattaṃ katvā pānīyaṃ  paribhojanīyaṃ upaṭṭhapetvā pariveṇaṃ ^a^M1.0337^ea^ sammajjitvā sarīraṃ paṭijaggitvā  āsanamārūyha vīsatiṃsa vāre kammaṭṭhānaṃ manasikaritvā uṭṭhāya pattacīvaraṃ gahetvā nijanasambādhāni  pavivekasukhāni chāyūdakasampannāni sucīni sītalāni ramaṇīyabhūmibhāgāni tapovanāni  pahāya ariyaṃ vivekaratiṃ anapekkhitvā susānābhimukhena siṅgālena viya āhāratthāya gāmābhimukhena  gantabbaṃ.</p>
              <p>[03] evaṃ gacchatā ca mañcamhā vā pīṭhamhā vā otaraṇato paṭṭhāya pādarajagharagolikavaccādisamparikiṇṇaṃ  paccattharaṇaṃ akkamitabbaṃ hoti. tato appekadā mūsikajatukavaccādīhi upahatattā  antogabbhato paṭikkūlataraṃ pamukhaṃ daṭṭhabbaṃ hoti. tato ulūkapārāvatādivaccasammakkhitattā  uparimatalato paṭikkūlataraṃ heṭṭhimatalaṃ. tato kadāci kadāci vāteritehi purāṇatiṇapaṇṇehi  gilānasāmaṇerānaṃ muttakarīsakheḷasiṅghāṇikāhi vassakāle udakacikkhallādīhi ca saṃkiliṭṭhattā  heṭṭhimatalato paṭikkūlataraṃ pariveṇaṃ. pariveṇato paṭikkūlatarā vihāraracchā daṭṭhabbā  hoti.</p>
              <p>[03] anupubbena pana bodhiñca cetiyañca vanditvā vitakkamāḷake ṭhitena muttarāsisadisaṃ  cetiyaṃ morapiñchakalāpamanoharaṃ bodhiṃ devavimānasampattisassirīkaṃ senāsanañca anapaloketvā  evarūpaṃ nāma ramaṇīyaṃ padesaṃ piṭṭhito katvā āhārahetu gantabbaṃ bhavissatīti pakkamitvā  gāmamaggaṃ paṭipannena khāṇukaṇṭakamaggopi udakavegabhinnavisamamaggopi daṭṭhabbo hoti.</p>
              <p>[03] tato gaṇḍaṃ paṭicchādentena viya nivāsanaṃ nivāsetvā vaṇacoḷakaṃ bandhantena viya kāyabandhanaṃ  bandhitvā aṭṭhisaṅghātaṃ paṭicchādentena viya cīvaraṃ pārupitvā bhesajjakapālaṃ nīharantena  viya pattaṃ nīharitvā gāmadvārasamīpaṃ pāpuṇantena hatthikuṇapāssakuṇapagokuṇapamahiṃsakuṇapamanussakuṇapāhikuṇapakukkurakuṇapānipi  daṭṭhabbāni bhavanti. na kevalañca daṭṭhabbāni, gandhopi nesaṃ ghānaṃ paṭihanamāno adhivāsetabbo  hoti. tato gāmadvāre ṭhatvā caṇḍahatthiassādiparissayaparivajjanatthaṃ gāmaracchā oloketabbā  honti.</p>
              <p>[03] iccetaṃ ^a^M1.0338^ea^ ^a^V1.0334^ea^ paccattharaṇādianekakuṇapapariyosānaṃ paṭikkūlaṃ āhārahetu  akkamitabbañca daṭṭhabbañca ghāyitabbañca hoti. aho vata bho paṭikkūlo āhāroti evaṃ  gamanato paṭikkūlatā paccavekkhitabbā. </p>
              <p>[03] 296^b^.^eb^ kathaṃ ^b^pariyesanato^eb^? evaṃ gamanapaṭikkūlaṃ adhivāsetvāpi gāmaṃ paviṭṭhena saṅghāṭipārutena  kapaṇamanussena viya kapālahatthena gharapaṭipāṭiyā gāmavīthīsu caritabbaṃ hoti. yattha  vassakāle akkantākkantaṭṭhāne yāva piṇḍikamaṃsāpi udakacikkhalle pādā pavisanti,  ekena hatthena pattaṃ gahetabbaṃ hoti, ekena cīvaraṃ ukkhipitabbaṃ. gimhakāle  vātavegena samuṭṭhitehi paṃsutiṇarajehi okiṇṇasarīrena caritabbaṃ. taṃ taṃ gehadvāraṃ  patvā macchadhovanamaṃsadhovanataṇḍuladhovanakheḷasiṅghāṇikasunakhasūkaravaccādīhi sammissāni  kimikulākulāni nīlamakkhikaparikiṇṇāni oḷigallāni ceva candanikaṭṭhānāni ca  daṭṭhabbāni honti akkamitabbānipi. yato tā makkhikā uṭṭhahitvā saṅghāṭiyampi pattepi  sīsepi nilīyanti.</p>
              <p>[03] gharaṃ paviṭṭhassāpi keci denti, keci na denti. dadamānāpi ekacce hiyyo pakkabhattampi  purāṇakhajjakampi pūtikummāsapūpādīnipi dadanti. adadamānāpi kecideva ``aticchatha,  bhante''ti vadanti, keci pana apassamānā viya tuṇhī honti, keci aññena mukhaṃ  karonti, keci ``gaccha, re muṇḍakā''tiādīhi pharusavācāhi samudācaranti. evaṃ  kapaṇamanussena viya gāme piṇḍāya caritvā nikkhamitabbanti.</p>
              <p>[03] iccetaṃ gāmappavesanato paṭṭhāya yāva nikkhamanā udakacikkhallādipaṭikkūlaṃ āhārahetu  akkamitabbañceva daṭṭhabbañca adhivāsetabbañca hoti. aho vata bho paṭikkūlo āhāroti  evaṃ pariyesanato paṭikkūlatā paccavekkhitabbā. </p>
              <p>[03] 297^b^.^eb^ kathaṃ ^b^paribhogato^eb^? evaṃ pariyiṭṭhāhārena pana bahigāme phāsukaṭṭhāne sukhanisinnena  yāva tattha hatthaṃ na otāreti, tāva tathārūpaṃ garuṭṭhāniyaṃ bhikkhuṃ vā lajjimanussaṃ  vā disvā nimantetumpi sakkā hoti. bhuñjitukāmatāya panettha hatthe otāritamatte  ^a^V1.0335^ea^ ``gaṇhathā''ti vadantena ^a^M1.0339^ea^ lajjitabbaṃ hoti. hatthaṃ pana otāretvā maddantassa  pañcaṅgulianusārena sedo paggharamāno sukkhathaddhabhattampi temento muduṃ karoti. </p>
              <p>[01] atha tasmiṃ parimaddanamattenāpi sambhinnasobhe ālopaṃ katvā mukhe ṭhapite heṭṭhimadantā  udukkhalakiccaṃ sādhenti, uparimā musalakiccaṃ, jivhā hatthakiccaṃ. taṃ tattha suvānadoṇiyaṃ  suvānapiṇḍamiva dantamusalehi koṭṭetvā jivhāya samparivattiyamānaṃ jivhāgge tanupasannakheḷo  makkheti, vemajjhato paṭṭhāya bahalakheḷo makkheti, dantakaṭṭhena asampattaṭṭhāne dantagūthako  makkheti. so evaṃ vicuṇṇitamakkhito taṅkhaṇaññeva antarahitavaṇṇagandhasaṅkhāraviseso suvānadoṇiyaṃ  ṭhitasuvānavamathu viya paramajegucchabhāvaṃ upagacchati. evarūpopi samāno cakkhussa āpāthaṃ  atītattā ajjhoharitabbo hotīti evaṃ paribhogato paṭikkūlatā paccavekkhitabbā. </p>
              <p>[03] 298^b^.^eb^ kathaṃ ^b^āsayato^eb^? evaṃ paribhogaṃ upagato ca panesa anto pavisamāno yasmā buddhapaccekabuddhānampi  raññopi cakkavattissa pittasemhapubbalohitāsayesu catūsu aññataro āsayo hotiyeva.  mandapuññānaṃ pana cattāro āsayā honti. tasmā yassa pittāsayo adhiko hoti, tassa  bahalamadhukatelamakkhito viya paramajeguccho hoti. yassa semhāsayo adhiko hoti, tassa  nāgabalapaṇṇarasamakkhito viya. yassa pubbāsayo adhiko hoti, tassa pūtitakkamakkhito viya.  yassa lohitāsayo adhiko hoti, tassa rajanamakkhito viya paramajeguccho hotīti evaṃ āsayato  paṭikkūlatā paccavekkhitabbā. </p>
              <p>[03] 299^b^.^eb^ kathaṃ ^b^nidhānato^eb^? so imesu catūsu āsayesu aññatarena āsayena makkhito antoudaraṃ  pavisitvā neva suvaṇṇabhājane na maṇirajatādibhājanesu nidhānaṃ gacchati. sace pana dasavassikena  ajjhohariyati dasa vassāni adhotavaccakūpasadise okāse patiṭṭhahati. sace vīsa, tiṃsa,  cattālīsa, paññāsa, saṭṭhi, sattati, asīti, navutivassikena, sace vassasatikena ajjhohariyati.  vassasataṃ adhotavaccakūpasadise ^a^M1.0340^ea^ okāse patiṭṭhahatīti evaṃ nidhānato paṭikkūlatā  paccavekkhitabbā. </p>
              <p>[03] 300^b^.^eb^ kathaṃ ^b^aparipakkato^eb^? so panāyamāhāro evarūpe okāse nidhānamupagato yāva  aparipakko hoti, tāva tasmiññeva yathāvuttappakāre  paramandhakāratimise nānākuṇapagandhavāsitapavanavicarite ^a^V1.0336^ea^  atiduggandhajegucche padese yathā nāma nidāghe akālameghena abhivuṭṭhamhi caṇḍālagāmadvārāavāṭe  patitāni tiṇapaṇṇakilañjakhaṇḍāhikukkuramanussakuṇapādīni sūriyātapena santattāni  pheṇapupphuḷakācitāni tiṭṭhanti, evameva taṃdivasampi hiyyopi tato purime divasepi  ajjhohato sabbo ekato hutvā semhapaṭalapariyonaddho kāyaggisantāpakuthitakuthanasañjātapheṇapupphuḷakācito  paramajegucchabhāvaṃ upagantvā tiṭṭhatīti evaṃ aparipakkato paṭikkūlatā paccavekkhitabbā. </p>
              <p>[03] 301^b^.^eb^ kathaṃ ^b^paripakkato^eb^? so tattakāyagginā paripakko samāno na suvaṇṇarajatādidhātuyo  viya suvaṇṇarajatādibhāvaṃ upagacchati. pheṇapupphuḷake pana muñcanto saṇhakaraṇiyaṃ  pisitvā nāḷike pakkhittapaṇḍumattikā viya karīsabhāvaṃ upagantvā pakkāsayaṃ,  muttabhāvaṃ upagantvā muttavatthiñca pūretīti evaṃ paripakkato paṭikkūlatā paccavekkhitabbā. </p>
              <p>[03] 302^b^.^eb^ kathaṃ ^b^phalato^eb^? sammā paripaccamāno ca panāyaṃ kesalomanakhadantādīni nānākuṇapāni  nipphādeti asammāparipaccamāno daddukaṇḍukacchukuṭṭhakilāsasosakāsātisārappabhutīni  rogasatāni, idamassa phalanti evaṃ phalato paṭikkūlatā paccavekkhitabbā. </p>
              <p>[03] 303^b^.^eb^ kathaṃ ^b^nissandato^eb^? ajjhohariyamāno cesa ekena dvārena pavisitvā nissandamāno  akkhimhā akkhigūthako kaṇṇamhā kaṇṇagūthakotiādinā pakārena anekehi dvārehi  nissandati. ajjhoharaṇasamaye cesa mahāparivārenāpi ajjhohariyati. nissandanasamaye pana  uccārapassāvādibhāvaṃ upagato ekakeneva nīhariyati. paṭhamadivase ca ^a^M1.0341^ea^  naṃ paribhuñjanto haṭṭhapahaṭṭhopi hoti udaggudaggo pītisomanassajāto. dutiyadivase nissandento  pihitanāsiko hoti vikuṇitamukho jegucchī maṅkubhūto. paṭhamadivase ca naṃ ratto giddho  gadhito mucchitopi ajjhoharitvā dutiyadivase ekarattivāsena viratto aṭṭīyamāno harāyamāno  jigucchamāno nīharati. tenāhu porāṇā -- </p>
              <p>[21] ``annaṃ pānaṃ khādanīyaṃ, bhojanañca mahārahaṃ. </p>
              <p>[22] ekadvārena pavisitvā, navadvārehi sandati.. </p>
              <p>[21] ``annaṃ ^a^V1.0337^ea^ pānaṃ khādanīyaṃ, bhojanañca mahārahaṃ. </p>
              <p>[22] bhuñjati saparivāro, nikkhāmento nilīyati.. </p>
              <p>[21] ``annaṃ pānaṃ khādanīyaṃ, bhojanañca mahārahaṃ. </p>
              <p>[22] bhuñjati abhinandanto, nikkhāmento jigucchati.. </p>
              <p>[21] ``annaṃ pānaṃ khādanīyaṃ, bhojanañca mahārahaṃ. </p>
              <p>[22] ekarattiparivāsā, sabbaṃ bhavati pūtika''nti..</p>
              <p>[03] evaṃ nissandato paṭikkūlatā paccavekkhitabbā. </p>
              <p>[03] 304^b^.^eb^ kathaṃ ^b^sammakkhanato^eb^? paribhogakālepi cesa hatthaoṭṭhajivhātālūni sammakkheti.  tāni tena sammakkhitattā paṭikkūlāni honti, yāni dhotānipi gandhaharaṇatthaṃ punappunaṃ  dhovitabbāni honti. paribhutto samāno yathā nāma odane paccamāne thusakaṇakuṇḍakādīni  uttaritvā ukkhalimukhavaṭṭipidhāniyo makkhanti, evameva sakalasarīrānugatena kāyagginā  pheṇuddehakaṃ paccitvā uttaramāno dante dantamalabhāvena sammakkheti. jivhātāluppabhutīni  kheḷasemhādibhāvena, akkhikaṇṇanāsādhomaggādike akkhigūthakakaṇṇagūthakasiṅghāṇikāmuttakarīsādibhāvena  sammakkheti. yena sammakkhitāni imāni dvārāni divase divase dhoviyamānānipi neva  sucīni, na manoramāni honti. yesu ekaccaṃ dhovitvā hattho puna udakena dhovitabbo  hoti. ekaccaṃ dhovitvā dvattikkhattuṃ gomayenapi mattikāyapi gandhacuṇṇenapi dhovato  pāṭikulyatā vigacchatīti evaṃ sammakkhanato paṭikkūlatā paccavekkhitabbā. </p>
              <p>[03] 305^b^.^eb^ tassevaṃ ^a^M1.0342^ea^ dasahākārehi paṭikkūlataṃ paccavekkhato takkāhataṃ vitakkāhataṃ  karontassa paṭikkūlākāravasena kabaḷīkārāhāro pākaṭo hoti. so taṃ nimittaṃ  punappunaṃ āsevati bhāveti bahulīkaroti. tassevaṃ karoto nīvaraṇāni vikkhambhanti.  kabaḷīkārāhārassa sabhāvadhammatāya gambhīrattā appanaṃ appattena upacārasamādhinā cittaṃ  samādhiyati. paṭikkūlākāraggahaṇavasena panettha saññā pākaṭā hoti. tasmā imaṃ kammaṭṭhānaṃ  āhāre paṭikkūlasaññā icceva saṅkhaṃ gacchati. </p>
              <p>[01] imañca ^a^V1.0338^ea^ pana āhāre paṭikkūlasaññaṃ anuyuttassa bhikkhuno rasataṇhāya cittaṃ patilīyati  patikuṭati pativaṭṭati. so kantāranittharaṇatthiko viya puttamaṃsaṃ vigatamado āhāraṃ  āhāreti yāvadeva dukkhassa nittharaṇatthāya. athassa appakasireneva kabaḷīkārāhārapariññāmukhena  pañcakāmaguṇiko rāgo pariññaṃ gacchati. so pañcakāmaguṇapariññāmukhena rūpakkhandhaṃ  parijānāti. aparipakkādipaṭikkūlabhāvavasena cassa kāyagatāsatibhāvanāpi pāripūriṃ  gacchati, asubhasaññāya anulomapaṭipadaṃ paṭipanno hoti. imaṃ pana paṭipattiṃ nissāya diṭṭheva  dhamme amatapariyosānataṃ anabhisambhuṇanto sugatiparāyano hotīti.</p>
              <p>[03] ayaṃ āhāre paṭikkūlasaññābhāvanāya vitthārakathā. </p>
            </h4>
          </h3>
          <h3>
            <h3n> catudhātuvavatthānabhāvanā </h3n>
            <h4>
              <h4n> </h4n>
              <p>[03] 306^b^.^eb^ idāni āhāre paṭikkūlasaññānantaraṃ ^b^ekaṃ vavatthāna^eb^nti evaṃ uddiṭṭhassa catudhātuvavatthānassa  bhāvanāniddeso anuppatto. tattha ^b^vavatthāna^eb^nti sabhāvūpalakkhaṇavasena sanniṭṭhānaṃ, catunnaṃ  dhātūnaṃ vavatthānaṃ ^b^catudhātuvavatthānaṃ^eb^. dhātumanasikāro, dhātukammaṭṭhānaṃ, catudhātuvavatthānanti  atthato ekaṃ. tayidaṃ dvidhā āgataṃ saṅkhepato ca vitthārato ca. saṅkhepato mahāsatipaṭṭhāne  āgataṃ. vitthārato mahāhatthipadūpame rāhulovāde dhātuvibhaṅge ca. tañhi --</p>
              <p>[03] ``seyyathāpi, bhikkhave, dakkho goghātako vā goghātakantevāsī vā gāviṃ vadhitvā  catumahāpathe bilaso ^a^M1.0343^ea^ vibhajitvā nisinno assa, evameva kho, bhikkhave,  bhikkhu imameva kāyaṃ yathāṭhitaṃ yathāpaṇihitaṃ dhātuso paccavekkhati, atthi imasmiṃ kāye  pathavīdhātu āpodhātu tejodhātu vāyodhātū''ti --</p>
              <p>[03] evaṃ tikkhapaññassa dhātukammaṭṭhānikassa vasena ^b^mahāsatipaṭṭhāne^eb^ (dī0 ni0 2.378) saṅkhepato  āgataṃ.</p>
              <p>[03] tassattho -- yathā cheko goghātako vā tasseva vā bhattavetanabhato antevāsiko gāviṃ vadhitvā  vinivijjhitvā catasso disā gatānaṃ mahāpathānaṃ vemajjhaṭṭhānasaṅkhāte catumahāpathe koṭṭhāsaṃ  ^a^V1.0339^ea^ katvā nisinno assa, evameva bhikkhu catunnaṃ iriyāpathānaṃ yena kenaci ākārena  ṭhitattā yathāṭhitaṃ. yathāṭhitattāva yathāpaṇihitaṃ kāyaṃ atthi imasmiṃ kāye pathavīdhātu...pe0...  vāyodhātūti evaṃ dhātuso paccavekkhati.</p>
              <p>[03] kiṃ vuttaṃ hoti? yathā goghātakassa gāviṃ posentassapi āghātanaṃ āharantassapi āharitvā  tattha bandhitvā ṭhapentassapi vadhantassapi vadhitaṃ mataṃ passantassapi tāvadeva gāvītisaññā  na antaradhāyati, yāva naṃ padāletvā bilaso na vibhajati. vibhajitvā nisinnassa pana gāvīsaññā  antaradhāyati, maṃsasaññā pavattati. nāssa evaṃ hoti ``ahaṃ gāviṃ vikkiṇāmi, ime  gāviṃ harantī''ti. atha khvassa ``ahaṃ maṃsaṃ vikkiṇāmi, imepi maṃsaṃ haranti''cceva  hoti, evameva imassāpi bhikkhuno pubbe bālaputhujjanakāle gihibhūtassapi pabbajitassapi  tāvadeva sattoti vā posoti vā puggaloti vā saññā na antaradhāyati, yāva imameva  kāyaṃ yathāṭhitaṃ yathāpaṇihitaṃ ghanavinibbhogaṃ katvā dhātuso na paccavekkhati. dhātuso  paccavekkhato pana sattasaññā antaradhāyati, dhātuvaseneva cittaṃ santiṭṭhati. tenāha bhagavā  ``seyyathāpi, bhikkhave, dakkho goghātako vā...pe0... nisinno assa, evameva kho,  bhikkhave, bhikkhu...pe0... vāyodhātū''ti. </p>
              <p>[03] 307^b^.^eb^ ^b^mahāhatthipadūpame^eb^ (ma0 ni0 1.300 ādayo) pana -- ``katamā cāvuso, ajjhattikā  pathavīdhātu? yaṃ ajjhattaṃ paccattaṃ kakkhaḷaṃ kharigataṃ upādinnaṃ. seyyathidaṃ   ^a^M1.0344^ea^, kesā lomā...pe0... udariyaṃ karīsaṃ, yaṃ vā panaññampi kiñci  ajjhattaṃ paccattaṃ kakkhaḷaṃ kharigataṃ upādinnaṃ, ayaṃ vuccati, āvuso, ajjhattikā  pathavīdhātū''ti ca,</p>
              <p>[03] ``katamā cāvuso, ajjhattikā āpodhātu? yaṃ ajjhattaṃ paccattaṃ āpo āpogataṃ upādinnaṃ.  seyyathidaṃ, pittaṃ...pe0... muttaṃ, yaṃ vā panaññampi kiñci ajjhattaṃ paccattaṃ  āpo āpogataṃ upādinnaṃ, ayaṃ vuccatāvuso, ajjhattikā āpodhātū''ti ca,</p>
              <p>[03] ``katamā cāvuso, ajjhattikā tejodhātu? yaṃ ajjhattaṃ paccattaṃ tejo tejogataṃ upādinnaṃ.  seyyathidaṃ, yena ca santappati, yena ca jīrīyati, yena ca  pariḍayhati, yena ca asitapītakhāyitasāyitaṃ ^a^V1.0340^ea^  sammā pariṇāmaṃ gacchati, yaṃ vā panaññampi kiñci ajjhattaṃ paccattaṃ tejo tejogataṃ  upādinnaṃ, ayaṃ vuccatāvuso, ajjhattikā tejodhātū''ti ca,</p>
              <p>[03] ``katamā cāvuso, ajjhattikā vāyodhātu? yaṃ ajjhattaṃ paccattaṃ vāyo vāyogataṃ  upādinnaṃ. seyyathidaṃ, uddhaṅgamā vātā, adhogamā vātā, kucchisayā vātā, koṭṭhāsayā  vātā, aṅgamaṅgānusārino vātā, assāso passāso iti vā, yaṃ vā panaññampi kiñci  ajjhattaṃ paccattaṃ vāyo vāyogataṃ upādinnaṃ, ayaṃ vuccatāvuso, ajjhattikā vāyodhātū''ti  ca --</p>
              <p>[03] evaṃ nātitikkhapaññassa dhātukammaṭṭhānikassa vasena vitthārato āgataṃ. yathā cettha, evaṃ  rāhulovādadhātuvibhaṅgesupi.</p>
              <p>[03] tatrāyaṃ anuttānapadavaṇṇanā, ^b^ajjhattaṃ paccatta^eb^nti idaṃ tāva ubhayampi niyakassa adhivacanaṃ.  ^b^niyakaṃ^eb^ nāma attani jātaṃ sasantānapariyāpannanti attho. tayidaṃ yathā loke itthīsu  kathā adhitthīti vuccati, evaṃ attani pavattattā ^b^ajjhattaṃ,^eb^ attānaṃ paṭicca paṭicca pavattattā  ^b^paccatta^eb^ntipi vuccati. ^b^kakkhaḷa^eb^nti thaddhaṃ. ^b^kharigata^eb^nti pharusaṃ. tattha paṭhamaṃ  lakkhaṇavacanaṃ, dutiyaṃ ākāravacanaṃ, kakkhaḷalakkhaṇā hi pathavīdhātu, sā pharusākārā  hoti, tasmā kharigatanti ^a^M1.0345^ea^ vuttā. ^b^upādinna^eb^nti daḷhaṃ ādinnaṃ,  ahaṃ mamanti evaṃ daḷhaṃ ādinnaṃ, gahitaṃ parāmaṭṭhanti attho. ^b^seyyathida^eb^nti nipāto.  tassa taṃ katamanti ceti attho. tato taṃ dassento ``kesā lomā''tiādimāha. ettha  ca ^b^matthaluṅgaṃ pakkhipitvā^eb^ vīsatiyā ākārehi pathavīdhātu niddiṭṭhāti veditabbā.  yaṃ vā panaññampi kiñcīti avasesesu tīsu koṭṭhāsesu pathavīdhātu saṅgahitā.</p>
              <p>[03] vissandanabhāvena taṃ taṃ ṭhānaṃ appotīti ^b^āpo^eb^. kammasamuṭṭhānādivasena nānāvidhesu  āpesu gatanti ^b^āpogataṃ^eb^. kiṃ taṃ? āpodhātuyā ābandhanalakkhaṇaṃ.</p>
              <p>[03] tejanavasena ^b^tejo,^eb^ vuttanayeneva tejesu gatanti ^b^tejogataṃ^eb^. kiṃ taṃ? uṇhattalakkhaṇaṃ.  ^b^yena cā^eb^ti yena tejodhātugatena kupitena ayaṃ kāyo santappati, ekāhikajarādibhāvena  usumajāto hoti. ^b^yena ca jīrīyatī^eb^ti yena ayaṃ kāyo jīrati, indriyavekallataṃ  balaparikkhayaṃ ^a^V1.0341^ea^ valipalitādibhāvañca pāpuṇāti. ^b^yena ca pariḍayhatī^eb^ti yena kupitena  ayaṃ kāyo ḍayhati. so ca puggalo ``ḍayhāmi ḍayhāmī''ti kandanto satadhotasappigosīsacandanādilepañceva  tālavaṇṭavātañca paccāsīsati. ^b^yena ca asitapītakhāyitasāyitaṃ sammā pariṇāmaṃ gacchatī^eb^ti  yenetaṃ asitaṃ vā odanādi pītaṃ vā pānakādi khāyitaṃ vā piṭṭhakhajjakādi sāyitaṃ  vā ambapakkamadhuphāṇitādi sammā paripākaṃ gacchati, rasādibhāvena vivekaṃ gacchatīti  attho. ettha ca purimā tayo tejodhātusamuṭṭhānā. pacchimo kammasamuṭṭhānova.</p>
              <p>[03] vāyanavasena ^b^vāyo,^eb^ vuttanayeneva vāyesu gatanti ^b^vāyogataṃ^eb^. kiṃ taṃ? vitthambhanalakkhaṇaṃ.  ^b^uddhaṅgamā vātā^eb^ti uggārahikkādipavattakā uddhaṃ ārohaṇavātā. ^b^adhogamā vātā^eb^ti  uccārapassāvādinīharaṇakā adho orohaṇavātā. ^b^kucchisayā vātā^eb^ti antānaṃ  bahivātā. ^b^koṭṭhāsayā vātā^eb^ti antānaṃ antovātā. ^b^aṅgamaṅgānusārino vātā^eb^ti  dhamanijālānusārena sakalasarīre aṅgamaṅgāni anusaṭā samiñjanapasāraṇādinibbattakā vātā.  ^b^assāso^eb^ti antopavisananāsikavāto. ^b^passāso^eb^ti bahinikkhamananāsikavāto. ettha  ca purimā pañca catusamuṭṭhānā. assāsapassāsā ^a^M1.0346^ea^ cittasamuṭṭhānāva. sabbattha  ^b^yaṃ vā panaññampi kiñcī^eb^ti iminā padena avasesakoṭṭhāsesu āpodhātuādayo saṅgahitā.</p>
              <p>[03] iti vīsatiyā ākārehi pathavīdhātu, dvādasahi āpodhātu, catūhi tejodhātu, chahi  vāyodhātūti dvācattālīsāya ākārehi catasso dhātuyo vitthāritā hontīti ayaṃ  tāvettha pāḷivaṇṇanā. </p>
              <p>[03] 308^b^.^eb^ bhāvanānaye panettha tikkhapaññassa bhikkhuno kesā pathavīdhātu, lomā pathavīdhātūti  evaṃ vitthārato dhātupariggaho papañcato upaṭṭhāti. yaṃ thaddhalakkhaṇaṃ, ayaṃ pathavīdhātu.  yaṃ ābandhanalakkhaṇaṃ, ayaṃ āpodhātu. yaṃ paripācanalakkhaṇaṃ, ayaṃ tejodhātu. yaṃ  vitthambhanalakkhaṇaṃ, ayaṃ vāyodhātūti evaṃ manasikaroto panassa kammaṭṭhānaṃ pākaṭaṃ hoti.  nātitikkhapaññassa pana evaṃ manasikaroto andhakāraṃ avibhūtaṃ hoti. purimanayena vitthārato  manasikarontassa pākaṭaṃ hoti.</p>
              <p>[03] kathaṃ ^a^V1.0342^ea^? yathā dvīsu bhikkhūsu bahupeyyālaṃ tantiṃ sajjhāyantesu tikkhapañño bhikkhu sakiṃ  vā dvikkhattuṃ vā peyyālamukhaṃ vitthāretvā tato paraṃ ubhatokoṭivaseneva sajjhāyaṃ  karonto gacchati. tatra nātitikkhapañño evaṃ vattā hoti ``kiṃ sajjhāyo nāmesa oṭṭhapariyāhatamattaṃ  kātuṃ na deti, evaṃ sajjhāye kariyamāne kadā tanti paguṇā bhavissatī''ti. so  āgatāgataṃ peyyālamukhaṃ vitthāretvāva sajjhāyaṃ karoti. tamenaṃ itaro evamāha -- ``kiṃ  sajjhāyo nāmesa pariyosānaṃ gantuṃ na deti, evaṃ sajjhāye kariyamāne kadā tanti pariyosānaṃ  gamissatī''ti. evameva tikkhapaññassa kesādivasena vitthārato dhātupariggaho papañcato  upaṭṭhāti. yaṃ thaddhalakkhaṇaṃ, ayaṃ pathavīdhātūtiādinā nayena saṅkhepato manasikaroto kammaṭṭhānaṃ  pākaṭaṃ hoti. itarassa tathā manasikaroto andhakāraṃ avibhūtaṃ hoti. kesādivasena  vitthārato manasikarontassa pākaṭaṃ hoti.</p>
              <p>[03] tasmā imaṃ kammaṭṭhānaṃ bhāvetukāmena tikkhapaññena tāva rahogatena paṭisallīnena sakalampi  attano rūpakāyaṃ āvajjetvā yo imasmiṃ kāye thaddhabhāvo vā kharabhāvo vā, ayaṃ pathavīdhātu.  yo ābandhanabhāvo ^a^M1.0347^ea^ vā dravabhāvo vā, ayaṃ āpodhātu. yo paripācanabhāvo  vā uṇhabhāvo vā, ayaṃ tejodhātu. yo vitthambhanabhāvo vā samudīraṇabhāvo vā,  ayaṃ vāyodhātūti evaṃ saṃkhittena dhātuyo pariggahetvā punappunaṃ pathavīdhātu āpodhātūti  dhātumattato nissattato nijjīvato āvajjitabbaṃ manasikātabbaṃ paccavekkhitabbaṃ. tassevaṃ  vāyamamānassa nacireneva dhātuppabhedāvabhāsanapaññāpariggahito sabhāvadhammārammaṇattā appanaṃ  appatto upacāramatto samādhi uppajjati.</p>
              <p>[03] atha vā pana ye ime catunnaṃ mahābhūtānaṃ nissattabhāvadassanatthaṃ dhammasenāpatinā ``aṭṭhiñca  paṭicca nhāruñca paṭicca maṃsañca paṭicca cammañca paṭicca ākāso parivārito rūpantveva  saṅkhaṃ gacchatī''ti (ma0 ni0 1.306) cattāro koṭṭhāsā vuttā. tesu taṃ taṃ antarānusārinā  ñāṇahatthena vinibbhujitvā vinibbhujitvā yo etesu thaddhabhāvo vā kharabhāvo vā, ayaṃ  pathavīdhātūti purimanayeneva dhātuyo pariggahetvā punappunaṃ pathavīdhātu āpodhātūti  dhātumattato nissattato nijjīvato āvajjitabbaṃ manasikātabbaṃ paccavekkhitabbaṃ. tassevaṃ  vāyamamānassa nacireneva  dhātuppabhedāvabhāsanapaññāpariggahito sabhāvadhammārammaṇattā ^a^V1.0343^ea^ appanaṃ  appatto upacāramatto samādhi uppajjati. ayaṃ saṅkhepato āgate catudhātuvavatthāne bhāvanānayo. </p>
              <p>[03] 309^b^.^eb^ vitthārato āgate pana evaṃ veditabbo. idaṃ kammaṭṭhānaṃ bhāvetukāmena hi nātitikkhapaññena  yoginā ācariyasantike dvācattālīsāya ākārehi vitthārato dhātuyo uggaṇhitvā  vuttappakāre senāsane viharantena katasabbakiccena rahogatena paṭisallīnena sasambhārasaṅkhepato,  sasambhāravibhattito, salakkhaṇasaṅkhepato, salakkhaṇavibhattitoti evaṃ catūhākārehi kammaṭṭhānaṃ  bhāvetabbaṃ.</p>
              <p>[03] tattha kathaṃ ^b^sasambhārasaṅkhepato bhāveti^eb^? idha bhikkhu vīsatiyā koṭṭhāsesu thaddhākāraṃ  pathavīdhātūti vavatthapeti. dvādasasu koṭṭhāsesu yūsagataṃ udakasaṅkhātaṃ ābandhanākāraṃ  āpodhātūti vavatthapeti. catūsu koṭṭhāsesu paripācanakaṃ tejaṃ tejodhātūti vavatthapeti  ^a^M1.0348^ea^. chasu koṭṭhāsesu vitthambhanākāraṃ vāyodhātūti vavatthapeti. tassevaṃ  vavatthāpayatoyeva dhātuyo pākaṭā honti. tā punappunaṃ āvajjato manasikaroto vuttanayeneva  upacārasamādhi uppajjati. </p>
              <p>[03] 310^b^.^eb^ yassa pana evaṃ bhāvayato kammaṭṭhānaṃ na ijjhati, tena ^b^sasambhāravibhattito^eb^ bhāvetabbaṃ.  kathaṃ? tena hi bhikkhunā yaṃ taṃ kāyagatāsatikammaṭṭhānaniddese sattadhā uggahakosallaṃ  dasadhā manasikārakosallañca vuttaṃ. dvattiṃsākāre tāva taṃ sabbaṃ aparihāpetvā tacapañcakādīnaṃ  anulomapaṭilomato vacasā sajjhāyaṃ ādiṃkatvā sabbaṃ tattha vuttavidhānaṃ kātabbaṃ. ayameva  hi viseso, tattha vaṇṇasaṇṭhānadisokāsaparicchedavasena kesādayo manasikaritvāpi paṭikkūlavasena  cittaṃ ṭhapetabbaṃ, idha dhātuvasena. tasmā vaṇṇādivasena pañcadhā pañcadhā kesādayo manasikaritvā  avasāne evaṃ manasikāro pavattetabbo. </p>
              <p>[03] 311^b^.^eb^ ime ^b^kesā^eb^ nāma sīsakaṭāhapaliveṭhanacamme jātā. tattha yathāvammikamatthake  jātesu kuṇṭhatiṇesu na vammikamatthako jānāti mayi kuṇṭhatiṇāni jātānīti,  napi kuṇṭhatiṇāni jānanti mayaṃ vammikamatthake jātānīti, evameva na sīsakaṭāhapaliveṭhanacammaṃ  jānāti mayi kesā jātāti, napi kesā jānanti mayaṃ sīsakaṭāhaveṭhanacamme jātāti,  aññamaññaṃ ^a^V1.0344^ea^ ābhogapaccavekkhaṇarahitā ete dhammā. iti kesā nāma imasmiṃ sarīre pāṭiyekko  koṭṭhāso acetano abyākato suñño nissatto thaddho pathavīdhātūti. </p>
              <p>[03] 312^b^.^eb^ ^b^lomā^eb^ sarīraveṭhanacamme jātā. tattha yathā suññagāmaṭṭhāne jātesu dabbatiṇakesu  na suññagāmaṭṭhānaṃ jānāti mayi dabbatiṇakāni jātānīti, napi dabbatiṇakāni jānanti  mayaṃ suññagāmaṭṭhāne jātānīti, evameva na sarīraveṭhanacammaṃ jānāti mayi lomā jātāti.  napi lomā jānanti mayaṃ sarīraveṭhanacamme jātāti. aññamaññaṃ ābhogapaccavekkhaṇarahitā  ^a^M1.0349^ea^ ete dhammā. iti lomā nāma imasmiṃ sarīre pāṭiyekko koṭṭhāso  acetano abyākato suñño nissatto thaddho pathavīdhātūti. </p>
              <p>[03] 313^b^.^eb^ ^b^nakhā^eb^ aṅgulīnaṃ aggesu jātā. tattha yathā kumārakesu daṇḍakehi madhukaṭṭhike  vijjhitvā kīḷantesu na daṇḍakā jānanti amhesu madhukaṭṭhikā ṭhapitāti, napi madhukaṭṭhikā  jānanti mayaṃ daṇḍakesu ṭhapitāti, evameva na aṅguliyo jānanti amhākaṃ aggesu nakhā  jātāti. napi nakhā jānanti mayaṃ aṅgulīnaṃ aggesu jātāti. aññamaññaṃ ābhogapaccavekkhaṇarahitā  ete dhammā. iti nakhā nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 314^b^.^eb^ ^b^dantā^eb^ hanukaṭṭhikesu jātā. tattha yathā vaḍḍhakīhi pāsāṇaudukkhalakesu kenacideva  silesajātena bandhitvā ṭhapitathambhesu na udukkhalā jānanti amhesu thambhā ṭhitāti.  napi thambhā jānanti mayaṃ udukkhalesu ṭhitāti, evameva na hanukaṭṭhīni jānanti amhesu  dantā jātāti. napi dantā jānanti mayaṃ hanukaṭṭhīsu jātāti. aññamaññaṃ ābhogapaccavekkhaṇarahitā  ete dhammā. iti dantā nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 315^b^.^eb^ ^b^taco^eb^ sakalasarīraṃ pariyonandhitvā ṭhito. tattha yathā allagocammapariyonaddhāya  mahāvīṇāya na mahāvīṇā jānāti ahaṃ allagocammena pariyonaddhāti. napi allagocammaṃ  jānāti mayā mahāvīṇā pariyonaddhāti, evameva na sarīraṃ jānāti ahaṃ tacena pariyonaddhanti.  napi taco jānāti mayā sarīraṃ pariyonaddhanti. aññamaññaṃ ābhogapaccavekkhaṇarahitā ^a^V1.0345^ea^ ete  dhammā. iti taco nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 316^b^.^eb^ ^b^maṃsaṃ^eb^ aṭṭhisaṅghāṭaṃ anulimpitvā ṭhitaṃ. tattha yathā mahāmattikalittāya bhittiyā  na bhitti jānāti ahaṃ mahāmattikāya littāti. napi ^a^M1.0350^ea^ mahāmattikā  jānāti mayā bhitti littāti, evameva na aṭṭhisaṅghāṭo jānāti ahaṃ navapesisatappabhedena  maṃsena littoti. napi maṃsaṃ jānāti mayā aṭṭhisaṅghāṭo littoti. aññamaññaṃ ābhogapaccavekkhaṇarahitā  ete dhammā. iti maṃsaṃ nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 317^b^.^eb^ ^b^nhāru^eb^ sarīrabbhantare aṭṭhīni ābandhamānā ṭhitā. tattha yathā vallīhi vinaddhesu  kuṭṭadārūsu na kuṭṭadārūni jānanti mayaṃ vallīhi vinaddhānīti. napi valliyo jānanti  amhehi kuṭṭadārūni vinaddhānīti, evameva na aṭṭhīni jānanti mayaṃ nhārūhi ābaddhānīti.  napi nhārū jānanti amhehi aṭṭhīni ābaddhānīti. aññamaññaṃ ābhogapaccavekkhaṇarahitā  ete dhammā. iti nhāru nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 318^b^.^eb^ ^b^aṭṭhīsu^eb^ paṇhikaṭṭhi gopphakaṭṭhiṃ ukkhipitvā ṭhitaṃ. gopphakaṭṭhi jaṅghaṭṭhiṃ ukkhipitvā  ṭhitaṃ. jaṅghaṭṭhi ūruṭṭhiṃ ukkhipitvā ṭhitaṃ. ūruṭṭhi kaṭiṭṭhiṃ ukkhipitvā ṭhitaṃ. kaṭiṭṭhi  piṭṭhikaṇṭakaṃ ukkhipitvā ṭhitaṃ, piṭṭhikaṇṭako gīvaṭṭhiṃ ukkhipitvā ṭhito. gīvaṭṭhi  sīsaṭṭhiṃ ukkhipitvā ṭhitaṃ. sīsaṭṭhi gīvaṭṭhike patiṭṭhitaṃ. gīvaṭṭhi piṭṭhikaṇṭake patiṭṭhitaṃ.  piṭṭhikaṇṭako kaṭiṭṭhimhi patiṭṭhito. kaṭiṭṭhi ūruṭṭhike patiṭṭhitaṃ. ūruṭṭhi jaṅghaṭṭhike  patiṭṭhitaṃ. jaṅghaṭṭhi gopphakaṭṭhike patiṭṭhitaṃ. gopphakaṭṭhi paṇhikaṭṭhike patiṭṭhitaṃ.</p>
              <p>[03] tattha yathā iṭṭhakadārugomayādisañcayesu na heṭṭhimā heṭṭhimā jānanti mayaṃ uparime uparime  ukkhipitvā ṭhitāti. napi uparimā uparimā jānanti mayaṃ heṭṭhimesu heṭṭhimesu patiṭṭhitāti,  evameva na paṇhikaṭṭhi jānāti ahaṃ gopphakaṭṭhiṃ ukkhipitvā ṭhitanti. na gopphakaṭṭhi  jānāti ahaṃ jaṅghaṭṭhiṃ ukkhipitvā ṭhitanti. na jaṅghaṭṭhi jānāti ahaṃ  ūruṭṭhiṃ ukkhipitvā ^a^V1.0346^ea^  ṭhitanti. na ūruṭṭhi jānāti ahaṃ kaṭiṭṭhiṃ ukkhipitvā ṭhitanti. na kaṭiṭṭhi jānāti  ahaṃ piṭṭhikaṇṭakaṃ ukkhipitvā ṭhitanti. na piṭṭhikaṇṭako jānāti ahaṃ gīvaṭṭhiṃ ukkhipitvā  ṭhitanti. na gīvaṭṭhi jānāti ahaṃ sīsaṭṭhiṃ ukkhipitvā ṭhitanti. na sīsaṭṭhi jānāti  ahaṃ gīvaṭṭhimhi patiṭṭhitanti. na gīvaṭṭhi jānāti ahaṃ piṭṭhikaṇṭake ^a^M1.0351^ea^ patiṭṭhitanti.  na piṭṭhikaṇṭako jānāti ahaṃ kaṭiṭṭhimhi patiṭṭhitoti. na kaṭiṭṭhi jānāti ahaṃ ūruṭṭhimhi  patiṭṭhitanti. na ūruṭṭhi jānāti ahaṃ jaṅghaṭṭhimhi patiṭṭhitanti. na jaṅghaṭṭhi jānāti ahaṃ  gopphakaṭṭhimhi patiṭṭhitanti. na gopphakaṭṭhi jānāti ahaṃ paṇhikaṭṭhimhi patiṭṭhitanti.  aññamaññaṃ ābhogapaccavekkhaṇarahitā ete dhammā. iti aṭṭhi nāma imasmiṃ sarīre pāṭiyekko  koṭṭhāso acetano abyākato suñño nissatto thaddho pathavīdhātūti. </p>
              <p>[03] 319^b^.^eb^ ^b^aṭṭhimiñjaṃ^eb^ tesaṃ tesaṃ aṭṭhīnaṃ abbhantare ṭhitaṃ. tattha yathā veḷupabbādīnaṃ  anto pakkhittachinnavettaggādīsu na veḷupabbādīni jānanti amhesu vettaggādīni pakkhittānīti.  napi vettaggādīni jānanti mayaṃ veḷupabbādīsu ṭhitānīti, evameva na aṭṭhīni jānanti  amhākaṃ anto miñjaṃ ṭhitanti. nāpi miñjaṃ jānāti ahaṃ aṭṭhīnaṃ anto ṭhitanti.  aññamaññaṃ ābhogapaccavekkhaṇarahitā ete dhammā. iti aṭṭhimiñjaṃ nāma imasmiṃ sarīre pāṭiyekko  koṭṭhāso acetano abyākato suñño nissatto thaddho pathavīdhātūti. </p>
              <p>[03] 320^b^.^eb^ ^b^vakkaṃ^eb^ galavāṭakato nikkhantena ekamūlena thokaṃ gantvā dvidhā bhinnena thūlanhārunā  vinibaddhaṃ hutvā hadayamaṃsaṃ parikkhipitvā ṭhitaṃ. tattha yathā vaṇṭupanibaddhe ambaphaladvaye  na vaṇṭaṃ jānāti mayā ambaphaladvayaṃ upanibaddhanti. napi ambaphaladvayaṃ jānāti ahaṃ vaṇṭena  upanibaddhanti, evameva na thūlanhāru jānāti mayā vakkaṃ upanibaddhanti. napi vakkaṃ  jānāti ahaṃ thūlanhārunā upanibaddhanti. aññamaññaṃ ābhogapaccavekkhaṇarahitā ete dhammā.  iti vakkaṃ nāma imasmiṃ sarīre pāṭiyekko koṭṭhāso acetano abyākato suñño  nissatto thaddho pathavīdhātūti. </p>
              <p>[03] 321^b^.^eb^ ^b^hadayaṃ^eb^ sarīrabbhantare uraṭṭhipañjaramajjhaṃ nissāya ṭhitaṃ. tattha yathā jiṇṇasandamānikapañjaraṃ  nissāya ṭhapitāya maṃsapesiyā na sandamānikapañjarabbhantaraṃ jānāti maṃ nissāya maṃsapesi  ṭhitāti. napi maṃsapesi jānāti ahaṃ jiṇṇasandamānikapañjaraṃ nissāya ^a^V1.0347^ea^ ṭhitāti, evameva  na uraṭṭhipañjarabbhantaraṃ jānāti maṃ nissāya hadayaṃ ṭhitanti. napi hadayaṃ jānāti ahaṃ  uraṭṭhipañjaraṃ nissāya ṭhitanti. aññamaññaṃ ābhogapaccavekkhaṇarahitā ete ^a^M1.0352^ea^  dhammā. iti hadayaṃ nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 322^b^.^eb^ ^b^yakanaṃ^eb^ antosarīre dvinnaṃ thanānamabbhantare dakkhiṇapassaṃ nissāya ṭhitaṃ. tattha  yathā ukkhalikapālapassamhi lagge yamakamaṃsapiṇḍe na ukkhalikapālapassaṃ jānāti mayi  yamakamaṃsapiṇḍo laggoti. napi yamakamaṃsapiṇḍo jānāti ahaṃ ukkhalikapālapasse  laggoti, evameva na thanānamabbhantare dakkhiṇapassaṃ jānāti maṃ nissāya yakanaṃ ṭhitanti.  napi yakanaṃ jānāti ahaṃ thanānamabbhantare dakkhiṇapassaṃ nissāya ṭhitanti. aññamaññaṃ ābhogapaccavekkhaṇarahitā  ete dhammā. iti yakanaṃ nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 323^b^.^eb^ ^b^kilomakesu^eb^ paṭicchannakilomakaṃ hadayañca vakkañca parivāretvā ṭhitaṃ. appaṭicchannakilomakaṃ  sakalasarīre cammassa heṭṭhato maṃsaṃ pariyonandhitvā ṭhitaṃ. tattha yathā pilotikapaliveṭhite  maṃse na maṃsaṃ jānāti ahaṃ pilotikāya paliveṭhitanti. napi pilotikā jānāti  mayā maṃsaṃ paliveṭhitanti, evameva na vakkahadayāni sakalasarīre ca maṃsaṃ jānāti  ahaṃ kilomakena paṭicchannanti. napi kilomakaṃ jānāti mayā vakkahadayāni sakalasarīre  ca maṃsaṃ paṭicchannanti. aññamaññaṃ ābhogapaccavekkhaṇarahitā ete dhammā. iti kilomakaṃ  nāma imasmiṃ sarīre pāṭiyekko koṭṭhāso acetano abyākato suñño nissatto thaddho  pathavīdhātūti. </p>
              <p>[03] 324^b^.^eb^ ^b^pihakaṃ^eb^ hadayassa vāmapasse udarapaṭalassa matthakapassaṃ nissāya ṭhitaṃ. tattha yathā  koṭṭhamatthakapassaṃ nissāya ṭhitāya gomayapiṇḍiyā na koṭṭhamatthakapassaṃ jānāti gomayapiṇḍi  maṃ nissāya ṭhitāti. napi gomayapiṇḍi jānāti ahaṃ koṭṭhamatthakapassaṃ nissāya ṭhitāti,  evameva na udarapaṭalassa matthakapassaṃ jānāti pihakaṃ maṃ nissāya ṭhitanti. napi pihakaṃ  jānāti ahaṃ udarapaṭalassa matthakapassaṃ nissāya ṭhitanti.  aññamaññaṃ ābhogapaccavekkhaṇarahitā ^a^V1.0348^ea^  ete dhammā. iti pihakaṃ nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 325^b^.^eb^ ^b^papphāsaṃ^eb^ ^a^M1.0353^ea^ sarīrabbhantare dvinnaṃ thanānamantare hadayañca yakanañca upari  chādetvā olambantaṃ ṭhitaṃ. tattha yathā jiṇṇakoṭṭhabbhantare lambamāne sakuṇakulāvake  na jiṇṇakoṭṭhabbhantaraṃ jānāti mayi sakuṇakulāvako lambamāno ṭhitoti. napi sakuṇakulāvako  jānāti ahaṃ jiṇṇakoṭṭhabbhantare lambamāno ṭhitoti, evameva na taṃ sarīrabbhantaraṃ jānāti  mayi papphāsaṃ lambamānaṃ ṭhitanti. napi papphāsaṃ jānāti ahaṃ evarūpe sarīrabbhantare  lambamānaṃ ṭhitanti. aññamaññaṃ ābhogapaccavekkhaṇarahitā ete dhammā. iti papphāsaṃ nāma  imasmiṃ sarīre pāṭiyekko koṭṭhāso acetano abyākato suñño nissatto thaddho pathavīdhātūti. </p>
              <p>[03] 326^b^.^eb^ ^b^antaṃ^eb^ galavāṭakakarīsamaggapariyante sarīrabbhantare ṭhitaṃ. tattha yathā lohitadoṇikāya  obhujitvā ṭhapite chinnasīsadhammanikaḷevare na lohitadoṇi jānāti mayi dhammanikaḷevaraṃ  ṭhitanti. napi dhammanikaḷevaraṃ jānāti ahaṃ lohitadoṇiyā ṭhitanti, evameva na sarīrabbhantaraṃ  jānāti mayi antaṃ ṭhitanti. napi antaṃ jānāti ahaṃ sarīrabbhantare ṭhitanti. aññamaññaṃ  ābhogapaccavekkhaṇarahitā ete dhammā. iti antaṃ nāma imasmiṃ sarīre pāṭiyekko  koṭṭhāso acetano abyākato suñño nissatto thaddho pathavīdhātūti. </p>
              <p>[03] 327^b^.^eb^ ^b^antaguṇaṃ^eb^ antantare ekavīsatiantabhoge bandhitvā ṭhitaṃ. tattha yathā pādapuñchanarajjumaṇḍalakaṃ  sibbetvā ṭhitesu rajjukesu na pādapuñchanarajjumaṇḍalakaṃ jānāti rajjukā maṃ sibbitvā  ṭhitāti. napi rajjukā jānanti mayaṃ pādapuñchanarajjumaṇḍalakaṃ sibbitvā ṭhitāti,  evameva na antaṃ jānāti antaguṇaṃ maṃ ābandhitvā ṭhitanti. napi antaguṇaṃ jānāti  ahaṃ antaṃ ābandhitvā ṭhitanti. aññamaññaṃ ābhogapaccavekkhaṇarahitā ete dhammā. iti  antaguṇaṃ nāma imasmiṃ sarīre pāṭiyekko koṭṭhāso acetano abyākato suñño nissatto  thaddho pathavīdhātūti. </p>
              <p>[03] 328^b^.^eb^ ^b^udariyaṃ^eb^ udare ṭhitaṃ asitapītakhāyitasāyitaṃ. tattha yathā suvānadoṇiyaṃ ṭhite  suvānavamathumhi na suvānadoṇi jānāti mayi suvānavamathu ṭhitoti. napi suvānavamathu  jānāti ^a^V1.0349^ea^ ahaṃ suvānadoṇiyaṃ ṭhitoti, evameva na udaraṃ jānāti mayi udariyaṃ ṭhitanti  ^a^M1.0354^ea^. napi udariyaṃ jānāti ahaṃ udare ṭhitanti. aññamaññaṃ ābhogapaccavekkhaṇarahitā  ete dhammā. iti udariyaṃ nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 329^b^.^eb^ ^b^karīsaṃ^eb^ pakkāsayasaṅkhāte aṭṭhaṅgulaveḷupabbasadise antapariyosāne ṭhitaṃ. tattha  yathā veḷupabbe omadditvā pakkhittāya saṇhapaṇḍumattikāya na veḷupabbaṃ jānāti mayi  paṇḍumattikā ṭhitāti. napi paṇḍumattikā jānāti ahaṃ veḷupabbe ṭhitāti, evameva  na pakkāsayo jānāti mayi karīsaṃ ṭhitanti. napi karīsaṃ jānāti ahaṃ pakkāsaye  ṭhitanti. aññamaññaṃ ābhogapaccavekkhaṇarahitā ete dhammā. iti karīsaṃ nāma imasmiṃ  sarīre pāṭiyekko koṭṭhāso acetano abyākato suñño nissatto thaddho pathavīdhātūti. </p>
              <p>[03] 330^b^.^eb^ ^b^matthaluṅgaṃ^eb^ sīsakaṭāhabbhantare ṭhitaṃ. tattha yathā purāṇalābukaṭāhe pakkhittāya  piṭṭhapiṇḍiyā na lābukaṭāhaṃ jānāti mayi piṭṭhapiṇḍi ṭhitāti. napi piṭṭhapiṇḍi jānāti  ahaṃ lābukaṭāhe ṭhitāti, evameva na sīsakaṭāhabbhantaraṃ jānāti mayi matthaluṅgaṃ ṭhitanti.  napi matthaluṅgaṃ jānāti ahaṃ sīsakaṭāhabbhantare ṭhitanti. aññamaññaṃ ābhogapaccavekkhaṇarahitā  ete dhammā. iti matthaluṅgaṃ nāma imasmiṃ sarīre pāṭiyekko koṭṭhāso acetano abyākato  suñño nissatto thaddho pathavīdhātūti. </p>
              <p>[03] 331^b^.^eb^ ^b^pittesu^eb^ abaddhapittaṃ jīvitindriyapaṭibaddhaṃ sakalasarīraṃ byāpetvā ṭhitaṃ.  baddhapittaṃ pittakosake ṭhitaṃ. tattha yathā pūvaṃ byāpetvā ṭhite tele na pūvaṃ  jānāti telaṃ maṃ byāpetvā ṭhitanti. napi telaṃ jānāti ahaṃ pūvaṃ byāpetvā  ṭhitanti, evameva na sarīraṃ jānāti abaddhapittaṃ maṃ byāpetvā ṭhitanti. napi abaddhapittaṃ  jānāti ahaṃ sarīraṃ byāpetvā ṭhitanti. yathā vassodakena puṇṇe kosātakikosake  na kosātakikosako jānāti mayi vassodakaṃ ṭhitanti. napi vassodakaṃ jānāti  ahaṃ kosātakikosake ṭhitanti, evameva na pittakosako jānāti mayi baddhapittaṃ  ṭhitanti. napi baddhapittaṃ jānāti ahaṃ pittakosake ṭhitanti. aññamaññaṃ ābhogapaccavekkhaṇarahitā  ete dhammā ^a^M1.0355^ea^. iti pittaṃ nāma imasmiṃ sarīre pāṭiyekko ^a^V1.0350^ea^ koṭṭhāso  acetano abyākato suñño nissatto yūsabhūto ābandhanākāro āpodhātūti. </p>
              <p>[03] 332^b^.^eb^ ^b^semhaṃ^eb^ ekapatthapūrappamāṇaṃ udarapaṭale ṭhitaṃ. tattha yathā upari sañjātapheṇapaṭalāya  candanikāya na candanikā jānāti mayi pheṇapaṭalaṃ ṭhitanti. napi pheṇapaṭalaṃ jānāti  ahaṃ candanikāya ṭhitanti, evameva na udarapaṭalaṃ jānāti mayi semhaṃ ṭhitanti. napi semhaṃ  jānāti ahaṃ udarapaṭale ṭhitanti. aññamaññaṃ ābhogapaccavekkhaṇarahitā ete dhammā. iti  semhaṃ nāma imasmiṃ sarīre pāṭiyekko koṭṭhāso acetano abyākato suñño nissatto  yūsabhūto ābandhanākāro āpodhātūti. </p>
              <p>[03] 333^b^.^eb^ ^b^pubbo^eb^ anibaddhokāso yattha yattheva khāṇukaṇṭakappaharaṇāggijālādīhi abhihate  sarīrappadese lohitaṃ saṇṭhahitvā paccati, gaṇḍapīḷakādayo vā uppajjanti, tattha tattha  tiṭṭhati. tattha yathā pharasuppahārādivasena paggharitaniyyāse rukkhe na rukkhassa pahārādippadesā  jānanti amhesu niyyāso ṭhitoti, napi niyyāso jānāti ahaṃ rukkhassa pahārādippadesesu  ṭhitoti, evameva na sarīrassa khāṇukaṇṭakādīhi abhihatappadesā jānanti amhesu pubbo  ṭhitoti. napi pubbo jānāti ahaṃ tesu padesesu ṭhitoti. aññamaññaṃ ābhogapaccavekkhaṇarahitā  ete dhammā. iti pubbo nāma imasmiṃ sarīre pāṭiyekko koṭṭhāso acetano abyākato  suñño nissatto yūsabhūto ābandhanākāro āpodhātūti. </p>
              <p>[03] 334^b^.^eb^ ^b^lohitesu^eb^ saṃsaraṇalohitaṃ pittaṃ viya sakalasarīraṃ byāpetvā ṭhitaṃ.  sannicitalohitaṃ yakanaṭṭhānassa heṭṭhābhāgaṃ pūretvā ekapatthapūramattaṃ vakkahadayayakanapapphāsāni  tementaṃ ṭhitaṃ. tattha saṃsaraṇalohite abaddhapittasadisova vinicchayo. itaraṃ pana yathā  jajjarakapāle ovaṭṭhe udake heṭṭhā leḍḍukhaṇḍādīni temayamāne na leḍḍukhaṇḍādīni jānanti  mayaṃ udakena temiyamānāti. napi udakaṃ jānāti ahaṃ ^a^M1.0356^ea^ leḍḍukhaṇḍādīni  tememīti, evameva na yakanassa heṭṭhābhāgaṭṭhānaṃ vakkādīni vā jānanti mayi lohitaṃ  ṭhitaṃ amhe vā temayamānaṃ ṭhitanti. napi lohitaṃ jānāti ahaṃ yakanassa heṭṭhābhāgaṃ  pūretvā vakkādīni temayamānaṃ ṭhitanti. aññamaññaṃ ābhogapaccavekkhaṇarahitā ete  dhammā. iti lohitaṃ nāma imasmiṃ sarīre ^a^V1.0351^ea^ pāṭiyekko koṭṭhāso acetano abyākato  suñño nissatto yūsabhūto ābandhanākāro āpodhātūti. </p>
              <p>[03] 335^b^.^eb^ ^b^sedo^eb^ aggisantāpādikālesu kesalomakūpavivarāni pūretvā tiṭṭhati ceva  paggharati ca. tattha yathā udakā abbūḷhamattesu bhisamuḷālakumudanāḷakalāpesu na bhisādikalāpavivarāni  jānanti amhehi udakaṃ paggharatīti. napi bhisādikalāpavivarehi paggharantaṃ udakaṃ jānāti  ahaṃ bhisādikalāpavivarehi paggharāmīti, evameva na kesalomakūpavivarāni jānanti  amhehi sedo paggharatīti. napi sedo jānāti ahaṃ kesalomakūpavivarehi paggharāmīti.  aññamaññaṃ ābhogapaccavekkhaṇarahitā ete dhammā. iti sedo nāma imasmiṃ sarīre pāṭiyekko  koṭṭhāso acetano abyākato suñño nissatto yūsabhūto ābandhanākāro āpodhātūti. </p>
              <p>[03] 336^b^.^eb^ ^b^medo^eb^ thūlassa sakalasarīraṃ pharitvā kisassa jaṅghamaṃsādīni nissāya ṭhito patthinnasineho.  tattha yathā haliddipilotikapaṭicchanne maṃsapuñje na maṃsapuñjo jānāti maṃ nissāya  haliddipilotikā ṭhitāti. napi haliddipilotikā jānāti ahaṃ maṃsapuñjaṃ nissāya  ṭhitāti, evameva na sakalasarīre jaṅghādīsu vā maṃsaṃ jānāti maṃ nissāya medo ṭhitoti.  napi medo jānāti ahaṃ sakalasarīre jaṅghādīsu vā maṃsaṃ nissāya ṭhitoti. aññamaññaṃ  ābhogapaccavekkhaṇarahitā ete dhammā. iti medo nāma imasmiṃ sarīre pāṭiyekko koṭṭhāso  acetano abyākato suñño nissatto patthinnayūso ābandhanākāro āpodhātūti. </p>
              <p>[03] 337^b^.^eb^ ^b^assu^eb^ ^a^M1.0357^ea^ yadā sañjāyati tadā akkhikūpake pūretvā tiṭṭhati vā  paggharati vā. tattha yathā udakapuṇṇesu taruṇatālaṭṭhikūpakesu na taruṇatālaṭṭhikūpakā  jānanti amhesu udakaṃ ṭhitanti. napi taruṇatālaṭṭhikūpakesu udakaṃ jānāti ahaṃ  taruṇatālaṭṭhikūpakesu ṭhitanti, evameva na akkhikūpakā jānanti amhesu assu ṭhitanti.  napi assu jānāti ahaṃ akkhikūpakesu ṭhitanti. aññamaññaṃ ābhogapaccavekkhaṇarahitā  ete dhammā. iti assu nāma imasmiṃ sarīre pāṭiyekko koṭṭhāso acetano abyākato  suñño nissatto yūsabhūto ābandhanākāro āpodhātūti. </p>
              <p>[03] 338^b^.^eb^ ^b^vasā^eb^ ^a^V1.0352^ea^ aggisantāpādikāle hatthatalahatthapiṭṭhipādatalapādapiṭṭhi nāsāpuṭanalāṭāṃsakūṭesu  ṭhitavilīnasneho. tattha yathā pakkhittatele ācāme na ācāmo jānāti maṃ telaṃ ajjhottharitvā  ṭhitanti. napi telaṃ jānāti ahaṃ ācāmaṃ ajjhottharitvā ṭhitanti, evameva na hatthatalādippadeso  jānāti maṃ vasā ajjhottharitvā ṭhitāti. napi vasā jānāti ahaṃ hatthatalādippadesaṃ  ajjhottharitvā ṭhitāti. aññamaññaṃ ābhogapaccavekkhaṇarahitā ete dhammā. iti vasā nāma  imasmiṃ sarīre pāṭiyekko koṭṭhāso acetano abyākato suñño nissatto yūsabhūto  ābandhanākāro āpodhātūti. </p>
              <p>[03] 339^b^.^eb^ ^b^kheḷo^eb^ tathārūpe kheḷuppattipaccaye sati ubhohi kapolapassehi orohitvā jivhātale  tiṭṭhati. tattha yathā abbocchinnaudakanissande nadītīrakūpake na kūpatalaṃ jānāti  mayi udakaṃ santiṭṭhatīti. napi udakaṃ jānāti ahaṃ kūpatale santiṭṭhāmīti, evameva  na jivhātalaṃ jānāti mayi ubhohi kapolapassehi orohitvā kheḷo ṭhitoti. napi  kheḷo jānāti ahaṃ ubhohi kapolapassehi orohitvā jivhātale ṭhitoti. aññamaññaṃ  ābhogapaccavekkhaṇarahitā ete dhammā. iti kheḷo nāma imasmiṃ sarīre pāṭiyekko  koṭṭhāso acetano abyākato suñño nissatto yūsabhūto ābandhanākāro āpodhātūti. </p>
              <p>[03] 340^b^.^eb^ ^b^siṅghāṇikā^eb^ ^a^M1.0358^ea^ yadā sañjāyati, tadā nāsāpuṭe pūretvā tiṭṭhati  vā paggharati vā. tattha yathā pūtidadhibharitāya sippikāya na sippikā jānāti mayi  pūtidadhi ṭhitanti. napi pūtidadhi jānāti ahaṃ sippikāya ṭhitanti, evameva na nāsāpuṭā  jānanti amhesu siṅghāṇikā ṭhitāti. napi siṅghāṇikā jānāti ahaṃ nāsāpuṭesu  ṭhitāti. aññamaññaṃ ābhogapaccavekkhaṇarahitā ete dhammā. iti siṅghāṇikā nāma imasmiṃ  sarīre pāṭiyekko koṭṭhāso acetano abyākato suñño nissatto yūsabhūto ābandhanākāro  āpodhātūti. </p>
              <p>[03] 341^b^.^eb^ ^b^lasikā^eb^ aṭṭhikasandhīnaṃ abbhañjanakiccaṃ sādhayamānā asītisatasandhīsu ṭhitā.  tattha yathā telabbhañjite akkhe na akkho jānāti maṃ telaṃ abbhañjitvā ṭhitanti. napi  telaṃ jānāti ahaṃ akkhaṃ abbhañjitvā ṭhitanti, evameva na asītisatasandhayo jānanti lasikā  amhe abbhañjitvā ṭhitāti. napi lasikā jānāti ahaṃ asītisatasandhayo abbhañjitvā  ṭhitāti. aññamaññaṃ ābhogapaccavekkhaṇarahitā ete dhammā. iti lasikā nāma ^a^V1.0353^ea^ imasmiṃ  sarīre pāṭiyekko koṭṭhāso acetano abyākato suñño nissatto yūsabhūto ābandhanākāro  āpodhātūti. </p>
              <p>[03] 342^b^.^eb^ ^b^muttaṃ^eb^ vatthissa abbhantare ṭhitaṃ. tattha yathā candanikāya pakkhitte amukhe ravaṇaghaṭe  na ravaṇaghaṭo jānāti mayi candanikāraso ṭhitoti. napi candanikāraso jānāti ahaṃ  ravaṇaghaṭe ṭhitoti, evameva na vatthi jānāti mayi muttaṃ ṭhitanti. napi muttaṃ  jānāti ahaṃ vatthimhi ṭhitanti. aññamaññaṃ ābhogapaccavekkhaṇarahitā ete dhammā. iti  muttaṃ nāma imasmiṃ sarīre pāṭiyekko koṭṭhāso acetano abyākato suñño nissatto  yūsabhūto ābandhanākāro āpodhātūti. </p>
              <p>[03] 343^b^.^eb^ evaṃ kesādīsu manasikāraṃ pavattetvā yena santappati, ayaṃ imasmiṃ sarīre pāṭiyekko  koṭṭhāso acetano abyākato suñño nissatto paripācanākāro tejodhātūti, yena  jīrīyati, yena ^a^M1.0359^ea^ pariḍayhati, yena asitapītakhāyitasāyitaṃ sammā pariṇāmaṃ  gacchati, ayaṃ imasmiṃ sarīre pāṭiyekko koṭṭhāso acetano abyākato suñño nissatto  paripācanākāro tejodhātūti evaṃ tejokoṭṭhāsesu manasikāro pavattetabbo. </p>
              <p>[03] 344^b^.^eb^ tato uddhaṅgame vāte uddhaṅgamavasena pariggahetvā adhogame adhogamavasena, kucchisaye  kucchisayavasena, koṭṭhāsaye koṭṭhāsayavasena, aṅgamaṅgānusārimhi aṅgamaṅgānusārivasena,  assāsapassāse assāsapassāsavasena pariggahetvā uddhaṅgamā vātā nāma imasmiṃ sarīre pāṭiyekko  koṭṭhāso acetano abyākato suñño nissatto vitthambhanākāro vāyodhātūti, adhogamā  vātā nāma, kucchisayā vātā nāma, koṭṭhāsayā vātā nāma, aṅgamaṅgānusārino vātā  nāma, assāsapassāsā vātā nāma imasmiṃ sarīre pāṭiyekko koṭṭhāso acetano abyākato  suñño nissatto vitthambhanākāro vāyodhātūti evaṃ vāyokoṭṭhāsesu manasikāro pavattetabbo.  tassevaṃ pavattamanasikārassa dhātuyo pākaṭā honti. tā punappunaṃ āvajjato manasikaroto  vuttanayeneva upacārasamādhi uppajjati. </p>
              <p>[03] 345^b^.^eb^ yassa pana evaṃ bhāvayato kammaṭṭhānaṃ na ijjhati, tena salakkhaṇasaṅkhepato bhāvetabbaṃ.  kathaṃ? vīsatiyā koṭṭhāsesu thaddhalakkhaṇaṃ pathavīdhātūti vavatthapetabbaṃ.  tattheva ābandhanalakkhaṇaṃ ^a^V1.0354^ea^  āpodhātūti. paripācanalakkhaṇaṃ tejodhātūti. vitthambhanalakkhaṇaṃ vāyodhātūti.</p>
              <p>[03] dvādasasu koṭṭhāsesu ābandhanalakkhaṇaṃ āpodhātūti vavatthapetabbaṃ. tattheva paripācanalakkhaṇaṃ  tejodhātūti. vitthambhanalakkhaṇaṃ vāyodhātūti. thaddhalakkhaṇaṃ pathavīdhātūti.</p>
              <p>[03] catūsu koṭṭhāsesu paripācanalakkhaṇaṃ tejodhātūti vavatthapetabbaṃ. tena avinibhuttaṃ  vitthambhanalakkhaṇaṃ vāyodhātūti. thaddhalakkhaṇaṃ pathavīdhātūti. ābandhanalakkhaṇaṃ āpodhātūti.</p>
              <p>[03] chasu ^a^M1.0360^ea^ koṭṭhāsesu vitthambhanalakkhaṇaṃ vāyodhātūti vavatthapetabbaṃ. tattheva  thaddhalakkhaṇaṃ pathavīdhātūti. ābandhanalakkhaṇaṃ āpodhātūti. paripācanalakkhaṇaṃ tejodhātūti.  tassevaṃ vavatthāpayato dhātuyo pākaṭā honti. tā punappunaṃ āvajjato manasikaroto  vuttanayeneva upacārasamādhi uppajjati. </p>
              <p>[03] 346^b^.^eb^ yassa pana evampi bhāvayato kammaṭṭhānaṃ na ijjhati, tena salakkhaṇavibhattito bhāvetabbaṃ.  kathaṃ? pubbe vuttanayeneva kesādayo pariggahetvā kesamhi thaddhalakkhaṇaṃ pathavīdhātūti  vavatthapetabbaṃ. tattheva ābandhanalakkhaṇaṃ āpodhātūti. paripācanalakkhaṇaṃ tejodhātūti.  vitthambhanalakkhaṇaṃ vāyodhātūti. evaṃ sabbakoṭṭhāsesu ekekasmiṃ koṭṭhāse catasso catasso  dhātuyo vavatthapetabbā. tassevaṃ vavatthāpayato dhātuyo pākaṭā honti. tā punappunaṃ  āvajjato manasikaroto vuttanayeneva upacārasamādhi uppajjati. </p>
              <p>[01] apica kho pana vacanatthato, kalāpato, cuṇṇato, lakkhaṇādito, samuṭṭhānato, nānattekattato,  vinibbhogāvinibbhogato, sabhāgavisabhāgato, ajjhattikabāhiravisesato, saṅgahato, paccayato,  asamannāhārato, paccayavibhāgatoti imehipi ākārehi dhātuyo manasikātabbā. </p>
              <p>[03] 347^b^.^eb^ tattha ^b^vacanatthato^eb^ manasikarontena patthaṭattā pathavī. appoti āpiyati appāyatīti  vā āpo. tejatīti tejo. vāyatīti vāyo. avisesena pana salakkhaṇadhāraṇato ^a^V1.0355^ea^ dukkhādānato  dukkhādhānato ca dhātūti. evaṃ visesasāmaññavasena vacanatthato manasikātabbā. </p>
              <p>[03] 348^b^.^eb^ ^b^kalāpato^eb^ti yā ayaṃ kesā lomātiādinā nayena vīsatiyā ākārehi pathavīdhātu,  pittaṃ semhanti ca ādinā nayena dvādasahākārehi āpodhātu niddiṭṭhā, tattha yasmā -- </p>
              <p>[21] vaṇṇo ^a^M1.0361^ea^ gandho raso ojā, catasso cāpi dhātuyo. </p>
              <p>[27] aṭṭhadhammasamodhānā, hoti kesāti sammuti. </p>
              <p>[22] tesaṃyeva vinibbhogā, natthi kesāti sammuti..</p>
              <p>[03] tasmā kesāpi aṭṭhadhammakalāpamattameva. tathā lomādayoti. yo panettha kammasamuṭṭhāno  koṭṭhāso, so jīvitindriyena ca bhāvena ca saddhiṃ dasadhammakalāpopi hoti. ussadavasena  pana pathavīdhātu āpodhātūti saṅkhaṃ gato. evaṃ kalāpato manasikātabbā. </p>
              <p>[03] 349^b^.^eb^ ^b^cuṇṇato^eb^ti imasmiṃ hi sarīre majjhimena pamāṇena pariggayhamānā paramāṇubhedasañcuṇṇā  sukhumarajabhūtā ^b^pathavīdhātu^eb^ doṇamattā siyā. sā tato upaḍḍhappamāṇāya āpodhātuyā  saṅgahitā, tejodhātuyā anupālitā vāyodhātuyā vitthambhitā na vikiriyati na viddhaṃsiyati,  avikiriyamānā aviddhaṃsiyamānā anekavidhaṃ itthipurisaliṅgādibhāvavikappaṃ upagacchati,  aṇuthūladīgharassathirakathinādibhāvañca pakāseti.</p>
              <p>[03] yūsagatā ābandhanākārabhūtā panettha ^b^āpodhātu^eb^ pathavīpatiṭṭhitā tejānupālitā vāyovitthambhitā  na paggharati na parissavati, apaggharamānā aparissavamānā pīṇitapīṇitabhāvaṃ dasseti.</p>
              <p>[03] asitapītādipācakā cettha usumākārabhūtā uṇhattalakkhaṇā ^b^tejodhātu^eb^ pathavīpatiṭṭhitā  āposaṅgahitā vāyovitthambhitā imaṃ kāyaṃ paripāceti, vaṇṇasampattiñcassa āvahati.  tāya ca pana paripācito ayaṃ kāyo na pūtibhāvaṃ dasseti.</p>
              <p>[03] aṅgamaṅgānusaṭā ^a^V1.0356^ea^ cettha samudīraṇavitthambhanalakkhaṇā ^b^vāyodhātu^eb^ pathavīpatiṭṭhitā āposaṅgahitā  tejānupālitā imaṃ kāyaṃ vitthambheti. tāya ca pana vitthambhito ayaṃ kāyo na  paripatati, ujukaṃ saṇṭhāti. aparāya vāyodhātuyā samabbhāhato gamanaṭṭhānanisajjāsayanairiyāpathesu  viññattiṃ dasseti, samiñjeti, sampasāreti, hatthapādaṃ lāḷeti. evametaṃ itthipurisādibhāvena  bālajanavañcanaṃ māyārūpasadisaṃ dhātuyantaṃ pavattatīti evaṃ cuṇṇato manasikātabbā. </p>
              <p>[03] 350^b^.^eb^ ^b^lakkhaṇādito^eb^ti ^a^M1.0362^ea^ pathavīdhātu kiṃ lakkhaṇā, kiṃ rasā, kiṃ paccupaṭṭhānāti  evaṃ catassopi dhātuyo āvajjetvā ^b^pathavīdhātu^eb^ kakkhaḷattalakkhaṇā, patiṭṭhānarasā, sampaṭicchanapaccupaṭṭhānā.  ^b^āpodhātu^eb^ paggharaṇalakkhaṇā, brūhanarasā, saṅgahapaccupaṭṭhānā. ^b^tejodhātu^eb^ uṇhattalakkhaṇā,  paripācanarasā, maddavānuppadānapaccupaṭṭhānā. ^b^vāyodhātu^eb^ vitthambhanalakkhaṇā, samudīraṇarasā.  abhinīhārapaccupaṭṭhānāti evaṃ lakkhaṇādito manasikātabbā. </p>
              <p>[03] 351^b^.^eb^ ^b^samuṭṭhānato^eb^ti ye ime pathavīdhātuādīnaṃ vitthārato dassanavasena kesādayo dvācattālīsa  koṭṭhāsā dassitā. tesu udariyaṃ karīsaṃ pubbo muttanti ime cattāro koṭṭhāsā  ^b^utusamuṭṭhānāva^eb^. assu sedo kheḷo siṅghāṇikāti ime cattāro ^b^utucittasamuṭṭhānā^eb^.  asitādiparipācako tejo ^b^kammasamuṭṭhānova^eb^. assāsapassāsā cittasamuṭṭhānāva. avasesā  sabbepi ^b^catusamuṭṭhānā^eb^ti evaṃ samuṭṭhānato manasikātabbā. </p>
              <p>[03] 352^b^.^eb^ ^b^nānattekattato^eb^ti sabbāsampi dhātūnaṃ salakkhaṇādito nānattaṃ. aññāneva hi  pathavīdhātuyā lakkhaṇarasapaccupaṭṭhānāni. aññāni āpodhātuādīnaṃ. evaṃ lakkhaṇādivasena  pana kammasamuṭṭhānādivasena ca nānattabhūtānampi etāsaṃ rūpamahābhūtadhātudhammāniccādivasena  ekattaṃ hoti. sabbāpi hi dhātuyo ruppanalakkhaṇaṃ anatītattā ^b^rūpāni^eb^. mahantapātubhāvādīhi  kāraṇehi ^b^mahābhūtāni^eb^.</p>
              <p>[03] ^b^mahantapātubhāvādīhī^eb^ti etā hi dhātuyo mahantapātubhāvato, mahābhūtasāmaññato, mahāparihārato,  mahāvikārato, mahattā bhūtattā cāti imehi kāraṇehi mahābhūtānīti vuccanti.</p>
              <p>[03] tattha ^a^V1.0357^ea^ ^b^mahantapātubhāvato^eb^ti etāni hi anupādinnasantānepi upādinnasantānepi mahantāni  pātubhūtāni. tesaṃ anupādinnasantāne -- </p>
              <p>[21] duve satasahassāni, cattāri nahutāni ca. </p>
              <p>[22] ettakaṃ bahalattena, saṅkhātāyaṃ vasundharāti.. -- </p>
              <p>[25] ādinā nayena mahantapātubhāvatā buddhānussatiniddese vuttāva.</p>
              <p>[03] upādinnasantānepi ^a^M1.0363^ea^ macchakacchapadevadānavādisarīravasena mahantāneva pātubhūtāni.  vuttañhetaṃ ``santi, bhikkhave, mahāsamudde yojanasatikāpi attabhāvā''tiādi.</p>
              <p>[03] ^b^mahābhūtasāmaññato^eb^ti etāni hi yathā māyākāro amaṇiṃyeva udakaṃ maṇiṃ katvā dasseti,  asuvaṇṇaṃyeva leḍḍuṃ suvaṇṇaṃ katvā dasseti.</p>
              <p>[03] yathā ca sayaṃ neva yakkho na yakkhī samāno yakkhabhāvampi yakkhibhāvampi dasseti, evameva  sayaṃ anīlāneva hutvā nīlaṃ upādārūpaṃ dassenti, apītāni alohitāni anodātāneva  hutvā odātaṃ upādārūpaṃ dassentīti māyākāramahābhūtasāmaññato mahābhūtāni.</p>
              <p>[03] yathā ca yakkhādīni mahābhūtāni yaṃ gaṇhanti, neva nesaṃ tassa anto na bahi ṭhānaṃ upalabbhati,  na ca taṃ nissāya na tiṭṭhanti, evameva tānipi neva aññamaññassa anto na bahi ṭhitāni  hutvā upalabbhanti, na ca aññamaññaṃ nissāya na tiṭṭhantīti acinteyyaṭṭhānatāya yakkhādimahābhūtasāmaññatopi  mahābhūtāni. yathā ca yakkhinīsaṅkhātāni mahābhūtāni manāpehi vaṇṇasaṇṭhānavikkhepehi  attano bhayānakabhāvaṃ paṭicchādetvā satte vañcenti, evameva etānipi itthipurisasarīrādīsu  manāpena chavivaṇṇena manāpena attano aṅgapaccaṅgasaṇṭhānena manāpena ca hatthapādaṅgulibhamukavikkhepena  attano kakkhaḷattādibhedaṃ sarasalakkhaṇaṃ paṭicchādetvā bālajanaṃ vañcenti, attano sabhāvaṃ  daṭṭhuṃ na dentīti vañcakattena yakkhinīmahābhūtasāmaññatopi mahābhūtāni.</p>
              <p>[03] ^b^mahāparihārato^eb^ti ^a^V1.0358^ea^ mahantehi paccayehi pariharitabbato. etāni hi divase divase upanetabbattā  mahantehi ghāsacchādanādīhi bhūtāni pavattānīti mahābhūtāni. mahāparihārāni vā  bhūtānītipi mahābhūtāni.</p>
              <p>[03] ^b^mahāvikārato^eb^ti etāni hi anupādinnānipi upādinnānipi mahāvikārāni honti.  tattha anupādinnānaṃ kappavuṭṭhāne vikāramahattaṃ pākaṭaṃ hoti. upādinnānaṃ dhātukkhobhakāle.  tathā hi -- </p>
              <p>[21] bhūmito ^a^M1.0364^ea^ vuṭṭhitā yāva, brahmalokā vidhāvati. </p>
              <p>[22] acci accimato loke, ḍayhamānamhi tejasā.. </p>
              <p>[21] koṭisatasahassekaṃ, cakkavāḷaṃ vilīyati. </p>
              <p>[22] kupitena yadā loko, salilena vinassati.. </p>
              <p>[21] koṭisatasahassekaṃ, cakkavāḷaṃ vikīrati. </p>
              <p>[22] vāyodhātuppakopena, yadā loko vinassati.. </p>
              <p>[21] patthaddho bhavati kāyo, daṭṭho kaṭṭhamukhena vā. </p>
              <p>[22] pathavīdhātuppakopena, hoti kaṭṭhamukheva so.. </p>
              <p>[21] pūtiyo bhavati kāyo, daṭṭho pūtimukhena vā. </p>
              <p>[22] āpodhātuppakopena, hoti pūtimukheva so.. </p>
              <p>[21] santatto bhavati kāyo, daṭṭho aggimukhena vā. </p>
              <p>[22] tejodhātuppakopena, hoti aggimukheva so.. </p>
              <p>[21] sañchinno bhavati kāyo, daṭṭho satthamukhena vā. </p>
              <p>[22] vāyodhātuppakopena, hoti satthamukheva so..</p>
              <p>[03] iti ^a^V1.0359^ea^ mahāvikārāni bhūtānīti mahābhūtāni.</p>
              <p>[03] ^b^mahattā bhūtattā cā^eb^ti etāni hi mahantāni mahatā vāyāmena pariggahetabbattā bhūtāni  vijjamānattāti mahattā bhūtattā ca mahābhūtāni.</p>
              <p>[03] evaṃ sabbāpetā dhātuyo mahantapātubhāvādīhi kāraṇehi mahābhūtāni.</p>
              <p>[03] salakkhaṇadhāraṇato pana dukkhādānato ca dukkhādhānato ca sabbāpi dhātulakkhaṇaṃ anatītattā ^b^dhātuyo^eb^.  salakkhaṇadhāraṇena ca attano khaṇānurūpadhāraṇena ca ^b^dhammā^eb^. khayaṭṭhena ^b^aniccā^eb^. bhayaṭṭhena  ^b^dukkhā^eb^. asārakaṭṭhena ^b^anattā^eb^. </p>
              <p>[01] iti sabbāsampi rūpamahābhūtadhātudhammāniccādivasena ekattanti evaṃ nānattekattato manasikātabbā. </p>
              <p>[03] 353^b^.^eb^ ^b^vinibbhogāvinibbhogato^eb^ti ^a^M1.0365^ea^ sahuppannāva etā ekekasmiṃ sabbapariyantime  suddhaṭṭhakādikalāpepi padesena avinibbhuttā. lakkhaṇena pana vinibbhuttāti evaṃ vinibbhogāvinibbhogato  manasikātabbā. </p>
              <p>[03] 354^b^.^eb^ ^b^sabhāgavisabhāgato^eb^ti evaṃ avinibbhuttāsu cāpi etāsu purimā dve garukattā  sabhāgā. tathā pacchimā lahukattā. purimā pana pacchimāhi pacchimā ca purimāhi  visabhāgāti evaṃ sabhāgavisabhāgato manasikātabbā. </p>
              <p>[03] 355^b^.^eb^ ^b^ajjhattikabāhiravisesato^eb^ti ajjhattikā dhātuyo viññāṇavatthuviññattīndriyānaṃ  nissayā honti, sairiyāpathā, catusamuṭṭhānā. bāhirā vuttaviparītappakārāti evaṃ  ajjhattikabāhiravisesato manasikātabbā. </p>
              <p>[03] 356^b^.^eb^ ^b^saṅgahato^eb^ti kammasamuṭṭhānā pathavīdhātu kammasamuṭṭhānāhi itarāhi ekasaṅgahā hoti  samuṭṭhānanānattābhāvato ^a^V1.0360^ea^. tathā cittādisamuṭṭhānā cittādisamuṭṭhānāhīti evaṃ saṅgahato  manasikātabbā. </p>
              <p>[03] 357^b^.^eb^ ^b^paccayato^eb^ti pathavīdhātu āposaṅgahitā tejoanupālitā vāyovitthambhitā tiṇṇaṃ  mahābhūtānaṃ patiṭṭhā hutvā paccayo hoti. āpodhātu pathavīpatiṭṭhitā tejoanupālitā  vāyovitthambhitā tiṇṇaṃ mahābhūtānaṃ ābandhanaṃ hutvā paccayo hoti. tejodhātu  pathavīpatiṭṭhitā āposaṅgahitā vāyovitthambhitā tiṇṇaṃ mahābhūtānaṃ paripācanaṃ hutvā  paccayo hoti. vāyodhātu pathavīpatiṭṭhitā āposaṅgahitā tejoparipācitā tiṇṇaṃ mahābhūtānaṃ  vitthambhanaṃ hutvā paccayo hotīti evaṃ paccayato manasikātabbā. </p>
              <p>[03] 358^b^.^eb^ ^b^asamannāhārato^eb^ti pathavīdhātu cettha ``ahaṃ pathavīdhātū''ti vā, ``tiṇṇaṃ mahābhūtānaṃ  patiṭṭhā hutvā paccayo homī''ti vā na jānāti. itarānipi tīṇi ``amhākaṃ pathavīdhātu  patiṭṭhā hutvā paccayo hotī''ti na jānanti. esa nayo sabbatthāti evaṃ asamannāhārato  manasikātabbā. </p>
              <p>[03] 359^b^.^eb^ ^b^paccayavibhāgato^eb^ti ^a^M1.0366^ea^ dhātūnaṃ hi kammaṃ, cittaṃ, āhāro, utūti  cattāro paccayā. tattha kammasamuṭṭhānānaṃ kammameva paccayo hoti, na cittādayo. cittādisamuṭṭhānānampi  cittādayova paccayā honti, na itare. kammasamuṭṭhānānañca kammaṃ janakapaccayo hoti,  sesānaṃ pariyāyato upanissayapaccayo hoti. cittasamuṭṭhānānaṃ cittaṃ janakapaccayo hoti,  sesānaṃ pacchājātapaccayo atthipaccayo avigatapaccayo ca. āhārasamuṭṭhānānaṃ āhāro  janakapaccayo hoti, sesānaṃ āhārapaccayo atthipaccayo avigatapaccayo ca. utusamuṭṭhānānaṃ  utu janakapaccayo hoti, sesānaṃ atthipaccayo avigatapaccayo ca. kammasamuṭṭhānaṃ mahābhūtaṃ  kammasamuṭṭhānānampi mahābhūtānaṃ paccayo hoti cittādisamuṭṭhānānampi. tathā cittasamuṭṭhānaṃ,  āhārasamuṭṭhānaṃ. utusamuṭṭhānaṃ mahābhūtaṃ utusamuṭṭhānānampi mahābhūtānaṃ paccayo hoti  kammādisamuṭṭhānānampi.</p>
              <p>[03] tattha kammasamuṭṭhānā pathavīdhātu kammasamuṭṭhānānaṃ itarāsaṃ sahajātāññamaññanissayātthiavigatavasena  ceva patiṭṭhāvasena ca paccayo hoti, na janakavasena.  itaresaṃ tisantatimahābhūtānaṃ ^a^V1.0361^ea^ nissayātthiavigatavasena  paccayo hoti, na patiṭṭhāvasena na janakavasena. āpodhātu cettha itarāsaṃ tiṇṇaṃ sahajātādivasena  ceva ābandhanavasena ca paccayo hoti, na janakavasena. itaresaṃ tisantatikānaṃ nissayātthiavigatapaccayavaseneva,  na ābandhanavasena na janakavasena. tejodhātupettha itarāsaṃ tiṇṇaṃ sahajātādivasena ceva  paripācanavasena ca paccayo hoti, na janakavasena. itaresaṃ tisantatikānaṃ nissayātthiavigatapaccayavaseneva,  na paripācanavasena, na janakavasena. vāyodhātupettha itarāsaṃ tiṇṇaṃ sahajātādivasena ceva  vitthambhanavasena ca paccayo hoti, na janakavasena. itaresaṃ tisantatikānaṃ nissayātthiavigatapaccayavaseneva,  na vitthambhanavasena, na janakavasena. cittāahārautusamuṭṭhānapathavīdhātuādīsupi eseva  nayo.</p>
              <p>[03] evaṃ sahajātādipaccayavasappavattāsu ca panetāsu dhātūsu -- </p>
              <p>[21] ekaṃ paṭicca tisso, catudhā tisso paṭicca eko ca. </p>
              <p>[22] dve dhātuyo paṭicca, dve chaddhā sampavattanti..</p>
              <p>[03] pathavīādīsu ^a^M1.0367^ea^ hi ekekaṃ paṭicca itarā tisso tissoti evaṃ ekaṃ  paṭicca tisso catudhā sampavattanti. tathā pathavīdhātuādīsu ekekā itarā tisso tisso  paṭiccāti evaṃ tisso paṭicca ekā catudhā sampavattati. purimā pana dve paṭicca pacchimā,  pacchimā ca dve paṭicca purimā, paṭhamatatiyā paṭicca dutiyacatutthā, dutiyacatutthā paṭicca  paṭhamatatiyā, paṭhamacatutthā paṭicca dutiyatatiyā, dutiyatatiyā paṭicca paṭhamacatutthāti evaṃ  dve dhātuyo paṭicca dve chadhā sampavattanti.</p>
              <p>[03] tāsu pathavīdhātu abhikkamapaṭikkamādikāle uppīḷanassa paccayo hoti. sāva āpodhātuyā  anugatā patiṭṭhāpanassa. pathavīdhātuyā pana anugatā āpodhātu avakkhepanassa. vāyodhātuyā  anugatā tejodhātu uddharaṇassa. tejodhātuyā anugatā vāyodhātu atiharaṇavītiharaṇānaṃ  paccayo hotīti evaṃ paccayavibhāgato manasikātabbā. </p>
              <p>[01] evaṃ vacanatthādivasena manasi karontassāpi hi ekekena mukhena dhātuyo pākaṭā honti.  tā ^a^V1.0362^ea^ punappunaṃ āvajjato manasikaroto vuttanayeneva upacārasamādhi uppajjati. svāyaṃ  catunnaṃ dhātūnaṃ vavatthāpakassa ñāṇassānubhāvena uppajjanato catudhātuvavatthānantveva saṅkhaṃ  gacchati. </p>
              <p>[03] 360^b^.^eb^ idañca pana catudhātuvavatthānaṃ anuyutto bhikkhu suññataṃ avagāhati, sattasaññaṃ  samugghāteti. so sattasaññāya samūhatattā vāḷamigayakkharakkhasādivikappaṃ anāvajjamāno  bhayabheravasaho hoti, aratiratisaho, na iṭṭhāniṭṭhesu ugghātanigghātaṃ pāpuṇāti. mahāpañño  ca pana hoti amatapariyosāno vā sugatiparāyano vāti. </p>
              <p>[21] evaṃ mahānubhāvaṃ, yogivarasahassa kīḷitaṃ etaṃ. </p>
              <p>[22] catudhātuvavatthānaṃ, niccaṃ sevetha medhāvīti..</p>
              <p>[03] ayaṃ catudhātuvavatthānassa bhāvanāniddeso. </p>
              <p>[03] 361^b^.^eb^ ettāvatā ca yaṃ samādhissa vitthāraṃ bhāvanānayañca dassetuṃ ``ko samādhi, kenaṭṭhena  samādhī''tiādinā nayena pañhākammaṃ kataṃ, tattha ``kathaṃ ^a^M1.0368^ea^ bhāvetabbo''ti  imassa padassa sabbappakārato atthavaṇṇanā samattā hoti.</p>
              <p>[03] duvidhoyeva hayaṃ idha adhippeto upacārasamādhi ceva appanāsamādhi ca. tattha dasasu kammaṭṭhānesu,  appanāpubbabhāgacittesu ca ekaggatā ^b^upacārasamādhi^eb^. avasesakammaṭṭhānesu cittekaggatā  ^b^appanāsamādhi^eb^. so duvidhopi tesaṃ kammaṭṭhānānaṃ bhāvitattā bhāvito hoti.  tena vuttaṃ ``kathaṃ bhāvetabboti imassa padassa sabbappakārato atthavaṇṇanā samattā''ti. </p>
            </h4>
          </h3>
          <h3>
            <h3n> samādhiānisaṃsakathā </h3n>
            <h4>
              <h4n> </h4n>
              <p>[03] 362^b^.^eb^ yaṃ pana vuttaṃ ``samādhibhāvanāya ko ānisaṃso''ti, tattha diṭṭhadhammasukhavihārādipañcavidho  samādhibhāvanāya ānisaṃso. tathā hi ye arahanto khīṇāsavā samāpajjitvā ekaggacittā  sukhaṃ divasaṃ viharissāmāti samādhiṃ bhāventi, tesaṃ appanāsamādhibhāvanā ^b^diṭṭhadhammasukhavihārānisaṃsā^eb^  hoti. tenāha bhagavā ``na kho panete, cunda, ariyassa ^a^V1.0363^ea^ vinaye sallekhā vuccanti.  diṭṭhadhammasukhavihārā ete ariyassa vinaye vuccantī''ti (ma0 ni0 1.82).</p>
              <p>[03] sekkhaputhujjanānaṃ samāpattito vuṭṭhāya samāhitena cittena vipassissāmāti bhāvayataṃ vipassanāya  padaṭṭhānattā appanāsamādhibhāvanāpi sambādhe okāsādhigamanayena upacārasamādhibhāvanāpi  ^b^vipassanānisaṃsā^eb^ hoti. tenāha bhagavā ``samādhiṃ, bhikkhave, bhāvetha. samāhito,  bhikkhave, bhikkhu yathābhūtaṃ pajānātī''ti (saṃ0 ni0  3.5).</p>
              <p>[03] ye pana aṭṭha samāpattiyo nibbattetvā abhiññāpādakaṃ jhānaṃ samāpajjitvā samāpattito vuṭṭhāya  ekopi hutvā bahudhā hotīti vuttanayā abhiññāyo patthento nibbattenti, tesaṃ  sati sati āyatane abhiññāpadaṭṭhānattā appanāsamādhibhāvanā ^b^abhiññānisaṃsā^eb^ hoti. tenāha  bhagavā -- ``so yassa yassa abhiññāsacchikaraṇīyassa dhammassa ^a^M1.0369^ea^ cittaṃ abhininnāmeti  abhiññāsacchikiriyāya, tatra tatreva sakkhibhabbataṃ pāpuṇāti sati sati āyatane''ti (ma0  ni0 3.158; a0 ni0  3.102).</p>
              <p>[03] ye aparihīnajjhānā brahmaloke nibbattissāmāti brahmalokūpapattiṃ patthentā apatthayamānā  vāpi puthujjanā samādhito na parihāyanti, tesaṃ bhavavisesāvahattā appanāsamādhibhāvanā  ^b^bhavavisesānisaṃsā^eb^ hoti. tenāha bhagavā -- ``paṭhamaṃ jhānaṃ parittaṃ bhāvetvā kattha  upapajjanti. brahmapārisajjānaṃ devānaṃ sahabyataṃ upapajjantī''tiādi (vibha0 1024).</p>
              <p>[03] upacārasamādhibhāvanāpi pana kāmāvacarasugatibhavavisesaṃ āvahatiyeva.</p>
              <p>[03] ye pana ariyā aṭṭha samāpattiyo nibbattetvā nirodhasamāpattiṃ samāpajjitvā satta divasāni  acittā hutvā diṭṭheva dhamme nirodhaṃ nibbānaṃ patvā sukhaṃ viharissāmāti samādhiṃ  bhāventi, tesaṃ appanāsamādhibhāvanā ^b^nirodhānisaṃsā^eb^ hoti. tenāha -- ``soḷasahi  ñāṇacariyāhi navahi samādhicariyāhi vasībhāvatā paññā nirodhasamāpattiyā ñāṇa''nti  (paṭi0 ma0 1.34).</p>
              <p>[03] evamayaṃ ^a^V1.0364^ea^ diṭṭhadhammasukhavihārādi pañcavidho samādhibhāvanāya ānisaṃso -- </p>
              <p>[21] ``tasmā nekānisaṃsamhi, kilesamalasodhane. </p>
              <p>[22] samādhibhāvanāyoge, nappamajjeyya paṇḍito''ti.. </p>
              <p>[03] 363^b^.^eb^ ettāvatā ca ``sīle patiṭṭhāya naro sapañño''ti imissā gāthāya sīlasamādhipaññāmukhena  desite visuddhimagge ^b^samādhipi^eb^ paridīpito hoti. </p>
              <p>[06] iti sādhujanapāmojjatthāya kate visuddhimagge </p>
              <p>[06] samādhiniddeso nāma </p>
              <p>[06] ekādasamo paricchedo. </p>
              <p>[03] 364^b^.^eb^ paṭhamo ^a^M1.0370^ea^ sīlaniddeso. dutiyo dhutaṅganiddeso;. tatiyo kammaṭṭhānaggahaṇaniddeso.  catuttho pathavīkasiṇaniddeso. pañcamo sesakasiṇaniddeso. chaṭṭho asubhaniddeso. sattamo  chānussatiniddeso. aṭṭhamo sesānussatiniddeso. navamo brahmavihāraniddeso. dasamo  āruppaniddeso. paṭikkūlasaññādhātuvavatthānadvayaniddeso ekādasamoti. </p>
              <p>[06] visuddhimaggassa paṭhamo bhāgo niṭṭhito.</p>
              <p>[03] </p>
            </h4>
          </h3>
        </h2>
      </h1>
    </h0>
  </ha>
</body>
<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19]visuddhimagga-mahāṭīkā </h>
  <ha>
    <han> (dutiyo bhāgo) </han>
    <h0>
      <h0n> 12. iddhividhaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> abhiññākathāvaṇṇanā </h3n>
            <h4>
              <h4n> </h4n>
              <p>[03] 365^b^.^eb^ saṃvaṇṇanāvasena ^a^M2.0001^ea^ ^a^V2.0001^ea^ anantarasamādhikathāya āsannapaccakkhataṃ dīpento ^b^``ayaṃ  samādhibhāvanā''^eb^ti āha. ``abhiññā sampādetuṃ yogo kātabbo''ti vatvā  tattha payojanavisese dassetuṃ ^b^``evañhī''^eb^tiādi vuttaṃ. kiñcāpi thiratarabhāvo,  vipassanābhāvanāsukhatā ca samādhibhāvanāya ānisaṃso eva, tathāpi pañca lokiyābhiññā  yathāvuttasamādhibhāvanāya ānisaṃsabhāvena pākaṭā paññātāti tāsaṃyeva vasena yogino  adhigatānisaṃsatā vuttā, cuddasadhā cittaparidamanena thirataratā vuttā. lokiyābhiññāsu  vasībhāvopi samādhisseva vasībhāvo, tathā ca ``samāhito yathābhūtaṃ pajānātī''ti  (saṃ0 ni0  3.5;  4.99;  5.1071; netti0 40; mi0 pa0 2.1.14) vacanato  ^a^V2.0002^ea^ ^b^``sukheneva  paññābhāvanaṃ sampādessatī''^eb^ti vuttaṃ. ^b^tasmā^eb^ti yasmā samādhibhāvanāya ānisaṃsalābho  thirataratā, sukheneva ca paññābhāvanā ijjhati, tasmā abhiññākathaṃ tāva ārabhissāma,  paññābhāvanāya okāse sampattepīti adhippāyo.</p>
              <p>[03] bhagavatā pañca lokikābhiññā vuttāti sambandho. na catukkajjhānamattameva idha sāsane  sampādetabbaṃ, napi iddhividhañāṇameva, atha kho aññampi atthīti ^b^uttaruttaripaṇītapaṇītadhammadesanatthañca^eb^.</p>
              <p>[03] ^b^iddhivikubbana^eb^nti ^a^M2.0002^ea^ iddhisaṅkhātaṃ pakativaṇṇajahanakiriyaṃ, idaṃ iddhīsu vikubbaniddhiyā  padhānatāya vuttaṃ, iddhiṃ vikubbanañcāti evaṃ vā attho daṭṭhabbo. vikubbanassa visuṃ  gahaṇampi vuttakāraṇeneva daṭṭhabbaṃ. ākāsakasiṇavasena arūpasamāpattiyo na sambhavanti,  ālokakasiṇañca odātakasiṇantogadhaṃ katvā ^b^``odātakasiṇapariyantesū''^eb^ti vuttaṃ  kasiṇānulomādicittaparidamanavidhino adhippetattā, ākāsanimmānādiatthaṃ pana tadubhayampi  icchitabbameva. ^b^aṭṭha aṭṭhā^eb^ti yathāvuttesu kasiṇesu ekekasmiṃ aṭṭha aṭṭha samāpattiyo.  ^b^kasiṇānulomato^eb^ti kasiṇapaṭipāṭito, paṭipāṭi ca desanāvasena veditabbā. ^b^jhānānulomo^eb^  pana paṭipattivasenapi. ukkamanaṃ ukkantaṃ, ukkantameva ukkantikaṃ, jhānassa ukkantikaṃ  ^b^jhānukkantikaṃ,^eb^ tato, jhānalaṅghanatoti attho. ^b^aṅgasaṅkantito^eb^ aṅgātikkamato.  ^b^cittaṃ paridametabbaṃ^eb^ yadicchakaṃ yatthicchakaṃ jhānānaṃ samāpajjanādisukhatthaṃ, tesaṃ ārammaṇānañca  sallakkhaṇatthaṃ. evañhissa tattha visavitā samijjhatīti. </p>
              <p>[03] 366^b^.^eb^ ^b^jhānaṃ samāpajjatī^eb^ti kiṃ catubbidhampi jhānaṃ samāpajjati, udāhu ekekanti?  kiñcettha yadi catubbidhampi samāpajjati, aṅgasaṅkantito viseso na siyā, atha ekekaṃ  ārammaṇasaṅkantito. nāyaṃ doso ābhogavasena tesaṃ visesasiddhito. yadā hi kasiṇānulomameva  ābhujitvā tattha tattha kasiṇe jhānāni samāpajjati, na aṅgasaṅkantiṃ, tadā kasiṇānulomo.  yadā pana aṅgasaṅkantiṃ ābhujitvā jhānāni samāpajjati, tadā aṅgasaṅkanti veditabbā.  iminā nayena kasiṇānulomāarammaṇasaṅkantiādīnampi aññamaññaṃ viseso veditabbo. idaṃ  kasiṇānulomaṃ nāma cittaparidamananti adhippāyo.</p>
              <p>[03] ^b^tathevā^eb^ti ^a^V2.0003^ea^ ``paṭipāṭiyā aṭṭhasu kasiṇesu satakkhattumpi sahassakkhattumpī''ti etassa  upasaṃhārattho tathā-saddo. paṭilomato cettha paṭipāṭi. tenāha ^b^``paṭilomakkamenā''^eb^ti.  ayañhettha attho -- paṭhamaṃ odātakasiṇe jhānaṃ samāpajjati, tato lohitakasiṇeti yāva  pathavīkasiṇā vattabbā.</p>
              <p>[03] ^b^punappunaṃ samāpajjana^eb^nti ``satakkhattuṃ sahassakkhattu''nti vuttaṃ bahulākāramāha.</p>
              <p>[03] ^b^tatthevā^eb^ti ^a^M2.0003^ea^ pathavīkasiṇeyeva. ^b^tato^eb^ti pacchā tatiyajjhānato vuṭṭhānantarakālaṃ.  ^b^tadevā^eb^ti pathavīkasiṇameva. ^b^tato ākiñcaññāyatana^eb^nti tato pathavīkasiṇugghāṭimākāse  pavattitāakāsānañcāyatanasamāpattito vuṭṭhāya viññāṇañcāyatanaṃ amanasikaritvā taṃ laṅghitvā  yathāvuttāakāsānañcāyatanaviññāṇassa abhāve pavattitaṃ ākiñcaññāyatanaṃ samāpajjati.  pathavīkasiṇugghāṭimākāsakasiṇaṃ pathavīkasiṇapakkhikameva hotīti vuttaṃ ^b^``kasiṇaṃ  anukkamitvā''^eb^ti. atha vā aṭṭhasu kasiṇesu kassaci ukkamanaṃ idha kasiṇukkantikaṃ  nāmāti āha ^b^``kasiṇaṃ anukkamitvā''^eb^ti. ^b^jhānukkantika^eb^nti ettha icchitaṃ  avadhāraṇena nivattetabbaṃ, ukkamanassa ca sarūpaṃ dassetuṃ ``evaṃ kasiṇa''ntiādiṃ vatvā  puna taṃ pakāraṃ saha nissayena sesakasiṇesu atidisanto ^b^``evaṃ āpokasiṇādi...pe0...  kātabbā''^eb^ti āha. tenāha ^b^``iminā nayenā''^eb^tiādi. yathā paṭhamajjhānamūlakaṃ pathavīkasiṇādīsu  jhānukkantikaṃ dassitaṃ, evaṃ dutiyajjhānādimūlakampi taṃ yathārahaṃ dassetabbaṃ.</p>
              <p>[03] ^b^tadevā^eb^ti paṭhamajjhānameva. kasiṇukkantikepi āpokasiṇādimūlikā yojanā vuttanayeneva  kātabbā, tathā yathārahaṃ dutiyajjhānādimūlikā.</p>
              <p>[03] ^b^lohitakasiṇato ākiñcaññāyatana^eb^nti lohitakasiṇaṃ āvajjento abhimukhaṃ katvā  tassa ugghāṭanena upaṭṭhite kasiṇugghāṭimākāse amanasikārena ākāsānañcāyatanajjhānaṃ  samāpajjitvā tattha pubbe pavattaviññāṇassa apagamaṃ ārammaṇaṃ katvā ākiñcaññāyatanaṃ  samāpajjati.</p>
              <p>[03] ^b^itaresa^eb^nti avasiṭṭharūpāvacarajjhānānaṃ. na hi arūpajjhānesu aṅgasaṅkanti  atthi, nāpi tāni ^a^V2.0004^ea^  pathavīkasiṇe pavattanti. yaṃ pana aṅgārammaṇasaṅkantivacane ``nīlakasiṇaṃ ugghāṭetvā ākāsānañcāyatana''ntiādi  vuttaṃ, taṃ yathālābhavasena vuttaṃ, pariyāyena vāti daṭṭhabbaṃ. nippariyāyato pana yathā  aṅgasaṅkanti rūpajjhānesu eva labbhati, evaṃ arūpajjhānesu eva ārammaṇasaṅkanti. tassa  tasseva hi jhānassa ārammaṇantare pavatti ^b^ārammaṇasaṅkanti^eb^. tenāha ^b^``sabbakasiṇesu  ekasseva jhānassa samāpajjanaṃ ārammaṇasaṅkantikaṃ nāmā''^eb^ti.</p>
              <p>[03] yathā ^a^M2.0004^ea^ pana ``sabbakasiṇesū''ti iminā ākāsaviññāṇakasiṇānampi saṅgaho  hotīti na sakkā vattuṃ idha aṭṭhannaṃyeva kasiṇānaṃ adhigatattā, evaṃ sabbampi arūpajjhānaṃ  ``ekaṃ jhāna''nti na sakkā vattuṃ aṭṭhannaṃ samāpattīnaṃ vasena cittaparidamanassa icchitattā.  tasmā āruppajjhānānaṃ vasena aṅgārammaṇasaṅkanti pariyāyena vuttāti veditabbaṃ. tathā  hi pītakasiṇugghāṭimākāse yaṃ paṭhamāruppaviññāṇaṃ, tadārammaṇaṃ viññāṇañcāyatanaṃ sandhāyāha  ^b^``pītakasiṇato viññāṇañcāyatanaṃ samāpajjitvā''^eb^ti. iminā nayena sesadvayepi attho  veditabbo. ^b^ekantarikavasenā^eb^ti aññattho antara-saddo. antarameva antarikaṃ, ekajjhaṃ  antarikaṃ etasminti ekantarikaṃ, jhānasamāpajjanaṃ, tassa vasena. yathā aṅgānaṃ, ārammaṇassa  ca ekajjhaṃ aññathā viseso hoti, tathā samāpajjanavasenāti. so pana viseso heṭṭhimānaṃ  tesaṃ aṅgārammaṇānaṃ samatikkamanavasena hotīti vuttaṃ ^b^``ekantarikavasena aṅgānañca  ārammaṇānañca saṅkamana''^eb^nti. ``idaṃ jhānaṃ pañcaṅgika''ntiādinā aṅgesu, ``idaṃ  pathavīkasiṇa''ntiādinā ārammaṇesu ca vavatthāpitesu ekajjhaṃ tesaṃ vavatthāpane na  koci viseso atthīti aṭṭhakathāsu ayaṃ vidhi nābhato. evañca katvā jhānukkantikādīsu  paṭilomakkamena, anulomapaṭilomakkamena ca ekantarikabhāvena labbhamānampi jhānādīnaṃ  ukkamanaṃ na uddhaṭaṃ, tehi nayehi vināpi cittaparidamanaṃ ijjhatīti papañcaparihāratthaṃ vā  te aṭṭhakathāsu anāgatāti daṭṭhabbaṃ. </p>
              <p>[03] 367^b^.^eb^ ^b^abhāvitabhāvano^eb^ jhānābhiññāsu akatādhikāro. tattha upanissayarahitopīti  keci. ādibhūtaṃ yogakammaṃ ādikammaṃ, taṃ etassa atthīti ^b^ādikammiko,^eb^  pubbe akataparicayo bhāvanaṃ anuyuñjanto. tenāha ^b^``yogāvacaro''^eb^ti. ^b^kasiṇaparikammampi  bhāro^eb^ti dosavivajjanādividhinā kasiṇamaṇḍale paṭipatti yāva uggahanimittuppatti  kasiṇaparikammaṃ, tampi nāma bhāro, pageva iddhivikubbanāti adhippāyo. ^b^nimittuppādana^eb^nti  paṭibhāganimittuppādanaṃ ^a^V2.0005^ea^. ^b^taṃ vaḍḍhetvā^eb^ti taṃ nimittaṃ, bhāvanañca vaḍḍhetvā. na  hi bhāvanāya vināva nimittavaḍḍhanaṃ labbhati. keci upacārasamādhiṃ labhitvā appanāsamādhiṃ  adhigantuṃ na sakkonti, tādisāpi bahū hontevāti āha ^b^``appanādhigamo bhāro''^eb^ti.  ^b^appanādhigamo^eb^ti vā aṭṭhannaṃ samāpattīnaṃ adhigamamāha. aññova samāpattīnaṃ upanissayo  ^a^M2.0005^ea^, añño abhiññānanti āha ^b^``paridamitacittassāpi iddhivikubbanaṃ nāma  bhāro''^eb^ti. khippaṃ nisanti nisāmanaṃ jhānacakkhunā pathavīkasiṇādijhānārammaṇassa  dassanaṃ etassāti khippanisanti, sīghataraṃ jhānaṃ samāpajjitā, tassa bhāvo ^b^khippanisantibhāvo^eb^.  ambatarunicitaṃ mahāmahindattherādīhi otiṇṇaṭṭhānaṃ ^b^therambatthalaṃ^eb^. yathā paṭipakkhavijayāya  yodhājīvā nimmalameva asitomarādiṃ gahetvā vicaranti, evaṃ bhikkhunāpi kilesavijayāya  nimmalāva jhānābhiññā vaḷañjitabbāti imamatthaṃ dassetuṃ ^b^``tasmā''^eb^tiādi vuttaṃ.</p>
              <p>[03] ^b^patiṭṭhābhāvo^eb^ti idha parassa upaddavūpasamanaṃ adhippetaṃ. taṃ hi khippanisantibhāvatopi  garutaraṃ accāyikakiccasādhanavasena vidhātabbato durabhisambhavatarattā. taṃ pana ^b^rakkhitatthera^eb^nidassaneneva  siddhampi tato garutarena aṅgāravassaparittāṇena vibhāvetuṃ ^b^``giribhaṇḍavāhanapūjāya...pe0...  thero viyā''^eb^ti āha. ^b^giribhaṇḍavāhanapūjā^eb^ nāma cetiyagirimādiṃ katvā sakaladīpe,  samudde ca yāva yojanā mahatī dīpapūjā. ^b^pathaviṃ māpetvā^eb^ti mārena pavattitaṃ aṅgāravassaṃ  phuliṅgamattenapi yāva manusse na pāpuṇāti, tāvadeva ākāse pathaviṃ nimminitvā.</p>
              <p>[03] ^b^balavapubbayogāna^eb^nti garutarūpanissayānaṃ, iddhividhādīnaṃ hetubhūtamahābhinīhārānanti  attho. ^b^aggasāvakādīna^eb^nti ^b^ādi^eb^-saddena ekacce mahāsāvake saṅgaṇhāti. ^b^bhāvanānukkamo^eb^  yathāvuttaṃ cittaparidamanaṃ. ^b^paṭisambhidādī^eb^ti ^b^ādi^eb^-saddena ṭhānāṭhānañāṇādīnampi  saṅgaho veditabbo, na sesābhiññānameva. sāvakānampi hi ṭhānāṭhānañāṇādīni padesavasena  ijjhanti. ^b^tasmā^eb^ti yasmā pubbahetusampannasseva yathāvuttaṃ bhāvanānukkamaṃ vinā  abhiññāyo ijjhanti, na itarassa, tasmā. ^b^aggidhamanādīhī^eb^ti aggimhi tāpanakoṭṭanādīhi.  ^b^yathā cā^eb^ti ^b^ca^eb^-saddena lākhākārādīnaṃ lākhākoṭṭanādiṃ avuttampi saṅgaṇhāti. ^b^chanda...pe0...  vasenā^eb^ti ``chandavato ce abhiññā sijjhati, mayhampi sijjhatī''ti kattukamyatāchandaṃ  sīsaṃ dhuraṃ jeṭṭhaṃ pubbaṅgamaṃ katvā, chandaṃ vā uppādetvā taṃ bhāvanāya mukhaṃ katvā  jhānassa samāpajjanavasena. eseva ^a^V2.0006^ea^ nayo sesesupi. ^b^``āvajjanādivasībhāvavasenā''^eb^ti  idaṃ aṭṭhasupi samāpattīsu sātisayaṃ vasībhāvāpādanaṃ sandhāya vuttaṃ. tañca kho ādikammikavasena,  na ^a^M2.0006^ea^ katādhikāravasenāti āha ^b^``pubbahetu...pe0... vaṭṭatī''^eb^ti.  pubbahetusampannassa hi yaṃ jhānaṃ pādakaṃ katvā abhiññā nibbattetabbā, tattheva sātisayaṃ  ciṇṇavasitāpi icchitabbā, na sabbatthevāti adhippāyo. ``catutthajjhānamatte ciṇṇavasinā''ti  vacanato arūpasamāpattiyo vināpi abhiññā ijjhantīti vadanti. tampi yadi pubbahetusampannassa  vasena vuttaṃ, yuttameva. athetarassa, tesaṃ matimattaṃ. ^b^yathā^eb^ti yena pakārena yena  vidhinā. ^b^etthā^eb^ti etasmiṃ iddhividhanipphādane. </p>
              <p>[03] 368^b^.^eb^ ^b^tatrā^eb^ti ca tadeva paccāmasati. ^b^pāḷinayānusārenevā^eb^ti pāḷigatiyā anusaraṇeneva,  pāṭhasaṃvaṇṇanānukkamenevāti attho. ``catutthajjhānaṃ upasampajja viharatī''ti vatvā  ``so''ti vuttattā āha ^b^``adhigatacatutthajjhāno yogī''^eb^ti. ``evaṃ samāhite''ti  ettha ^b^evaṃ^eb^-saddo heṭṭhājhānattayādhigamapaṭipāṭisiddhassa catutthajjhānasamādhānassa nidassanatthoti  āha ^b^``evanti catutthajjhānakkamanidassanameta''^eb^nti, catutthajjhānassa, tassa ca adhigamakkamassa  nidassanaṃ. yena samādhānānukkamena catutthajjhānasamādhi laddho, tadubhayanidassananti attho.  tenāha ^b^``iminā...pe0... vuttaṃ hotī''^eb^ti. yadipi ``eva''nti idaṃ āgamanasamādhinā  saddhiṃ catutthajjhānasamādhānaṃ dīpeti. satipārisuddhisamādhi eva pana iddhiyā adhiṭṭhānabhāvato  padhānanti āha ^b^``catutthajjhānasamādhinā samāhite''^eb^ti. ^b^upekkhāsatipārisuddhibhāvenā^eb^ti  upekkhāya janitasatipārisuddhisabbhāvena. sabbapaccanīkadhammūpakkilesaparisuddhāya hi  paccanīkasamanepi abyāvaṭāya pārisuddhiupekkhāya vattamānāya catutthajjhānaṃ, taṃsampayuttadhammā  ca suparisuddhā, suvisadā ca honti, satisīsena pana tattha desanā katāti āha ^b^``upekkhāsatipārisuddhibhāvena  parisuddhe''^eb^ti. parisuddhiyā eva paccayavisesena pavattiviseso pariyodātatā sudhantasuvaṇṇassa  nighaṃsanena pabhassaratā viyāti āha ^b^``parisuddhattāyeva pariyodāte, pabhassareti vuttaṃ  hotī''^eb^ti.</p>
              <p>[03] ^b^sukhādīnaṃ paccayānaṃ ghātenā^eb^ti sukhasomanassānaṃ, dukkhadomanassānañca yathākkamaṃ  rāgadosapaccayānaṃ vikkhambhanena. ``sukhaṃ somanassassa paccayo, somanassaṃ rāgassa, dukkhaṃ  domanassassā''ti hi vuttaṃ. yathā rāgādayo cetaso malāsucibhāvena ``aṅgaṇānī''ti  vuccanti, evaṃ upagantvā ^a^M2.0007^ea^ kilesanaṭṭhena upakkilesāti āha ^b^``anaṅgaṇattāyeva  vigatūpakkilese''^eb^ti. tenāha ^b^``aṅgaṇena hi taṃ cittaṃ upakkilissatī''^eb^ti, vibādhīyati  upatāpīyatīti ^a^V2.0007^ea^ attho. ^b^subhāvitattā^eb^ti paguṇabhāvāpādanena suṭṭhu bhāvitattā. tenāha  ^b^``vasībhāvappatte''^eb^ti, āvajjanādinā pañcadhā, cuddasavidhena vā paridamanena vasavattitaṃ  upagateti attho. ^b^vase vattamānaṃ hi cittaṃ^eb^ paguṇabhāvāpattiyā suparimadditaṃ viya  cammaṃ, suparikammakatā viya ca lākhā ^b^mudunti vuccati. kammakkhame^eb^ti vikubbanādīddhikammakkhame.  ^b^tañca ubhaya^eb^nti mudutākammaniyadvayaṃ.</p>
              <p>[03] ^b^nāha^eb^ntiādīsu na-kāro paṭisedhattho. ^b^aha^eb^nti satthā attānaṃ niddisati. ^b^bhikkhave^eb^ti  bhikkhū ālapati. ^b^añña^eb^nti idāni vuccamānacittato aññaṃ. ^b^ekadhammampī^eb^ti ekampi  sabhāvadhammaṃ na samanupassāmīti sambandho. ayaṃ hettha attho -- ahaṃ, bhikkhave, sabbaññutaññāṇena  olokentopi aññaṃ ekadhammampi na samanupassāmi. ^b^yaṃ^eb^ vasībhāvāpādanena ^b^bhāvitaṃ,^eb^  tathā punappunaṃ karaṇena ^b^bahulīkataṃ,^eb^ evaṃ savisesamudubhāvappattiyā ^b^muduṃ,^eb^  kammakkhamatāya ^b^kammaniya^eb^ñca hoti. ^b^yathayidaṃ citta^eb^nti attano, tesañca paccakkhatāya  evamāhāti. yathā yathāvuttā parisuddhatādayo na vigacchanti, evaṃ subhāvitaṃ cittaṃ.</p>
              <p>[03] tattha avaṭṭhitaṃ idha ``ṭhitaṃ, āneñjappatta''nti ca vuttanti āha ^b^``etesu parisuddhatādīsu  ṭhitattā ṭhite, ṭhitattāyeva āneñjappatte''^eb^ti. yathā mudukammaññatā vasībhāvappattiyā  lakkhīyanti, evaṃ vasībhāvappattipi mudukammaññatāhi lakkhīyatīti, mudukammaññabhāvena  vā attano vase ṭhitattā ``ṭhite''ti vuttaṃ. yathā hi kāraṇena phalaṃ niddharīyati,  evaṃ phalenāpi kāraṇaṃ niddharīyatīti niccalabhāvena avaṭṭhānaṃ āneñjappatti. sā  ca sampayuttadhammesu thirabhāvena, paṭipakkhehi akammaniyatāya ca sambhavantī saddhādibalānaṃ  ānubhāvena hotīti ``saddhādīhi pariggahitattā āneñjappatte''ti saṅkhepato vuttamatthaṃ  vivarituṃ ^b^``saddhāpariggahitaṃ hī''^eb^tiādi vuttaṃ. tattha ^b^saddhāpariggahita^eb^nti evaṃ  subhāvitaṃ vasībhāvappattaṃ etaṃ cittaṃ ekaṃsena abhiññāsacchikaraṇīyānaṃ dhammānaṃ abhiññāsacchikiriyāya  saṃvattatīti evaṃ pavattāya saddhāya pariggahitaṃ yathāvuttasaddhābalena upatthambhitaṃ. ^b^assaddhiyenā^eb^ti  tappaṭipakkhena assaddhiyena hetunā na iñjati na calati na kampati, aññadatthu upari visesāvahabhāveneva  tiṭṭhati. ^b^vīriyapariggahita^eb^ntiādīsupi ^a^M2.0008^ea^ iminā nayena attho veditabbo.  ayaṃ pana viseso -- ^b^vīriyapariggahita^eb^nti vasībhāvāpādanaparidamanasādhanena vīriyena upatthambhitaṃ.  ^b^satipariggahita^eb^nti yathāvutte bhāvanābahulīkāre asammosasādhikāya, kusalānañca  dhammānaṃ gatiyo samannesamānāya satiyā ^a^V2.0008^ea^ upatthambhitaṃ. ^b^samādhipariggahita^eb^nti tattheva  avikkhepasādhanena samādhānena upatthambhitaṃ. ^b^paññāpariggahita^eb^nti tassā eva bhāvanāya  upakārānupakāradhammānaṃ pajānanalakkhaṇāya paññāya upatthambhitaṃ. ^b^obhāsagata^eb^nti ñāṇobhāsasahagataṃ.  obhāsabhūtena hi yathāvuttasamādhānasaṃvaddhitena ñāṇena saṃkilesapakkhaṃ yāthāvato passanto  tato utrasanto ottappanto taṃ adhibhavati, na tena abhibhūyati. tenāha ^b^``kilesandhakārena  na iñjatī''^eb^ti. etena ñāṇapariggahitaṃ hirottappabalaṃ dasseti.</p>
              <p>[03] ^b^aṭṭhaṅgasamannāgata^eb^nti catutthajjhānasamādhinā samāhitatā, parisuddhatā, pariyodātatā, anaṅgaṇatā,  vigatūpakkilesatā, mudubhāvo, kammaniyatā, āneñjappattiyā ṭhitatā, samāhitassa vā  cittassa imāni aṅgānīti ``samāhite''ti imaṃ aṅgabhāvena aggahetvā ṭhitiāneñjappattiyo  visuṃ gahetvā imehi aṭṭhahi aṅgehi samannāgataṃ. ^b^abhinīhārakkhama^eb^nti iddhividhādiatthaṃ  abhinīhārakkhamaṃ tadabhimukhaṃ karaṇayoggaṃ. tenāha ^b^``abhiññāsacchikaraṇīyānaṃ dhammānaṃ  abhiññāsacchikiriyāyā''^eb^ti.</p>
              <p>[03] kāmaṃ nīvaraṇāni vikkhambhetvā eva paṭhamajjhānasamadhigamo, vitakkādike vūpasame eva ca  dutiyajjhānādisamadhigamo, tathāpi na tathā tehi dūrībhūtā apetā vā yathā catutthajjhānato,  cetaso malīnabhāvasaṅkhātauppilābhogakarehi nīvaraṇādīhi suṭṭhu vimuttiyā tassa parisuddhi,  pariyodātatā ca yuttāti āha ^b^``nīvaraṇa...pe0... pariyodāte''^eb^ti. ^b^jhānapaṭilābhapaccayāna^eb^nti  jhānapaṭilābhahetukānaṃ jhānapaṭilābhaṃ nissāya uppajjanakānaṃ. ^b^pāpakāna^eb^nti lāmakānaṃ.  ^b^icchāvacarāna^eb^nti icchāya avacarānaṃ icchāvasena otiṇṇānaṃ ``aho vata mameva satthā  paṭipucchitvā paṭipucchitvā bhikkhūnaṃ dhammaṃ deseyyā''tiādinayappavattānaṃ mānamāyāsāṭheyyādīnaṃ.  ^b^abhijjhādīna^eb^nti ^b^ādi^eb^-saddenāpi tesaṃyeva saṅgaho. abhijjhā cettha paṭhamajjhānena  avikkhambhaneyyā, mānādayo ca tadekaṭṭhā daṭṭhabbā ^a^M2.0009^ea^ ``jhānapaṭilābhapaccayāna''nti  anuvattamānattā. vikkhambhaneyyā pana nīvaraṇaggahaṇeneva gahitā, kathaṃ pana paṭhamajjhānena  avikkhambhaneyyā idha vigacchantīti? ``sabbe kusalā dhammā sabbākusalānaṃ paṭipakkhā''ti  sallekhapaṭipattivasena evaṃ vuttaṃ jhānassa aparāmaṭṭhabhāvadassanato. ye panettha ``icchāvacarānaṃ  abhijjhādīna''nti imehi padehi kopāpaccayakāamarāgabyāpādādayo gahitāti adhippāyena  ``jhānapaṭilābhapaccayāna''nti pāṭhaṃ paṭikkhipitvā ``jhānapaṭilābhapaccanīkāna''nti  ^a^V2.0009^ea^ pāṭhoti  vadanti, taṃ tesaṃ matimattaṃ tathā pāṭhasseva abhāvato. jhānapaṭilābhapaccanīkā ca nīvaraṇā  ceva tadekaṭṭhā ca tesaṃ dūrībhāvaṃ vatvā puna abhāvavigamacodanāya ayujjamānattā. nanu  ca ^b^anaṅgaṇasutta-^eb^ (ma0 ni0 1.57 ādayo) ^b^vatthasuttesu^eb^ (ma0 ni0 1.70 ādayo) ayamattho  na labbhati, oḷārikānaṃyeva pāpadhammānaṃ tattha adhippetattā? saccametaṃ, idha pana adhigatacatutthajjhānassa  vasena vuttattā sukhumāyeva te gahitā, aṅgaṇūpakkilesatāsāmaññena panettha suttānaṃ  apadisanaṃ. tathā hi ^b^``suttānusārenā''^eb^ti vuttaṃ, na pana suttavasenāti. avassaṃ  ce tamevaṃ sampaṭicchitabbaṃ adhigatajjhānānampi kesañci icchāvacarānaṃ pavattisabbhāvato.</p>
              <p>[03] ^b^iddhipādabhāvūpagamenā^eb^ti iddhiyā pādakabhāvassa padaṭṭhānabhāvassa upagamanena. ^b^bhāvanāpāripūriyā^eb^ti  ito paraṃ kattabbassa abhāvavasena abhinīhārakkhamabhāvanāya paripuṇṇattā. ^b^paṇītabhāvūpagamenā^eb^ti  tato eva padhānabhāvaṃ nītatāya uttamaṭṭhena, atittikaraṭṭhena ca paṇītabhāvassa upagamanena.  ubhayañcetaṃ ṭhitiyā kāraṇavacanaṃ paripuṇṇāya bhāvanāya paṇītabhāvappattiyā ^b^``ṭhite''^eb^ti.  ^b^``āneñjappatte''^eb^ti idaṃ ṭhitiyā visesanaṃ. tenāha ^b^``yathā āneñjappattaṃ hoti,  evaṃ ṭhite''^eb^ti. imasmiṃ pakkhe ``ṭhite āneñjappatte''ti ubhayamekaṃ aṅgaṃ,  ``samāhite''ti pana idampi ekamaṅgaṃ. tenevassa paṭhamavikappato visesaṃ sandhāyāha  ^b^``evampi aṭṭhaṅgasamannāgata''^eb^nti. </p>
            </h4>
          </h3>
          <h3>
            <h3n> dasaiddhikathāvaṇṇanā </h3n>
            <h4>
              <h4n> </h4n>
              <p>[03] 369^b^.^eb^ ^b^nipphattiatthenā^eb^ti sijjhanaṭṭhena. ^b^paṭilābhaṭṭhenā^eb^ti pāpuṇanaṭṭhena. ^b^ta^eb^nti  kāmitaṃ vatthuṃ. ^b^samijjhatī^eb^ti nipphajjati. pabbajjaṃ ādiṃ katvā yāva jhānamaggā  ^a^M2.0010^ea^ idha ^b^nekkhammaṃ. ijjhatī^eb^ti pāpuṇīyati. ^b^paṭiharatīti pāṭihāriya^eb^nti  yasmā paṭipakkhaṃ harati apaneti, tasmā pāṭihāriyaṃ. attano paṭipakkhaṃ haratīti paṭihāriyaṃ,  nekkhammādi, paṭihāriyameva pāṭihāriyaṃ, yathā ``vekataṃ, vesama''nti ca.</p>
              <p>[03] ^b^ijjhanaṭṭhenā^eb^ti nipphajjanaṭṭhena. ^b^upāyasampadāyā^eb^ti sampannaupāyassa, ñāyārambhassāti  attho. ^b^ijjhatī^eb^ti pasaveti. ^b^sīlavā^eb^ti ācārasīlena sīlavā. ^b^kalyāṇadhammo^eb^ti  dasakusalakammapathavasena ^a^V2.0010^ea^ sundaradhammo. sīlasampattiyā vā ^b^sīlavā^eb^. dānādisesapuññakiriyavatthuvasena  ^b^kalyāṇadhammo. paṇidahissatī^eb^ti patthessati.</p>
              <p>[03] ^b^ijjhantī^eb^ti vaḍḍhanti, ukkaṃsaṃ pāpuṇantīti attho. sātisayanipphajjanapaṭilābhasijjhanabuddhiatthe  hi iddhi vuttā. ^b^sā dasavidhā^eb^ti sabbā iddhiyo ānetvā atthuddhāravasena idhādhippetaṃ  iddhiṃ dassetuṃ vuttaṃ. bahubhāvādikassa adhiṭṭhānaṃ adhiṭṭhahanaṃ etissā atthīti ^b^adhiṭṭhānā^eb^.  vividhaṃ rūpanimmānasaṅkhātaṃ kubbanaṃ etissā atthīti ^b^vikubbanā. manomayā^eb^ti  jhānamanena nibbattibhāvato manomayā. ñāṇassa vipphāro vegāyitattaṃ etissā atthīti  ^b^ñāṇavipphārā^eb^. ariyānaṃ ayanti ^b^ariyā^eb^. yato kutoci kammavipākato jātā  iddhi ^b^kammavipākajā^eb^. sātisayapuññanibbattā iddhi ^b^puññavato iddhi^eb^. kammavipākajā  iddhi jātito paṭṭhāya hoti, itarā yadā tadā puññassa vipaccanakāleti evaṃ vā imāsaṃ  viseso veditabbo. āthabbanavijjābhinibbattā ^b^vijjāmayā. sammāpayogo^eb^ upāyapayogo  ñāyārambho. </p>
              <p>[03] 370^b^.^eb^ ^b^pakatiyā eko^eb^ti sabhāvena eko. ^b^bahuka^eb^nti bahuṃ. tena aggahitaparicchedaṃ  adhiṭṭhātabbassa anekabhāvaṃ dassetvā puna paricchedato dassetuṃ ^b^``sataṃ vā''^eb^tiādi  vuttaṃ. ^b^āvajjatī^eb^ti parikammasaṅkhātena ābhogena ābhujati bhāvirūpe tena parikammamanasikārena  manasi karoti. ^b^ñāṇena adhiṭṭhātī^eb^ti tathā parikammaṃ katvā abhiññāñāṇena yathādhippete  bahuke adhiṭṭhāti, adhiṭṭhānacittena saheva bahubhāvāpattito bahubhāvāpādakaṃ iddhividhañāṇaṃ  pavattento ca tathā adhiṭṭhātīti vuccati. sesesupi eseva nayo. ^b^eva^eb^nti ^a^M2.0011^ea^  pakārattho evaṃ-saddo, tena sabbampi adhiṭṭhānappakāraṃ saṅgaṇhāti. ^b^adhiṭṭhānavasenā^eb^ti  ``ñāṇena adhiṭṭhātī''ti (paṭi0 ma0 3.10) evaṃ vuttādhiṭṭhānavasena nipphannattā. </p>
              <p>[03] 371^b^.^eb^ ^b^pakativaṇṇa^eb^nti pakatisaṇṭhānaṃ attano pākatikarūpaṃ. ^b^pakativaṇṇavijahanavikāravasenā^eb^ti  attano pakativaṇṇavijahanapubbakassa kumārakavaṇṇādivaṇṇavikārassa vasena. </p>
              <p>[03] 372^b^.^eb^ ^b^imamhā kāyā^eb^ti paccakkhabhāvena ``imamhā''ti vuttā bhikkhussa karajakāyā.  ^b^aññaṃ kāya^eb^nti aññaṃ iddhimayaṃ kāyaṃ. tato eva iddhimayarūpavantatāya ^b^rūpiṃ^eb^. abhiññāmanena  ^a^V2.0011^ea^ nibbattattā ^b^manomayaṃ. nipphattivasenā^eb^ti nipphajjanavasena. abhiññāñāṇassa  hi yathā manomayo kāyo nipphajjati, tathā pavatti ^b^manomayiddhi^eb^. eseva nayo sesesupi.  yadi evaṃ kathamayameva manomayiddhīti? ruḷhīvesā veditabbā yathā ``manomayo attabhāvo''ti,  yathā vā ``gosamaññā visāṇādimati piṇḍe''. atha vā abbhantarato nikkhante, iddhimatā  ca ekantasadise imasmiṃ nimmāne supākaṭo manasā nibbattitabhāvoti yathā sātisayo  manomayavohāro, na tathā aññāsu adhiṭṭhānavikubbaniddhīsu samaññantaravantāsūti veditabbaṃ. </p>
              <p>[03] 373^b^.^eb^ ^b^ñāṇuppattito pubbe vā^eb^ti arahattamaggañāṇuppattito pubbe vā vipassanākkhaṇe,  tatopi vā pubbe antimabhavikassa paṭisandhiggahaṇato paṭṭhāya. ^b^pacchā vā^eb^ yāva khandhaparinibbānā.  ^b^taṅkhaṇe vā^eb^ magguppattisamaye. ^b^ñāṇānubhāvanibbatto viseso^eb^ti sūriyassa uṭṭhitaṭṭhāne,  samantato ca ālokakaraṇasamatthatā viya tasseva ñāṇassa ānubhāvena nibbatto sabbaso pahātabbapahānabhāvetabbabhāvanāpāripūrisaṅkhāto  viseso. vatthūni pana anantarāyatāvasena āgatāni. ^b^aniccānupassanāyā^eb^ti saṅkhāre  aniccato anupassantiyā balavavipassanāya. āraddhavipassanassa hi yathāvuttavipassanāya  pavattikkhaṇe tato pubbe, pacchā ca pakiṇṇakasammasanavāre niccasaññāya pahānaṭṭho ijjhati.  eseva nayo sabbattha. kāmaṃ ettakāya saṅkhepakathāyapi adhippetattho pakāsitova ^a^M2.0012^ea^,  vitthārakathāya pana vibhūtataro hotīti āha ^b^``vitthārena kathetabba''^eb^nti.</p>
              <p>[03] ^b^gabbhagatassevā^eb^ti anādare sāmivacanaṃ. ^b^vuttanayenā^eb^ti ``pacchimabhavikassā''tiādinā  ^b^bākulattheravatthu^eb^mhi vuttanayena.</p>
              <p>[03] ^b^dārubhāraṃ katvā^eb^ti dārubhāraṃ sakaṭe katvā, āropetvāti attho. ^b^ossajjitvā^eb^ti  chaḍḍetvā. ^b^sakaṭamūle^eb^ti sakaṭasamīpe. ^b^vāḷayakkhānucarite^eb^ti kururehi yakkhehi  anuvicaritabbe. yakkhapariggahitañhi rājagahanagaraṃ. </p>
              <p>[03] 374^b^.^eb^ ^b^samādhito^eb^ti paṭhamajjhānādisamādhito. ^b^pubbe^eb^ti upacārajjhānakkhaṇe. ^b^pacchā^eb^ti  samāpattiyā ciṇṇapariyante. ^b^taṅkhaṇe^eb^ti samāpannakkhaṇe. ^b^samathānubhāvanibbatto viseso^eb^ti  tasmiṃ tasmiṃ ^a^V2.0012^ea^ jhāne samādhitejena nibbatto nīvaraṇavikkhambhanavitakkādisamatikkamasaññāvedayitanirodhaparissayasahanādiko  viseso.</p>
              <p>[03] ^b^kapotakandarāya^eb^nti evaṃnāmake araññavihāre. ^b^juṇhāya rattiyā^eb^ti candālokavatiyā  rattiyā. ^b^navoropitehi kesehī^eb^ti itthambhūtalakkhaṇe karaṇavacanaṃ. ^b^yassā^eb^ti pahārassa.  ^b^tassā^eb^ti yakkhassa. khippanisantibhāvassa ukkaṃsagatattā thero tasmiṃ paharante eva samāpattiṃ  samāpajjīti āha ^b^``paharaṇasamaye samāpattiṃ appesī''^eb^ti. pāḷiyaṃ pana ``nisinno  hoti aññataraṃ samādhiṃ samāpajjitvā''ti (udā0 34) vuttaṃ. ime pana therā samāpattito  vuṭṭhānasamakālaṃ tena pahāro dinnoti vadanti.</p>
              <p>[03] ^b^sañjīvatthera^eb^nti kakusandhassa bhagavato dutiyaṃ aggasāvakaṃ mahātheraṃ sandhāyāha. so  hi āyasmā araññādīsu yattha katthaci nisinno appakasireneva nirodhaṃ samāpajjati,  tasmā ekadivasaṃ aññatarasmiṃ rukkhamūle nirodhaṃ samāpajji, taṃ sandhāya vuttaṃ ^b^``nirodhasamāpanna''^eb^ntiādi.  cīvare aṃsumattampi na jhāyittha, sarīre kā kathā. teneva hi thero ``sañjīvo''  tveva paññāyittha. ^b^ayamassā^eb^ti assa āyasmato sañjīvattherassa yo nirodhasamāpattiyaṃ  aggiparissayābhāvo, ayaṃ samādhivipphārā ^a^M2.0013^ea^ iddhīti yojanā. kathaṃ pana  nirodhasamāpattiyaṃ samādhivipphārasambhavoti āha ^b^``anupubba...pe0... nibbattattā''^eb^ti.</p>
              <p>[03] ^b^paṭhamaṃ ṭhapitabhaṇḍakassā^eb^ti sabbapaṭhamaṃ ṭhapitabhaṇḍakassa. tañhi gahaṇakāle sabbapacchimaṃ gayhati.  ^b^kālaparicchedavasenā^eb^ti ``ettake kāle gate vuṭṭhahissāmī''ti samāpattito pubbe  katakālaparicchedavasena. ^b^bhītā viraviṃsū^eb^ti rattandhakāre rūpadassanena ``pisāco uṭṭhahatī''ti  maññamānā. ettakehi nāma bhaṇḍakehi ajjhotthaṭo nibbikāro ``aho mahānubhāvo,  aho vivekavāsī''ti ca ^b^theragatena pasādena^eb^.</p>
              <p>[03] ^b^tattatelakaṭāha^eb^nti ādhārasīsena ādheyyamāha, kaṭāhe tattatelaṃ kaṭāhena āsiñcīti  adhippāyo. ^b^vivaṭṭamāna^eb^nti katthacipi alagganavasena bhassantaṃ.</p>
              <p>[03] ^b^saparivārā^eb^ti pañcahi itthisatehi saparivārā. ^b^rājānaṃ mettāya pharī^eb^ti  odissakamettāsamāpattiyā ^a^V2.0013^ea^ rājānaṃ phusi. ^b^khipitu^eb^nti vijjhituṃ. ^b^oropetu^eb^nti  sarasannāhaṃ paṭisaṃharituṃ. </p>
              <p>[03] 375^b^.^eb^ ^b^paṭikkūlādīsū^eb^ti aniṭṭhādīsu. aniṭṭhaṃ hi paṭikkūlaṃ, amanuññampi ``paṭikkūla''nti  vuccati. ^b^ādi^eb^-saddena apaṭikkūlādiṃ saṅgaṇhāti. ^b^tatthā^eb^ti paṭikkūlārammaṇe.  ^b^upekkhako^eb^ti chaḷaṅgupekkhāya upekkhako. ^b^tatthā^eb^ti paṭikkūlāpaṭikkūlabhede vatthusmiṃ.  ^b^sato^eb^ti sativepullappattiyā satimā. ^b^sampajāno^eb^ti paññāvepullappattiyā  sampajānakārī. ^b^aya^eb^nti ayaṃ paṭikkūlādivatthūsu apaṭikkūlasaññīvihārādikā  khīṇāsavānaṃ aggamaggādhigamasiddhā cittissariyatā. tenāha ^b^``cetovasippattānaṃ...pe0...  vuccatī''^eb^ti.</p>
              <p>[03] aniṭṭhe vatthusmiṃ sattasaññite ^b^mettāpharaṇaṃ vā^eb^ dhātuso paccavekkhaṇāya ^b^dhātumanasikāraṃ  vā^eb^ gūthādike dhātumanasikāraṃ karontoti yojetabbaṃ. ^b^apaṭikkūlasaññī viharatī^eb^ti  hitesitāya, dhammasabhāvacintanāya ca na paṭikkūlasaññī hutvā iriyāpathavihārena viharati.  ^b^iṭṭhe vatthusmiṃ^eb^ ñātimittādike. kesādiasucikoṭṭhāsamattamevāti ^b^asubhapharaṇaṃ  vā^eb^ asubhamanasikāraṃ vā. tattha rūpadhammajātaṃ ^b^anicca^eb^nti ādiattho iti-saddo,  tasmā aniccadukkhānattavipariṇāmadhammoti manasikāraṃ ^a^M2.0014^ea^ vā karontoti yojanā.  ^b^paṭikkūlāpaṭikkūlesū^eb^ti iṭṭhāniṭṭhāni vatthūni ekajjhaṃ gahetvā vadati. esa nayo  itarattha. yaṃ vā sattānaṃ paṭhamaṃ paṭikkūlato upaṭṭhitameva pacchā apaṭikkūlato upatiṭṭhati,  yañca apaṭikkūlato upaṭṭhitameva pacchā paṭikkūlato upatiṭṭhati, tadubhayepi khīṇāsavo sace  ākaṅkhati, vuttanayena apaṭikkūlasaññī vā vihareyya, paṭikkūlasaññī vāti ayamariyiddhi  vuttā.</p>
              <p>[03] ^b^cakkhunā rūpaṃ disvā^eb^ti kāraṇavasena ``cakkhū''ti laddhavohārena rūpadassanasamatthena cakkhuviññāṇena,  cakkhunā vā kāraṇabhūtena, dvārabhūtena vā rūpaṃ passitvā. ^b^neva sumano hotī^eb^ti  gehassitasomanassassāyaṃ paṭikkhepo, na nekkhammapakkhikāya kiriyāsomanassavedanāya. ^b^chaḷaṅgupekkha^eb^nti  iṭṭhāniṭṭhachaḷārammaṇāpāthe parisuddhapakatibhāvāvijahanalakkhaṇaṃ chasu dvāresu pavattiyā ``chaḷaṅgupekkhā''ti  laddhanāmaṃ tatramajjhattupekkhaṃ. yathāvuttamatthaṃ pāḷiyā samatthetuṃ ^b^``paṭisambhidāya''^eb^ntiādi  vuttaṃ. </p>
              <p>[03] 376^b^.^eb^ ^b^pakkhīādīna^eb^nti ^a^V2.0014^ea^ ^b^ādi^eb^-saddena devādīnaṃ saṅgaho. ^b^vehāsagamanādikā^eb^ti pana  ^b^ādi^eb^-saddena cakkhuvisuddhiādiṃ saṅgaṇhāti. kusalakammena nibbattitvāpi akusalavipākānubhāvena  sukhasamussayato vinipatitattā ^b^vinipātikānaṃ. jhāna^eb^nti abhiññāpattaṃ jhānaṃ  sandhāyāha. vipassanāpi ukkaṃsagatā ubbegapītisahitā ākāse laṅghāpanamattāpi hotīti  vuttaṃ ^b^``vipassanaṃ vā''^eb^ti. ^b^``paṭhamakappikāna''^eb^nti idaṃ ``ekaccānaṃ manussāna''nti  imassa visesanaṃ daṭṭhabbaṃ. ^b^evamādīna^eb^nti ^b^ādi^eb^-saddena punabbasumātādīnaṃ saṅgaho  daṭṭhabbo. </p>
              <p>[03] 377^b^.^eb^ ^b^vehāsa^eb^nti bhummatthe upayogavacanaṃ, accantasaṃyoge vā. cakkavattī hi cakkaratanaṃ  purakkhatvā attano bhavanato abbhuggantvā ākāseneva sineruṃ padakkhiṇaṃ katvā sakalacakkavāḷaṃ  anusaṃyāyatīti. ^b^assabandhā^eb^ti assapālā, ye assānaṃ yavadāyakā. tathā ^b^gobandhā^eb^.</p>
              <p>[03] cakkavattiādīnaṃ puññiddhiyā vitthāriyamānāya atipapañco hotīti puññavato iddhiṃ  lakkhaṇato dassentena ``paripākaṃ gate puññasambhāre ijjhanakaviseso''ti ^a^M2.0015^ea^  vatvāpi jotikādīnaṃ puññiddhiṃ ekadesena dassetuṃ ^b^``ettha cā''^eb^tiādi vuttaṃ.  tattha ^b^suvaṇṇapabbato^eb^ti sabbasuvaṇṇamayo pabbato. tassa kira gahitagahitaṭṭhāne odhi  na paññāyati. ^b^ekasītāmatte^eb^ti ettha ^b^sītā^eb^ nāma kasanavasena naṅgalassa gatamaggo.  ^b^tumbaṃ^eb^ nāma āḷhakaṃ. ^b^cuddasa maggā^eb^ti catuddasa kasanamaggā. </p>
              <p>[03] 378^b^.^eb^ ^b^vijjaṃ parijapitvā^eb^ti gandhārīvijjādikaṃ attano vijjaṃ katūpacāraṃ parivattetvā  mantapaṭhanakkamena paṭhitvā. </p>
              <p>[03] 379^b^.^eb^ ^b^sammāpayogenā^eb^ti upāyapayogena, yathā yathicchitatthasiddhi hoti, tathā pavattitañāyārambhena.  ^b^tassa tassa kammassā^eb^ti yathādhippetassa nipphādetabbakammassa. ^b^ettha cā^eb^ti ``tattha  tattha sammāpayogappaccayā ijjhanaṭṭhena iddhī''ti (paṭi0 ma0 3.18) imissā dasamāya iddhiyā  niddesepi. ^b^purimapāḷisadisāvā''^eb^ti samādhivipphāraiddhiādīnaṃ niddesasadisāva.  ^b^sakaṭabyūhādikaraṇavasenā^eb^ti sakaṭabyūhacakkabyūhapadumabyūhādīnaṃ saṃvidhānavasena  nibbattavisesoti ^a^V2.0015^ea^ sambandho. gaṇitagandhabbādi ^b^sippakammaṃ^eb^. sallakattakādi ^b^vejjakammaṃ^eb^.  irubbedādīnaṃ ^b^tiṇṇaṃ vedānaṃ^eb^.</p>
              <p>[03] ``ekopi hutvā bahudhāva hotī''tiādinā (dī0 ni0 1.238; ma0 ni0 1.147; saṃ0  ni0  5.834; paṭi0 ma0 1.102; 3.10) adhiṭṭhāniddhiyā eva gahitattā āha ^b^``adhiṭṭhānā  iddhiyeva āgatā''^eb^ti. ^b^imasmiṃ panatthe^eb^ti imasmiṃ abhiññānisaṃsasaṅkhāte, iddhividhasaṅkhāte  vā atthe. </p>
              <p>[03] 380^b^.^eb^ ``ekavidhena ñāṇavatthu''ntiādīsu (vibha0 751) koṭṭhāsattho vidhasaddo, ``vividhampi  senābyūhaṃ dassetī''tiādīsu (paṭi0 ma0 3.13) vikappattho, tadubhayampettha yujjatīti  dassento āha ^b^``iddhividhāyāti iddhikoṭṭhāsāya, iddhivikappāya vā''^eb^ti. iddhi hi  abhiññāsu eko koṭṭhāso, vakkhamānehi bhedehi anekappabhedā ca. ^b^vuttappakāravasenā^eb^ti  vuttassa cuddasappakārassa, cittaparidamanassa samāhitatādippakārassa ca vasena. ``iddhividhāyā''ti  tadatthassa sampadānavacananti āha ^b^``iddhividhādhigamatthāyā''^eb^ti. ^b^``kasiṇārammaṇato  apanetvā''^eb^ti idaṃ abhiññāpādakaparikammacittānaṃ ^a^M2.0016^ea^ samānasantānatāya  vuttaṃ, na parikammacittassa kasiṇārammaṇattā. ^b^iddhividhābhimukhaṃ pesetī^eb^ti  nipphādetabbassa iddhividhassa abhimukhabhāvena pavatteti. yaṃ hi ``sataṃ homī''tiādinā  parikammacittassa pavattanaṃ, tadevassa abhinīharaṇaṃ, iddhividhābhimukhapesanañca tatheva iddhividhassa  pavattanato abhininnāmanaṃ idha parikammacittassa iddhividhe adhimuttīti āha ^b^``adhigantabbaiddhipoṇaṃ  iddhipabbhāraṃ karotī''^eb^ti. idha paccanubhavanaphusanā sacchikiriyāpattipariyāyā evāti  dassento ^b^``pāpuṇātīti attho''^eb^ti āha. ^b^assā^eb^ti iddhividhassa.</p>
              <p>[03] ^b^ekopī^eb^ti ^b^pi^eb^-saddo vakkhamānaṃ bahubhāvaṃ upādāya sampiṇḍanattho. so hissa paṭiyogī  ``ekopi hutvā bahudhā hoti, bahudhāpi hutvā eko hotī''ti. so ca kho bahubhāvaṃ  nimminitvā ṭhitassa antarāva ekabhāvūpagamo. yathākālaparicchedaṃ pana saraseneva ekabhāvūpagamo  idha nādhippeto aniddhinimmānabhāvato. tampi pubbe katakālaparicchedavasena siddhattā  iddhānubhāvoyevāti keci. aṭṭhāne vāyaṃ ^b^pi^eb^-saddo, eko hutvā bahudhāpi hoti,  bahudhā hutvā ekopi hotīti sambandho. imasmiṃ pakkhe pi-saddo vakkhamānaṃ ekabhāvaṃ  upādāya ^a^V2.0016^ea^ ``sampiṇḍanattho''ti vatvā ``so hī''tiādi sabbaṃ yathārahaṃ vattabbaṃ. bahubhāvanimmāne  payojanaṃ dassetuṃ ^b^``bahūnaṃ santike''^eb^tiādi vuttaṃ. tattha ^b^bahūnaṃ santike^eb^ti  attanā nimmitānaṃ bahūnaṃ samīpe, tehi parivārito hutvāti adhippāyo. ^b^vā^eb^-saddo  avuttavikappattho, tena ``dhammaṃ vā kathetukāmo''ti evamādi saṅgayhati. ^b^``ñāṇena  adhiṭṭhahanto^eb^ evaṃ hotī''ti ānetvā sambandhitabbaṃ. </p>
              <p>[03] 381^b^.^eb^ bhavati ettha iddhīti ^b^bhūmiyo,^eb^ jhānāni. ^b^etthā^eb^ti ca hetumhi bhummavacanaṃ.  vivekato jātā bhūmi ^b^vivekajabhūmi^eb^. vivekajaṃ hi paṭhamaṃ jhānaṃ nīvaraṇavivekasambhūtattā.  pītisukhabhūtā bhūmi ^b^pītisukhabhūmi^eb^. dutiyajjhānañhi pītisukhabhūmibhūtañceva pītisukhasañjātañca  samādhivasena. upari dvīsupi eseva nayo. ^b^iddhilābhāyā^eb^ti iddhiyā adhigamāya. ^b^iddhipaṭilābhāyā^eb^ti  iddhiyā punappunaṃ labhamānāya, bahulīkaraṇāyāti attho. ^b^iddhivikubbanatāyā^eb^ti iddhiyā  vividharūpakāraṇāya, vikubbaniddhiyāti attho ^a^M2.0017^ea^. ^b^iddhivisavitāyā^eb^ti iddhiyā  vividhānisaṃsapasavanāya. ^b^iddhivasitāyā^eb^ti iddhiyā khippanisantiādibhāvāvahavasībhāvatthāya.  ^b^iddhivesārajjāyā^eb^ti iddhiyā paṭipakkhadūrībhāvena vigatasaṃkilesatāya suṭṭhu visāradabhāvāya.  catutthajjhānaṃ tāva iddhiyā bhūmi hotu tattha patiṭṭhāya nipphādetabbato, itarāni pana kathanti  āha ^b^``ettha cā''^eb^tiādi. tattha tīṇi jhānāni sambhārabhūmiyoti veditabbānīti  sambandho. tatiyajjhāne sukhapharaṇena, paṭhamadutiyesu pītipharaṇena sukhapharaṇena ca hetubhūtenāti  yathārahavasena yojanā. pharaṇaṃ cettha jhānassa subhāvitabhāvena sātisayānaṃ pītisukhānaṃ  vasena jhānappaccayādinā sahajātanāmakāyassa paribrūhanaṃ, rūpakāyassa ca taṃsamuṭṭhānehi paṇītarūpehi  paripphuṭatā. tenāha bhagavā ``pītisukhena abhisandeti parisandeti paripūreti parippharatī''ti  (dī0 ni0 1.226; ma0 ni0 1.427). ^b^sukhasañña^eb^nti jhānasukhena sahagataṃ saññaṃ.  ^b^lahusañña^eb^nti taṃsampayuttalahutāsahagataṃ saññaṃ. ^b^okkamitvā^eb^ti anupavisitvā.  tesu hi jhānesu sātisayāya lahutāya sampayuttaṃ sukhaṃ santānavasena pavattento yogī  taṃ samokkanto viya hotīti evaṃ vuttaṃ. saññāsīsena niddeso. jhānasampayuttā hi  lahutā vināpi iddhiyā ākāsaṃ laṅghāpanappamāṇappattā viya hoti. lahubhāvaggahaṇeneva  cettha mudukammaññabhāvāpi gahitā eva. tenāha ^b^``lahumudukammaññakāyo hutvā''^eb^ti.</p>
              <p>[03] ^b^iminā^eb^ ^a^V2.0017^ea^ ^b^pariyāyenā^eb^ti tiṇṇaṃ jhānānaṃ samāpajjanena sukhalahubhāvappattanāmarūpakāyassa sati  cittaparidamane catutthaṃ jhānaṃ sukheneva iddhipaṭilābhāya saṃvattatīti iminā pariyāyena.  pakatibhūmiyā hi adhiṭṭhānabhūtā sambhārabhūmiyo pākārassa nemippadeso viyāti. </p>
              <p>[03] 382^b^.^eb^ iddhipādaniddese ^b^cattāro^eb^ti gaṇanaparicchedo. ^b^iddhipādā^eb^ti ettha ijjhatīti iddhi,  samijjhati nipphajjatīti attho. ijjhanti vā etāya sattā iddhā vuddhā ukkaṃsagatā hontīti  iddhi. paṭhamenatthena iddhi eva pādoti iddhipādo, iddhikoṭṭhāsoti attho. dutiyenatthena  iddhiyā pādoti iddhipādo. ^b^pādo^eb^ti patiṭṭhā, adhigamūpāyoti attho. tena hi uparūparivisesasaṅkhātaṃ  iddhiṃ pajjanti pāpuṇanti. ayaṃ tāva aṭṭhakathānayo. tattha iddhi-saddassa paṭhamo kattuattho,  dutiyo karaṇattho ^a^M2.0018^ea^ vutto. pāda-saddassa eko karaṇatthova. pajjitabbāva  iddhi vuttā, na ca ijjhantī, pajjitabbā ca iddhi pajjanakaraṇena pādena samānādhikaraṇā hotīti  paṭhamena atthena ``iddhi eva pādo iddhipādo''ti na sakkā vattuṃ. tathā iddhikiriyākaraṇena  sādhetabbāva vuddhisaṅkhātā iddhi pajjanakiriyākaraṇena pajjitabbāti dvinnaṃ karaṇānaṃ  na asamānādhikaraṇatā sambhavatīti dutiyenatthena ``iddhiyā pādo iddhipādo''ti ca  na sakkā vattuṃ. tasmā paṭhamenatthena samānādhikaraṇasamāso, dutiyena sāmivacanasamāso  na yujjatīti paṭhamenatthena iddhiyā pādo iddhipādo, dutiyenatthena iddhi eva pādo  iddhipādoti samāso yutto, yathāvuttopi vā, pādassa ijjhamānakoṭṭhāsaijjhanakaraṇūpāyabhāvato.</p>
              <p>[03] pubbabhāgachandavasena ^b^chandahetuko^eb^. sampayuttachandavasena ^b^chandādhiko^eb^. pubbābhisaṅkhāravasena  eva pana sahajātachandassāpi adhikatā veditabbā. atha vā ``chandañce bhikkhu adhipatiṃ  karitvā labhati samādhiṃ, labhati cittassekaggataṃ, ayaṃ vuccati chandasamādhī''ti imāya  pāḷiyā chandādhipatisamādhi ^b^chandasamādhī^eb^ti adhipati-saddalopaṃ katvā samāso vuttoti  viññāyati. adhipatisaddatthadassanavasena pana ^b^aṭṭhakathāyaṃ^eb^ ``chandahetuko chandādhiko  vā samādhī''ti vuttaṃ. tenevāha ^b^``chandaṃ adhipatiṃ karitvā''^eb^tiādi. ^b^padhānabhūtā^eb^ti  vīriyabhūtāti keci vadanti. saṅkhatasaṅkhāranivattanatthaṃ pana ^b^padhānaggahaṇaṃ^eb^. atha vā  taṃ taṃ visesaṃ saṅkharotīti ^b^saṅkhāro,^eb^ sabbampi vīriyaṃ. tattha catukiccasādhakato  aññassa nivattanatthaṃ ^b^padhānaggahaṇaṃ. padhānabhūtā^eb^ seṭṭhabhūtāti attho. catubbidhassa pana  vīriyassa adhippetattā bahuvacananiddeso. yo pana ``iddhiyā pādo iddhipādo''ti evaṃ  samāsayojanāvasena pādassa upāyatthataṃ gahetvā iddhipādattho ^a^V2.0018^ea^ vutto, so paṭilābhapubbabhāgānaṃ  kattukaraṇiddhibhāvaṃ ``chandiddhipādo''tiādinā (vibha0 457) vā abhidhamme āgatattā  chandādīhi iddhipādehi sādhetabbāya vuddhiyā kattiddhibhāvaṃ, chandādīnaṃ karaṇiddhibhāvañca  sandhāya vuttoti veditabbo.</p>
              <p>[03] vīriyiddhipāde ^b^``vīriyasamādhipadhānasaṅkhārasamannāgata''^eb^nti dvikkhattuṃ vīriyaṃ āgataṃ.  tattha purimaṃ samādhivisesanaṃ vīriyādhipati samādhi ^b^vīriyasamādhī^eb^ti. dutiyaṃ  samannāgamaṅgadassanaṃ. dve eva hi sabbattha samannāgamaṅgāni samādhi ^a^M2.0019^ea^, padhānasaṅkhāro  ca. chandādayo samādhivisesanāni, padhānasaṅkhāro pana padhānavacaneneva visesito, na chandādīhīti  na idha vīriyādhipatitā padhānasaṅkhārassa vuttā hoti. vīriyañca samādhiṃ visesetvā ṭhitameva  samannāgamaṅgavasena padhānasaṅkhāravacanena vuttanti nāpi dvīhi vīriyehi samannāgamo vutto  hotīti. yasmā pana chandādīhi visiṭṭho samādhi, tathā visiṭṭheneva ca tena sampayutto  padhānasaṅkhāro, sesadhammā ca, tasmā samādhivisesanānaṃ vasena cattāro iddhipādā vuttā.  visesanabhāvo ca chandādīnaṃ taṃtaṃavassayavasena hotīti.</p>
              <p>[03] ^b^atha vā^eb^tiādinā nissayaṭṭhepi pāda-sadde upāyaṭṭhena chandādīnaṃ iddhipādatā vuttā. teneva  abhidhamme uttaracūḷabhājanīye ``cattāro iddhipādā chandiddhipādo''tiādinā (vibha0  457) chandādīnameva iddhipādatā vuttā. pañhāpucchake ca ``cattāro iddhipādā idha bhikkhu  chandasamādhī''tiādināva (vibha0 462) uddesaṃ katvāpi puna chandādīnaṃyeva kusalādibhāvo  vibhatto. upāyiddhipādadassanatthameva hi sutte, abhidhamme ca nissayiddhipādadassanaṃ kataṃ,  aññathā catubbidhatā na hotīti. </p>
              <p>[03] 383^b^.^eb^ ^b^chandādīni aṭṭhā^eb^ti chandasamādhi vīriyasamādhi cittasamādhi vīmaṃsāsamādhīti evaṃ  chandādīni aṭṭha. kāmaṃ cettha catūsupi ṭhānesu samādhi samādhi eva, tathāpi iddhiṃ  uppādetukāmatāchandasahitova samādhi iddhipaṭilābhāya saṃvattati, na kevalo. evaṃ  vīriyasamādhiādayopi. tasmā chandādisahitā ete cattāro ca samādhī, chandādayo ca  cattāroti aṭṭha pajjati iddhi etehi pāpuṇīyati, sayaṃ vā pajjanti iddhipaṭilābhāya sampajjantīti  ^b^padānī^eb^ti vuccanti. tenāha ^b^``iddhipaṭilābhāya saṃvattantī''^eb^ti. yaṃ pana pāḷiyaṃ  ``chando na samādhī''tiādi, taṃ yadipi chandādayo samādhisahitāva iddhiṃ nipphādenti,  tathāpi visuṃ ^a^V2.0019^ea^ nesaṃ padabhāvadassanaṃ. ^b^ekato niyuttova,^eb^ na ekeko hutvāti adhippāyo.  ^b^niyuttovā^eb^ti sahito eva, na viyutto. </p>
              <p>[03] 384^b^.^eb^ ^b^anonata^eb^nti na onataṃ, vīriyena paggahitattā alīnanti attho. tenāha ^b^``kosajje  na iñjatī''^eb^ti, kosajjanimittaṃ na calatīti ^a^M2.0020^ea^ attho. uddhaṃ nataṃ ^b^unnataṃ,^eb^  uddhataṃ vikkhittaṃ. na unnataṃ ^b^anunnataṃ,^eb^ avikkhittaṃ samāhitanti attho. tenāha  ^b^``uddhacce na iñjatī''^eb^ti. abhisaṅgavasena nataṃ abhinataṃ, na abhinataṃ ^b^anabhinataṃ,^eb^  arattaṃ. apagamanavasena nataṃ apanataṃ, kodhavasena vimukhaṃ. na apanataṃ ^b^anapanataṃ,^eb^ aduṭṭhaṃ.  diṭṭhiyā ``ahaṃ, mama''nti nissayavasena na nissitanti ^b^anissitaṃ^eb^. chandarāgavasena  na paṭibaddhanti ^b^appaṭibaddhaṃ. rāgo^eb^ kevalaṃ āsattimattaṃ, ^b^chandarāgo^eb^ pana bahalakileso.  tathā hissa dūre ṭhitampi ārammaṇaṃ paṭibaddhameva. ^b^vippamutta^eb^nti visesato pamuttaṃ.  jhānānaṃ kāmarāgapaṭipakkhatāya āha ^b^``kāmarāge''^eb^ti. ^b^visaṃyutta^eb^nti vivittaṃ  saṃkilesato, na vā saṃyuttaṃ catūhipi yogehi. ^b^vimariyādikataṃ^eb^ kilesamariyādāya,  yathā īsakampi kilesamariyādā na hoti, tathā paṭipannaṃ. ^b^ekattagata^eb^nti ekaggataṃ  upagataṃ accantameva samāhitaṃ. tato eva ^b^nānattakilesehi^eb^ nānāsabhāvehi kilesehi  ^b^na iñjati^eb^.</p>
              <p>[03] ^b^esa attho^eb^ti kosajjādinimittaṃ. imassa cittassa āneñjanattho siddho eva āneñjappattiyā  pakāsanavasena dassitattā. ^b^puna vutto^eb^ti iddhiyā bhūmipādapadadassanappasaṅgena ``imāni  mūlāni nāmā''ti mūlabhāvadassanatthaṃ puna vutto. ^b^purimo^eb^ti ``saddhādīhi pariggahitattā''tiādinā  pubbe chadhā dassitanayo. ^b^aya^eb^nti adhunā soḷasadhā dassitanayo. suttanaye, paṭisambhidānaye  ca dassite tattha sammoho na hoti, na adassiteti āha ^b^``ubhayattha asammohattha''^eb^nti. </p>
              <p>[03] 385^b^.^eb^ ^b^ñāṇena adhiṭṭhahanto^eb^ti ``kathaṃ panāyaṃ evaṃ hotī''ti ettha pubbe attanā vuttapadaṃ  uddharati adhiṭṭhānavidhiṃ dassetuṃ ^b^``abhiññāpādakaṃ jhānaṃ samāpajjitvā vuṭṭhāyā''^eb^ti.  ettha anupubbena cattāri jhānāni samāpajjitvā catutthajjhānato vuṭṭhāyāti keci,  taṃ ayuttaṃ. yathicchitajjhānasamāpajjanatthañhi cittaparidamanaṃ, catutthajjhānameva ca abhiññāpādakaṃ,  na itarāni. ^b^parikammaṃ katvā^eb^ti pādakajjhānato vuṭṭhāya kāmāvacaracittena ``sataṃ  homī''tiādinā ^a^V2.0020^ea^ cintanamevettha parikammakaraṇaṃ, tathāvajjanameva ca āvajjanaṃ. ^b^dutiyampī^eb^ti  ^b^pi^eb^-saddo samuccayattho, tena tatiyampi, tato bhiyyopīti imamatthaṃ dīpeti. yathā hi  jhānabhāvanā, evamabhiññābhāvanāpi. ^b^``ekavāraṃ dvevāra''^eb^nti idampi nidassanamattaṃ  daṭṭhabbaṃ. ^b^nimittārammaṇa^eb^nti paṭibhāganimittārammaṇaṃ. ^b^parikammacittānī^eb^ti ettha  ekekassa parikammacittassa satārammaṇatā ^a^M2.0021^ea^ daṭṭhabbā ``sataṃ homī''ti pavattanato.  ^b^sahassārammaṇānī^eb^ti etthāpi eseva nayo. ^b^vaṇṇavasenā^eb^ti attanā parikappitavaṇṇavasena.  ^b^no paṇṇattivasenā^eb^ti na sattapaṇṇattivasena. ^b^taṃ^eb^ adhiṭṭhānacittaṃ ^b^appanācittamivā^eb^ti  ivaggahaṇaṃ abhiññācittassa jhānacittassa paṭhamuppattisadisabhāvato vuttaṃ, na tassa appanābhāvato.  ^b^rūpāvacaracatutthajjhānika^eb^nti rūpāvacaracatutthajhānavantaṃ, tena sampayuttaṃ. </p>
              <p>[03] 386^b^.^eb^ yadi evaṃ ``āvajjitvā ñāṇena adhiṭṭhātī''ti paṭisambhidāvacanaṃ kathanti āha  ^b^``yampī''^eb^tiādi. ^b^tatrāpī^eb^ti paṭisambhidāyampi. ^b^āvajjatī^eb^ti ``bahukaṃ āvajjatī''ti  idaṃ pāṭhapadaṃ ^b^parikammavaseneva vuttaṃ,^eb^ na āvajjanavasena. ^b^āvajjitvā ñāṇena adhiṭṭhātīti  abhiññāñāṇavasena vuttaṃ,^eb^ na parikammacittasampayuttassa, aññassa vā kāmāvacarassa ñāṇassa  vasena. na hi tassa tādiso ānubhāvo atthīti. ^b^tasmā^eb^ti yasmā appanāppattassa  abhiññāñāṇasseva vasena adhiṭṭhānaṃ, tasmā. ayamadhiṭṭhānakkamoti dassento ^b^``bahukaṃ  āvajjatī''^eb^tiādimāha. tattha ^b^sanniṭṭhāpanavasenā^eb^ti nipphādanavasena.</p>
              <p>[03] ^b^kāyasakkhidassanattha^eb^nti na kevalaṃ vacanamattameva, atha kho ayametassatthassa attano kāyena  sacchikatattā kāyasakkhīti sakkhidassanatthaṃ.</p>
              <p>[03] ^b^kokanada^eb^nti padumavisesanaṃ yathā ``kokāsaka''nti. taṃ kira bahupattaṃ, vaṇṇasampannaṃ,  ativiya sugandhañca hoti. ^b^pāto^eb^ti pageva. ayañhettha attho -- yathā kokanadasaṅkhātaṃ  ^b^padumaṃ pāto^eb^ sūriyassuggamanavelāyaṃ ^b^phullaṃ^eb^ vikasitaṃ ^b^avītagandhaṃ siyā  virocamānaṃ,^eb^ evaṃ sarīragandhena, guṇagandhena ca ^b^sugandhaṃ^eb^ saradakāle ^b^antalikkhe  ādiccamiva^eb^ attano tejasā ^b^tapantaṃ^eb^ aṅgehi niccharaṇakajutitāya ^b^aṅgīrasaṃ^eb^ sammāsambuddhaṃ  ^b^passā^eb^ti.</p>
              <p>[03] ^b^abhabbo^eb^ti paṭipattisāramidaṃ sāsanaṃ, paṭipatti ca pariyattimūlikā, tvañca pariyattiṃ  uggahetuṃ ^a^V2.0021^ea^ asamattho, tasmā abhabboti adhippāyo. ^b^abhabbo nāma na hoti^eb^ vāsadhurasseva  padhānabhāvato.</p>
              <p>[03] ^b^bhikkhū^eb^ti pabbajitavohārena vuttaṃ, bhāvinaṃ vā bhikkhubhāvaṃ upādāya yathā ``agamā  rājagahaṃ buddho''ti (su0 ni0 410). ^b^pilotikakhaṇḍa^eb^nti suvisuddhaṃ coḷakhaṇḍaṃ  ^a^M2.0022^ea^. rajo haratīti ^b^rajoharaṇaṃ. abhinimminitvā adāsi^eb^ tattha pubbe katādhikārattā.  tathā hi yoniso ummujjanto ``attabhāvassa panāyaṃ doso''ti asubhasaññaṃ, aniccasaññañca  paṭilabhitvā nāmarūpapariggahādinā pañcasu khandhesu ñāṇaṃ otāretvā kalāpasammasanādikkamena  vipassanaṃ vaḍḍhetvā udayabbayañāṇādipaṭipāṭiyā vipassanaṃ anulomagotrabhusamīpaṃ pāpesi.  obhāsavissajjanapubbikā bhāsitagāthā ^b^obhāsagāthā^eb^.</p>
              <p>[03] ^b^rāgo rajo^eb^ ariyassa vinaye, na ca pana ^b^reṇu vuccati ``rajo''^eb^ti. kasmā?  cittassa malīnabhāvakaraṇato. ^b^rāgassetaṃ adhivacanaṃ ``rajo''^eb^ti. ^b^etaṃ raja^eb^nti  etaṃ rāgasaṅkhātaṃ rajaṃ. ^b^vippajahitvā^eb^ti aggamaggena visesato pajahanahetu. ^b^paṇḍitā  viharanti te^eb^ti te pajahanakā paṇḍitā hutvā viharanti. ^b^vītarajassa^eb^ sabbaso pahīnarāgādirajassa  buddhassa bhagavato ^b^sāsane^eb^. tathā hi vadanti -- </p>
              <p>[21] ``cittamhi saṃkiliṭṭhamhi, saṃkilissanti māṇavā. </p>
              <p>[22] citte suddhe visujjhanti, iti vuttaṃ mahesinā''ti.. (dī0 ni0 aṭṭha0 2.373; ma0  ni0 aṭṭha0 1.106; saṃ0 ni0 aṭṭha0 2.3.100; itivu0 aṭṭha0 88).</p>
              <p>[03] chaḷabhiññāgahaṇena gahitāya chaḷabhiññāya vibhāvitepi ariyamagge anuttarabhāvasāmaññena phalanibbānehi  saddhiṃ saṅgaṇhanto āha ^b^``nava lokuttaradhammā''^eb^ti.</p>
              <p>[03] pattassa pidahanākārena hatthaṃ ṭhapento ^b^``hatthaṃ pidahī''^eb^ti vutto. ^b^hattha^eb^nti vā  karaṇatthe upayogavacanaṃ, hatthena pidahīti attho.</p>
              <p>[03] ^b^sahassakkhattu^eb^nti ^a^V2.0022^ea^ sahassadhā. sahassadhā hi attānaṃ ekacitteneva nimminantopi sahassavāraṃ  nimminanto viya hoti. asatipi kiriyābyāvuttiyaṃ tadatthasiddhitoti imamatthaṃ dassetuṃ  ``sahassakkhattu''nti vuttaṃ. ^b^ambavane^eb^ti ambavane katavihāre. ^b^ramme^eb^ti ramaṇīye.  yāva kālappavedanā, tāva nisīdīti yojanā.</p>
              <p>[03] ^b^aniyametvā^eb^ti vaṇṇāvayavasarīrāvayavaparikkhārakiriyāvisesādīhi niyamaṃ akatvā.  ^b^nānāvaṇṇe^eb^ti nānākāre yathāvuttavaṇṇādivasena nānāvidhe. ^b^missakakese^eb^ti  palitehi missitakese. upaḍḍharattavaṇṇaupaḍḍhapaṇḍuvaṇṇādīsu aññataravaṇṇanti evaṃ ^b^upaḍḍharattacīvare^eb^.  padavasena atthassa ^a^M2.0023^ea^, gamanavasena pāḷiyā bhaṇanaṃ ^b^padabhāṇaṃ^eb^. parikathādivasena  dhammassa kathanaṃ ^b^dhammakathā^eb^. sarena bhaññaṃ suttādīnaṃ uccāraṇaṃ ^b^sarabhaññaṃ. aparepī^eb^ti  vuttākārato aññepi dīgharassakisathūlādike nānappakārake. ^b^icchiticchitappakārāyeva  hontī^eb^ti yathā yathā icchitā, taṃtaṃpakārāyeva honti. yattakā hi visesā vaṇṇādivasena  tesu icchitā, tattakavisesavantova te honti. te pana tathā bahudhā bhinnākārepi  vaṇṇavasena ārammaṇaṃ katvā ekameva adhiṭṭhānacittaṃ pavattati. ayaṃ hissa ānubhāvo --  yathā ekāva cetanā nānāvisesavantaṃ attabhāvaṃ nibbatteti, tattha bhavapatthanā kammassa  visesapaccayo hoti. acinteyyo ca kammavipākoti ce, idhāpi parikammacittaṃ  visesapaccayo hoti, acinteyyo ca iddhivisayoti gahetabbaṃ. ^b^esa nayo^eb^ti yvāyaṃ  bahubhāvanimmāne ``abhiññāpādakaṃ jhānaṃ samāpajjitvā''tiādinā adhiṭṭhānanayo vutto,  esa nayo itaresupi adhiṭṭhānesu.</p>
              <p>[03] iti avisesaṃ atidesena dassetvā visesaṃ sarūpato dassetuṃ ^b^``ayaṃ pana viseso''^eb^tiādi  vuttaṃ. tattha iminā bhikkhunā icchantenāti sambandho. ^b^maṃ jānissantī^eb^ti ``iddhimā''ti  maṃ jānissanti. ^b^antarāvā^eb^ti paricchinnakālassa abbhantare eva. ^b^pādakajjhāna^eb^ntiādi  parikammakaraṇākāradassanatthaṃ vuttaṃ, itaraṃ pana atideseneva vibhāvitanti. ^b^evaṃ  akaronto^eb^ti ``eko homī''ti antarā adhiṭṭhānaṃ akaronto. ^b^``yathāparicchinnakālavasenā''^eb^ti  iminā ``sataṃ homī''tiādinā adhiṭṭhānaṃ karontena kālaparicchedavaseneva kātabbanti  dasseti. ^b^sayameva eko hoti^eb^ adhiṭṭhānassa paṭippassaddhattā. ettha ca parikammādhiṭṭhānacittānaṃ  iddhimā vaṇṇavasena sayameva ārammaṇaṃ hoti. tesu parikammacittāni ^a^V2.0023^ea^ santatipaccuppannārammaṇāni.  adhiṭṭhānacittaṃ sampativattamānārammaṇaṃ adhiṭṭhānassa ekacittakkhaṇikattāti vadanti. </p>
              <p>[03] 387^b^.^eb^ ^b^``āvibhāva''^eb^nti padassa heṭṭhā vuttena hoti-saddena sambandho na yujjati upayogavacanena  vuttattā, tathā vakkhamānena ca gacchati-saddena attano, paresañca āvibhāvassa icchitattā,  nāmapadañca kiriyāpadāpekkhanti kiriyāsāmaññavācinā karoti-saddena yojetvā āha  ^b^``āvibhāvaṃ karotī''^eb^ti. ^b^tirobhāva^eb^nti etthāpi eseva nayo ^a^M2.0024^ea^.  yadi evaṃ kathaṃ paṭisambhidāyanti codanaṃ sandhāyāha ^b^``idameva hī''^eb^tiādi. kāmaṃ  ^b^paṭisambhidāyaṃ^eb^ ``āvibhāvanti kenaci anāvaṭaṃ hotī''tiādinā (paṭi0 ma0 3.11)  āgataṃ, tampi idameva āvibhāvakaraṇaṃ, tirobhāvakaraṇañca sandhāya vuttaṃ. sesapadāni  tesaṃyeva vevacanāni. ^b^andhakāra^eb^nti rattandhakāraṃ, divāpi vā bilaguhādigataṃ  ^b^andhakāraṃ. paṭicchanna^eb^nti kuṭṭakavāṭādinā paṭicchāditaṃ. ^b^anāpātha^eb^nti dūratāsukhumataratādinā  na āpāthagataṃ. ^b^aya^eb^nti iddhimā. paṭicchannopi dūre ṭhitopi attā vā paro vā  yathā dissatīti vibhattiṃ pariṇāmetvā yojetabbaṃ. ^b^ālokajāta^eb^nti ālokabhūtaṃ,  jātālokaṃ vā. </p>
              <p>[03] 388^b^.^eb^ ^b^etaṃ pana pāṭihāriya^eb^nti āvibhāvapāṭihāriyamāha. ^b^kena katapubba^eb^nti  tattha kāyasakkhiṃ pucchitvā ``satthā tāva kāyasakkhī''ti dassentena ``bhagavatā''ti  vatvā tamatthaṃ vibhāvetuṃ ^b^``bhagavā hī''^eb^tiādi vuttaṃ. sāvatthivāsike passantīti  ānetvā sambandho, tathā ``yāva avīciṃ dassesī''ti. ākāsagatesu heṭṭhimaheṭṭhimavimānesu  uparūparivimānaṃ byavadhāyakesu byūhiyamānesu taggataṃ ākāsaṃ byūḷhaṃ nāma hotīti  vuttaṃ ^b^``ākāsañca dvidhā viyūhitvā''^eb^ti.</p>
              <p>[03] ^b^ayamattho^eb^ti āvibhāvapāṭihāriyassa satthārā katabhāvo. purimabuddhānaṃ paṭipattiāvajjanaṃ  buddhappaveṇiyā anupālanatthaṃ. ^b^``ekena pādenā''^eb^tiādi tivikkamadassanaṃ. ^b^nayaṃ  deti^eb^ yassa nayassa anusārena vācanāmaggaṃ ṭhapesi.</p>
              <p>[03] ^b^cūḷānāthapiṇḍiko^eb^ nāma anāthapiṇḍikamahāseṭṭhissa kaniṭṭhabhātā.</p>
              <p>[03] ^b^sinerupabbataṃ^eb^ ^a^V2.0024^ea^ ^b^nibbijjhitvā^eb^ti taṃ parisāya dissamānarūpaṃyeva katvā nibbijjhitvā.  ^b^na^eb^nti sinerupabbataṃ.</p>
              <p>[03] anekasatasahassasaṅkhassa okāsalokassa, taṃnivāsisattalokassa ca vivaṭabhāvakaraṇapāṭihāriyaṃ  ^b^lokavivaraṇaṃ nāma. mahābrahmā^eb^ti sahampatimahābrahmā.</p>
              <p>[03] passatha ^a^M2.0025^ea^ tāva apaṇṇakapaṭipadāya phalanti ^b^nirayabhayena tajjetvā^eb^ satthu anupubbikathānayena  ^b^saggasukhena palobhetvā,^eb^ na pana saggasampattiyaṃ ninnabhāvāpādanena. </p>
              <p>[03] 389^b^.^eb^ yathā āvibhāvakaraṇe ālokakasiṇaṃ samāpajjitabbaṃ ālokanimmānāya, evaṃ tirobhāvakaraṇe  andhakāranimmānāya nīlakasiṇaṃ samāpajjitabbaṃ. kāmañcetaṃ pāḷiyaṃ sarūpato nāgataṃ,  ``vivaṭaṃ āvaṭa''nti (paṭi0 ma0 3.11) pana vacanato atthato āgatameva. odātakasiṇantogadhaṃ  vā ālokakasiṇanti vuttovāyamattho. ^b^andhakāra^eb^nti andhakāravantaṃ. </p>
              <p>[03] 390^b^.^eb^ ^b^avasese^eb^ iṭṭiyattherādike. </p>
              <p>[03] 391^b^.^eb^ pākaṭo iddhimā etassa atthīti pākaṭaṃ, pākaṭañca taṃ pāṭihāriyañcāti ^b^pākaṭapāṭihāriyaṃ^eb^.  na ettha iddhimā pākaṭoti apākaṭaṃ, apākaṭañca taṃ pāṭihāriyañcāti ^b^apākaṭapāṭihāriyaṃ^eb^.  iddhimato eva hi pākaṭāpākaṭabhāvenāyaṃ bhedo, na pāṭihāriyassa. na hi taṃ apākaṭaṃ  atthi.</p>
              <p>[03] ^b^uttarimanussadhammā^eb^ti manussadhammo vuccati dasa kusalakammapathadhammā, tato manussadhammato  uttari. iddhisaṅkhātaṃ pāṭihāriyaṃ ^b^iddhipāṭihāriyaṃ. āḷinde^eb^ti pamukhe.  ^b^okāsehī^eb^ti pakira. ^b^iddhābhisaṅkhāra^eb^nti iddhipayogaṃ. ^b^abhisaṅkhāsī^eb^ti abhisaṅkhari,  akāsīti attho. ^b^tālacchiggaḷenā^eb^ti kuñcikacchiddena. ^b^aggaḷantarikāyā^eb^ti  piṭṭhasaṅghātānaṃ antarena.</p>
              <p>[03] ^b^antarahito^eb^ti antaradhāyitukāmo. ^b^bako^eb^ brahmā yathā antaradhāyituṃ na sakkoti,  tathā katvā bhagavā sayaṃ tassa, brahmagaṇassa ca anāpāthabhāvagamanena antarahito hutvā ``samaṇassa  gotamassa ^a^V2.0025^ea^ imasmiṃ ṭhāne atthibhāvo vā natthibhāvo vā na sakkā jānitu''nti evaṃ  brahmagaṇassa vacanokāso mā hotūti ^b^``bhavevāha''^eb^nti imaṃ gāthaṃ abhāsi.</p>
              <p>[03] tattha ^b^bhavevāhaṃ bhayaṃ disvā^eb^ti ahaṃ bhave saṃsāre jātijarādibhedaṃ bhayaṃ disvā  eva. ^b^bhavañca vibhavesina^eb^nti imañca kāmabhavādiṃ tividhampi ^a^M2.0026^ea^ sattabhavaṃ,  vibhavesinaṃ vibhavaṃ gavesamānampi pariyesamānampi punappunaṃ bhave eva disvā. ^b^bhavaṃ  nābhivadi^eb^nti taṇhādiṭṭhivasena kiñci bhavaṃ na abhivadiṃ na gahesiṃ. ^b^nandiñca na upādiyi^eb^nti  bhavataṇhaṃ na upagacchiṃ, na aggahesinti attho. </p>
              <p>[03] 392^b^.^eb^ ^b^alaggamāno^eb^ti vinivijjhitvā gamanena kuṭṭādīsu katthaci na laggamāno. ^b^āvajjitvā  kataparikammenā^eb^ti yassa parato gantukāmo, taṃ āvajjitvā ``ākāso hotu, ākāso  hotū''ti evaṃ kataparikammena iddhimatā. pākārapabbatāpekkhāya ``susiro, chiddo''ti  ca pulliṅgavasena vuttaṃ. ubbedhavasena pavattaṃ vivaraṃ ^b^susiraṃ^eb^. tiriyaṃ pavattaṃ  ^b^chiddaṃ^eb^.</p>
              <p>[03] ^b^yattha katthaci kasiṇe parikammaṃ katvā^eb^ti pathavīkasiṇādīsu yattha katthaci kasiṇe  jhānaṃ samāpajjitvā parikammaṃ katvā ``ākāso hotū''ti adhiṭṭhātabbo. tattha  kāraṇamāha ^b^``aṭṭhasamāpattivasībhāvoyeva pamāṇa''^eb^nti. tasmā ^b^yaṃ yaṃ icchati, taṃ tadeva  hoti^eb^. etena pathaviyā ummujjananimujjane āpokasiṇasamāpajjanaṃ, udakādīsu pathavīnimmāne  pathavīkasiṇasamāpajjanaṃ na ekantato icchitabbanti vuttaṃ hoti. ^b^eta^eb^nti etaṃ tirokuṭṭādigamanapāṭihāriyakaraṇe  ākāsakasiṇasamāpajjanaṃ ^b^avassaṃ vattabbaṃ^eb^ anucchavikabhāvato. evañca katvā ``ākāsakasiṇavasena  paṭicchannānaṃ vivaṭakaraṇa''ntiādivacanaṃ viya pathavīkasiṇavasena ``ekopi hutvā bahudhā  hotī''tiādibhāvo ``ākāse vā udake vā pathaviṃ nimminitvā padasā gamanaṃ icchatī''tiādinā  yaṃ pakiṇṇakanaye vuttaṃ, tampi samatthitaṃ hoti.</p>
              <p>[03] ``doso natthī''ti dvikkhattuṃ baddhaṃ subaddhaṃ viya daḷhīkaraṇaṃ nāma hotīti adhippāyena  vatvā tena payojanābhāvaṃ dassetuṃ ^b^``puna samāpajjitvā''^eb^tiādi vuttaṃ. ^b^adhiṭṭhitattā  ākāso hotiyevā^eb^ti sacepi kiñci antarā upaṭṭhitaṃ pabbatādi siyā, tampi ``ākāso  hotū''ti adhiṭṭhitattā ^a^V2.0026^ea^ ākāso hotiyeva. idampi aṭṭhānaparikappanamattaṃ, tādisassa  upaṭṭhānameva natthīti dassetuṃ ^b^``antarā''^eb^tiādi vuttaṃ. </p>
              <p>[03] 393^b^.^eb^ ^b^paricchinditvā^eb^ti yathicchitaṭṭhānaṃ ñāṇena paricchinditvā. ^b^tatrā^eb^ti tasmiṃ  pathaviyā udakabhāvādhiṭṭhāne ^b^ayaṃ^eb^ yathāvuttapaṭipattivibhāvinī ^b^pāḷi^eb^ ^a^M2.0027^ea^.  parato ``tatrāyaṃ pāḷī''ti āgataṭṭhānesupi iminā nayena attho veditabbo.</p>
              <p>[03] ^b^so^eb^ti iddhimā. adhiṭṭhānakāle kālaparicchedaṃ katvā adhiṭṭhātīti vuttaṃ ^b^``paricchinnakālaṃ  pana atikkamitvā''^eb^ti. ^b^pakatiyā udakaṃ^eb^ animmānaudakaṃ. </p>
              <p>[03] 394^b^.^eb^ ^b^viparīta^eb^nti yaṃ udakaṃ akkamitvā akkamanto na saṃsīdati, taṃ panettha iddhiyā  pathavīnimmānavasena veditabbaṃ. ^b^pathavīkasiṇa^eb^nti pathavīkasiṇajjhānaṃ. </p>
              <p>[03] 395^b^.^eb^ ^b^pallaṅka^eb^nti samantato ūrubaddhāsanaṃ. chinnapakkho, asañjātapakkho vā sakuṇo  ḍetuṃ na sakkotīti pāḷiyaṃ ``pakkhī sakuṇo''ti (paṭi0 ma0 3.11) pakkhī-saddena visesetvā  sakuṇo vuttoti ^b^``pakkhehi yuttasakuṇo''^eb^ti āha. ^b^parikammaṃ katvā^eb^ti  ``pathavī hotū''ti parikammaṃ katvā.</p>
              <p>[03] ^b^ākāse antalikkhe^eb^ti antalikkhasaññite ākāse. yattha yattha hi āvaraṇaṃ natthi,  taṃ taṃ ``ākāsa''nti vuccati. ayañca iddhimā na pathaviyā āsanne ākāse gacchati.  yattha pana pakkhīnaṃ agocaro, tattha gacchati, tādisañca loke ``antalikkha''nti vuccati.  tena vuttaṃ ``antalikkhasaññite ākāse''ti. </p>
              <p>[01] ^b^thero^eb^ti pubbe vutta ^b^tipiṭakacūḷābhayatthero. samāpattisamāpajjana^eb^nti puna samāpattisamāpajjanaṃ.  ^b^nanu samāhitamevassa citta^eb^nti iddhimato pāṭihāriyavasena pavattamānassa cittaṃ accantaṃ  samāhitameva hoti, na aññadā viya asamāhitanti adhippāyo. taṃ pana therassa matimattaṃ.  pubbe hi pathavīkasiṇaṃ samāpajjitvā pathaviṃ adhiṭṭhāya gacchati, idāni pana ākāso icchitabbo,  tasmā ākāsakasiṇaṃ samāpajjitabbameva. tenāha ^b^``kiñcāpī''^eb^tiādi.  ^b^tirokuṭṭapāṭihāriye^eb^ ^a^V2.0027^ea^  ^b^vuttanayeneva paṭipajjitabba^eb^nti yathā tattha kuṭṭādi ``ākāso hotū''ti adhiṭṭhānena  ākāso hoti, evaṃ idhāpi pabbatarukkhādiṃ adhiṭṭhānena ākāsaṃ katvā gantabbanti attho.  atha vā ^b^tirokuṭṭapāṭihāriye vuttanayenevā^eb^ti ``sace panassa bhikkhuno adhiṭṭhahitvā  gacchantassā''tiādinā (visuddhi0 2.392) tattha ^a^M2.0028^ea^ vuttanayena. etena ``purimādhiṭṭhānabaleneva  cassa antarā añño pabbato vā rukkho vā utumayo uṭṭhahissatīti aṭṭhānameveta''nti nāgādīhi  kayiramāno vibandho gamanantarāyaṃ na karotīti dasseti.</p>
              <p>[03] ^b^okāse^eb^ti janavivitte yuttaṭṭhāne. ^b^pākaṭo hoti^eb^ ākāsacārī ayaṃ samaṇoti. </p>
              <p>[03] 396^b^.^eb^ ^b^dvācattālīsayojanasahassa^eb^ggahaṇaṃ paṭhamakappavasena kataṃ, tato paraṃ pana anukkamena  pathaviyā ussitabhāvena tato katipayayojanūnatā siyā, appakaṃ adhikaṃ vā ūnaṃ vā  gaṇanūpagaṃ na hotīti tathā vuttaṃ. ^b^tīsu dīpesu ekakkhaṇe ālokakaraṇenā^eb^ti yadā  yasmiṃ dīpe majjhe tiṭṭhanti, tadā tato purimasmiṃ atthaṃ gacchantā pacchime udentā  hutvā ālokakaraṇena. aññajotīnaṃ vā abhibhavanena, duddasatāya ca ^b^mahiddhike^eb^. sattānaṃ  sītapariḷāhavūpasamanena, osadhitiṇavanappatīnaṃ paribrūhanena ca ^b^mahānubhāve. chupatī^eb^ti  phusati. ^b^parimajjatī^eb^ti hatthaṃ ito cito ca sañcārento ghaṃseti. ^b^abhiññāpādakajjhānavasenevā^eb^ti  yassa kassaci abhiññāpādakajjhānavasena. ^b^eva^eb^-kārena pādakajjhānavisesaṃ nivatteti,  na adhiṭṭhānaṃ. tenevāha ^b^``natthettha kasiṇasamāpattiniyamo''^eb^ti. tirokuṭṭapāṭihāriyādīsu  viya imasmiṃ nāma kasiṇe jhānaṃ samāpajjitvā adhiṭṭhātabbanti na ettha koci niyamo  atthīti attho. tathā hi pāḷiyaṃ kiñci samāpattiṃ aparāmasitvā ``idha so iddhimā''tiādi  (paṭi0 ma0 3.10-11) vuttaṃ. ^b^hatthapāse hoti^eb^ ``candimasūriye''ti evaṃ vuttaṃ  candimasūriyamaṇḍalaṃ. ^b^rūpagataṃ hatthapāse^eb^ti hatthapāse ṭhitaṃ rūpagataṃ, hatthapāse vā  rūpagataṃ. hatthaṃ vā vaḍḍhetvā parāmasatīti yojanā.</p>
              <p>[03] upādinnakaṃ nissāya anupādinnakassa vaḍḍhanaṃ vuttaṃ. yuttiyā panettha upādinnakassapi  vaḍḍhanacchāyā dissati. attano aṇumahantabhāvāpādane upādinnakassa hāpanaṃ viya vaḍḍhanampi  labbhateva. yathā āyasmato ^b^mahāmoggallānassa nandopananda^eb^damaneti evaṃ pavattaṃ sahavatthunā  theravādaṃ āharitvā tamatthaṃ dassetuṃ ^b^``tipiṭakacūḷanāgatthero āhā''^eb^tiādi  āraddhaṃ. ^b^kiṃ pana na hoti,^eb^ hotiyevāti ^a^V2.0028^ea^ adhippāyo. dve hi paṭisedhā ^a^M2.0029^ea^  pakatiṃ gamentīti. ^b^``tadā mahantaṃ hoti mahāmoggallānattherassa viyā''^eb^ti idaṃ  yathādhikatatthadassanavasena vuttaṃ, khuddakabhāvāpādanampettha labbhateva. </p>
            </h4>
          </h3>
          <h3>
            <h3n> nandopanandanāgadamanakathāvaṇṇanā</h3n>
            <h4>
              <h4n> </h4n>
              <p>[03] ^b^olokesi^eb^ buddhāciṇṇavasena ``atthi nu kho assa upanissayo''ti. lokiyaṃ  ratanattaye pasādalakkhaṇaṃ sāsanāvatāraṃ sandhāyāha ^b^``appasanno''^eb^ti. micchādiṭṭhito  vivecetvā pasādetabboti adhippāyo. tenāha ^b^``ko nu kho...pe0... viveceyyā''^eb^ti.</p>
              <p>[03] ^b^taṃ divasa^eb^nti yadā bhagavā bhikkhusaṅghaparivuto tāvatiṃsabhavanābhimukho gacchati, taṃ divasabhāgaṃ.  ^b^āpānabhūmiṃ sajjayiṃsū^eb^ti yattha so nisinno bhojanakiccaṃ karoti, taṃ parivesanaṭṭhānaṃ  sittaṃ sammaṭṭhaṃ bhojanūpakaraṇūpanayanādinā sajjayiṃsu paṭiyādesuṃ. ^b^tividhanāṭakehī^eb^ti  vadhūkumārikaññāvatthāhi tividhāhi nāṭakitthīhi. ^b^olokayamāno^eb^ti pekkhanto,  vicārento vā.</p>
              <p>[03] ^b^uparūparī^eb^ti matthakamatthake. ^b^bhavanenā^eb^ti bhavanapadesena. ^b^bhogehī^eb^ti sarīrabhogehi.  ^b^avakujjenā^eb^ti nikujjitena. ^b^gahetvā^eb^ti yathā tāvatiṃsabhavanassa padesopi nāvasissati,  evaṃ pariyādāya.</p>
              <p>[03] ^b^sineruparibhaṇḍa^eb^nti sinerumekhalaṃ. sinerussa kira samantato bahalato, puthulato  ca pañcayojanasahassaparimāṇāni cattāri paribhaṇḍāni tāvatiṃsabhavanassa ārakkhāya nāgehi,  garuḷehi, kumbhaṇḍehi, yakkhehi ca adhiṭṭhitāni, tāni paribhaṇḍabhāvasāmaññena ekajjhaṃ  katvā ``paribhaṇḍa''nti vuttaṃ. tehi kira sinerussa upaḍḍhaṃ pariyādinnaṃ.</p>
              <p>[03] ^b^attabhāvaṃ vijahitvā^eb^ti manussarūpaṃ antaradhāpetvā. ^b^bādhatī^eb^ti khedamattaṃ uppādeti.</p>
              <p>[03] ^b^attabhāvaṃ vijahitvā^eb^ti sukhumattabhāvanimmānena nāgarūpaṃ vijahitvā. ^b^mukhaṃ vivari^eb^  ``mukhagataṃ ^a^V2.0029^ea^ samaṇaṃ saṃkhādissāmī''ti. ^b^pācīnena ca pacchimena cā^eb^ti nāgassa tathānipannattā  vuttaṃ. suṭṭhu satiyā paccupaṭṭhāpanatthamāha ^b^``manasi karohī''^eb^ti.</p>
              <p>[03] ^b^ādito^eb^ ^a^M2.0030^ea^ ^b^paṭṭhāya sabbapāṭihāriyānī^eb^ti tadā therena katapāṭihāriyāni  sandhāya vuttaṃ. ^b^imaṃ pana ṭhāna^eb^nti imaṃ nāsāvātavissajjanakāraṇaṃ.</p>
              <p>[03] ^b^anubandhī^eb^ti ``na sakkā evaṃmahiddhikassa imassa samaṇassa paṭipaharitu''nti bhayena palāyantaṃ  anubandhi.</p>
              <p>[03] ^b^ekapaṭipāṭiyā^eb^ti ekāya paṭipāṭiyā, nirantaranti attho. ^b^ayamevā^eb^ti yā upādinnakaṃ  nissāya anupādinnakassa vaḍḍhi, ayameva. ^b^ettha^eb^ edise hatthavaḍḍhanādipāṭihāriye ^b^yutti^eb^  yuttarūpā cittato, ututo vā upādinnakarūpānaṃ anuppajjanato. atha vā ^b^upādinna^eb^nti  sakalameva indriyabaddhaṃ adhippetaṃ. evampi tassa tathā vaḍḍhi na yujjati evāti vuttanayeneva  vaḍḍhi veditabbā. ekasantāne upādinnaṃ, anupādinnañca sambhinnaṃ viya pavattamānampi  atthato asambhinnameva. tattha yathā āḷhakamatte khīre anekāḷhake udake āsitte  yadipi khīraṃ sabbena sambhinnaṃ sabbatthakameva lambamānaṃ hutvā tiṭṭhati, tathāpi na tattha  khīraṃ vaḍḍhati, udakameva vaḍḍhati, evamevaṃ yadipi upādinnaṃ anupādinnañca sambhinnaṃ viya  pavattati, tathāpi upādinnaṃ na vaḍḍhati, iddhānubhāvena cittajaṃ, tadanusārena utujañca  vaḍḍhatīti daṭṭhabbaṃ.</p>
              <p>[03] ^b^so^eb^ti so iddhimā. ^b^evaṃ katvā^eb^ti vuttākārena hatthaṃ vā vaḍḍhetvā te vā āgantvā  hatthapāse ṭhite katvā. pādaṭṭhapanādipi vuttanayeneva veditabbaṃ. ^b^aparopi^eb^ iddhimā.  ^b^tathevā^eb^ti pāṭihāriyakaraṇato pubbe viya. ^b^tathūpamameta^eb^nti yathā udakapuṇṇāsu nānāpātīsu  bahūhi nānācandamaṇḍalesu dissamānesu na tena candamaṇḍalassa gamanādiuparodho, bahūnañca  paccekaṃ dassanaṃ ijjhati, tathūpamametaṃ pāṭihāriyaṃ candimasūriyānaṃ gamanādiuparodhābhāvato,  bahūnañca iddhimantānaṃ tattha iddhipayogassa yathicchitaṃ samijjhanatoti adhippāyo. </p>
              <p>[03] 397^b^.^eb^ ^b^paricchedaṃ katvā^eb^ti abhividhivasena pana paricchedaṃ katvā, na mariyādavasena.  tathā hesa brahmaloke attano kāyena vasaṃ vatteti. ^b^pāḷī^eb^ti paṭisambhidāmaggapāḷi.</p>
              <p>[03] ^b^yāva^eb^ ^a^V2.0030^ea^ ^b^brahmalokāpi kāyena vasaṃ vattetī^eb^ti ettha yasmā na brahmalokasseva gamanaṃ adhippetaṃ,  nāpi brahmalokassa gamanameva, atha kho ^a^M2.0031^ea^ aññathā aññampi. ^b^yāva brahmalokā^eb^ti  pana dūrāvadhinidassanametaṃ, tasmā ``sace brahmalokaṃ gantukāmā hotī''ti vatvāpi  itarampi dassetuṃ ^b^``santikepi dūre adhiṭṭhātī''^eb^tiādi vuttaṃ. tattha ^b^pi^eb^-saddo  samuccayattho, tena vuttāvasesassa adhiṭṭhāniddhiyā nipphādetabbassa sabbassāpi saṅgaho,  na vuttassevāti daṭṭhabbaṃ.</p>
              <p>[03] ^b^yamakapāṭihāriyāvasāne^eb^tiādinā tivikkamassa adhiṭṭhāniddhinipphannatā vuttā, aññattha  pana lakkhaṇānisaṃsatā. tadubhayaṃ yathā aññamaññaṃ na virujjhati, tathā vicāretvā gahetabbaṃ.</p>
              <p>[03] ^b^nīlamātika^eb^nti nīlavaṇṇodakamātikaṃ.</p>
              <p>[03] ^b^mahābodhi^eb^nti aparājitapallaṅkaṃ mahābodhiṃ. ^b^citte uppanne santike akāsī^eb^ti tathā  cittuppattisamanantarameva pathaviṃ, samuddañca saṃkhipitvā mahābodhisantike akāsi. </p>
              <p>[01] ^b^nakkhattadivase^eb^ti mahadivase. ^b^candapūve^eb^ti candasadise candamaṇḍalākāre pūve.  ^b^ekapattapūramattamakāsī^eb^ti yathā te pamāṇato sarūpeneva antopattapariyāpannā honti,  tathā akāsi.</p>
              <p>[03] ^b^kākavaliyavatthusmi^eb^ñca ``bhagavā thokaṃ bahuṃ akāsī''ti ānetvā sambandhitabbaṃ.  taṃ pana vatthuṃ saṅkhepatova dassetuṃ ^b^``mahākassapatthero kirā''^eb^tiādi vuttaṃ.  ^b^samāpattiyā^eb^ti nirodhasamāpattiyā.</p>
              <p>[03] ^b^gaṅgātīre^eb^ti tambapaṇṇidīpe gaṅgānadiyā tīre. ^b^saññaṃ adāsī^eb^ti yathā te yathādhiṭṭhitaṃ  sappiṃ passanti, tathā saññaṃ adāsi. </p>
              <p>[01] ^b^tassā^eb^ti yassa brahmuno rūpaṃ daṭṭhukāmo, tassa brahmuno rūpaṃ passati. ^b^saddaṃ suṇātī^eb^ti  dibbāya sotadhātuyā brahmuno saddaṃ suṇāti. ^b^cittaṃ pajānātī^eb^ti cetopariyañāṇena  brahmuno cittaṃ pajānāti. ^b^karajakāyassa vasenā^eb^ti cātumahābhūtikarūpakāyassa  vasena. ``cittaṃ pariṇāmetī''ti ettha kiṃ taṃ cittaṃ, kathaṃ vā pariṇāmananti āha  ^b^``pādakajjhānacittaṃ gahetvā kāye āropetī''^eb^ti. kathaṃ ^a^V2.0031^ea^ pana kāye āropetīti  āha ^b^``kāyānugatikaṃ karotī''^eb^ti. evampi saddadandharovāyanti vacanapathaṃ pacchindanto  āha ^b^``dandhagamana''^eb^nti. karotīti ^a^M2.0032^ea^ sambandho. ^b^kāyagamanaṃ hi dandhaṃ,^eb^  dandhamahābhūtapaccayattāti adhippāyo. ayañhettha attho -- dissamānena kāyena gantukāmatāya  vasena cittaṃ pariṇāmento yogī pādakajjhānaṃ samāpajjitvā vuṭṭhāya ``idaṃ cittaṃ  kāyo viya dandhagamanaṃ hotū''ti parikammaṃ karoti. tathā parikammakaraṇaṃ hi sandhāya  ``pādakajjhānacittaṃ gahetvā''ti vuttaṃ. parikammaṃ pana katvā puna samāpajjitvā  ñāṇena adhiṭṭhahanto taṃ cittaṃ kāye āropeti, kāyānugatikaṃ dandhagamanaṃ karoti.</p>
              <p>[03] ^b^sukhasañña^eb^nti sukhasahagataṃ saññaṃ, saññāsīsena niddeso. lahubhāvena saññātanti ^b^lahusaññaṃ^eb^.  kathaṃ pana iddhicittena saha sukhasaññāya sambhavoti āha ^b^``sukhasaññā nāma upekkhāsampayuttā  saññā''^eb^ti. sukhanti saññātanti vā ^b^sukhasaññaṃ^eb^. tenevāha ^b^``upekkhā hi santaṃ  sukhanti vuttā''^eb^ti ekantagarukehi nīvaraṇehi, oḷārikehi anupasantasabhāvehi  ca vitakkādīhi vippayogo cittacetasikānaṃ lahubhāvassa kāraṇanti dassento āha  ^b^``sāyeva...pe0... veditabbā''^eb^ti. ^b^taṃ okkantassā^eb^ti taṃ sukhalahusaññaṃ  anuppattassa. ^b^assā^eb^ti yogino. ^b^gantukāmatā eva ettha pamāṇa^eb^nti ettha etasmiṃ  dissamānena kāyena gamane yaṃ ṭhānaṃ gantukāmo, taṃ uddissa gantukāmatāvasena pavattaparikammādhiṭṭhānāni  eva pamāṇaṃ, tāvatā gamanaṃ ijjhati. tasmā magganimmānavāyuadhiṭṭhānehi vināpi icchitadesappatti  hotīti. idāni tamevatthaṃ pākaṭataraṃ kātuṃ ^b^``sati hī''^eb^tiādi vuttaṃ.</p>
              <p>[03] ^b^kāyaṃ gahetvā^eb^ti karajakāyaṃ ārammaṇakaraṇavasena parikammacittena gahetvā. ^b^citte  āropetī^eb^ti ``ayaṃ kāyo idaṃ cittaṃ viya hotū''ti pādakajjhānacitte āropeti  taggatikaṃ karoti. tenāha ^b^``cittānugatikaṃ karoti sīghagamana''^eb^nti. ^b^cittagamana^eb^nti  cittappavattimāha. ^b^idaṃ pana^eb^ cittavasena kāyapariṇāmanapāṭihāriyaṃ. ^b^cittagamanamevā^eb^ti  cittena samānagamanameva. kathaṃ pana kāyo dandhappavattiko lahuparivattinā cittena samānagatiko  hotīti? na sabbathā samānagatiko. yatheva hi kāyavasena cittapariṇāmane cittaṃ sabbathā  kāyena samānagatikaṃ na hoti. na hi tadā cittaṃ sabhāvasiddhena attano khaṇena avattitvā  garuvuttikassa rūpadhammassa khaṇena vattati. ``idaṃ cittaṃ ayaṃ kāyo viya hotū''ti  pana adhiṭṭhānena ^a^M2.0033^ea^ dandhagatikassa kāyassa anuvattanato yāva icchitaṭṭhānappatti,  tāva kāyagatianulomeneva hutvā santānavasena ^a^V2.0032^ea^ pavattamānaṃ cittaṃ kāyagatiyā pariṇāmitaṃ  nāma hoti, evaṃ ``ayaṃ kāyo idaṃ cittaṃ viya hotū''ti adhiṭṭhānena pageva sukhalahusaññāya  sampāditattā abhāvitiddhipādānaṃ viya dandhaṃ avattitvā yathā lahukatipayacittavāreheva  icchitaṭṭhānappatti hoti, evaṃ pavattamāno kāyo cittagatiyā pariṇāmito nāma hoti,  na ekacittakkhaṇeneva icchitaṭṭhānappattiyā.</p>
              <p>[03] evañca katvā ``seyyathāpi nāma balavā puriso samiñjitaṃ vā bāhaṃ pasāreyya, pasāritaṃ  vā bāhaṃ samiñjeyyā''ti idampi upamāvacanaṃ nippariyāyeneva samatthitaṃ hoti. avassaṃ  cetaṃ evaṃ sampaṭicchitabbaṃ, aññathā suttābhidhammapāṭhehi, vinayāṭṭhakathāya ca virodho  siyā, dhammatā ca vilomitā. ``nāhaṃ, bhikkhave, aññaṃ ekadhammampī''ti (a0 ni0   1.11 ādayo) hi ettha aññagahaṇena rūpadhammā gahitā alahuparivattitāya. abhidhamme (paṭṭhā0  1.1.10-11) ca purejātapaccayo rūpameva vutto, pacchājātapaccayo ca tasseva. yattha  yattha ca dhammā uppajjanti, tattha tattheva bhijjanti. natthi desantarasaṅkamanaṃ, na ca sabhāvo  aññathā hotīti. na hi iddhibalena dhammānaṃ kenaci lakkhaṇaṃ aññathattaṃ kātuṃ sakkā,  bhāvaññathattameva pana kātuṃ sakkā. ^b^``tīsupi khaṇesū''^eb^ti idampi gamanārambhaṃ sandhāya  vuttaṃ, na gamananiṭṭhānanti vadanti. ^b^thero^eb^ti aṭṭhakathācariyānaṃ antare eko thero.  ^b^idhā^eb^ti idaṃ pāṭihāriyaṃ vibhajitvā vuttapāṭhe. ^b^sayaṃ gamanameva āgataṃ^eb^ ``brahmalokaṃ  gacchatī''ti vuttattā. </p>
              <p>[01] ^b^cakkhusotādīna^eb^nti cakkhusotādīnaṃ aṅgānaṃ. tathā hi vuttaṃ ``sabbaṅgapaccaṅga''nti,  sabbāṅgapaccaṅgavantanti attho. ^b^pasādo nāma natthī^eb^ti imināva bhāvajīvitindriyānampi  abhāvo vuttoti daṭṭhabbaṃ. ^b^rucivasenā^eb^ti icchāvasena. ^b^aññampī^eb^ti bhagavatā kariyamānato  aññampi kiriyaṃ karoti. ayañcettha buddhānubhāvo. yadi sāvakanimmitesu nānappakāratā  natthi, ``sace pana nānāvaṇṇe kātukāmo hotī''tiādi yaṃ heṭṭhā vuttaṃ, taṃ  kathanti? taṃ tathā tathā parikammaṃ katvā adhiṭṭhahantassa te te vaṇṇavayādivisesā parikammānurūpaṃ  ijjhantīti katvā vuttaṃ. idha pana yathādhiṭṭhite nimmitarūpe sace sāvako ``ime visesā  hontū''ti ^a^M2.0034^ea^ icchati, na ijjhati, buddhānaṃ pana ijjhatīti ayamattho dassitoti  na koci virodho. </p>
              <p>[01] idāni yāni tāni ``yāva brahmalokāpi kāyena vasaṃ vattetī''ti (paṭi0 ma0 3.10)  pāḷiyā atthadassanavasena vibhattāni ``dūrepi santike adhiṭṭhātī''tiādīni cuddasa  pāṭihāriyāni ^a^V2.0033^ea^, tattha sikhāppattaṃ kāyena vasavattanapāṭihāriyaṃ dassetuṃ ^b^``ettha cā''^eb^tiādi  āraddhaṃ. tattha ^b^ya^eb^nti kiriyāparāmasanaṃ, tena ^b^``rūpaṃ passatī''^eb^ti ettha yadetaṃ  rūpadassanaṃ, ^b^``saddaṃ suṇātī''^eb^ti ettha yadetaṃ saddasavanaṃ, ^b^``cittaṃ pajānātī''^eb^ti  ettha yadetaṃ cittajānananti evaṃ dibbacakkhusotacetopariyañāṇakattukaṃ dassanasavanajānanakiriyaṃ  parāmasatīti daṭṭhabbaṃ. ito paresu ^b^santiṭṭhatī^eb^tiādīsupi eseva nayo. ^b^yampissā^eb^ti  yampi assa. yogino adhiṭṭhānanti sambandho. ^b^yañca kho^eb^ti ettha ^b^kho^eb^-saddo avadhāraṇattho,  visesattho vā, tena ayamevettha kāyena vasavattanapāṭihāriyesu ukkaṭṭhataranti dīpeti.  kasmā? ``ayaṃ nu kho iddhimā, ayaṃ nu kho nimmito''ti ekaccassa brahmuno āsaṅkuppādanato.  yadaggena cetaṃ adhiṭṭhitaṃ visesato manomayanti vuccati, tadaggena ukkaṭṭhataranti veditabbaṃ.  tenāha ^b^``ettāvatā kāyena vasaṃ vatteti nāmā''^eb^ti. yadi evaṃ kasmā idha sesāni  gahitānīti āha ^b^``sesaṃ...pe0... vutta''^eb^nti. </p>
              <p>[03] 398^b^.^eb^ ^b^idaṃ nānākaraṇa^eb^nti kāmamimāpi dve iddhiyo adhiṭṭhānavaseneva ijjhanti, tathāpi  idaṃ idāni vuccamānaṃ imāsaṃ nānākaraṇaṃ viseso. ^b^pakativaṇṇaṃ vijahitvā^eb^ti  attano pakatirūpaṃ vijahitvā apanetvā, paresaṃ adassetvāti attho. ^b^kumārakavaṇṇa^eb^nti  kumārakasaṇṭhānaṃ. ^b^dassetī^eb^ti tathā vikubbanto attani dasseti. ^b^nāgavaṇṇaṃ  vā^eb^tiādīsupi eseva nayo. ^b^hatthimpi dassetī^eb^ti attānampi hatthiṃ katvā dasseti,  bahiddhāpi hatthiṃ dasseti. etadatthameva hi idha ``hatthivaṇṇaṃ vā dassetī''ti avatvā  ``hatthimpi dassetī''ti (paṭi0 ma0 3.13) vuttaṃ. yaṃ pana keci bahiddhā hatthiādidassanavacanaṃ  ``pakativaṇṇaṃ vijahitvā''ti vacanena vikubbaniddhibhāvena virujjhatīti vadanti, tadayuttaṃ.  kasmā? pakativaṇṇavijahanaṃ nāma attano pakatirūpassa aññesaṃ adassanaṃ, na sabbena sabbaṃ  tassa nirodhanaṃ. evaṃ sati attānaṃ adassetvā bahiddhā hatthiṃ dassento ``pakativaṇṇaṃ  vijahitvā hatthiṃ dassetī''ti ^a^M2.0035^ea^ vuccamāne ko ettha virodho, attanā  pana hatthivaṇṇo hutvā bahiddhāpi hatthiṃ dassante vattabbameva natthi. tenevāha ``bahiddhāpi  hatthiādidassanavasena vutta''nti. evañca katvā vikubbaniddhibhāvena ca na koci  virodho.</p>
              <p>[03] pāḷiyañca ^b^kumārakavaṇṇaṃ vā^eb^tiādīsu aniyamattho vā-saddo vutto. tesu ekekasseva  karaṇadassanatthaṃ. ^b^hatthimpī^eb^tiādīsu pana hatthiādīnaṃ bahūnaṃ ekajjhaṃ kātabbābhāvadassanatthaṃ  samuccayattho pi-saddo vutto. tena ``hatthimpi dassetī''tiādīsu dutiye vuttanayeneva  attho gahetabbo.</p>
              <p>[03] iddhimato ^a^V2.0034^ea^ attano kumārakākārena paresaṃ dassanaṃ kumārakavaṇṇanimmānaṃ, na ettha kiñci  apubbaṃ pathavīādivatthu nipphādīyatīti kasiṇaniyamena payojanābhāvato ^b^``pathavīkasiṇādīsu  aññatarārammaṇato''^eb^ti vuttaṃ. satipi vā vatthunipphādane yathārahaṃ taṃ pathavīkasiṇādivaseneva  ijjhatīti evampettha kasiṇaniyamena payojanaṃ nattheva. kumārakavaṇṇañhi dassentena  nīlavaṇṇaṃ vā dassetabbaṃ siyā, pītādīsu aññataravaṇṇaṃ vā. tathā sati nīlādikasiṇāni  samāpajjitabbānīti āpannova kasiṇaniyamo. eseva nayo sesesupi. evamadhiṭṭhite  yadeke pathavīkasiṇavasena ``ekopi hutvā bahudhā hotī''tiādi (dī0 ni0 1.238;  ma0 ni0 1.147; saṃ0 ni0  5.842; paṭi0 ma0 3.10) bhāvoti evaṃ pavattena kasiṇaniddesena  idha vikubbaniddhiniddese ``pathavīkasiṇādīsu aññatarārammaṇato''tiādivacanassa virodhaṃ  āsaṅkanti, so anokāsovāti daṭṭhabbaṃ. nimminitabbabhāvena attanā icchitoti ^b^attano  kumārakavaṇṇo,^eb^ na pana attano daharakāle kumārakavaṇṇoti. ^b^nāgā^eb^divaṇṇesupi  ayaṃ nayo byāpī evāti yadeke ``nāgādinimmāne na yujjati viyā''ti vadanti, tadapohataṃ  daṭṭhabbaṃ.</p>
              <p>[03] ^b^bahiddhāpī^eb^ti ^b^pi^eb^-saddena ajjhattaṃ sampiṇḍeti. ayañhettha attho -- ^b^hatthimpi dassetī^eb^tiādi  ajjhattaṃ, bahiddhāpi hatthiādidassanavasena vuttaṃ, na ``kumārakavaṇṇaṃ vā''tiādi  viya ajjhattameva kumārakavaṇṇādīnaṃ dassanavasenāti. yaṃ ettha vattabbaṃ adhiṭṭhānavidhānaṃ,  taṃ heṭṭhā vuttameva. </p>
              <p>[03] 399^b^.^eb^ ^b^kāya^eb^nti ^a^M2.0036^ea^ attano karajakāyaṃ. ^b^vuttanayenevā^eb^ti ``ayaṃ kāyo  susiro hotū''ti parikammaṃ katvā puna ``pādakajjhānaṃ samāpajjitvā vuṭṭhāyā''ti  imaṃ heṭṭhā vuttanayānusāramāha. ^b^aññaṃ kāya^eb^nti yaṃ manomayaṃ kāyaṃ nimminitukāmo,  taṃ. ^b^muñjamhā^eb^ti muñjatiṇato. ^b^īsika^eb^nti tassa kaṇḍaṃ. ^b^kosiyā^eb^ti  asikosato. ^b^karaṇḍāyā^eb^ti peḷāya, nimmokatoti ca vadanti. ^b^abbāhatī^eb^ti  uddharati. ^b^pavāheyyā^eb^ti ākaḍḍheyya. </p>
              <p>[06] iddhividhaniddesavaṇṇanā niṭṭhitā. </p>
              <p>[06] iti dvādasamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 13. abhiññāniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> dibbasotadhātukathāvaṇṇanā </h3n>
            <h4>
              <h4n> </h4n>
              <p>[03] 400^b^.^eb^ ^b^tatthā^eb^ti ^a^M2.0037^ea^ ^a^V2.0035^ea^ dibbasotadhātuyā niddese. abhiññāpāḷiyā hi niddesamukhena  abhiññānaṃ nibbattanavidhi vidhīyati. abhiññāsīsenettha abhiññāpāḷi vuttā. tenāha  ^b^``tato parāsu ca tīsu abhiññāsū''^eb^ti. ^b^tato parāsū^eb^ti ca satthuno desanākkamaṃ,  attano ca uddesakkamaṃ sandhāya vuttaṃ, na paṭipattikkamaṃ. na hi paṭipajjantā imināva  kamena paṭipajjanti. ^b^sabbatthā^eb^ti dibbasotadhātupāḷiyaṃ, sesābhiññāpāḷiyañcāti sabbattha.  ^b^tatrā^eb^ti vākyopaññāse nipātamattaṃ, ^b^tatra^eb^ vā yathāvuttapāṭhe. ^b^dibbasadisattā^eb^ti  dibbe bhavāti dibbā, devānaṃ sotadhātu, tāya dibbāya sadisattā. idāni taṃ dibbasadisataṃ  vibhāvetuṃ ^b^``devānaṃ hī''^eb^tiādi vuttaṃ. tattha ^b^sucaritakammanibbattā^eb^ti saddhābahulatāvisuddhadiṭṭhitānisaṃsadassāvitādisampattiyā  suṭṭhu caritattā sucaritena devūpapattijanakena puññakammena nibbattā. ^b^pittasemharuhirādīhī^eb^ti  ^b^ādi^eb^-saddena vātarogādīnaṃ saṅgaho. ^b^apalibuddhā^eb^ti anupaddutā. pittādīhi anupaddutattā,  kammassa ca uḷāratāya ^b^upakkilesavimutti^eb^ veditabbā. upakkilesadosarahitaṃ hi  kammaṃ tiṇādidosarahitaṃ viya sassaṃ uḷāraphalaṃ anupakkiliṭṭhaṃ hoti. kāraṇūpacārena  cassa phalaṃ tathā voharīyati, yathā ``sukkaṃ sukkavipāka''nti (dī0 ni0 3.312;  ma0 ni0 2.81; a0 ni0  4.233). ^b^dūrepī^eb^ti ^b^pi^eb^-saddena sukhumassāpi ārammaṇassa  sampaṭicchanasamatthataṃ saṅgaṇhāti. ^b^pasādasotadhātū^eb^ti catumahābhūtānaṃ pasādalakkhaṇā sotadhātu.</p>
              <p>[03] vīriyārambhavaseneva ijjhanato sabbāpi kusalabhāvanā vīriyabhāvanā, padhānasaṅkhārasamannāgatā  vā iddhipādabhāvanāpi visesato vīriyabhāvanā, tassā ānubhāvena nibbattā ^b^vīriyabhāvanābalanibbattā^eb^.  ñāṇamayā sotadhātu ñāṇasotadhātu. ^b^tādisāyevā^eb^ti upakkilesavimuttatāya, dūrepi  sukhumassapi ārammaṇassa sampaṭicchanasamatthatāya ca taṃsadisā eva ^a^V2.0036^ea^. ^b^dibbavihāravasena paṭiladdhattā^eb^ti  dibbavihārasaṅkhātānaṃ catunnaṃ bhūmīnaṃ vasena paṭiladdhattā, iminā kāraṇavasenassā dibbabhāvamāha.  yaṃ cettha vattabbaṃ, taṃ heṭṭhā vuttameva. ^b^dibbavihārasannissitattā^eb^ti ^a^M2.0038^ea^  aṭṭhaṅgasamannāgamena ukkaṃsagataṃ pādakajjhānasaṅkhātaṃ dibbavihāraṃ sannissāya pavattattā, dibbavihārapariyāpannaṃ  vā attanā sampayuttaṃ rūpāvacaracatutthajjhānaṃ nissayapaccayabhūtaṃ sannissitattāti evampettha  attho daṭṭhabbo. ^b^savanaṭṭhenā^eb^ti saddagahaṇaṭṭhena. yāthāvato hi saddūpaladdhi saddasabhāvāvabodho  savanaṃ. santesupi aññesu sabhāvadhāraṇādīsu dhātuatthesu attasuññatāsandassanatthā  satthu dhātudesanāti āha ^b^``nijjīvaṭṭhena cā''^eb^ti. ^b^sotadhātukiccaṃ^eb^ saddasampaṭicchanaṃ,  saddasanniṭṭhānapaccayatā ca.</p>
              <p>[03] ñāṇassa parisuddhi upakkilesavigamenevāti āha ^b^``nirupakkilesāyā''^eb^ti. ^b^mānusikā^eb^  manussa santakā, maṃsasotadhātu, dibbavidūrādivisayaggahaṇasaṅkhātena attano kiccavisesena  atikkantaṃ mānusikaṃ etāyāti ^b^atikkantamānusikā^eb^. tenāha ^b^``manussūpacāraṃ  atikkamitvā saddasavanenā''^eb^ti. tattha ^b^manussūpacāra^eb^nti manussehi upacaritabbaṭṭhānaṃ,  pakatiyā sotadvārena gahetabbaṃ visayanti adhippāyo. tenāha ^b^``saddasavanenā''^eb^ti.  ^b^dibbe^eb^ti devalokapariyāpanne. te pana visesato devānaṃ kathā saddā hontīti  āha ^b^``devānaṃ sadde''^eb^ti. manussānaṃ eteti mānusā, te ^b^mānuse^eb^. evaṃ  devamanussasaddānaṃyeva gahitattā vuttaṃ ^b^``padesapariyādāna''^eb^nti, ekadesaggahaṇanti attho.  ^b^sadehasannissitā^eb^ attano sarīre sannissitā. ^b^nippadesapariyādānaṃ^eb^ ṭhānabhedaggahaṇamukhena  saviññāṇakādibhedabhinnassa saddassa anavasesena saṅgaṇhanato.</p>
              <p>[03] ^b^ayaṃ^eb^ dibbasotadhātu. ^b^parikammasamādhicittenā^eb^ti parikammabhūtāveṇikasamādhicittena,  dibbasotañāṇassa parikammavasena pavattakkhaṇikasamādhinā samāhitacittenāti attho. ^b^parikammasamādhi^eb^  nāma dibbasotadhātuyā upacārāvatthātipi vadanti. sā pana nānāvajjanavasena vuttāti  daṭṭhabbā. sabboḷārikasaddadassanatthaṃ sīhādīnaṃ saddo paṭhamaṃ gahito. tiyojanamatthakepi  kira kesarasīhassa sīhanādasaddo suyyati. ^b^ādi^eb^-saddena meghasaddabyagghasaddādīnaṃ saṅgaho  daṭṭhabbo. ettha ca yathā oḷārikasaddāvajjanaṃ yāvadeva sukhumasaddāvajjanūpāyadassanatthaṃ, tathā  saddaggahaṇabhāvanābalena sukhumatarasaddaggahaṇasaṃsiddhito.</p>
              <p>[03] evaṃ ^a^M2.0039^ea^ āsannasaddaggahaṇānusārena dūradūratarasaddaggahaṇampi samijjhatīti dassetuṃ  ^b^``puratthimāya^eb^ ^a^V2.0037^ea^ ^b^disāyā''^eb^tiādinā disāsambandhavasena saddānaṃ manasikāravidhi āraddho.  tattha ^b^saddanimitta^eb^nti ñāṇuppattihetubhāvato saddo eva saddanimittaṃ, yo vā yathāvutto  upādāyupādāya labbhamāno saddānaṃ oḷārikasukhumākāro, taṃ saddanimittaṃ. tenevāha  ^b^``saddānaṃ saddanimitta''^eb^nti. yaṃ pana vuttaṃ ^b^``oḷārikānampi sukhumānampi  saddānaṃ saddanimittaṃ manasi kātabba''^eb^nti, taṃ oḷārikasukhumasammatesupi oḷārikasukhumasabbhāvadassanatthaṃ.  tañca sabbaṃ sukhume ñāṇaparicayadassanatthaṃ daṭṭhabbaṃ. saddanimittassa apaccuppannasabhāvattā  ``saddova saddanimitta''nti ayameva pakkho ñāyāgatoti keci, taṃ na oḷārikasukhumānaṃ  saddānaṃ vaṇṇārammaṇena ñāṇena nīlapītādivaṇṇānaṃ viya tattheva gahetabbato. oḷārikasukhumabhāvo  cettha saddanimittanti adhippetanti. ^b^tassā^eb^ti yathāvuttena vidhinā paṭipajjantassa  yogino. ^b^te saddā^eb^ti ye sabboḷārikato pabhuti āvajjantassa anukkamena sukhumasukhumā  saddā āvajjitā, te. ^b^pākatikacittassāpī^eb^ti pādakajjhānasamāpajjanato pubbe  pavattacittassāpi. ^b^parikammasamādhicittassā^eb^ti dibbasotadhātuyā uppādanatthaṃ pādakajjhānaṃ  samāpajjitvā vuṭṭhitassa saddaṃ ārabbha parikammakaraṇavasena pavattakkhaṇikasamādhicittassa.  pubbepi ñāṇena parimadditattā ativiya pākaṭā hontīti sambandho.</p>
              <p>[03] ^b^tesu saddesū^eb^ti ye parikammassa visayadassanatthaṃ bahū saddā vuttā, tesu saddesu. ^b^aññatara^eb^nti  yatthassa parikammakaraṇavasena abhiṇhaṃ manasikāro pavatto, taṃ ekaṃ saddaṃ. ^b^tato para^eb^nti  tato appanuppattito paraṃ. ^b^tasmiṃ sote^eb^ti tasmiṃ ñāṇasote. ^b^patito hotī^eb^ti  dibbasotadhātu antogadhā hoti appanācittassa uppattito pabhuti dibbasotañāṇalābhī nāma  hoti, na dānissa tadatthaṃ bhāvanābhiyogo icchitabboti attho. ^b^ta^eb^nti dibbasotadhātuṃ.  ^b^thāmajāta^eb^nti jātathāmaṃ daḷhabhāvappattaṃ. ^b^vaḍḍhetabbaṃ^eb^ pādakajjhānārammaṇaṃ. kinti  kittakanti āha ^b^``etthantare saddaṃ suṇāmīti ekaṅgulamattaṃ paricchinditvā''^eb^ti.  pādakajjhānassa hi ārammaṇabhūtaṃ kasiṇanimittaṃ ``ettakaṃ ṭhānaṃ pharatū''ti manasi  karitvā pādakajjhānaṃ samāpajjantassa kasiṇanimittaṃ tattakaṃ ṭhānaṃ pharitvā tiṭṭhati  ^a^M2.0040^ea^. so samāpattito vuṭṭhāya tattha gate sadde āvajjati, subhāvitabhāvanattā tattha  aññataraṃ saddaṃ ārabbha uppannāvajjanānantaraṃ cattāri, pañca vā javanāni uppajjanti. tesu  pacchimaṃ iddhicittaṃ, itarassa punapi pādakajjhānaṃ samāpajjitabbameva. tato eva hi  pādakajjhānārammaṇena phuṭṭhokāsabbhantaragatepi sadde suṇātiyevāti sāsaṅkaṃ vadati. ^b^ekaṅguladvaṅgulā^eb^diggahaṇañcettha  sukhumasaddāpekkhāya kataṃ.</p>
              <p>[03] ^b^evaṃ^eb^ ^a^V2.0038^ea^ ^b^suṇantovā^eb^ti evaṃ paricchinditvā paricchinditvā savanena vasīkatābhiñño hutvā  yathāvajjite sadde suṇanto eva. ^b^pāṭiyekka^eb^nti ekajjhaṃ pavattamānepi te sadde paccekaṃ  vatthubhedena vavatthapetukāmatāya sati. </p>
              <p>[06] dibbasotadhātukathāvaṇṇanā niṭṭhitā. </p>
            </h4>
          </h3>
          <h3>
            <h3n> cetopariyañāṇakathāvaṇṇanā </h3n>
            <h4>
              <h4n> </h4n>
              <p>[03] 401^b^.^eb^ ^b^pariyātī^eb^ti sarāgādivibhāgena paricchijja jānāti. tenāha ^b^``paricchindatīti  attho''^eb^ti. yesañhi dhātūnaṃ gati attho, buddhipi tesaṃ attho. ``parasattāna''nti  ettha para-saddo aññatthoti āha ^b^``attānaṃ ṭhapetvā sesasattāna''^eb^nti, yathā hi yo  paro na hoti, so attā. yo attā na hoti, so paroti. ^b^sattāna^eb^nti cettha rūpādīsu  sattāti sattā. tassā pana paññattiyā saviññāṇakasantāne niruḷhattā nicchandarāgāpi  sattātveva vuccanti, bhūtapubbagatiyā vā. ``pu''nti narakaṃ, tattha galanti papatantīti  ^b^puggalā,^eb^ pāpakārino. itarepi saṃsāre saṃsārino taṃsabhāvānātivattanato puggalātveva  vuccanti. taṃtaṃsattanikāyassa vā tattha tattha upapattiyā pūraṇato, aniccatāvasena galanato  ca ^b^puggalā^eb^ti neruttā.</p>
              <p>[03] ^b^etañhī^eb^ti ettha ^b^hi^eb^-saddo hetuattho. yasmā ``etaṃ cetopariyañāṇaṃ dibbacakkhuñāṇavasena  ijjhatī''ti ^b^taṃ^eb^ dibbacakkhuñāṇaṃ, ^b^etassa^eb^ cetopariyañāṇassa uppādane ^b^parikammaṃ,^eb^  tasmā tena cetopariyañāṇaṃ uppādetukāmena adhigatadibbacakkhuñāṇena bhikkhunāti  evaṃ yojanā kātabbā ^a^M2.0041^ea^. ^b^hadayarūpa^eb^nti na hadayavatthu, atha kho hadayamaṃsapesi.  yaṃ bahi kamalamakuḷasaṇṭhānaṃ, anto kosātakīphalasadisanti vuccati, tañhi nissāya  dāni vuccamānaṃ lohitaṃ tiṭṭhati. hadayavatthu pana imaṃ lohitaṃ nissāya pavattatīti.  kathaṃ pana dibbacakkhunā lohitassa vaṇṇadassanena arūpaṃ cittaṃ pariyesatīti āha ^b^``yadā  hī''^eb^tiādi. kathaṃ pana somanassasahagatādicittavuttiyā kammajassa lohitassa vividhavaṇṇabhāvāpattīti?  ko vā evamāha ``kammajameva taṃ lohita''nti catusantatirūpassāpi tattha labbhamānattā.  tenevāha ^b^``idaṃ rūpaṃ somanassindriyasamuṭṭhāna''^eb^ntiādi. evampi yaṃ tattha acittajaṃ,  tassa yathāvuttavaṇṇabhedena ^a^V2.0039^ea^ na bhavitabbanti? bhavitabbaṃ, sesatisantatirūpānaṃ tadanuvattanato.  yathā hi gamanādīsu cittajarūpāni utukammāhārasamuṭṭhānarūpehi anuvattīyanti, aññathā  kāyassa desantaruppattiyeva na siyā, evamidhāpi cittajarūpaṃ sesatisantatirūpāni anuvattamānāni  pavattanti. pasādakodhavelāsu cakkhussa vaṇṇabhedāpattiyeva ca tadatthassa nidassanaṃ daṭṭhabbaṃ.</p>
              <p>[03] ^b^pariyesantenā^eb^ti paṭhamaṃ tāva anumānato ñāṇaṃ pesetvā gavesantena. cetopariyañāṇañhi  uppādetukāmena yoginā heṭṭhā vuttanayena rūpāvacaracatutthajjhānaṃ aṭṭhaṅgasamannāgataṃ abhinīhārakkhamaṃ  katvā dibbacakkhuñāṇassa lābhī samāno ālokaṃ vaḍḍhetvā dibbena cakkhunā parassa hadayamaṃsapesiṃ  nissāya pavattamānassa lohitassa vaṇṇadassanena ``idāni imassa cittaṃ somanassasahagata''nti  vā ``domanassasahagata''nti vā ``upekkhāsahagata''nti vā nayaggāhavasenapi vavatthapetvā  pādakajjhānaṃ samāpajjitvā vuṭṭhāya ``imassa cittaṃ jānāmī''ti parikammaṃ kātabbaṃ.  kālasatampi kālasahassampi punappunaṃ pādakajjhānaṃ samāpajjitvā vuṭṭhāya tatheva paṭipajjitabbaṃ.  tassevaṃ dibbacakkhunā hadayalohitavaṇṇadassanādividhinā paṭipajjantassa idāni cetopariyañāṇaṃ  uppajjissatīti yaṃ tadā pavattatīti vavatthāpitaṃ cittaṃ, taṃ ārammaṇaṃ katvā manodvārāvajjanaṃ  uppajjati, tasmiṃ niruddhe cattāri, pañca vā javanāni javanti. tesaṃ purimāni tīṇi,  cattāri vā parikammādisamaññāni kāmāvacarāni, catutthaṃ, pañcamaṃ vā appanācittaṃ  rūpāvacaracatutthajjhānikaṃ. tattha yaṃ antena appanācittena saddhiṃ uppannaṃ ñāṇaṃ, idaṃ  ^b^cetopariyañāṇaṃ^eb^. tañhi yatthānena parikammaṃ kataṃ, taṃ parassa cittaṃ paccakkhato  paṭivijjhantaṃ vibhāventameva hutvā ^a^M2.0042^ea^ pavattati rūpaṃ viya ca dibbacakkhuñāṇaṃ,  saddaṃ viya ca dibbasotañāṇaṃ. tato paraṃ pana kāmāvacaracittehi sarāgādivavatthāpanaṃ hoti  nīlādivavatthāpanaṃ viya. evamadhigatassa pana cetopariyañāṇassa thāmagamanavidhānampi adhigamanavidhānasadisamevāti  taṃ dassetuṃ ^b^``tasmā tena...pe0... thāmagataṃ kātabba''^eb^nti vuttaṃ.</p>
              <p>[03] ^b^evaṃ thāmagate hī^eb^tiādi thāmagatānisaṃsadassanaṃ. ^b^sabbampi kāmāvacaracitta^eb^nti catupaṇṇāsavidhampi  kāmāvacaracittaṃ. ^b^``sabbampī''^eb^ti padaṃ ``rūpāvacarārūpāvacaracitta''nti etthāpi  ānetvā sambandhitabbaṃ. tena pañcadasavidhampi rūpāvacaracittaṃ, dvādasavidhampi arūpāvacaracittanti  vuttaṃ hoti. ^b^pajānātī^eb^ti sarāgādipakārehi jānāti, paccakkhato paṭivijjhatīti  adhippāyo. puthujjanavasenāyaṃ abhiññākathāti lokuttaraṃ cittaṃ idha anuddhaṭaṃ.  tampi ^a^V2.0040^ea^ hi uparimo, sadiso vā ariyo heṭṭhimassa, sadisassa ca cittampi pajānāti eva.  tenāha ^b^``anuttaraṃ vā citta''^eb^ntiādi. ^b^saṅkamanto^eb^ti ñāṇena upasaṅkamanto. ekaccañhi  cittaṃ ñatvā parikammena vinā tadaññaṃ cittaṃ jānanto ^b^``cittā cittaṃ saṅkamanto''^eb^ti  vutto. tenāha ^b^``vināpi hadayarūpadassanenā''^eb^ti. hadayarūpadassanādividhānaṃ hi  ādikammikavasena vuttaṃ. tenāha ^b^``vuttampi ceta''^eb^ntiādi. ^b^yattha katthacī^eb^ti  pañcavokārabhave, catuvokārabhavepi vā. na kato abhiññānuyogasaṅkhāto abhiniveso etenāti  ^b^akatābhiniveso,^eb^ tassa, ādikammikassāti attho. ^b^ayaṃ kathā^eb^ti ``ālokaṃ  vaḍḍhetvā''tiādinā vuttaparikammakathā.</p>
              <p>[03] ^b^avasesa^eb^nti vuttāvasesaṃ. evaṃ avibhāgena vuttaṃ vibhāgato dassetuṃ ^b^``catubhūmakaṃ  kusalābyākataṃ cittaṃ vītarāga''^eb^nti āha. tañhi yonisomanasikārappaccayataṃhetukatāhi  rāgena sampayogāsaṅkābhāvato ``vītarāga''nti vattabbataṃ labhati. sesākusalacittānaṃ  rāgena sampayogābhāvato nattheva sarāgatā, taṃnimittakatāya pana siyā taṃsahitatālesoti  nattheva vītarāgatāpīti dukavinimuttatāva yuttāti vuttaṃ ^b^``imasmiṃ duke saṅgahaṃ  na gacchantī''^eb^ti. yadi evaṃ padesikaṃ cetopariyañāṇaṃ āpajjatīti? nāpajjati,  dukantarapariyāpannattā tesaṃ. ye pana ``paṭipakkhabhāve asatipi sampayogābhāvo evettha  pamāṇaṃ ekaccābyākatānaṃ viyā''ti sesākusalacittānampi vītarāgataṃ paṭijānanti  ^a^M2.0043^ea^, te sandhāyāha ^b^``keci pana therā tānipi saṅgaṇhantī''^eb^ti. sadosadukepi  imināva nayena attho veditabbo.</p>
              <p>[03] ^b^pāṭipuggalikanayenā^eb^ti āveṇikanayena, tadaññākusalacittesu viya lobhadosehi amissitassa  mohasseva sabbhāvatoti attho. akusalamūlasaṅkhātesu saha mohenevāti ^b^samohaṃ^eb^ paṭhamanaye,  dutiyanaye pana saheva mohenāti ^b^samoha^eb^nti evaṃ uttarapurimapadāvadhāraṇato dvīsu nayesu  bhedo veditabbo. attanā sampayuttaṃ thinamiddhaṃ anuvattanavasena gataṃ pavattaṃ ^b^thinamiddhānugataṃ^eb^  pañcavidhaṃ sasaṅkhārikākusalacittaṃ ^b^saṃkhittaṃ,^eb^ ārammaṇe saṅkocanavasena pavattanato.  vuttanayena ^b^uddhaccānugataṃ^eb^ veditabbaṃ, taṃ pana uddhaccasahagataṃ cittaṃ, yattha vā uddhaccaṃ  paccayavisesena thāmajātaṃ hutvā pavattati. kilesavikkhambhanasamatthatāya, vipulaphalatāya,  dīghasantānatāya ca mahantabhāvaṃ gataṃ, mahantehi vā uḷāracchandavīriyacittapaññehi gataṃ  paṭipannanti ^b^mahaggataṃ. avasesa^eb^nti parittāppamāṇaṃ. attānaṃ uttarituṃ samatthehi  saha uttarehīti ^b^sauttaraṃ^eb^. uttiṇṇanti uttaraṃ, loke apariyāpannabhāvena lokato  uttaranti ^b^lokuttaraṃ^eb^. tato eva natthi ^a^V2.0041^ea^ etassa uttaranti ^b^anuttaraṃ^eb^. upanijjhānalakkhaṇappattena  samādhinā sammadeva āhitanti ^b^samāhitaṃ. tadaṅgavimuttippattaṃ^eb^ kāmāvacarakusalacittaṃ.  ^b^vikkhambhanavimuttippattaṃ^eb^ mahaggatacittaṃ. ^b^samucchedavimuttippattaṃ^eb^ maggacittaṃ.  ^b^paṭippassaddhivimuttippattaṃ^eb^ phalacittaṃ. ^b^nissaraṇavimuttippatta^eb^mpi tadubhayameva.  kāmaṃ kānici paccavekkhaṇacittādīni nibbānārammaṇāni honti, nissaraṇavimuttippattāni  pana na honti tādisakiccāyogato. ^b^pāḷiyaṃ^eb^ āgatasarāgādibhedavasena ceva tesaṃ  antarabhedavasena ca ^b^sabbappakārampi^eb^. </p>
              <p>[06] cetopariyañāṇakathāvaṇṇanā niṭṭhitā. </p>
            </h4>
          </h3>
          <h3>
            <h3n> pubbenivāsānussatiñāṇakathāvaṇṇanā </h3n>
            <h4>
              <h4n> </h4n>
              <p>[03] 402^b^.^eb^ pubbenivāsaṃ anussarati, tassa vā anussaraṇaṃ ^b^pubbenivāsānussati,^eb^ taṃ  nissayādipaccayabhūtaṃ paṭicca uppajjanato ``pubbenivāsānussatimhi yaṃ ñāṇaṃ, tadatthāyā''ti  saṅkhepena vuttamatthaṃ vivaranto ^a^M2.0044^ea^ pubbenivāsaṃ tāva dassetvā tattha satiñāṇāni  dassetuṃ ^b^``pubbenivāso''^eb^tiādimāha. tattha ``pubbe''ti idaṃ padaṃ ``ekampi  jāti''ntiādivacanato atītabhavavisayaṃ idhādhippetanti āha ^b^``atītajātīsū''^eb^ti nivāsa-saddo  kammasādhano, khandhavinimutto ca nivasitadhammo natthīti āha ^b^``nivutthakkhandhā''^eb^ti.  nivutthatā cettha sasantāne pavattatā, tathābhūtā ca te anu anu bhūtā jātā pavattā  tattha uppajjitvā vigatāva hontīti āha ^b^``nivutthāti ajjhāvutthā anubhūtā attano  santāne uppajjitvā niruddhā''^eb^ti. evaṃ sasantatipariyāpannadhammavasena nivāsa-saddassa atthaṃ  vatvā idāni avisesena vattuṃ ``nivutthadhammā vā nivutthā''ti vatvā taṃ vivarituṃ  ^b^``gocaranivāsenā''^eb^tiādi vuttaṃ. gocarabhūtāpi hi gocarāsevanāya āsevitā ārammaṇakaraṇavasena  anubhūtā nivutthā nāma hontīti. te pana duvidhā saparaviññāṇagocaratāyāti ubhayepi  te dassetuṃ ^b^``attano''^eb^tiādi vuttaṃ.</p>
              <p>[03] tattha ``attano viññāṇena viññātā''ti vatvā ``paricchinnā''ti vacanaṃ ye te gocaranivāsena  nivutthadhammā, te na kevalaṃ viññāṇena viññāṇamattā, atha kho yathā pubbe jātināmagottavaṇṇaliṅgāhārādivisesehi  paricchedakārikāya paññāya paricchijja gahitā, tathevetaṃ ^a^V2.0042^ea^ ñāṇaṃ paricchijja gaṇhātīti  imassa atthassa dīpanatthaṃ vuttaṃ. paraviññāṇaviññātāpi vā nivutthāti sambandho.  na kevalaṃ attanova viññāṇena, atha kho paresaṃ viññāṇena viññātāpi vāti attho.  idhāpi ``paricchinnā''ti padaṃ ānetvā sambandhitabbaṃ ``paresampi vā viññāṇena  viññātā paricchinnā''ti. tassa ca gahaṇe payojanaṃ vuttanayeneva vattabbaṃ. te ca  kho yasmā abhītāsu eva jātīsu aññehi viññātā paricchinnā, te ca parinibbutāpi  honti. ye hi te viññātā, tesaṃ tadā vattamānasantānānusārena tesampi atīte  pavatti ñāyatīti sikhāppattaṃ pubbenivāsānussatiñāṇassa visayabhūtaṃ pubbenivāsaṃ  dassetuṃ ^b^``chinnavaṭumakānussaraṇādīsū''^eb^ti vuttaṃ. chinnavaṭumakā sammāsambuddhā,  tesaṃ anussaraṇā ^b^chinnavaṭumakānussaraṇaṃ. ādi^eb^-saddena paccekasambuddhabuddhasāvakānussaraṇāni  gayhantīti vadanti. chinnavaṭumakā pana sabbeva anupādisesāya nibbānadhātuyā ^a^M2.0045^ea^  parinibbutā. tesaṃ anussaraṇaṃ nāma tesaṃ paṭipattiyā anussaraṇaṃ, sā pana paṭipatti  saṅkhepato chaḷārammaṇaggahaṇalakkhaṇāti tāni idha paraviññāṇaviññātaggahaṇena gahitāni, te panete  sammāsambuddhānaṃyeva visayā, na aññesanti āha ^b^``te buddhānaṃyeva labbhantī''^eb^ti.  na hi atīte buddhā bhagavanto evaṃ vipassiṃsu, evaṃ maggaṃ bhāvesuṃ, evaṃ phalanibbānāni  sacchākaṃsu, evaṃ veneyye vinesunti ettha sabbadā aññesaṃ ñāṇassa gati atthīti.  yāya satiyā pubbenivāsaṃ anussarati, sā pubbenivāsānussatīti ānetvā sambandhitabbaṃ.</p>
              <p>[03] ^b^anekavidha^eb^nti nānābhavayonigativiññāṇaṭṭhitisattāvāsādivasena bahuvidhaṃ. ^b^pakārehī^eb^ti  nāmagottādiākārehi saddhiṃ, sahayoge cetaṃ karaṇavacanaṃ. ^b^pavattitaṃ^eb^ desanāvasena.  tenāha ^b^``saṃvaṇṇita''^eb^nti, vitthāritanti attho. ^b^``nivāsa''^eb^nti antogadhabhedasāmaññavacanametanti  te bhede byāpanicchāvasena saṅgahetvā dassento ^b^``tattha tattha nivutthasantāna''^eb^nti  āha. sāvakassevetaṃ anussaraṇaṃ, na satthunoti vuttaṃ ^b^``khandhapaṭipāṭivasena cutipaṭisandhivasena  vā''^eb^ti. ^b^khandhapaṭipāṭi^eb^ khandhānaṃ anukkamo. sā ca kho cutito paṭṭhāya uppaṭipāṭivasena.  keci panettha ``iriyāpathapaṭipāṭi khandhapaṭipāṭī''ti vadanti. ^b^anugantvā anugantvā^eb^ti  ñāṇagatiyā anugantvā anugantvā. ^b^titthiyā^eb^ti aññatitthiyā, te pana kammavādino  kiriyavādino tāpasādayo. ṭhapetvā aggasāvakamahāsāvake itare satthu sāvakā ^b^pakatisāvakā^eb^.</p>
              <p>[03] yasmā titthiyānaṃ brahmajālādīsu cattālīsāya eva saṃvaṭṭavivaṭṭānaṃ  anussaraṇaṃ āgataṃ, tasmā ^a^V2.0043^ea^  ``na tato para''nti vatvā taṃ kāraṇaṃ vadanto ^b^``dubbalapaññattā''^eb^tiādimāha, tena  vipassanābhiyogo pubbenivāsānussatiñāṇassa visesakāraṇanti dasseti. ^b^balavapaññattā^eb^ti  ettha nāmarūpaparicchedādiyeva paññāya balavakāraṇaṃ daṭṭhabbaṃ. tañhettha nesaṃ sādhāraṇakāraṇaṃ.  ^b^ettako^eb^ti kappānaṃ lakkhaṃ, tadadhikaṃ ekaṃ, dve ca asaṅkhyeyyānīti kālavasena evaṃparimāṇo  yathākkamaṃ tesaṃ mahāsāvakāggasāvakapaccekabuddhānaṃ puññañāṇābhinīhāro sāvakapaccekabodhipāramitā  samitā. yadi bodhisambhārasambharaṇakālaparicchinno tesaṃ tesaṃ ariyānaṃ abhiññāñāṇavibhāgo,  evaṃ sante ^a^M2.0046^ea^ buddhānampi visayaparicchedatā āpannāti āha ^b^``buddhānaṃ pana  paricchedo nāma natthī''^eb^ti. ``yāvatakaṃ ñeyyaṃ, tāvatakaṃ ñāṇa''nti (mahāni0  156; cūḷani0 mogharājamāṇavapucchāniddesa 85; paṭi0 ma0 3.5) vacanato sabbaññutaññāṇassa  viya buddhānaṃ abhiññāñāṇānampi visaye paricchedo nāma natthi. tattha yaṃ yaṃ ñātuṃ  icchanti, taṃ taṃ jānanti eva. atha vā satipi kālaparicchede kāraṇūpāyakosallapariggahādinā  sātisayattā mahābodhisambhārānaṃ paññāpāramitāya pavattiānubhāvassa paricchedo nāma  natthi, kuto tannibbattānaṃ abhiññāñāṇānanti āha ^b^``buddhānaṃ pana paricchedo nāma  natthī''^eb^ti. atīte ettakāni kappānaṃ asaṅkhyeyyānīti evaṃ kālaparicchedo nāma  natthi, anāgate anāgataṃsañāṇassa viya.</p>
              <p>[03] evaṃ channaṃ janānaṃ pubbenivāsānussaraṇaṃ kālavibhāgato dassetvā idāni ārammaṇaggahaṇato  ānubhāvavisesato, pavattiākārato ca dassetuṃ ^b^``titthiyā cā''^eb^tiādi vuttaṃ.  ^b^cutipaṭisandhivasenā^eb^ti attano, parassa vā tasmiṃ tasmiṃ attabhāve cutiṃ disvā  antarā kiñci anāmasitvā paṭisandhiyā eva gahaṇavasena. vuttamevatthaṃ byatirekato,  anvayato ca vibhāvetuṃ ^b^``tesañhī''^eb^tiādi vuttaṃ. pakatisāvakā cutipaṭisandhivasenapi  saṅkamantīti ayamattho heṭṭhā vuttanayena ``balavapaññattā''ti hetunā vibhāvetabbo, cutipaṭisandhivasena  saṅkamanaṃ vemajjhadassane payojanābhāvato. ñāṇabaladassanatthaṃ panettha vuttaṃ.</p>
              <p>[03] ^b^taṃ taṃ pākaṭamevā^eb^ti yathā nāma saradasamaye ṭhitamajjhanhikavelāyaṃ caturatanike gehe  cakkhumato purisassa rūpagataṃ supākaṭameva hotīti lokasiddhametaṃ, siyā pana tassa sukhumataratirohitādibhedassa  rūpagatassa agocaratā. nattheva buddhānaṃ ñātuṃ icchitassa ñeyyassa agocaratā, atha kho taṃ  ñāṇālokena obhāsitaṃ hatthatale āmalakaṃ viya supākaṭaṃ suvibhūtameva ^a^V2.0044^ea^ hoti tathā  ñeyyāvaraṇassa supahīnattā. ^b^peyyālapāḷiṃ viya saṅkhipitvā^eb^ti yathā peyyālapāḷiṃ paṭhantā  ``paṭhamaṃ jhānaṃ...pe0... pañcamaṃ jhāna''nti ādipariyosānameva gaṇhantā saṅkhipitvā  sajjhāyanti, na anupadaṃ, evaṃ anekāpi kappakoṭiyo saṅkhipitvā. ^b^yaṃ yaṃ icchantī^eb^ti  yasmiṃ kappe, yasmiṃ bhave yaṃ ^a^M2.0047^ea^ yaṃ jānituṃ icchanti, tattha tattheva ñātuṃ  icchite eva ñāṇena ^b^okkamantā. sīhokkantavasena^eb^ sīhagatipatanavasena ñāṇagatiyā  ^b^gacchanti^eb^. satadhā bhinnassa vāḷassa koṭiyā koṭipaṭipādanavasena ^b^katavālavedhaparicayassa.  sarabhaṅgasadisassā^eb^ti sarabhaṅgabodhisattasadisassa (jā0 2.17.50 ādayo). lakkhaṭṭhānassa  appattavasena ^b^na sajjati^eb^. atikkamanapassagamanavasena ^b^na virajjhati^eb^.</p>
              <p>[03] ^b^khajjupanakappabhāsadisaṃ hutvā upaṭṭhātī^eb^ti ñāṇassa ativiya appānubhāvatāya khajjotobhāsasamaṃ  hutvā pubbenivāsānussatiñāṇaṃ upaṭṭhāti. esa nayo sesesupi. ^b^dīpappabhāsadisa^eb^nti  pākatikadīpālokasadisaṃ. ^b^ukkāpabhā^eb^ mahāummukāloko. ^b^osadhitārakappabhā^eb^ti  ussannā pabhā etāya dhīyatīti osadhi, osadhīnaṃ vā anubalappadāyikattā osadhīti  evaṃ laddhanāmāya tārakāya pabhā. ^b^saradasūriyamaṇḍalasadisaṃ^eb^ savisaye sabbaso andhakāravidhamanato.</p>
              <p>[03] ^b^yaṭṭhikoṭigamanaṃ viya^eb^ khandhapaṭipāṭiyā amuñcanato. kunnadīnaṃ atikkamanāya ekeneva  rukkhadaṇḍena katasaṅkamo ^b^daṇḍakasetu^eb^. catūhi, pañcahi vā janehi gantuṃ sakkuṇeyyo  phalake attharitvā āṇiyo koṭṭetvā katasaṅkamo ^b^jaṅghasetu^eb^. jaṅghasatthassa gamanayoggo  saṅkamo jaṅghasetu jaṅghamaggo viya. sakaṭassa gamanayoggo saṅkamo ^b^sakaṭasetu^eb^ sakaṭamaggo  viya. mahatā jaṅghasatthena gantabbamaggo ^b^mahājaṅghamaggo^eb^. bahūhi vīsāya vā tiṃsāya vā  sakaṭehi ekajjhaṃ gantabbamaggo ^b^mahāsakaṭamaggo^eb^.</p>
              <p>[03] ^b^imasmiṃ pana adhikāre^eb^ti ``cittaṃ paññañca bhāvaya''nti (saṃ0 ni0  1.23, 192;  peṭako0 22; mi0 pa0 2.1.9) cittasīsena sāvakassa niddiṭṭhasamādhibhāvanādhikāre. </p>
              <p>[03] 403^b^.^eb^ ^b^tasmā^eb^ti yasmā sāvakānaṃ pubbenivāsānussaraṇaṃ idhādhippetaṃ, tasmā. ^b^eva^eb^nti  yathā te anussaranti, evaṃ anussaritukāmena. heṭṭhā tīsu jhānesu yathārahaṃ pītisukhehi  kāyacittānaṃ ^a^V2.0045^ea^ sampīnanāya ^b^``cattāri jhānāni samāpajjitvā''^eb^ti vuttaṃ, aññathā  pādakajjhānameva samāpajjitabbaṃ siyā. yāya nisajjāya nisinnassa anussaraṇārambho,  sā idha ^b^sabbapacchimā nisajjā. tato āsanapaññāpana^eb^nti tato nisajjāya purimakaṃ  āsanapaññāpanaṃ āvajjitabbanti sambandho. esa nayo sesesupi ^a^M2.0048^ea^. ^b^bhojanakālo^eb^tiādīsu  kālasīsena tasmiṃ tasmiṃ kāle katakiccamāha. ^b^cetiyaṅgaṇabodhiyaṅgaṇavandanakālo^eb^ti  cetiyaṅgaṇabodhiyaṅgaṇesu cetiyabodhīnaṃ vandanakālo. ^b^sakalaṃ rattindiva^eb^nti accantasaṃyoge  upayogavacanaṃ.</p>
              <p>[03] ^b^kiñci^eb^ kiccaṃ. ^b^ettakenā^eb^ti pādakajjhānasamāpajjanena. pādakajjhānañhi satthakassa  viya nisānasilā satipaññānampi nisitabhāvāvahaṃ. yaṃ tassa, tā taṃ samāpajjanena paramanepakkappattā  honti. tenāha ^b^``dīpe jalite viya pākaṭaṃ hotī''^eb^ti, andhakāraṭṭhāneti  adhippāyo. ^b^purimabhave^eb^ti imassa bhavassa anantare purimasmiṃ bhave. ^b^pavattitanāmarūpa^eb^nti  attano paccayehi pavattitanāmarūpaṃ. tañca kho paṭhamaṃ rūpaṃ āvajjitvā nāmaṃ āvajjitabbaṃ.  paṭhamaṃ nāmaṃ āvajjitvā pacchā rūpanti apare. ^b^pahotī^eb^ti sakkoti. ^b^paṇḍito^eb^  nāma imissā abhiññābhāvanāya katādhikāro.</p>
              <p>[03] ^b^``aññaṃ uppanna''^eb^nti idaṃ aññasmā kammabhavā añño upapattibhavo uppannoti katvā  vuttaṃ addhāpaccuppannantarabhāvato. aññathā ekabhavepi aññamaññameva nāmarūpaṃ uppajjati,  niruddhañca appaṭisandhikaṃ. tenevāha -- </p>
              <p>[21] ``ye niruddhā marantassa, tiṭṭhamānassa vā idha. </p>
              <p>[22] sabbepi sadisā khandhā, gatā appaṭisandhikā''ti.. (mahāni0 39).</p>
              <p>[03] ^b^taṃ ṭhāna^eb^nti taṃ nikkhepaṭṭhānaṃ. ^b^āhundarika^eb^nti samantato, upari ca ghanasañchannaṃ  sambādhaṭṭhānaṃ. ^b^andhatamamivā^eb^ti andhakāratimisā viya.</p>
              <p>[03] ^b^kūṭāgārakaṇṇikatthāyā^eb^ti kūṭāgārassa kūṭatthāya. kūṭāgārassa kaṇṇikā viya  pubbenivāsānussatiñāṇaṃ, mahārukkho viya purimabhave cutikkhaṇe pavattanāmarūpaṃ,  sākhāpalāsā viya tena sambandhaṃ imasmiṃ bhave paṭisandhicittaṃ,  pharasudhārā viya parikammabhāvanā ^a^V2.0046^ea^,  kammārasālā viya pādakajjhānanti evaṃ upamāsaṃsandanaṃ veditabbaṃ. ^b^kaṭṭhaphālakopamāpi^eb^  ``yathā nāma balavā puriso odanapacanādiatthaṃ mahantaṃ dāruṃ phālento tassa tacapheggumattaphālane  pharasudhārāya vipannāya mahantaṃ dāruṃ phāletuṃ asakkonto dhuranikkhepaṃ akatvā''tiādinā  vuttanayānusārena veditabbā. tathā ^b^kesohārakūpamā^eb^.</p>
              <p>[03] ^b^pubbenivāsañāṇaṃ^eb^ ^a^M2.0049^ea^ ^b^nāma na hoti^eb^ atītāsu jātīsu nivutthadhammārammaṇattābhāvā.  ^b^ta^eb^nti pacchimanisajjato pabhuti yāva paṭisandhi pavattaṃ ñāṇaṃ pubbenivāsānussatiñāṇassa  parikammabhāvena pavattasamādhinā sampayuttañāṇaṃ ^b^parikammasamādhiñāṇaṃ. taṃ rūpāvacaraṃ  sandhāya na yujjatī^eb^ti taṃ tesaṃ vacanaṃ atītaṃsañāṇaṃ ce, rūpāvacaraṃ adhippetaṃ na yujjati  parikammasamādhiñāṇassa kāmāvacarabhāvato. na hi anantaracuticittassa orato pavattikkhandhe  ārabbha rūpāvacaraṃ cittaṃ uppajjatīti pāḷiyaṃ, aṭṭhakathāyaṃ vā āgataṃ atthi. yesaṃ  javanānaṃ purimānīti yojanā. yadā pana appanācittaṃ hoti, tadāssāti sambandho. ^b^idaṃ  pubbenivāsānussatiñāṇaṃ nāmā^eb^ti kāmaṃ anantarassa bhavassa cutikkhaṇe pavattitanāmarūpaṃ  ārammaṇaṃ katvā pavattañāṇaṃ dassitaṃ, taṃ pana nidassanamattaṃ daṭṭhabbaṃ ñāṇasāmaññassa jotitabhāvato.  yatheva hi tato nāmarūpato pabhuti sabbe atītā khandhā, khandhapaṭibaddhā ca sabbo pubbenivāso,  evaṃ tassa paṭivijjhanavasena pavattañāṇaṃ pubbenivāsānussatiñāṇaṃ. tenāha ^b^``tena  ñāṇena sampayuttāya satiyā anekavihitaṃ pubbenivāsaṃ anussaratī''^eb^ti. </p>
              <p>[03] 404^b^.^eb^ ^b^ekampi jāti^eb^nti ekampi bhavaṃ. so hi ekakammanibbatto ādānanikkhepaparicchinno  antogadhadhammappabhedo khandhappabandho idha jātīti adhippeto. tenāha ^b^``ekampi...pe0...  khandhasantāna''^eb^nti. ^b^parihāyamāno^eb^ti khīyamāno vinassamāno. ^b^kappo^eb^ti asaṅkhyeyyakappo.  so pana atthato kālo, tadā pavattamānasaṅkhāravasenassa parihāni veditabbā. ^b^vaḍḍhamāno  vivaṭṭakappo^eb^ti etthāpi eseva nayo. yo pana ``kālaṃ khepetī''ti, ``kālo ghasati  bhūtāni, sabbāneva sahattanā''ti (jā0 1.2.190) ca ādīsu kālassāpi khayo vuccati,  so idha nādhippeto aniṭṭhappasaṅgato. saṃvaṭṭanaṃ vinassanaṃ saṃvaṭṭo, saṃvaṭṭato uddhaṃ tathā ṭhāyī  ^b^saṃvaṭṭaṭṭhāyī. taṃmūlakattā^eb^ti taṃpubbakattā. vivaṭṭanaṃ nibbattanaṃ, vaḍḍhanaṃ vā ^b^vivaṭṭo^eb^.</p>
              <p>[03] tejosaṃvaṭṭo āposaṃvaṭṭo vāyosaṃvaṭṭoti evaṃ saṃvaṭṭasīmānukkamena saṃvaṭṭesu vattabbesu  tathā ^a^V2.0047^ea^ avatvā ^b^``āposaṃvaṭṭo^eb^ ^b^tejosaṃvaṭṭo^eb^ ^a^M2.0050^ea^ ^b^vāyosaṃvaṭṭo''^eb^ti vacanaṃ  saṃvaṭṭakamahābhūtadesanānupubbiyāti keci. saṃvaṭṭānupubbiyāti apare. āpena saṃvaṭṭo  ^b^āposaṃvaṭṭo. saṃvaṭṭasīmā^eb^ti saṃvaṭṭamariyādā.</p>
              <p>[03] ^b^saṃvaṭṭatī^eb^ti vinassati. ^b^sadā^eb^ti sabbakālaṃ, tīsupi saṃvaṭṭakālesūti attho.</p>
              <p>[03] ``ekaṃ buddhakhetta''nti idha yaṃ sandhāya vuttaṃ, taṃ niyametvā dassetuṃ ^b^``buddhakhettaṃ  nāma tividha''^eb^ntiādi vuttaṃ. yattake ṭhāne tathāgatassa paṭisandhiñāṇānubhāvo puññaphalasamuttejito  saraseneva pathavī vijambhati, taṃ sabbampi buddhaṅkurassa nibbattanakhettaṃ nāmāti āha ^b^``jātikhettaṃ  dasasahassacakkavāḷapariyanta''^eb^nti. ^b^ānubhāvo vattatī^eb^ti idha iddhimā cetovasippatto  āṇākhettapariyāpanne yattha katthaci cakkavāḷe ṭhatvā attano atthāya parittaṃ katvā  tattheva aññaṃ cakkavāḷaṃ gatopi kataparitto eva hoti. atha vā tattha ekacakkavāḷe ṭhatvā  sabbasattānaṃ atthāya paritte kate āṇākhette sabbasattānaṃ abhisambhuṇātveva parittānubhāvo  tattha devatāhi parittāṇāya sampaṭicchitabbato. yaṃ visayakhettaṃ sandhāya ekasmiṃyeva  khaṇe sarena abhiviññāpanaṃ, attano rūpadassanañca paṭijānantena bhagavatā ``yāvatā vā pana  ākaṅkheyyā''ti (a0 ni0  3.81) vuttaṃ. ^b^yatthā^eb^ti yasmiṃ anantāparimāṇe visayakhette.  ^b^yaṃ yaṃ tathāgato ākaṅkhati, taṃ taṃ jānāti^eb^ ākaṅkhāmattapaṭibaddhavuttitāya buddhañāṇassa.  ^b^saṇṭhahanta^eb^nti vivaṭṭamānaṃ jāyamānaṃ. </p>
              <p>[03] 405^b^.^eb^ ^b^gokhāyitakamattesū^eb^ti gohi khāditabbappamāṇesu. ^b^ya^eb^nti yasmiṃ samaye.  pupphaphalūpajīviniyo ca devatā brahmaloke nibbattantīti sambandho.</p>
              <p>[03] ^b^etesa^eb^nti ``vassūpajīvino''tiādinā vuttasattānaṃ. ^b^tatthā^eb^ti brahmaloke. so  ca kho parittābhādibrahmaloko veditabbo. ``paṭiladdhajjhānavasenā''ti vatvā jhānappaṭilābhassa  sambhavaṃ dassetuṃ ^b^``tadā hī''^eb^tiādi vuttaṃ. lokaṃ byūhenti sampiṇḍentīti  ^b^lokabyūhā^eb^. te kira disvā manussā tattha tattha ṭhitāpi nisinnāpi saṃvegajātā,  sambhamappattā ^a^M2.0051^ea^ ca hutvā tesaṃ āsanne ṭhāne sannipatanti. sikhābandhassa  muttatāya ^b^muttasirā^eb^. ito cito ca vidhūyamānakesatāya ^b^vikiṇṇakesā^eb^.  lokavināsabhayena sokavantacittatāya ^b^ativiya virūpavesadhārino.  mārisā^eb^ti devānaṃ ^a^V2.0048^ea^  piyasamudācāro. kathaṃ panete kappavuṭṭhānaṃ jānantīti? dhammatāya sañcoditāti ācariyā.  tādisanimittadassanenāti eke. brahmadevatāhi uyyojitāti apare.</p>
              <p>[03] ^b^mettādīnī^eb^ti mettāmanasikārādīni kāmāvacarapuññāni. ^b^devaloke^eb^ti kāmadevaloke.  devānaṃ kira sukhasamphassavātaggahaṇaparicayena vāyokasiṇe jhānāni sukheneva ijjhanti.  tena vuttaṃ ^b^``vāyokasiṇe parikammaṃ katvā jhānaṃ paṭilabhantī''^eb^ti. ^b^tadaññe  panā^eb^ti āpāyike sandhāyāha. ^b^tatthā^eb^ti devaloke.</p>
              <p>[03] ^b^dutiyo sūriyo^eb^ti dutiyaṃ sūriyamaṇḍalaṃ. ^b^sattasūriya^eb^nti sattasūriyapātubhāvasuttaṃ.  ^b^pakatisūriye^eb^ti kappavuṭṭhānakālato pubbe uppannasūriyavimāne. kappavuṭṭhānakāle  pana yathā aññe kāmāvacaradevā, evaṃ sūriyadevaputtopi jhānaṃ nibbattetvā brahmalokaṃ  upapajjati, sūriyamaṇḍalaṃ pana pabhassaratarañceva tejavantatarañca hutvā pavattati. taṃ antaradhāyitvā  aññameva uppajjatīti apare. gaṅgā yamunā sarabhū aciravatī mahīti imā ^b^pañca mahānadiyo^eb^.</p>
              <p>[03] ^b^pabhavā^eb^ti uppattiṭṭhānabhūtā. ^b^haṃsapātano^eb^ti mandākinimāha.</p>
              <p>[03] ^b^na saṇṭhātī^eb^ti na tiṭṭhati.</p>
              <p>[03] ^b^pariyādinnasineha^eb^nti parikkhīṇasinehaṃ. yāya āpodhātuyā tattha tattha pathavīdhātu  ābandhattā sampiṇḍatā hutvā tiṭṭhati, sā chasūriyapātubhāvena parikkhayaṃ gacchati. ^b^yathā  cida^eb^nti yathā ca idaṃ cakkavāḷaṃ. ^b^evaṃ koṭisatasahassacakkavāḷānipī^eb^ti vipattimahāmeghuppattito  paṭṭhāya idha vuttaṃ sabbaṃ kappavuṭṭhānaṃ, taṃ tattha atidisati.</p>
              <p>[03] ^b^palujjitvā^eb^ti chijjitvā. ^b^saṅkhāragata^eb^nti bhūtupādāyappabhedaṃ saṅkhārajātaṃ. ^b^sabbasaṅkhāraparikkhayā^eb^ti  jhāpetabbasaṅkhāraparikkhayā. sayampi saṅkhāragataṃ samānaṃ indhanābhāvato chārikampi asesetvā  niḍḍahitvā vūpasamatīti āha ^b^``sappi...pe0... nibbāyatī''^eb^ti. </p>
              <p>[03] 406^b^.^eb^ ^b^dīghassa^eb^ ^a^M2.0052^ea^ ^b^addhuno^eb^ti saṃvaṭṭaṭṭhāyīasaṅkhyeyyakappasaṅkhātassa dīghassa kālassa  accayena ^a^V2.0049^ea^. ^b^tālakkhandhādī^eb^ti ^b^ādi^eb^-saddena sākasālādirukkhe saṅgaṇhāti. ^b^ghanaṃ karotī^eb^ti  visarituṃ adatvā piṇḍitaṃ karoti. tenāha ^b^``parivaṭuma''^eb^nti, vaṭṭabhāvena paricchinnaṃ.  ^b^ta^eb^nti udakaṃ. ^b^assā^eb^ti vātassa. ^b^vivaraṃ detī^eb^ti yathā ghanaṃ karoti sampiṇḍeti,  evaṃ tattha antaraṃ deti. ^b^parikkhayamāna^eb^nti pubbe yāva brahmalokā ekoghabhūtena vātena  parisosiyamānatāya parikkhayaṃ gacchantaṃ. brahmaloko pātubhavatīti yojanā. ^b^brahmaloko^eb^ti  ca paṭhamajjhānabhūmimāha. ^b^upari catukāmāvacaradevalokaṭṭhāne^eb^ti yāmadevalokādīnaṃ catunnaṃ  patiṭṭhānaṭṭhāne. cātumahārājikatāvatiṃsabhavanānaṃ pana patiṭṭhānaṭṭhānāni pathavīsambandhatāya na  tāva pātubhavanti.</p>
              <p>[03] ^b^rundhantī^eb^ti yathā heṭṭhā na bhassati, evaṃ nirodhenti.</p>
              <p>[03] ^b^``paṭhamatarābhinibbattā''^eb^ti idaṃ āyukkhayassa sambhavadassanaṃ, tena dvinnaṃ, catunnaṃ, aṭṭhannaṃ  vā kappānaṃ ādimhi nibbattāti dasseti. ^b^tato^eb^ti ābhassarabrahmalokato. parittābhāppamāṇābhāpi  hi ābhassaraggahaṇeneva saṅgahaṃ gacchanti. ^b^``te honti sayaṃpabhā antalikkhacarā''^eb^ti  idaṃ upacārajjhānapuññassa mahānubhāvatāya vuttaṃ. ^b^āluppakāraka^eb^nti ālopaṃ katvā  katvāti vadanti, āluppanaṃ vilopaṃ katvāti attho.</p>
              <p>[03] ^b^haṭṭhatuṭṭhā^eb^ti ativiya haṭṭhā uppilāvitacittā. ^b^nāmaṃ karontī^eb^ti tathā voharanti.</p>
              <p>[03] ^b^sinerucakkavāḷahimavantapabbatā^eb^ti ettha dīpasamuddāpīti vattabbaṃ. tathā hi vakkhati  ``ninnaninnaṭṭhāne samuddā, samasamaṭṭhāne dīpā''ti. ^b^thūpathūpā^eb^ti unnatunnatā.</p>
              <p>[03] ^b^atimaññantī^eb^ti atikkamitvā maññanti, hīḷentīti attho. ^b^teneva nayenā^eb^ti ``ekacce  vaṇṇavanto hontī''tiādinā (dī0 ni0 3.123) vuttena nayeneva. ^b^padālatā^eb^ti evaṃnāmikā  latājāti. tassā kira pārāsavajāti gaḷocīti vadanti. akaṭṭhe eva bhūmippadese  paccanako ^b^akaṭṭhapāko. akaṇo^eb^ti kuṇḍakarahito.</p>
              <p>[03] sumanasaṅkhātajātipupphasadiso ^a^M2.0053^ea^ ^b^sumanajātipupphasadiso^eb^. yo yo raso etassāti  yaṃyaṃraso, odano, taṃ ^b^yaṃyaṃrasaṃ,^eb^ yādisarasavantanti attho. rasapathavī, bhūmipappaṭako,  padālatā ca ^a^V2.0050^ea^ paribhuttā sudhāhāro viya khuddaṃ vinodetvā rasaharaṇīhi rasameva brūhentā  tiṭṭhanti, na vatthuno sukhumabhāvena nissandā, sukhumabhāveneva gahaṇindhanameva ca honti.  odano pana paribhutto rasaṃ vaḍḍhentopi vatthuno oḷārikabhāvena nissandaṃ vissajjento  passāvaṃ, kasaṭañca uppādetīti āha ^b^``tato pabhuti muttakarīsaṃ sañjāyatī''^eb^ti.  purimattabhāvesu pavattaupacārajjhānānubhāvena yāva sattasantāne kāmarāgavikkhambhanavego  na samito, na tāva balavakāmarāgūpanissayāni itthipurisindriyāni pāturahesuṃ.  yadā panassa vicchinnatāya balavakāmarāgo laddhāvasaro ahosi, tadā tadupanissayāni tāni  sattānaṃ attabhāvesu sañjāyiṃsu. tena vuttaṃ ^b^``purisassa...pe0... pātubhavatī''^eb^ti.  tenevāha ^b^``tatra suda''^eb^ntiādi.</p>
              <p>[03] ^b^alasajātikassā^eb^ti sajjukameva taṇḍulaṃ aggahetvā paradivasassatthāya gahaṇena alasapakatikassa.</p>
              <p>[03] ^b^anutthunantī^eb^ti anusocanti. ^b^sammanneyyāmā^eb^ti samanujāneyyāma. ^b^no^eb^ti amhesu.  ^b^sammā^eb^ti sammadeva yathārahaṃ. ^b^khīyitabba^eb^nti khīyanārahaṃ nindanīyaṃ. ^b^garahitabba^eb^nti  hīḷetabbaṃ.</p>
              <p>[03] ayameva bhagavā paṭibalo paggahaniggahaṃ kātunti yojanā. ^b^rañjetī^eb^ti saṅgahavatthūhi sammadeva  rameti pīṇeti.</p>
              <p>[03] ^b^vivaṭṭaṭṭhāyīasaṅkhyeyyaṃ^eb^ catusaṭṭhiantarakappasaṅgahaṃ. vīsatiantarakappasaṅgahanti keci. sesāsaṅkhyeyyāni  kālato tena samappamāṇāneva. </p>
              <p>[03] 407^b^.^eb^ ^b^mahādhārāhī^eb^ti tālasālakkhandhappamāṇāhi mahatīhi khārudakadhārāhi. ^b^samantato^eb^ti  sabbaso. ^b^pathavito^eb^ti pathaviyā heṭṭhimantato pabhuti. tena hi khārudakena phuṭṭhaphuṭṭhā  pathavīpabbatādayo udake ^a^M2.0054^ea^ pakkhittaloṇasakkharā viya vilīyanteva, tasmā pathavīsandhārudakena  saddhiṃ ekūdakameva taṃ hotīti keci. apare ``pathavīsandhārakaṃ udakakkhandhañca udakasandhārakaṃ  vāyukkhandhañca anavasesato vināsetvā sabbattha sayameva ekoghabhūtaṃ tiṭṭhatī''ti vadanti,  taṃ yuttaṃ. ^b^tayopi brahmaloke^eb^ti parittābhāppamāṇābhāabhassarabrahmaloke, tayidaṃ ``ayaṃ  pana viseso''ti āraddhattā vuttaṃ, aññathā ``chapi brahmaloke''ti vattabbaṃ siyā.  ^b^subhakiṇhe^eb^ti ukkaṭṭhaniddesena ^a^V2.0051^ea^ tatiyajjhānabhūmiyā upalakkhaṇaṃ. parittāsubhāppamāṇāsubhepi  hi āhacca udakaṃ tiṭṭhati. heṭṭhā ``ābhassare āhacca tiṭṭhatī''ti etthāpi eseva nayo.  ^b^ta^eb^nti taṃ kappavināsakaudakaṃ. ^b^udakānugata^eb^nti udakena anugataṃ phuṭṭhaṃ. ^b^abhibhavitvā^eb^ti  vilīyāpetvā.</p>
              <p>[03] ^b^idamekaṃ asaṅkhyeyya^eb^nti idaṃ saṃvaṭṭasaṅkhātaṃ kappassa ekaṃ asaṅkhyeyyaṃ. </p>
              <p>[03] 408^b^.^eb^ thūlaraje apagate eva pathavīnissitaṃ saṇharajaṃ apagacchatīti vuttaṃ ^b^``tato saṇharaja''^eb^nti.  samuṭṭhāpetīti sambandho. ^b^``visamaṭṭhāne ṭhitamahārukkhe''^eb^ti idaṃ paṭhamaṃ samuṭṭhāpetabbataṃ  sandhāya vuttaṃ.</p>
              <p>[03] ^b^cakkavāḷapabbatampi sinerupabbatampī^eb^ti mahāpathaviyā viparivattaneneva viparivattitaṃ  cakkavāḷapabbatampi sinerupabbatampi vāto ukkhipitvā ākāse khipati. ^b^te^eb^ cakkavāḷapabbatādayo.  ^b^abhihantvā^eb^ti ghaṭṭetvā. ^b^aññamañña^eb^nti ekissā lokadhātuyā cakkavāḷahimavantasineruṃ  aññissā lokadhātuyā cakkavāḷādīhīti evaṃ aññamaññaṃ samāgamavasena ghaṭṭetvā. ^b^sabbasaṅkhāragata^eb^nti  pathavīsandhārakaudakaṃ, taṃsandhārakavātanti sabbaṃ saṅkhāragataṃ vināsetvā sayampi vinassati  avaṭṭhānassa kāraṇābhāvato. </p>
              <p>[03] 409^b^.^eb^ yadipi saṅkhārānaṃ ahetuko sarasanirodho vināsakābhāvato, santānanirodho pana  hetuvirahito natthi yathā taṃ sattakāyesūti. bhājanalokassāpi sahetukena vināsena  bhavitabbanti hetuṃ pucchati ^b^``kiṃ kāraṇā evaṃ loko vinassatī''^eb^ti. itaro  yathā tattha nibbattanakasattānaṃ puññabalena paṭhamaṃ loko vivaṭṭati, evaṃ tesaṃ pāpabalena  saṃvaṭṭatīti dassento ^b^``akusalamūlakāraṇā''^eb^ti āha. yathā hi rāgadosamohānaṃ  adhikabhāvena yathākkamaṃ rogantarakappo, satthantarakappo, dubbhikkhantarakappoti ime tividhā  ^a^M2.0055^ea^ antarakappā vivaṭṭaṭṭhāyimhi asaṅkhyeyyakappe jāyanti, evamete yathāvuttā  tayo saṃvaṭṭā rāgādīnaṃ adhikabhāveneva hontīti dassento ^b^``akusalamūlesu hī''^eb^tiādimāha.  ^b^ussannatare^eb^ti ativiya ussanne. dose ussannatare adhikataradosena viya tikkhatarena  khārudakena vināso yuttoti vuttaṃ ^b^``dose ussannatare udakena vinassatī''^eb^ti.  pākaṭasattusadisassa dosassa aggisadisatā, apākaṭasattusadisassa rāgassa khārudakasadisatā  ca yuttāti adhippāyena ^b^``dose ussannatare agginā, rāge ussannatare udakenā''^eb^ti  ^a^V2.0052^ea^ kecivādassa adhippāyo veditabbo. rāgo sattānaṃ bahulaṃ pavattatīti rāgavasena  bahuso lokavināso. </p>
              <p>[03] 410^b^.^eb^ evaṃ pasaṅgena saṃvaṭṭādike pakāsetvā idāni yathādhikataṃ nesaṃ anussaraṇākāraṃ  dassetuṃ ^b^``pubbenivāsaṃ anussarantopī''^eb^tiādi āraddhaṃ.</p>
              <p>[03] ^b^``amumhi saṃvaṭṭakappe''^eb^ti idaṃ saṃvaṭṭakappassa ādito ^b^pāḷiyaṃ^eb^ (dī0 ni0 1.244)  gahitattā vuttaṃ. tatthāpi hi imassa katipayaṃ kālaṃ bhavādīsu saṃsaraṇaṃ upalabbhatīti.  saṃvaṭṭakappe vā vaṭṭamānesu bhavādīsu imassa upapatti ahosi, taṃdassanametaṃ daṭṭhabbaṃ.  atha vā ^b^amumhi saṃvaṭṭakappe^eb^ti ettha ^b^vā^eb^-saddo luttaniddiṭṭho daṭṭhabbo, tena ca aniyamatthena  itarāsaṅkhyeyyānampi saṅgaho siddho hoti. ^b^bhave vā^eb^tiādīsu kāmādibhave vā aṇḍajādi^b^yoniyā  vā^eb^ devādi ^b^gatiyā vā^eb^ nānattakāyanānattasaññīādi^b^viññāṇaṭṭhitiyā vā sattāvāse  vā^eb^ khattiyādi ^b^sattanikāye vā. āsi^eb^nti ahosiṃ. ^b^vaṇṇasampattiṃ vā^eb^ti  ^b^vā^eb^-saddena vaṇṇavipattiṃ vāti dasseti.</p>
              <p>[03] ^b^sālimaṃsodanāhāro vā^eb^ gihikāle. ^b^pavattaphalabhojano vā^eb^ tāpasādikāle. ^b^sāmisā^eb^  gehassitā somanassādayo. ^b^nirāmisā^eb^ nekkhammassitā. ^b^ādi^eb^-saddena vivekajasamādhijasukhādīnaṃ  saṅgaho.</p>
              <p>[03] ``amutrāsi''ntiādinā sabbaṃ yāvadicchakaṃ anussaraṇaṃ dassetvā idāni aññathā atthaṃ  dassetuṃ ^b^``apicā''^eb^tiādi vuttaṃ. tattha ^b^amutrāsi^eb^nti sāmaññaniddesoyaṃ, byāpanicchālopo  vā, amutra amutrāsinti vuttaṃ hoti. ^b^anupubbena ārohantassa yāvadicchakaṃ anussaraṇa^eb^nti  ettha ^a^M2.0056^ea^ ^b^ārohantassā^eb^ti paṭilomato ñāṇena pubbenivāsaṃ ārohantassa.  ^b^paccavekkhaṇa^eb^nti anussaritānussaritassa paccavekkhaṇaṃ, na anussaraṇaṃ. ^b^itī^eb^ti vuttatthanidassanaṃ.  tañca kho yathārahato, na yathānupubbatoti dassento ^b^``nāmagottavasenā''^eb^tiādimāha.  ^b^vaṇṇādīhī^eb^ti vaṇṇāhāravedayitāyuparicchedehi. ^b^odātotī^eb^ti ettha ^b^iti^eb^-saddo  ādiattho, pakārattho vā, tena evamādi evaṃpakāra^b^nānattato^eb^ti dassitaṃ hoti. </p>
              <p>[06] pubbenivāsānussatiñāṇakathāvaṇṇanā niṭṭhitā. </p>
            </h4>
          </h3>
          <h3>
            <h3n> cutūpapātañāṇakathāvaṇṇanā </h3n>
            <h4>
              <h4n> </h4n>
              <p>[03] 411^b^.^eb^ ^b^cutiyā^eb^ti ^a^V2.0053^ea^ cavane. ^b^upapāte^eb^ti upapajjane. samīpatthe cetaṃ bhummavacanaṃ,  cutikkhaṇasāmantā, upapattikkhaṇasāmantā cāti vuttaṃ hoti. tathā hi vakkhati ``ye  pana āsannacutikā''tiādi (visuddhi0 2.411). dibbacakkhuñāṇeneva sattānaṃ cuti  ca upapatti ca ñāyatīti āha ^b^``dibbacakkhuñāṇatthanti vuttaṃ hotī''^eb^ti. ^b^dibbasadisattā^eb^tiādīsu  yaṃ vattabbaṃ, taṃ heṭṭhā vuttameva. ayaṃ pana viseso -- tattha ``sotadhātū''ti padaṃ  apekkhitvā itthiliṅgavasena vuttaṃ, idha napuṃsakaliṅgavasena vattabbaṃ. tattha ca ālokapariggahena  payojanaṃ natthi, idha atthīti vuttaṃ ^b^``ālokapariggahena mahājutikattāpi dibba''^eb^nti,  kasiṇālokānuggahena pattabbattā, sayaṃ ñāṇālokapharaṇabhāvena ca mahājutikabhāvatoti  attho. mahājutikampi hi ``dibba''nti vuccati ``dibbamidaṃ byamha''ntiādīsu.  ^b^mahāgatikattā^eb^ti mahanīyagamanattā, vimhayanīyapavattikattāti attho. vimhayanīyā  hissa pavatti tirokuṭṭādigatarūpadassanato. ``dibbasadisattā''ti ca hīnūpamādassanaṃ  devatānaṃ dibbacakkhutopi imassa mahānubhāvattā. tena dibbacakkhulābhāya yogino parikammakaraṇaṃ  tappaṭipakkhābhibhavassa atthato tassa vijayicchā nāma hoti, dibbacakkhulābhī ca iddhimā  devatānaṃ vacanaggahaṇakkhamanadhammadānavasena mahāmoggallānattherādayo viya dānaggahaṇalakkhaṇe, vohāre  ca pavatteyyāti evaṃ vihāravijayicchāvohārajutigatisaṅkhātānaṃ atthānaṃ vasena imassa abhiññāñāṇassa  dibbacakkhubhāvasiddhito ^a^M2.0057^ea^. saddavidū ca tesu eva atthesu divu-saddaṃ icchantīti  vuttaṃ ^b^``taṃ sabbaṃ saddasatthānusārena veditabba''^eb^nti.</p>
              <p>[03] ^b^dassanaṭṭhenā^eb^ti rūpadassanabhāvena. cakkhunā hi sattā rūpaṃ passanti. yathā maṃsacakkhu  viññāṇādhiṭṭhitaṃ samavisamaṃ ācikkhantaṃ viya pavattati, na tathā idaṃ. idaṃ pana sayameva  tato sātisayaṃ cakkhukiccakārīti āha ^b^``cakkhukiccakaraṇena cakkhumivātipi cakkhū''^eb^ti.  ``diṭṭhivisuddhihetuttā''ti saṅkhepato vuttamatthaṃ vivarituṃ ^b^``yo hī''^eb^tiādi vuttaṃ.  ^b^ucchedadiṭṭhiṃ gaṇhāti^eb^ parato upapattiyā adassanato etthevāyaṃ satto ucchinno, evamitarepīti.  ^b^navasattapātubhāvadiṭṭhiṃ gaṇhāti^eb^ lābhī adhiccasamuppattiko viya. ^b^buddhaputtā passantiyevā^eb^ti  uttarapadāvadhāraṇaṃ, na purimapadāvadhāraṇaṃ. evaṃ hi ^b^jayaddisajātakā^eb^dīhi avirodho siddho  hoti.</p>
              <p>[03] manussānaṃ ^a^V2.0054^ea^ idanti mānusakaṃ, manussānaṃ gocarabhūtaṃ rūpārammaṇaṃ. tadaññassa pana dibbatirohitātisukhumādibhedassa  rūpassa dassanato ^b^atikkantamānusakaṃ^eb^. evarūpañca manussūpacāraṃ atikkantaṃ nāma  hotīti āha ^b^``manussūpacāraṃ atikkamitvā rūpadassanenā''^eb^ti. evaṃ visayamukhena  dassetvā idāni visayīmukhena dassetuṃ ^b^``mānusakaṃ vā''^eb^tiādi vuttaṃ. tatthāpi  maṃsacakkhātikkamo tassa kiccātikkameneva daṭṭhabbo.</p>
              <p>[03] ^b^dibbacakkhunā^eb^ti dibbacakkhuñāṇenapi. ^b^daṭṭhuṃ na sakkā^eb^ khaṇassa atīttaratāya atisukhumatāya  kesañci rūpassa. apica dibbacakkhussa paccuppannaṃ rūpārammaṇaṃ, tañca purejātapaccayabhūtaṃ,  na ca āvajjanaparikammehi vinā mahaggatassa pavatti atthi, nāpi uppajjamānameva rūpaṃ  ārammaṇapaccayo bhavituṃ sakkoti, bhijjamānaṃ vā. tasmā ``cutūpapātakkhaṇe rūpaṃ  dibbacakkhunā daṭṭhuṃ na sakkā''ti suvuttametaṃ. yadi dibbacakkhuñāṇaṃ rūpārammaṇameva,  atha kasmā ``satte passatī''ti vuttanti? yebhuyyena sattasantānagatarūpadassanato evaṃ  vuttaṃ. sattagahaṇassa vā kāraṇabhāvato vohāravasena vuttantipi keci. te cavamānāti  adhippetāti sambandho. ^b^evarūpe^eb^ti na cutūpapātakkhaṇasamaṅginoti adhippāyo. </p>
              <p>[01] mohūpanissayaṃ nāma kammaṃ nihīnaṃ nihīnaphalaṃ hotīti āha ^b^``mohanissandayuttattā''^eb^ti.  ^b^tabbiparīte^eb^ti tassa hīḷitādibhāvassa viparīte ^a^M2.0058^ea^, ahīḷite anohīḷite  anoññāte anavaññāte cittīkateti attho. ^b^suvaṇṇe^eb^ti sundaravaṇṇe. ^b^dubbaṇṇe^eb^ti  asundaravaṇṇe. sā panāyaṃ suvaṇṇadubbaṇṇatā yathākkamaṃ kammassa adosadosūpanissayatāya  hotīti āha ^b^``adosanissandayuttattā''^eb^tiādi. sundaraṃ gatiṃ gatā sugatāti  āha ^b^``sugatigate''^eb^ti, sugatiṃ upapanneti attho. alobhajjhāsayā sattā vadaññū vigatamaccherā  alobhūpanissayena kammunā subhagā samiddhā hontīti āha ^b^``alobhanissandayuttattā vā  aḍḍhe mahaddhane''^eb^ti. dukkhaṃ gatiṃ gatā duggatāti āha ^b^``duggatigate''^eb^ti. lobhajjhāsayā  sattā luddhā maccharino lobhūpanissayena kammunā duggatā durupetā hontīti āha  ^b^``lobhanissandayuttattā vā dalidde appannapāne''^eb^ti.</p>
              <p>[03] ^b^upacita^eb^nti phalāvahabhāvena kataṃ. yathā kataṃ hi kammaṃ phaladānasamatthaṃ hoti, tathā  kataṃ upacitaṃ. ^b^cavamānetiādīhi dibbacakkhukiccaṃ vutta^eb^nti visayamukhena visayībyāpāramāha.  ^b^purimehī^eb^ti vā ``dibbena cakkhunā''tiādīni padāni sandhāya vuttaṃ. ^b^ādīhī^eb^ti  ettha ^b^ca^eb^-saddo luttaniddiṭṭho ^a^V2.0055^ea^. tasmā ``dibbena...pe0... passatī''ti imehi, ``cavamāne''tiādīhi  ca dibbacakkhukiccaṃ vuttanti attho.</p>
              <p>[03] ^b^iminā pana padenā^eb^ti ``yathākammūpage satte pajānātī''ti iminā vākyena. ^b^idha  bhikkhū^eb^ti imasmiṃ sāsane bhikkhu, dibbacakkhuñāṇalābhīti adhippāyo. ^b^so^eb^ ca dibbacakkhuñāṇalābhī  nerayike ca satte paccakkhato disvā ṭhito. ^b^evaṃ manasi karotī^eb^ti tesaṃ nerayikānaṃ  nirayasaṃvattaniyassa kammassa ñātukāmatāvasena pādakajjhānaṃ samāpajjitvā vuṭṭhāya parikammavasena  manasi karoti. ^b^kiṃ nu kho^eb^tiādi manasikāravidhidassanaṃ. evaṃ pana parikammaṃ  katvā pādakajjhānaṃ samāpajjitvā vuṭṭhitassa taṃ kammaṃ ārammaṇaṃ katvā āvajjanaṃ  uppajjati, tasmiṃ niruddhe cattāri, pañca vā javanāni javantītiādi sabbaṃ vuttanayameva.  ^b^``visuṃ parikammaṃ nāma natthī''^eb^ti idaṃ pana dibbacakkhuñāṇena vinā yathākammūpagañāṇassa  visuṃ parikammaṃ natthīti adhippāyena vuttaṃ. evañcetaṃ icchitabbaṃ, aññathā yathākammūpagañāṇassa  mahaggatabhāvo eva na siyā. devānaṃ dassanepi eseva nayo. nerayikadevaggahaṇaṃ cettha  nidassanamattaṃ daṭṭhabbaṃ. ākaṅkhamāno hi dibbacakkhulābhī ^a^M2.0059^ea^ aññagatikesupi  evaṃ paṭipajjatiyeva. tathā hi vakkhati ``apāyaggahaṇena tiracchānayoniṃ dīpetī''ti (visuddhi0  2.411), ``sugatiggahaṇena manussagatipi saṅgayhatī''ti (visuddhi0 2.411) ca. taṃ nirayasaṃvattaniyaṃ  kammaṃ ārammaṇaṃ etassāti ^b^taṃkammārammaṇaṃ. phārusakavanādīsū^eb^ti ^b^ādi^eb^-saddena  cittalatāvanādīnaṃ saṅgaho.</p>
              <p>[03] ^b^yathā cimassā^eb^ti yathā ca imassa yathākammūpagañāṇassa visuṃ parikammaṃ natthi, evaṃ anāgataṃsañāṇassapīti  visuṃ parikammābhāvaṃ nidasseti. tattha kāraṇamāha ^b^``dibbacakkhupādakāneva hi  imānī''^eb^ti. tatrāyamadhippāyo -- yathā dibbacakkhulābhī nirayādiabhimukhaṃ ālokaṃ  vaḍḍhetvā, nerayikādike satte disvā tehi pubbe āyūhitaṃ nirayasaṃvattaniyādikaṃ  kammaṃ tādisena samādānena, tajjena ca manasikārena parikkhate citte yāthāvato jānāti,  evaṃ yassa yassa sattassa samanantarā anāgataṃ attabhāvaṃ ñātukāmo taṃ taṃ odissa ālokaṃ  vaḍḍhetvā tena tena atīte, etarahi vā āyūhitaṃ tassa nibbattakaṃ kammaṃ yathākammūpagañāṇena  disvā tena nibbattetabbaṃ anāgataṃ attabhāvaṃ ñātukāmo tādisena samādānena, tajjena  ca manasikārena parikkhate citte yāthāvato jānāti. eseva nayo tato paresupi  ^a^V2.0056^ea^ attabhāvesu.  etaṃ ^b^anāgataṃsañāṇaṃ^eb^ nāma. yasmā etaṃ dvayaṃ dibbacakkhuñāṇe satiyeva sijjhati, nāsati.  tena vuttaṃ ^b^``imāni dibbacakkhunā saheva ijjhantī''^eb^ti.</p>
              <p>[03] kāyena duṭṭhu caritaṃ, kāyato vā uppannaṃ kilesapūtikattā duṭṭhaṃ caritaṃ kāyaduccaritanti  evaṃ yojetabbo. ^b^kāyo^eb^ti cettha copanakāyo adhippeto. kāyaviññattivasena  pavattaṃ akusalaṃ kāyakammaṃ ^b^kāyaduccarita^eb^nti. ^b^itaresū^eb^ti vacīmanoduccaritesu.  yasmiṃ santāne kammaṃ katūpacitaṃ, asatissa antarupacchede vipākārahabhāvassa avigacchanato  so tena sahitoyevāti vattabboti āha ^b^``samannāgatāti samaṅgībhūtā''^eb^ti. ^b^``anatthakāmā  hutvā''^eb^ti etena mātāpitaro viya puttānaṃ, ācariyupajjhāyā viya ca nissitakānaṃ  atthakāmā hutvā garahakā upavādakā na hontīti dasseti. ^b^guṇaparidhaṃsanenā^eb^ti  vijjamānānaṃ guṇānaṃ viddhaṃsanena, vināsanenāti attho. nanu ca ^a^M2.0060^ea^ antimavatthunāpi  upavādo guṇaparidhaṃsanamevāti? saccametaṃ. guṇāti panettha jhānādivisesā uttarimanussadhammā  adhippetāti sīlaparidhaṃsanaṃ visuṃ gahitaṃ. tenāha ^b^``natthi imesaṃ samaṇadhammo''^eb^tiādi.  ^b^samaṇadhammo^eb^ti ca sīlasaṃyamaṃ sandhāya vadati. ^b^jānaṃ vā^eb^ti yaṃ upavadati, tassa ariyabhāvaṃ  jānanto vā. ^b^ajānaṃ vā^eb^ti ajānanto vā. jānanaṃ ajānanaṃ cettha appamāṇaṃ, ariyabhāvo  eva pamāṇaṃ. tenāha ^b^``ubhayathāpi ariyūpavādova hotī''^eb^ti. ``ariyo''ti pana  ajānato aduṭṭhacittasseva tattha ariyaguṇābhāvaṃ pavedentassa guṇaparidhaṃsanaṃ na hotīti  tassa ariyūpavādo natthīti vadanti. ^b^satekicchaṃ pana hoti^eb^ khamāpanena, na anantariyaṃ  viya atekicchaṃ.</p>
              <p>[03] ^b^rujjhatī^eb^ti tudati, dukkhaṃ vedanaṃ uppādetīti attho. ^b^ta^eb^nti taṃ theraṃ, ^b^taṃ^eb^  vā kiriyaṃ. jānanto eva thero ``atthi te, āvuso, patiṭṭhā''ti pucchi. itaropi  saccābhisamayo sāsane patiṭṭhāti āha ^b^``sotāpanno aha''^eb^nti. thero taṃ karuṇāyamāno  ^b^``khīṇāsavo tayā upavadito''^eb^ti attānaṃ āvikāsi.</p>
              <p>[03] ^b^sace navakatarā honti^eb^ tasmiṃ vihāre bhikkhū. ^b^sammukhā akhamāpentepī^eb^ti purato  khamāpane asambhavantepi. ``akhamante''ti vā pāṭho. taṃ sotāpannassa vasena veditabbaṃ.</p>
              <p>[03] ^b^parinibbutamañcaṭṭhāna^eb^nti pūjākaraṇaṭṭhānaṃ sandhāyāha.</p>
              <p>[03] samādātabbaṭṭhena ^a^V2.0057^ea^ samādānāni, kammāni samādānāni yesaṃ, te kammasamādānā, micchādiṭṭhivasena  kammasamādānā, hetuatthaṃ vā antogadhaṃ katvā micchādiṭṭhivasena pare kammesu samādāpakā  ^b^micchādiṭṭhikammasamādānā^eb^. tayimamatthaṃ dassento ^b^``micchādiṭṭhivasenā''^eb^tiādimāha.  ^b^sīlasampanno^eb^tiādi paripakkindriyassa maggasamaṅgino vasena vuttaṃ. aggamaggaṭṭhe pana  vattabbameva natthi. ^b^añña^eb^nti arahattaṃ. ^b^evaṃsampada^eb^nti yathā taṃ avassambhāvī, evamidampīti  attho. ^b^taṃ vācaṃ appahāyā^eb^tiādīsu ariyūpavādaṃ sandhāya ``puna evarūpiṃ vācaṃ  na vakkhāmī''ti vadanto vācaṃ pajahati nāma, ``puna evarūpaṃ cittaṃ na uppādessāmī''ti  cintento cittaṃ pajahati nāma, ``puna evarūpiṃ diṭṭhiṃ na gaṇhissāmī''ti pajahanto  diṭṭhiṃ pajahati nāma, tathā akaronto neva pajahati, na paṭinissajjati. ^b^yathābhataṃ^eb^  ^a^M2.0061^ea^ ^b^nikkhitto, evaṃ niraye^eb^ti yathā nirayapālehi āharitvā niraye ṭhapito,  evaṃ niraye ṭhapitoyevāti attho. micchādiṭṭhivasena akattabbaṃ nāma pāpaṃ natthi,  yato saṃsārakhāṇubhāvopi nāma hotīti āha ^b^``micchādiṭṭhiparamāni, bhikkhave, vajjānī''^eb^ti.</p>
              <p>[03] ``ucchinnabhavanettiko, bhikkhave, tathāgatassa kāyo tiṭṭhati, ayañceva kāyo, bahiddhā  ca nāmarūpa''nti (dī0 ni0 1.147) evamādīsu viya idha kāya-saddo khandhapañcakavisayoti  āha ^b^``kāyassa bhedāti upādinnakkhandhapariccāgā''^eb^ti. avītarāgassa maraṇato paraṃ  nāma bhavantarūpādānamevāti āha ^b^``paraṃ maraṇāti tadanantaraṃ abhinibbattikkhandhaggahaṇe''^eb^ti.  yena tiṭṭhati, tassa upacchedeneva kāyo bhijjatīti āha ^b^``kāyassa bhedāti jīvitindriyassa  upacchedā''^eb^ti.</p>
              <p>[03] eti imasmā sukhanti ayo, puññanti āha ^b^``puññasammatā ayā''^eb^ti. ayanti  etasmā sukhānīti āyo, puññakammādisukhasādhanaṃ. tenāha ^b^``sukhānaṃ vā āyassa  abhāvā''^eb^ti. iyati assādiyatīti ayo, assādoti āha ^b^``assādasaññito ayo''^eb^ti.</p>
              <p>[03] ^b^nāgarājādīna^eb^nti ^b^ādi^eb^-saddena supaṇṇādīnaṃ saṅgaho. ^b^asurasadisa^eb^nti petāsurasadisaṃ.  ^b^so^eb^ti asurakāyo. ^b^sabbasamussayehī^eb^ti sabbehi sampattisamussayehi. ^b^vuttavipariyāyenā^eb^ti  ``suṭṭhu caritaṃ, sobhanaṃ vā caritaṃ anavajjattā''tiādinā ``kāyaduccaritenā''tiādīnaṃ  padānaṃ vuttassa atthassa vipariyāyena.</p>
              <p>[03] ^b^nigamanavacanaṃ^eb^ ^a^V2.0058^ea^ vuttassevatthassa puna vacananti katvā. ^b^ayamettha saṅkhepattho^eb^ti ``dibbena  cakkhunā...pe0... passatī''ti ettha ayaṃ yathāvutto saṅkhepattho. </p>
              <p>[03] 412^b^.^eb^ ^b^kasiṇārammaṇa^eb^nti aṭṭhannampi kasiṇānaṃ vasena kasiṇārammaṇaṃ. ^b^sabbākārenā^eb^ti  ``cuddasavidhena cittaparidamanena aṭṭhaṅgasamannāgamena bhūmipādapadamūlasampādanenā''ti iminā  sabbappakārena. ^b^abhinīhārakkhamaṃ^eb^ dibbacakkhuñāṇābhimukhaṃ pesanārahaṃ pesanayoggaṃ ^b^katvā.  āsannaṃ kātabba^eb^nti dibbacakkhuñāṇuppattiyā samīpabhūtaṃ kātabbaṃ. tattha upacārajjhānaṃ  paguṇataraṃ katvā ārammaṇañca vaḍḍhetabbaṃ. tenāha ^b^``upacārajjhānagocaraṃ katvā^eb^ ^a^M2.0062^ea^  ^b^vaḍḍhetvā ṭhapetabba''^eb^nti. ^b^tatthā^eb^ti tasmiṃ vaḍḍhite kasiṇārammaṇe. ^b^appanā^eb^ti  jhānavasena appanā. na hi akataparikammassa abhiññāvasena appanā ijjhati. tenāha ^b^``pādakajjhānanissayaṃ  hotī''^eb^ti, pādakajjhānārammaṇaṃ hotīti attho. ^b^na parikammanissaya^eb^nti parikammassa  taṃ kasiṇārammaṇaṃ apassayo na hoti. tathā sati rūpadassanaṃ na siyā. ^b^imesū^eb^ti yathāvuttesu  tejokasiṇādīsu tīsu kasiṇesu. ^b^uppādetvā^eb^ti upacārajjhānuppādanena uppādetvā.  upacārajjhānapavattiyā hi saddhiṃ paṭibhāganimittuppatti. ^b^tatthā^eb^ti kasiṇaniddese.</p>
              <p>[03] ^b^antoyeva rūpagataṃ passitabbaṃ^eb^ na bahiddhā vikkhepāpattihetubhāvato. ^b^parikammassa vāro  atikkamatī^eb^ti idha parikammaṃ nāma yathāvuttakasiṇārammaṇaṃ upacārajjhānaṃ, taṃ rūpagataṃ  passato na pavattati. kasiṇālokavasena ca rūpagatadassanaṃ, kasiṇāloko ca parikammavasenāti  tadubhayampi parikammassa appavattiyā na hoti. tenāha ^b^``tato āloko antaradhāyati,  tasmiṃ antarahite rūpagatampi na dissatī''^eb^ti. rūpagataṃ passato parikammassa vāro  atikkamati, parikammamatikkantassa kasiṇārammaṇaṃ ñāṇaṃ na hotīti rūpagataṃ na dissati,  kathaṃ pana paṭipajjitabbanti āha ^b^``athānenā''^eb^tiādi. ^b^evaṃ anukkamenā^eb^ti punappunaṃ  pādakajjhānaṃ samāpajjitvā tato tato vuṭṭhāya abhiṇhaṃ ālokassa pharaṇavasena āloko  thāmagato hoti ciraṭṭhāyī. tathā ca sati tattha sucirampi rūpagataṃ passateva. tena vuttaṃ  ^b^``ettha āloko...pe0... hotī''^eb^ti.</p>
              <p>[03] svāyamattho tiṇukkūpamāya vibhāvetabboti dassento āha ^b^``rattiṃ tiṇukkāyā''^eb^tiādi.  tattha ^b^punappunaṃ pavesana^eb^nti punappunaṃ  pādakajjhānasamāpajjanaṃ. ^b^thāmagatālokassa^eb^ ^a^V2.0059^ea^  ^b^yathāparicchedena ṭhāna^eb^nti yattakaṃ ṭhānaṃ paricchinditvā kasiṇaṃ vaḍḍhitaṃ, thāmagatassa  ālokassa tattakaṃ pharitvā avaṭṭhānaṃ.</p>
              <p>[03] ^b^anāpāthagata^eb^nti āpāthagamanayogyassa vasena vuttaṃ. antokucchigatādi pana tadabhāvato  tena visesitabbameva. ^b^tadevā^eb^ti dibbacakkhumeva ^a^M2.0063^ea^. ^b^etthā^eb^ti etesu  rūpamārabbha pavattacittesu. ^b^rūpadassanasamattha^eb^nti rūpaṃ sabhāvato vibhāvanasamatthaṃ cakkhuviññāṇaṃ  viya. ^b^pubbabhāgacittānī^eb^ti āvajjanaparikammasaṅkhātāni pubbabhāgacittāni. tāni  hi ārammaṇaṃ karontānipi na yāthāvato taṃ vibhāvetvā pavattanti āvajjanasampaṭicchanacittāni  viya. </p>
              <p>[01] ^b^taṃ panetaṃ^eb^ dibbacakkhu. ^b^paripantho^eb^ti antarāyiko. ^b^jhānavibbhantako^eb^ti jhānummattako  jhānabhāvanāmukhena ummādappatto. ^b^appamattena bhavitabba^eb^nti ``dibbacakkhu mayā adhigata''nti  santosaṃ anāpajjitvā vipassanānuyogavasena vā saccābhisamayavasena vā appamattena bhavitabbaṃ.</p>
              <p>[03] ``evaṃ passitukāmenā''tiādinā dibbacakkhussa nānāvajjanaparikammañceva dibbacakkhuñāṇañca  dassitaṃ, na tassa uppattikkamoti taṃ dassetuṃ ^b^``tatrāya''^eb^ntiādi vuttaṃ. taṃ  heṭṭhā vuttanayattā suviññeyyameva. </p>
              <p>[06] cutūpapātañāṇakathāvaṇṇanā niṭṭhitā. </p>
            </h4>
          </h3>
          <h3>
            <h3n> pakiṇṇakakathāvaṇṇanā </h3n>
            <h4>
              <h4n> </h4n>
              <p>[03] 413^b^.^eb^ ^b^itī^eb^ti evaṃ vuttappakārenāti attho. tena ``so evaṃ samāhite citte''tiādinā  (dī0 ni0 1.244-245; ma0 ni0 1.384, 431-433; pārā0 12-14) yathādassitapāḷigatiṃ,  tassā atthavivaraṇanayañca paccāmasati. saccesu viya ariyasaccāni khandhesu upādānakkhandhā  antogadhā. tadubhaye ca sabhāvato, samudayato, atthaṅgamato, assādato, ādīnavato, nissaraṇato  ca yathābhūtaṃ sayambhuñāṇena avedi aññāsi ^a^V2.0060^ea^ paṭivijjhi pavedesi vāti sātisayena  pañcakkhandhāvabodhena bhagavāva thometabboti āha ^b^``pañcakkhandhavidū''^eb^ti. ñatvā viññeyyāti  sambandho. ^b^tāsū^eb^ti pañcasu abhiññāsu. taggahaṇeneva ca paribhaṇḍañāṇānaṃ gahitattā ``pañcā''ti  vuttaṃ. tenāha ^b^``etāsu hī''^eb^tiādi.</p>
              <p>[03] tattha ^b^paribhaṇḍañāṇānī^eb^ti parivārañāṇāni. yathā hi sinerussa parivāraṭṭhānāni yāni  taṃsiddhiyā siddhāni mekhalaṭṭhānāni paribhaṇḍānīti vuccanti, evaṃ imānipi dibbacakkhusiddhiyā  siddhāni tassa paribhaṇḍānīti vuttāni. ^b^idhāgatānī^eb^ti ettha ^b^idhā^eb^ti yathādassitāni  suttapadāni sandhāya vuttaṃ. tato ^a^M2.0064^ea^ aññesu pana sāmaññaphalādīsu manomayañāṇampi  visuṃ abhiññāñāṇabhāvena āgataṃ.</p>
              <p>[03] ^b^``tesū''^eb^ti idaṃ paccāmasanaṃ kiṃ tikānaṃ, udāhu ārammaṇānanti? kiñcettha yadi  tikānaṃ, tadayuttaṃ. na hi tikesu abhiññāñāṇāni pavattanti. atha ārammaṇānaṃ,  tampi ayuttaṃ. na hi aññaṃ uddisitvā aññassa paccāmasanaṃ yuttanti. yathā icchati,  tathā bhavatu tāva tikānaṃ, nanu vuttaṃ ``na hi tikesu abhiññāñāṇāni pavattantī''ti?  nāyaṃ virodho tikavohārena ārammaṇānaṃyeva gayhamānattā. atha vā pana hotu ārammaṇānaṃ,  nanu vuttaṃ ``na hi aññaṃ uddisitvā aññassa paccāmasanaṃ yutta''nti? ayampi na doso  yathāvuttakāraṇenevāti. </p>
              <p>[03] 414^b^.^eb^ asatipi vatthubhede bhūmikālasantānabhedavasena bhinnesu ^b^sattasu ārammaṇesu^eb^.  tikavasena hesa bhedo gahito. iddhividhañāṇassa maggārammaṇatāya abhāvato idha maggārammaṇatiko  na labbhati. ^b^ta^eb^nti iddhividhañāṇaṃ. ^b^kāyaṃ cittasannissitaṃ katvā^eb^tiādīsu  yaṃ vattabbaṃ, taṃ heṭṭhā vuttameva. ^b^upayogaladdha^eb^nti laddhaupayogavacanaṃ. dutiyāvibhattivasena  vuttaṃ ^b^``kāyaṃ pariṇāmetī''^eb^ti. tenāha ^b^``rūpakāyārammaṇato''^eb^ti, rūpakāyassa  vaṇṇārammaṇatoti attho.</p>
              <p>[03] ^b^tadeva citta^eb^nti yadeva kāyavasena cittapariṇāmane vuttaṃ pādakajjhānacittaṃ, tadeva.  rāmagāme cetiyaṃ ṭhapetvā sesesu sattasu cetiyesu dhātuyo iddhiyā āharitvā  rājagahe bhūmigharamaṇḍape kataṃ ^b^mahādhātunidhānaṃ. ``ime gandhā''^eb^tiādinā paccuppanne  gandhādike gahetvāpi asussanādivisesayuttaṃ ^a^V2.0061^ea^ anāgatameva nesaṃ rūpaṃ adhiṭṭhānacittassa  ārammaṇaṃ hoti anāgatādhiṭṭhānattā. ^b^vattaniyasenāsanaṃ^eb^ nāma viñjhāṭaviyaṃ vihāro.  ^b^dadhirasa^eb^nti dadhimaṇḍo, taṃ adhiṭṭhahantassa anāgataṃ dadhivaṇṇaṃ ārammaṇaṃ hoti. ^b^paccuppannārammaṇaṃ  hoti^eb^ paccuppannassa rūpakāyassa ārammaṇakaraṇato.</p>
              <p>[03] ^b^sakāyacittāna^eb^nti attano kāyassa, cittassa ca. </p>
              <p>[03] 415^b^.^eb^ ^b^saddo ca paritto^eb^ sabbassa rūpassa kāmāvacarabhāvato. ^b^vijjamānamevā^eb^ti vattamānaṃyeva. </p>
              <p>[03] 416^b^.^eb^ ^b^sotāpannassa^eb^ ^a^M2.0065^ea^ ^b^citta^eb^nti sotāpannassa āveṇikaṃ cittaṃ. ^b^sakadāgāmissā^eb^tiādīsupi  eseva nayo. ^b^yāva arahato netabba^eb^nti ``sakadāgāmī anāgāmino cittaṃ na jānāti,  anāgāmī arahato''ti evaṃ netabbaṃ. ^b^sabbesa^eb^nti sabbesaṃ ariyānaṃ jānāti,  ko pana vādo anariyānaṃ. aññopi ca uparimo anāgāmiādi heṭṭhimassa sakadāgāmiādikassa  cittaṃ jānātīti sambandho.</p>
              <p>[03] atītassa, anāgatassa ca parassa cittassa jānanaṃ sambhavati, paccuppannassa pana na sambhavatīti  adhippāyena pucchati ^b^``kathaṃ paccuppannaṃ ārammaṇaṃ hotī''^eb^ti. itaro yattha sambhavati,  taṃdassanatthaṃ paccuppannaṃ tāva vibhajitvā dassento ^b^``paccuppannaṃ nāma tividha''^eb^ntiādimāha.  tattha ^b^uppādaṭṭhitibhaṅgappatta^eb^nti uppādaṃ, ṭhitiṃ, bhaṅgañca pattaṃ, khaṇattayapariyāpannanti attho.  ^b^etthantare ekadvesantativārā veditabbā^eb^ti etthantare pavattā rūpasantativārā ekadvesantativārā  nāmāti veditabbāti attho. ālokaṭṭhānato ovarakaṃ paviṭṭhassa pageva tattha nisinnassa  viya yāva rūpagataṃ pākaṭaṃ hoti. tattha upaḍḍhavelā avibhūtavārā, upaḍḍhavelā vibhūtavārā,  tadubhayaṃ gahetvā ^b^``dve santativārā''^eb^ti vuttaṃ. tayidaṃ na sabbasādhāraṇaṃ, ekaccassa  sīghampi pākaṭaṃ hotīti ``ekadvesantativārā''ti ekaggahaṇampi kataṃ, atiparittasabhāvautuādisamuṭṭhānā  vā ekadvesantativārā veditabbā.</p>
              <p>[03] ^b^tīre akkantaudakalekhā^eb^ nāma kālussiyaṃ gatā tīrasamīpe  udakarāji. ^b^yāva na vippasīdatī^eb^ti ^a^V2.0062^ea^  kālussiyavigamena yāva vippasannā na hoti. keci pana ``atinte tīre allapādena  akkante yāva pāde udakalekhā na vippasīdati, na saṃsīdati, na vūpasammatī''ti evamettha  atthaṃ vadanti. te panete kiriyābhedena vuttā kālavisesā, na aññamaññaṃ samasamā,  ūnādhikabhāgavantova daṭṭhabbā. ^b^dve tayo javanavārā^eb^ kāmāvacarajavanavasena veditabbā,  na itarajavanavasena. na hi te parimitakālā, anantarā pavattabhavaṅgādayopi tadantogadhāva  daṭṭhabbā. ^b^tadubhaya^eb^nti rūpārūpasantatidvayaṃ.</p>
              <p>[03] ^b^ekabhavaparicchinna^eb^nti paṭisandhicutiparicchinnaṃ. ekabhavapariyāpannaṃ dhammajātaṃ etarahīti  vattabbaṃ ^b^addhāpaccuppannaṃ nāma. mano^eb^ti sasampayuttaṃ viññāṇamāha. ^b^dhammā^eb^ti  ārammaṇadhammā. ^b^mano^eb^ti vā manāyatanaṃ. ^b^dhammā^eb^ti vedanādayo ^a^M2.0066^ea^ arūpakkhandhā.  ^b^ubhayametaṃ paccuppanna^eb^nti addhāpaccuppannaṃ hontaṃ etaṃ ubhayaṃ hotīti attho. ^b^viññāṇa^eb^nti  nikantiviññāṇaṃ. tañhi tasmiṃ paccuppanne chandarāgavasena paṭibaddhaṃ hoti. ^b^abhinandatī^eb^ti  taṇhādiṭṭhābhinandanāhi abhinandati. tathābhūto ca vatthupariññāya abhāvato tesu paccuppannesu  dhammesu ^b^saṃhīrati^eb^ taṇhādiṭṭhīhi ākaḍḍhīyati. ettha ca dvādasāyatanānaṃ ``etaṃ paccuppanna''nti  (ma0 ni0 3.284) āgatattā tattha pavatto chandarāgo addhāpaccuppannārammaṇo, na khaṇapaccuppannārammaṇoti  viññāyatīti dassento ^b^``yaṃ sandhāya bhaddekarattasutte...pe0... saṃhīratīti vutta''^eb^nti  āha. ``paccuppannañca yo dhammaṃ, tattha tattha vipassatī''ti (ma0 ni0 3.272, 285)  etthāpi vipassanācittaṃ khaṇapaccuppannaṃ, vipassitabbadhammā addhāpaccuppannāti gahetabbaṃ.  aññathā vipassanāva na sambhaveyya. ``khaṇapaccuppannaṃ pāḷiyaṃ āgata''nti na vuttaṃ tassa  vasena ārammaṇakaraṇassa aṭṭhakathāyaṃ anāgatattā.</p>
              <p>[03] ^b^kecī^eb^ti abhayagirivāsino. ^b^ekakkhaṇe cittaṃ uppajjatī^eb^ti iddhicittassa uppattisamakālameva  paracittassapi uppattisambhavatoti yuttidassanaṃ. ^b^yathā ākāse^eb^tiādi sadisūdāharaṇaṃ.  ^b^taṃ pana tesaṃ vacanaṃ ayuttaṃ^eb^. kasmā? maggaphalavīthito aññattha aniṭṭhe ṭhāne āvajjanajavanānaṃ  nānārammaṇabhāvappattidosatoti yuttivacanaṃ.</p>
              <p>[03] yadi evaṃ kathaṃ cetopariyañāṇaṃ paccuppannārammaṇaṃ hotīti āha ^b^``santatipaccuppannaṃ  panā''^eb^tiādi ^a^V2.0063^ea^. ^b^addhāpaccuppannaṃ pana javanavārena dīpetabbaṃ,^eb^ na sakalena paccuppannaddhunāti  adhippāyo.</p>
              <p>[03] ^b^tatrāyaṃ dīpanā^eb^tiādi javanavārassa addhāpaccuppannabhāvadīpanamukhena iddhicittassa pavattiākāradīpanaṃ.  ^b^itarānī^eb^ti āvajjanaparikammacittāni. ettha ca ``kecī''ti yadipi abhayagirivāsino  adhippetā, te pana cittassa ṭhitikkhaṇaṃ na icchantīti ``ṭhitikkhaṇe vā paṭivijjhatī''ti  na vattabbaṃ siyā. tathā ye ``iddhimassa ca parassa ca ekakkhaṇe cittaṃ uppajjatī''ti  vadanti, tesaṃ ``ṭhitikkhaṇe vā bhaṅgakkhaṇe vā paṭivijjhatī''ti vacanaṃ na sameti. na  hi tasmiṃ khaṇadvaye uppajjamānaṃ paracittena saha ekakkhaṇe uppajjati nāmāti. ṭhitibhaṅgakkhaṇesu  ca uppajjamānaṃ ekadesaṃ paccuppannārammaṇaṃ, ekadesaṃ atītārammaṇaṃ āpajjati. yañca  vuttaṃ ``parassa cittaṃ jānissāmīti rāsivasena mahājanassa ^a^M2.0067^ea^ citte āvajjite''ti,  ettha ca mahājano atthato pare anekapuggalāti ``paresaṃ cittaṃ jānissāmī''ti āvajjanappavatti  vattabbā siyā. athāpi parassāti mahājanassāti attho sambhaveyya, tathāpi tassa ekapuggalasseva  vā cittarāsiṃ āvajjitvā ekassa paṭivijjhanaṃ ayuttaṃ. na hi rāsiāvajjanaṃ ekadesāvajjanaṃ  hotīti, tasmā tehi ``mahājanassa citte āvajjite''tiādi na vattabbaṃ.</p>
              <p>[03] yaṃ pana te vadanti ``yasmā iddhimassa ca parassa ca ekakkhaṇe cittaṃ uppajjatī''ti. tatthāyaṃ  adhippāyo yutto siyā, cetopariyañāṇalābhī parassa cittaṃ ñātukāmo pādakajjhānaṃ  samāpajjitvā vuṭṭhāya atītādivibhāgaṃ akatvā cittasāmaññena ``imassa cittaṃ jānāmi,  imassa cittaṃ jānāmī''ti parikammaṃ katvā puna pādakajjhānaṃ samāpajjitvā vuṭṭhāya  sāmaññeneva cittaṃ āvajjitvā tiṇṇaṃ, catunnaṃ vā parikammānaṃ anantarā cetopariyañāṇena  paracittaṃ paṭivijjhati vibhāveti rūpaṃ viya dibbacakkhunā. tato paraṃ pana kāmāvacaracittehi  sarāgādivavatthānaṃ hoti nīlādivavatthānaṃ viya. tattha dibbacakkhunā diṭṭhahadayavatthurūpassa  sattassa abhimukhībhūtassa cittasāmaññena cittaṃ āvajjayamānaṃ āvajjanaṃ abhimukhībhūtaṃ  vijjamānaṃ cittaṃ ārammaṇaṃ katvā cittaṃ āvajjeti. parikammāni ca taṃ taṃ vijjamānaṃ  cittaṃ cittasāmaññeneva ārammaṇaṃ katvā cittajānanaparikammāni ^a^V2.0064^ea^ hutvā pavattanti.  cetopariyañāṇaṃ pana vijjamānaṃ cittaṃ paṭivijjhantaṃ vibhāventaṃ tena saha ekakkhaṇe  eva uppajjati.</p>
              <p>[03] tattha yasmā santānassa santānaggahaṇato ekattavasena āvajjanādīni ``citta''ntveva pavattāni.  tañca cittameva, yaṃ cetopariyañāṇena vibhāvitaṃ. tasmā samānākārappavattito na aniṭṭhe  maggaphalavīthito aññasmiṃ ṭhāne nānārammaṇatā āvajjanajavanānaṃ hoti. paccuppannārammaṇañca  parikammaṃ paccuppannārammaṇassa cetopariyañāṇassa āsevanapaccayena paccayoti siddhaṃ hoti.  atītattiko ca evaṃ upapanno hoti. aññathā santatipaccuppanne, addhāpaccuppanne ca ``paccuppanna''nti  idha vuccamāne atītānāgatānañca paccuppannatā āpajjeyya. tathā ca sati ``paccuppanno  dhammo paccuppannassa dhammassa anantarapaccayena paccayo''ti vattabbaṃ siyā, na ca taṃ vuttaṃ.  ``atīto dhammo paccuppannassa dhammassa anantarapaccayena paccayo. purimā purimā atītā  khandhā pacchimānaṃ pacchimānaṃ paccuppannānaṃ khandhānaṃ anantara ^a^M2.0068^ea^ ...pe0...  anulomaṃ gotrabhussā''tiādi vacanato (paṭṭhā0 2.18.5) na addhāsantatipaccuppannesveva ca  anantarātītā cattāro khandhā atītāti viññāyanti. na ca ^b^abhidhammamātikāyaṃ^eb^ (dha0  sa0 tikamātikā 18-19) āgatassa paccuppannapadassa addhāsantatipaccuppannapadatthatā katthaci  pāḷiyaṃ vuttā. tasmā tehi iddhimassa ca parassa ca ekakkhaṇe cittuppattiyā cetopariyañāṇassa  paccuppannārammaṇatā vuttā. yadā pana ``yaṃ imassa cittaṃ pavattaṃ, taṃ jānāmi.  yaṃ bhavissati, taṃ jānāmī''ti vā ābhogaṃ katvā pādakajjhānasamāpajjanādīni karoti,  tadā āvajjanaparikammāni, cetopariyañāṇañca atītānāgatārammaṇāneva honti āvajjaneneva  vibhāgassa katattā.</p>
              <p>[03] ye pana ``iddhimā parassa cittaṃ jānitukāmo āvajjeti, āvajjanaṃ khaṇapaccuppannaṃ ārammaṇaṃ  katvā teneva saha nirujjhati. tato cattāri, pañca vā javanāni, yesaṃ pacchimaṃ iddhicittaṃ,  sesāni kāmāvacarāni, tesaṃ sabbesampi tadeva niruddhaṃ cittaṃ ārammaṇaṃ hoti, na  ca tāni nānārammaṇāni honti addhānavasena paccuppannārammaṇattā''ti idaṃ vacanaṃ nissāya  ``āvajjanajavanānaṃ paccuppannātītārammaṇabhāvepi nānārammaṇatābhāvo  viya ekadviticatupañcacittakkhaṇānāgatesupi  cittesu āvajjitesu āvajjanajavanānaṃ yathāsambhavaṃ anāgatapaccuppannātītārammaṇabhāvepi  nānārammaṇatā na siyā. tena catupañcacittakkhaṇānāgate āvajjite ^a^V2.0065^ea^ anāgatārammaṇaparikammānantaraṃ  khaṇapaccuppannārammaṇaṃ cetopariyañāṇaṃ siddha''nti vadanti. tesaṃ vādo ``anāgatārammaṇo  dhammo paccuppannārammaṇassa dhammassa āsevanapaccayena paccayo, paccuppannārammaṇo dhammo  atītārammaṇassa dhammassa āsevanapaccayena paccayo''ti imesaṃ pañhānaṃ anuddhaṭattā, gaṇanāya  ca ``āsevane tīṇī''ti (paṭṭhā0 2.19.39) vuttattā na sijjhati. na hi kusalakiriyāmahaggataṃ  anāsevanaṃ atthīti. etassa ca vādassa nissayabhāvo āvajjanajavanānaṃ khaṇapaccuppannaniruddhārammaṇatāvacanassa  na sijjhati, ``yaṃ pavattaṃ, pavattissati cā''ti visesaṃ akatvā gahaṇe āvajjanassa  anāgataggahaṇābhāvaṃ, tadabhāvā javanānampi vattamānaggahaṇābhāvañca sandhāyeva tassa vuttattā.  tadā hi bhavaṅgacalanānantaraṃ abhimukhībhūtameva cittaṃ ārabbha āvajjanā pavattatīti jānanacittassapi  vattamānārammaṇabhāve āvajjanajānanacittānaṃ sahaṭṭhānadosāpattiyā, rāsiekadesāvajjanapaṭivedhe  ^a^M2.0069^ea^ sampattasampattāvajjanajānane ca aniṭṭhe ṭhāne āvajjanajavanānaṃ nānārammaṇabhāvadosāpattiyā  ca yaṃ vuttaṃ ``khaṇapaccuppannaṃ cittaṃ cetopariyañāṇassa ārammaṇaṃ hotī''ti, taṃ  ayuttanti paṭikkhipitvā yathāvuttadosāpattiṃ, kālavasena ca addhāsantatipaccuppannārammaṇattā  nānārammaṇatābhāvaṃ disvā āvajjanajavanānaṃ vattamānataṃ niruddhārammaṇabhāvo vuttoti.  tampi vacanaṃ purimavādino nānujāneyyuṃ. tasmiṃ hi sati ``āvajjanā kusalāna''ntiādīsu  (paṭṭhā 1.1.417) viya aññapadasaṅgahitassa anantarapaccayavidhānato ``paccuppannārammaṇāavajjanā  atītārammaṇānaṃ khandhānaṃ anantarapaccayena paccayo''ti ca vattabbaṃ siyā, na ca vuttanti.</p>
              <p>[03] kasmā panevaṃ cetopariyañāṇassa paccuppannārammaṇatā vicāritā, nanu ``atīto dhammo paccuppannassa  dhammassa, anāgato dhammo paccuppannassa dhammassa ārammaṇapaccayena paccayo''ti (paṭṭhā0 2.18.2)  etesaṃ vibhaṅgesu ``atītā khandhā iddhividhañāṇassa cetopariyañāṇassa pubbenivāsānussatiñāṇassa  yathākammūpagañāṇassa āvajjanāya ārammaṇapaccayena paccayo, anāgatā khandhā iddhividhañāṇassa  cetopariyañāṇassa anāgataṃsañāṇassa āvajjanāya ārammaṇapaccayena paccayo''ti, uppannattike  ca ``anuppannā khandhā uppādino khandhā iddhividhañāṇassa cetopariyañāṇassa anāgataṃsañāṇassa  āvajjanāya ārammaṇapaccayena paccayo''ti (paṭṭhā0 2.17.3) cetopariyañāṇaggahaṇaṃ katvā  ``paccuppanno dhammo paccuppannassa dhammassā''ti (paṭṭhā0 2.18.3) etassa vibhaṅge ``paccuppannā  khandhā iddhividhañāṇassa āvajjanāya ārammaṇapaccayena paccayo''ti (paṭṭhā0 2.18.3), uppannattike  ca ``uppannā khandhā ^a^V2.0066^ea^ iddhividhañāṇassa āvajjanāya ārammaṇapaccayena paccayo''ti (paṭṭhā0 2.17.2)  ettakasseva vuttattā paccuppanne citte cetopariyañāṇaṃ nappavattatīti viññāyati.  yadi hi pavatteyya, purimesu viya itaresu ca cetopariyañāṇaggahaṇaṃ kattabbaṃ siyāti?  saccaṃ kattabbaṃ, nayadassanavasena pana taṃ saṃkhittanti aññāya pāḷiyā viññāyati.</p>
              <p>[03] ``atītārammaṇo dhammo paccuppannārammaṇassa dhammassa ārammaṇapaccayena paccayo, anāgatārammaṇo  dhammo paccuppannārammaṇassa, paccuppannārammaṇo ^a^M2.0070^ea^ dhammo paccuppannārammaṇassā''ti  (paṭṭhā0 2.19.20-22) etesaṃ hi vibhaṅgesu ``cetopariyañāṇena atītārammaṇapaccuppannacittasamaṅgissa  cittaṃ jānāti, atītārammaṇā paccuppannā khandhā cetopariyañāṇassa āvajjanāya ārammaṇapaccayena  paccayo, cetopariyañāṇena anāgatārammaṇapaccuppannacittasamaṅgissa cittaṃ jānāti, anāgatārammaṇā  paccuppannā khandhā cetopariyañāṇassa āvajjanāya ārammaṇapaccayena paccayo, cetopariyañāṇena  paccuppannārammaṇapaccuppannacittasamaṅgissa cittaṃ jānāti, paccuppannārammaṇā paccuppannā  khandhā cetopariyañāṇassa āvajjanāya ārammaṇapaccayena paccayo''ti (paṭṭhā0 2.19.20-22)  cetopariyañāṇassa paccuppannārammaṇe pavatti vuttāti. tenevāyaṃ vicāraṇā katāti  veditabbā. </p>
              <p>[03] 417^b^.^eb^ ^b^tesa^eb^nti tesu dvīsu ñāṇesūti niddhāraṇe sāmivacanaṃ. ^b^cittameva ārammaṇaṃ^eb^  cetopariyañāṇattāti adhippāyo. tenāha ^b^``aññaṃ khandhaṃ vā khandhappaṭibaddhaṃ vā na jānātī''^eb^ti.  tattha ^b^khandhappaṭibaddhaṃ^eb^ nāmagottādi. yadi evaṃ kathaṃ maggārammaṇanti āha ^b^``maggasampayuttacittārammaṇattā  pana pariyāyato maggārammaṇanti vutta''^eb^nti. ^b^cetanāmattameva ārammaṇaṃ,^eb^ tathā hi  taṃ ``yathākammūpagañāṇa''nti vuccatīti adhippāyo. ^b^khandhappaṭibaddhesū^eb^ti ettha nibbānampi  khandhappaṭibaddhameva. khandhehi visayīkatattāti vadanti. tathā hi vuttaṃ ^b^aṭṭhasāliniyaṃ^eb^  ``atīte buddhā maggaṃ bhāvayiṃsu, phalaṃ sacchākaṃsu, anupādisesāya nibbānadhātuyā  parinibbāyiṃsūti chinnavaṭumakānussaraṇavasena maggaphalanibbānapaccavekkhaṇatopi appamāṇārammaṇa''nti  (dha0 sa0 aṭṭha0 1421). tattha maggaphalapaccavekkhaṇāni tāva pubbenivāsānussatiñāṇena  maggaphalesu ñāṇesu pavattanti. nibbānapaccavekkhaṇañca nibbānārammaṇesu appamāṇadhammesu  ñāṇesūti maggādipaccavekkhaṇāni pubbenivāsānussatiñāṇassa appamāṇārammaṇataṃ sādhentīti  veditabbāni. ``appamāṇā khandhā pubbenivāsānussatiñāṇassa ^a^V2.0067^ea^ ārammaṇapaccayena paccayo''icceva  (paṭṭhā0 9.12.58) hi vuttaṃ, na vuttaṃ ``nibbāna''nti. tasmā pubbenivāsañāṇena  eva maggaphalapaccavekkhaṇakicce vuccamānepi nibbānapaccavekkhaṇatā na sakkā vattuṃ.  aṭṭhakathāyaṃ pana nibbānārammaṇatā nidassitā.</p>
              <p>[03] ^b^kusalā^eb^ ^a^M2.0071^ea^ ^b^khandhā^eb^ti iddhividhapubbenivāsānāgataṃsañāṇāpekkho bahuvacananiddeso,  na cetopariyayathākammūpagañāṇāpekkhāti tesaṃ catukkhandhārammaṇabhāvassa asādhakoti ce?  na, aññattha ``avitakkavicāramattā khandhā ca vicāro ca cetopariyañāṇassa pubbenivāsānussatiñāṇassa  anāgataṃsañāṇassa ārammaṇapaccayena paccayo''ti (paṭṭhā0 2.6.72), ``savitakkasavicārā khandhā  ca vitakko ca cetopariyañāṇassa pubbenivāsānussatiñāṇassa anāgataṃsañāṇassa ārammaṇapaccayena  paccayo''ti (paṭṭhā0 2.6.73) ca vuttattā cetopariyañāṇāpekkhāpi bahuvacananiddesoti  imassa atthassa siddhito. evampi yathākammūpagañāṇassa ``avitakkavicāramattā khandhā ca  vicāro cā''tiādīsu avuttattā catukkhandhārammaṇatā na sijjhatīti? na, tattha avacanassa  aññakāraṇattā. yathākammūpagañāṇena hi kammasaṃsaṭṭhā cattāro khandhā kammamukhena gayhati.  tañhi yathā cetopariyañāṇaṃ purimaparikammavasena avitakkādivibhāgaṃ, sarāgādivibhāgañca  cittaṃ vibhāveti, na evaṃ vibhāgaṃ vibhāveti. kammavaseneva pana samudāyaṃ vibhāveti,  tasmā ``avitakkavicāramattā khandhā ca vicāro cā''tiādike vibhāgakaraṇe taṃ na  vuttaṃ, na catukkhandhānārammaṇatoti. idaṃ panassa akāraṇanti keci. tatthāpi ``pubbenivāsānussatiñāṇassa  yathākammūpagañāṇassa anāgataṃsañāṇassā''ti paṭhanti eva. na hi taṃ kusalākusalavibhāgaṃ  viya savitakkādivibhāgaṃ kammaṃ vibhāvetuṃ asamatthaṃ. duccaritasucaritavibhāvanampi  hi lobhādialobhādisampayogavibhāgavisesavibhāvanaṃ hotīti.</p>
              <p>[03] ``pubbenivāsānussatiñāṇaṃ nāmagottānussaraṇakāle na vattabbārammaṇa''nti ettakameva  aṭṭhakathāyaṃ vuttaṃ. nāmagottaṃ pana khandhūpanibandho sammutisiddho byañjanattho, na byañjananti.  ^b^ayamettha amhākaṃ khantī^eb^ti ācariyassāyaṃ attano mati. yaṃ pana vuttaṃ ``na byañjana''nti,  tassa samatthanaṃ ^b^``byañjanañhī''^eb^tiādi. </p>
              <p>[03] 419^b^.^eb^ ^b^kāmāvacare^eb^ ^a^V2.0068^ea^ ^b^nibbattissatī^eb^ti nibbattikkhandhajānanamāha. </p>
              <p>[03] 420^b^.^eb^ ^b^etthā^eb^ti etasmiṃ ajjhattārammaṇattikavasena abhiññāñāṇānaṃ, ārammaṇavicāre.  ``ajjhattārammaṇañceva bahiddhārammaṇañcā''ti ekajjhaṃ gahetvā ^a^M2.0072^ea^ yaṃ vuttaṃ  porāṇaṭṭhakathāyaṃ, taṃ ``kālena...pe0... hotiyevā''ti iminā adhippāyena vuttanti  attho. na hi ajjhattabahiddhā nāma visuṃ ekaṃ atthi, nāpi taṃ ekajjhaṃ ārammaṇaṃ karīyatīti.  yadi evaṃ tiko eva na pūrati padadvayāsaṅgahitassa tatiyassa atthantarassa abhāvato, na, pakārabhedavisayattā  tikaniddesassa. tathā hi aṭṭhakathāyaṃ ``te eva tippakārepi dhamme''ti vuttaṃ.  te eva ajjhattādivasena tividhepi dhammeti attho. ettha hi ``te eva dhamme''ti avatvā  ``tippakāre''ti vacanaṃ pakārabhedanibandhanā ayaṃ tikadesanāti dassanatthaṃ. yathā hi  kusalattikādīnaṃ desanā yathārahaṃ dhammānaṃ jātisampayogappahānasikkhābhūmiārammaṇappabhedaniyamakālādibhedanibandhanā,  na evamayaṃ jātiādibhedanibandhanā, nāpi sanidassanattikahetudukādidesanā viya sabhāvādibhedanibandhanā,  atha kho pakārabhedanibandhanā. pañceva hi khandhā sasantatipariyāpannataṃ upādāya ``ajjhattā''ti  vuttā, parasantatipariyāpannataṃ upādāya ``bahiddhā''ti, tadubhayaṃ upādāya ``ajjhattabahiddhā''ti.  tenāha ``anindriyabaddharūpañca nibbānañca ṭhapetvā sabbe dhammā siyā ajjhattā, siyā bahiddhā,  siyā ajjhattabahiddhā''ti (dha0 sa0 1435). nanu cettha atthantarābhāvato, pakārantarassa  ca anāmaṭṭhattā tatiyo rāsi natthīti? nayidamevaṃ. yadipi hi paṭhamapadena asaṅgahitasaṅgaṇhanavasena  dutiyapadassa pavattattā sabbepi sabhāvadhammā padadvayeneva pariggahitā, tehi pana visuṃ  visuṃ gahitadhamme ekajjhaṃ gahaṇavasena tatiyapadaṃ vuttanti attheva tatiyo rāsi. na  hi samudāyo avayavo hoti, bhinnavatthuke pana dhamme adhiṭṭhānabhedaṃ amuñcitvā ekajjhaṃ  gahaṇaṃ na sambhavatīti kālena ajjhattaṃ, kālena bahiddhā jānanakāleti vuttanti daṭṭhabbaṃ. </p>
              <p>[06] abhiññāniddesavaṇṇanā niṭṭhitā. </p>
              <p>[06] iti terasamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 14. khandhaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paññākathāvaṇṇanā </h3n>
            <h4>
              <h4n> </h4n>
              <p>[03] 421^b^.^eb^ ^b^sabbākārenā^eb^ti ^a^M2.0073^ea^ ^a^V2.0069^ea^ upacārākāro, appanākāro, vasībhāvākāro,  vitakkādisamatikkamākāro, rūpādīhi virajjanākāro, cuddasadhā cittassa paridamanākāro,  pañcavidhāanisaṃsādhigamākāroti evamādinā sabbena bhāvanākārena.</p>
              <p>[03] ^b^tadanantarā^eb^ti ``cittaṃ pañña''nti evaṃ desanākkamena, paṭipattikkamena ca tassa samādhissa  anantarā. paññā bhāvetabbā samādhibhāvanāya samannāgatena bhikkhunāti sambandho. ``paññañca  bhāvaya''nti evaṃ ^b^atisaṅkhepadesitattā,^eb^ gāthāvaṇṇanāyaṃ vā ``samādhisilāyaṃ sunisitaṃ  vipassanāpaññāsattha''nti evaṃ ativiya saṅkhepena bhāsitattā ayaṃ sā paññāti sabhāvato  ^b^viññātumpi tāva na sukarā^eb^. bhāvanāvidhānassa pana adassitattā pageva bhāvetuṃ na  sukarāti sambandho. pucchanaṭṭhena pañhā, kammaṃ kiriyā karaṇaṃ, pañhāva kammaṃ ^b^pañhākammaṃ,^eb^  pucchanapayogoti attho.</p>
              <p>[03] ^b^kā paññā^eb^ti sarūpapucchā. ^b^kenaṭṭhena paññā^eb^ti kena atthena paññāti vuccati,  ``paññā''ti padaṃ kaṃ abhidheyyatthaṃ nissāya pavattanti attho. sā panāyaṃ paññā  sabhāvato, kiccato, upaṭṭhānākārato, āsannakāraṇato ca kathaṃ jānitabbāti āha ^b^``kānassā  lakkhaṇarasapaccupaṭṭhānapadaṭṭhānānī''^eb^ti. ^b^katividhā^eb^ti pabhedapucchā. kasmā panettha saṃkilesavodānapucchā  na gahitāti? vuccate -- lokuttarāya tāva paññāya nattheva saṃkileso. asati ca  tasmiṃ kuto vodānapucchāti tadubhayaṃ na gahitaṃ. lokiyāya pana tāni bhāvanāvidhāne  eva antogadhānīti katvā visuṃ na  gahitāni maggāmaggañāṇadassanavisuddhiantogadhattā ^a^V2.0070^ea^,  samādhibhāvanāyaṃ vā vuttanayānusārena veditabbānīti na gahitāni. paṭipatti nāma  diṭṭhānisaṃse eva hotīti āha ^b^``paññābhāvanāya ko ānisaṃso''^eb^ti. </p>
              <p>[03] 422^b^.^eb^ ^b^tatrā^eb^ti tasmiṃ, tassa vā pañhākammassa. ^b^vissajjana^eb^nti vivaraṇaṃ. pucchito  hi attho avibhāvitattā nigūḷho muṭṭhiyaṃ kato viya tiṭṭhati, tassa ^a^M2.0074^ea^ vivaraṇaṃ  vissajjanaṃ vibhūtabhāvakaraṇato. ^b^kā paññā^eb^ti kāmañcāyaṃ sarūpapucchā, vibhāgavantānaṃ  pana sabhāvavibhāvanaṃ vibhāgadassanamukheneva hotīti vibhāgo tāva anavasesato dassetabbo.  taṃdassanena ca ayamādīnavoti dassetuṃ ^b^``paññā bahuvidhā''^eb^tiādi vuttaṃ. tattha  ^b^bahuvidhā^eb^ti kusalādivasena anekavidhā. ^b^nānappakārā^eb^ti atthajāpikādibhedena,  sutamayañāṇādibhedena ca nānāvidhā. ^b^taṃ sabba^eb^nti taṃ anavasesaṃ paññāvibhāgaṃ. ^b^na  sādheyyā^eb^ti vipassanābhāvanāya saddhiṃ maggabhāvanā idha adhippetattho. tāya hi taṇhājaṭāvijaṭanaṃ,  tañca na sādheyya. anavasesato hi paññāpabhede vissajjiyamāne ``ekavidhena ñāṇavatthū''tiādiko  (vibha0 751) sabbo ñāṇavatthu vibhaṅge, suttantesu ca tattha tattha āgato paññāpabhedo.  sakalopi vā abhidhammanayo āharitvā vissajjetabbo bhaveyya, tathā ca sati yvāyaṃ idha  paññābhāvanāvidhi adhippeto, tassa vissajjanāya okāsova na bhaveyya. kiñca yvāyaṃ  ṭhānāṭhānakammantaravipākantarādivisaye paññāya pavattibhedo, sopi yathārahaṃ saddhiṃ phalāphalabhedena  vibhajitvā vissajjetabbo siyā. so ca pana vissajjiyamāno aññadatthu vikkhepāya saṃvatteyya,  yathā taṃ avisaye. tenāha ^b^``uttari ca vikkhepāya saṃvatteyyā''^eb^ti. ^b^kusalacittasampayuttaṃ  vipassanāñāṇa^eb^nti ettha ^b^kusala^eb^-ggahaṇena duvidhampi abyākataṃ nivatteti,  tathā ``atthi saṃkiliṭṭhapaññā''ti evaṃ pavattaṃ micchāvādaṃ paṭisedheti. ^b^vipassanāñāṇa^eb^-ggahaṇena  sesakusalapaññā. </p>
              <p>[03] 423^b^.^eb^ ^b^sañjānanavijānanākāravisiṭṭha^eb^nti sañjānanākāravijānanākārehi sātisayaṃ.  yato ^b^nānappakārato jānanaṃ^eb^ jānanabhāvo visayaggahaṇākāro. so hi nesaṃ samāno,  na sañjānanādiākāro. ^b^pītakantī^eb^ti ettha ^b^iti^eb^-saddo ādiattho, tena ``lohitakaṃ  odātaṃ dīghaṃ rassa''ntiādike saññāya gahetabbākāre saṅgaṇhāti. ^b^sañjānanamattamevā^eb^ti  ettha ^b^sañjānanaṃ^eb^ nāma ``nīlaṃ pīta''ntiādikaṃ ārammaṇe vijjamānaṃ vā avijjamānaṃ  vā saññānimittaṃ katvā jānanaṃ. tathā hesā puna sañjānanapaccayanimittakaraṇarasā.  ^b^matta^eb^-saddena visesanivattiatthena vijānanapajānanākāre nivatteti, ^b^eva^eb^-saddena kadācipi  imissā te visesā ^a^V2.0071^ea^ natthevāti avadhāreti. tenāha ^b^``aniccaṃ dukkha''^eb^ntiādi  ^a^M2.0075^ea^. tattha viññāṇakiccampi kātuṃ asakkontī saññā kuto paññākiccaṃ  kareyyāti ^b^``lakkhaṇapaṭivedhaṃ pāpetuṃ na sakkoti''^eb^cceva vuttaṃ, na vuttaṃ ``maggapātubhāva''nti.  ārammaṇe pavattamānaṃ viññāṇaṃ na tattha saññā viya nīlapītādikassa sañjānanavaseneva  pavattati, atha kho tattha aññañca visesaṃ jānantameva pavattatīti āha ^b^``viññāṇa''^eb^ntiādi.  kathaṃ pana viññāṇaṃ lakkhaṇapaṭivedhaṃ pāpetīti? paññāya dassitamaggena. lakkhaṇārammaṇikavipassanāya  hi anekavāraṃ lakkhaṇāni paṭivijjhitvā paṭivijjhitvā pavattamānāya paguṇabhāvato paricayavasena  ñāṇavippayuttacittenapi vipassanā sambhavati, yathā taṃ paguṇassa ganthassa sajjhāyane ñāyāgatāpi  vārā na viññāyanti. ^b^lakkhaṇapaṭivedha^eb^nti ca lakkhaṇānaṃ ārammaṇakaraṇamattaṃ sandhāya vuttaṃ,  na paṭivijjhanaṃ. ^b^ussakkitvā^eb^ti udayabbayañāṇapaṭipāṭiyā āyūhitvā. ^b^maggapātubhāvaṃ  pāpetuṃ na sakkoti^eb^ asambodhasabhāvattā. ^b^vuttanayavasenā^eb^ti viññāṇe vuttanayavasena  ārammaṇañca jānāti, lakkhaṇapaṭivedhañca pāpeti. attano pana anaññasādhāraṇena ānubhāvena  ^b^ussakkitvā maggapātubhāvañca pāpeti^eb^.</p>
              <p>[03] idāni yathāvuttamatthaṃ upamāya patiṭṭhāpetuṃ ^b^``yathā hī''^eb^tiādi vuttaṃ. tattha ^b^ajātabuddhī^eb^ti  asañjātabyavahārabuddhi. ^b^upabhogaparibhoga^eb^nti upabhogaparibhogārahaṃ, upabhogaparibhogavatthūnaṃ  paṭilābhayogyanti attho. ^b^cheko^eb^ti mahāsāro. ^b^kūṭo^eb^ti kahāpaṇapatirūpako  tambakaṃsādimayo. ^b^addhasāro^eb^ti upaḍḍhagghanako. ^b^iti^eb^-saddo ādiattho, tena pādasāra  samasāraparopādasārādīnaṃ saṅgaho. ^b^te pakāre^eb^ti indajālājātipupphādippakāre ceva  chekādippakāre ca.</p>
              <p>[03] ^b^saññā hī^eb^tiādi upamāsaṃsandanaṃ. ^b^saññā^eb^ vibhāgaṃ akatvā piṇḍavaseneva ārammaṇassa  gahaṇato dārakassa kahāpaṇadassanasadisī vuttā. tathā hi sā ``yathāupaṭṭhitavisayapadaṭṭhānā''  vuccati. ^b^viññāṇaṃ^eb^ ārammaṇe ekaccavisesagahaṇasamatthatāya gāmikapurisassa kahāpaṇadassanasadisaṃ  vuttaṃ. ^b^paññā^eb^ ārammaṇe anavasesavisesāvabodhato heraññikassa kahāpaṇadassanasadisī  vuttāti daṭṭhabbaṃ. ^b^``nānappakārato^eb^ ^a^M2.0076^ea^ ^b^jānana''^eb^nti iminā ñeyyadhammā  paccekaṃ nānappakārāti tesaṃ yāthāvato avabodho paññāti dasseti. tathā hi vuttaṃ  ``sabbe dhammā sabbākārena buddhassa bhagavato ñāṇamukhe āpāthamāgacchantī''ti (mahāni0  156; cūḷani0 mogharājamāṇavapucchāniddesa 85).</p>
              <p>[03] ^b^yatthā^eb^ti ^a^V2.0072^ea^ yasmiṃ cittuppāde. ^b^na tattha ekaṃsena hotī^eb^ti tasmiṃ cittuppāde paññā  ekantena na hoti. na hi duhetukāhetukacittuppādesu paññā uppajjati. ^b^avinibbhuttā^eb^ti  aviyuttā. ^b^tehī^eb^ti saññāviññāṇehi. yathā hi sukhaṃ pītiyā na niyamato aviyuttaṃ,  evaṃ saññāviññāṇāni paññāya na niyamato aviyuttāti. yathā pana pīti sukhena niyamato  aviyuttā, evaṃ paññā saññāviññāṇehi niyamato aviyuttā. tasmā evaṃ avinibbhuttesu  imesu tīsu dhammesu tesaṃ vinibbhogo dukkaroti tiṇṇaṃ janānaṃ kahāpaṇadassanaṃ  nidassitanti. tesaṃ duviññeyyanānattataṃyeva vacanantarenapi dassetuṃ ^b^``tenāhā''^eb^tiādi  vuttaṃ. tattha rūpadhammesupi tāva nānānadīnaṃ udakassa, nānātelassa vā ekasmiṃ bhājane  pakkhipitvā mathitassa ``idaṃ asukāya nadiyā udakaṃ, idaṃ asukatela''nti niddhāretvā  sarūpato dassanaṃ dukkaraṃ, kimaṅgaṃ pana arūpadhammesūti dassento ^b^``yaṃ arūpīnaṃ cittacetasikāna''^eb^ntiādimāha. </p>
              <p>[03] 424^b^.^eb^ dhammānaṃ sako bhāvo, samāno ca bhāvo ^b^dhammasabhāvo^eb^. tattha paṭhamena kakkhaḷaphusanādisalakkhaṇaṃ  gahitaṃ, dutiyena aniccadukkhatādisāmaññalakkhaṇaṃ. tadubhayassa ca yāthāvato paṭivijjhanalakkhaṇā  paññāti āha ^b^``dhammasabhāvapaṭivedhalakkhaṇā paññā''^eb^ti. ghaṭapaṭādipaṭicchādakassa  bāhirandhakārassa dīpālokādi viya yathāvuttadhammasabhāvapaṭicchādakassa ^b^mohandhakārassa  viddhaṃsanarasā^eb^. uppajjamāno eva hi paññāloko hadayandhakāraṃ vidhamento evaṃ uppajjati,  tato eva dhammasabhāvesu asammuyhanākārena paccupatiṭṭhatīti ^b^asammohapaccupaṭṭhānā^eb^. kāraṇabhūtā  vā sayaṃ phalabhūtaṃ asammohaṃ paccupaṭṭhāpetīti evampi ^b^asammohapaccupaṭṭhānā^eb^. vipassanāpaññāya  idha adhippetattā ^b^``samādhi tassā padaṭṭhāna''^eb^nti vuttaṃ. tathā hi ``samāhito yathābhūtaṃ  pajānātī''ti suttapadaṃ nibandhanabhāvena āgataṃ (saṃ0 ni0  3.5, 99; saṃ0 ni0  5.1071;  netti0 40; mi0 pa0 2.1.14). </p>
            </h4>
          </h3>
          <h3>
            <h3n> paññāpabhedakathāvaṇṇanā </h3n>
            <h4>
              <h4n> </h4n>
              <p>[03] 425^b^.^eb^ dhammasabhāvapaṭivedho ^a^M2.0077^ea^ nāma paññāya āveṇiko sabhāvo, na tenassā koci  vibhāgo labbhatīti āha ^b^``dhammasabhāvapaṭivedhalakkhaṇena tāva ekavidhā''^eb^ti. lujjanapalujjanaṭṭhena  ^b^loko^eb^ vuccati vaṭṭaṃ, tappariyāpannatāya loke niyuttā, tattha vā viditāti ^b^lokiyā^eb^.  tattha apariyāpannatāya lokato uttarā uttiṇṇāti  ^b^lokuttarā^eb^. lokuttarāpi ^a^V2.0073^ea^  hi maggasampayuttā bhāvetabbā. vipassanāpariyāyopi tassā labbhatevāti lokuttara-ggahaṇaṃ  na virujjhati. attānaṃ ārammaṇaṃ katvā pavattehi saha āsavehīti ^b^sāsavā,^eb^ ārammaṇakaraṇavasenapi  natthi etissā āsavāti ^b^anāsavā. ādi^eb^-saddena āsavavippayuttasāsavadukādīnaṃ  saṅgaho daṭṭhabbo. ^b^nāmarūpavavatthānavasenā^eb^ti nāmavavatthānavasena, rūpavavatthānavasena ca.  paṭhamaṃ nibbānadassanato dassanañca, nissayabhāvato sampayuttā dhammā bhavanti ettha, sayampi vā  bhavati uppajjati na nibbānaṃ viya apātubhāvanti bhūmi cāti ^b^dassanabhūmi,^eb^ paṭhamamaggo.  sesamaggattayaṃ pana yasmā paṭhamamaggena diṭṭhasmiṃyeva dhamme bhāvanāvasena uppajjati, na adiṭṭhapubbaṃ  kiñci passati, tasmā bhāvanā ca yathāvuttenatthena bhūmi cāti ^b^bhāvanābhūmi^eb^. tattha  paññā dassanabhūmibhāvanābhūmivasena duvidhāti vuttā. sutādinirapekkhāya cintāya nibbattā  ^b^cintāmayā^eb^. evaṃ ^b^sutamayā, bhāvanāmayā^eb^ ca. mayasaddo paccekaṃ sambandhitabbo.  āye vaḍḍhiyaṃ kosallaṃ ^b^āyakosallaṃ,^eb^ apāye avaḍḍhiyaṃ kosallaṃ ^b^apāyakosallaṃ,^eb^  upāye tassa tassa atthassa nibbattikāraṇe kosallaṃ ^b^upāyakosalla^eb^nti visuṃ visuṃ  kosallapadaṃ sambandhitabbaṃ. ajjhattaṃ abhiniveso paṭipajjanaṃ etissāti ^b^ajjhattābhinivesā^eb^.  evaṃ ^b^bahiddhābhinivesā, ubhayābhinivesā^eb^ ca veditabbā. </p>
              <p>[03] 426^b^.^eb^ ^b^lokiyamaggasampayuttā^eb^ti lokiyakusalacittuppādesu maggasampayuttā, visesato  diṭṭhivisuddhiādivisuddhicatukkasaṅgahitamaggasampayuttā. samudāyesu pavattā samaññā tadekadesesupi  vattatīti āha ^b^``maggasampayuttā''^eb^ti, paccekampi vā sammādiṭṭhiādīnaṃ maggasamaññāti  katvā evaṃ vuttaṃ.</p>
              <p>[03] dhammanānattābhāvepi ^a^M2.0078^ea^ padatthanānattamattena dukkaravacanaṃ hotīti vuttaṃ ^b^``atthato  panesā lokiyalokuttarāvā''^eb^ti. āsavavippayuttasāsavadukādīsupi vippayuttatādiggahaṇameva  viseso, atthato lokiyalokuttarāva paññāti āha ^b^``eseva nayo''^eb^ti. ^b^ādi^eb^-saddena  oghanīyaoghavippayuttaoghanīyādidukānaṃ saṅgaho daṭṭhabbo. paṭhamajjhānikāni cattāri  maggacittāni, tathā dutiyādijjhānikāni cāti evaṃ soḷasasu maggacittesu. vipassanāpaññāya  idha adhippetattā mahaggatapaññā na gahitā. </p>
              <p>[03] 427^b^.^eb^ ^b^attano cintāvasenā^eb^ti tassa tassa anavajjassa atthassa  sādhane paropadesena vinā ^a^V2.0074^ea^  attano upāyacintāvaseneva. ^b^sutavasenā^eb^ti yathāsutassa paropadesassa vasena. ^b^yathā  tathā vā^eb^ti parato upadesaṃ sutvā vā asutvā vā sayameva bhāvanaṃ anuyuñjantassa.  ^b^``appanāppattā''^eb^ti idaṃ sikhāppattabhāvanāmayaṃ dassetuṃ vuttaṃ, na pana ``appanāppattāva  bhāvanāmayā''ti.</p>
              <p>[03] ^b^yogavihitesū^eb^ti paññāvihitesu paññāpariṇāmitesu upāyasampāditesu. ^b^kammāyatanesū^eb^ti  ettha kammameva kammāyatanaṃ, kammañca taṃ āyatanañca ājīvānanti vā kammāyatanaṃ.  esa nayo ^b^sippāyatanesupi^eb^. tattha duvidhaṃ kammaṃ hīnañca vaḍḍhakīkammādi, ukkaṭṭhañca  kasivāṇijādi. sippampi duvidhaṃ hīnañca naḷakārasippādi, ukkaṭṭhañca muddāgaṇanādi.  vijjāva ^b^vijjāṭṭhānaṃ^eb^. taṃ dhammikameva nāgamaṇḍalaparittaphudhamanakamantasadisaṃ veditabbaṃ.  tāni panetāni ekacce paṇḍitā bodhisattasadisā manussānaṃ phāsuvihāraṃ ākaṅkhantā  neva aññehi kariyamānāni passanti, na vā katāni uggaṇhanti, na kathentānaṃ suṇanti.  atha kho attano dhammatāya cintāya karonti, paññavantehi attano dhammatāya cintāya katānipi  aññehi uggaṇhitvā karontehi katasadisāneva honti.</p>
              <p>[03] ^b^kammassakata^eb^nti ``idaṃ kammaṃ sattānaṃ sakaṃ, idaṃ no saka''nti evaṃ jānanañāṇaṃ.  ^b^saccānulomika^eb^nti vipassanāñāṇaṃ. taṃ hi saccapaṭivedhassa anulomanato ``saccānulomika''nti  vuccati. idānissa pavattanākāraṃ dassetuṃ ^b^``rūpaṃ aniccanti vā''^eb^tiādi  vuttaṃ. tattha ^b^vā^eb^-saddena aniyamatthena dukkhānattalakkhaṇānipi ^a^M2.0079^ea^ gahitānevāti  daṭṭhabbaṃ nānantariyakabhāvato. yaṃ hi aniccaṃ, taṃ dukkhaṃ. yaṃ dukkhaṃ, tadanattāti.  ^b^yaṃ evarūpi^eb^nti yaṃ evaṃ heṭṭhā niddiṭṭhasabhāvaṃ. ^b^anulomikaṃ khanti^eb^ntiādīni paññāvevacanāni.  sā hi heṭṭhā vuttānaṃ kammāyatanādīnaṃ apaccanīkadassanena anulomanato, tathā sattānaṃ  hitacariyāya maggasaccassa, paramatthasaccassa, nibbānassa ca avilomanato anulometīti ^b^anulomikā^eb^.  sabbānipi etāni kāraṇāni khamati daṭṭhuṃ sakkotīti ^b^khanti^eb^. passatīti ^b^diṭṭhi^eb^.  rocetīti ^b^ruci^eb^. munātīti ^b^muti^eb^. pekkhatīti ^b^pekkhā^eb^. te ca  kammāyatanādayo dhammā etāya nijjhāyamānā nijjhānaṃ khamantīti ^b^dhammanijjhānakhanti. parato  asutvā paṭilabhatī^eb^ti aññassa upadesavacanaṃ asutvā sayameva cintento paṭilabhati. ^b^ayaṃ  vuccatī^eb^ti ayaṃ cintāmayā paññā nāma vuccati. sā panesā abhiññātānaṃ bodhisattānameva  uppajjati. tatthāpi ^a^V2.0075^ea^ saccānulomikañāṇaṃ dvinnaṃyeva bodhisattānaṃ antimabhavikānaṃ,  sesapaññā sabbesampi pūritapāramīnaṃ mahāpaññānaṃ uppajjati. ^b^parato sutvā paṭilabhatī^eb^ti  kammāyatanādīni parena kariyamānāni vā katāni vā disvāpi parassa kathayamānassa vacanaṃ  sutvāpi ācariyasantike uggahetvāpi paṭiladdhā sabbā parato sutvāva paṭiladdhā nāmāti  veditabbā. ^b^samāpannassā^eb^ti samāpattisamaṅgissa, nidassanamattañcetaṃ. vipassanāmaggapaññā  idha ``bhāvanāmayā paññā''ti adhippetā.</p>
              <p>[03] ^b^sā^eb^ti ``parittārammaṇā mahaggatārammaṇā''ti (vibha0 753) vuttapaññā. ^b^lokiyavipassanā^eb^ti  lokiyavipassanāpaññā. ^b^sā lokuttaravipassanā^eb^ti yā nibbānaṃ ārabbha pavattā  appamāṇārammaṇā paññā vuttā, sā lokuttaravipassanāti maggapaññaṃ sandhāyāha. sā  hi saṅkhārānaṃ aniccatādiṃ agaṇhantīpi vipassanākiccapāripūriyā, nibbānassa vā tathalakkhaṇaṃ  visesato passatīti vipassanāti vuccati. gotrabhuñāṇaṃ pana kiñcāpi appamāṇārammaṇaṃ,  maggassa pana āvajjanaṭṭhāniyattā na vipassanāvohāraṃ labhati.</p>
              <p>[03] ayanti etāya sampattiyoti ^b^āyo,^eb^ vuddhi. ^b^tattha kosalla^eb^nti tasmiṃ anatthahāniatthuppattilakkhaṇe  āye kosallaṃ kusalatā nipuṇatā.</p>
              <p>[03] taṃ ^a^M2.0080^ea^ pana ekantikaṃ āyakosallaṃ pāḷivaseneva dassetuṃ ^b^``ime dhamme''^eb^tiādi  vuttaṃ. tattha ^b^idaṃ vuccatī^eb^ti yā imesaṃ akusaladhammānaṃ anuppattipahānesu,  kusaladhammānañca uppattiṭṭhitīsu paññā, idaṃ ^b^āyakosallaṃ^eb^ nāmāti vuccati. </p>
              <p>[01] vuddhilakkhaṇā āyato apetattā ^b^apāyo,^eb^ avuddhi. ^b^tattha kosalla^eb^nti tasmiṃ  atthahānianatthuppattilakkhaṇe apāye kosallaṃ kusalatā ^b^apāyakosallaṃ^eb^. tampi pāḷivaseneva  dassetuṃ ^b^``ime dhamme''^eb^tiādi vuttaṃ. tattha ^b^idaṃ vuccatī^eb^ti yā imesaṃ kusaladhammānaṃ  anuppajjananirujjhanesu, akusaladhammānaṃ vā uppattiṭṭhitīsu paññā, idaṃ apāyakosallaṃ  nāmāti vuccati. āyakosallaṃ tāva paññā hotu, apāyakosallaṃ kathaṃ paññā  nāma jātāti? evaṃ maññati ``apāyuppādanasamatthatā apāyakosallaṃ nāma siyā''ti,  taṃ pana tassa matimattaṃ. kasmā? paññavā eva hi ``mayhaṃ evaṃ manasi karoto anuppannā  kusalā dhammā nuppajjanti, uppannā ^a^V2.0076^ea^ nirujjhanti. anuppannā akusalā dhammā uppajjanti,  uppannā pavaḍḍhantī''ti pajānāti, so evaṃ ñatvā anuppanne akusale na uppādeti, uppanne  pajahati. anuppanne kusale uppādeti, uppanne bhāvanāpāripūriṃ pāpeti. evaṃ apāyakosallampi  paññā evāti.</p>
              <p>[03] ^b^sabbatthā^eb^ti sabbesu. ^b^tesaṃ tesaṃ dhammāna^eb^nti sattānaṃ taṃtaṃhitasukhadhammānaṃ. ^b^taṅkhaṇappavatta^eb^nti  accāyike kicce vā bhaye vā uppanne tassa tikicchanatthaṃ tasmiṃyeva khaṇe pavattaṃ.  ṭhānena uppatti etassa atthīti ^b^ṭhānuppattikaṃ,^eb^ ṭhānaso eva uppajjanakaṃ. ^b^tatrupāyā^eb^ti  tatra tatra karaṇīye upāyabhūtā.</p>
              <p>[03] ^b^gahetvā^eb^ti ``idaṃ rūpaṃ, ettakaṃ rūpa''ntiādinā pariggaṇhanavasena gahetvā. ^b^ubhayaṃ  gahetvā^eb^ti ``ajjhattaṃ bahiddhā''ti ubhayaṃ anupubbato pariggahetvā. atha vā ``yaṃ  kiñci samudayadhammaṃ, sabbaṃ taṃ nirodhadhamma''nti ekappahāreneva sabbepi pañcakkhandhe  avibhāgena pariggahetvā. ayaṃ pana tikkhavipassakassa mahāpuññassa bhikkhuno vipassanābhiniveso. </p>
              <p>[03] 428^b^.^eb^ ^b^dukkhasaccaṃ ārabbhā^eb^ti dukkhasaccaṃ ārammaṇaṃ katvā, tappaṭicchādakasammohavidhaṃsanavasena  ca ^b^pavattaṃ ñāṇaṃ dukkhe ñāṇaṃ. dukkhasamudayaṃ^eb^ ^b^ārabbhā^eb^ti ^a^M2.0081^ea^  etthāpi eseva nayo. tathā sesapadadvayepi. paccavekkhaṇañāṇaṃ hi catusaccaṃ ārabbha  pavattañāṇaṃ nāma, tatiyaṃ pana maggañāṇaṃ, itarasaccāni vipassanāñāṇanti pākaṭameva.</p>
              <p>[03] ``atthādīsu pabhedagatāni ñāṇānī''ti saṅkhepena vuttamatthaṃ pāḷivaseneva vivarituṃ ^b^``vuttañheta''^eb^ntiādi  vuttaṃ. tattha ^b^atthe ñāṇaṃ atthapaṭisambhidā^eb^ti yaṃ atthappabhedassa sallakkhaṇavibhāvanavavatthānakaraṇasamatthaṃ  atthe pabhedagataṃ ñāṇaṃ, ayaṃ atthapaṭisambhidā nāma. sesapadesupi eseva nayo. dhammappabhedassa  hi sallakkhaṇavibhāvanavavatthānakaraṇasamatthaṃ dhamme pabhedagataṃ ñāṇaṃ ^b^dhammapaṭisambhidā^eb^.  niruttippabhedassa sallakkhaṇavibhāvanavavatthānakaraṇasamatthaṃ niruttābhilāpe pabhedagataṃ ñāṇaṃ  ^b^niruttipaṭisambhidā^eb^. paṭibhānappabhedassa sallakkhaṇavibhāvanavavatthānakaraṇasamatthaṃ paṭibhāne  pabhedagataṃ ñāṇaṃ ^b^paṭibhānapaṭisambhidā^eb^. niruttipaṭibhānappabhedā tabbisayānaṃ atthādīnaṃ  paccayuppannatādibhedehi bhinditvā veditabbā.</p>
              <p>[03] nibbānampi ^a^V2.0077^ea^ sampāpakahetuanusārena arīyati, adhigammatīti attho. ^b^``yaṃ kiñci  paccayasambhūta''^eb^nti etena saccahetudhammapaccayākāravāresu āgatāni dukkhādīni gahitāni.  saccapaccayākāravāresu nibbānaṃ, pariyattivāre bhāsitattho, abhidhammabhājanīye vipāko,  kiriyā cāti evaṃ pāḷiyaṃ vuttānaṃ eva vasena pañca atthā veditabbā. ^b^dahatī^eb^ti  vidahati, nibbattakahetuādīnaṃ sādhāraṇametaṃ nibbacanaṃ. tadatthaṃ pana vibhāvetuṃ  ^b^``pavatteti vā sampāpuṇituṃ vā detī''^eb^ti vuttaṃ. tesu purimo attho maggavajjesu  daṭṭhabbo. bhāsitampi hi avabodhanavasena atthaṃ pavatteti, maggo pana nibbānaṃ pāpetīti  tasmiṃ pacchimo attho. nibbānaṃ hi pattabbo attho, bhāsitattho ñāpetabbo attho,  itaro nibbattetabbo atthoti evaṃ tividho hoti.</p>
              <p>[03] ^b^``yo koci phalanibbattako hetū''^eb^ti etena saccahetudhammapaccayākāravāresu  āgatāni samudayādīni gahitāni, saccapaccayākāravāresu maggo, pariyattivāre bhāsitaṃ,  abhidhammabhājanīye kusalākusalanti evaṃ pāḷiyaṃ vuttānaṃ eva vasena pañca dhammā veditabbā.  tattha ^a^M2.0082^ea^ maggo sampāpako, bhāsitaṃ ñāpako, itaraṃ nibbattakoti evaṃ tividho  hetu veditabbo. ettha ca kiriyānaṃ avipākatāya dhammabhāvo na vutto. yadi evaṃ  vipākā na hontīti atthabhāvopi na vattabbo? na, paccayuppannabhāvato. evaṃ sati kusalākusalānampi  atthabhāvo āpajjatīti ce? nāyaṃ doso appaṭisiddhattā. vipākassa pana padhānahetutāya  pākaṭabhāvato dhammabhāvo eva tesaṃ vutto. kiriyānaṃ paccayabhāvato dhammabhāvo āpajjatīti  ce? nāyaṃ doso appaṭisiddhattā. kammaphalasambandhassa pana hetubhāvassābhāvato dhammabhāvo  na vutto. apica ``ayaṃ imassa paccayo, ayaṃ paccayuppanno''ti etaṃ bhedamakatvā  kevalaṃ kusalākusale, vipākakiriyādhamme ca paccavekkhantassa dhammatthapaṭisambhidā hontīti  tesaṃ atthadhammatā na vuttāti daṭṭhabbaṃ.</p>
              <p>[03] ^b^ayameva hi attho^eb^ti yvāyaṃ atthadhammānaṃ pañcadhā vibhajanavasena attho vutto, ayameva abhidhamme  vibhajitvā dassitoti sambandho.</p>
              <p>[03] ``dhammaniruttābhilāpe''ti ettha dhamma-saddo sabhāvavācakoti katvā āha ^b^``sabhāvaniruttī''^eb^ti,  aviparītaniruttīti attho. tenāha ^b^``abyabhicārī vohāro''^eb^ti, tassa tassa atthassa  bodhane paṭiniyatasambandho saddavohāroti attho. ^b^tadabhilāpe^eb^ti  tassa sabhāvaniruttisaññitassa ^a^V2.0078^ea^  abyabhicārivohārassa abhilāpane. sā panāyaṃ sabhāvanirutti māgadhabhāsā. atthato nāmapaññattīti  ācariyā. apare pana yadi sabhāvanirutti paññattisabhāvā, evaṃ sati paññatti abhilapitabbā,  na vacananti āpajjati. na ca vacanato aññaṃ abhilapitabbaṃ uccāretabbaṃ atthi. atha  phassādivacanehi bodhetabbaṃ abhilapitabbaṃ, evañca sati atthadhammānampi bodhetabbattā tesampi  niruttibhāvo āpajjati. phassoti ca sabhāvanirutti, phassaṃ phassāti na sabhāvaniruttīti  dassitovāyamattho. na ca avacanaṃ evaṃpakāraṃ atthi. tasmā vacanabhūtāya eva tassā sabhāvaniruttiyā  abhilāpe uccāraṇeti attho daṭṭhabbo.</p>
              <p>[03] taṃ sabhāvaniruttisaddaṃ ārammaṇaṃ katvā paccavekkhantassa tasmiṃ sabhāvaniruttābhilāpe pabhedagataṃ  ñāṇaṃ ^b^niruttipaṭisambhidā,^eb^ ``evamayaṃ niruttipaṭisambhidā saddārammaṇā ^a^M2.0083^ea^  nāma jātā, na paññattiārammaṇā''ti (vibha0 aṭṭha0 718) ca aṭṭhakathāyaṃ vuttattā niruttisaddārammaṇāya  sotaviññāṇavīthiyā parato manodvāre niruttipaṭisambhidā pavattatīti vadanti. ``niruttipaṭisambhidā  paccuppannārammaṇā''ti (vibha0 749) ca vacanasaddaṃ gahetvā pacchā jānanaṃ sandhāya vuttanti.  evaṃ pana aññasmiṃ paccuppannārammaṇe aññaṃ paccuppannārammaṇaṃ vuttanti āpajjati.  yathā pana dibbasotañāṇaṃ manussādisaddabhedanicchayassa paccayabhūtaṃ taṃtaṃsaddavibhāvakaṃ, evaṃ  sabhāvāsabhāvaniruttinicchayassa paccayabhūtaṃ paccuppannasabhāvaniruttisaddārammaṇaṃ taṃvibhāvakaṃ  ñāṇaṃ niruttipaṭisambhidāti vuccamāne na koci pāḷivirodho. ``taṃ sabhāvaniruttisaddaṃ  ārammaṇaṃ katvā paccavekkhantassā''ti ca ``paccuppannasaddārammaṇaṃ paccavekkhaṇaṃ pavattentassā''ti  na nasakkā vattuṃ. tañhi ñāṇaṃ sabhāvaniruttiṃ vibhāventameva taṃtaṃsaddapaccavekkhaṇānantaraṃ  taṃtaṃpabhedanicchayahetubhāvato niruttiṃ bhindantaṃ paṭivijjhantameva uppajjatīti pabhedagatampi  hotīti.</p>
              <p>[03] ^b^sabbattha ñāṇa^eb^nti sabbasmiṃ visaye ñāṇaṃ, sabbampi ñāṇanti adhippāyo. tenāha  ^b^``ñāṇārammaṇaṃ ñāṇa''^eb^nti. ^b^sabbatthā^eb^ti vā sabbesu atthādīsu, tīsu, catūsupi  vā pavattattā, kusalakiriyābhūtāya paṭibhānapaṭisambhidāya dhammatthabhāvato tīsu eva vā  pavattattā ``sabbattha ñāṇa''nti vuttaṃ. tenāha ^b^``yathāvuttesu vā''^eb^tiādi. tattha  ^b^sagocarakiccādivasenā^eb^ti sagocarassa, kiccādikassa ca vasena ``idaṃ ñāṇaṃ idaṃ  nāma ārammaṇaṃ katvā pavattaṃ iminā nāma ^a^V2.0079^ea^ kiccenā''ti jānanaṃ. ^b^ādi^eb^-saddena lakkhaṇapaccupaṭṭhānapadaṭṭhānabhūmiādīnaṃ  saṅgaho. tenevāha ``imāni ñāṇāni idamatthajotakānī''tiādi. </p>
              <p>[03] 429^b^.^eb^ ^b^pabhedaṃ gacchantī^eb^ti anekabhedabhinnesu ārammaṇesu tesaṃ yāthāvato taṃtaṃpabhedāvabodhanasamatthataṃ  upagacchanti.</p>
              <p>[03] mahāsāvakānañca asekkhabhūmiyaṃ pabhedaṃ gatāti sāmaññavidhinā dassitamatthaṃ apavādena nivattetuṃ  ^b^ānandatthera^eb^-ggahaṇaṃ kataṃ.</p>
              <p>[03] ^b^etā^eb^ paṭisambhidā. sekkhabhūmiyaṃ pabhedagamanaṃ appavisayaṃ, asekkhabhūmiyaṃ bahuvisayanti  āha ^b^``adhigamo nāma arahattappattī''^eb^ti, sātisayaṃ vā adhigamaṃ sandhāya evaṃ vuttaṃ.  sekkhena pattānampi hi imāsaṃ arahattappattiyā visadabhāvādhigamoti ^a^M2.0084^ea^.  pubbayogo viya pana arahattappatti arahatopi paṭisambhidāvisadatāya paccayo na na hotīti  pañcannampi yathāyogaṃ sekkhāsekkhapaṭisambhidāvisadatāya kāraṇatā yojetabbā. atthadhammādīnaṃ  anavasesasaṅgaṇhanato buddhavacanavisayā eva pariyattiādayo dassitā. pāḷiyā sajjhāyo ^b^pariyāpuṇanaṃ,^eb^  tadatthasavanaṃ ^b^savanaṃ,^eb^ parito sabbaso ñātuṃ icchā ^b^paripucchā^eb^ti āha ^b^``pāḷiaṭṭhakathādīsu  gaṇṭhipadātthapadavinicchayakathā''^eb^ti, padatthato, adhippāyato ca duviññeyyaṭṭhānaṃ vitthārato  sanniṭṭhānakathāti attho. yassa hi padassa attho duviññeyyo, taṃ ^b^gaṇṭhipadaṃ,^eb^ yassa  adhippāyo duviññeyyo, taṃ ^b^atthapadaṃ. ādi^eb^-saddena khandhādipaṭisaṃyutte kathāmagge  saṅgaṇhāti. bhāvanānuyogasahitaṃ gataṃ, paccāgatañca etassa atthīti gatapaccāgatiko, tassa  bhāvo, tena ^b^gatapaccāgatikabhāvena^eb^. vasanaṭṭhānato yāva gocaragāmo, tato ca yāva vasanaṭṭhānaṃ  kammaṭṭhānānuyuttoti attho. ^b^yāva anulomagotrabhusamīpa^eb^nti saṅkhārupekkhāñāṇamāha.  tañhi tesaṃ samīpappavattaṃ.</p>
              <p>[03] ^b^satthesū^eb^ti anavajjesu sattānaṃ hitasukhāvahesu ganthesu. tathā ^b^sippāyatanesū^eb^ti  etthāpi. pubbakāle ekasatarājūnaṃ desabhāsā ^b^ekasatavohārā^eb^. dhammapade (dha0  pa0 1 ādayo) yamakavaggo ^b^opammavaggo^eb^ti vadanti, mūlapaṇṇāse (ma0 ni0 1.325 ādayo;  439 ādayo) yamakavaggo ^b^opammavaggo^eb^ evāti apare. ^b^sutapaṭibhānabahulāna^eb^nti  bahussutānaṃ paṭibhānavantānaṃ.</p>
              <p>[03] ^b^sabbānī^eb^ti ^a^V2.0080^ea^ pubbe vuttāni pañca, pacchā vuttāni aṭṭhapi vā. sekkhaphalavimokkhapariyosāne  bhavā ^b^sekkhaphalavimokkhantikā^eb^. ṭhānāṭhānañāṇabalādīni sabbabuddhaguṇesu sakiccato  pākaṭatarānīti vuttaṃ ^b^``dasa balāni viyā''^eb^ti, aññe vā sabbaññutaññāṇādayopi sabbe  bhagavato guṇavisesā ^b^asekkhaphalavimokkhantikā^eb^ eva. </p>
            </h4>
          </h3>
          <h3>
            <h3n> paññābhūmi-mūla-sarīravavatthānavaṇṇanā </h3n>
            <h4>
              <h4n> </h4n>
              <p>[03] 430^b^.^eb^ ^b^imāya paññāyā^eb^ti vipassanāpaññāya. ^b^bhūmi^eb^ sallakkhaṇādiggahaṇavasena pavattiṭṭhānabhāvato.  ^b^ādi^eb^-saddena āhārādīnaṃ saṅgaho daṭṭhabbo. kasmā panete evaṃ bahudhammā bhūmibhāvena  gayhanti, nanu khandhādīsu ekenāpi ^a^M2.0085^ea^ atthasiddhi hotīti? na, tividhasattānuggahatthaṃ  khandhādittayaggahaṇaṃ kattabbaṃ, aññathā sabbasādhāraṇo anuggaho na kato siyā. tividhā  hi sattā rūpasammūḷhā arūpasammūḷhā ubhayasammūḷhāti. tesu ye arūpasammūḷhā, tadatthaṃ  khandhānaṃ gahaṇaṃ arūpadhammānaṃ catudhā vibhattattā. ye rūpasammūḷhā, tadatthaṃ āyatanānaṃ rūpadhammānaṃ  addhekādasadhā vibhattattā. ye pana ubhayasammūḷhā, tadatthaṃ dhātūnaṃ ubhayesampi vibhattattā.  tathā indriyabhedena tikkhindriyā majjhimindriyā mudindriyā, saṃkhittarucī majjhimarucī  vitthārarucīti ca tividhā sattā, tesampi atthāya yathākkamaṃ khandhādiggahaṇaṃ katanti  yojetabbaṃ. indriyaggahaṇaṃ pana kāmaṃ ete dhammā issarā viya sahajātadhammesu issariyaṃ  ādhipaccaṃ pavattenti, taṃ pana nesaṃ dhammasabhāvasiddhaṃ, na ettha kassaci vasībhāvo ``suññā  ete avasavattino''ti anattalakkhaṇassa sukhaggahaṇatthaṃ. taṃ panetaṃ catubbidhampi pavattinivattitadubhayahetuvasena  diṭṭhameva upakārāvahaṃ, na aññathāti saccādidvayaṃ gahitaṃ. ^b^ādi^eb^-saddena gahitadhammesupi  ayaṃ nayo netabbo. ^b^mūlaṃ^eb^ patiṭṭhābhāvato. sati hi sīlavisuddhiyaṃ, cittavisuddhiyañca  ayaṃ paññā mūlajātā hoti, nāsatīti. ^b^sarīraṃ^eb^ paribrūhetabbato. imissā hi  paññāya santānavasena pavattamānāya pādapāṇisīsaṭṭhāniyā diṭṭhivisuddhiādikā imā pañca  visuddhiyo avayavena samudāyūpalakkhaṇanayena ``sarīra''nti veditabbā. </p>
              <p>[03] 431^b^.^eb^ ^b^pañca khandhā^eb^ti ettha ^b^pañcā^eb^ti gaṇanaparicchedo, tena na tato heṭṭhā, na uddhanti  dasseti. ^b^khandhā^eb^ti paricchinnadhammanidassanaṃ. yasmā cettha khandha-saddo rāsaṭṭho ``mahāudakakkhandho''tiādīsu  (a0 ni0  4.51;  6.37) viya, tasmā atītādivibhāgabhinnaṃ ^a^V2.0081^ea^ sabbaṃ rūpaṃ rāsivasena  buddhiyā ekajjhaṃ gahetvā ``rūpameva khandho rūpakkhandho''ti samānādhikaraṇasamāso daṭṭhabbo.  ``tīhi khandhehi iṇaṃ dassāmā''tiādīsu viya koṭṭhāsaṭṭhe pana khandha-sadde nibbānassāpi  khandhantarabhāvo āpajjatīti? nāpajjati atītādivibhāgābhāvato. na hi ekassa niccassa  sato nibbānassa atītādivibhāgo atthīti. paṭhamenatthena rūparāsīti attho, dutiyena  rūpakoṭṭhāsoti. ^b^vedanākkhandho^eb^tiādīsupi eseva nayo. kasmā panete khandhā pañceva  vuttā iminā eva ca kamenāti? bhājanabhojanabyañjanabhattakārakabhuñjakavikappadassanato  ^a^M2.0086^ea^, yathoḷārikayathāsaṃkilesūpadesato cāti veditabbaṃ. vivādamūlahetubhāvaṃ  saṃsārahetutaṃ, kammahetutañca cintetvā vedanāsaññā saṅkhārakkhandhato nīharitvā visuṃ  khandhabhāvena desitā. </p>
            </h4>
          </h3>
          <h3>
            <h3n> rūpakkhandhakathāvaṇṇanā </h3n>
            <h4>
              <h4n> </h4n>
              <p>[03] 432^b^.^eb^ ^b^tatthā^eb^ti tesu pañcasu khandhesu. ^b^yaṃ kiñcī^eb^ti anavasesapariyādānaṃ. ^b^ruppanalakkhaṇa^eb^nti  atippasaṅganiyamanaṃ. yaṃ-saddena hi sanipātena kiṃ-saddena ca gahitena aniyamatthatāya atippasaṅge  āpanne taṃ ruppanasaddo nivatteti, tena rūpassa anavasesapariggaho kato hoti. ^b^sītādīhī^eb^ti  sītuṇhajighacchāpipāsādīhi. hetuatthe cetaṃ karaṇavacanaṃ. ruppanaṃ lakkhaṇaṃ etassāti  ^b^ruppanalakkhaṇaṃ^eb^. dhammo eva ^b^dhammajātaṃ^eb^. ruppanañcettha sītādivirodhipaccayasannipāte  visadisuppatti. nanu ca arūpadhammānampi virodhipaccayasamāgame visadisuppatti labbhatīti?  saccaṃ labbhati, na pana vibhūtataraṃ. vibhūtataraṃ hettha ruppanaṃ adhippetaṃ sītādiggahaṇato.  yadi evaṃ, kathaṃ brahmaloke rūpasamaññā? tatthāpi taṃsabhāvānativattanato hotiyeva rūpasamaññā,  anuggāhakapaccayavasena vā. virodhipaccayasannipāte yo attano santāne bhinne bhijjamānasseva  visadisuppattihetubhāvo, taṃ ruppananti aññe. imasmiṃ pakkhe rūpayati vikāraṃ āpādetīti  rūpaṃ, purimapakkhe pana ruppatīti. saṅghaṭṭanena vikārāpattiyaṃ ruppanasaddo niruḷhoti  keci. imasmiṃ pakkhe arūpadhammesu rūpasamaññāya pasaṅgo eva natthi saṅghaṭṭanābhāvato. paṭighāto  ruppananti apare. ^b^sabbaṃ taṃ ekato katvā^eb^ti rāsaṭṭhaṃ hadaye ṭhapetvā vadati.</p>
              <p>[03] ^b^bhūtopādāyabhedato^eb^ti ^a^V2.0082^ea^ ettha tadadhīnavuttitāya bhavati ettha upādāyarūpanti ^b^bhūtaṃ^eb^.  bhūtāni upādiyateva, na pana sayaṃ tehi, aññehi vā upādīyatīti ^b^upādāyaṃ^eb^.</p>
              <p>[03] kāmaṃ catudhātuvavatthāne vacanatthāditopi bhūtāni vibhāvitāneva, sabhāvadhammānaṃ pana lakkhaṇādivibhāvanāti  katvā vuttaṃ ^b^``lakkhaṇarasapaccupaṭṭhānāni catudhātuvavatthāne vuttānī''^eb^ti. tattha  padaṭṭhānassa avuttattā āha ^b^``padaṭṭhānato panā''^eb^tiādi. avacanañca tassa tassatthassa paccayatoti  ettha pakārantarena vibhāvitattāti daṭṭhabbaṃ. ^b^sabbāpī^eb^ti catassopi dhātuyo. āposaṅgahitāya  tejonupālitāya vāyovitthambhitāya ^a^M2.0087^ea^ eva pathavīdhātuyā pavatti, na aññathāti  sā sesabhūtattayapadaṭṭhānā, evamitarāpīti āha ^b^``avasesadhātuttayapadaṭṭhānā''^eb^ti.</p>
              <p>[03] ^b^catuvīsatividha^eb^nti gaṇanaparicchedo balarūpādīnaṃ paṭisedhanattho. tattha yaṃ vattabbaṃ, taṃ  parato āvi bhavissati. cakkhatīti ^b^cakkhu,^eb^ viññāṇādhiṭṭhitaṃ rūpaṃ assādentaṃ  viya hotīti attho. ^b^cakkhatī^eb^ti hi ayaṃ ^b^cakkhati^eb^-saddo ``madhuṃ cakkhati, byañjanaṃ  cakkhatī''tiādīsu viya assādanattho. vuttañhetaṃ ``cakkhuṃ kho, māgaṇḍiya, rūpārāmaṃ  rūparataṃ rūpasamudita''nti (ma0 ni0 2.209). aṭṭhakathāyampi vuccati ``rūpesu āviñchanarasa''nti  (visuddhi0 2.433; dha0 sa0 aṭṭha0 600). satipi sotādīnaṃ saddārammaṇādibhāve niruḷhattā  dassane eva cakkhu-saddo pavattati padumādīsu paṅkajādisaddā viyāti daṭṭhabbaṃ. atha vā ^b^cakkhatī^eb^ti  viññāṇādhiṭṭhitaṃ samavisamaṃ ācikkhantaṃ viya abhibyattaṃ vadantaṃ viya hotīti attho.  aṭṭhakathāyaṃ pana ``vibhāveti cā''ti (mahāni0 aṭṭha0 13; vibha0 aṭṭha0 154) vuttaṃ.  taṃ anekatthattā dhātūnaṃ vibhāvanatthatāpi cakkhati-saddassa sambhavatīti katvā vuttaṃ.  suṇāti etena, viññāṇādhiṭṭhitaṃ sayaṃ vā suṇātīti ^b^sotaṃ^eb^. ghāyati etena, sayaṃ  vā ghāyatīti ^b^ghānaṃ^eb^. rasaggahaṇamūlakattā ajjhoharaṇassa jīvitanimittaṃ āhāraraso jīvitaṃ,  tasmiṃ ninnatāya taṃ avhāyatīti ^b^jivhā^eb^ niruttinayena. kucchitānaṃ sāsavadhammānaṃ  āyo uppattiṭṭhānanti ^b^kāyo^eb^ anuttariyahetubhāvaṃ anāgacchantesu kāmarāganidānakammajanitesu,  kāmarāgassa ca visesapaccayesu ghānajivhākāyesu kāyassa visesato sāsavapaccayattā.  tena hi phoṭṭhabbasukhaṃ assādentā sattā methunampi sevanti. kāyindriyavatthukā  vā cattāro khandhā balavakāmāsavādihetubhāvato visesena sāsavāti kucchitānaṃ sāsavadhammānaṃ  āyoti ^b^kāyo^eb^ vutto. vaṇṇavikāraṃ āpajjamānaṃ hadayaṅgatabhāvaṃ rūpayatīti ^b^rūpaṃ,^eb^  rūpamiva pakāsaṃ karoti saviggahamiva ^a^V2.0083^ea^ dassetīti attho. anekatthattā vā dhātūnaṃ pakāsanattho  eva rūpasaddo daṭṭhabbo. sappatīti ^b^saddo,^eb^ udāharīyati, sakehi vā paccayehi sappīyati  sotaviññeyyabhāvaṃ upanīyatīti attho. gandhayatīti ^b^gandho,^eb^ attano vatthuṃ sūcayati  apākaṭaṃ ``idaṃ sugandhaṃ, duggandha''nti pakāseti ^a^M2.0088^ea^, paṭicchannaṃ vā pupphaphalādiṃ  ``idamettha atthī''ti pesuññaṃ karontaṃ viya hotīti attho. rasanti taṃ sattāti ^b^raso,^eb^  asādentīti attho.</p>
              <p>[03] itthiyāva indriyaṃ ^b^itthindriyaṃ,^eb^ tathā ^b^purisindriyaṃ^eb^. jīvanti tena sahajātadhammāti  jīvitaṃ, tadeva indriyaṃ ^b^jīvitindriyaṃ^eb^. hadayañca taṃ vatthu ca, hadayassa vā manoviññāṇassa  vatthu ^b^hadayavatthu^eb^. copanakāyabhāvato kāyo ca so adhippāyaviññāpanato viññatti  cāti ^b^kāyaviññatti^eb^. copanavācābhāvato, adhippāyaviññāpanato ca vacī ca sā viññatti  cāti ^b^vacīviññatti^eb^. viggahābhāvato na kassati, kasituṃ chindituṃ na sakkā,  na vā kāsati dibbatīti akāsaṃ, akāsameva ākāsaṃ, tadeva nissattanijjīvaṭṭhena ^b^ākāsadhātu.  rūpassā^eb^ti nipphannarūpassa. lahubhāvo ^b^lahutā^eb^. sayaṃ anipphannatāya ``rūpassā''ti  visesitaṃ. esa nayo sesesupi. ayaṃ pana viseso -- kammani sādhu kammaññaṃ, tassa  bhāvo ^b^kammaññatā^eb^. paṭhamaṃ, upari ca cayo pavatti ^b^upacayo^eb^. pubbāparavasena sambandhā  tati pavatti ^b^santati^eb^. aniccassa vināsino bhāvo ^b^aniccatā^eb^. kabalaṃ karīyatīti  ^b^kabaḷīkāro^eb^. āharatīti ^b^āhāro^eb^. evaṃ tāva upādāyarūpaṃ saddatthato veditabbaṃ.</p>
              <p>[03] kamato pana sabbesaṃ rūpadhammānaṃ nissayabhāvena mūlabhūtattā paṭhamaṃ bhūtarūpāni uddiṭṭhāni.  itaresu ajjhattikabhāvena attabhāvasamaññāya mūlabhāvato cakkhādīni pañca ādito uddiṭṭhāni.  tesaṃ visayīnaṃ ime visayāti dassetuṃ rūpādīni cattāri uddiṭṭhāni. phoṭṭhabbaṃ pana  anupādārūpattā, bhūtaggahaṇena gahitattā ca idha na gahitaṃ. svāyaṃ attabhāvo imehi ``itthī''ti  vā ``puriso''ti vā saṅkhaṃ gacchatīti dassanatthaṃ tadanantaraṃ itthipurisindriyadvayaṃ uddiṭṭhaṃ.  ``iminā jīvatī''ti vohāraṃ labbhatīti dassanatthaṃ tato jīvitindriyaṃ. tassa imaṃ  nissāya viññāṇappavattiyaṃ attahitādisiddhīti dassanatthaṃ hadayavatthu. tassa imāsaṃ vasena  sabbe kāyavacīpayogāti dassanatthaṃ viññattidvayaṃ. imāya rūpakāyassa paricchedo, añjaso  cāti dassanatthaṃ ākāsadhātu. imehissa sukhappavatti, uppattiādayo ^a^V2.0084^ea^ cāti dassanatthaṃ  lahutādayo. sabbo cāyaṃ catusantatirūpasantāno iminā upatthambhīyatīti dassanatthaṃ ante  kabaḷīkāro āhāro uddiṭṭhoti veditabbo. </p>
              <p>[03] 433^b^.^eb^ idāni ^a^M2.0089^ea^ yathāuddiṭṭhāni upādārūpāni lakkhaṇādito niddisituṃ ^b^``tattha  rūpābhighātārahabhūtappasādalakkhaṇa''^eb^ntiādi āraddhaṃ. tattha ^b^tatthā^eb^ti tesu upādārūpesu.  rūpe, rūpassa vā abhighāto rūpābhighāto, taṃ arahatīti rūpābhighātāraho, rūpābhighāto  hotu vā mā vā evaṃsabhāvo catunnaṃ bhūtānaṃ pasādo ^b^rūpābhighātārahabhūtappasādo,^eb^ evaṃlakkhaṇaṃ  cakkhūti attho. yasmā paccayantarasahito eva cakkhupasādo rūpābhihananavasena pavattati, na  kevalo. tasmā taṃsabhāvatāva pamāṇaṃ, na rūpābhighātoti dassanatthaṃ rūpābhighātārahatā vuttā  yathā vipākārahaṃ kusalākusalanti. abhighāto ca visayavisayīnaṃ aññamaññaṃ abhimukhībhāvo  yogyadesāvaṭṭhānaṃ abhighāto viyāti katvā. so rūpe cakkhussa, rūpassa vā cakkhumhi  hoti. tenāha ``yaṃ cakkhu anidassanaṃ sappaṭighaṃ rūpamhi sanidassanamhi sappaṭighamhi  paṭihaññi vā''ti, ``yamhi cakkhumhi anidassanamhi sappaṭighamhi rūpaṃ sanidassanaṃ sappaṭighaṃ  paṭihaññi vā paṭihaññati vā''ti (dha0 sa0 597) ca ādi. paripuṇṇāparipuṇṇāyatanattabhāvanibbattakassa  kammassa nidānabhūtā kāmataṇhā, rūpataṇhā ca tadāyatanikabhavapatthanābhāvato daṭṭhukāmatādivohāraṃ  arahatīti dutiyanayo sabbattha vutto. tattha daṭṭhukāmatānidānakammaṃ samuṭṭhānaṃ etesanti  ^b^daṭṭhukāmatānidānakammasamuṭṭhānāni^eb^. evaṃvidhānaṃ bhūtānaṃ pasādo ^b^daṭṭhukāmatā...pe0...  pasādo,^eb^ evaṃlakkhaṇaṃ cakkhu. tassa tassa hi bhavassa mūlakāraṇabhūtā taṇhā tasmiṃ tasmiṃ  bhave uppajjanārahāyatanavisayāpi nāma hotīti kāmataṇhādīnaṃ daṭṭhukāmatādivohārārahatā  vuttā.</p>
              <p>[03] ^b^daṭṭhukāmatā^eb^ti hi daṭṭhumicchā, rūpataṇhāti attho. ettha ca daṭṭhukāmatāya, sesānañca  taṃtaṃattabhāvanibbattakakammāyūhanakkhaṇato sati purimanibbattiyaṃ vattabbaṃ natthi, asati  pana maggena asamugghātitabhāvoyeva kāraṇanti daṭṭhabbaṃ. yato maggena asamucchinnaṃ kāraṇalābhe  sati uppajjitvā attano phalassa paccayabhāvūpagamanato vijjamānamevāti uppannatā atthitā  pariyāyehi vuccati ``ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto  uppannuppanne ^a^M2.0090^ea^ pāpake akusale dhamme antarāyeva antaradhāpetī''ti (saṃ0  ni0  5.156), ``santaṃ ^a^V2.0085^ea^ vā ajjhattaṃ kāmacchandaṃ `atthi me ajjhattaṃ kāmacchando'ti  pajānātī''ti (dī0 ni0 2.382; ma0 ni0 1.115) ca evamādīsu.</p>
              <p>[03] ^b^rūpesu^eb^ puggalassa, viññāṇassa vā ^b^āviñchanarasaṃ. ādhārabhāvapaccupaṭṭhānaṃ^eb^ nissayapaccayabhāvato.  ^b^daṭṭhukāmatānidānakammajabhūtapadaṭṭhānaṃ^eb^ yesaṃ bhūtānaṃ pasādo, tevassa āsannakāraṇanti  katvā. ettha ca taṃtaṃattabhāvanipphādakasādhāraṇakammavasena purimaṃ cakkhulakkhaṇaṃ vuttaṃ  kāraṇavisesassa anāmaṭṭhattā. ``evarūpaṃ nāma me cakkhu hotū''ti evaṃ nibbattitāaveṇikakammavasena  dutiyanti vadanti. satipi pana pañcannaṃ pasādabhāvasāmaññe savisayāvabhāsanasaṅkhātassa pasādabyāpārassa  vasena purimaṃ vuttaṃ. pasādakāraṇassa satipi kammabhāvasāmaññe, ekatte vā attano  kāraṇabhedena bhedadassanavasena dutiyanti daṭṭhabbaṃ. sotādīnaṃ lakkhaṇādīsu vuttanayeneva  attho veditabbo.</p>
              <p>[03] etthāha -- cakkhādīnaṃ indriyānaṃ kiṃ ekakammunā uppatti, udāhu nānākammunāti?  ubhayathāpīti porāṇā. tattha nānākammunā tāva uppattiyaṃ cakkhādīnaṃ visese vattabbaṃ  natthi kāraṇassa bhinnattā. ekakammunā pana uppattiyaṃ kathaṃ nesaṃ visesoti?  kāraṇassa bhinnattā eva. taṃtaṃbhavapatthanābhūtā hi taṇhā taṃtaṃbhavapariyāpannāyatanābhilāsatāya  sayaṃ vicittarūpā upanissayabhāvena taṃtaṃbhavanibbattakakammassa vicittabhedataṃ vidahati.  yato tadāhitavisesaṃ taṃ tathārūpasamatthatāyogenānekarūpāpannaṃ viya anekaṃ visiṭṭhasabhāvaṃ  phalaṃ nibbatteti. na cettha samatthatā samatthabhāvato aññā veditabbā kāraṇavisesena  āhitavisesassa visiṭṭhaphalanipphādanayogyatāmattato. ayañca ekassapi kammassa anekindriyahetutāvisesayogo  yuttito, āgamanato ca parato āgamissati. apica ekasseva kusalacittassa soḷasādivipākacittanibbattihetutā  vuccati. lokepi ekasseva sālibījassa paripuṇṇāparipuṇṇataṇḍulāataṇḍulaphalanibbattihetutā  dissateva, kiṃ vā etāya yutticintāya. yato kammaphalaṃ cakkhādīni, kammavipāko  ca sabbaso buddhānaṃyeva ñāṇassa visayoti. </p>
              <p>[03] 434^b^.^eb^ ^b^kecī^eb^ti ^a^M2.0091^ea^ mahāsaṅghikesu ekacce. tesu hi ^b^vasudhammo^eb^ evaṃ  vadati ``cakkhumhi tejo adhikaṃ, sote vāyu, ghāne pathavī, jivhāya āpo, kāye  sabbepi samā''ti. cakkhādīsu tejādiadhikatā nāma tannissayabhūtānaṃ tadadhikatāyāti  dassento ^b^``tejādhikānaṃ bhūtānaṃ^eb^ ^a^V2.0086^ea^ ^b^pasādo cakkhū''^eb^tiādimāha. ^b^kāyo sabbesa^eb^nti  ko ettha viseso, nanu tejādiadhikānañca bhūtānaṃ pasādā sabbesaṃyevāti? saccametaṃ,  idaṃ pana ``sabbesa''nti vacanaṃ samānānanti imamatthaṃ dīpeti anuvattamānassa ekadesādhikabhāvassa  nivāraṇavasena vuttattā. tejādīnaṃ hi paccekaṃ adhikabhāve viya dvinnaṃ, tiṇṇaṃ vā  adhikabhāvepi yathāvuttādhikabhāveneva ekakādivasena labbhamānāya omattatāyapi kāyappasādo  na hotīti pākaṭoyamattho. tasmā catunnampi bhūtānaṃ samabhāvena kāyappasādo hotīti  sabbasaddo idha samabhāvadīpako daṭṭhabbo. ^b^tejādīna^eb^nti padīpasaṅkhātassa tejassa obhāsarūpena,  vāyussa saddena, pathaviyā gandhena, kheḷasaṅkhātassa udakassa rasenāti purimavāde, pacchimavāde  ca yathāyogaṃ taṃtaṃbhūtaguṇehi anuggayhabhāvato, rūpādīnaṃ gahaṇe upakāritabbatoti attho.  ālokādisahakārīkāraṇasahitānaṃyeva cakkhādīnaṃ rūpādiavabhāsanasamatthatā, vivarassa ca  sotaviññāṇūpanissayabhāvo guṇoti tesaṃ laddhi. tejādīnaṃ viya pana vivarassa bhūtabhāvābhāvato  yathāyoga-ggahaṇaṃ. atha vā rūpādayo viya vivarampi bhūtaguṇoti parādhippāye tejassa  ālokarūpena, ākāsasaṅkhātassa vivarassa saddena, vāyussa gandhena, udakassa rasena, pathaviyā  phoṭṭhabbenāti evaṃ yathāyogaṃ taṃtaṃbhūtaguṇehīti yojanā.</p>
              <p>[03] ^b^rūpādīnaṃ adhikabhāvadassanato^eb^ti aggimhi rūpassa pabhassarassa, vāyumhi saddassa sabhāvena  suyyamānassa, pathaviyā surabhiādino gandhassa, āpe ca rasassa madhurassāti imesaṃ visesayuttānaṃ  dassanato ``rūpādayo tesaṃ guṇā''ti paṭhamavādī āhāti. tasseva ^b^``iccheyyāmā''^eb^tiādinā  uttaramāha. imināva upāyena dutiyavādinopi niggaho hotīti. atha vā rūpādivisesaguṇehi  tejāakāsapathavīāpavāyūhi cakkhādīni katānīti vadantassa ^b^kaṇādassa^eb^ vādaṃ uddharitvā  ^a^M2.0092^ea^ taṃ niggahetuṃ ^b^``athāpi vadeyyu''^eb^ntiādi vuttanti daṭṭhabbaṃ. āsave  upalabbhamānopi gandho pathaviyā āposaṃyuttāya kappāsato visadisāyāti na kappāsagandhassa  adhikabhāvāpattīti ce? na, anabhibhūtattā. āsave hi udakasaṃyuttā pathavī udakena  abhibhūtā, na kappāsapathavīti tassa eva gandhena adhikena bhavitabbaṃ. uṇhodakasaṃyutto  ca aggi upalabbhanīyo mahantoti katvā tassa phasso viya vaṇṇopi pabhassaro upalabbheyyāti  uṇhodake vaṇṇato agginā anabhisambandhassa sītodakassa vaṇṇo parihāyetha. ^b^tasmā^eb^ti  etassa ubhayassa abhāvā. tadabhāvena hi rūpādīnaṃ tejādivisesaguṇatā nivattitā. tannivattanena  ``tejādīnaṃ guṇehi rūpādīhi anuggayhabhāvato''ti idaṃ kāraṇaṃ nivattitanti evaṃ  ^a^V2.0087^ea^ paramparāya ubhayābhāvo visesaparikappanapahānassa kāraṇaṃ hotīti āha ^b^``tasmā pahāyeta''^eb^ntiādi.  ekakalāpepi rūparasādayo visadisā, ko pana vādo nānākalāpe cakkhādayo bhūtavisesābhāvepīti  dassetuṃ rūparasādinidassanaṃ vuttaṃ. </p>
              <p>[01] yadi bhūtaviseso natthi, kiṃ pana cakkhādivisesassa kāraṇanti taṃ dassetuṃ ^b^``yaṃ  aññamaññassā''^eb^tiādi vuttaṃ. ekampi kammaṃ pañcāyatanikattabhāvabhavappatthanānipphannaṃ  cakkhādivisesahetutāya aññamaññassa asādhāraṇanti ca kammavisesoti ca vuttanti daṭṭhabbaṃ.  na hi taṃ yena visesena cakkhussa paccayo, teneva sotassa paccayo hoti indriyantarābhāvappattito.  ``paṭisandhikkhaṇe mahaggatā cetanā kaṭattārūpānaṃ kammapaccayena paccayo''ti (paṭṭhā0 2.12.78)  vacanena paṭisandhikkhaṇe vijjamānānaṃ sabbesaṃ kaṭattārūpānaṃ ekā cetanā kammapaccayo  hotīti viññāyati. nānācetanāya hi tadā indriyuppattiyaṃ sati parittena ca mahaggatena  ca kammunā nibbattitaṃ kaṭattārūpaṃ āpajjeyyāti. na cekā paṭisandhi anekakammanibbattā  hotīti siddhamekena kammena anekindriyuppatti hotīti. </p>
              <p>[03] 435^b^.^eb^ anallīno nissayo etassāti ^b^anallīnanissayo,^eb^ rūpasaddasaṅkhāto visayo. gandharasānaṃ  nissayā ghānajivhānaṃ nissaye allīyantīti ^a^M2.0093^ea^ te nissayavasena allīnā.  phoṭṭhabbaṃ sayaṃ kāyanissayāllīnaṃ bhūtattā. aparo nayo -- cakkhusotāni appattavisayaggāhakāni  sāntare, adhike ca visaye viññāṇuppattihetubhāvato. sotampi sampattavisayaggāhīti  keci. yadi sotaṃ sampattaggāhi, cittajo saddo sotaviññāṇassa ārammaṇaṃ na siyā.  na hi bahiddhā cittasamuṭṭhānānaṃ uppatti atthi. ^b^pāḷiya^eb^ñca avisesena saddārammaṇassa sotaviññāṇārammaṇabhāvo  vutto. kiñca disādesavavatthānañca saddassa na siyā, attano visayipadesassa eva gahetabbato  gandho viya. tasmā yattha uppanno saddo, tattheva ṭhito. sace sotapathe āpāthamāgacchati,  nanu dūre ṭhitehi rajakādisaddā cirena suyyantīti? na dūrāsannānaṃ yathāpākaṭe sadde  gahaṇavisesato. yathā hi dūrāsannānaṃ vacanasadde yathāpākaṭe gahaṇavisesato ākāravisesānaṃ  aggahaṇaṃ, gahaṇañca hoti, evaṃ rajakādisaddepi āsannassa ādito pabhuti yāva avasānā  kamena pākaṭībhūte, dūrassa ca avasāne, majjhe vā piṇḍavasena pavattipākaṭībhūte  nicchayaggahaṇānaṃ sotaviññāṇavīthiyā parato pavattānaṃ visesato lahukaṃ suto ``cirena  suto''ti adhimāno hoti. so pana saddo yattha uppanno, tannissitova attano vijjamānakkhaṇe  sotassa āpāthamāgacchati ^a^V2.0088^ea^. yadi saddassa bhūtaparamparāya samantato pavatti natthi, kathaṃ paṭighosuppattīti?  dūre ṭhitopi saddo aññattha paṭighosuppattiyā, bhājanādicalanassa ca ayokanto viya  ayocalanassa paccayo hotīti daṭṭhabbaṃ. </p>
              <p>[03] 436^b^.^eb^ pubbe lakkhaṇādinā vibhāvitampi cakkhuṃ ṭhitaṭṭhānādito vibhāvetuṃ ^b^``cakkhu  cetthā''^eb^tiādi āraddhaṃ. tattha cakkhu sādhayamānaṃ tiṭṭhatīti sambandho. ^b^ca^eb^-kāro  byatirekattho, tenassa vuccamānameva visesaṃ joteti. ^b^etthā^eb^ti etesu yathāniddiṭṭhesu  pañcasu upādārūpesu. ^b^``sarīrasaṇṭhānuppattidese''^eb^ti etena avasesaṃ kaṇhamaṇḍalaṃ  paṭikkhipati. snehamiva ^b^satta akkhipaṭalāni byāpetvā^eb^ ṭhitāheva attano nissayabhūtāhi  ^b^catūhi dhātūhi katūpakāraṃ^eb^ tannissiteheva āyuvaṇṇādīhi anupālitaṃ parivāritaṃ  tisantatirūpasamuṭṭhāpakehi ^b^utucittāhārehi^eb^ ^a^M2.0094^ea^ ^b^upatthambhiyamānaṃ tiṭṭhati^eb^.  sattākkhipaṭalabyāpanavacaneneva cakkhussa anekakalāpagatabhāvaṃ dasseti. ^b^pamāṇato ūkāsiramatta^eb^nti  ūkāsiramatte padese pavattanato vuttaṃ. cakkhuviññāṇassa ^b^vatthubhāvaṃ^eb^ nissayabhāvato  āvajjanasampaṭicchanādīnaṃ tadārammaṇāvasānānaṃ ^b^dvārabhāvaṃ^eb^ samavasaraṭṭhānato. taṃ panetaṃ  cakkhu adhiṭṭhānabhedato, tatthāpi paccekaṃ anekakalāpagatabhāvato anekampi samānaṃ  sāmaññaniddesena āvajjanāya ekattā, ekasmiṃ khaṇe ekasseva ca kiccakarattā ekaṃ  katvā vuttaṃ. evampi bahūsu kathamekasseva kiccakarattaṃ. yaṃ tattha visadaṃ hutvā  rūpābhighātārahaṃ, taṃ viññāṇassa nissayo hotīti gahetabbaṃ. phoṭṭhabbaviseso viya  kāyaviññāṇassa ārammaṇabhāve.</p>
              <p>[03] ^b^manupassatī^eb^ti ^b^ma^eb^-kāro padasandhikaro, atha vā ^b^manū^eb^ti macco.</p>
              <p>[03] ^b^aṅgulivedhakaṃ^eb^ aṅgulīyakaṃ.</p>
              <p>[03] visamajjhāsayatāya cakkhu vammikachiddābhiratasappo viya, bilajjhāsayatāya sotaṃ udakabilābhiratakumbhīlo  viya, ākāsajjhāsayatāya ghānaṃ ajaṭākāsābhiratapakkhī viya, gāmajjhāsayatāya jivhā  gāmābhiratakukkuro viya, upādinnakajjhāsayatāya kāyo āmakasusānābhiratasiṅgālo  viya passitabboti dassento ^b^``vammi...pe0... daṭṭhabbā''^eb^ti āha. visamajjhāsayatā  ca cakkhussa visamajjhāsayaṃ viya hotīti katvā vuttā, cakkhumato vā puggalassa  ^a^V2.0089^ea^ ajjhāsayavasena  cakkhu visamajjhāsayaṃ daṭṭhabbaṃ. esa nayo sesesupi. sabbopi ca yathāvutto papañco  sotādīsupi yathārahaṃ veditabbo. </p>
              <p>[03] 437^b^.^eb^ cakkhumhi, cakkhussa vā paṭihananaṃ cakkhupaṭihananaṃ, taṃ lakkhaṇaṃ etassāti ^b^cakkhupaṭihananalakkhaṇaṃ^eb^.  paṭihananañcettha yathāvutto abhighātova. ^b^visayabhāvo^eb^ ārammaṇapaccayatā. kāmaṃ sā  eva gocaratā, tathāpi visayagocarānaṃ ayaṃ viseso -- anaññatthabhāvo, tabbahulacāritā ca  cakkhuviññāṇassa. visayabhāve cassa yaṃ vattabbaṃ, taṃ parato āvi bhavissati. ^b^yattha  pana^eb^ kāyaviññattiādike. </p>
              <p>[03] 438^b^.^eb^ itthiyā ^a^M2.0095^ea^ bhāvo, ``itthī''ti vā bhavati etena cittaṃ, abhidhānañcāti  itthibhāvo, taṃ lakkhaṇaṃ etassāti ^b^itthibhāvalakkhaṇaṃ^eb^. tato eva ``itthī''ti taṃsahitaṃ  santānaṃ pakāsentaṃ viya hotīti vuttaṃ ^b^``itthīti pakāsanarasa''^eb^nti. vaṭṭaṃsatā  avisadahatthapādāditā ca ^b^itthiliṅgaṃ^eb^. thanamaṃsāvisadatā, nimmassudāṭhitā, kesabandhanaṃ,  vatthaggahaṇañca ``itthī''ti sañjānanassa paccayabhāvato ^b^itthinimittaṃ^eb^. daharakālepi  suppakamusalakādīhi kīḷā, mattikatakkena suttakantanādi ca ^b^itthikuttaṃ,^eb^ itthikiriyāti  attho. avisadaṭṭhānagamanādiko ākāro ^b^itthākappo^eb^. aparo nayo -- itthīnaṃ muttakaraṇaṃ  ^b^itthiliṅgaṃ^eb^. sarādhippāyā ^b^itthinimittaṃ^eb^. avisadaṭṭhānagamananisajjākhādanabhojanādikā  ^b^itthikuttaṃ^eb^. itthisaṇṭhānaṃ ^b^itthākappo^eb^. imāni ca itthiliṅgādīni yathāsakaṃ  kammādinā paccayena uppajjamānānipi yebhuyyena itthindriyasahite eva santāne taṃtadākārāni  hutvā uppajjantīti itthindriyaṃ tesaṃ kāraṇanti katvā vuttaṃ ^b^``itthiliṅganimittakuttākappānaṃ  kāraṇabhāvapaccupaṭṭhāna''^eb^nti. itthiliṅgādīsu eva ca kāraṇabhāvasaṅkhātena adhipatibhāvena  tassa indriyatā vuttā, indriyasahite santāne itthiliṅgādiākārarūpapaccayānaṃ aññathā  anuppādanato, itthiggahaṇassa ca tesaṃ rūpānaṃ paccayabhāvato. </p>
              <p>[01] yasmā pana bhāvadasakepi rūpānaṃ itthindriyaṃ na janakaṃ, nāpi anupālakaṃ, upatthambhakaṃ  vā, na ca aññesaṃ kalāparūpānaṃ, tasmā taṃ jīvitindriyaṃ viya sakalāparūpānaṃ, āhāro  viya vā kalāpantararūpānañca ``indriyātthiavigatapaccayo''ti pāḷiyaṃ na vuttaṃ. yasmā  ca paccayantarādhīnāni liṅgādīni, tasmā yatthassa ādhipaccaṃ, taṃsadisesu matacittakatarūpesupi  taṃsaṇṭhānatā dissati. esa nayo purisindriyepi. yaṃ panettha visadisaṃ, taṃ vuttanayānusārena  veditabbaṃ ^a^V2.0090^ea^. tayidaṃ dvayaṃ yasmā ekasmiṃ santāne saha na pavattati ``yassa itthindriyaṃ  uppajjati, tassa purisindriyaṃ uppajjatīti? no''tiādi (yama0 3.indriyayamaka.188)  vacanato, tasmā ubhatobyañjanakassāpi ekasmiṃ khaṇe ekameva hotīti veditabbaṃ. ye  pana ``sarīrekadesavutti bhāvarūpa''nti vadanti, tesampi taṃ micchāti dassetuṃ ^b^``tadubhayampi...pe0...  byāpakamevā''^eb^ti vatvā yadi evaṃ kāyappasādena saṅkaro siyāti āsaṅkaṃ nivattento  ^b^``na ca kāyappasādenā''^eb^tiādimāha. tassattho -- yadipi ^a^M2.0096^ea^ sakalasarīrabyāpitāya  kāyappasādena aṭṭhitokāse ṭhitanti vattabbataṃ nāpajjati, tena pana bhinnanissayattā  ṭhitokāse ṭhitantipi vattabbataṃ nāpajjatīti ayameva cettha nippariyāyakathā. ^b^``rūparasādayo  viyā''^eb^ti etena samānanissayesupi nāma ^b^saṅkaro natthi^eb^ lakkhaṇabhedato, kimaṅgaṃ pana  bhinnanissayasabhāvesūti dasseti. </p>
              <p>[03] 439^b^.^eb^ ^b^sahajarūpānupālanalakkhaṇa^eb^nti attanā sahajātarūpānaṃ anupālanalakkhaṇaṃ. jīvitindriyassa  ekantakammajattā sahaja-ggahaṇeneva anupāletabbānampi kammajabhāvo siddhoti kammaja-ggahaṇaṃ  na kataṃ. yathāsakaṃ khaṇamattaṭṭhāyinopi kammajarūpassa pavattihetubhāvena taṃ anupālakaṃ,  tasmā sahajarūpānupālanalakkhaṇaṃ. na hi kammajānaṃ kammaṃyeva ṭhitihetu bhavituṃ arahati  āhārajādīnaṃ āhārādi viya. kiṃ kāraṇā? taṅkhaṇābhāvato. ^b^tesa^eb^nti sahajarūpānaṃ.  ^b^pavattanaṃ^eb^ yāpanaṃ. ^b^ṭhapanaṃ^eb^ ṭhitihetutā. attanā anupālanavasena yāpetabbāni pavattetabbāni  bhūtāni etassa padaṭṭhānanti ^b^yāpayitabbabhūtapadaṭṭhānaṃ. anupālanalakkhaṇādimhī^eb^ti ^b^ādi^eb^-saddena  pavattanarasādimeva saṅgaṇhāti. ^b^atthikkhaṇeyevā^eb^ti anupāletabbānaṃ atthikkhaṇeyeva.  asati anupāletabbe uppalādimhi kiṃ udakaṃ anupāleyya. yadi kammajānaṃ ṭhitihetumantarena  ṭhiti na hoti, jīvitindriyassa ko ṭhitihetūti āha ^b^``saya''^eb^ntiādi. yadi  kammajānaṃ ṭhānaṃ jīvitindriyapaṭibaddhaṃ, atha kasmā sabbakālaṃ na ṭhapetīti āha ^b^``na bhaṅgato''^eb^tiādi.  ^b^tassa tassa^eb^ anupālanādikassa ^b^sādhanato^eb^. taṃ sādhanañca jīvamānatāvisesassa paccayabhāvato.  indriyabaddharūpassa hi matarūpato kammajassa, tadanubandhabhūtassa ca utusamuṭṭhānādito jīvitindriyakato  viseso, na kevalaṃ khaṇaṭṭhitiyā eva, pabandhānupacchedassāpi jīvitindriyaṃ kāraṇanti  daṭṭhabbaṃ, itarathā āyukkhayato maraṇaṃ na yujjeyyāti. </p>
              <p>[03] 440^b^.^eb^ ^b^manodhātumanoviññāṇadhātūnaṃ nissayalakkhaṇaṃ hadayavatthū^eb^ti kathametaṃ viññātabbanti?  āgamato, yuttito ca. ``yaṃ rūpaṃ nissāya manodhātu ca manoviññāṇadhātu ca  ^a^V2.0091^ea^ pavattanti,  taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ nissayapaccayena  paccayo''ti ^a^M2.0097^ea^ (paṭṭhā0 1.1.8) evamādi āgamo. yadi evaṃ, kasmā rūpakaṇḍe  taṃ na vuttanti? tattha avacanaṃ aññakāraṇaṃ. kiṃ pana tanti? desanābhedo. yathā  hi cakkhuviññāṇādīni ekantato cakkhādinissayāni, na evaṃ manoviññāṇaṃ ekantena hadayavatthunissayaṃ.  nissitavasena ca vatthudukādidesanā pavattā ``atthi rūpaṃ cakkhuviññāṇassa vatthu,  atthi rūpaṃ cakkhuviññāṇassa na vatthū''tiādinā (dha0 sa0 584). yampi ekantato hadayavatthunissayaṃ,  tassa vasena ``atthi rūpaṃ manoviññāṇassa vatthū''tiādinā dukādīsu vuccamānesupi  na tadanuguṇā ārammaṇadukādayo sambhavanti. na hi ``atthi rūpaṃ manoviññāṇassa ārammaṇaṃ,  atthi rūpaṃ na manoviññāṇassa ārammaṇa''nti sakkā vattunti vatthārammaṇadukā bhinnagatikā  siyunti ekarasā desanā na bhaveyya. ekarasañca desanaṃ desetuṃ idha satthu ajjhāsayo.  tasmā tattha hadayavatthu na vuttaṃ, na alabbhamānattāti daṭṭhabbaṃ.</p>
              <p>[03] yutti pana evaṃ veditabbā -- nipphannaupādāyarūpanissayaṃ dhātudvayaṃ pañcavokārabhave.  tattha rūpāyatanādīnaṃ, ojāya ca indriyabaddhato bahipi pavattidassanato na taṃnissayatā yujjati,  itthipurisindriyānampi tadubhayarahitepi santāne dhātudvayadassanato na taṃnissayatā yujjati,  jīvitindriyassāpi aññakiccaṃ vijjatīti na taṃnissayatā yujjati evāti pārisesato  hadayavatthu, tesaṃ nissayoti viññāyati. sakkā hi vattuṃ nipphannaupādāyarūpanissayaṃ  dhātudvayaṃ pañcavokārabhave rūpapaṭibaddhavuttibhāvato. yaṃ yañhi rūpapaṭibaddhavutti, taṃ taṃ  nipphannaupādāyarūpanissayaṃ diṭṭhaṃ yathā ``cakkhuviññāṇadhātū''ti. ``pañcavokārabhave''ti  ca visesanaṃ manoviññāṇadhātuvasena kataṃ. manodhātu pana catuvokārabhave nattheva.  nanu ca indriyanissayatāyapi sādhanato viruddho hetu āpajjatīti? na diṭṭhabādhanato.  diṭṭhaṃ hetaṃ cakkhuviññāṇassa viya dhātudvayassa vatthuno mandatikkhādiananuvidhānaṃ. tathā  hissa pāḷiyaṃ indriyapaccayatā na vuttā. tena tadanuvidhānasaṅkhātā indriyanissayatā bādhīyati.  hotu dhātudvayanissayo hadayavatthu, upādāyarūpañca, etaṃ pana kammasamuṭṭhānaṃ, paṭiniyatakiccaṃ,  hadayapadese ṭhitamevāti kathaṃ viññāyatīti? vuccate -- vatthurūpabhāvato ^b^kammasamuṭṭhānaṃ^eb^  cakkhu viya, tato eva ^a^M2.0098^ea^ ^b^paṭiniyatakiccaṃ,^eb^ vatthurūpabhāvatoti ca viññāṇanissayabhāvatoti  attho. aṭṭhiṃ katvā manasi katvā sabbacetasā samannāharitvā kiñci cintentassa  hadayassa khijjanato tatthetamavaṭṭhitanti viññāyati. ^b^tāsaññeva  dhātūna^eb^nti manodhātumanoviññāṇadhātūnaṃyeva ^a^V2.0092^ea^.  nissayabhāvato upari āropetvā vahantaṃ viya paccupatiṭṭhatīti ^b^ubbahanapaccupaṭṭhānaṃ^eb^.  sesaṃ heṭṭhā vuttanayameva. </p>
              <p>[03] 441^b^.^eb^ abhikkamo ādi yesaṃ te abhikkamādī. ādi-saddena paṭikkamasamiñjanapasāraṇaukkhepanāvekkhepanādikā  sabbā kiriyā pariggayhati. tesaṃ abhikkamādīnaṃ pavattakaṃ cittaṃ samuṭṭhānaṃ  yassā sā ^b^abhikkamādippavattakacittasamuṭṭhānā,^eb^ vāyodhātu. tassā yaṃ sahajarūpakāyassa  thambhanasandhāraṇacalanasaṅkhātaṃ kiccaṃ, tassa sahakārīkāraṇabhūto ākāraviseso kāyaviññatti  nāmāti dassento āha ^b^``abhikkamādi...pe0... kāyaviññattī''^eb^ti.</p>
              <p>[03] kassa pana ākāravikāroti? sāmatthiyato vāyodhātuadhikānaṃ cittajamahābhūtānaṃ.  kiṃ taṃ sāmatthiyaṃ? cittajatā, upādāyarūpatā ca. atha vā vāyodhātuyā ākāravikāro  sahaja...pe0... paccayoti sambandhitabbaṃ. yadi evaṃ viññattiyā upādāyarūpabhāvo na  yujjati. na hi upādāyarūpaṃ ekabhūtasannissayaṃ atthi. ``catunnaṃ mahābhūtānaṃ upādāyarūpa''nti  hi vuttaṃ, nāyaṃ doso catunnaṃ vikāro catūsu ekassāpi hoti catusādhāraṇadhanaṃ  viya. vāyodhātuadhikatāya ca kalāpassa ``vāyodhātuyā''ti vacanaṃ na virujjhati.  evaṃ adhikatā ca sāmatthiyato, na pamāṇato. aññathā hi avinibbhogavuttitā na yujjeyya.  vāyodhātuyā evāti keci. tesaṃ matena viññattiyā upādāyarūpatā durupapādā. na  hi ekassa vikāro catunnaṃ hoti. sā panāyaṃ hatthacalanādīsu phandamānavaṇṇaggahaṇānantaramaviññāyamānantarena  manodvārajavanena gayhati. phandamānavaṇṇavinimutto koci vikāro atthi. tassa ca  taggahaṇānantaraṃ gahaṇaṃ hotīti kathametaṃ viññāyatīti adhippāyaggahaṇato. na hi viññattivikārarahitesu  rukkhacalanādīsu ``idamesa kāreti maññe''ti adhippāyaggahaṇaṃ ^a^M2.0099^ea^ diṭṭhaṃ,  hatthacalanādīsu pana diṭṭhaṃ. tasmā phandamānavaṇṇavinimutto koci vikāro atthi adhippāyassa  ñāpakoti viññāyati. ñāpako ca hetu ñāpetabbamatthaṃ sayaṃ gahito eva ñāpeti,  na vijjamānatāmattenāti vaṇṇaggahaṇānantaraṃ vikāraggahaṇampi anumānato viññāyati. tathā  hi vadanti -- </p>
              <p>[21] ``visayattamanāpannā, saddā nevatthabodhakā. </p>
              <p>[22] na sattāmattato atthe, te aññātā pakāsakā''ti..</p>
              <p>[03] yadi ^a^V2.0093^ea^ vikāraggahaṇameva kāraṇaṃ adhippāyaggahaṇassa, kasmā aggahitasaṅketānaṃ adhippāyaggahaṇaṃ  na hotīti? na kevalaṃ vikāraggahaṇameva adhippāyaggahaṇassa kāraṇaṃ, atha kho purimasiddhasambandhaggahaṇañca  imassa upanissayoti daṭṭhabbaṃ. thambhanasandhāraṇacalanāni viññattivikārasahitāya vāyodhātuyā  hontīti vuttaṃ. kiṃ sabbāva vāyodhātū sabbāni tāni karontīti? nayidamevaṃ.  sattamajavanasambhūtā hi vāyodhātu purimajavanasambhūtā vāyodhātuyo upathambhakapaccaye labhitvā  desantaruppattihetubhāvena calayati cittajarūpaṃ, na itarā. itarā pana santhambhanasandhāraṇamattaṃ  karontiyo tassā upakārāya honti. desantaruppatti eva calananti nimitte ca kattubhāvo  samāropitoti daṭṭhabbaṃ. aññathā dhammānaṃ abyāpāratā, khaṇikatā ca na siyā. sattahi  yugehi ākaḍḍhitabbasakaṭamettha ^b^aṭṭhakathāyaṃ^eb^ nidassitaṃ. cittajarūpe pana calante taṃsambandhatāya  utukammāhārajarūpampi calati nadīsote pakkhittasukkhagomayapiṇḍaṃ viya phandamānavaṇṇaggahaṇānantaraṃ  viññattiggahaṇassa vuttattā. kiṃ calanakarā eva vāyodhātu viññattivikārasahitāti?  nayidamevaṃ, tathā calayitumasakkuṇantiyopi thambhanasandhāraṇamattakarā paṭhamajavanādisambhūtāpi  vāyodhātuyo viññattivikārasahitā evāti gahetabbaṃ. yena disābhāgenāyaṃ abhikkamādiṃ  pavattetukāmo, tadabhimukhavikārasabbhāvato. adhippāyasahabhāvī hi vikāro viññatti.  evañca katvā manodvārāvajjanassāpi viññattisamuṭṭhāpakavacanaṃ suṭṭhu yujjati. yathāvuttavikāraggahaṇamukhena  taṃsamaṅgino adhippāyo viññāyatīti vuttaṃ ^b^``adhippāyappakāsanarasā''^eb^ti.</p>
              <p>[03] kāyavipphandanassa ^a^M2.0100^ea^ hetubhūtāya vāyodhātuyā vikārabhāvato pariyāyena viññatti  ^b^kāyavipphandanahetubhāvapaccupaṭṭhānā^eb^ vuttā. ^b^cittasamuṭṭhānavāyodhātupadaṭṭhānā^eb^ti ca  vāyodhātuyā kiccādhikatāya vuttaṃ. ^b^kāyavipphandanena adhippāyaviññāpanahetuttā^eb^ti  kāyavipphandanena karaṇabhūtena adhippāyassa viññāpanahetubhāvato kāyaviññattīti vuccatīti  sambandho. ayañhettha attho -- viññāpetīti viññatti. kiṃ viññāpeti? adhippāyaṃ.  kena? kāyena. kīdisena? vipphandamānenāti. dutiyanaye pana yathāvuttena kāyena  viññāyatīti ^b^kāyaviññatti^eb^. sesaṃ vuttanayameva.</p>
              <p>[03] atthāvabodhanasamattho vacīviseso ^b^vacībhedo^eb^. tena vāyuvanappatinadīghosādiṃ nivatteti.  tassa pavattakaṃ cittaṃ samuṭṭhānaṃ yassā sā ^b^vacībhedappavattakacittasamuṭṭhānā,^eb^ pathavīdhātu.  tassā yaṃ upādinnasaṅkhātassa ^a^V2.0094^ea^ akkharuppattiṭṭhānassa ghaṭṭanasaññitaṃ kiccaṃ, tassa sahakārīkāraṇabhūto  ākāraviseso vacīviññatti nāmāti dassento āha ^b^``vacībhe...pe0... vacīviññattī''^eb^ti.</p>
              <p>[03] idāni ``kassa pana ākāravikāro''tiādi kāyaviññattiyaṃ vuttanayeneva veditabbaṃ.  ayaṃ pana viseso -- yathā tattha ``phandamānavaṇṇaggahaṇānantara''nti vuttaṃ, evamidha ``suyyamānasaddasavanānantara''nti  yojetabbaṃ. idha ca thambhanādīnaṃ abhāvato ``sattamajavanasambhūtā''tiādinayo na labbhati.  ghaṭṭanena hi saddhiṃ saddo uppajjati. ghaṭṭanañca paṭhamajavanādīsupi labbhateva. ^b^ghaṭṭanaṃ^eb^  paccayavasena bhūtakalāpānaṃ aññamaññaṃ āsannataruppādo. ^b^calanaṃ^eb^ ekassāpi desantaruppādaparamparatāti  ayametesaṃ viseso. yathā ca vāyodhātuyā calanaṃ kiccaṃ, evaṃ pathavīdhātuyā ghaṭṭanaṃ.  tenevāha ^b^``pathavīdhātuyā upādinnaghaṭṭanassa paccayo''^eb^ti. sesaṃ vuttanayameva. ^b^yathā  hī^eb^tiādi kāyavacīviññattīnaṃ anumānavasena gahetabbabhāvavibhāvanaṃ. ^b^yathā hi ussāpetvā  baddhagosīsādi^eb^rūpāni disvā tadanantarappavattāya aviññāyamānantarāya manodvāravīthiyā gosīsādīnaṃ  udakasahacārippakārasaññāṇākāraṃ gahetvā udakaggahaṇaṃ hoti, evaṃ vipphandamānasamuccāriyamānavaṇṇasadde  gahetvā tadanantarapavattāya aviññāyamānantarāya manodvāravīthiyā purimasiddhasambandhagahaṇūpanissayasahitāya  sādhippāyavikāraggahaṇaṃ hoti. </p>
              <p>[03] 442^b^.^eb^ rūpāni ^a^M2.0101^ea^ paricchindati, sayaṃ vā tehi paricchijjati, rūpānaṃ vā  paricchedamattaṃ rūpaparicchedo, taṃ lakkhaṇaṃ etissāti ^b^rūpaparicchedalakkhaṇā^eb^. ayaṃ hi  ākāsadhātu taṃ taṃ rūpakalāpaṃ paricchindantī viya hoti. tenāha ^b^``rūpapariyantappakāsanarasā''^eb^ti.  atthato pana yasmā rūpānaṃ paricchedamattaṃ hutvā gayhati, tasmā vuttaṃ ^b^``rūpamariyādapaccupaṭṭhānā''^eb^ti.  yasmiṃ kalāpe bhūtānaṃ paricchedo, teheva ^b^asamphuṭṭhabhāvapaccupaṭṭhānā^eb^. vijjamānepi  hi kalāpantarabhūtānaṃ kalāpantarabhūtehi samphuṭṭhabhāve taṃtaṃbhūtavivittatā rūpapariyanto  ākāsoti yesaṃ so paricchedo, tehi so asamphuṭṭhova. aññathā paricchinnatā na  siyā tesaṃ bhūtānaṃ byāpibhāvāpattito. abyāpitā hi asamphuṭṭhatā. tenāha bhagavā  ``asamphuṭṭhaṃ catūhi mahābhūtehī''ti (dha0 sa0 637, 724). kaṇṇacchiddamukhavivarādivasena  ca ^b^chiddavivarabhāvapaccupaṭṭhānā vā^eb^. yesaṃ rūpānaṃ paricchedo, tattheva tesaṃ paricchedabhāvena  labbhatīti vuttaṃ ^b^``paricchinnarūpapadaṭṭhānā''^eb^ti. ^b^``yāya paricchinnesū''^eb^tiādinā  ākāsadhātuyā taṃtaṃkalāpānaṃ kalāpantarehi asaṅkarakāraṇataṃ dasseti.   </p>
              <p>[03] 443^b^.^eb^ ^b^adandhatā^eb^ti ^a^V2.0095^ea^ agarutā. ^b^vinodanaṃ^eb^ vikkhipanaṃ, apanayananti attho. ^b^athaddhatā^eb^ti  akathinatā. attano mudubhāveneva sabbakiriyāsu ^b^avirodhitā^eb^. mudu hi katthaci  na virujjhati. tīsupi ṭhānesu paṭipakkhe ^b^a^eb^-kāro dandhatādihetūnaṃ paṭipakkhasamuṭṭhānattā  lahutādīnanti keci. apare pana ``sattāpaṭisedhe''ti vadanti. sarīrena kattabbakiriyānaṃ  anukūlatāsaṅkhātakammaññabhāvo lakkhaṇaṃ etissāti ^b^sarīrakiriyānukūlakammaññabhāvalakkhaṇā^eb^.  akammaññaṃ dubbalaṃ nāma hotīti kammaññatā ^b^adubbalabhāvapaccupaṭṭhānā^eb^ vuttā.</p>
              <p>[03] lahutādīnaṃ aññamaññāvijahanena duviññeyyanānattatā vuttāti taṃtaṃvikārādhikarūpehi  taṃnānattappakāsanatthaṃ ^b^``evaṃ santepī''^eb^ti vuttaṃ. ^b^dhātukkhobho^eb^ vātapittasemhapakopo,  rasādidhātūnaṃ vā vikārāvatthā. dvidhā vuttopi atthato pathavīdhātuādīnaṃ dhātūnaṃyeva  vikāroti daṭṭhabbo. ^b^paṭipakkhapaccayā^eb^ sappāyautuāhārāvikkhittacittatā. te ca  taṃtaṃvikārassa visesapaccayabhāvato vuttā, avisesena pana ^a^M2.0102^ea^ sabbe sabbesaṃ  paccayā. yato nesaṃ aññamaññāvijahanaṃ, iddhivaḷañjanādīsu viya vasavattanaṃ ^b^maddavappakāro.  suparimadditacammasudhantasuvaṇṇa^eb^gahaṇañcettha mudukammaññasadisarūpanidassanamattaṃ, na taṃ  idha adhippetaṃ mudutākammaññatāsabbhāvato. na hi anindriyabaddharūpasantāne lahutādīni  sambhavanti, indriyabaddhepi rūpabhave na santi dandhattakarādidhātukkhobhābhāvato. sati hi  tādise dhātukkhobhe tappaṭipakkhapaccayasamuṭṭhānāhi lahutādīhi bhavitabbanti keci, taṃ  akāraṇaṃ. na hi vūpasametabbapaccanīkāpekkho tabbirodhidhammasamuppādo, tathā sati sahetukakiriyacittuppādesu  kāyalahutādīnaṃ abhāvova siyā. kasmā pana kammajarūpesu lahutādayo na hontīti?  paccuppannapaccayāpekkhattā. aññathā sabbadābhāvīhi lahutādīhi bhavitabbaṃ siyāti. </p>
              <p>[03] 444^b^.^eb^ ādi cayo, īsaṃ vā cayoti ācayo, yathāpaccayaṃ tato tato āgatassa viya cayoti  vā ācayo, tadubhayaṃ ekajjhaṃ gahetvā ācayo lakkhaṇaṃ etassāti ^b^ācayalakkhaṇo. rūpassa  upacayo^eb^ paṭhamuppādo, vaḍḍhi ca ``upaññattaṃ upasitta''ntiādīsu viya upa-saddassa paṭhamūpariatthassa  nidassanato. ^b^pubbantato^eb^ti pubbakoṭṭhāsato, anāgatabhāvatoti attho. uppajjamāne rūpadhamme  uppādo anāgatakkhaṇato ummujjāpento viya hotīti vuttaṃ ^b^``ummujjāpanaraso''^eb^ti.  tathā so ``ime rūpadhammā''ti niyyātento viya gayhatīti āha ^b^``niyyātanapaccupaṭṭhāno''^eb^ti.  ^b^paripuṇṇabhāvapaccupaṭṭhānatā^eb^ ``uparicayo upacayo''ti imassa atthassa vasena ^a^V2.0096^ea^ veditabbā.  ^b^pavattilakkhaṇā^eb^ti rūpānaṃ pavattananti lakkhitabbā. ^b^anuppabandhanarasā^eb^ti pubbāparavasena  anu anu pabandhanakiccā. tato eva anupacchedavasena gahetabbato ^b^anupacchedapaccupaṭṭhānā^eb^.</p>
              <p>[03] ^b^ubhayampī^eb^ti upacayo santatīti ubhayampi. ^b^jātirūpassevā^eb^ti rūpuppādasseva ^b^adhivacanaṃ^eb^.  yadi evaṃ kasmā vibhajja vuttāti āha ^b^``ākāranānattato''^eb^ti, jātirūpassa pavattiākārabhedatoti  attho. veneyyavasena vibhajjakathane kāraṇaṃ parato āvi bhavissati. kathaṃ panetaṃ  viññātabbaṃ, pavattiākāranānattato jātirūpassa bhedo, na sabhāvatoti ^a^M2.0103^ea^?  niddesatoti dassento ^b^``yasmā panā''^eb^tiādimāha. tattha ^b^yo āyatanāna^eb^nti yo aḍḍhekādasannaṃ  rūpāyatanānaṃ ādicayattā ^b^``ācayo''^eb^ti vutto. ^b^so^eb^ eva ^b^upacayo^eb^ paṭhamuppādabhāvato  upa-saddo paṭhamatthoti katvā. ^b^yo^eb^ pana tattheva uppajjamānānaṃ upari cayattā ^b^upacayo,  sā^eb^ eva ^b^santati^eb^ anupabandhavasena uppattibhāvato. atha vā ^b^yo āyatanānaṃ ācayo^eb^ paṭhamabhāvena  upalakkhito uppādo, so pana tattheva uppajjamānānaṃ upari cayattā ^b^upacayo,^eb^ vaḍḍhīti  attho. upacayo vaḍḍhibhāvena upalakkhito uppādo, ^b^sā^eb^ eva ^b^santati^eb^ pabandhākārena  uppattibhāvato. tenāha ^b^``aṭṭhakathāyampī''^eb^tiādi.</p>
              <p>[03] tattha ^b^evaṃ kiṃ kathita^eb^nti ``yo āyatanānaṃ ācayo''tiādinā (dha0 sa0 641) niddesena  kiṃ atthajātaṃ kathitaṃ hoti? āyatanena ācayo kathito. ācayupacayasantatiyo hi nibbattibhāvena  ācayo evāti āyatanehi ācayādīnaṃ pakāsitattā tehi ācayo kathito. āyatanānaṃ  ācayādivacaneneva ācayasabhāvāni uppādadhammāni āyatanānīti ācayena taṃpakatikaṃ  āyatanaṃ kathitaṃ. lakkhaṇañhi uppādo, na rūparūpanti.</p>
              <p>[03] ^b^rūpaparipāko^eb^ rūpadhammānaṃ jiṇṇatā. ^b^upanayanarasā^eb^ti bhaṅgupanayanakiccā. ^b^sabhāvānapagamepī^eb^ti  kakkhaḷatādisabhāvassa avigamepi. ṭhitikkhaṇe hi jarā, na ca tadā dhammo sabhāvaṃ vijahati  nāma. ^b^navabhāvo^eb^ uppādāvatthā, tassa apagamabhāvena gayhatīti āha ^b^``navabhāvāpagamapaccupaṭṭhānā''^eb^ti.  ^b^``arūpadhammāna''^eb^nti idaṃ tesaṃ jarāya suṭṭhu paṭicchannatāya vuttaṃ. rūpadhammānampi  hi khaṇikajarā paṭicchannā eva, yā avīcijarātipi vuccati. ^b^esa vikāro^eb^ti khaṇḍiccādivikāramāha.  so hi arūpadhammesu na labbhati. yā avīcijarā nāma, tassāpi ^a^V2.0097^ea^ esa vikāro natthīti  sambandhitabbaṃ. natthi etissā jarāya vīcīti ^b^avīcijarā,^eb^ navabhāvato duviññeyyantarajarāti  attho.</p>
              <p>[03] parito sabbaso ``bhijjana''nti lakkhitabbāti ^b^paribhedalakkhaṇā^eb^. niccaṃ nāma dhuvaṃ, rūpaṃ  pana khaṇabhaṅgitāya yena bhaṅgena na niccanti aniccaṃ, so aniccassa bhāvoti ^b^aniccatā^eb^.  sā pana yasmā ṭhitippattaṃ rūpaṃ vināsabhāvena ^a^M2.0104^ea^ saṃsīdantī viya hotīti  vuttaṃ ^b^``saṃsīdanarasā''^eb^ti. yasmā ca sā rūpadhammānaṃ bhaṅgabhāvato khayavayākāreneva gayhati,  tasmā vuttaṃ ^b^``khayavayapaccupaṭṭhānā''^eb^ti. </p>
              <p>[03] 445^b^.^eb^ ^b^ojālakkhaṇo^eb^ti ettha aṅgamaṅgānusārino rasassa sāro upathambhabalakaro bhūtanissito  eko viseso ojā. kabaḷaṃ karīyatīti ^b^kabaḷīkāro^eb^. āharīyatīti ^b^āhāro,^eb^  kabaḷaṃ katvā ajjhoharīyatīti attho. idaṃ pana savatthukaṃ ojaṃ dassetuṃ vuttaṃ.  bāhiraṃ āhāraṃ paccayaṃ labhitvā eva ajjhattikāhāro rūpaṃ uppādeti, so pana rūpaṃ  āharatīti āhāro. tenāha ^b^``rūpāharaṇaraso''^eb^ti. tato eva ojaṭṭhamakarūpuppādanena  imassa kāyassa ^b^upathambhanapaccupaṭṭhāno^eb^. ojāya rūpāharaṇakiccaṃ bāhirādhīnanti āha  ^b^``āharitabbavatthupadaṭṭhāno''^eb^ti. </p>
              <p>[03] 446^b^.^eb^ ^b^balarūpa^eb^ntiādīsu imasmiṃ kāye balaṃ nāma atthi, sambhavo nāma atthi, rogo  nāma atthi, ``jāti sañjātī''ti (vibha0 191) vacanato jāti nāma atthi, tehipi  catūhi mahābhūtehi vinā abhāvato upādāyarūpehi bhavitabbanti adhippāyo. ^b^ekaccāna^eb^nti  abhayagirivāsīnaṃ. ^b^paṭikkhitta^eb^nti ettha evaṃ paṭikkhepo veditabbo -- middhaṃ rūpameva  na hoti nīvaraṇesu desitattā. yassa hi nīvaraṇesu desanā, taṃ na rūpaṃ yathā kāmacchando.  siyā panetaṃ duvidhaṃ middhaṃ rūpaṃ, arūpañcāti. tattha yaṃ arūpaṃ, taṃ nīvaraṇesu desitaṃ  ``na rūpa''nti? taṃ na, visesavacanābhāvato. na hi visesetvā middhaṃ nīvaraṇesu desitaṃ,  tasmā middhassa duvidhataṃ parikappetvāpi na sakkā nīvaraṇabhāvaṃ nivattetuṃ. sakkā  hi vattuṃ ``yaṃ taṃ arūpato aññaṃ middhaṃ parikappitaṃ, tampi nīvaraṇaṃ middhasabhāvattā  itaraṃ middhaṃ viyā''ti.</p>
              <p>[03] bhavatu ^a^V2.0098^ea^ nīvaraṇaṃ, ko virodhoti ce? nīvaraṇañca pahātabbaṃ. pañca nīvaraṇe pahāya ``addhā  munīsi sambuddho, natthi nīvaraṇā tavā''ti (su0 ni0 546) vacanato. appahātabbañca rūpaṃ  ``katame dhammā neva dassanena na bhāvanāya pahātabbā? catūsu bhūmīsu kusalaṃ, catūsu  bhūmīsu vipāko, tīsu bhūmīsu kiriyābyākataṃ, rūpañca nibbānañca. ime dhammā  neva dassanena na bhāvanāya pahātabbā''ti ^a^M2.0105^ea^ (dha0 sa0 1407) vacanato. na  cettha tadārammaṇakilesappahānaṃ adhippetaṃ ``rūpaṃ, bhikkhave, na tumhākaṃ, taṃ pajahathā''tiādīsu  (saṃ0 ni0  3.34) viya kāmacchandādīnaṃ tathā pahānassa anadhippetattā. tasmā na middhaṃ  rūpaṃ. yadi middhassa rūpabhāvaṃ na sampaṭicchatha, kathaṃ bhagavato niddā. middhañhi ``niddāpacalāyikā''tiādinā  vibhaṅge vibhattattā niddāti? na middhaṃ niddā, niddāhetubhāvato pana taṃ ``niddā''ti  vibhattaṃ yathā itthiliṅgādi. evampi niddāhetuno middhassa abhāvato kathaṃ bhagavato niddāti?  niddā bhagavato sarīragilāniyā, na middhena. sā ca natthīti na sakkā vattuṃ ``piṭṭhi me  āgilāyati, tamahaṃ āyamissāmī''ti (ma0 ni0 2.22) vacanato. na cettha evamavadhāraṇaṃ  middhameva niddāhetūti, niddāhetu eva middhanti evamavadhāraṇā. tasmā aññopi atthi  niddāhetu, ko pana soti? sarīragilāniyā. tena vuttaṃ ``niddā bhagavato sarīragilāniyā,  na middhenā''ti.</p>
              <p>[03] niddā ca bhagavato natthīti na sakkā vattuṃ ``abhijānāmi kho panāhaṃ aggivessana...pe0...  divā supitā''ti (ma0 ni0 1.387) vacanato. itopi na middhaṃ rūpaṃ sampayogavacanato.  vuttañhi ``thinamiddhanīvaraṇaṃ avijjānīvaraṇena nīvaraṇañceva nīvaraṇasampayuttañcā''tiādi  (dha0 sa0 1176). na cettha yathālābhabhavanaṃ? sakkā paccetuṃ ``sakkharakathalikampi macchagumbampi  carantampi tiṭṭhantampī''tiādi (dī0 ni0 1.249) viya appasiddhatāya rūpabhāvassa. siddhe  hi tassa rūpabhāve sambhavato yathālābhapaccayo yujjeyyāti. itopi na rūpaṃ middhaṃ āruppesu  uppajjanato. vuttampi cetaṃ ``nīvaraṇaṃ dhammaṃ paṭicca nīvaraṇo dhammo uppajjati napurejātapaccayā''ti  (paṭṭhā0 3.8.8) imassa vibhaṅge ``āruppe kāmacchandanīvaraṇaṃ paṭicca thinamiddhanīvaraṇaṃ  uddhaccanīvaraṇaṃ avijjānīvaraṇaṃ uppajjatī''ti vitthāro. tasmā ``na middhaṃ rūpa''nti  yaṃ aṭṭhakathāsu paṭikkhittaṃ, taṃ supaṭikkhittameva.</p>
              <p>[03] ^b^itaresū^eb^ti ^a^V2.0099^ea^ balarūpādīsu. kammasamuṭṭhānassāpi rogassa visabhāgapaccayasamuppanno dhātukkhobho  āsannakāraṇaṃ, pageva itarassa. so ca atthato rūpadhammānaṃ vikārāvatthāṭhitibhaṅgakkhaṇesu  eva siyāti vuttaṃ ^b^``rogarūpaṃ jaratāaniccatāgahaṇena gahitamevā''^eb^ti. ^b^upacayasantatigahaṇena  gahitamevā^eb^ti tabbinimuttassa rūpuppādassa abhāvato. upādāvatthāya ^a^M2.0106^ea^ ca  aññā jāti nāma nattheva. sambhavo kāmadhātuyaṃ ekacciyasattānaṃ indriyaparipākapaccayo  āpodhātuyā pavattiākāravisesoti āha ^b^``sambhavarūpaṃ āpodhātuggahaṇena gahitamevā''^eb^ti.  kāyabalaṃ nāma atthato vāyodhātuyā pavattiākāraviseso tassā vipphārabhāvato. yato  naṃ ``pāṇabala''nti vadanti, tenāha ^b^``balarūpaṃ vāyodhātuggahaṇena gahitamevā''^eb^ti.  kasmā pana nesaṃ ayathākkamato paṭikkhepo katoti? ^b^visuṃ natthī^eb^ti katvā anupalabbhamānattā  anādaradassanatthaṃ, middhapaṭikkhepo vā mahāpañhoti paṭhamaṃ kato. tadanusārena paṭilomanayena  itaresampi abhāvo vuttoti veditabbaṃ.</p>
              <p>[03] ^b^``itī''^eb^ti idaṃ ^b^``aṭṭhavīsatividha''^eb^nti iminā sambandhitabbaṃ, iminā vuttakkamena  aṭṭhavīsatividhaṃ hotīti. so ca kho pāḷiyaṃ āgatanayenevāti anūnatā veditabbā.  anadhikabhāvo pana dassito eva. </p>
              <p>[03] 447^b^.^eb^ sampayuttadhammarāsi hinoti etena patiṭṭhahatīhi ^b^hetu,^eb^ mūlaṭṭhena lobhādiko,  alobhādiko ca, tādiso hetu na hotīti ^b^nahetu^eb^. nāssa hetu atthīti ^b^ahetukaṃ,^eb^  sahetukapaṭiyogibhāvato hetunā saha na uppajjatīti attho. ahetukameva hetunā vippayuttatāya  ^b^hetuvippayuttaṃ^eb^. dhammanānattābhāvepi hi saddatthanānattena veneyyavasena dukantaradesanā  hotīti dukapadavasena cetaṃ vuttaṃ. paccayādhīnavuttitāya saha paccayenāti ^b^sappaccayaṃ^eb^.  attano paccayehi loke niyuttaṃ, viditanti vā ^b^lokiyaṃ^eb^. ā bhavaggaṃ, ā  gotrabhuṃ vā savantīti āsavā, saha āsavehīti ^b^sāsavaṃ,^eb^ āsavehi ālambitabbanti  attho. ādisaddena saṃyojanīyaṃ oghanīyaṃ yoganīyaṃ nīvaraṇīyaṃ saṃkilesikaṃ parāmaṭṭhaṃ  acetasikaṃ cittavippayuttaṃ narūpāvacaraṃ nārūpāvacaraṃ nāpariyāpannaṃ aniyataṃ aniyyānikaṃ  aniccanti evamādīnaṃ saṅgaho daṭṭhabbo. </p>
              <p>[01] āhito ahaṃ māno etthāti attā, attabhāvo. taṃ attānaṃ adhikicca uddissa pavattā  ajjhattā ^a^V2.0100^ea^, indriyabaddhadhammā, tesu bhavaṃ ^b^ajjhattikaṃ,^eb^ cakkhādi. aṭṭhakathāyaṃ pana vuttanayena  ajjhattameva ^b^ajjhattikaṃ^eb^ yathā venayikoti ^a^M2.0107^ea^ (a0 ni0  8.11; pārā0 8)  imamatthaṃ sandhāya vuttaṃ ^b^``attabhāvaṃ adhikicca pavattattā ajjhattika''^eb^nti.  ^b^sesaṃ^eb^ tevīsatividhaṃ. ^b^``tato bāhirattā''^eb^ti idaṃ ajjhattikalakkhaṇābhāvato vuttaṃ.  ^b^ghaṭṭanavasenā^eb^ti visayī, visayo ca hutvā saṅghaṭṭanavasena. ^b^sesaṃ^eb^ soḷasavidhaṃ. ^b^viparītattā^eb^ti  ghaṭṭanavasena agahetabbato. ^b^duppaṭivijjhasabhāvattā^eb^ti sukhumabhāvena duviññeyyasabhāvattā.  ñāṇassa āsanne na hotīti ^b^dūre. terasa^eb^ hadayavatthupariyosānāni. ^b^sabhāvenevā^eb^ti  ``rūpassa paricchedo, rūpassa vikāro, rūpassa upacayo''tiādinā aggahetvā attano  sabhāveneva kakkhaḷattādinā ñāṇena paricchijja gahetabbato. ^b^sesaṃ^eb^ dasavidhaṃ. ^b^tabbiparītatāyā^eb^ti  sabhāvena apariggahitabbato. sotādīnampi cakkhuno viya pasannasabhāvattā eva yathāsakaṃ visayaggahaṇapaccayatāti  dassento āha ^b^``cakkhādi...pe0... pasādarūpa''^eb^nti. ^b^viparītattā^eb^ti tabbidhurasabhāvattā.  ^b^adhipatiyaṭṭhenā^eb^ti ettha cakkhādīnaṃ tāva pañcannaṃ cakkhuviññāṇādīsu ādhipateyyaṃ tesaṃ  paṭumandabhāvānuvattanato, itthipurisindriyadvayassa sakicce jīvitindriyassa sahajarūpānupālane.  tadubhayaṃ heṭṭhā vuttameva. ^b^upādinnattā^eb^ti gahitattā. kammanibbattañhi ``mametaṃ  phalaṃ''nti kammunā gahitaṃ viya hoti apaṭikkhepato. </p>
              <p>[03] 448^b^.^eb^ ^b^sanidassanakammajādīnaṃ tikāna^eb^nti sanidassanattikassa, kammajādittikānañca.  ^b^oḷārike^eb^ti dvādasavidhe oḷārikarūpe. ^b^rūpa^eb^nti rūpāyatanaṃ. daṭṭhabbabhāvasaṅkhātena  saha nidassanenāti sanidassanaṃ, paṭihananabhāvasaṅkhātena saha paṭighenāti sappaṭighaṃ, sanidassanañca  taṃ sappaṭighañcāti ^b^sanidassanasappaṭighaṃ^eb^. tattha yassa daṭṭhabbabhāvo atthi, taṃ ^b^sanidassanaṃ^eb^.  cakkhuviññāṇagocarabhāvova ^b^daṭṭhabbabhāvo^eb^. tassa rūpāyatanato anaññattepi aññehi dhammehi  rūpāyatanaṃ visesetuṃ aññaṃ viya katvā vuttaṃ ``saha nidassanena sanidassana''nti.  dhammabhāvasāmaññena hi ekībhūtesu dhammesu yo nānattakaro viseso, so añño viya  katvā upacarituṃ yutto. evaṃ hi atthavisesāvabodho hotīti. yo sayaṃ, nissayavasena  ca sampattānaṃ, asampattānañca paṭimukhabhāvo aññamaññaṃ patanaṃ, so ^b^paṭihananabhāvo,^eb^ yena  byāpārādivikārapaccayantarasahitesu cakkhādīnaṃ ^a^M2.0108^ea^ visayesu vikāruppatti.  ^b^sesaṃ^eb^ ekādasavidhaṃ oḷārikarūpaṃ. tañhi sanidassanattābhāvato ^b^anidassanaṃ,^eb^ vuttanayeneva  ^b^sappaṭighaṃ^eb^. ubhayapaṭikkhepena ^b^anidassanāppaṭighaṃ. kammato jāta^eb^nti ettha yaṃ ekantakammasamuṭṭhānaṃ  aṭṭhindriyāni, hadayañcāti navavidhaṃ rūpaṃ, yañca navavidhe catusamuṭṭhāne kammasamuṭṭhānaṃ  navavidhameva rūpanti ^a^V2.0101^ea^ evaṃ aṭṭhārasavidhampi kammato uppajjanato ^b^kammajaṃ^eb^. yañhi jātañca  yañca jāyati yañca jāyissati, taṃ sabbampi ``kammaja''nti vuccati yathā duddhanti.  ^b^tadaññapaccayajāta^eb^nti kammato aññapaccayato jātaṃ utucittāhārajaṃ. ^b^nakutocijāta^eb^nti  lakkhaṇarūpamāha. viññattidvayaṃ, saddo, ākāsadhātu, lahutādittayaṃ cittasamuṭṭhānāni  avinibbhogarūpānīti etaṃ pañcadasavidhaṃ rūpaṃ ^b^cittajaṃ^eb^. ākāsadhātu, lahutādittayaṃ,  āhārasamuṭṭhānāni avinibbhogarūpānīti etaṃ dvādasavidhaṃ rūpaṃ ^b^āhārajaṃ^eb^. ettha  saddaṃ pakkhipitvā terasavidhaṃ rūpaṃ ututo samuṭṭhitaṃ ^b^utujaṃ^eb^. sesaṃ kammajatike  vuttanayānusāreneva veditabbaṃ. </p>
              <p>[03] 449^b^.^eb^ diṭṭhādicatukkavasena, rūparūpādicatukkavasena, vatthādicatukkavasenāti pāṭekkaṃ  catukkasaddo yojetabbo. yaṃ rūpāyatanaṃ adakkhi yaṃ passati yaṃ dakkhissati yaṃ passeyya,  taṃ sabbaṃ ^b^diṭṭhaṃ^eb^ nāma diṭṭhasabhāvānātivattanato yathā duddhanti. esa nayo sesesupi.  ^b^dassanavisayattā^eb^ti cakkhuviññāṇaviññeyyattā. ^b^savanavisayattā^eb^ti sotaviññāṇaviññeyyattā.  ^b^gandharasaphoṭṭhabbattaya^eb^nti gandho raso phoṭṭhabbanti etaṃ tayaṃ. ^b^mutaṃ^eb^ nāma mutvā  patvā gahetabbato. tenāha ^b^``sampattaggāhakaindriyavisayattā''^eb^ti. </p>
              <p>[01] kimidaṃ phoṭṭhabbaṃ nāmāti? pathavītejovāyodhātuttayaṃ. kasmā panettha āpodhātu  aggahitā, nanu sītatā phusitvā gayhati, sā ca āpodhātūti? saccaṃ gayhati, na pana  sā āpodhātu. kiñcarahīti? tejodhātu eva. mande hi uṇhabhāve sītabuddhi.  na hi sītaṃ nāma koci guṇo atthi, kevalaṃ pana uṇhabhāvassa mandatāya sītatābhimāno.  kathametaṃ viññātabbanti ce? anavaṭṭhitattā sītabuddhiyā yathā pārāpāre. tathā hi  ghammakāle ātape ṭhitānaṃ chāyaṃ paviṭṭhānaṃ sītabuddhi hoti, tattheva pana pathavīgabbhato  uṭṭhitānaṃ uṇhabuddhi. yadi hi sītatā āpodhātu siyā, ekasmiṃ kalāpe uṇhabhāvena  saddhiṃ upalabbheyya, na ca upalabbhati. tasmā viññāyati na āpodhātu sītatāti ^a^M2.0109^ea^.  idañca bhūtānaṃ avinibbhogavuttitaṃ icchantānaṃ uttaraṃ, anicchantānampi pana catunnaṃ  bhūtānaṃ ekasmiṃ kalāpe kiccadassanena sabhāgavuttitāya sādhitāya uttarameva. ye  pana ``vāyodhātuyā lakkhaṇaṃ sītatā''ti vadanti, tesampi idameva uttaraṃ. yadi hi  vāyodhātu sītatā siyā, ekasmiṃ kalāpe uṇhabhāvena saddhiṃ sītatā upalabbheyya, na  ca upalabbhati. tasmā viññāyati na vāyodhātu sītatāti. yesaṃ pana dravatā āpodhātu,  sā ca phusitvā ^a^V2.0102^ea^ gayhatīti dassanaṃ. te vattabbā ``dravabhāvopi phusīyatīti āyasmantānaṃ  adhimānamattaṃ saṇṭhānaṃ viyā''ti. vuttañhetaṃ purātanehi -- </p>
              <p>[21] ``dravatā sahavuttīni, tīṇi bhūtāni samphusaṃ. </p>
              <p>[22] `dravataṃ samphusāmī'ti, lokoyamabhimaññati.. </p>
              <p>[21] ``phusaṃ bhūtāni saṇṭhānaṃ, manasā gaṇhate yathā. </p>
              <p>[22] `paccakkhato phusāmī'ti, ñātabbā dravatā tathā''ti..</p>
              <p>[03] ^b^sesa^eb^nti yathāvuttaṃ rūpādisattavidhaṃ rūpaṃ ṭhapetvā avasiṭṭhaṃ ekavīsatividhaṃ rūpaṃ.  ^b^viññāṇassevā^eb^ti manoviññāṇasseva. avadhāraṇena rūpāyatanādīnampi manoviññāṇaviññeyyatte  niyamābhāvato na viññātarūpatāti saṅkarābhāvaṃ dasseti.</p>
              <p>[03] ^b^nipphannarūpaṃ panettha rūparūpaṃ nāmā^eb^ti yadettha aṭṭhavīsatividhe rūpe ``nipphanna''nti  vuttaṃ rūpaṃ, tadeva rūpalakkhaṇayogato rūpaṃ. ruppanaṃ rūpaṃ, taṃ etassa atthīti yathā  arisasoti, rūpaguṇayogato vā yathā nīlaguṇayogato nīlaṃ vatthanti. svāyaṃ rūpasaddo ruḷhiyā  ataṃsabhāvepi pavattatīti aparena rūpasaddena visesetvā vuttaṃ ^b^``rūparūpa''^eb^nti yathā  tilatelaṃ, dukkhadukkhanti (visuddhi0 2.539) ca, ruppanasabhāvaṃ rūpanti attho. yadi  evaṃ, ākāsadhātuādīnaṃ kathaṃ rūpabhāvoti? nipphannarūpassa paricchedavikāralakkhaṇabhāvato  taggatikamevāti ``rūpa''ntveva vuccati.</p>
              <p>[03] vasanti ettha cittacetasikā pavattantīti ^b^vatthu,^eb^ cittataṃsampayuttānaṃ ādhārabhūtaṃ  rūpaṃ. taṃ pana chabbidhaṃ. tattha hadayarūpaṃ vatthu eva manodhātumanoviññāṇadhātūnaṃ nissayabhāvato.  ^b^na dvāraṃ^eb^ aññanissayānaṃ cakkhādi viya. yathā hi cakkhādīni sampaṭicchanādīnaṃ pavattiyā  dvāraṃ honti, na ^a^M2.0110^ea^ evaṃ hadayavatthu. tena vuttaṃ ^b^``yaṃ panettha hadayarūpaṃ  nāma, taṃ vatthu, na dvāra''^eb^nti. ^b^viññattidvayaṃ dvāraṃ^eb^ kammadvārabhāvato. tannissitassa  cittuppādassa abhāvato ^b^na vatthu. pasādarūpaṃ vatthu ceva^eb^ attasannissitassa  cakkhuviññāṇādikassa, ^b^dvārañca^eb^ aññanissitassa sampaṭicchanādikassa. ^b^sesaṃ^eb^ ekavīsatividhaṃ  rūpaṃ vuttavipariyāyato ^b^neva vatthu na ca dvāraṃ^eb^. </p>
              <p>[03] 450^b^.^eb^ ekato ^a^V2.0103^ea^ eva jātaṃ ^b^ekajaṃ^eb^. nanu ca ekato eva paccayato paccayuppannassa uppatti  natthīti? saccaṃ natthi, rūpajanakapaccayesu ekatoti ayamettha adhippāyo. na hi rūpuppatti  rūpajanakato aññaṃ paccayaṃ apekkhati. ^b^dvija^eb^ntiādīsupi eseva nayo. ^b^imesa^eb^nti  imesaṃ pabhedānaṃ ^b^vasena. kammajamevā^eb^ti kammato eva jātaṃ. ^b^cittajamevā^eb^ti etthāpi  eseva nayo. ^b^cittato ca ututo ca jāta^eb^nti kālena cittato, kālena ututoti  evaṃ cittato ca ututo ca jātaṃ daṭṭhabbaṃ. ^b^taṃ dvijaṃ^eb^ dvīhi jātanti. parato dvīsupi  eseva nayo. ^b^saddāyatanamevā^eb^ti ettha yaṃ cittajaṃ saddāyatanaṃ, taṃ saviññattikamevāti  eke. aviññattikopi atthi vitakkavipphārasaddoti porāṇā.</p>
              <p>[03] vitakkavipphārasaddo na sotaviññeyyoti hi evaṃ pavattamahāaṭṭhakathāvādaṃ nissāya cittasamuṭṭhānassa  saddassa viññattiyā vināpi uppatti icchitabbā. na hi viññatti ``kāyavācāya viññattī''ti  vacanato asotaviññeyyena saddena saha uppajjati, evaṃ sante cittajenāpi saddanavakena  bhavitabbaṃ. so ca vādo ``saddo ca hoti, na sotaviññeyyo cā''ti viruddhamevetanti  maññamānehi saṅgahakārehi paṭikkhitto. apare pana mahāaṭṭhakathāvādaṃ appaṭikkhipitvā  tassa adhippāyaṃ vaṇṇenti. kathaṃ? ``jivhātālucalanādikaṃ vitakkasamuṭṭhitaṃ viññattisahajameva  sukhumasaddaṃ dibbasotena sutvā ādisatī''ti sutte, paṭṭhāne ca oḷārikaṃ saddaṃ sandhāya  sotaviññāṇassa ārammaṇapaccayabhāvo vuttoti iminā adhippāyena vitakkavipphārasaddassa  asotaviññeyyatā vuttāti. ^b^taṃ^eb^ catujaṃ. ^b^avasesa^eb^nti avinibbhogarūpena saddhiṃ  ākāsadhātumāha.</p>
              <p>[03] ^b^lakkhaṇarūpaṃ^eb^ ^a^M2.0111^ea^ ^b^pana nakutocijāta^eb^nti kutocipi paccayato na jātaṃ,  nāpi sayameva jātaṃ paccayehi vinā sayameva jātassa sabbena sabbaṃ abhāvato. kathaṃ panetaṃ  viññātabbaṃ lakkhaṇarūpaṃ na jāyatīti? lakkhaṇābhāvato. uppattimantānaṃ hi rūpāyatanādīnaṃ  jātiādīni lakkhaṇāni vijjanti, na evaṃ jātiādīnaṃ. tasmā viññātabbametaṃ jātiādīni  na jāyantīti. siyā panetaṃ ``jātiādīnaṃ jātiādīni lakkhaṇāni vijjantī''ti?  taṃ na, kasmā? tathā sati anavaṭṭhānāpattito. yadi hi jātiādīni jātiādimantāni  siyuṃ, tānipi jātiādimantāni, tānipi jātiādimantānīti anavaṭṭhānameva āpajjati.  tasmā suṭṭhu vuttaṃ ``jātiādīni ^a^V2.0104^ea^ na jāyantī''ti. tenāha ^b^``na hi uppādassa uppādo  atthi, uppannassa ca paripākabhedamattaṃ itaradvaya''^eb^nti, jarāmaraṇanti attho. </p>
              <p>[01] tattha ^b^``uppādo natthī''^eb^ti etena uppādassa jarāmaraṇābhāvamāha. asati uppāde  kuto jarāmaraṇanti ^b^matta^eb^ggahaṇena jarāmaraṇassa uppādābhāvampi. yadi evaṃ jātiyā  kutoci jātatāvacanaṃ kathanti āha ^b^``yampī''^eb^tiādi. tattha ^b^kiccānubhāvakkhaṇe  diṭṭhattā^eb^ti ye te cittādayo rūpāyatanādīnaṃ rūpānaṃ janakapaccayā, tesaṃ taduppādanaṃ  pati anuparatabyāpārānaṃ yo so paccayabhāvūpalakkhaṇīyo kiccānubhāvakkhaṇo, tadā jāyamānānaṃ  rūpāyatanādīnaṃ dhammānaṃ vikārabhāvena upalabbhamānataṃ sandhāya veneyyapuggalavasena jātiyā  kutoci paccayato jātattaṃ pāḷiyaṃ anuññātaṃ yathā taṃ cittasamuṭṭhānatādi viññattiādīnaṃ.  ayañhettha saṅkhepattho -- yehi paccayadhammehi rūpādayo uppajjeyyuṃ, tesaṃ paccayabhāvūpagamanakkhaṇe  upalabbhamānā rūpādayo tato pure, pacchā ca anupalabbhamānā tato uppajjantīti viññāyanti,  evaṃ jātipi veditabbā. yadi evaṃ nippariyāyato jātiyā kutoci jātatā siddhā,  atha kasmā veneyyapuggalavasenāti vuttanti? nayidamevaṃ jāyamānadhammavikārabhāvena upalabbhamānattā.  yadi hi dhammo viya upalabbheyya jāti, nippariyāyova tassā kutoci jātabhāvo, na  evamupalabbhati, atha kho vikārabhāvena. tasmā vuttaṃ ``veneyyapuggalavasenā''ti.</p>
              <p>[03] tadā kira sotūnaṃ evaṃ cittaṃ uppannaṃ ``ayaṃ jāti sabbesaṃ dhammānaṃ pabhavo, sayañca  na kutoci jāyati yathā taṃ pakativādīnaṃ pakatī''ti, taṃ ^a^M2.0112^ea^ nesaṃ micchāgāhaṃ  vidhamento satthā ``upacayo santatī''ti dvidhā bhinditvā kutoci paccayato jātañca  katvā desesi, na pana jarāmaraṇaṃ paccayadhammānaṃ kiccānubhāvakkhaṇe adassanato. yadi  evaṃ kathaṃ ``jarāmaraṇaṃ paṭiccasamuppanna''nti (saṃ0 ni0  2.20) vuttaṃ? yasmā  paṭiccasamuppannānaṃ dhammānaṃ paripākabhaṅgatāya tesu santesu honti, na asantesu. na  hi ajātaṃ paripaccati, bhijjati vā, tasmā taṃ jātipaccayataṃ sandhāya ``jarāmaraṇaṃ  paṭiccasamuppanna''nti (saṃ0 ni0  2.20) pariyāyena suttesu vuttaṃ. yo panettha  kāmabhavādīsu kammādinā paccayena yonivibhāgato paṭisandhiyaṃ, pavattiyañca rūpadhammānaṃ  pavattibhedo vattabbo, so parato paṭiccasamuppādakathāyaṃ āvi bhavissatīti na vuttoti  daṭṭhabbo. </p>
              <p>[06] iti rūpakkhandhe vitthārakathāmukhavaṇṇanā. </p>
            </h4>
          </h3>
          <h3>
            <h3n> viññāṇakkhandhakathāvaṇṇanā </h3n>
            <h4>
              <h4n> </h4n>
              <p>[03] 451^b^.^eb^ ^b^yaṃ^eb^ ^a^V2.0105^ea^ ^b^kiñcī^eb^ti anavasesapariyādānadīpakena padadvayena vedayitassa bahubhedataṃ dassento  vuccamānaṃ rāsaṭṭhaṃ ulliṅgeti. vedayitaṃ ārammaṇarasānubhavanaṃ lakkhaṇaṃ etassāti ^b^vedayitalakkhaṇaṃ.  sabbaṃ taṃ^eb^ dhammajātanti adhippāyo, pubbe vā rūpakkhandhakathāyaṃ vuttaṃ adhikārato  ānetvā sambandhitabbaṃ. ^b^ekato katvā^eb^ti atītādibhedabhinnaṃ sabbaṃ taṃ buddhiyā ekato  katvā. evañhi rāsaṭṭhassa sambhavo. nīlādibhedassa ārammaṇassa sañjānanaṃ, ``nīlaṃ pītaṃ  dīghaṃ rassa''nti (dha0 sa0 615) ca ādinā saññuppādavasena jānanaṃ gahaṇaṃ lakkhaṇaṃ etassāti  ^b^sañjānanalakkhaṇaṃ. abhisaṅkharaṇaṃ^eb^ āyūhanaṃ byāpārāpatti, abhisandahanaṃ vā, ubhayathāpi cetanāpadhānatāya  saṅkhārakkhandhassa evaṃ vuttaṃ ^b^``abhisaṅkharaṇalakkhaṇa''^eb^nti. tathā hi ^b^suttantabhājanīye^eb^  saṅkhārakkhandhaṃ vibhajantena bhagavatā ``cakkhusamphassajā cetanā''tiādinā (vibha0 21) cetanāva  vibhattā. minitabbavatthuṃ nāḷiyā minamāno puriso viya yena sañjānanākāravisiṭṭhena  ākārena visayaṃ gaṇhāti, taṃ ārammaṇūpaladdhisaṅkhātaṃ vijānanaṃ lakkhaṇaṃ etassāti ^b^vijānanalakkhaṇaṃ^eb^.  itare vedanākkhandhādayo suviññeyyā hontīti viññāṇena ekuppādādibhāvato, samānajātiādivibhāgato  ca.</p>
              <p>[03] attanā ^a^M2.0113^ea^ ``vijānanalakkhaṇa''nti vuttamatthaṃ suttena samatthetuṃ ^b^``yaṃ kiñcī''^eb^tiādi  vuttaṃ. yathāpaccayaṃ pavattimattametaṃ, yadidaṃ sabhāvadhammoti dassetuṃ ^b^``vijānanalakkhaṇa''^eb^nti  bhāvasādhanavasena vuttaṃ. dhammasabhāvā vinimutto koci kattā nāma natthīti tasseva  kattubhāvaṃ dassetuṃ ^b^``vijānātī''^eb^ti vuttaṃ. yaṃ vijānanaṭṭhena viññāṇaṃ, tadeva  cintanādiatthena ^b^cittaṃ,^eb^ mananaṭṭhena ^b^mano^eb^ti pariyāyatopi naṃ bodheti. ettāvatā  ca khandhato, bhedato, pariyāyato ca viññāṇaṃ vibhāvitaṃ hoti. </p>
              <p>[01] jāyanti ettha visadisāpi sadisākārāti ^b^jāti,^eb^ samānākāro. sā panāyaṃ jāti  kāmaṃ anekavidhā nānappakārā, taṃ idhādhippetameva pana dassento ^b^``kusalaṃ,  akusalaṃ, abyākatañcā''^eb^ti āha. tattha kusalaṭṭhena ^b^kusalaṃ^eb^. koyaṃ kusalaṭṭho  nāma? ārogyaṭṭho anavajjaṭṭho sukhavipākaṭṭho. ārogyaṭṭhenāpi hi kusalaṃ vuccati ``kacci  nu bhoto kusala''ntiādīsu (jā0 1.15.146; 2.20.129). anavajjaṭṭhenāpi ``katamo  pana, bhante, kusalo kāyasamācāro? yo kho, mahārāja ^a^V2.0106^ea^, anavajjo kāyasamācāro''tiādīsu  (ma0 ni0 2.361). sukhavipākaṭṭhenāpi ``kusalānaṃ, bhikkhave, dhammānaṃ samādānahetū''tiādīsu  (dī0 ni0 3.80). kusalacittañhi rāgādīnaṃ cetasikarogānaṃ avajjasabhāvānaṃ paṭipakkhabhāvato,  sukhavipākavipaccanato ca arogaṃ, anavajjaṃ, sukhavipākañcāti.</p>
              <p>[03] saddatthato pana kucchite pāpadhamme salayati calayati kammeti viddhaṃsetīti ^b^kusalaṃ^eb^.  kucchitena vā ākārena sayantīti kusā, pāpadhammā, te kuse lunāti chindatīti  ^b^kusalaṃ^eb^. kucchitānaṃ vā sānato tanukaraṇato ñāṇaṃ kusaṃ nāma, tena lātabbaṃ  gahetabbaṃ pavattetabbanti ^b^kusalaṃ^eb^. yathā vā kuso ubhayabhāgagataṃ hatthapadesaṃ lunāti,  evamidaṃ uppannānuppannavasena ubhayabhāgagataṃ saṃkilesapakkhaṃ lunāti chindati, tasmā kuso  viya lunātīti ^b^kusalaṃ^eb^. kucchitānaṃ vā sāvajjadhammānaṃ salanato saṃvaraṇato ^b^kusalaṃ^eb^.  kusaladhammavasena hi akusalā pavattinivāraṇena, appavattibhāvāpādanena ca manacchaṭṭhesu  dvāresu appavattiyā saṃvutā pihitā honti. kucchite vā pāpadhamme salayati kampeti  apanetīti ^b^kusalaṃ^eb^. kucchitānaṃ vā pāṇātipātādīnaṃ pāpadhammānaṃ ^a^M2.0114^ea^  sānato nisānato tejanato kusā, dosalobhādayo. dosādīnañhi vasena cetanāya tikkhabhāvappattiyā  pāṇātipātādīnaṃ mahāsāvajjatā, te kuse lunāti chindatīti ^b^kusalaṃ^eb^. kucchitānaṃ  vā sānato antakaraṇato vināsanato kusāni, puññakiriyavasena pavattāni saddhādīni indriyāni,  tehi lātabbaṃ pavattetabbanti ^b^kusalaṃ^eb^. ``ku'' iti vā bhūmi vuccati, adhiṭṭhānabhāvena  taṃsadisassa attano nissayabhūtassa rūpārūpappabandhassa sampati, āyatiñca anudahanena vināsanato  kuṃ siyantīti kusā, rāgādayo, te viya attano nissayassa lavanato chindanato ^b^kusalaṃ^eb^.  payogasampāditā hi kusaladhammā accantameva rūpārūpadhamme appavattikaraṇena samucchindantīti.</p>
              <p>[03] na kusalanti ^b^akusalaṃ,^eb^ kusalapaṭipakkhanti attho. na kusalanti hi kusalapaṭikkhepena  akusalapadassa avayavabhedena atthe vuccamāne yathā yaṃ dhammajātaṃ na arogaṃ, na anavajjaṃ,  na sukhavipākaṃ, na ca kosallasambhūtaṃ, taṃ akusalanti ayamattho dassito hoti, evaṃ  yaṃ na kucchitānaṃ salanasabhāvaṃ, na kusānaṃ lavanasabhāvaṃ, na kusena kusehi vā pavattetabbaṃ,  na ca kuso viya lavanakaṃ, taṃ akusalaṃ nāmāti ayampi attho dassito hoti. ettha  ca yasmā kusalaṃ akusalassa ujuvipaccanīkabhūtaṃ, yato cetasikarogapaṭipakkhādibhāvato  arogādipariyāyenapi ^a^V2.0107^ea^ bodhitaṃ, tasmā akusalaṃ pana kusalassa ujuvipaccanīkabhūtanti  vuttaṃ ``kusalapaṭipakkhanti attho''ti. taṃ pana yathākkamaṃ pahāyakapahātabbabhāvenevāti  daṭṭhabbaṃ. </p>
              <p>[01] na byākatanti ^b^abyākataṃ,^eb^ kusalākusalabhāvena akathitanti attho. tattha ^b^kusalabhāvo^eb^  anavajjasukhavipākaṭṭho. ^b^akusalabhāvo^eb^ sāvajjadukkhavipākaṭṭho, tadubhayabhāvena avuttanti  vuttaṃ hoti. eteneva arogasarogādibhāvena ca avuttatā vaṇṇitāti daṭṭhabbā. ettha  ca ``kusalaṃ akusala''nti ca vatvā ``abyākata''nti vuttattā kusalākusalabhāveneva  avuttatā viññāyati, na pakārantarena. avuttatā cettha na tathā avattabbatāmattena, atha  kho tadubhayavinimuttasabhāvatāya tesaṃ dhammānanti daṭṭhabbaṃ. tathā hetaṃ ``avipākalakkhaṇa''nti  vuccati. </p>
              <p>[03] 452^b^.^eb^ ^b^bhūmibhedato^eb^ti bhavanti ettha dhammāti bhūmi, ṭhānaṃ, avatthā ca. avatthāpi hi  avatthāvantānaṃ pavattiṭṭhānaṃ viya gayhati, evaṃ nesaṃ sukhaggahaṇaṃ hotīti ^a^M2.0115^ea^.  tattha lokiyā bhūmi ṭhānavaseneva veditabbā, lokuttarā avatthāvasena. lokiyā  vā ṭhānāvatthāvasena, lokuttarā avatthāvaseneva. ^b^kāmāvacara^eb^nti ettha vatthukāmo  kilesakāmoti dve kāmā. tesu ^b^vatthukāmo^eb^ visesato pañca kāmaguṇā kāmīyantīti,  ^b^kilesakāmo^eb^ taṇhā kāmetīti. te dvepi sahitā hutvā yattha avacaranti, taṃ  ^b^kāmāvacaraṃ^eb^. kiṃ pana tanti? ekādasavidho kāmabhavo. idaṃ yebhuyyena tattha avacarati  pavattatīti ^b^kāmāvacaraṃ^eb^ ekassa avacarasaddassa lopaṃ katvā. evaṃ ^b^rūpārūpāvacarāni^eb^pi  veditabbāni rūpataṇhā rūpaṃ, arūpataṇhā arūpanti katvā. atha vā kāmataṇhā kāmo  uttarapadalopena, avacarati etthāti avacaraṃ, kāmassa avacaraṃ ^b^kāmāvacaraṃ^eb^. evaṃ ^b^rūpāvacarārūpāvacarāni^eb^pi  veditabbāni. lokato uttaratīti ^b^lokuttaraṃ^eb^ kusalassa adhippetattā. itaraṃ  pana lokato uttiṇṇanti ^b^lokuttaraṃ^eb^. </p>
              <p>[01] ^b^somanassupekkhāñāṇasaṅkhārabhedato^eb^ti ettha somanassupekkhābhedo tāva yutto tesaṃ bhinnasabhāvattā,  ñāṇasaṅkhārabhedo pana kathanti? nāyaṃ doso ñāṇasaṅkhārakato bhedoñāṇasaṅkhārabhedo, so ca  tesaṃ bhāvābhāvakatoti katvā. sobhanaṃ mano, sundaraṃ vā mano etassāti sumano,  sumanassa bhāvo somanassaṃ, mānasikasukhā vedanā ruḷhiyā, somanassena uppādato paṭṭhāya  yāva bhaṅgā sahagataṃ pavattaṃ saṃsaṭṭhaṃ, sampayuttanti attho. ^b^somanassasahagatatā^eb^ cassa ārammaṇavasena  veditabbā. iṭṭhārammaṇe hi cittaṃ somanassasahagataṃ hoti. nanu ca iṭṭhārammaṇaṃ lobhassa  vatthu, kathaṃ ^a^V2.0108^ea^ tattha kusalaṃ hotīti? nayidamekantikaṃ iṭṭhepi ābhogādivasena kusalassa  uppajjanato. yassa hi catusampatticakkasamāyogādivasena yonisova ābhogo hoti,  kusalameva ca mayā kattabbanti kusalakaraṇe cittaṃ niyamitaṃ, akusalappavattito ca  nivattetvā kusalakaraṇe eva pariṇāmitaṃ, abhiṇhakaraṇavasena ca samudācaritaṃ, tassa iṭṭhepi  ārammaṇe alobhādisampayuttameva cittaṃ hoti, na lobhādisampayuttaṃ.</p>
              <p>[03] ñāṇena ^a^M2.0116^ea^ samaṃ pakārehi yuttanti ^b^ñāṇasampayuttaṃ^eb^. ekuppādādayo  eva cettha pakārāti veditabbā. tattha kammūpapattīndriyaparipākakilesadūrībhāvā  ñāṇasampayuttatāya kāraṇaṃ. yo hi paresaṃ dhammaṃ deseti, anavajjāni sippāyatanakammāyatanavijjaṭṭhānāni  sikkhāpetīti evamādikaṃ paññāsaṃvattaniyaṃ karoti, tassa kammūpanissayavasena kusalacittaṃ  uppajjamānaṃ ñāṇasampayuttaṃ hoti. tathā abyāpajje loke uppannassa upapattiṃ nissāya  ñāṇasampayuttaṃ hoti. vuttañhetaṃ ``tassa tattha sukhino dhammapadā plavanti, dandho,  bhikkhave, satuppādo, atha kho so satto khippaṃyeva visesabhāgī (a0 ni0  4.191)  hotī''ti. tathā paññādasakapattassa indriyaparipākaṃ nissāya kusalaṃ uppajjamānaṃ  ñāṇasampayuttaṃ hoti. yena pana kilesā vikkhambhitā, tassa kilesadūrībhāvaṃ  nissāya ñāṇasampayuttaṃ hoti. vuttampi cetaṃ ``yogā ve jāyate bhūri, ayogā  bhūrisaṅkhayo''ti (dha0 pa0 282). attano vā parassa vā samussāhajanitaṃ cittapayogasaṅkhātaṃ  saṅkharaṇaṃ saṅkhāro, so etassa natthīti ^b^asaṅkhāraṃ^eb^. tena pana saha saṅkhārena pavattatīti  ^b^sasaṅkhāraṃ^eb^. ñāṇena vippayuttaṃ virahitanti ^b^ñāṇavippayuttaṃ. vippayogo^eb^ti cettha  ñāṇassa abhāvo appavattiyevāti daṭṭhabbaṃ. upekkhatīti upekkhā, vedayamānāpi ārammaṇaṃ  ajjhupekkhati majjhattatākārasaṇṭhitattāti attho. atha vā upetā sukhadukkhānaṃ aviruddhā  ikkhā anubhavananti upekkhā. atha vā iṭṭhe ca aniṭṭhe ca ārammaṇe pakkhapātābhāvena upapattito  yuttito ikkhati anubhavatīti upekkhā, tāya sahagatanti ^b^upekkhāsahagataṃ^eb^. sesaṃ sabbaṃ  heṭṭhā vuttanayameva.</p>
              <p>[03] evaṃ aṭṭha kāmāvacarakusalacittāni uddisitvā idāni tesaṃ pavattiākāraṃ dassetuṃ  ^b^``yadā hī''^eb^tiādi āraddhaṃ. tattha ^b^paṭiggāhakādisampatti^eb^nti ettha ^b^ādi^eb^-saddena  desakālakalyāṇamittādisampattiṃ saṅgaṇhāti. ^b^aññaṃ vā somanassahetu^eb^nti ettha aññaggahaṇena  saddhābahulatā, visuddhadiṭṭhitā, kusalakiriyāya ānisaṃsadassāvitā, somanassapaṭisandhikatā,  ekādasa ^a^V2.0109^ea^ pītisambojjhaṅgaṭṭhāniyā dhammāti evamādīnaṃ saṅgaho. ^b^ādinayappavatta^eb^nti ettha  ^b^ādi^eb^-saddena na kevalaṃ ``atthi yiṭṭha''ntiādīnaṃ (ma0 ni0 1.441; 2.95) navannaṃyeva  sammādiṭṭhivatthūnaṃ gahaṇaṃ, atha kho dhammavicayasambojjhaṅgaṭṭhāniyādīnampi ^a^M2.0117^ea^ saṅgaho  veditabbo. ^b^purakkhatvā^eb^ti pubbaṅgamaṃ katvā. tañca kho sahajātapubbaṅgamavasena ``manopubbaṅgamā  dhammā''tiādīsu (dha0 pa0 1-2) viya sampayogassa adhippetattā. ^b^asaṃsīdanto^eb^ti  silokamacchariyādivasena puññakiriyāyaṃ saṃsīdaṃ saṅkocaṃ anāpajjanto, tena muttacāgatādiṃ  dasseti. ^b^anussāhito^eb^ti kenacipi na ussāhito. sarasato hi puññapaṭipattidassanamidaṃ.  ^b^parehī^eb^ti pana pākaṭussāhanadassanaṃ.</p>
              <p>[03] ^b^dānādīnī^eb^ti dānaṃ sīlaṃ yāva diṭṭhijukammanti imāni dānādīni dasa puññāni, ^b^dānādīnī^eb^ti  vā dānasīlabhāvanāmayāni itaresampi sattannaṃ etthevantogadhattā. yattha sayaṃ uppajjanti,  taṃ santānaṃ punanti, pujjaṃ bhavaphalaṃ nibbattentīti vā puññāni. ^b^assa^eb^ puññacetanāsamaṅgino.  ^b^amuttacāgatā^eb^ deyyadhamme sāpekkhacittatā. ^b^ādi^eb^-saddena sīlasamādānādīsu anadhimuttatādiṃ  saṅgaṇhāti. ^b^tadevā^eb^ti somanassasahagatādinā sadisatāya vuttaṃ. sadisampi hi ``tadevā''ti  voharīyati yathā ``sā eva tittirī, tāniyeva osadhānī''ti. ^b^imasmiñhi atthe^eb^ti  līnassa cittassa ussāhanapayogasaṅkhāte atthe. ^b^eta^eb^nti ``saṅkhāro''ti etaṃ padaṃ.  ^b^pubbapayogassā^eb^ti puññakiriyāyaṃ saṅkoce jāyamāne tato vivecetvā samussāhanavasena  pavattassa cittapayogassa, pubbaggahaṇañcettha tathāpavattapubbābhisaṅkhāravasena so saṅkhāro hotīti  katvā vuttaṃ, na tassa saṅkhārassa pubbakālikattā. ``atthi dinna''ntiādi (ma0 ni0  1.441; 2.95) nayappavattāya sammādiṭṭhiyā asambhavadassanatthaṃ ^b^bāla^eb^-ggahaṇaṃ. saṃsīdanussāhanābhāvadassanatthaṃ  ^b^sahasā^eb^-gahaṇaṃ. ^b^somanassarahitā honti^eb^ puññaṃ karontāti adhippāyo. ^b^somanassahetūnaṃ  abhāvaṃ āgammā^eb^ti idaṃ nidassanamattaṃ daṭṭhabbaṃ. majjhattārammaṇatathārūpacetosaṅkhārādayopi  hi upekkhāsahagatatāya kāraṇaṃ hontiyevāti.</p>
              <p>[03] ^b^eva^eb^ntiādi nigamanaṃ. tayidaṃ aṭṭhavidhampi kāmāvacaraṃ kusalacittaṃ rūpārammaṇaṃ yāva  dhammārammaṇanti chasu ārammaṇesu yaṃ vā taṃ vā ālambitvā upekkhāsahagatāhetukakiriyāmanoviññāṇadhātānantaraṃ  kāyadvārādīhi tīhi dvārehi kāyakammādivasena uppajjatīti veditabbaṃ. tattha   ^a^M2.0118^ea^ ñāṇasampayuttāni cattāri yadā tihetukapaṭisandhiṃ uppādenti, tadā soḷasa  vipākacittāni ^a^V2.0110^ea^ phalanti. yadā pana duhetukaṃ, tadā dvādasa tihetukavajjāni.  ahetukaṃ pana paṭisandhiṃ tihetukāni na uppādenteva, duhetukāni pana duhetukapaṭisandhidānakāle  dvādasa, ahetukapaṭisandhiṃ dānakāle aṭṭha phalanti. tihetukā pana paṭisandhi duhetukehi  na hotiyeva. ^b^``aṭṭha phalantī''^eb^ti cetaṃ paṭisandhiṃ janakakammavasena vuttaṃ. aññena  pana kammunā ``sahetukaṃ bhavaṅgaṃ ahetukassa bhavaṅgassa anantarapaccayena paccayo''ti (paṭṭhā0  3.1.102) vacanato sahetukampi vipākacittaṃ ahetukapaṭisandhikassa hotiyeva. imasmiṃ  ca pakkhe balavatā paccayena uppannaṃ asaṅkhāraṃ, dubbalena sasaṅkhāranti veditabbaṃ. ye  pana āgamanato ca vipākassa asaṅkhārasasaṅkhārabhāvaṃ icchanti, tesaṃ matena dvādasa, aṭṭha ca phalantīti  yojetabbaṃ. evaṃ tidhā phalaṃ dadantañcetaṃ kāmāvacarasugatiyaṃ upapattiṃ, sugatiduggatīsu  bhogasampadañca karoti. nāgasupaṇṇādīnampi hi yaṃ devabhogasampattisadisaṃ bhogajātaṃ  uppajjati, tampi kāmāvacarakusalasseva phalaṃ. na hi akusalassa iṭṭhaṃ phalaṃ atthīti.</p>
              <p>[03] ^b^rūpāvacaraṃ panā^eb^ti ^b^pana^eb^-saddo visesatthajotako. tena yathā kāmāvacaraṃ kilesānaṃ  tadaṅgappahānamattakaraṃ, na evamidaṃ, idaṃ pana vikkhambhanappahānakaraṃ. yathā vā taṃ vedanāñāṇasaṅkhārabhedato  aṭṭhadhā bhijjati, na evamidaṃ, idaṃ pana tato aññathā vāti vakkhamānaṃ visesaṃ joteti.  taṃ panetaṃ savatthukaṃ, sāsavaṃ, vinīvaraṇañca rūpāvacaranti daṭṭhabbaṃ. ^b^``savatthukaṃ  evā''^eb^ti hi iminā arūpāvacaraṃ nivatteti, ^b^``sāsava''^eb^nti iminā paṭhamamaggacittaṃ,  ^b^``vinīvaraṇa''^eb^nti iminā paṭighasahitadvayaṃ. katthaci pañca jhānaṅgāni, katthaci cattāri,  katthaci tīṇi, katthaci dve, katthaci aparāni dveti evaṃ jhānaṅgayogabhedato pañcavidhanti  saṅkhepato vuttamatthaṃ vivarituṃ ^b^``seyyathida''^eb^ntiādi āraddhaṃ. tattha yaṃ vattabbaṃ,  taṃ heṭṭhā ^b^jhānakathāyaṃ^eb^ (visuddhi0 1.79 ādayo) vuttameva. tayidaṃ bhāvanāmayameva hutvā  vuttanayena pathavīkasiṇādikaṃ ālambitvā yathārahaṃ ñāṇasampayuttakusalānantaraṃ uppajjati,  hīnādibhedabhinnaṃ panetaṃ yathākkamaṃ brahmapārisajjādīsu soḷasasupi brahmalokesu upapattinipphādakanti  daṭṭhabbaṃ.</p>
              <p>[03] rūpasaññāsamatikkamādinā ^a^M2.0119^ea^ samadhigantabbaṃ ^b^arūpāvacaraṃ. catunnaṃ arūpāna^eb^nti  upekkhāsamādhisaṅkhātehi catūhi arūpajjhānehi. karaṇe hi etaṃ sāmivacanaṃ. arūpānaṃ  vā yo ārammaṇādikato sampayuttadhammehi yogo yogabhedo, tassa vasena. ^b^vuttappakārenā^eb^ti  heṭṭhā ^b^āruppakathāyaṃ^eb^ ^a^V2.0111^ea^ (visuddhi0 1.275 ādayo) vuttappakārena. ^b^paṭhama^eb^nti paṭhamaṃ  arūpāvacarakusalacittaṃ. ^b^dutiyatatiyacatutthānī^eb^ti etthāpi eseva nayo. tānimāni  bhāvanāmayāneva hutvā yathānupubbaṃ kasiṇugghāṭimākāsaṃ, paṭhamāruppaviññāṇaṃ, natthibhāvaṃ,  ākiñcaññāyatananti imāni ālambitvā upekkhāsahagatañāṇasampayuttakusalānantaraṃ uppajjitvā  catūsu arūpībrahmalokesu paṭisandhipavattivipākadāyīni. sesaṃ panettha yaṃ vattabbaṃ,  taṃ heṭṭhā vuttameva. chavisuddhiparamparāya samadhigantabbaṃ ^b^lokuttaraṃ^eb^. tattha vattabbaṃ  parato āgamissati. ^b^catumaggasampayogato^eb^ti sotāpattimaggo yāva arahattamaggoti  imehi catūhi ariyamaggehi sampayogato. catubbidhampi cetaṃ bhāvanāmayameva hutvā  nibbānaṃ ālambitvā suññato vimokkho, animitto vimokkho, appaṇihito vimokkhoti  nāmena uppajjati, sattabhavādibhavūpapattinivattakanti daṭṭhabbaṃ. ^b^ekavīsatividhaṃ hoti^eb^  nātisaṅkhepavitthāranayenāti adhippāyo. </p>
              <p>[03] 453^b^.^eb^ ^b^kāmāvacaramevā^eb^ti ettha nikāyantariyā rūpārūpāvacarampi akusalaṃ icchantīti  tesaṃ matinisedhanatthaṃ kāmāvacaraggahaṇaṃ. mahaggatabhūmiyaṃ uppajjantampi tattha rūpadhātuyaṃ  pavattivipākaṃ dentampi ekantena kāmāvacaramevāti dassanatthaṃ avadhāraṇaṃ. yadi evaṃ,  kasmā kāmāvacaramevāti? tattha kāraṇaṃ vuttameva. kathaṃ vuttaṃ? ``kāmataṇhā  kāmo uttarapadalopato, avacarati etthāti avacaraṃ, kāmassa avacaraṃ kāmāvacara''nti. ettha  hi kāmataṇhāvisayatā ``kāmāvacarabhāvassa kāraṇaṃ'' vuttā yathā rūpārūpataṇhāvisayatā  ``rūpārūpāvacarabhāvassa''. ekaṃsena cetaṃ evaṃ icchitabbaṃ. aññathā byāpilakkhaṇaṃ na  siyā. yadi hi ālambitabbadhammavasena bhūmivavatthānaṃ kareyya, evaṃ sati anārammaṇānaṃ  saṅgaho na siyā. atha vipākadānavasena, evampi avipākānaṃ saṅgaho na siyā. tasmā  ālambaṇadhammavasena pariyāpannānaṃ sā kātabbā, apariyāpannānaṃ pana lokato uttiṇṇatāya  lokuttaratā, uttaritarābhāvato anuttaratā ca veditabbā.</p>
              <p>[03] ^b^pariyāpannā^eb^ti ^a^M2.0120^ea^ ca paricchedakārikāya taṇhāya paricchijja āpannā,  gahitāti attho. nanu cettha kāmataṇhā katamā? kāmāvacaradhammārammaṇā taṇhā, kāmāvacaradhammā  katame? kāmataṇhāvisayāti itaretarasannissayatādosoti? nayidamevaṃ avīciādiekāadasokāsaninnatāya  kañci taṇhaṃ kāmataṇhābhāvena gahetvā taṃsabhāvāya taṇhāya visayabhāvena ^a^V2.0112^ea^ kāmāvacaradhammānaṃ  upalakkhitabbattā. ^b^nikkhepakaṇḍe^eb^pi (dha0 sa0 985 ādayo) ``etthāvacarā''ti vacanaṃ  avīciparanimmitaparicchinnokāsāya kāmataṇhāya visayabhāvaṃ sandhāya vuttanti gahetabbaṃ.  tadokāsatā ca taṇhāya tanninnatāya veditabbā.</p>
              <p>[03] ^b^mūlato tividha^eb^nti tīṇi akusalamūlāni lobhādīni, tesaṃ vasena taṃsahitampi tividhanti  attho. tāni hi suppatiṭṭhitabhāvakāraṇattā mūlamivāti mūlāni, lobho mūlaṃ etassāti  ^b^lobhamūlaṃ^eb^. asādhāraṇena niddeso yathā bherisaddo, yavaṅkuroti. tathā ^b^dosamūlaṃ^eb^.  moho eva mūlaṃ imassa, nāññanti ^b^mohamūlaṃ^eb^. </p>
              <p>[01] ^b^somanassupekkhādiṭṭhigatasaṅkhārabhedato^eb^ti somanassupekkhābhedato diṭṭhigatabhedato saṅkhārabhedatoti  paccekaṃ bhedasaddo yojetabbo. yadettha vattabbaṃ, taṃ heṭṭhā vuttanayameva. ^b^diṭṭhigatasampayutta^eb^nti  diṭṭhiyeva diṭṭhigataṃ ``gūthagataṃ, muttagata''nti (ma0 ni0 2.119; a0 ni0  9.11)  yathā. atha vā vipariyesaggāhatāya diṭṭhiyā gatameva, na ettha gantabbavatthu tathā sabhāvanti  diṭṭhigataṃ. tayidaṃ ``idameva saccaṃ, moghamañña''nti (ma0 ni0 2.187, 202, 203,  427; 3.27-29) abhinivesabhāvato lobheneva saddhiṃ pavattati, na dosena. </p>
              <p>[01] ^b^yadāhī^eb^tiādi lobhamūlacittānaṃ pavattiākāradassanaṃ. ^b^micchādiṭṭhi^eb^nti ucchedadiṭṭhiādimicchādiṭṭhiṃ.  tāya hi vipallatthacittā sattā ``etāvako jīvavisayo yāva indriyagocaro''ti paralokaṃ  paṭikkhipitvā ``natthi kāmesu ādīnavo''ti yathā tathā kāmesu pātabyataṃ āpajjanti.  ^b^ādi^eb^-saddena ``esa pantho pageva vihito devayāne, yena yanti puttavanto visokā.  taṃ passanti pasavo, pakkhino ca, tena te mātaripi mithunaṃ carantī''tiādinā nayena  puttamukhadassanaṃ saggamokkhamaggoti evamādikaṃ micchādiṭṭhiṃ saṅgaṇhāti.</p>
              <p>[03] ^b^kāme^eb^ ^a^M2.0121^ea^ ^b^vā^eb^ti ettha ^b^vā^eb^-saddo aniyamattho, tena brāhmaṇānaṃ suvaṇṇaharaṇameva  adinnādāne sāvajjaṃ, itaraṃ anavajjaṃ. garūnaṃ, gunnaṃ, attano, jīvitassa, vivāhassa  ca atthāya musāvādo anavajjo, itaro sāvajjo. garuādīnaṃ atthāya pesuññaharaṇaṃ anavajjaṃ,  itaraṃ sāvajjaṃ. bhāratayuddhasītāharaṇādikathā pāpavūpasamāya hotīti evamādike micchāgāhe  saṅgaṇhāti. ^b^diṭṭhamaṅgalādīnī^eb^ti diṭṭhasutamutamaṅgalāni. ^b^sabhāvatikkhenā^eb^ti lobhassa,  micchābhinivesassa ^a^V2.0113^ea^ vā vasena saraseneva tikhiṇena kurūrena. ^b^mandenā^eb^ti dandhena atikhiṇena.  tādisaṃ pana attano, parassa vā samussāhanena pavattatīti āha ^b^``samussāhitenā''^eb^ti.  ^b^parabhaṇḍaṃ vā haratī^eb^ti ^b^vā^eb^-saddena tathāpavattanakamusāvādādīnampi saṅgaho daṭṭhabbo.  ^b^kāmānaṃ vā^eb^ anubhuyyamānānaṃ. ^b^vā^eb^-saddena parasantakassa vā ayathādhippetatāya yaṃ  laddhaṃ, taṃ gahetabbanti gahaṇādikaṃ saṅgaṇhāti.</p>
              <p>[03] ^b^duvidhameva hoti^eb^ sampayuttadhammavasena bhedābhāvato. yadi evaṃ, kasmā ``domanassasahagataṃ  paṭighasampayutta''nti vuttanti? asādhāraṇadhammehi tassa cittassa upalakkhaṇatthaṃ. ^b^pāṇātipātādīsū^eb^ti  pāṇātipātanādīsu. ^b^ādi^eb^-saddena adinnādānamusāvādapesuññapharusasamphappalāpabyāpāde  saṅgaṇhāti. sabhāvatikkhaṃ hutvā pavattamānaṃ cittaṃ asaṅkhārameva hoti, itaraṃ sasaṅkhāranti  adhippāyenāha ^b^``tikkhamandappavattikāle''^eb^ti. mandaṃ pana hutvā pavattamānaṃ ekaṃsena  sasaṅkhāramevāti na sakkā viññātuṃ. yaṃ sasaṅkhārena sappayogena pavattati, taṃ mandameva  hotīti katvā tathāvuttanti daṭṭhabbaṃ.</p>
              <p>[03] mohekahetukaṃ cittaṃ mūlantaravirahato atimūḷhaṃ, vicikicchuddhaccayogato cañcalañcāti  ^b^upekkhāsahagata^eb^meva hoti, na tassa kadācipi sabhāvatikkhatā atthi. ārammaṇe hi saṃsappanavasena,  vikkhipanavasena ca pavattamānassa cittadvayassa kīdise kicce sabhāvatikkhatāya, ussāhetabbatāya  vā bhavitabbaṃ, tasmā na tattha saṅkhārabhedo atthi. aññesu akusalacittesu labbhamānampi  uddhaccaṃ visesato ettheva balavaṃ, tato eva sampayuttadhammesu padhānaṃ hutvā pavattatīti  idameva uddhaccena visesetvā vuttaṃ ^b^``uddhaccasampayutta''^eb^nti. tathā hi ^b^pāḷiyaṃ^eb^  (dha0 sa0 427) idha sarūpato ^a^M2.0122^ea^ uddhaccaṃ āgataṃ, evaṃ asādhāraṇapadhānadhammavasena mohamūlaṃ  ``vicikicchāsampayuttaṃ, uddhaccasampayutta''nti duvidhaṃ vuttanti daṭṭhabbaṃ. ^b^asanniṭṭhānaṃ^eb^  saṃsayo. ^b^vikkhepo^eb^ avūpasamo, bhantatāti attho.</p>
              <p>[03] tayidaṃ dvādasavidhampi akusalacittaṃ chasu ārammaṇesu yaṃ vā taṃ vā ālambitvā upekkhāsahagatāhetukakiriyāmanoviññāṇadhātānantaraṃ  kāyadvārādīhi tīhi dvārehi kāyakammādivasena yathārahaṃ pāṇātipātādikammapathavasena  ceva kammavasena ca uppajjatīti veditabbaṃ.</p>
              <p>[03] tattha ^a^V2.0114^ea^ ṭhapetvā uddhaccasahagataṃ sesaṃ ekādasavidhampi catūsupi apāyesu paṭisandhiṃ deti,  pavattivipākaṃ sugatiyampi. uddhaccasahagataṃ pana pavattivipākamevāti. etthāha --  kiṃ pana kāraṇaṃ sabbadubbalaṃ vicikicchāsampayuttaṃ paṭisandhiṃ deti, adhimokkhasabbhāvato  tato balavantampi uddhaccasahagataṃ na detīti? dassanena pahātabbesu avuttattā. idaṃ hi  paṭisandhiṃ dentaṃ apāyesu dadeyya, apāyagamanīyañca dassanapahātabbanti tattha vucceyya,  na ca vuttaṃ. tasmā paṭisandhiṃ na deti, pavattivipākadānaṃ panassa na sakkā paṭikkhipituṃ.  ^b^paṭisambhidāvibhaṅge^eb^ ``uddhaccasahagate ñāṇaṃ dhammapaṭisambhidā, tassa vipāke ñāṇaṃ  atthapaṭisambhidā''ti (vibha0 730 atthato samānaṃ) vacanato.</p>
              <p>[03] apare panāhu -- puthujjanassa uppajjamānaṃ uddhaccasahagataṃ dassanappahātabbasahāyasabbhāvato ubhayavipākampi  deti, na sekkhassa tadabhāvatoti. idamettha vicāretabbaṃ, yassa vipākadānaṃ vuttaṃ,  kiṃ taṃ bhāvanāya pahātabbaṃ, udāhu noti? kiñcettha -- yadi tāva bhāvanāya pahātabbaṃ,  paṭṭhāne bhāvanāya pahātabbassa nānākkhaṇikakammapaccayabhāvo vattabbo siyā. atha na bhāvanāya  pahātabbaṃ, dassanenapahātabbattike ``nevadassanenanabhāvanāyapahātabba''miccassa vibhaṅge  vattabbaṃ siyā. yadi tabbiruddhasabhāvatāya tattha na vucceyya, evampi tasmiṃ tike tassa  navattabbatā āpajjatīti? nāpajjati, kiṃ kāraṇaṃ? ^b^cittuppādakaṇḍe^eb^ (dha0 sa0  365 ādayo) āgatānaṃ dvādasannaṃ akusalacittuppādānaṃ dvīhi padehi saṅgahitattā vibhajitvā  dassetabbassa niyogato kassaci cittuppādassa abhāvā, yathā uppannattike atītādīnaṃ  navattabbatā na vuttā, evametassāpi. atha vā bhāvanāya pahātuṃ asakkuṇeyyassāpi tassa  puthujjane vattamānassa ^a^M2.0123^ea^ bhāvanāya pahātabbasabhāvasāmaññato, sāvajjato ca bhāvanāya  pahātabbapariyāyo vijjatīti natthi navattabbatāpasaṅgadoso. nippariyāyena ca na bhāvanāya  pahātabbanti tassa vasena nānākkhaṇikakammapaccayabhāvopi na vutto. dassanapahātabbapaccayassāpi  uddhaccasahagatassa sahāyavekallamattameva dassanena kataṃ, na kocipi bhāvo anuppādadhammataṃ  tassa āpāditoti ekantena bhāvanāya pahātabbatā vuttā. atha vā apāyagamanīyabhāvāpekkhaṃ  dassanappahātabbavacananti tadabhāvato taṃ vibhajanaṃ vuttanti. </p>
              <p>[03] 454^b^.^eb^ ``viññāṇa''nti padaṃ apekkhitvā ^b^``abyākataṃ vipāka''^eb^nti ādiko  napuṃsakaniddeso, tato eva adhikatābyākatāpekkhāya ^b^duvidha^eb^nti vuttaṃ. aññathā rūpanibbānānampi  abyākatabhāvato ^a^V2.0115^ea^ taṃ catubbidhanti vattabbaṃ siyā. vipākassa kāmāvacarādibhāvo  kusale vuttanayeneva veditabbo. ahetukatā sahetukatā viya sampayuttahetuvasena,  na nibbattakahetuvasena. vipākassa hi sahetukatā sahetukakammavasena sijjhamānāpi  sampayuttahetuvaseneva vuccati, aññathā ahetukānampi sahetukatā āpajjeyyāti.  kasmā pana sahetukassa ahetuko vipāko hotīti? tattha kāraṇaṃ vuttameva.  kiñca ārammaṇābhinipātamattesu pañcasu viññāṇesu yathā alobhādisampayogo na sambhavati,  evaṃ mandataramandakiccesu sampaṭicchanasantīraṇesūti hetūnaṃ uppattiyā asambhavatopi nesaṃ  ahetukatā daṭṭhabbā.</p>
              <p>[03] manoviññāṇato uppajjanavisiṭṭhamananakiccānaṃ abhāvato manomattā dhātu ^b^manodhātu^eb^. </p>
              <p>[01] cakkhusannissitaṃ hutvā rūpassa vijānanaṃ lakkhaṇaṃ etassāti ^b^cakkhusannissitarūpavijānanalakkhaṇaṃ^eb^.  tattha cakkhusannissitavacanena rūpārammaṇaṃ aññaṃ viññāṇaṃ nivatteti. vijānanaggahaṇena  cakkhusannissite phassādike nivatteti. cakkhurūpaggahaṇena nissayato, ārammaṇato ca  viññāṇaṃ vibhāveti ubhayādhīnavuttikattā. yadi hi cakkhu nāma na siyā, andhāpi  rūpaṃ passeyyuṃ, na ca passanti. yadi ca nīlādirūpaṃ nāma na siyā, desādiniyamena  na bhavitabbaṃ, attheva ca niyamo, ekantasārammaṇatā ca cittassa vuttāti ``ārammaṇena  vinā nīlādiābhāsaṃ cittaṃ pavattatī''ti evaṃ ^a^M2.0124^ea^ pavatto vādo micchāvādoti  veditabbaṃ. tenāha bhagavā ``cakkhuñca paṭicca rūpe ca uppajjati cakkhuviññāṇa''ntiādi  (ma0 ni0 1.204, 400; 3.421, 425; saṃ0 ni0  2.44;  4.60; kathā0 465).</p>
              <p>[03] kasmā panettha vacanabhedo katoti? ekampi cakkhu viññāṇassa paccayo hoti, rūpaṃ pana  anekameva saṃhatanti imassa visesassa dassanatthaṃ. kiṃ pana kāraṇaṃ ekampi cakkhu  viññāṇassa paccayo hoti, rūpaṃ pana anekamevāti? paccayabhāvavisesato. cakkhu hi  cakkhuviññāṇassa nissayapurejātaindriyavippayuttapaccayehi paccayo hontaṃ atthibhāveneva  hoti, tasmiṃ sati tassa bhāvato, asati abhāvato. yato taṃ atthiavigatapaccayehissa  paccayo hotīti vuccati, taṃnissayatā cassa na ekadesena allīyanavasena icchitabbā arūpabhāvato,  atha kho garurājādīsu sissarājapurisādīnaṃ viya tappaṭibaddhavuttitāya. itare pana paccayā  tena ^a^V2.0116^ea^ tena visesena veditabbā. svāyaṃ paccayabhāvo na ekasmiṃ na sambhavatīti ekampi  cakkhu viññāṇassa paccayo hotīti ``cakkhuñca paṭiccā''ti ekavacanena niddeso kato.</p>
              <p>[03] rūpaṃ pana yadipi cakkhu viya purejātātthiavigatapaccayehi paccayo hoti puretaraṃ hutvā  vijjamānakkhaṇeyeva upakārakattā, tathāpi anekameva saṃhataṃ hutvā paccayo hoti ārammaṇabhāvato.  yañhi paccayadhammaṃ sabhāvabhūtaṃ, parikappitākāramattaṃ vā viññāṇaṃ vibhāventaṃ pavattati,  tadaññesañca satipi paccayabhāve so tassa sārammaṇasabhāvatāya yaṃ kiñci anālambitvā pavattituṃ  asamatthassa olubbha pavattikāraṇatāya ālambanīyato ārammaṇaṃ nāma. tassa yasmā yathā  tathā sabhāvūpaladdhivasena ārammaṇapaccayalābho, tasmā cakkhuviññāṇaṃ rūpaṃ ārabbha pavattamānaṃ  tassa sabhāvaṃ vibhāventameva pavattati. sā cassa indriyādhīnavuttikassa ārammaṇasabhāvūpaladdhi,  na ekadvikalāpagatavaṇṇavasena hoti, nāpi katipayakalāpagatavaṇṇavasena, atha kho ābhogānurūpaṃ  āpāthagatavaṇṇavasenāti anekameva rūpaṃ saṃhaccakāritāya viññāṇassa paccayo hotīti  dassento bhagavā ``rūpe cā''ti bahuvacanena niddisi.</p>
              <p>[03] yaṃ ^a^M2.0125^ea^ pana ``rūpāyatanaṃ cakkhuviññāṇadhātuyā taṃsampayuttakānañca dhammānaṃ ārammaṇapaccayena  paccayo''ti (paṭṭhā0 1.1.2) vuttaṃ, taṃ kathanti? tampi yādisaṃ rūpāyatanaṃ cakkhuviññāṇassa  ārammaṇapaccayena paccayo hoti, tādisameva sandhāya vuttaṃ. kīdisaṃ pana tanti? samuditanti  pākaṭoyamattho. evañca katvā yadeke vadanti ``āyatanasallakkhaṇavasena cakkhuviññāṇādayo  sallakkhaṇārammaṇā, na dabbasallakkhaṇavasenā''ti, tampi yuttameva hoti. na cettha samudāyārammaṇatā  āsaṅkitabbā samudāyābhogassevābhāvato. samuditā pana vaṇṇadhammā ārammaṇapaccayā honti.  kathaṃ pana paccekaṃ asamatthā samuditā ārammaṇā paccayā honti, na hi paccekaṃ daṭṭhuṃ  asakkontā andhā samuditā passantīti? nayidamekantikaṃ visuṃ visuṃ asamatthānaṃ  sivikāvahanādīsu samatthatāya dassanato. kesādīnañca yasmiṃ ṭhāne ṭhitānaṃ paccekaṃ  vaṇṇaṃ gahetuṃ na sakkā, tasmiṃyeva ṭhāne samuditānaṃ vaṇṇaṃ gahetuṃ sakkāti bhiyyopi  tesaṃ saṃhaccakāritā paribyattā. etena cakkhuviññāṇassa paramāṇurūpaṃ ārammaṇaṃ, udāhu  taṃsamudāyotiādikā codanā paṭikkhittāti veditabbā. ``sotañca paṭicca sadde cā''tiādīsupi  (ma0 ni0 1.204, 400; 3.421, 425, 426) eseva ^a^V2.0117^ea^ nayo. evaṃ ubhayādhīnavuttikatāya  cakkhuviññāṇassa nissayato, ārammaṇato ca vibhāvanaṃ kataṃ, evaṃ sotaviññāṇādīsupi  yathārahaṃ vattabbaṃ.</p>
              <p>[03] ^b^rūpamattārammaṇarasa^eb^nti rūpāyatanamattasseva ārammaṇakaraṇarasaṃ. mattasaddena yathā ārammaṇantaraṃ  nivatteti, evaṃ rūpāyatanepi labbhamāne ekacce visese nivatteti. na hi cakkhuviññāṇaṃ  vaṇṇamattato aññaṃ kiñci visesaṃ tattha gahetuṃ sakkoti. tenāha bhagavā ``pañcahi  viññāṇehi na kiñci dhammaṃ paṭivijānāti aññatra abhinipātamattā''ti. cakkhuviññāṇaṃ  uppajjamānaṃ rūpārammaṇe eva uppajjanato tadabhimukhabhāvena gayhatīti vuttaṃ ^b^``rūpābhimukhabhāvapaccupaṭṭhāna''^eb^nti.  attano anantaraṃ uppajjamānānaṃ arūpadhammānaṃ samanantaravigatā arūpadhammā pavattiokāsadānena  anantarasamanantaranatthivigatapaccayehi upakārakā nissayārammaṇadhammā viya āsannakāraṇanti  dassento āha ^b^``rūpārammaṇāya kiriyamanodhātuyā apagamapadaṭṭhāna''^eb^nti. ^b^sotaviññāṇādīsu^eb^pi  vuttanayeneva attho veditabbo.</p>
              <p>[03] cakkhuviññāṇādigahitaṃ ^a^M2.0126^ea^ rūpādiārammaṇaṃ tadanantarameva aparipatantaṃ katvā  sampaṭicchantī gaṇhantī viya hotīti vuttaṃ ^b^``rūpādisampaṭicchanarasā''^eb^ti. tathābhāvena  sampaṭicchanabhāvena paccupatiṭṭhatīti ^b^tathābhāvapaccupaṭṭhānā^eb^.</p>
              <p>[03] chasu ārammaṇesu kadāci pañcannaṃ, tato vā katipayānaṃ vijānanasabhāvāpi ^b^chaḷārammaṇavijānanalakkhaṇā^eb^  vuttā taṃsabhāvānativattanato, chasveva vā itaresaṃ ārammaṇānaṃ antogadhattā. ^b^santīraṇādikiccā^eb^ti  santīraṇatadārammaṇakiccā vā, santīraṇatadārammaṇapaṭisandhibhavaṅgacutikiccā vāti adhippāyo.  ^b^``hadayavatthupadaṭṭhānā''^eb^ti idaṃ imāsaṃ dvinnaṃ manoviññāṇadhātūnaṃ ekanteneva hadayavatthusannissayatāya  vuttaṃ. heṭṭhā vuttanayena pana taṃtaṃanantarātītaviññāṇāpagamapadaṭṭhānātipi vattuṃ vaṭṭatiyeva.  ^b^tassā bhedo^eb^ti tassā vipākamanoviññāṇadhātuyā ``duvidhā''ti vuttāya duvidhatāsaṅkhāto  bhedo. ^b^ekantamiṭṭhārammaṇe^eb^ti ekanteneva iṭṭhe ārammaṇe, ativiya iṭṭhārammaṇeti  attho. ^b^pañcadvāre ceva javanāvasāne cā^eb^ti ettha pañcadvāre sampaṭicchanavoṭṭhabbanānaṃ antarāḷaṃ  ṭhānaṃ, itaratra javanabhavaṅgānanti evaṃ ^b^dviṭhānā hoti^eb^. itarāyapi santīraṇatadārammaṇakāle  yathāvuttameva ṭhānaṃ, paṭisandhiādikāle pana cutibhavaṅgānaṃ ^a^V2.0118^ea^ antarāḷaṃ paṭisandhiyā,  paṭisandhiāvajjanānaṃ tadārammaṇāvajjanānaṃ javanāvajjanānaṃ voṭṭhabbanāvajjanānañca antarāḷaṃ  bhavaṅgassa, tadārammaṇapaṭisandhīnaṃ javanapaṭisandhīnaṃ vā antarāḷaṃ cutiyā ṭhānanti veditabbaṃ.</p>
              <p>[03] ^b^chasū^eb^ti ettha pubbe vuttanayeneva vibhāgo veditabbo. kāyassa nissayabhūtānaṃ nātīṭṭhaphoṭṭhabbabhūtānaṃ  paṭighaṭṭanānighaṃsassa balavabhāvato ^b^kāyaviññāṇaṃ sukhasampayuttaṃ^eb^. upādārūpānaṃyeva ghaṭṭanā  dubbalāti cakkhuviññāṇādīni upekkhāsahagatāni. tenāha ^b^``sesaṃ upekkhāyutta''^eb^nti.  ^b^sesaṃ^eb^ chabbidhampi.</p>
              <p>[03] alobhādosāmohā ceva alobhādosā ca alobhādayo, tehi alobhādīhi vipākahetūhi sampayuttaṃ  ^b^alobhādivipākahetusampayuttaṃ. kāmāvacarakusalaṃ viya somanassādibhedato^eb^ti yathā  kāmāvacaraṃ kusalaṃ somanassupekkhāñāṇasaṅkhārabhedato aṭṭhavidhaṃ, evamidampīti aṭṭhavidhatāya  sadisataṃ dasseti. kāmāvacarabhāvato hīnādito, yonīsu uppattito ca sadisameva, sampayuttadhammato  pana ārammaṇato, pavattiākārato ca visadisaṃ. tathā ^a^M2.0127^ea^ hi kusalaṃ  kammadvāravasena pavattati, na idaṃ, vipākānaṃ aviññattijanakattā. uppattidvāravasena  pana imassāpi attheva pavattibhedo pañcadvāramanodvāresu mahāvipākānaṃ tadārammaṇavasena pavattisambhavato.  yathā pana kusalaṃ gativasena pañcavidhaṃ, viññāṇaṭṭhitivasena sattavidhañca, na evamidaṃ tadekadese  eva uppajjanato. tattha ārammaṇato, ekaccapavattiākārato ca visadisataṃ dassetuṃ ^b^``yathā  panā''^eb^tiādi vuttaṃ. ^b^chasu ārammaṇesū^eb^ti parittādiatītādiajjhattādippabhedesu  chasu ārammaṇesu.</p>
              <p>[03] ^b^āgamanādivasenā^eb^ti āgamanapaccayavasena. tattha ekaccānaṃ ācariyānaṃ matena mukhe calite  ādāsatale mukhanimittaṃ calanaṃ viya asaṅkhārassa kusalassa vipāko asaṅkhāro, sasaṅkhārassa  kusalassa vipāko sasaṅkhāroti evaṃ āgamanavasena. ekaccānaṃ pana ācariyānaṃ matena  balavantehi vibhūtehi paccayehi kammādīhi uppanno asaṅkhāro, dubbalehi sasaṅkhāroti  evaṃ paccayavasena. ^b^sampayuttadhammāna^eb^nti pāḷiyaṃ sarūpato āgatasampayuttadhammānaṃ.  tesaṃ hi vasena kusalato vipākassa visesābhāvo. ^b^nirussāha^eb^nti ettha ussāho  nāma anupacchinnāvijjātaṇhāmānasantāne ^a^V2.0119^ea^ vipākuppādanasamatthatāsaṅkhāto byāpāro, so  vipākesu natthīti taṃ nirussāhaṃ. kusalesu pana abhiññāvasapavattesupi atthevāti  taṃ ^b^saussāhaṃ^eb^. </p>
              <p>[01] lobhādīnaṃ ekantasāvajjatāya ayonisomanasikārahetukānaṃ natthi vipākabhāvo, alobhādīnampi  ekantānavajjasabhāvānaṃ kāraṇassa tabbidhuratāya nattheva akusalavipākabhāvoti āha ^b^``akusalavipākaṃ  ahetukamevā''^eb^ti. yathā atīṭṭhe, iṭṭhamajjhatte ca ārammaṇe vedanābhedasabbhāvato kusalavipākamanoviññāṇadhātu  duvidhā hoti somanassasahagatā, upekkhāsahagatāti, na evaṃ atianiṭṭhe, aniṭṭhamajjhatte ca  ārammaṇe vedanābhedo atthīti akusalavipākamanoviññāṇadhātu ekamevāti ^b^``sattavidha''^eb^nti  vuttaṃ. sati hi tattha vedanābhede atianiṭṭhe domanassena bhavitabbaṃ, na ca paṭighena  vinā domanassaṃ uppajjatīti. </p>
              <p>[01] kāyaviññāṇassa dukkhasahagatatā kusalavipāke vuttavipariyāyena veditabbā. ^b^upekkhā  hīnā^eb^ti ekantanihīnassa akusalassa vipākabhāvato upekkhāpi samānā hīnā eva  dukkhasabhāvattā. tenāha ^b^``dukkhaṃ viya^eb^ ^a^M2.0128^ea^ ^b^nātitikhiṇā''^eb^ti. yathā  dukkhaṃ ativiya tikhiṇaṃ kaṭukaṃ, na evamayaṃ, tathāpi dukkhasabhāveneva pavattati. na  hi akusalassa vipāko adukkho hoti. upekkhābhāvo cassa balavatā bādhiyamānassa paṭippaharituṃ  asakkontassa dubbalassa purisassa tena kariyamānabādhāya upekkhanā viyāti daṭṭhabbo.  ^b^itaresū^eb^ti kusalavipākesu. </p>
              <p>[01] ^b^rūpāvacara^eb^nti rūpāvacaravipākaviññāṇaṃ. vipākakathā hesāti. ^b^kusalaṃ viyā^eb^ti  rūpāvacarakusalaṃ viya. na hi rūpāvacaravipāko tadaññakusalasadiso. apica sambandhisaddā  ete, yadidaṃ ``kusalaṃ, vipāko''ti ca. tasmā yathā ``mātaraṃ payirupāsatī''ti  vutte attano mātaranti avuttampi siddhamevetaṃ, evaṃ idhāpīti attano kusalaṃ viyāti  attho. kusalasadisatā cettha dhammato, ārammaṇato ca veditabbā. tathā hi ye phassādayo  kusale labbhanti, te vipākepi labbhanti. yasmiṃ ca ārammaṇe kusalaṃ pavattati,  tattheva ayaṃ vipākopi pavattati. yaṃ panettha pañcamajjhānacittaṃ abhiññāppattaṃ, tassa  vipāko eva natthi. kasmā natthi? asambhavato, ānisaṃsabhūtattā ca. tañhi vipākaṃ  dentaṃ rūpāvacarameva dadeyya. na hi aññabhūmikaṃ kammaṃ aññabhūmikaṃ vipākaṃ deti.  kammanimittārammaṇatā ca rūpāvacaravipākassa vuttāti na taṃ aññaṃ  ārabbha ^a^V2.0120^ea^ pavattati. parittārammaṇādiārammaṇañca  taṃ na hotīti ayamasambhavo. jhānassa ānisaṃsabhūtañca dānādīnaṃ tasmiṃ attabhāve paccayalābho  viyāti.</p>
              <p>[03] pavattito pana vipākassa, kusalassa ca attheva bhedoti taṃ dassetuṃ ^b^``kusalaṃ panā''^eb^tiādi  vuttaṃ. kusalaṃ viya kasiṇugghāṭimākāsādiārammaṇabhedato catubbidhaṃ. pavattibhedo  vuttanayova javanavasena, paṭisandhiādivasena ca pavattanato.</p>
              <p>[03] ^b^catumaggayuttacittaphalattā^eb^ti catūhi ariyamaggehi sampayuttakusalacittassa phalattā,  catubbidhasāmaññaphalasampayuttabhāvatoti attho. maggavīthiyaṃ dvikkhattuṃ, tikkhattuṃ vā  phalasamāpattiyaṃ aparicchinnaparimāṇaṃ pavattamānampi dvīsu ṭhānesu pavattiyā ^b^``dvidhā  pavattatī''^eb^ti vuttaṃ. ^b^sabbampī^eb^ti tevīsatividhaṃ kāmāvacaravipākaṃ, pañcavidhaṃ  rūpāvacaravipākaṃ, catubbidhaṃ arūpāvacaravipākaṃ, catubbidhameva lokuttaravipākanti  sabbampi vipākaviññāṇaṃ nātisaṅkhepavitthāranayena chattiṃsavidhaṃ hoti.</p>
              <p>[03] ^b^bhūmibhedato^eb^ ^a^M2.0129^ea^ ^b^tividhaṃ^eb^ lokuttarassa abhāvato. lokuttarañhi kiriyacittaṃ  natthi ekantena anantaravipākadāyibhāvato. vuttañhi ``samādhimānantarikaññamāhū''ti  (khu0 pā0 6.5; su0 ni0 228). hotu tāva sekkhānaṃ uppajjamānaṃ anuttaraṃ kusalaṃ  puggalantarabhāvūpanayanato saphalaṃ, arahato pana uppajjamānaṃ puggalantarabhāvūpanayanato nipphalaṃ,  tassa kiriyabhāvo kasmā na icchitoti? icchitabbo siyā. yadi tassa punappunaṃ  uppatti siyā, sakiṃyeva pana lokuttarakusalaṃ pavattati. yadi hi punappunaṃ pavatteyya,  maggacittaṃ arahatopi pavattatīti lokuttarakiriyacittaṃ siyā, na cetaṃ atthi payojanābhāvato.  tasmā natthi lokuttarakiriyaviññāṇaṃ. ^b^kiriyaviññāṇa^eb^nti ca kiriyāmattaṃ  viññāṇaṃ, kusalākusalaṃ viya kiñci vipākaṃ anuppādetvā kiriyāmattameva  hutvā pavattanakaviññāṇanti attho. kasmā panetaṃ vipākaṃ na uppādetīti? vuccate --  ettha hi yadetaṃ āvajjanadvayaṃ, taṃ anupacchinnabhavamūlepi santāne pavattaṃ anāsevanatāya  dubbalabhāvato abījasāmatthiyaṃ viya pupphaṃ aphalameva hoti. yaṃ pana ucchinnabhavamūlāyaṃ  santatiyaṃ pavattaṃ aṭṭhārasavidhaṃ viññāṇaṃ, taṃ samucchinnamūlāya latāya pupphaṃ viya  phaladāyi na hotīti veditabbaṃ. aññassa asambhavato ^a^V2.0121^ea^ kiriyahetunā nāma alobhādināva  bhavitabbanti āha ^b^``alobhādikiriyahetuvirahita''^eb^nti.</p>
              <p>[03] cakkhuviññāṇādīnaṃ purecarā hutvā rūpādiārammaṇānaṃ vijānanalakkhaṇā ^b^cakkhuviññāṇādipurecararūpādivijānanalakkhaṇā^eb^.  ayaṃ pana manoviññāṇato uppannāpi visiṭṭhamananakiccābhāvena manomattā dhātūti ^b^manodhātu^eb^.  tathā hesā manoviññāṇassa paccayo na hoti. ayamettha saṅkhepo, vitthāro pana ^b^dhātuniddese^eb^  (visuddhi0 2.517) āgamissati. ^b^āvajjanarasā^eb^ti ābhogarasā, cittasantānassa vā  purimākārato aññathā oṇojanarasā. ^b^bhavaṅgavicchedapadaṭṭhānā^eb^ti bhavaṅgasantānavicchedapadaṭṭhānā.  apubbārammaṇā sakideva pavattamānā sabbathā visayarasaṃ anubhavituṃ na sakkotīti iṭṭhādīsu  sabbattha ^b^upekkhāyuttāva hoti^eb^.</p>
              <p>[03] ^b^sādhāraṇā^eb^ti sekkhāsekkhaputhujjanānaṃ sādhāraṇā. ^b^asādhāraṇā^eb^ti asekkhānaṃyeva āveṇikā.  ^b^voṭṭhabbanāvajjanarasā^eb^ti pañcadvāre santīraṇena gahitārammaṇaṃ vavatthapentī viya pavattanato  voṭṭhabbanarasā, manodvāre ^a^M2.0130^ea^ pana vuttanayena āvajjanarasā. tathābhāvena pañcadvāramanodvāresu  yathākkamaṃ voṭṭhabbanāvajjanabhāvena paccupatiṭṭhatīti ^b^tathābhāvapaccupaṭṭhānā^eb^. voṭṭhabbanakāle  santīraṇakiccānaṃ tissannaṃ ahetukavipākamanoviññāṇadhātūnaṃ āvajjanakāle yassa  kassaci bhavaṅgassāti imesaṃ aññatarāpagamo etissā āsannakāraṇanti āha ^b^``ahetuka...pe0...  padaṭṭhānā''^eb^ti.</p>
              <p>[03] ^b^arahata^eb^nti arahataṃyeva asādhāraṇabhāvato. ^b^anuḷāresū^eb^ti aṭṭhikasaṅkhalikapetarūpādīsu,  aññesu vā appaṇītesu vatthūsu. ^b^hasituppādanarasā^eb^ti hasitasseva uppādanarasā.  tathā hi taṃ cittaṃ ``hasituppādana''ntveva vuccati, na aññesaṃ hasituppādakacittānaṃ  abhāvato. aññānipi hi dvādasa somanassasahagatāni parittakusalākusalakiriyacittāni  yathārahaṃ puthujjanādīnaṃ hasituppādakāni vijjanti, idaṃ pana cittaṃ vicāraṇapaññāvirahitaṃ  parittesu appaṇītesu ārammaṇesu arahantānaṃ somanassamattaṃ uppādentaṃ uppajjati.  bhagavatopi uppajjatīti aṭṭhakathāyaṃ vuttaṃ, taṃ atītaṃsādīsu appaṭihatañāṇaṃ vatvā ``imehi  tīhi dhammehi samannāgatassa buddhassa bhagavato sabbaṃ kāyakammaṃ ñāṇapubbaṅgamaṃ ñāṇānuparivattī''ti  (mahāni0 69; cūḷani0 mogharājamāṇavapucchāniddesa 85; paṭi0 ma0 3.5) vacanato vicāretabbanti  eke ^a^V2.0122^ea^. tattha hasituppādacittena pavattiyamānampi bhagavato sitakaraṇaṃ pubbenivāsānāgataṃsasabbaññutaññāṇānaṃ  anuvattakattā ñāṇānuparivattiyevāti evaṃ pana ñāṇānuparivattibhāve sati na koci  pāḷiaṭṭhakathānaṃ virodho. evañca katvā aṭṭhakathāyaṃ ``tesaṃ ñāṇānaṃ ciṇṇapariyante  idaṃ cittaṃ uppajjatī''ti vuttaṃ. avassañca etaṃ evaṃ icchitabbaṃ, aññathā aññassāpi  viññattisamuṭṭhāpakassa ahetukacittassa bhagavato uppatti na yujjeyya. na hi viññattisamuṭṭhāpakassa  taṃsamuṭṭhitāya viññattiyā kāyakammādibhāvaṃ āpajjanabhāvo vibandhatīti. ^b^ekantato  hadayavatthupadaṭṭhānā^eb^ pañcavokārabhave eva uppajjanato.</p>
              <p>[03] ^b^ayamettha viseso^eb^ti ayaṃ sekkhaputhujjanānaṃ uppattiyā vipākuppādanasamatthatā, arahataṃ  uppattiyā tadabhāvoti ubhayesaṃ santāne uppattisamupalakkhito ettha kusalakiriyaviññāṇesu  viseso. evañca katvā paccayavekallena avipākassāpi kusalākusalassa kiriyabhāvappasaṅgo  ^a^M2.0131^ea^ nivattito hoti. parato ^b^kusalato viseso^eb^ti etthāpi eseva nayo. </p>
              <p>[03] 455^b^.^eb^ ^b^sabbānipi^eb^ kusalākusalabyākatāni ^b^ekūnanavuti viññāṇāni honti^eb^ nātisaṅkhepavitthāranayenāti  adhippāyo. paṭisandhiviññāṇādīnaṃ kiccaṃ nāma bhavantarapaṭisandhādinā ākārena  pavatti eva. tabbinimuttañca cittassa aññaṃ kiccaṃ natthīti āha ^b^``cuddasahi ākārehi  pavattantī''^eb^ti.</p>
              <p>[03] ^b^ānubhāvenā^eb^ti sāmatthiyena. katūpacitaṃ hi kammaṃ avasesapaccayasamavāye vipākaṃ  dentaṃ attano ānubhāvaṃ vissajjantaṃ viya hoti. ^b^devamanussesū^eb^ti chasu kāmāvacaradevesu  ceva manussesu ca. ^b^kammakammanimittagatinimittāna^eb^nti ettha ^b^kammaṃ^eb^ nāma katūpacitaṃ  kāmāvacarakusalakammaṃ, tañca kho vipākadānāya laddhokāsaṃ. tenāha ``paccupaṭṭhita''nti.  ^b^kammanimittaṃ^eb^ kammāyūhanakkhaṇe cetanāya paccayabhūtaṃ deyyadhammādi. ^b^gatinimittaṃ^eb^  yaṃ gatiṃ upapajjati, tappariyāpannaṃ rūpāyatanaṃ. ^b^paṇḍakādibhāva^eb^nti paṇḍakamūgamammanādibhāvaṃ.  dubbalassa dvihetukakusalassa vipākabhūtā upekkhāsahagatāhetumanoviññāṇadhātu ^b^dubbala...pe0...  manoviññāṇadhātu. nesa^eb^nti bhāvitarūpārūpāvacarakusalānaṃ sattānaṃ. ^b^kammanimittamevā^eb^ti  pathavīkasiṇādikaṃ attano kammārammaṇameva.</p>
              <p>[03] ^b^evaṃ^eb^ ^a^V2.0123^ea^ ^b^tāvetthā^eb^ti ettha viññāṇakkhandhaniddese evaṃ saṅkhepato sarūpadassanamatteneva ekūnavīsatiyā  vipākaviññāṇānaṃ paṭisandhivasena pavatti veditabbā. bhavālambanādivibhāgena pana yadettha  vattabbaṃ, taṃ ^b^paṭiccasamuppādakathāyaṃ^eb^ āgamissatīti.</p>
              <p>[03] ^b^taṃ ta^eb^nti ekūnavīsatiyā paṭisandhiviññāṇesu yaṃ yaṃ uppajjitvā niruddhaṃ, taṃ taṃ  anantaraṃ uppattiyā ^b^anubandhamānaṃ. tassa tassevā^eb^ti yassa yassa kammassa vipākabhūtaṃ  paṭisandhiviññāṇaṃ, tassa tasseva. ^b^tasmiññevā^eb^ti kammādike eva. kammañce paṭisandhiviññāṇassa  ārammaṇaṃ, tasmiṃ kamme, atha kammanimittaṃ, gatinimittañca, tasmiṃ kammanimitte  gatinimitteti attho. ^b^tādisamevā^eb^ti yādisaṃ paṭisandhiviññāṇaṃ hetuto, sesasampayuttadhammato  ca tādisameva. ^b^santānavinivattake^eb^ti bhavaṅgasantānassa vinivattanake. ^b^aññasmiṃ^eb^  āvajjanasaṅkhāte ^b^cittuppāde^eb^. kiriyamayacitteneva supinadassanaṃ ^a^M2.0132^ea^ hotīti  āha ^b^``supinaṃ apassato''^eb^ti. ^b^aparimāṇasaṅkhyampi pavattatiyeva,^eb^ tathā hidaṃ upapattibhavassa  aṅgabhāvena pavattanato ``bhavaṅga''nti vuccati. ^b^tesaññevā^eb^ti paṭisandhibhūtānaṃyeva.</p>
              <p>[03] ^b^indriyānī^eb^ti cakkhādīni indriyāni. ^b^ārammaṇagahaṇakkhamānī^eb^ti rūpādiārammaṇaṃ gahetuṃ  samatthāni. mātukucchigatakāle viya hi bahinikkhantakālepi na tāva indriyāni sakiccakāni  honti, anukkamena pana visadabhāvaṃ pattakāle eva sakiccakāni honti. tenevāha  ``idha paripakkattā āyatanāna''nti. ^b^āpāthagate^eb^ti yogyadesāvaṭṭhite. tameva yogyadesāvaṭṭhitaṃ  ^b^rūpaṃ paṭicca^eb^ ghaṭṭanā paccayaṃ laddhā. ^b^ghaṭṭanā^eb^ti paṭighāto, yena byāpārādivisesapaccayantarasahite  cakkhussa visaye vikāruppattivisadisuppattivisayassa iṭṭhāniṭṭhabhāvena anuggaho, upaghāto  cāti attho. ^b^tato^eb^ti ghaṭṭanānantaraṃ. ^b^ghaṭṭanānubhāvenā^eb^ti ghaṭṭanābalena. ^b^bhavaṅgacalana^eb^nti  bhavaṅgacittassa pakampanaṃ, tathā dvikkhattuṃ pavattiyā visadisassa kāraṇabhāvūpagamananti  attho. tañhi cittasantānassa purimāvatthāya bhinnāvatthāhetutāya calanaṃ viyāti ``calana''nti  vuttaṃ. visayavisayībhāvasiddhāya dhammatāya ārammaṇassa abhimukhībhāvena pasādassa tāva  ghaṭṭanā hotu, aññasannissitassa pana bhavaṅgassa calanaṃ kathaṃ hotīti? taṃsambandhabhāvato. bheritale  ṭhapitāsu sakkharāsu ekissā sakkharāya ghaṭitāya tadaññasakkharāyaṃ ṭhitamakkhikā calanaṃ  cettha udāharaṇanti. ^b^tadeva rūpa^eb^nti tadeva bhavaṅgacalanassa paccayabhūtaṃ āpāthagataṃ rūpāyatanaṃ.  ^b^bhavaṅgaṃ vicchindamānā viyā^eb^ti bhavaṅgasantānaṃ vicchindantī ^a^V2.0124^ea^ viya. tadārammaṇuppattiyā  parato bhavaṅgassa uppajjanato visayaggahaṇaṃ pañcadvārāvajjanaṃ vatvā tadanantaraṃ dassanādīsu  vattabbesu tāni avatvā manodvārāvajjanassa gahaṇaṃ uddese dvinnaṃ āvajjanānaṃ āvajjanasāmaññena  gahitattā.</p>
              <p>[03] ^b^āvajjanānantara^eb^nti pañcadvārāvajjanānantaraṃ. ye hadayavatthu viya sampaṭicchanādivīthicittānipi  nānujānanti, tesaṃ ``sampaṭicchanāya cakkhuviññāṇadhātuyā''tiādinā tattha tattha pāḷi  āgatā. na hi sakkā pāḷiṃ paṭisedhetuṃ.</p>
              <p>[03] ^b^``sace^eb^ ^a^M2.0133^ea^ ^b^mahantaṃ hotī''^eb^ti idaṃ javanapariyosānāya cittappavattiyā vuccamānattā  vuttaṃ. cuddasacittakkhaṇāyukañhi ārammaṇamidha ``mahanta''nti adhippetaṃ, tañca uppajjitvā  dviticittakkhaṇātītaṃ hutvā āpāthagamanavasena veditabbaṃ.</p>
              <p>[03] ^b^yathāvavatthāpite^eb^ti voṭṭhabbanena vuttākārena katavavatthāpane. āvajjanāya, voṭṭhabbanassa  ca vuttattā ``avasesakāmāvacarakiriyāna''nti avasesaggahaṇaṃ kataṃ. ^b^cha satta vā^eb^ti  ^b^vā^eb^-saddena ``pañca vā''ti idampi vuttamevāti daṭṭhabbaṃ. suttamucchitādikāle  hi pañcapi javanāni javantīti.</p>
              <p>[03] ^b^tāniyevā^eb^ti ``aṭṭhannaṃ vā''tiādinā (visuddhi0 2.455) vuttāni ekūnatiṃsa kāmāvacarajavanāniyeva.  ito aññaṃ manodvārāvajjanānantaraṃ uppajjanakacittaṃ nāma natthīti dassanatthaṃ evakāraggahaṇaṃ.  ^b^``gotrabhūto''^eb^ti idaṃ gotrabhuṭṭhāniyānaṃ parikammavodānānampi gahaṇaṃ, na gotrabhuno  eva. ^b^phalacittānī^eb^ti samāpattivasena pavattanakaphalacittāni. ^b^yaṃ yaṃ laddhapaccaya^eb^nti  yaṃ yaṃ javanaṃ rūpāvacarajavanādivasena gotrabhuanantaraṃ uppattiyā laddhapaccayaṃ.</p>
              <p>[03] ^b^atimahanta^eb^nti soḷasacittakkhaṇāyukaṃ. tattha hi tadārammaṇacittaṃ uppajjati, na aññattha.  ^b^vibhūta^eb^nti supākaṭaṃ, tañca kāmāvacarameva. tattha hi tadārammaṇassa uppatti.  ^b^kāmāvacarajavanāvasāne^eb^ti kāmāvacarajavanasseva avasāne. na hi taṃ kāmataṇhāhetukakammanibbattaṃ  mahaggatānuttarajavanaṃ anubandhati ajanakattā, janakāsadisattā ca. yathā gehato bahi gantukāmo  taruṇadārako janakaṃ, janakasadisaṃ vā anubandhati, na aññaṃ, evamidampi ^a^V2.0125^ea^.  tatthāpi  na sabbasmā javanā sabbaṃ javanena tadārammaṇassa niyametabbato, ārammaṇena ca vedanāya parivattetabbato.  tatthāyaṃ niyamo -- parittakusalalobhamohamūlasomanassasahagatakiriyajavanānaṃ aññatarānantaraṃ  atimahati visaye pañcannaṃ somanassasahagatānaṃ aññataraṃ tadārammaṇaṃ uppajjati, tathā parittakusalākusalaupekkhāsahagatakiriyajavanānaṃ  aññatarānantaraṃ upekkhāsahagatānaṃ channaṃ tadārammaṇānaṃ aññataraṃ pavattati. ^b^iṭṭhārammaṇādīna^eb^nti  iṭṭhaiṭṭhamajjhattāniṭṭhārammaṇānaṃ vasenāti sambandho. tayidaṃ ārammaṇena vedanāparivattidassanatthaṃ  vuttaṃ. ^b^``purimakammavasenā''^eb^ti idaṃ tadārammaṇavisesadassanatthaṃ. na ^a^M2.0134^ea^  hi paṭisandhijanakameva kammaṃ tadārammaṇaṃ janeti, atha kho aññakammampi. taṃ pana paṭisandhidāyinā  kammena nibbattetabbatadārammaṇato visadisampi nibbattetīti. ^b^``javanacittavasenā''^eb^ti  idaṃ tadārammaṇaniyamadassanatthaṃ. ``javanena tadārammaṇaṃ niyametabba''nti hi vuttaṃ.  ^b^ādi^eb^-saddena paṭisandhicittaṃ saṅgaṇhāti. tañhi attano ukkaṭṭhatarassa tadārammaṇassa paccayo  na hoti. ^b^yo yo paccayo laddho hotī^eb^ti yathāvuttesu iṭṭhārammaṇādīsu yo yo tadārammaṇassa  uppattiyā paccayo samaveto hoti. ^b^kiñci antara^eb^nti kiñci khaṇantaraṃ. ^b^udakamivā^eb^ti  paṭisotaṃ gacchantaṃ udakamiva.</p>
              <p>[03] ^b^dvikkhattuṃ sakiṃ vā^eb^ti vacanasiliṭṭhavasena vuttaṃ ``aṭṭha vā dasa vā''tiādīsu (a0  ni0  8.11; pārā0 11) viya. dvikkhattuṃyeva pana vaṇṇenti. vipākacittattā, āvajjanassa  ca vidūrattā, mūlabhavaṅgādibhavaṅgasāmaññasabbhāvato ca bhavaṅgassa ārammaṇe pavattanārahaṃ samānaṃ  tassa javanassa ārammaṇaṃ ārammaṇaṃ etassāti tadārammaṇanti vuccati ekassa ārammaṇasaddassa  lopaṃ katvā ``kāmāvacaraṃ, oṭṭhamukha''nti ca yathā. ettha ca keci ``paṭṭhāne `kusalākusale  niruddhe vipāko tadārammaṇatā uppajjatī'ti (paṭṭhā0 1.1.406) vipākadhammadhammānaṃ eva  anantaraṃ tadārammaṇaṃ vutta''nti kiriyājavanānantaraṃ na icchanti. vipphāravantaṃ hi  javanaṃ nāvaṃ viya nadīsoto bhavaṅgaṃ anubandhati, na pana chaḷaṅgupekkhāvato santavuttikiriyajavanaṃ  paṇṇapuṭaṃ viya nadīsototi. tayidaṃ labbhamānassāpi kenaci adhippāyena katthaci avacanaṃ  dissati, yathā taṃ dhammasaṅgahe akusalaniddese labbhamānopi adhipati na vutto. yañca paṇṇapuṭaṃ  nidassitaṃ, tampi nidassitabbena na samānaṃ. nāvāpaṇṇapuṭānañhi nadīsotassa āvaṭṭanaṃ,  gati ca visadisīti nāvāya nadīsotassa anubandhanaṃ, paṇṇapuṭassa ananubandhanañca yujjati,  idha pana kiriyajavanetarajavanānaṃ bhavaṅgasotassa ^a^V2.0126^ea^ āvaṭṭanaṃ, gati ca sadisīti etassa ananubandhanaṃ,  itarassa anubandhanañca na yujjati. tasmā vicāretabbaṃ.</p>
              <p>[03] ^b^bhavaṅgamevā^eb^ti avadhāraṇaṃ bhavapariyosānassa idha na adhippetattā. aññathā tadārammaṇāvasāne  cutipi na hotiyeva. ^b^dassanādīnī^eb^ti dassanasavanaghāyanasāyanaphusanāni. ^b^iti^eb^-saddo  ādiattho, tena sampaṭicchanādīnaṃ saṅgaho daṭṭhabbo. paṭisandhito bhavaṅgameva, bhavaṅgato āvajjanamevāti  ^a^M2.0135^ea^ evaṃ pavatta^b^cittaniyamavaseneva. tampī^eb^ti cuticittampi. paṭisandhibhavaṅgacittāni  viya ^b^ekūnavīsatividhameva hoti^eb^ atthato bhedābhāvato.</p>
              <p>[03] ^b^bhavagatiṭhitinivāsesū^eb^ti tīsu bhavesu, pañcasu gatīsu, sattasu viññāṇaṭṭhitīsu, navasu  sattāvāsesu ca. yo panettha acittako, so idha na gahetabbo viññāṇakathābhāvato. ``etthā''ti  idaṃ ``saṃsaramānānaṃ sattāna''nti iminā sambandhitabbaṃ. ettha etesu vuttanayena saṃsaramānesu  sattesu yo pana arahattaṃ pāpuṇāti sammāpaṭipattimanvāyāti adhippāyo. ^b^tassa^eb^ arahato  ^b^niruddhameva hoti^eb^ cittaṃ appaṭisandhikabhāvato. </p>
              <p>[06] iti viññāṇakkhandhe vitthārakathāmukhavaṇṇanā. </p>
            </h4>
          </h3>
          <h3>
            <h3n> vedanākkhandhakathāvaṇṇanā </h3n>
            <h4>
              <h4n> </h4n>
              <p>[03] 456^b^.^eb^ vedena anubhavanākārena ayitaṃ pavattaṃ vedayitaṃ, vedayitanti lakkhitabbadhammajātaṃ  ^b^vedayitalakkhaṇaṃ^eb^. taṃ pana atthato vedanā evāti āha ^b^``vedayitalakkhaṇaṃ nāma  vedanāvā''^eb^ti. atha vā vedayitaṃ lakkhaṇaṃ etissāti kappanāsiddhaṃ bhedaṃ nissāya aññapadatthasamāsavasenāpi  vedanāva vuccatīti āha ^b^``vedayitalakkhaṇaṃ nāma vedanāvā''^eb^ti. ^b^vedayati vedayatī^eb^ti  byāpanicchāvasena vacanaṃ vedanāya savisaye abhiṇhappavattidassanatthaṃ. sabhāvadhammato añño  kattā natthīti dassanatthaṃ kattuniddeso. ^b^itī^eb^ti aniyamato hetuattho. ^b^kho^eb^ti vacanālaṅkāramattaṃ.  ^b^tasmā^eb^ti tassa niyamanaṃ. idaṃ vuttaṃ hoti -- yasmā yathāpaccayaṃ ārammaṇarasaṃ anubhavati,  tasmā vedanāti vuccatīti. </p>
              <p>[01] ^b^``kusalaviññāṇena^eb^ ^a^V2.0127^ea^ ^b^sampayuttā''^eb^ti idaṃ kusalāya vedanāya upalakkhaṇaṃ daṭṭhabbaṃ. yā  kāci kusalā vedanā, sabbā sā kusalena viññāṇena sampayuttāti, na pana tassā  kusalabhāvasaṃsiddhidassanatthaṃ. na hi kusalena viññāṇena sampayogato kusalāya vedanāya  kusalabhāvo, atha ^a^M2.0136^ea^ kho yonisomanasikārādikato. tenāha ^b^``jātivasenā''^eb^ti.  ^b^akusalādīsu^eb^pi eseva nayo. yathā pana jātivasena kusalādiviññāṇasampayuttatāya  tividhā, evaṃ yāva ekūnanavutiviññāṇasampayuttāti ekūnanavutividhā veditabbā.  ^b^sabhāvabhedato^eb^ti sampayuttabhūmiārammaṇādivasena labbhamānaṃ bhedaṃ aggahetvā kevalaṃ  sabhāvakatabhedato evāti attho.</p>
              <p>[03] ``pañcavidhā''ti vatvā taṃ pañcavidhataṃ dassetuṃ ^b^``sukha''^eb^ntiādi vuttaṃ. tattha  sukhayatīti ^b^sukhaṃ,^eb^ kāyaṃ, sampayuttadhamme ca laddhassāde karotīti attho. suṭṭhu  vā khādati, khaṇati vā kāyikaṃ ābādhanti ^b^sukhaṃ^eb^. sukaraṃ okāsadānaṃ etassāti  ^b^sukha^eb^nti apare. dukkhayatīti ^b^dukkhaṃ,^eb^ kāyaṃ, sampayuttadhamme ca vibādhatīti  attho. duṭṭhu vā khādati, khaṇati vā kāyikaṃ assādanti ^b^dukkhaṃ^eb^. dukkaraṃ okāsadānaṃ  etassāti ^b^dukkha^eb^nti apare. ^b^somanassupekkhānaṃ^eb^ saddattho heṭṭhā vuttoyeva. domanassassa  somanasse vuttanayānusārena veditabbaṃ. kiṃ pana kāraṇaṃ mānasetarasātāsātavasena  sukhaṃ, dukkhañca vibhajitvā vuttaṃ ^b^``sukhaṃ somanassaṃ dukkhaṃ domanassa''^eb^nti,  upekkhā pana mānasī, itarā ca ekadhāva vuttāti? bhedābhāvato. yathā hi anuggahūpaghātakatāya  sukhadukkhāni aññathā kāyassa anuggahamupaghātañca karonti, aññathā manaso, na evamupekkhā.  tasmā bhedābhāvato ekadhāva upekkhā vuttāti.</p>
              <p>[03] tattha yena sabhāvabhedena vedanā pañcavidhā, sā pavattiṭṭhāne dassite supākaṭā hotīti  pavattiṭṭhānaṃ tāva dassetuṃ ^b^``tatthā''^eb^tiādi āraddhaṃ. ^b^akusalavipākenā^eb^ti etthāpi  ``kāyaviññāṇena sampayutta''nti ānetvā sambandhitabbaṃ. yathā adhikaraṇīmatthake kappāsapicupiṇḍaṃ  ṭhapetvā ayokūṭena paharantassa picupiṇḍaṃ atikkamitvā kūṭaṃ adhikaraṇiṃ gaṇhāti,  nighaṃso balavā hoti, evaṃ paṭighaṭṭanānighaṃsassa balavabhāvato iṭṭhe, iṭṭhamajjhatte ca ārammaṇe  kāyaviññāṇaṃ sukhasahagataṃ hoti. aniṭṭhe, aniṭṭhamajjhatte ca dukkhasahagatanti āha ^b^``kusala...pe0...  dukkha''^eb^nti. kāmāvacaravipākaviññāṇāni pañca kammārammaṇavasena somanassasahagatāni  honti, rūpāvacaravipākāni cattāri kammavasena, sesāni terasa kāmāvacarāni, aṭṭha  rūpāvacarāni, dvattiṃsa lokuttarāni, yathārahaṃ ^a^M2.0137^ea^  cetobhisaṅkhārārammaṇapādakādivasena ^a^V2.0128^ea^  somanassasahagatāni hontīti āha ^b^``somanassaṃ dvāsaṭṭhiyā viññāṇehi sampayutta''^eb^nti.  ^b^domanassaṃ dvīhi^eb^ akusalaviññāṇehi sampayuttaṃ cetobhisaṅkhārārammaṇādivasena.</p>
              <p>[03] ^b^avasesapañcapaññāsāyā^eb^ti yathāvuttāni chasaṭṭhi viññāṇāni ṭhapetvā avasesāya pañcapaññāsāya.  tattha kusalākusalavipākāni iṭṭhāniṭṭhesu nibbikappakāni sukhadukkhasampayuttāni  bhavituṃ yuttānipi dvinnaṃ picupiṇḍānaṃ viya dvinnaṃ dvinnaṃ upādārūpānaṃ ghaṭṭanānighaṃsassa  mandabhāvato cakkhādisannissitāni aṭṭhapi viññāṇāni sabbattha upekkhāsampayuttāneva honti,  tathā balavapaccayatāya sukhadukkhānaṃ tesañca tadabhāvato. apubbārammaṇanissayappavattīni  āvajjanasampaṭicchanaviññāṇāni, asadisānantarappaccayaṃ kiriyārambhassa ādibhūtaṃ voṭṭhabbanaṃ,  kāyadukkhapadhānatāya akusalaphalassa tadupanissayabhūtaṃ akusalavipākapaṭisandhiādi,  iṭṭhamajjhattārammaṇappavattīni kāmāvacarakusalavipākaviññāṇāni ca upekkhāsahagatāniyeva  honti. kammavasena vā vipākānubhavanassa iṭṭhāniṭṭhārammaṇesu adukkhamasukhabhāvo yutto.  sati ca vipākabhūtāya upekkhāya sukhadukkhamajjhattabhāve kammārammaṇavasena kusalavipākāya  iṭṭhabhāvo, akusalavipākāya aniṭṭhabhāvo ca veditabbo. avasiṭṭhāni pana sattatiṃsa viññāṇāni  cetobhisaṅkhārārammaṇapādakādivasena upekkhāsampayuttāni hontīti evaṃ pañcapaññāsāya  viññāṇehi upekkhāya sampayuttatā veditabbā.</p>
              <p>[03] salakkhaṇaṃ nāma dhammānaṃ anaññasādhāraṇo sabhāvo, anubhavanañca sabbavedanānaṃ sādhāraṇalakkhaṇanti  taṃ paṭiniyatena ārammaṇena niyametvā dassento āha ^b^``iṭṭhaphoṭṭhabbānubhavanalakkhaṇaṃ sukha''^eb^nti  tassa byabhicārābhāvato. bhusaṃ brūhanaṃ vaḍḍhanaṃ ^b^upabrūhanaṃ^eb^. tayidaṃ kāmañca cetasikasukhepi  labbhati, taṃ pana savikappakaṃ cetobhisaṅkhāravasenāpi hoti. idantu nibbikappakaṃ sabhāvasiddhattā  tato sātisayanti āha ^b^``sampayuttānaṃ upabrūhanarasa''^eb^nti. assādiyatīti assādo,  sukhāvedanā. tenāha bhagavā ``yaṃ, bhikkhave, pañcupādānakkhandhe paṭicca uppajjati sukhaṃ  somanassaṃ, ayaṃ vuccati, bhikkhave, pañcupādānakkhandhesu assādo''ti ^a^M2.0138^ea^  (saṃ0 ni0  3.26). kāyanissitattā kāye bhavo kāyiko, so eva assādo tathā  paccupatiṭṭhatīti ^b^kāyikāssādapaccupaṭṭhānaṃ. kāyindriyapadaṭṭhānaṃ^eb^ anaññavatthukattā.</p>
              <p>[03] dukkhassa lakkhaṇādīni vuttanayānusārena veditabbāni.</p>
              <p>[03] sabhāvato ^a^V2.0129^ea^, parikappato vā iṭṭhassa ārammaṇassa anubhavanalakkhaṇaṃ ^b^iṭṭhārammaṇānubhavanalakkhaṇaṃ^eb^.  tenāha ^b^``yathā tathā vā iṭṭhākārasambhogarasa''^eb^nti, yathābhūtena vā ayathābhūtena  vā iṭṭhākārena ārammaṇassa ^b^saṃbhuñjanarasaṃ,^eb^ paccanubhavanakiccanti attho. ^b^``passaddhipadaṭṭhāna''^eb^nti  idaṃ ``passaddhakāyo sukhaṃ vedetī''ti (saṃ0 ni0  5.376; a0 ni0  11.12)  suttapadaṃ nissāya vuttaṃ, taṃ pana nirāmisasomanassavasena veditabbaṃ.</p>
              <p>[03] somanasse vuttavipariyāyena domanassassa lakkhaṇādīni veditabbāni. domanassassa kāmadhātuyaṃ  uppajjanato ekantena hadayavatthupadaṭṭhānatā tato viseso. </p>
              <p>[01] majjhattassa, ārammaṇassa majjhattaṃ vā vedayitaṃ anubhavanaṃ lakkhaṇaṃ etissāti ^b^majjhattavedayitalakkhaṇā^eb^.  majjhattānubhavanato eva sampayuttānaṃ ^b^nātiupabrūhanamilāpanarasā. ``santabhāvapaccupaṭṭhānā''^eb^ti  idaṃ anavajjāya nirāmisāya upekkhāya vasena veditabbaṃ, na sabbāya. </p>
              <p>[06] iti vedanākkhandhe vitthārakathāmukhavaṇṇanā. </p>
            </h4>
          </h3>
          <h3>
            <h3n> saññākkhandhakathāvaṇṇanā </h3n>
            <h4>
              <h4n> </h4n>
              <p>[03] 457^b^.^eb^ ^b^sañjānanalakkhaṇaṃ nāma saññāvā^eb^tiādīsu yaṃ vattabbaṃ, taṃ vedanākkhandhaniddese  vuttanayeneva veditabbaṃ.</p>
              <p>[03] kāmaṃ vedanāyapi vippayuttaṃ viññāṇaṃ natthi, tassā pana sabhāvato bhinnattā kāyaci  vedanāya sampayuttampi kāyaci vippayuttaṃ hoti. saññāya pana īdisaṃ natthīti āha  ^b^``na hi taṃ viññāṇaṃ...pe0... saññāyā''^eb^ti. </p>
              <p>[01] ^b^sabbāvā^eb^ti catubhūmikāpi. atha vā yathā vedanā bhinnasabhāvattā bhedanalakkhaṇādito  vuttā, na evamayaṃ, ayaṃ pana sabbāva sañjānanalakkhaṇā ^a^M2.0139^ea^. nīlādibhedassa ārammaṇassa  sañjānanaṃ saññaṃ katvā jānanaṃ lakkhaṇaṃ etissāti ^b^sañjānanalakkhaṇā^eb^. tathā hi  sā abhiññāṇena sañjānanato ^a^V2.0130^ea^ paccābhiññāṇarasāti vuccati. nimittena hi puna sañjānanakiccā  ^b^paccābhiññāṇarasā^eb^. tassā vaḍḍhakissa dārumhi abhiññāṇaṃ katvā tena abhiññāṇena  paccābhijānanakāle pavatti veditabbā. tenāha ^b^``tadeveta''^eb^ntiādi. puna sañjānanassa  paccayo punasañjānanapaccayo, tadeva nimittaṃ puna...pe0... nimittaṃ, tassa karaṇaṃ,  puna...pe0... karaṇaṃ, punasañjānanapaccayabhūtaṃ vā nimittakaraṇaṃ puna...pe0... karaṇaṃ,  tadassā kiccanti ^b^punasañjānanapaccayanimittakaraṇarasā^eb^. punasañjānananimittakaraṇaṃ nimittakārikāya,  nimittena sañjānanantiyā ca sabbāya saññāya samānaṃ yojetabbaṃ. ^b^abhinivesakaraṇaṃ^eb^ ``idameva  sacca''nti (ma0 ni0 2.187, 202, 203, 427; ma0 ni0 3.27-29) saññābhinivesamatteneva  daṭṭhabbaṃ. ^b^yathāupaṭṭhitavisayapadaṭṭhānā^eb^ avikappasabhāvattā. ñāṇasampayuttā pana saññā ñāṇameva  anuvattati, tasmā abhinivesakārikā, viparītaggāhikā ca na hoti. eteneva samādhisampayuttatāya  aciraṭṭhānatā ca na hotīti veditabbā. evaṃ rāgadiṭṭhimānādisampayuttāya saññāya rāgādianuvattikabhāvoti. </p>
              <p>[06] iti saññākkhandhe vitthārakathāmukhavaṇṇanā. </p>
            </h4>
          </h3>
          <h3>
            <h3n> saṅkhārakkhandhakathāvaṇṇanā </h3n>
            <h4>
              <h4n> </h4n>
              <p>[03] 458^b^.^eb^ ^b^rāsikaraṇalakkhaṇa^eb^nti sampiṇḍanalakkhaṇaṃ, tato saṅkhārā āyūhanarasā vuccanti.  cetanāpadhānatāya hi saṅkhārakkhandhadhammā evaṃ vuttā. tenevāha ^b^``kiṃ pana tanti saṅkhārāyevā''^eb^tiādi.  tattha ^b^saṅkhatamabhisaṅkharontī^eb^ti yathā attano phalaṃ saṅkhataṃ sammadeva nipphannaṃ hoti, evaṃ  abhisaṅkharontīti attho. ^b^vipphārapaccupaṭṭhānā^eb^ti ettha ^b^vipphāro^eb^ nāma vipphāravantatā,  tasmā sabyāpārapaccupaṭṭhānāti attho.</p>
              <p>[03] tasmiṃ tasmiṃ citte uppanne niyamena uppajjanato ^b^niyatā. sarūpena āgatā^eb^ti evaṃ piṭṭhivattake  akatvā pāḷiyā sarūpeneva āgatā. kadācideva uppajjanato na niyatāti ^b^aniyatā^eb^.  yadipi aniyatā ekajjhaṃ ^a^M2.0140^ea^ na uppajjanti, tasmiṃ pana citte uppajjanadhammatāya  ^b^``chattiṃsā''^eb^ti vuttaṃ. tenāha ^b^``uppajjamānāpi ca na ekato uppajjantī''^eb^ti. </p>
              <p>[03] 459^b^.^eb^ ^b^phusatī^eb^ti ^a^V2.0131^ea^ kattuniddeso. yaṃ tattha kāraṇaṃ, taṃ heṭṭhā vuttameva. phusanti  etenāti vā ^b^phasso^eb^. sampayuttadhammā hi ārammaṇe pavattamānā taṃ phusanalakkhaṇena  phassena phusantā viya honti. ārammaṇaphusanamattaṃ vā ^b^phasso^eb^ti sādhanattayampi  yujjateva. sabhāvadhammesu kattukaraṇasādhanavacanaṃ tadākārasamāropanato pariyāyakathā, bhāvasādhanavacanameva  nippariyāyakathāti vuttaṃ ^b^``phusanalakkhaṇo''^eb^ti. ^b^ayañhī^eb^tiādi yathāvuttalakkhaṇādisamatthanaṃ.  yadi ayaṃ dhammo cetasiko, svāyaṃ arūpadhammo samāno kathaṃ phusanalakkhaṇo, saṅghaṭṭanarasādiko  ca hotīti antolīnaṃ codanaṃ hadaye ṭhapetvā tassa sodhanatthaṃ ^b^``arūpadhammopi samāno''^eb^tiādi  vuttaṃ. tattha ^b^``phusanākāreneva pavattatī''^eb^ti iminā arūpassāpi tassa dhammassa  ayaṃ sabhāvoti dasseti. sā ca tassa phusanākārappavatti ambilāmbapakkādiṃ khādantaṃ  passantassa parassa kheḷuppatti, paraṃ vibādhiyamānaṃ disvā dayālukassa sarīrakampanaṃ,  rukkhasākhagge duṭṭhitaṃ purisaṃ disvā bhūmiyaṃ ṭhitassa bhīrukapurisassa jaṅghacalanaṃ, pisācādibhāyitabbaṃ  disvā ūrukhambhoti evamādīsu paribyattā hoti. </p>
              <p>[01] ^b^ekadesenā^eb^ti kaṭṭhadvayādi viya attano ekapassena. ^b^anallīyamānopī^eb^ti asaṃsiliyamānopi.  rūpasaddehi saha phassassa sāmaññaṃ anallīyamānasaṅghaṭṭanameva, na visayabhāvo. yathā rūpasaddā  cakkhusotāni anallīyamānā eva ``phusita''ntiādinā vuttā, evaṃ phassassāpi ārammaṇaphusanasaṅghaṭṭanānīti.  ^b^saṅghaṭṭana^eb^ñca phassassa cittārammaṇānaṃ sannipatanabhāvo eva. tenāha ^b^``cittamārammaṇañca  saṅghaṭṭetī''^eb^ti. kiccaṭṭhena rasena saṅghaṭṭanarasatā vuttā, vatthārammaṇasannipātena vā sampajjatīti  saṅghaṭṭanasampattiko phasso saṅghaṭṭanaraso vutto. yathā ``dve pāṇī vajjeyyu''ntiādīsu  (mi0 pa0 2.3.8) pāṇissa pāṇimhi saṅghaṭṭanaṃ tabbisesabhūtā rūpadhammā, evaṃ cittassa  ārammaṇe saṅghaṭṭanaṃ tabbisesabhūto eko cetasikadhammo daṭṭhabbo. ``tiṇṇaṃ saṅgati phasso''ti  (ma0 ni0 1.204; 3.421, 425, 426; saṃ0 ni0  2.43-44;  4.60) vacanato cakkhurūpaviññāṇādīnaṃ  ^a^M2.0141^ea^ saṅgativasena gahetabbattā āha ^b^``tikasannipātasaṅkhātassā''^eb^tiādi. tassa  phassassa kāraṇabhūto tadanurūpo samannāhāro ^b^tajjāsamannāhāro^eb^. indriyassa tadabhimukhabhāvo,  āvajjanāya ca ārammaṇakaraṇaṃ visayassa ^b^parikkhatatā^eb^ abhisaṅkhatatā, viññāṇassa visayabhāvakaraṇanti  attho. yathā niccammā gāvī yaṃ yaṃ ṭhānaṃ upagatā, tattha tattha dukkhameva pāpuṇāti,  evaṃ phasse sati vedanā uppajjateva. vedanā ca dukkhasallādisabhāvāti vuttaṃ ^b^``vedanādhiṭṭhānabhāvato  pana niccammagāvī viya daṭṭhabbo''^eb^ti. </p>
              <p>[03] 460^b^.^eb^ ^b^abhisandahati^eb^ ^a^V2.0132^ea^ pabandhati pavatteti. ^b^cetanābhāvo^eb^ byāpārabhāvo. ^b^āyūhanaṃ^eb^  cetayanaṃ īriyanaṃ. ^b^saṃvidahanaṃ^eb^ vicāraṇaṃ. āyūhanarasāya cetanāya pavattamānāya sabbepi  sampayuttadhammā yathāsakaṃ kiccappasutā hontīti sā ^b^sakiccaparakiccasādhikā^eb^ vuttā.  jeṭṭhasisso pare sajjhāyane uyyojento sayampi sajjhāyati. mahāvaḍḍhakimhi vaḍḍhakikammaṃ  kātumāraddhe itarepi karontiyeva. ^b^ussāhanabhāvenā^eb^ti ādarakaraṇabhāvena. sā  hi sayaṃ ādarabhūtā sampayuttadhamme ādarayatīti. āyūhanavasena ussāhanaṃ daṭṭhabbaṃ, na vīriyussāhavasena. </p>
              <p>[03] 461^b^.^eb^ ^b^vīrabhāvo^eb^ti yena vīro nāma hoti, so dhammoti attho. vidhinā īretabbaṃ  pavattetabbanti vā ^b^vīriyaṃ,^eb^ ussāho, taṃtaṃkiccasamārambho, parakkamo vā. ^b^upatthambhanaṃ^eb^  sampayuttadhammānaṃ kosajjapakkhe patituṃ adatvā dhāraṇaṃ anubalappadānaṃ, sampaggaṇhanaṃ  vā. saṃsīdanapaṭipakkho dhammo asaṃsīdanaṃ, na saṃsīdanābhāvamattanti asaṃsīdanabhāvena paccupatiṭṭhatīti  vuttaṃ ^b^``asaṃsīdanabhāvapaccupaṭṭhāna''^eb^nti. ^b^saṃvegapadaṭṭhāna^eb^nti aṭṭhasaṃvegapubbikāya  (a0 ni0 aṭṭha0 1.1.418) kusalakiriyāya vīriyārambhavatthupadaṭṭhānaṃ. ``maggo gantabbo  hoti, maggo gato, kammaṃ kātabbaṃ, kammaṃ kataṃ, appamattako ābādho uppanno, gilānā  vuṭṭhito hoti, aciravuṭṭhito gelaññā, gāmaṃ vā nigamaṃ vā piṇḍāya vicaranto na labhati  lūkhassa vā paṇītassa vā bhojanassa yāvadatthaṃ pāripūriṃ, labhati...pe0... pāripūri''nti  evaṃ vuttāni etāni anurūpapaccavekkhaṇāsahitāni aṭṭha ^b^vīriyārambhavatthūni,^eb^ taṃmūlakāni  vā paccavekkhaṇāni. </p>
              <p>[03] 462^b^.^eb^ attanā ^a^M2.0142^ea^ anupāletabbānaṃ sahajātadhammānaṃ anupālanaṃ jīvitassa byāpāro,  tañca nesaṃ jīvananti taṃ tassa kāraṇabhāvaṃ purakkhatvā vuttaṃ ^b^``jīvanti tenā''^eb^ti.  tampi cassa atthato jīvanamevāti āha ^b^``jīvanamattameva vā ta''^eb^nti. </p>
              <p>[03] 463^b^.^eb^ ^b^ādhiyatī^eb^ti ṭhapeti. ^b^avisāro^eb^ attano eva avisaraṇasabhāvo. ^b^avikkhepo^eb^  sampayuttānaṃ dhammānaṃ avikkhittatā. yena sampayuttā avikkhittā honti, so dhammo  avikkhepoti. avūpasamalakkhaṇassa vikkhepassa paṭipakkhatāya cittassa upasamanākārena paccupatiṭṭhatīti  ^b^upasamapaccupaṭṭhāno. visesato^eb^ti yebhuyyena. sukhavirahitopi hi atthi samādhīti.  ^b^dīpacci^eb^nidassanena santānaṭhitibhāvaṃ samādhissa dasseti. </p>
              <p>[03] 464^b^.^eb^ ^b^saddahanti^eb^ ^a^V2.0133^ea^ ^b^etāyā^eb^ti saddahanakiriyāya pavattamānānaṃ dhammānaṃ tattha ādhipaccabhāvena  saddhāya paccayataṃ dasseti. tassā hi dhammānaṃ tathāpaccayabhāve sati puggalo saddahatīti  vohāro hoti. saddahanaṃ saddheyyavatthuno pattiyāyanaṃ, taṃ lakkhaṇaṃ etissāti ^b^saddahanalakkhaṇā.  okappanalakkhaṇā^eb^ti anupavisitvā evametanti kappanalakkhaṇā. kālussiyamalaṃ vidhametvā  sampayuttānaṃ, puggalasseva vā pasādanaṃ anāvilabhāvakaraṇaṃ raso etissāti ^b^pasādanarasā.  pakkhandanaṃ^eb^ adhimuccanavasena ārammaṇassa anupavisanaṃ. akālusabhāvo akālussiyaṃ,  anāvilabhāvoti attho. pasādanīyaṭṭhānesu pasādaviparītaṃ akusalaṃ assaddhiyaṃ, micchādhimutti  ca, tappaccanīkova pasādabhūto vatthugato nicchayo ^b^adhimutti,^eb^ na yevāpanakādhimokkho.  ratanattayaṃ, kammaṃ, kammaphalañca ^b^saddheyyavatthu^eb^. sappurisasaṃsevanasaddhammasavanayonisomanasikāradhammānudhammappaṭipattiyo  ^b^sotāpattiyaṅgāni^eb^. kusaladhammānaṃ ādāne ^b^hatthaṃ^eb^ viya, sabbasampattisampadāne  ^b^vittaṃ^eb^ viya, amatakasiphalaphalane ^b^bījaṃ^eb^ viya daṭṭhabbā. </p>
              <p>[03] 465^b^.^eb^ ^b^saranti tāyā^eb^ti saraṇakiriyāya pavattamānānaṃ dhammānaṃ tattha ādhipaccabhāvena satiyā  paccayataṃ dasseti. tassā hi dhammānaṃ tathāpaccayabhāve sati taṃsamaṅgipuggalo saratīti  vohāro hoti. udake alābu viya pilavitvā gantuṃ adatvā pāsāṇassa viya niccalassa  ^a^M2.0143^ea^ ārammaṇassa ṭhapanaṃ saraṇaṃ asammuṭṭhatākaraṇaṃ ^b^apilāpanaṃ^eb^. sammosapaccanīkaṃ  kiccaṃ ^b^asammoso,^eb^ na sammosābhāvamattaṃ. ``satārakkhena cetasā''ti (a0 ni0  10.20)  vacanato ^b^ārakkhapaccupaṭṭhānā^eb^. aññato āgantvā cittavisaye abhimukho bhavati etāyāti  ^b^visayābhimukhabhāvo,^eb^ sati. satiyā vatthubhūtā kāyādayova ^b^kāyādisatipaṭṭhānāni,^eb^  sati eva vā purimā pacchimāya padaṭṭhānaṃ. </p>
              <p>[03] 466^b^.^eb^ ^b^kāyaduccaritādīhī^eb^ti hetumhi karaṇavacanaṃ. ^b^hiriyatī^eb^ti lajjākārena  jigucchati. ^b^tehiyevā^eb^ti kāyaduccaritādīhiyeva. ^b^ottappatī^eb^ti ubbijjati.  hirī pāpadhamme gūthaṃ viya passantī jigucchatīti āha ^b^``pāpato jigucchanalakkhaṇā hirī''^eb^ti.  ottappaṃ te uṇhaṃ viya passantaṃ tato uttasatīti vuttaṃ ^b^``uttāsalakkhaṇaṃ ottappa''^eb^nti.  ^b^vuttappakārenā^eb^ti lajjākārena, uttāsākārena ca. ^b^attagāravapadaṭṭhānā^eb^ hirī  ajjhattasamuṭṭhānatāya, attādhipatitāya ca. ^b^paragāravapadaṭṭhānaṃ^eb^ ottappaṃ bahiddhāsamuṭṭhānatāya,  lokādhipatitāya ca. tamevatthaṃ pākaṭataraṃ kātuṃ ^b^``attānaṃ^eb^ ^a^V2.0134^ea^ ^b^hī''^eb^tiādi vuttaṃ.  ajjhattasamuṭṭhānāditā ca hiriottappānaṃ tattha tattha pākaṭabhāvena vuttā, na panetesaṃ  kadāci aññamaññavippayogā. na hi lajjanaṃ nibbhayaṃ, pāpabhayaṃ vā alajjanaṃ atthīti.  ^b^lokapālakā^eb^ti ettha ``dveme, bhikkhave, sukkā dhammā lokaṃ pālentī''ti (a0  ni0  2.9; itivu0 42) suttapadaṃ attādhipati, lokādhipatibhāve ca ``so attānaṃyeva  adhipatiṃ karitvā, so lokaṃyeva adhipatiṃ karitvā''ti (a0 ni0  3.40) ca suttapadāni  āharitvā vattabbāni. </p>
              <p>[03] 467^b^.^eb^ yasmā lobhapaṭipakkho alobhoti ye dhammā tena sampayuttā, taṃsamaṅgino vā sattā  tena na lubbhanti, sayaṃ kadācipi na lubbhateva, atthato vā alubbhanākāro eva ca hoti,  tasmā vuttaṃ ^b^``na lubbhantī''^eb^tiādi. ^b^eseva nayo^eb^ti ``na dussanti tenā''tiādinā  kārakattayayojanaṃ atidisati. ^b^agedho^eb^ agijjhanaṃ anabhikaṅkhanaṃ. ^b^alaggabhāvo^eb^ anāsattatā.  ^b^apariggaho^eb^ kassaci vatthuno mamattavasena asaṅgaho. anallīno bhāvo adhippāyo etassāti  ^b^anallīnabhāvo^eb^. evañhi upamāya sameti. </p>
              <p>[03] 468^b^.^eb^ caṇḍikassa ^a^M2.0144^ea^ bhāvo caṇḍikkaṃ, kopo. tappaṭipakkho ^b^acaṇḍikkaṃ,^eb^  abyāpādo. ^b^avirodho^eb^ aviggaho. ^b^anukūlamitto^eb^ anuvattako. ^b^vinayaraso^eb^ti  vinayanaraso. ^b^sommabhāvo^eb^ mejjanavasena hilādanīyatā. </p>
              <p>[03] 469^b^.^eb^ dhammānaṃ yo yo sabhāvo yathāsabhāvo, tassa tassa paṭivijjhanaṃ ^b^yathāsabhāvapaṭivedho^eb^.  akkhalitaṃ avirajjhitvā paṭivedho ^b^akkhalitapaṭivedho^eb^. visayassa obhāsanaṃ tappaṭicchādakasammohandhakāravidhamanaṃ  ^b^visayobhāsanaṃ^eb^. katthacipi visaye asammuyhanākāreneva paccupatiṭṭhati, sammohapaṭipakkhatāya  vā tadabhāvaṃ paccupaṭṭhapetīti ^b^asammohapaccupaṭṭhāno. sabbakusalānaṃ mūlabhūtā^eb^ti sabbesaṃ  catubhūmakakusaladhammānaṃ suppatiṭṭhitabhāvasādhanena patiṭṭhābhūtā, na tesaṃ kusalabhāvasādhanena.  yadi hi tesaṃ kusalabhāvo kusalamūlapaṭibaddho siyā, evaṃ sati taṃsamuṭṭhānarūpesu hetupaccayatā  na siyā. na hi te tesaṃ kusalādibhāvaṃ sādhenti, na ca paccayā na honti. vuttañhetaṃ  ``hetū hetusampayuttakānaṃ dhammānaṃ taṃsamuṭṭhānānañca rūpānaṃ hetupaccayena paccayo''ti  (paṭṭhā0 1.1.1). yathā ca kusalabhāvo, evaṃ abyākatabhāvopi abyākatamūlappaṭibaddho siyā.  tathā sati ahetukacittānaṃ ^a^V2.0135^ea^ abyākatabhāvo eva na siyā, akusalesu ca yattha ekaṃyeva  mūlaṃ, tassa akusalabhāvo na siyā, ubhayampi hotiyeva. tasmā na mūlappaṭibaddho kusalādibhāvo,  atha kho yonisomanasikārādipaṭibaddho. tesaṃ pana suppatiṭṭhitabhāvasādhanāni mūlānīti  gahetabbaṃ. </p>
              <p>[03] 470^b^.^eb^ ^b^passambhanaṃ^eb^ darathavūpasamo. kāyasaddo samūhavācī, so ca kho vedanādikkhandhattayavasenāti  āha ^b^``kāyoti cettha vedanādayo tayo khandhā''^eb^ti. tenevāha ``tattha katamā tasmiṃ  samaye kāyapassaddhi hoti? yā tasmiṃ samaye vedanākkhandhassā''tiādi (dha0 sa0 40).  ^b^daratho^eb^ sārambho, domanassapaccayānaṃ uddhaccādhikānaṃ kilesānaṃ, tathāpavattānaṃ vā catunnaṃ  khandhānaṃ etaṃ adhivacanaṃ. darathanimmaddanena pariḷāhaparipphandavirahito sītibhāvo ^b^aparipphandasītibhāvo^eb^.  uddhaccappadhānā kilesā ^a^M2.0145^ea^ ^b^uddhaccādikilesā,^eb^ uddhaccaṃ vā ādiṃ katvā  sabbakilese saṅgaṇhāti. sesesupi eseva nayo.</p>
              <p>[03] ^b^garubhāvo^eb^ dandhatā, thinamiddhādhikānaṃ, tathāpavattānaṃ vā catunnaṃ khandhānaṃ etaṃ adhivacanaṃ.  dandhatāya paṭipakkho ^b^adandhatā,^eb^ na dandhatāya abhāvamattaṃ.</p>
              <p>[03] thaddhabhāvo ^b^thambho,^eb^ diṭṭhimānādhikānaṃ, tappadhānānaṃ vā catunnaṃ khandhānametaṃ nāmaṃ.  thaddhabhāvanimmaddanato eva katthaci ārammaṇe appaṭihatākārena paccupatiṭṭhanti, sampayuttānaṃ  vā tattha appaṭighātaṃ paccupaṭṭhāpentīti ^b^appaṭighātapaccupaṭṭhānā^eb^.</p>
              <p>[03] kammani sādhu kammaññaṃ, na kammaññaṃ akammaññaṃ, tassa bhāvo ^b^akammaññabhāvo,^eb^ dānasīlādipuññakiriyāyaṃ  ayogyatā. atthato kāmacchandādisaṃkilesadhammā, tappadhānā vā cattāro akusalakkhandhā.  kammaññabhāveneva sampannākārena ārammaṇassa gahaṇaṃ ^b^ārammaṇakaraṇasampatti^eb^. vuttāvasesā  kāmacchandādayo, tadekaṭṭhā ca saṃkilesadhammā ^b^avasesanīvaraṇādayo^eb^. vinibandhanimmaddanena  sukhappavattihetutāya ^b^pasādanīyavatthūsu pasādāvahā. suvaṇṇavisuddhi viyā^eb^ti yathā  suvaṇṇavisuddhi apagatakāḷakā alaṅkāravikativiniyogakkhamā, evamayampi saṃkilesavigamena  hitakiriyāviniyogakkhamā.</p>
              <p>[03] kāyacittānaṃ gelaññaṃ, assaddhiyādi, tadekaṭṭhā ca pāpadhammā.  gelaññapaṭipakkho agelaññaṃ ^a^V2.0136^ea^,  tabbhāvo lakkhaṇaṃ etāsanti ^b^agelaññabhāvalakkhaṇā^eb^. yathāvuttagelaññanimmaddaneneva  natthi etāsaṃ ādīnavo doso, na vā etā ādīnaṃ kapaṇaṃ vanti pavattantīti nirādīnavā,  tenākārena paccupatiṭṭhanti, taṃ vā sampayuttesu paccupaṭṭhapentīti ^b^nirādīnavapaccupaṭṭhānā^eb^.</p>
              <p>[03] kāyasambandhī, cittasambandhī ca ujubhāvoti lakkhitabbatāya ^b^kāyacittājjavalakkhaṇā^eb^. kāyacittānaṃ  naṅgalasīsacandakoṭigomuttavaṅkatāsaṅkhātānaṃ kuṭilabhāvānaṃ nimmaddanato ^b^kāyacittakuṭilabhāvanimmaddanarasā^eb^.  tato eva sabbathāpi ajimhabhāvena paccupatiṭṭhanti, sampayuttānaṃ vā ajimhataṃ paccupaṭṭhapentīti  ^b^ajimhatāpaccupaṭṭhānā^eb^. ``santadosapaṭicchādanalakkhaṇā māyā, asantaguṇasambhāvanalakkhaṇaṃ  sāṭheyya''nti evaṃ vuttā tadākārappavattā ^a^M2.0146^ea^ akusalā khandhā, tadekaṭṭhā  ca saṃkilesadhammā ^b^māyāsāṭheyyādikā^eb^. ettha ca cittapassaddhiādīhi cittameva passaddhaṃ,  lahu, mudu, kammaññaṃ, paguṇaṃ, uju ca hoti. kāyapassaddhiādīhi pana rūpakāyopi.  tenevettha bhagavatā dhammānaṃ duvidhatā vuttā, na sabbattha. </p>
              <p>[03] 471^b^.^eb^ chandanaṃ ^b^chando,^eb^ ārammaṇena atthikatā. ``chando kāmo''tiādīsu (vibha0  564) pana taṇhāpi vuccati, ``chandaṃ janeti vāyamatī''tiādīsu (vibha0 432) vīriyampīti  tato nivattanatthaṃ ^b^``kattukāmatāyetaṃ adhivacana''^eb^nti vuttaṃ. ^b^kattukāmatā^eb^  vuccati karaṇicchā. cetasikassa ca dhammassa sārammaṇattā karaṇicchā nāma ālambanassa  ālambitukāmatāmukheneva hotīti ārammaṇakaraṇicchālakkhaṇo chando ^b^kattukāmatālakkhaṇo^eb^  vutto. tenevāha ^b^``ārammaṇapariyesanaraso, ārammaṇena atthikatāpaccupaṭṭhāno''^eb^ti  ca. yadaggena panāyaṃ attano ārammaṇapariyesanaraso, tadaggena sampayuttānampi hotiyeva  ekārammaṇatāya tena tesaṃ. tenevāha ^b^``ārammaṇaggahaṇe cāyaṃ cetaso hatthappasāraṇaṃ  viya daṭṭhabbo''^eb^ti. svāyaṃ kusalesu uppanno kusalacchandoti vuccati yonisomanasikārasamuṭṭhānattā. </p>
              <p>[03] 472^b^.^eb^ ^b^adhimuccanaṃ^eb^ ārammaṇe sanniṭṭhānavasena veditabbaṃ, na pasādanavasena. yathā  tathā vā hi ārammaṇe nicchayanaṃ adhimuccanaṃ anadhimuccantassa pāṇātipātādīsu, dānādīsu  vā pavattiyā abhāvā, saddhā pana pasādanīyesu pasādādhimokkhāti ayametesaṃ viseso.  voṭṭhabbanaṃ pana yathā santīrite atthe nicchayanākārena pavattitvā parato ttamānānaṃ tathā  pavattiyā paccayo hoti. yadi evaṃ, vicikicchāsampayuttesu kathanti? tesampi ekaṃseneva  saṃsappanākārassa ^a^V2.0137^ea^ paccayatāya daṭṭhabbaṃ. dārakassa viya ito cito ca saṃsappanassa ``karissāmi  na karissāmī''ti anicchayassa paṭipakkhakiriyā ^b^asaṃsappanaṃ,^eb^ yesu cittuppādesu  ayaṃ sanniṭṭhānalakkhaṇo adhimokkho, tesaṃ ārammaṇadhammo eva ^b^sanniṭṭheyyadhammo^eb^. </p>
              <p>[03] 473^b^.^eb^ ^b^kiriyā^eb^ ^a^M2.0147^ea^ ^b^kāro^eb^ti kārasaddassa bhāvasādhanatamāha. ^b^manamhi  kāro^eb^ti manasi ārammaṇassa karaṇaṃ. yena hi mano ārammaṇe karīyati ārammaṇenassa  saṃyojanato, tato eva tena ārammaṇampi manasi karīyatīti. ^b^purimamanato^eb^ti bhavaṅgamanato.  ^b^visadisamana^eb^nti vīthijavanaṃ manaṃ ^b^karotī^eb^ti manasikārasāmaññena vīthijavanapaṭipādake  dasseti. </p>
              <p>[01] sampayuttadhamme ārammaṇābhimukhaṃ sārento viya hotīti manasikāro ^b^sāraṇalakkhaṇo^eb^  vutto. satiyā asammussanavasena visayābhimukhabhāvapaccupaṭṭhānatā, manasikārassa pana saṃyojanavasena  ārammaṇābhimukhabhāvapaccupaṭṭhānatāti ayametesaṃ viseso. ārammaṇapaṭipādakassa saṅkhārakkhandhapariyāpannatāvacanaṃ  itaramanasikārānaṃ tadaññakkhandhapariyāpannatāmattaṃ jotetīti tathājotitaṃ taṃ viññāṇakkhandhe  otāretvā dassetuṃ ^b^``vīthipaṭipādako''^eb^tiādi vuttaṃ. </p>
              <p>[03] 474^b^.^eb^ ^b^tesu dhammesū^eb^ti yesu dhammesu sayaṃ uppannā, tesu attanā sampayuttesu cittacetasikadhammesu.  anārammaṇattepi hi tesu samappavattesu udāsinabhāvato ^b^``tatramajjhattatā''^eb^ti vuccati.  ^b^samavāhitalakkhaṇā^eb^ti samaṃ avisamaṃ yathāsakakiccesu pavattanalakkhaṇā. udāsinabhāvena  pavattamānāpi hesā sampayuttadhamme yathāsakakiccesu pavatteti, yathā rājā tuṇhī nisinnopi  atthakaraṇe dhammaṭṭhe yathāsakakiccesu appamatte pavatteti. alīnānuddhatapavattipaccayatā  ^b^ūnādhikatānivāraṇarasā,^eb^ kiccavasena cetaṃ vuttaṃ. yadi evaṃ, sahajātādhipatino kathanti?  tampi tassā kiccameva. yaṃ sahajātadhammānaṃ adhipatibhāvoti, tassāpi tathāpavattanamevāti  nāyaṃ doso. ``idaṃ nihīnakiccaṃ hotu, idaṃ atirekatarakicca''nti evaṃ pakkhapātavasena  viya pavatti ^b^pakkhapāto,^eb^ taṃ upacchindantī viya hotīti adhippāyo.</p>
              <p>[03] ^b^``aniyatesu icchantī''^eb^ti iminā cetasikantarabhāvena icchantīti dasseti. ^b^adosoyeva  mettā^eb^. tathā ^a^V2.0138^ea^ hi soyeva ``mettā mettāyanā''tiādinā (dha0 sa0 1062) niddiṭṭho.  ^b^upekkhā^eb^ti yaṃ upekkhaṃ mettāya saddhiṃ parikappenti, sā ^b^tatramajjhattupekkhāyeva^eb^. </p>
              <p>[03] 475^b^.^eb^ ^b^kāyaduccaritādivatthūna^eb^nti ^a^M2.0148^ea^ parapāṇaparadhanaparaitthiādīnaṃ. ^b^amaddanaṃ^eb^  maddanapaṭipakkhabhāvo. kāyaduccaritādivatthuto saṅkocanakiriyāpadesena kāyaduccaritādito  eva saṅkocanakiriyā vuttāti daṭṭhabbaṃ. na hi viratiyo duccaritavatthuno ^b^akiriyapaccupaṭṭhānā^eb^  yujjanti, atha kho duccaritassa, viratīnañca soraccavasena saṅkocanaṃ, akiriyānañca hirottappānaṃ  jigucchanādivasenāti ayametesaṃ viseso. </p>
              <p>[03] 476^b^.^eb^ ^b^saṅkhārā^eb^ti saṅkhārakkhandhadhamme sandhāyāha. te hi idhādhippetā, aññathā aṭṭhatiṃsāti  vattabbaṃ siyā. yathā cittaṃ, evaṃ taṃsampayuttadhammāpi dutiye sasaṅkhārā evāti āha  ^b^``sasaṅkhārabhāvamattameva hettha viseso''^eb^ti. ^b^avasesā^eb^ paṭhame vuttadhammā.</p>
              <p>[03] ^b^avasesā pañcamena sampayogaṃ gacchantī^eb^ti ettha kathaṃ karuṇāmuditāupekkhāsahagate sambhavantīti?  pubbabhāgabhāvato. appanāppattā eva hi karuṇāmuditā upekkhāsahagatā na honti, tato  aññattha pana upekkhāsahagatāpi hontīti ācariyā.</p>
              <p>[03] suvisuddhassa kāyakammādikassa cittasamādhānavasena rūpārūpāvacarakusalappavatti, na kāyakammādīnaṃ  sodhanavasena, nāpi duccaritadurājīvānaṃ samucchindanapaṭippassambhanavasenāti mahaggatacittuppādesu  viratīnaṃ asambhavoyevāti āha ^b^``ṭhapetvā viratittaya''^eb^nti. ^b^tato^eb^ti rūpāvacarapaṭhame  vuttacetasikato. ^b^teyevā^eb^ti rūpāvacarapañcame vuttacetasikā eva. yadi eva rūpāvacarato  ko visesoti āha ^b^``arūpāvacarabhāvoyeva hi ettha viseso''^eb^ti.</p>
              <p>[03] ^b^paṭhamajjhānike^eb^ti paṭhamajjhānavati. ^b^maggaviññāṇe^eb^ti catubbidhepi maggaviññāṇe vuttanayeneva  veditabbāti sambandho. ^b^dutiyajjhānikādibhede maggaviññāṇe^eb^ti ettha ^b^ādi^eb^-saddena  tatiyacatutthapañcamajjhānikāni saṅgaṇhāti. ``vuttanayenā''ti vuttaṃ kiṃ avisesenāti  codanāyane taṃ dassento ^b^``karuṇāmuditāna''^eb^ntiādimāha. tattha maggaviññāṇānaṃ  nibbānārammaṇattā, karuṇāmuditānañca sattārammaṇattā na tāsaṃ tattha sambhavo. maggadhammesu  ca pādakādiniyamena ^a^V2.0139^ea^ kadāci sammāsaṅkappaviraho siyā ^a^M2.0149^ea^, na pana virativiraho  kāyaduccaritādīnaṃ samucchindanavaseneva ariyamaggassa pavattanatoti ^b^niyataviratitā^eb^. </p>
              <p>[03] 478^b^.^eb^ ^b^na hiriyati^eb^ na lajjatīti ^b^ahiriko,^eb^ puggalo, cittaṃ, taṃsampayuttadhammasamudāyo  vā. ``ahirikka''nti vattabbe ekassa kakārassa lopaṃ katvā ^b^``ahirika''^eb^nti  vuttaṃ. ``na ottappa''nti ottappassa paṭipakkhabhūtaṃ dhammamāha. ^b^ajigucchanaṃ^eb^ ahīḷanaṃ.  ^b^alajjā^eb^ aviriḷā. ^b^tehevā^eb^ti kāyaduccaritādīhi eva. ^b^asārajjaṃ^eb^ nibbhayatā.  ^b^anuttāso^eb^ asambhamo. ^b^vuttapaṭipakkhavasenā^eb^ti alajjanākārena pāpānaṃ karaṇarasaṃ  ahirikaṃ, anuttāsākārena anottappaṃ, vuttappakāreneva pāpato asaṅkocanapaccupaṭṭhānāni  attani, paresu ca agāravapadaṭṭhānāni. gāmasūkarassa viya asucito kilesāsucito  ajigucchanaṃ ahirikena hoti, salabhassa viya aggito pāpato anuttāso anottappena  hotīti evaṃ vuttappaṭipakkhavasena vitthāro veditabbo. </p>
              <p>[03] 479^b^.^eb^ ^b^lubbhanti tenā^eb^tiādīsu yaṃ vattabbaṃ, taṃ heṭṭhā vuttanayānusārena veditabbaṃ.  ^b^lubbhantī^eb^ti abhigijjhanti. ^b^muyhantī^eb^ti na bujjhanti. ^b^ārammaṇaggahaṇaṃ^eb^ ``mama  ida''nti taṇhābhinivesavasena abhinivissa ārammaṇassa avissajjanaṃ, na ārammaṇakaraṇamattaṃ.  ^b^abhisaṅgo^eb^ abhimukhabhāvena āsatti. ^b^apariccāgo^eb^ avijahanaṃ, dummocanīyatā vā.  ^b^assādadassanaṃ^eb^ assādadiṭṭhi. ``assādānupassino ca taṇhā pavaḍḍhatī''ti (saṃ0 ni0   2.52, 54, 57) hi vuttaṃ. </p>
              <p>[03] 480^b^.^eb^ dhammasabhāvassa yāthāvato adassanaṃ ^b^cittassa andhabhāvo. aññāṇaṃ^eb^ ñāṇapaṭipakkho.  sampaṭivijjhituṃ asamatthatā ^b^asampaṭivedho^eb^. yathā ñāṇaṃ ārammaṇasabhāvaṃ paṭivijjhituṃ  na labbhati, mohassa tathā pavatti ^b^ārammaṇasabhāvacchādanaṃ^eb^. asammāpaṭipattiṃ paccupaṭṭhapeti,  sammāpaṭipattiyā paṭipakkhabhāvena gayhatīti vā ^b^asammāpaṭipattipaccupaṭṭhāno^eb^. yassa  uppajjati, tassa andhakaraṇaṃ andhakāro, tathā paccupatiṭṭhatīti ^b^andhakārapaccupaṭṭhāno^eb^. </p>
              <p>[03] 481^b^.^eb^ ^b^micchā^eb^ti dhammasabhāvassa viparītaṃ, niccāditoti attho. ^b^ayoniso abhiniveso^eb^  anupāyābhiniveso uppathābhiniveso. dhammasabhāvaṃ ^a^M2.0150^ea^ atikkamitvā parato  āmasanaṃ ^a^V2.0140^ea^ ^b^parāmāso^eb^. viparītaggāhavasena ``idameva saccaṃ, moghamañña''nti (ma0  ni0 2.187, 202, 203; 3.27-29) abhinivisanaṃ ^b^micchābhiniveso^eb^. </p>
              <p>[03] 482^b^.^eb^ yassa dhammassa vasena uddhataṃ hoti cittaṃ, taṃsampayuttadhammā vā, so dhammo ^b^uddhaccaṃ.  avūpasamo^eb^ti asannisinnāppasannabhāvamāha. ^b^anavaṭṭhānarasa^eb^nti calanakiccaṃ. ^b^bhantatta^eb^nti  paribbhamanākāraṃ. ^b^cetaso avūpasame^eb^ti nipphādetabbe payojane bhummaṃ, avūpasamapaccayabhūtaṃ  ārammaṇaṃ vā ``avūpasamo''ti vuttaṃ. akusaladhammānaṃ ekantanihīnatāya ^b^``akusalabhāvena  ca lāmakatta''^eb^nti vuttaṃ. </p>
              <p>[03] 483^b^.^eb^ thinamiddhamettha aniyataṃ, na mānādīti thinamiddhassa aniyatatā ca ettha dutiyacitte  paṭhamākusalato viseso.</p>
              <p>[03] anussāhanāvasīdanabhāvena saṃhatabhāvo thinaṃ, tena yogato cittaṃ thinaṃ, tassa bhāvoti ^b^thinatā^eb^.  asamatthatāvighātavasena akammaññatā middhaṃ. yasmā tato eva tena sampayuttadhammā medhitā  vihatasāmatthiyā honti, tasmā ^b^``middhanatā middha''^eb^nti vuttaṃ. ^b^anussāhalakkhaṇa^eb^nti  ussāhapaṭipakkhalakkhaṇaṃ. vīriyassa avanodanaṃ khipanaṃ ^b^vīriyāvanodanaṃ^eb^. sampayuttadhammānaṃ  saṃsīdanākārena paccupatiṭṭhati, tesaṃ vā saṃsīdanaṃ paccupaṭṭhapetīti ^b^saṃsīdanapaccupaṭṭhānaṃ.  akammaññatālakkhaṇa^eb^nti ettha kāmaṃ thinampi akammaññasabhāvameva, taṃ pana cittassa, middhaṃ  vedanādikkhandhattayassāti ayamettha viseso. tathā hi pāḷiyaṃ ``tattha katamaṃ thinaṃ?  yā cittassa akallatā akammaññatā. tattha katamaṃ middhaṃ? yā kāyassa akallatā  akammaññatā''ti (dha0 sa0 1162-1163) ca ādinā imesaṃ niddeso pavatto. ^b^onahanaṃ^eb^  viññāṇadvārānaṃ pidahanaṃ. ^b^līnatā^eb^ līnākāro ārammaṇaggahaṇe saṅkoco. yasmā thinena  cittasseva saṃhananaṃ hoti, middhena pana vedanādikkhandhattayassa viya rūpakāyassāpi, tasmā  taṃ pacalāyikāniddaṃ paccupaṭṭhapetīti ^b^pacalāyikāniddāpaccupaṭṭhānaṃ^eb^ vuttaṃ. ^b^arati^eb^  pantasenāsanesu, adhikusaladhammesu ca arocanā. ^b^vijambhikā^eb^ vijambhanasaṅkhātassa kāyaduṭṭhullassa  kāraṇabhūtā saṃkilesappavatti. ^b^arativijambhikādīsū^eb^ti ^a^M2.0151^ea^ ca ^b^ādi^eb^-saddena  tandiādīnaṃ gahaṇaṃ. nipphādetabbe payojane cetaṃ bhummavacanaṃ.</p>
              <p>[03] ^b^avasesā^eb^ ^a^V2.0141^ea^ soḷasa. māno panettha aniyato hoti, tena saddhiṃ sattaraseva honti. paṭṭhāne  hi ``saṃyojanaṃ dhammaṃ paṭicca saṃyojano dhammo uppajjati hetupaccayā''ti ettha catukkhattuṃ  kāmarāgena, tikkhattuṃ paṭighena ca māno vicikicchā bhavarāgoti tayopete sakadāgāmino  saṃyojanānaṃ saṃyojanehi dasavidhā yojanāti dassitāya dasavidhāya yojanāya ``kāmarāgasaṃyojanaṃ  paṭicca mānasaṃyojanaṃ avijjāsaṃyojana''nti (paṭṭhā0 3.4.1) vatvā ``kāmarāgasaṃyojanaṃ  paṭicca avijjāsaṃyojana''nti (paṭṭhā0 3.4.1) tathā ``mānasaṃyojanaṃ paṭicca bhavarāgasaṃyojanaṃ  avijjāsaṃyojana''nti (paṭṭhā 3.4.1) vatvā ``bhavarāgasaṃyojanaṃ paṭicca avijjāsaṃyojana''nti  (paṭṭhā0 3.4.1) ca evamāgatāhi yojanāhi mānassa aniyatabhāvo pakāsito. yadi hi  māno niyato siyā, kāmarāgassa mānarahitā pavatti na siyā, tathā bhavarāgassa. evaṃ  sati paṭṭhāne catukkhattuṃ kāmarāgena yojanā na siyā, tikkhattuṃyeva siyā. bhavarāgamūlikā  ca na siyā. evañca saṃyojanānaṃ saṃyojanehi aṭṭhavidhena yojanā siyā, na dasavidhena. dasavidhāva  ca dassitāti. seyyādivasena uccato namanaṃ ^b^unnati^eb^. unnamanavaseneva ^b^saṃpaggaharaso^eb^.  na vīriyaṃ viya taṃtaṃkiccasādhane abbhussahanavasena. omānassāpi attānaṃ avaṃ  katvā gahaṇampi sampaggahaṇavasenevāti daṭṭhabbaṃ. ketu vuccati accuggatadhajo, idha pana  ketu viyāti ketu, uḷāratamādibhāvo. taṃ ketubhāvasaṅkhātaṃ ketuṃ kāmetīti  ketukamyaṃ, cittaṃ. yassa dhammassa vasena ketukamyaṃ, sā ^b^ketukamyatā^eb^. ``aha''nti  pavattanato mānassa diṭṭhisadisī pavattīti so diṭṭhiyā saddhiṃ ekacittuppāde na pavattati,  attasinehasannissayo cāti āha ^b^``diṭṭhivippayuttalobhapadaṭṭhāno''^eb^ti.</p>
              <p>[03] ^b^etthāpi cā^eb^ti ^b^ca^eb^-saddena thinamiddhaṃ ākaḍḍhati. </p>
              <p>[03] 485^b^.^eb^ ^b^dussantī^eb^ti byāpajjanti. ^b^caṇḍikkaṃ^eb^ kujjhanaṃ. attano pavattiākāravasena,  virūpasaṃsappanakāniṭṭharūpasamuṭṭhāpanavasena ca ^b^visappanaraso^eb^. kāyassa ^a^M2.0152^ea^ vijjhattabhāvāpādanato  ^b^attano nissayadahanaraso^eb^. dussanaṃ attano, parassa ca upabhogaphalakālesu aniṭṭhattā  ^b^visasaṃsaṭṭhapūtimuttaṃ viya daṭṭhabbo^eb^ti sabbena sabbaṃ aggahetabbataṃ dasseti. </p>
              <p>[03] 486^b^.^eb^ yaṃ parasampattīsu issākaraṇaṃ, sā issāti dassento āha ^b^``issāyanā  issā''^eb^ti ^a^V2.0142^ea^.  ^b^usūyanaṃ^eb^ asahanaṃ. ^b^tatthevā^eb^ti parasampattīsu eva. abhiratipaṭipakkhabhūtaṃ issāya  kiccaṃ, na abhiratiyā abhāvamattanti āha ^b^``anabhiratirasā''^eb^ti. </p>
              <p>[03] 487^b^.^eb^ maccharayogena ``maccharī''ti pavattamānaṃ maccharisaddaṃ gahetvā āha ^b^``maccharabhāvo  macchariya''^eb^nti. niruttinayena pana mā idaṃ acchariyaṃ aññesaṃ hotu, mayhameva  hotūti macchariyanti porāṇā. taṃ macchariyaṃ vuccamānāni lakkhaṇādīni pariyādāya  tiṭṭhati. ^b^saṅkocanapaccupaṭṭhāna^eb^nti attasampattīnaṃ parehi asādhāraṇabhāvakaraṇena saṅkocanapaccupaṭṭhānaṃ.  kaṭukākāragati ^b^kaṭukañcukatā. attasampatti^eb^ āvāsādi. </p>
              <p>[03] 488^b^.^eb^ ^b^kukata^eb^nti ettha akatampi kukatameva. evañhi vattāro honti ``yaṃ mayā  na kataṃ, taṃ kukata''nti. tathā hi vakkhati ``katākatānusocanarasa''nti. evaṃ  katākataṃ duccaritaṃ, sucaritañca kukataṃ, taṃ ārabbha vippaṭisāravasena pavattaṃ pana  cittaṃ taṃsahacaritatāya idha ``kukata''nti gahetvā ^b^``tassa bhāvo kukkucca''^eb^nti  vuttanti daṭṭhabbaṃ. pacchā anutāpanaṃ vibādhanaṃ ^b^pacchānutāpo^eb^. yathāpavattassa katākatākāravisiṭṭhassa  duccaritasucaritassa anusocanavasena virūpaṃ paṭisaraṇaṃ ^b^vippaṭisāro^eb^. parāyattatāhetutāya  ^b^dāsabyamiva daṭṭhabbaṃ^eb^. yathā hi dāsabye sati dāso parāyatto hoti, evaṃ kukkucce  sati taṃsamaṅgī. na hi so attano dhammatāya kusale pavattituṃ sakkoti. atha vā  katākatākusalakusalānusocane āyattatāya tadubhayavasena kukkuccena taṃsamaṅgī hotīti  taṃ dāsabyaṃ viya hotīti.</p>
              <p>[03] aniyatesu issādīsu ^b^thinamiddhasambhavova^eb^ cāti ^b^ca^eb^-saddaṃ ānetvā sambandhitabbaṃ. </p>
              <p>[03] 490^b^.^eb^ ^b^pavattiṭṭhitimatto^eb^ti ^a^M2.0153^ea^ khaṇaṭṭhitimatto. ``nivāte dīpaccīnaṃ ṭhiti  viyā''ti hi evaṃ vuttacittaṭṭhiti viya santānaṭṭhitiyā paccayo bhavituṃ asamattho nicchayābhāvena  asaṇṭhahanato cetaso pavattipaccayamattatāya pavattiṭṭhitimatto. tenāha ^b^``dubbalo samādhī''^eb^ti.  ^b^vigatā cikicchā^eb^ti cikicchituṃ dukkaratāya vuttaṃ, na sabbathā vicikicchāya cikicchābhāvatoti  tadatthamattaṃ dasseti. ``evaṃ nu kho, nanu kho''tiādinā saṃsappanavasena setīti ^b^saṃsayo.  kampanarasā^eb^ti nānārammaṇe cittassa kampanakiccā. uddhaccañhi attanā gahitākāre  ^a^V2.0143^ea^ eva  ṭhatvā bhamatīti ekārammaṇasmiṃyeva vipphandanavasena pavattati. vicikicchā pana yadipi  rūpādīsu ekasmiṃyeva ārammaṇe uppajjati, tathāpi ``evaṃ nu kho, nanu kho, idaṃ nu  kho, aññaṃ nu kho''ti aññaṃ gahetabbākāraṃ apekkhatīti nānārammaṇe kampanaṃ hotīti.  anicchayaṃ dveḷhakaṃ paccupaṭṭhapetīti ^b^anicchayapaccupaṭṭhānā^eb^. anekaṃsassa ārammaṇe nānāsabhāvassa  gahaṇākārena paccupatiṭṭhatīti ^b^anekaṃsagāhapaccupaṭṭhānā^eb^. </p>
              <p>[03] 491^b^.^eb^ ^b^sattārammaṇattā^eb^ti sattapaññattiārammaṇattā. nanu ca paññattiārammaṇāpi vipākā  hontīti codanaṃ sandhāyāha ^b^``ekantaparittārammaṇā hi kāmāvacaravipākā''^eb^ti. ^b^viratiyopi  vipākesu na santī^eb^ti etthāpi nanu kesuci vipākesu viratiyopi santīti  codanaṃ manasi katvā āha ^b^``pañca sikkhāpadā kusalāyevāti hi vutta''^eb^nti, tena  lokiyavipākesu viratiyo na santīti dasseti.</p>
              <p>[03] ^b^tesa^eb^nti rūpāvacarādivipākaviññāṇānaṃ. janetabbajanakasambandhe hi idaṃ sāmivacanaṃ. </p>
              <p>[03] 492^b^.^eb^ ^b^te^eb^ti te ahetukakiriyasaṅkhārā. tattha kusalavipākamanodhātusampayuttehi samānā  ahetukakiriyamanodhātusampayuttā, somanassasahagatasantīraṇasampayuttehi samānā hasituppādasampayuttā,  upekkhāsahagatasantīraṇasampayuttehi samānā voṭṭhabbanasampayuttāti imamatthaṃ dassentena ^b^``kusala...pe0...  samānā''^eb^ti vatvā tato labbhamānaṃ visesaṃ dassetuṃ ^b^``manoviññāṇadhātudvaye panā''^eb^tiādi  vuttaṃ. ^b^vīriyasabbhāvato balappatto samādhi hoti^eb^ ``vīriyantaṃ bala''nti katvā.</p>
              <p>[03] samucchedaviratīhi ^a^M2.0154^ea^ eva arahantānaṃ viramanakiccassa niṭṭhitattā kiriyacittesu  viratiyo na santīti āha ^b^``ṭhapetvā viratiyo''^eb^ti. kāmāvacarasahetukakiriyasaṅkhārānaṃ  kāmāvacarakusalehi viratikato viseso atthi, mahaggatesu pana tādisopi natthīti  āha ^b^``sabbākārenapī''^eb^ti, dhammato, ārammaṇato, pavattiākāratoti sabbapakārenapīti  attho. </p>
              <p>[06] iti saṅkhārakkhandhe vitthārakathāmukhavaṇṇanā. </p>
            </h4>
          </h3>
          <h3>
            <h3n> atītādivibhāgakathāvaṇṇanā</h3n>
            <h4>
              <h4n> </h4n>
              <p>[03] abhidhammantogadhampi ^a^V2.0144^ea^ suttantabhājanīyaṃ suttantanayo eva, ekantābhidhammanayo pana abhidhammabhājanīyanti  āha ^b^``abhidhamme padabhājanīyanayenā''^eb^ti. </p>
              <p>[03] 493^b^.^eb^ bhagavatā pana evaṃ khandhā vitthāritāti sambandho. tasmā imāyapi pāḷiyā vasena  khandhānaṃ saṃvaṇṇanaṃ karissāmāti adhippāyo. ^b^yaṃ kiñcī^eb^ti ettha ^b^ya^eb^nti sāmaññena  aniyamadassanaṃ. ^b^kiñcī^eb^ti pakārabhedaṃ āmasitvā aniyamadassanaṃ. ubhayenāpi atītaṃ  vā...pe0... santike vā appaṃ vā bahuṃ vā yādisaṃ vā tādisaṃ vā napuṃsakaniddesārahaṃ  sabbaṃ byāpetvā gaṇhātīti āha ^b^``anavasesapariyādāna''^eb^nti. evaṃ pana aññesupi  napuṃsakaniddesārahesu pasaṅgaṃ disvā tattha adhippetatthaṃ aticca pavattanato atippasaṅgassa  niyamanatthaṃ rūpanti vuttanti dassento ^b^``rūpanti atippasaṅganiyamana''^eb^nti āha. ^b^yaṃ  kiñcī^eb^ti ca ^b^yaṃ^eb^-saddaṃ ekaṃ padaṃ, sanipātaṃ ^b^kiṃ^eb^-saddañca ekaṃ padanti gahetvā  aniyamekatthadīpanato ^b^``padadvayenāpī''^eb^ti vuttaṃ. ^b^assā^eb^ti rūpassa. ^b^atītādinā  vibhāgaṃ ārabhati^eb^ atītānāgatapaccuppannantiādinā. </p>
              <p>[03] 494^b^.^eb^ ^b^addhāsantatisamayakhaṇavasenā^eb^ti ettha cutipaṭisandhiparicchinne kāle ^b^addhā^eb^-saddo  vattatīti ``ahosiṃ nu kho ahamatītamaddhāna''ntiādisuttavasena (ma0 ni0 1.18; saṃ0  ni0  2.20) viññāyati. tathā hi ^b^bhaddekarattasutte^eb^pi ``atītaṃ nānvāgameyyā''tiādinā  (ma0 ni0 3.272, 275, 276, 277) addhāvaseneva atītādibhāvo vutto. ``tayome,  ^a^M2.0155^ea^ bhikkhave, addhā, katame tayo? atīto addhā anāgato addhā paccuppanno addhā''ti  (dī0 ni0 3.305; itivu0 63) pana paramatthato paricchijjamāno addhā ^b^niruttipathasutta^eb^vasena  khaṇaparicchinno vutto. tattha hi ``yaṃ, bhikkhave, rūpaṃ jātaṃ...pe0... pātubhūtaṃ.  atthīti tassa saṅkhā''ti (saṃ0 ni0  3.62) vijjamānassa paccuppannatā, tato pubbe,  pacchā ca atītānāgatatā vuttā. tadaññasuttesu pana yebhuyyena cutipaṭisandhiparicchinno  atītādiko addhā vuttoti so eva idhāpi ``addhāvasenā''ti vutto.</p>
              <p>[03] sītaṃ sītassa sabhāgo, tathā uṇhaṃ uṇhassa. yaṃ pana sītaṃ, uṇhaṃ  vā sarīre sannipatitaṃ ^a^V2.0145^ea^  santānavasena pavattamānaṃ anūnaṃ anadhikaṃ ekākāraṃ, taṃ eko utūti vuccatīti  sabhāgautuno anekattā ^b^eka^eb^-ggahaṇaṃ kataṃ, evaṃ āhārepi. ^b^ekavīthiekajavanasamuṭṭhāna^eb^nti  pañcachaṭṭhadvāravasena vuttaṃ. santatisamayakathā vipassakānaṃ upakāratthāya aṭṭhakathāsu kathitā.  janako hetu, upathambhako paccayo, tesaṃ uppādanaṃ, upatthambhanañca kiccaṃ. yathā bījassa  aṅkuruppādanaṃ, pathavīādīnañca tadupatthambhanaṃ, kammassa kaṭattārūpavipākuppādanaṃ, āhārādīnaṃ  tadupatthambhanaṃ, evaṃ ekekassa kalāpassa, cittuppādassa ca janakānaṃ kammānantarādipaccayabhūtānaṃ,  upatthambhakānañca sahajātapurejātapacchājātānaṃ kiccaṃ yathāsambhavaṃ yojetabbaṃ. evaṃ  utuādīnaṃ sabhāgavisabhāgatāsambhavato taṃsamuṭṭhānānaṃ rūpānaṃ santativasena atītādivibhāgo  vutto, kammassa pana ekabhavanibbattakassa sabhāgavisabhāgatā natthīti taṃsamuṭṭhānānaṃ rūpānaṃ  santativasena atītādivibhāgaṃ avatvā upatthambhakavaseneva vutto. yadā pana liṅgaparivattanaṃ  hoti, tadā balavatā akusalena purisaliṅgaṃ antaradhāyati, dubbalena kusalena itthiliṅgaṃ  pātubhavati. dubbalena ca akusalena itthiliṅgaṃ antaradhāyati, balavatā kusalena purisaliṅgaṃ  pātubhavatīti kammasamuṭṭhānarūpānampi attheva visabhāgatāti tesampi santativasena atītādivibhāgo  sambhavati, so pana na sabbakālikoti na gahito.</p>
              <p>[03] ^b^taṃtaṃsamaya^eb^nti ekamuhuttādiko so so samayo etassāti taṃtaṃsamayaṃ, rūpaṃ, taṃtaṃsamayavantanti  attho.</p>
              <p>[03] ^b^tato^eb^ ^a^M2.0156^ea^ ^b^pubbe^eb^ti tato khaṇattayassa pariyāpattito pubbe. anuppannattā  ^b^anāgataṃ. pacchā^eb^ti tato pacchā. khaṇattayaṃ atikkantattā ^b^atītaṃ^eb^. yassa hetukiccaṃ,  paccayakiccañca niṭṭhitattā atikkantaṃ, taṃ ^b^atītaṃ^eb^ uppādakkhaṇe hetukiccaṃ, uppannaphalattā  niṭṭhitañcāti daṭṭhabbaṃ. tīsupi khaṇesu paccayakiccaṃ. pathavīādīnaṃ sandhāraṇādikaṃ,  phassādīnaṃ phusanādikañca attano kiccaṃ sakiccaṃ, sakiccassa karaṇakkhaṇo ^b^sakiccakkhaṇo,^eb^  saha vā kiccena sakiccaṃ, yasmiṃ khaṇe sakiccaṃ rūpaṃ vā arūpaṃ vā hoti, so  ^b^sakiccakkhaṇo,^eb^ tasmiṃ khaṇe paccuppannaṃ. ettha ca khaṇādikathāyaṃ ^b^``tato pubbe  anāgataṃ, pacchā atīta''^eb^nti vacanaṃ addhādīsu viya bhedābhāvato nippariyāyaṃ. addhādivasena  hi aññeva dhammā atītā aññe anāgatā aññe paccuppannā labbhanti, khaṇādivasena pana  natthi dhammato bhedo, kālato eva bhedo. uppādato pubbe anāgato ^a^V2.0146^ea^, khaṇattaye vattamāno,  tato paraṃ atītoti nippariyāyā, addhāpaccuppannādi viya kenaci pariyāyena atītamanāgatanti  ca vattabbatābhāvato. </p>
              <p>[03] 495^b^.^eb^ heṭṭhā vuttaṃ ajjhattikabāhirabhedaṃ sandhāya ^b^``vuttanayo evā''^eb^ti vatvā tena  aparitussamānena yadipi tattha ajjhattameva ajjhattikanti saddattho labbhati, tathāpi attheva  ajjhattājjhattikasaddānaṃ, bahiddhābāhirasaddānañca aññamaññaṃ atthabhedo. tathā hi ajjhattikasaddo  saparasantānikesu cakkhādīsu rūpādīsu bāhirasaddo viya pavattati, ajjhattasaddo pana tassa  tassa sattassa sasantānikesveva cakkhurūpādīsu tato aññesu bahiddhāsaddo viya pavattati.  tasmā tamatthaṃ dassetuṃ ^b^``apicā''^eb^tiādi vuttaṃ. tattha ^b^idhā^eb^ti imasmiṃ suttantanaye.  niyakajjhattampi na pubbe vuttājjhattikameva, parapuggalikampi na pubbe vuttabāhiramevāti  adhippāyo. </p>
              <p>[03] 496^b^.^eb^ hīnapaṇītabhedo pariyāyato, nippariyāyato ca veditabboti sambandho. ^b^tadeva^eb^  sudassīnaṃ rūpaṃ. ^b^yatthā^eb^ti yasmiṃ ārammaṇabhūte. yaṃ ārammaṇaṃ katvā akusalavipākaviññāṇaṃ  uppajjati, ^b^taṃ hīnaṃ^eb^ aniṭṭhabhāvato. yaṃ ^b^kusalavipākaṃ, taṃ paṇītaṃ^eb^ iṭṭhabhāvato.  yathā hi akusalavipāko sayaṃ aniṭṭho aniṭṭhe eva uppajjati, na iṭṭhe, evaṃ kusalavipākopi  sayaṃ iṭṭho iṭṭhe eva uppajjati, na aniṭṭhe. tathā hi vuttaṃ ^b^aṭṭhakathāyaṃ^eb^ -- </p>
              <p>[02] ``akusalakammajavasena ^a^M2.0157^ea^ aniṭṭhā pañca kāmaguṇā vibhattā, kusalakammajaṃ  pana aniṭṭhaṃ nāma natthi, sabbaṃ iṭṭhameva. kusalakammajavasena iṭṭhā pañca kāmaguṇā vibhattā.  kusalakammajañhi aniṭṭhaṃ nāma natthi, sabbaṃ iṭṭhamevā''ti (vibha0 aṭṭha0 6) ca.</p>
              <p>[03] tattha manāpānipi kānici hatthirūpādīni akusalakammanibbattāni santi, na pana tāni  tesaṃyeva hatthiādīnaṃ sukhassa hetubhāvaṃ gacchanti. tassa tasseva hi sattassa attanā  katena kusalena nibbattaṃ sukhassa paccayo hoti, akusalena nibbattaṃ dukkhassa. tasmā  kammajānaṃ iṭṭhāniṭṭhatā kammakārakasattassa vasena yojanārahā siyā. tattha yaṃ vuttaṃ ``kusalakammajaṃ  aniṭṭhaṃ nāma natthī''ti, na ca vuttaṃ ``akusalakammajaṃ iṭṭhaṃ nāma natthī''ti, tena  ^a^V2.0147^ea^ akusalakammajampi sobhanaṃ parasattānaṃ iṭṭhaṃ atthīti anuññātaṃ bhavissati, kusalakammajaṃ  pana sabbesaṃ iṭṭhamevāti.</p>
              <p>[03] tiracchānagatānaṃ pana kesañci manussarūpaṃ amanāpaṃ, yato te disvāva palāyanti, manussā  ca devatārūpaṃ passitvā bhāyanti, tesampi vipākaviññāṇaṃ taṃ rūpaṃ ārabbha kusalavipākameva  uppajjati, tādisassa pana puññassa abhāvā na tesaṃ tattha abhirati hoti. kusalakammajassa  pana aniṭṭhassa abhāvo viya akusalakammajassa ca iṭṭhassa abhāvo vattabbo. hatthiādīnampi  hi akusalakammajaṃ manussānaṃ akusalavipākasseva ārammaṇaṃ, kusalakammajaṃ pana  pavatte samuṭṭhitaṃ kusalavipākassa. iṭṭhārammaṇena pana vomissakattā appakaṃ akusalakammajaṃ  bahulaṃ akusalavipākuppattiyā kāraṇaṃ na bhavissatīti sakkā viññātuṃ, vipākaṃ  pana na sakkā vañcetunti vipākavasena iṭṭhāniṭṭhārammaṇavavatthānaṃ suṭṭhu yujjati. yaṃ  pana vuttaṃ ``aniṭṭhā pañca kāmaguṇā''ti, taṃ rūpādibhāvasāmaññato kāmaguṇasadisatāya  taṃsadisesu tabbohārena vuttaṃ. iṭṭhāneva hi rūpādīni ``kāmaguṇā''ti pāḷiyaṃ  (ma0 ni0 1.164-165, 177-178, 287; 2.155, 280; 3.57, 190; saṃ0 ni0  5.30)  vuttāni. kāmaguṇavisabhāgā vā rūpādayo ``kāmaguṇā''ti vuttā asive sivoti  vohāro viya, sabbāni vā iṭṭhāniṭṭhāni rūpādīni taṇhāvatthubhāvato kāmaguṇā eva.  vuttañhi ``rūpā loke piyarūpaṃ sātarūpa''ntiādi (dī0 ni0 2.400; ma0 ni0 1.133).  atisayena pana kamanīyattā ^b^suttesu^eb^ kāmaguṇāti iṭṭharūpādīni vuttāni.</p>
              <p>[03] ^b^vuttanayamevā^eb^ti ^a^M2.0158^ea^ abhidesena lakkhaṇato dūrasantikaṃ dassitanti āha ^b^``okāsatopettha  upādāyupādāya dūrasantikatā veditabbā''^eb^ti. tattha kittakato paṭṭhāya rūpaṃ okāsavasena  santike nāma, kittakato pana paṭṭhāya dūre nāma? pakatikathāya kathentānaṃ dvādasa  hatthā savanūpacāro nāma, tassa orato santike, parato dūre. tattha sukhumarūpaṃ dūre  hontaṃ lakkhaṇatopi okāsatopi dūre hoti, santike hontaṃ pana okāsatova santike  hoti, na lakkhaṇato. oḷārikarūpaṃ santike hontaṃ lakkhaṇatopi okāsatopi santike  hoti, dūre hontaṃ okāsatova hoti, na lakkhaṇato. ``upādāyupādāyā''ti pana  vuttattā attano rūpaṃ santike nāma, antokucchigatassāpi parassa dūre. antokucchigatassa  santike, bahi ṭhitassa dūreti ^a^V2.0148^ea^ evaṃ antogabbhapamukhapariveṇasaṅghārāmasīmāgāmakhettajanapadarajjasamuddacakkavāḷesu  tadantogatabahigatānaṃ vasena dūrasantikatā veditabbā. </p>
              <p>[03] 497^b^.^eb^ ^b^tadekajjha^eb^nti taṃ ekajjhaṃ ekato. ^b^abhisaṃyūhitvā^eb^ti saṃharitvā, samūhaṃ  vā katvā. ^b^abhisaṅkhipitvā^eb^ti saṅkhipitvā saṅkhepaṃ katvā. ^b^``sabbampi rūpaṃ...pe0...  dassitaṃ hotī''^eb^ti iminā rūpakhandhasaddānaṃ samānādhikaraṇasamāsabhāvaṃ dasseti. tenevāha  ^b^``na hi rūpato añño rūpakkhandho nāma atthī''^eb^ti. </p>
              <p>[03] 498^b^.^eb^ rāsibhāvūpagamanena vedanākkhandhādayoti dassitā hontīti ānetvā sambandhitabbaṃ.</p>
              <p>[03] ^b^santativasena, khaṇādivasena cā^eb^ti ettha addhāsamayavasena atītādivibhāgassa avacanaṃ sukhādivasena  bhinnāya atītādibhāvavacanato. na hi sukhā eva addhāvasena, samayavasena ca atītādikā  hoti, tathā dukkhā eva, adukkhamasukhā eva ca kāyikacetasikādibhāvena bhinnā,  tena vedanāsamudāyo addhāsamayavasena atītādibhāvena vattabbataṃ arahati samudāyassa tehi  paricchinditabbattā, vedanekadesā pana gayhamānā santatikhaṇehi paricchedaṃ arahanti  tathā paricchinditvā gahetabbato. ekasantatiyaṃ pana sukhādīsu anekabhedabhinnesu yo  bhedo paricchinditabbabhāvena gahito, tassa ekappakārassa ^a^M2.0159^ea^ pākaṭassa paricchedikā  taṃsahitadvārālambanappavattā, avicchedena taduppādakekavidhavisayasamāyogappavattā ca  santati bhavituṃ arahatīti tassā bhedantaraṃ anāmasitvā paricchedakabhāvena gahaṇaṃ kataṃ,  lahuparivattino vā arūpadhammā parivattaneneva paricchedena paricchindanaṃ arahantīti santatikhaṇavaseneva  paricchedo vutto. ekavidhavisayasamāyogappavattā divasampi buddharūpaṃ passantassa, dhammaṃ  suṇantassa pavattasaddhādisahitavedanā ^b^paccuppannā. ``pubbantāparantamajjhattagatā''^eb^ti etena  hetupaccayakiccavasena vuttanayaṃ dasseti. </p>
              <p>[03] 499^b^.^eb^ sabyāpārasaussāhasavipākatā kusalādīhi tīhipi sādhāraṇāti asādhāraṇameva  dassetuṃ ^b^``sāvajjakiriyahetuto''^eb^tiādi vuttaṃ. tattha ^b^sāvajjakiriyahetuto^eb^ti  pāṇātipātādigārayhakiriyānimittato. ^b^kilesasantāpabhāvato^eb^ti kilesapariḷāhena  sadarathabhāvato ^a^V2.0149^ea^. vūpasantasabhāvāya kusalāya vedanāya ^b^oḷārikā. sabyāpārato^eb^ti  saīhato. tena yathā pavattamānāyassā vipākena bhavitabbaṃ, tathā pavattiṃ vadanto vipākuppādanayogyatamāha.  ^b^saussāhato^eb^ti sasattito, tena vipākuppādanasamatthataṃ. ^b^savipākato^eb^ti vipākasabbhāvato,  tena paccayantarasamavāyenassā vipākanibbattanaṃ. tīhipi padehi vipākadhammataṃyeva dasseti.  kāyakammādibyāpārasabbhāvato vā ^b^sabyāpārato,^eb^ javanussāhavasena ^b^saussāhato,^eb^ vipākuppādanasamatthatāvasena  ^b^savipākato^eb^ti evamettha attho veditabbo. vipākaṃ anuppādentīpi kiriyā  kusalā viya sabyāpārā, saussāhā eva ca hotīti tadubhayaṃ anāmasitvā kiriyābyākatavāre  ``savipākato'' icceva vuttaṃ. ^b^sabyābajjhato^eb^ti kilesadukkhena sadukkhato. ^b^vuttavipariyāyato^eb^ti  anavajjakiriyahetuto, kilesasantāpābhāvato, abyābajjhato ca vūpasantavuttīti evaṃ  akusalāya vuttavipallāsato. ^b^yathāyoga^eb^nti yogānurūpaṃ. tīsu kāraṇesu yaṃ yaṃ  yassā yassā yujjati, tadanurūpanti attho. kusalākusalavedanāhi vipākabyākatāya  tīhipi kāraṇehi ^b^oḷārikā^eb^. kiriyābyākatāya savipākato savipākatāvisiṭṭhasabyāpārasaussāhato  vāti. ^b^vuttapariyāyenā^eb^ti vipākabyākatā abyāpārato ^a^M2.0160^ea^, anussāhato,  avipākato ca tāhi kusalākusalavedanāhi sukhumā. kiriyābyākatā avipākato,  avipākatāvisiṭṭhasabyāpārasaussāhato vāti evaṃ kusalākusalāya vuttavipallāsena.  kammavegakkhittā hi kammapaṭibimbabhūtā ca kāyakammādibyāpāravirahato nirussāhā  vipākā. saussāhā ca kiriyā avipākadhammā. savipākadhammā hi sagabbhā viya  oḷārikāti. </p>
              <p>[03] 500^b^.^eb^ ^b^nirassādato^eb^ti assādābhāvato sukhapaṭikkhepato. ^b^savipphārato^eb^ti saparipphandato,  anupasantatoti attho. ^b^abhibhavanato^eb^ti ajjhottharaṇato. sukhāya majjhattatā natthi, upekkhāya  sātatā. santatādayo pana sabbattha sukhupekkhāsu labbhantīti ^b^``yathāyoga''^eb^nti vuttaṃ.  ^b^pākaṭato^eb^ti sukhito dukkhitoti disvāpi jānitabbattā vibhūtabhāvato. ^b^sā^eb^ adukkhamasukhā  vedanā. </p>
              <p>[03] 501^b^.^eb^ ^b^asamāpannasamāpanna^eb^-ggahaṇena cettha bhūmivasenāpi vedanānaṃ oḷārikasukhumatā  vuttāti veditabbā. ^b^itarā^eb^ samāpannassa vedanā.</p>
              <p>[03] ^b^oghaniyato^eb^ti ^a^V2.0150^ea^ oghehi ārammaṇaṃ katvā atikkamitabbato. tathā ^b^yoganiyato, ganthaniyato  cā^eb^ti etthāpi ganthova ganthanaṃ, tassa hitaṃ ārammaṇabhāvena sambandhanatoti ^b^ganthaniyaṃ^eb^.  evaṃ ^b^nīvaraṇiyaṃ, upādāniyañca^eb^ veditabbaṃ. saṃkilese niyuttā, saṃkilesaṃ vā  arahantīti ^b^saṃkilesikā. sā^eb^ anāsavā. </p>
              <p>[03] 502^b^.^eb^ ^b^tatthā^eb^ti yathāvuttāya oḷārikasukhumatāya. ^b^sambhedo^eb^ti saṅkaro. ``oḷārikā,  sukhumā''ti ca vuttānampi jātiādivasena puna sukhumoḷārikabhāvāpattidoso yathā  na hoti, tathā ^b^pariharitabbo^eb^. jātivasena sukhumāya vedanāya sabhāvapuggalalokiyavasena  oḷārikataṃ pāḷivasena dassetuṃ ^b^``vuttañheta''^eb^ntiādi vuttaṃ. ^b^evaṃ sukhādayopī^eb^ti  ettha akusalā vedanā ^b^jātivasena oḷārikā, sabhāvavasena sukhumā^eb^. kusalajjhānasahagatā  sukhā vedanā jātivasena oḷārikā, samāpannassa vedanāti katvā puggalavasena  sukhumāti evamādinā yojetabbā. ^b^``na parāmasitabbo''^eb^ti etena jātiādayo   ^a^M2.0161^ea^ cattāro koṭṭhāsā aññamaññaṃ avomissakā eva gahetabbā. evaṃ sambhedassa  parihāro, na aññathāti dasseti. yathā abyākatamukhena, evaṃ kusalākusalamukhenapi,  yathā ca jātimukhena, evaṃ sabhāvādimukhenapi dassetabbanti imamatthaṃ ^b^``esa nayo sabbatthā''^eb^ti  atidisati.</p>
              <p>[03] idāni jātiādikoṭṭhāsesupi mitho akusalādīnaṃ upādāyupādāya oḷārikasukhumataṃ  dassetuṃ ^b^``apicā''^eb^tiādi āraddhaṃ. ^b^``nissayadahanato''^eb^ti iminā dosasahagatāya  pākaṭaṃ kurūrappavattiṃ dasseti. ^b^niyatā^eb^ti micchattaniyāmena niyatā, ānantariyabhāvappattā  kappatiṭṭhanakavipākatāya ^b^kappaṭṭhitikā^eb^ devadattādīnaṃ viya. ^b^asaṅkhārikā^eb^ sabhāvatikhiṇatāya  ^b^oḷārikā. diṭṭhisampayuttā^eb^ mahāsāvajjatāya ^b^oḷārikā. sāpi^eb^ diṭṭhisampayuttā  ^b^niyatā oḷārikā,^eb^ tato ^b^kappaṭṭhitikā,^eb^ tato ^b^asaṅkhārikā^eb^ti tividhāpi  heṭṭhā vuttanayattā ekajjhaṃ vuttā visuṃ visuṃyeva yojetabbā. tenāha ^b^``itarā sukhumā''^eb^ti.  ^b^avisesenā^eb^ti dosasahagatā, lobhasahagatāti abhedena. ^b^akusalā bahuvipākā^eb^ dosussannatāya  ^b^oḷārikā^eb^. tathā ^b^kusalā appavipākā^eb^. mandadosattā akusalā ^b^appavipākā  sukhumā^eb^. tathā ^b^kusalā bahuvipākā^eb^.</p>
              <p>[03] oḷārikasukhumanikantivatthubhāvato kāmāvacarādīnaṃ oḷārikasukhumatā, lokuttarā  pana ekantasukhumāva. tatthāpi ca vibhāgaṃ parato vakkhati. ^b^bhāvanāmayāpī^eb^ti bhāvanāmayāya  bhedanena ^a^V2.0151^ea^ dānasīlamayānampi bhedanaṃ nayato dassitanti veditabbaṃ. bhāvanāya paguṇabalavakālādīsu  kadāci ñāṇavippayuttacittenapi manasikāro hotīti vuttaṃ ^b^``bhāvanāmayāpi duhetukā''^eb^ti.  ^b^taṃtaṃbhūmivipākakiriyāvedanāsū^eb^ti ettha ``kāmāvacaravipākā oḷārikā,  rūpāvacarā sukhumā''tiādinā yāva arahattaphalā netabbaṃ. ``kāmāvacarakiriyā oḷārikā,  rūpāvacarakiriyā sukhumā''tiādinā kāmāvacarā ca ``dānākārappavattā oḷārikā,  sīlākārappavattā sukhumā''tiādinā yāva nevasaññānāsaññāyatanā netabbaṃ. yathā  ca jātikoṭṭhāse ayaṃ vibhāgo, evaṃ sabhāvakoṭṭhāsādīsupīti dassetuṃ ^b^``dukkhādī''^eb^tiādi  vuttaṃ.</p>
              <p>[03] sabbo ^a^M2.0162^ea^ cāyaṃ vibhāgo lakkhaṇasannissito vuttoti katvā āha ^b^``okāsavasena  cāpī''^eb^tiādi. ^b^sukhāpī^eb^ti ^b^pi^eb^-saddena adukkhamasukhaṃ sampiṇḍeti. ^b^sabbatthā^eb^ti  sabbāsu bhūmīsu. ^b^yathānurūpa^eb^nti yā yā vedanā yattha yattha labbhati, tadanurūpaṃ. ^b^vatthuvasenā^eb^ti  yaṃ vatthuṃ ārabbha vedanā pavattati, tassa vasenāpi. ^b^hīnavatthukā^eb^ti hīnaṃ vatthuṃ  ārammaṇaṃ katvā kaṅgubhattaṃ bhuñjantassa vedanā hīnavatthukatāya ^b^oḷārikā^eb^. sālimaṃsodanaṃ  bhuñjantassa paṇītavatthukatāya ^b^sukhumā^eb^ti. </p>
              <p>[03] 503^b^.^eb^ ^b^ādinā nayenā^eb^ti sabbaṃ pāḷigatiṃ āmasati. jātiādivasena asamānakoṭṭhāsatā  ^b^visabhāgatā^eb^. dukkhavipākatādivasena asadisakiccatā ^b^asaṃsaṭṭhatā,^eb^ na asampayogo.  yadi siyā, dūravipariyāyena santikaṃ hotīti saṃsaṭṭhatā santikatā āpajjati, na ca vedanāya  vedanāsampayogo atthi. santikapadavaṇṇanāya ca ``sabhāgato ca sarikkhato cā''ti  vakkhatīti vuttanayeneva attho veditabbo. asadisasabhāvatā ^b^asarikkhatā. sabbavāresū^eb^ti  oḷārikasukhumabhede vuttanayānusārena vattabbesu sabbesu vāresu. jātiādivasena  samānakoṭṭhāsatā ^b^sabhāgatā,^eb^ dukkhavipākatādivasena pana sadisasabhāvatā ^b^sarikkhatā^eb^.  tenāha ^b^``akusalā pana...pe0... santike''^eb^ti. </p>
              <p>[06] iti vedanākkhandhassa atītādivibhāge vitthārakathāmukhavaṇṇanā. </p>
            </h4>
          </h3>
          <h3>
            <h3n> kamādivinicchayakathāvaṇṇanā </h3n>
            <h4>
              <h4n> </h4n>
              <p>[03] 504^b^.^eb^ ^b^eta^eb^nti ^a^V2.0152^ea^ evaṃ atītādivibhāge vitthārakathāmukhaṃ. ^b^ñāṇabhedattha^eb^nti nānappakāraṃ  ñāṇappabhedatthaṃ. ^b^kamato^eb^ti desanākkamato, yena kāraṇenāyaṃ desanākkamo kato,  tatoti attho. ^b^visesato^eb^ti bhedato, khandhupādānakkhandhavibhāgatoti attho. ^b^anūnādhikato^eb^ti  pañcabhāvato. ^b^upamāto^eb^ti upamāhi upametabbato. ^b^daṭṭhabbato dvidhā^eb^ti dvīhi ākārehi  ñāṇena passitabbato. ^b^passantassatthasiddhito^eb^ti ^a^M2.0163^ea^ yathā passantassa yathādhippetatthanipphattito.  ^b^vibhāvinā^eb^ti paññavatā.</p>
              <p>[03] ^b^uppattikkamo^eb^ti yathāpaccayaṃ uppajjantānaṃ uppajjanapaṭipāṭi. ``dassanenapahātabbā''tiādinā  (dha0 sa0 tikamātikā 8, 9) paṭhamaṃ pahātabbā paṭhamaṃ vuttā, dutiyaṃ pahātabbā dutiyaṃ  vuttāti ayaṃ ^b^pahānakkamo^eb^. sīlavisuddhiṃ paṭipajja cittavisuddhi paṭipajjitabbā, tathā  tato parāpīti āha ^b^``sīlavisuddhi...pe0... paṭipattikkamo''^eb^ti, anupubbapaṇītā  bhūmiyo anupubbena vavatthitāti ayaṃ ^b^bhūmikkamo^eb^. ``cattāro satipaṭṭhānā''tiādiko  (vibha0 355) ekakkhaṇepi satipaṭṭhānādisambhavato ^b^desanākkamo^eb^ ca. dānakathādayo anupubbukkaṃsato  kathitā, uppattiādivavatthānābhāvato pana dānādīnaṃ idha desanākkamavacanaṃ. uppattiādivavatthānahetukatāya  hi ``paṭhamaṃ kalalaṃ hotī''tiādikā (saṃ0 ni0  1.235; kathā0 692) desanāpi  samānā uppattiādikamabhāveneva vuttā. yathāvuttavavatthānābhāvena pana anekesaṃ vacanānaṃ  sahapavattiyā asambhavato yena kenaci pubbāpariyena desetabbatāya tena tena adhippāyena  desanāmattasseva kamo ^b^desanākkamo^eb^ daṭṭhabbo. ^b^pubbāpariyavavatthānenā^eb^ti paṭhamaṃ  rūpakkhandho, tato vedanākkhandhoti evaṃ pubbāpariyavavatthānena anuppattito. ^b^appahātabbato^eb^ti  khandhesu ekaccānaṃ pahātabbatāva natthi, kuto pahānakkamo. sati hi sabbesaṃ pahātabbatāya  pahānakkamena nesaṃ desanā siyā. ^b^appaṭipajjanīyato^eb^ti sammāpaṭipattivasena na paṭipajjitabbato.  ^b^``catubhūmipariyāpannattā''^eb^ti iminā vedanādīnaṃ aniyatabhūmikataṃ dasseti. niyatabhūmikānañhi  bhūmikkamo sambhaveyya.</p>
              <p>[03] ^b^abhedenā^eb^ti rūpādīnaṃ bhedaṃ vibhāgaṃ akatvā ekajjhaṃ piṇḍaggahaṇena. ^b^attagāhapatita^eb^nti  attagāhasaṅkhāte diṭṭhoghe nipatitaṃ. ^b^samūhaghanavinibbhogadassanenā^eb^ti rūpato arūpaṃ vivecento  rūpārūpasamūhe ^a^V2.0153^ea^ ghanavinibbhujjanadassanena. ^b^cakkhuādīnampi visayabhūta^eb^nti ekadesena  samudāyabhūtaṃ rūpakkhandhaṃ vadati. yā ettha iṭṭhaṃ, aniṭṭhañca rūpaṃ saṃvedeti, ayaṃ vedanākkhandhoti  iṭṭhāniṭṭharūpasaṃvedanikaṃ vedanaṃ desesīti sambandho. evaṃ sabbattha. iṭṭhamajjhattāniṭṭhamajjhattānampi  iṭṭhāniṭṭhasabhāvattā iṭṭhāniṭṭhaggahaṇeneva gahaṇaṃ daṭṭhabbaṃ. ^b^eva^eb^nti yathāvuttanayena. saññāya  gahitākāre ^a^M2.0164^ea^ visaye abhisaṅkhārappavattīti āha ^b^``saññāvasena abhisaṅkhārake''^eb^ti.  yathā viññāṇassa sampayuttadhammānaṃ nissayabhāvo pākaṭo, na tathā vedanādīnanti āha  ^b^``vedanādīnaṃ nissaya''^eb^nti. ``manopubbaṅgamā dhammā (dha0 pa0 1-2), cittānuparivattino  dhammā (dha0 sa0 dukamātikā 62), chadvārādhipati rājā''ti (dha0 pa0 aṭṭha0 2.181 erakapatthanāgarājavatthu)  vacanato ^b^viññāṇaṃ^eb^ adhipati. </p>
              <p>[03] 505^b^.^eb^ rūpakkhandhe ^b^``sāsavaṃ upādāniya''^eb^nti vacanaṃ anāsavānaṃ dhammānaṃ sabbhāvato rūpakkhandhassa  taṃsabhāvatānivattanatthaṃ, na anāsavarūpanivattanatthaṃ.</p>
              <p>[03] ^b^anāsavāva khandhesu vuttā^eb^ti ettha aṭṭhānappayutto ^b^eva^eb^-saddo, anāsavā khandhesveva vuttāti  attho. ^b^idha pana^eb^ visuddhimagge ^b^sabbepete^eb^ khandhāpi upādānakkhandhāpi. </p>
              <p>[03] 506^b^.^eb^ sabbasaṅkhatānaṃ sabhāgena ekajjhaṃ saṅgaho ^b^sabbasaṅkhatasabhāgekasaṅgaho^eb^. sabhāgasabhāvena hi  saṅgayhamānā sabbasaṅkhatā pañcakkhandhā honti. tattha ruppanādisāmaññena samānakoṭṭhāsā sabhāgāti  veditabbā. tesu saṅkhatābhisaṅkharaṇakiccaṃ āyūhanarasāya cetanāya balavanti sā ``saṅkhārakkhandho''ti  vuttā. aññe ca ruppanādivisesalakkhaṇarahitā phassādayo saṅkhatābhisaṅkharaṇasāmaññenāti  daṭṭhabbā, phusanādayo pana sabhāvā visuṃ khandhasaddavacanīyā na hontīti dhammasabhāvaññunā  tathāgatena phassakkhandhādayo na vuttāti veditabbā. ``ye hi keci, bhikkhave, samaṇā  vā brāhmaṇā vā sassatavādā sassataṃ attānañca lokañca paññapenti, sabbe te ime eva  pañcupādānakkhandhe nissāya paṭicca, etesaṃ vā aññatara''nti evamādisuttānañca vasena  attattaniyagāhassa etapparamatā daṭṭhabbā. etena ca vakkhamānasuttavasena ca khandhe eva nissāya  parittārammaṇādivasena na vattabbā ca diṭṭhi uppajjati khandhanibbānavajjassa sabhāvadhammassa abhāvatoti  vuttaṃ hoti. ^b^rūpa^eb^nti ruppanasabhāvaṃ dhammajātamāha. ^b^vedana^eb^ntiādīsupi eseva nayo.  ``sīlakkhandho samādhikkhandho''tiādi (dī0 ni0 3.355) vacanato ^a^V2.0154^ea^ aññesañca khandhasaddavacanīyānaṃ  ^a^M2.0165^ea^ sīlakkhandhādīnaṃ sabbhāvato na pañcevāti codanaṃ nivattetumāha ^b^``aññesaṃ  tadavarodhato''^eb^ti. </p>
              <p>[03] 507^b^.^eb^ pavattiṭṭhānabhūtaṃ vasanaṭṭhānaṃ viya hotīti vuttaṃ ^b^``nivāsaṭṭhānato''^eb^ti. dukkhadukkhavipariṇāmadukkhasaṅkhāradukkhatāvasena  vedanāya ābādhakattaṃ daṭṭhabbaṃ. rāgādisampayuttassa vipariṇāmādidukkhassa itthipurisādiākāragāhikā  taṃtaṃsaṅkappamūlabhūtā saññā ^b^samuṭṭhānaṃ^eb^. pittādi viya rogassa āsannakāraṇaṃ ^b^samuṭṭhānaṃ^eb^.  utubhojanavisamatāvisamaparihārādi viya mūlakāraṇaṃ ^b^nidānaṃ^eb^. cittassa aṅgabhūtā  cetasikāti viññāṇaṃ gilānūpamaṃ vuttaṃ. kuṭṭharogavato siniyhanaṃ tassa bhiyyobhāvāya  viya bālassa puññābhisaṅkhārādivasena pavatti vedanādukkhāvahā asappāyasevanasadisī.  ^b^vedanattāyā^eb^ti vedanāsabhāvatthaṃ, vedanattalābhāyāti attho. kāraṇaṭṭhānatāya, bhojanādhāratāya  ca ^b^cārakūpamaṃ, bhājanūpama^eb^ñca rūpaṃ. subhasaññādivasena vedanākāraṇassa hetubhāvato,  vedanābhojanassa chādāpanato ca ^b^aparādhūpamā, byañjanūpamā^eb^ ca saññā. vedanāhetuto ^b^kāraṇakārakūpamo,  parivesakūpamo^eb^ ca saṅkhārakkhandho. bhattakāro eva yebhuyyena parivisatīti parivesakaggahaṇaṃ.  vedanāya vibādhitabbato, anuggahetabbato ca ^b^aparādhikūpamaṃ, bhuñjakūpama^eb^ñca viññāṇaṃ  vuttaṃ. </p>
              <p>[03] 508^b^.^eb^ ``pañca vadhakā paccatthikā ukkhittāsikāti kho, bhikkhave, pañcannetaṃ upādānakkhandhānaṃ  adhivacana''nti ^b^āsīvisūpame^eb^ (saṃ0 ni0  4.238) vadhakāti vuttā, ``bhāroti  kho, bhikkhave, pañcannetaṃ upādānakkhandhānaṃ adhivacana''nti ^b^bhārasutte^eb^ (saṃ0 ni0  3.22)  bhārāti, ``atītampāhaṃ addhānaṃ evameva rūpena khajjiṃ, seyyathāpi etarahi paccuppannena  rūpena khajjāmi. ahañceva kho pana anāgataṃ rūpaṃ abhinandeyyaṃ, anāgatampāhaṃ addhānaṃ  evameva rūpena khajjeyyaṃ, seyyathāpi...pe0... khajjāmī''tiādinā (saṃ0 ni0  3.79)  ^b^khajjanīyapariyāye^eb^ khādakāti, ``so aniccaṃ rūpaṃ `aniccaṃ rūpa'nti yathābhūtaṃ  nappajānātī''tiādinā (saṃ0 ni0  3.85) ^b^yamakasutte^eb^ aniccādikāti. yadipi  ``idha pana sabbepete ekajjhaṃ katvā khandhāti adhippetā''ti vuttaṃ, bāhullena pana  upādānakkhandhānaṃ tadantogadhānaṃ daṭṭhabbatā veditabbā. vipassanāya bhūmivicāro hesoti.</p>
              <p>[03] ^b^pheṇapiṇḍo^eb^ ^a^M2.0166^ea^ ^b^viyā^eb^tiādīsu rūpādīnaṃ evaṃ pheṇapiṇḍādisadisatā  daṭṭhabbā, yathā pheṇapiṇḍo ^a^V2.0155^ea^ nissāro paridubbalo agayhupago; gahitopi kiñci atthaṃ  na sādheti, chiddāvachiddo anekasandhisaṅghaṭito bahūnaṃ pāṇakānaṃ āvāso anupubbūpacito  sabbāvatthanipātī avassaṃbhedī, evaṃ rūpampi niccasārādivirahato nissāraṃ pheggu  viya, sukhabhañjanīyato dubbalaṃ, niccanti vā dhuvanti vā ahanti vā mamanti vā na  gahetabbaṃ, gahitampi tathā na hoti, bahuchiddaṃ asītisatasandhisaṅghaṭitaṃ anekakimikulāvāsaṃ  kalalādivasena anupubbūpacitaṃ kalalakālato paṭṭhāya sabbāsupi avatthāsu vinassati,  avassameva ca bhijjati. ^b^aṭṭhakathāyaṃ^eb^ (saṃ0 ni0 aṭṭha0 2.3.95; vibha0 aṭṭha0 26 kamādivinicchayakathā)  pana parimaddanāsahanameva upamūpameyyasambandho vutto.</p>
              <p>[03] yathā pubbuḷo nissāro paridubbalo agayhupago, gahitopi na kiñci atthaṃ sādheti,  na ciraṭṭhitiko, tathā vedanāpi. yathā ca pubbuḷo, udakatalaṃ, udakabinduṃ, udakajallikaṃ  saṅkaḍḍhitvā puṭaṃ katvā gahaṇavātañcāti cattāri kāraṇāni paṭicca jāyati, evaṃ vedanāpi  vatthuṃ, ārammaṇaṃ, kilesajallaṃ, phassasaṅghaṭṭanañcāti cattāri kāraṇāni paṭicca uppajjati.  yathā hi udakatale bindunipātajanito vāto udakajallikasaṅkhātaṃ udakalasikaṃ saṅkaḍḍhitvā  puṭaṃ katvā pubbuḷaṃ nāma karoti, evaṃ vatthumhi ārammaṇāpāthagamanajanito phasso anupacchinnaṃ  kilesajallaṃ sahakārīpaccayabhāvena saṅkaḍḍhitvā vedanaṃ nāma karoti. idañca kilesehi  mūlakāraṇabhūtehi, ārammaṇassādanabhūtehi ca nibbattaṃ vaṭṭagataṃ vedanaṃ sandhāya vuttaṃ.  ukkaṭṭhaparicchedena vā cattāro paccayā vuttā, ūnehipi pana uppajjateva. idha muhuttaramaṇīyatā  upamopameyyasambandho vutto.</p>
              <p>[03] yathā pana ^b^marīcikā^eb^ asārā agayhupagā. na hi taṃ gahetvā pātuṃ vā nhāyituṃ  vā bhājanaṃ vā pūretuṃ sakkā, evaṃ saññāpi asārā agayhupagā. yathā ca marīcikā  vipphandamānā sañjātūmivegā viya khāyantī mahājanaṃ vippalambeti, evaṃ saññāpi ``nīlaṃ  pītaṃ dīghaṃ rassa''ntiādinā ārammaṇe pavattamānā sabhāvamatte aṭṭhatvā ``subhaṃ sukhaṃ  nicca''ntiādimicchāgāhassa kāraṇabhāvena lokaṃ vippalambeti.</p>
              <p>[03] yathā ^a^M2.0167^ea^ ^b^kadalikkhandho^eb^ asāro agayhupago. na hi taṃ gahetvā gopānasīādīnaṃ  atthāya upanetuṃ sakkā, upanītampi tathā na hoti, bahuvaṭṭisamodhāno ca hoti, evaṃ  saṅkhārakkhandhopi ^a^V2.0156^ea^ asāro agayhupago. na hi taṃ niccādivasena gahetuṃ sakkā, gahitampi  tathā na hoti, bahudhammasamodhāno ca. aññadeva hi phassassa lakkhaṇaṃ, aññaṃ cetanādīnaṃ,  te pana sabbe samodhānetvā saṅkhārakkhandhoti vuccati.</p>
              <p>[03] yathā ca ^b^māyā^eb^ asārā agayhupagā. na hi taṃ gahetvā kiñci atthaṃ kiccaṃ sādhetuṃ  sakkā, ittarā lahupaccupaṭṭhānā amaṇiādimeva maṇiādirūpena dassentī mahājanaṃ vañceti,  evaṃ viññāṇampi asāraṃ ittaraṃ lahupaccupaṭṭhānaṃ, teneva cittena āgacchantaṃ viya,  gacchantaṃ viya, ṭhitaṃ viya, nisinnaṃ viya ca katvā gāhāpeti, aññadeva cittaṃ āgamane,  aññaṃ gamanādīsūti. evaṃ viññāṇaṃ māyāsadisaṃ.</p>
              <p>[03] pañcapi upādānakkhandhā asubhādisabhāvā eva saṃkilesāsucivatthubhāvāditoti asubhādito  daṭṭhabbā eva, tathāpi katthaci koci viseso sukhaggahaṇīyo hotīti āha ^b^``visesato  cā''^eb^tiādi. tattha cattāro satipaṭṭhānā catuvipallāsappahānakarāti tesaṃ gocarabhāvena  rūpakkhandhādīsu asubhādibhāvena daṭṭhabbatā vuttā. </p>
              <p>[03] 509^b^.^eb^ ^b^khandhehi na vihaññati^eb^ parividitasabhāvattā. vipassakopi tesaṃ vipattiyaṃ na  dukkhamāpajjati, khīṇāsavesu pana vattabbameva natthi. te hi āyatimpi khandhehi na bādhīyantīti.</p>
              <p>[03] ^b^kabaḷīkārāhāraṃ parijānātī^eb^ti ``āhārasamudayā rūpasamudayo''ti (saṃ0 ni0  3.56,57)  vacanato ajjhattikarūpe chandarāgaṃ pajahanto tassa samudayabhūte kabaḷīkārāhārepi chandarāgaṃ  pajahatīti attho. ayaṃ ^b^pahānapariññā^eb^. ajjhattikarūpaṃ pana pariggaṇhanto tassa paccayabhūtaṃ  kabaḷīkārāhāraṃ pariggaṇhātīti ^b^ñātapariññā^eb^. tassa ca udayabbayānupassī hotīti  ^b^tīraṇapariññā^eb^ ca yojetabbā. evaṃ pariññattaye sijjhante ime vipallāsādayo vidhamīyanti  evāti āha ^b^``asubhe subhanti vipallāsaṃ pajahatī''^eb^tiādi. tattha kāmarāgabhūtaṃ abhijjhaṃ  sandhāyāha ^b^``abhijjhākāyagantha''^eb^nti. asubhānupassanāya hi kāmarāgappahānaṃ hoti  ^a^M2.0168^ea^, kāmarāgamukhena vā sabbalobhappahānaṃ vadati. ^b^na upādiyati^eb^ na gaṇhati  na uppādeti.</p>
              <p>[03] ``phassapaccayā ^a^V2.0157^ea^ vedanā''ti (ma0 ni0 3.126; saṃ0 ni0  2.39; mahāva0 1; udā0 1;  netti0 24) vuttattā ``vedanāya chandarāgaṃ pajahanto tassā paccayabhūte phassāhārepi  chandarāgaṃ pajahatī''tiādinā āhāraparijānane vuttanayena phassaparijānanaṃ yojetabbaṃ.  vedanāya dukkhato dassanena tattha ^b^sukhanti vipallāsaṃ pajahati^eb^. sukhatthameva bhavapatthanā  hotīti vedanāya taṇhaṃ pajahanto ^b^bhavoghaṃ uttarati^eb^. tato eva ^b^bhavayogena visaṃyujjati.  bhavāsavena ca anāsavo hoti,^eb^ sabbavedanaṃ dukkhato passanto attano parena apubbaṃ dukkhaṃ  uppāditaṃ, sukhaṃ vā vināsitaṃ na cinteti, tato ``anatthaṃ me acarī''tiādi  (dha0 sa0 1237; vibha0 909) āghātavatthuppahānato ^b^byāpādakāyaganthaṃ bhindati^eb^. ``sukhabahule  sugatibhave suddhī''ti aggahetvā gosīlagovatādīhi suddhiṃ parāmasanto sukhapatthanāvaseneva  parāmasatīti vedanāya taṇhaṃ pajahantopi ^b^sīlabbatupādānaṃ na upādiyati^eb^.</p>
              <p>[03] manosañcetanā saṅkhārakkhandho, saññā pana taṃsampayuttāti saññāsaṅkhāre anattato passanto manosañcetanāya  chandarāgaṃ pajahati, tañca pariggaṇhāti, tīreti cāti ^b^``saññaṃ saṅkhāre...pe0... parijānātī''^eb^ti  vuttaṃ. saññāsaṅkhāre anattāti passanto attadiṭṭhimūlakattā sabbadiṭṭhīnaṃ attadiṭṭhiṃ  viya sabbadiṭṭhiyopi vidhamatīti dassento ^b^``diṭṭhoghaṃ uttarati...pe0... attavādupādānaṃ  na upādiyatī''^eb^ti āha.</p>
              <p>[03] ^b^viññāṇaṃ aniccato passanto^eb^ aniccānupassanāmukhena tissopi anupassanā ussukkanto  tīhipi pariññāhi ^b^viññāṇāhāraṃ parijānāti^eb^. visesato panettha ^b^anicce niccanti  vipallāsaṃ pajahati^eb^. tattha niccaggāhabāhullato avijjāya viññāṇe ghanagahaṇaṃ hotīti  ghanavinibbhogaṃ katvā taṃ aniccato passanto ^b^avijjoghaṃ uttarati^eb^. tato eva avijjāyogena  visaṃyutto ^b^avijjāsavena anāsavo ca hoti^eb^. mohabaleneva sīlabbataparāmasanaṃ hotīti  taṃ pajahanto ^b^``sīlabbataparāmāsakāyaganthaṃ bhindati^eb^. </p>
              <p>[02] ``yañca ^a^M2.0169^ea^ kho idaṃ, bhikkhave, vuccati cittaṃ itipi, mano itipi, viññāṇaṃ  itipi, tatrāssutavā puthujjano nālaṃ nibbindituṃ, nālaṃ virajjituṃ, nālaṃ vimuccituṃ.  taṃ kissa hetu? dīgharattaṃ hetaṃ, bhikkhave, assutavato puthujjanassa ajjhositaṃ  mamāyitaṃ ^a^V2.0158^ea^ parāmaṭṭhaṃ `etaṃ mama, esohamasmi, eso me attā'''tiādi (saṃ0 ni0  2.62) --</p>
              <p>[03] vacanato yathā viññāṇaṃ niccato passanto diṭṭhupādānaṃ upādiyati, evaṃ taṃ aniccato  passanto ^b^diṭṭhupādānaṃ na upādiyatī^eb^ti.</p>
              <p>[03] ^b^evaṃ mahānisaṃsanti^eb^ vuttappakārena vipallāsādisakalasaṃkilesavidhamanupāyabhāvato evaṃ  vipuludayaṃ. ^b^vadhakādivasenā^eb^ti ukkhittāsikavadhakādivasena. ^b^passeyyā^eb^ti ñāṇadassanena  paccakkhato passeyya. </p>
              <p>[06] khandhaniddesavaṇṇanā niṭṭhitā. </p>
              <p>[06] iti cuddasamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 15. āyatanadhātuniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> āyatanavitthārakathāvaṇṇanā </h3n>
            <h4>
              <h4n> </h4n>
              <p>[03] 510^b^.^eb^ ``khandhāyatanā''tiādinā ^a^M2.0170^ea^ ^a^V2.0159^ea^ heṭṭhā uddiṭṭhāni paduddhāravasena ``āyatanānī''ti  vatvā gaṇanaparicchedenāha ^b^``dvādasāyatanānī''^eb^ti. tattha vattabbaṃ parato sayameva vakkhati.  ^b^cakkhāyatana^eb^ntiādi nesaṃ sarūpadassanaṃ. </p>
              <p>[01] ^b^attho^eb^ nāma saddattho, bhāvattho pana ^b^lakkhaṇameva^eb^. so pana saddattho duvidho -- asādhāraṇo  sādhāraṇoti. tattha asādhāraṇo cakkhādisaddattho, sādhāraṇo āyatanasaddattho dvādasannampi  samānattā.</p>
              <p>[03] tesu asādhāraṇaṃ tāva dassento ^b^``visesato tāvā''^eb^tiādimāha. tattha ^b^visesato^eb^ti  visesatthato, cakkhādisaddatthatoti attho. ^b^assādetī^eb^ti cakkhati-saddo ``madhuṃ cakkhati,  byañjanaṃ cakkhatī''ti rasasāyanattho atthīti tassa vasena atthaṃ vadati. ``cakkhuṃ kho  pana, māgaṇḍiya, rūpārāmaṃ rūparataṃ rūpasammudita''nti (ma0 ni0 2.209) vacanato cakkhu  ^b^rūpaṃ assādeti^eb^. satipi sotādīnaṃ saddārāmatādibhāve yo ``yaṃ cakkhu catunnaṃ  mahābhūtānaṃ upādāya pasādo''tiādinā (dha0 sa0 597) pāḷiyaṃ, ``rūpābhighātārahabhūtappasādalakkhaṇa''ntiādinā  (dha0 sa0 aṭṭha0 600; visuddhi0 2.433) aṭṭhakathāyañca vutto atthaviseso, tattheva niruḷhattā  cakkhumhi eva cakkhusaddo pavattati gavādīsu gosaddādi viyāti daṭṭhabbaṃ.</p>
              <p>[03] ^b^vibhāveti cā^eb^ti saddalakkhaṇasiddhassa cakkhati-saddassa vasena atthaṃ vadati. ^b^cakkhatī^eb^ti hi  ācikkhati, abhibyattaṃ vadatīti attho. nettassa ca vadantassa  viya samavisamavibhāvanameva ^a^V2.0160^ea^  ācikkhananti katvā āha ^b^``vibhāveti cāti attho''^eb^ti, anekatthattā vā dhātūnaṃ  vibhāvanatthatā ca cakkhati-saddassa daṭṭhabbā. rattaduṭṭhādikālesu kakaṇṭakarūpaṃ viya, uddarūpaṃ  viya ca vaṇṇavikāraṃ āpajjamānaṃ rūpaṃ hadayaṅgatabhāvaṃ rūpayati rūpamiva pakāsaṃ karoti,  saviggahamiva katvā dassetīti attho. vitthāraṇaṃ vā ^a^M2.0171^ea^ rūpasaddassa attho,  vitthāraṇañca pakāsanamevāti āha ^b^``pakāsetīti attho''^eb^ti. anekatthattā vā  dhātūnaṃ pakāsanattho eva rūpasaddo daṭṭhabbo. vaṇṇavācakassa rūpasaddassa rūpayatīti nibbacanaṃ,  rūpakkhandhavācakassa ruppatīti ayaṃ viseso. ^b^udāharīyatī^eb^ti vuccatīti atthe vacanasaddo  eva gahito siyā, na ca vacanasaddo evettha saddo, atha kho sabbopi sotaviññeyyoti. ^b^sappatī^eb^ti  sakehi paccayehi sappīyati, sotaviññeyyabhāvaṃ gamīyatīti attho.</p>
              <p>[03] ^b^sūcayatī^eb^ti attano vatthuṃ apākaṭaṃ gandhavasena ``idaṃ sugandhaṃ, duggandha''nti pakāseti,  paṭicchannaṃ vā pupphādivatthuṃ ``ettha pupphamatthi, campakādiphalamatthi, ambādī''ti  pesuññaṃ karontaṃ viya hotīti attho. rasaggahaṇamūlakattā ajjhoharaṇassa jīvitahetumhi  āhārarase ninnatāya ^b^jīvitaṃ avhayatīti jivhā^eb^ niruttilakkhaṇena. ^b^kucchitānaṃ  sāsavadhammānaṃ āyo^eb^ti visesena ^b^kāyo^eb^ vutto anuttariyahetubhāvaṃ anāgacchantesu  kāmarāganidānakammajanitesu, kāmarāgassa ca visesapaccayesu ghānajivhākāyesu kāyassa  visesatarasāsavapaccayattā. tena hi phoṭṭhabbasukhaṃ assādentā sattā methunampi sevanti.  ^b^uppattideso^eb^ti uppattiṭṭhānanti attho, kāyindriyavatthukā vā cattāro khandhā balavakāmāsavādihetubhāvato  visesena sāsavāti vuttāti tesaṃ uppattiṭṭhānanti attho.</p>
              <p>[03] ^b^munātī^eb^ti nāḷiyā minamāno viya, mahātulāya dhārayamāno viya ca ārammaṇaṃ vijānātīti  attho. manate iti vā ^b^mano,^eb^ taṃ taṃ ārammaṇaṃ paricchedavasena jānātīti vuttaṃ  hoti. ^b^attano lakkhaṇaṃ dhārentī^eb^ti ye visesalakkhaṇena āyatanasaddaparā vattabbā, te  cakkhādayo tathā vuttāti tato aññe manogocarabhūtā dhammā sāmaññalakkhaṇeneva ekāyatanabhāvaṃ  upanetvā vuttā. yathā hi oḷārikavatthārammaṇamananasaṅkhātehi visayavisayībhāvehi purimāni  pākaṭāni, tathā apākaṭā ca aññe manogocarā na attano sabhāvaṃ na dhārentīti imassa  atthassa dīpanattho dhammasaddo. dhārīyanti sāmaññarūpena avadhārīyantīti vā ^b^dhammā^eb^. yathā  hi rūpādayo cakkhuviññāṇādīhi asādhāraṇato eva yathāsakaṃ ^a^V2.0261^ea^ sabhāvato viññāyanti ^a^M2.0172^ea^,  na evamete, ete pana anekadhammabhāvato, sādhāraṇato, sabhāvasāmaññatopi manasā viññāyantīti. </p>
              <p>[03] 511^b^.^eb^ ^b^sena senā^eb^ti sakena sakena. ^b^uṭṭhahantī^eb^ti uṭṭhānaṃ karonti. ^b^vāyamantī^eb^ti  ussahanti, attano kiccaṃ karonticceva attho. imasmiṃ ca atthe āyatanti etthāti  āyatanānīti adhikaraṇattho āyatanasaddo, dutiyatatiyesu kattuattho. ^b^te cā^eb^ti cittacetasike  dhamme. te hi taṃtaṃdvārārammaṇesu ayanti gacchanti pavattantīti ^b^āyā. vitthārentī^eb^ti  pubbe anuppannattā līnāni apākaṭāni pubbantato uddhaṃ pattharenti pākaṭāni  karonti, uppādentīti attho. ^b^idañca^eb^ saṃsāradukkhaṃ. ^b^na nivattatī^eb^ti anuppādanirodhavasena  na nirujjhati. ^b^āyatanaṃ āyatana^eb^nti āmeḍitavacanaṃ assā samaññāya cakkhādīsu niruḷhabhāvadassanatthaṃ. </p>
              <p>[03] 512^b^.^eb^ evaṃ avayavabhedavasena āyatanasaddassa atthaṃ vatvā idāni tattha pariyāyatopi dassetuṃ  ^b^``apicā''^eb^tiādi āraddhaṃ. sādhuphalabharitatāya, aparissayatāya ca ^b^manoramme^eb^.</p>
              <p>[03] tattha ^b^nivasantī^eb^ti nivasantā viya honti. tenāha ^b^``tadāyattavuttitāyā''^eb^ti. yattha  suvaṇṇaratanādīni nivutthāni viya ākiṇṇāni tiṭṭhanti, so padeso tesaṃ ^b^ākaro,^eb^  evaṃ cittacetasikā cakkhādīsūti te tesaṃ ākaroti dassento āha ^b^``cakkhādīsu  ca...pe0... ākaro''^eb^ti. ^b^tannissitattā^eb^ti ettha mano manoviññāṇādīnaṃ cittacetasikānaṃ  nissayapaccayo na hotīti tassa tesaṃ dvārabhāvo nissayabhāvoti daṭṭhabbo. ahutvā eva  paccayasāmaggivasena uppajjantāpi cittacetasikā aneke ekajjhaṃ tattha labbhamānā samosaṭā  viya hontīti vuttaṃ ^b^``vatthudvārārammaṇavasena samosaraṇato''^eb^ti. na hi dhammānaṃ anāgataddhe  vijjamānatālesopi atthi. tenāha ``puñjo natthi anāgate''ti (mahāni0 10).  ^b^tattheva uppattito^eb^ti tesu cakkhādīsu eva uppattito. uppattiyā paccayabhūte cakkhādike  uppattiṭṭhānaṃ viya katvā upacāravasena vuttaṃ. na hi arūpadhammānaṃ nippariyāyato uppattideso  nāma atthi. yadaggena vā te ^a^M2.0173^ea^ tesaṃ nissayārammaṇabhūtā, tadaggena ^b^sañjātideso^eb^.  na hi paccayabhāvamantarena rūpadhammānampi ādhārādheyyabhāvo atthi. tenāha ^b^``nissayārammaṇabhāvenā''^eb^ti.  byatirekapadhānatāya kāraṇalakkhaṇassa ^b^``tesaṃ abhāve abhāvato''^eb^ iccevāha, na ``bhāve  bhāvato''ti.</p>
              <p>[03] ^b^yathāvuttenatthenā^eb^ti ^a^V2.0162^ea^ ``cakkhatī''tiādinā, ``āyatanato āyānaṃ tananato''tiādinā,  ``nivāsaṭṭhāna''ntiādinā ca vuttappakārena atthena. dhammāyatanapariyāpannānaṃ dhammānaṃ  bahubhāvato yebhuyyena ca te bahū eva hutvā kiccakarāti ^b^``dhammā ca te āyatanañcā''^eb^ti  bahuvacananiddeso. </p>
              <p>[03] 513^b^.^eb^ tathā tathā lakkhitabbato lakkhīyati etenāti vā ^b^lakkhaṇaṃ,^eb^ sabhāvo.</p>
              <p>[03] ^b^tāvabhāvato^eb^ti tattakato, tena anūnādhikabhāvaṃ dasseti. tattha dvādasāyatanavinimuttassa  kassaci dhammassa abhāvā adhikabhāvato codanā natthi, salakkhaṇadhāraṇaṃ pana sabbesaṃ sāmaññalakkhaṇanti  ūnacodanā sambhavatīti taṃ dassento āha ^b^``cakkhādayopi hī''^eb^tiādi. ^b^bhavaṅgamanasaṅkhāto^eb^ti  dvikkhattuṃ calitvā pavattabhavaṅgamanasaṅkhāto. calanavasena bhavaṅgappavattiyā sati eva āvajjanuppatti,  na aññatthāti āvajjanassāpi kāraṇabhūtanti katvā vuttaṃ ^b^``bhavaṅgamanasaṅkhāto...pe0...  uppattidvāra''^eb^nti. ^b^asādhāraṇa^eb^nti cakkhuviññāṇādīnaṃ asādhāraṇaṃ. satipi asādhāraṇabhāve  cakkhādīnaṃ dvārabhāvena gahitattā dhammāyatanena aggahaṇaṃ daṭṭhabbaṃ. dvārārammaṇabhāvehi vā  asādhāraṇataṃ sandhāya ``asādhāraṇa''nti vuttaṃ. </p>
              <p>[03] 514^b^.^eb^ yebhuyyasahuppattiādīhi uppattikkamādīsu ayutti yojetabbā. yebhuyyena  hi cakkhāyatanādīni kassaci kadāci ekato uppajjanti. tathā hi vuttaṃ ``kāmadhātuyā  upapattikkhaṇe kassaci ekādasāyatanāni pātubhavantī''tiādi (yama0 aṭṭha0 āyatanayamaka  18-21). tasmā āyatanānaṃ uppattikkamo tāva na yujjati, na pahānakkamo kusalābyākatānaṃ  appahātabbato, na paṭipattikkamo akusalānaṃ ekaccābyākatānañca appaṭipajjanīyato   ^a^M2.0174^ea^, na bhūmikkamo aḍḍhekādasannaṃ āyatanānaṃ ekantakāmāvacarattā, itaresañca  catubhūmipariyāpannattā, ekaccassa lokuttarabhāvato cāti. ^b^``ajjhattikesu hī''^eb^ti  etena ajjhattikabhāvena, visayībhāvena ca ajjhattikānaṃ paṭhamaṃ desetabbataṃ dasseti,  tesupi paṭhamaṃ desetabbesu pākaṭattā paṭhamataraṃ cakkhāyatanaṃ desitanti.</p>
              <p>[03] ^b^tato ghānāyatanādīnī^eb^ti ettha bahupakārattābhāvena cakkhusotehi purimataraṃ adesetabbāni,  saha vattuṃ asakkuṇeyyattā ekena kamena desetabbānīti ghānādikkamena desitānīti  adhippāyo ^a^V2.0163^ea^. aññathāpi hi desitesu na na sakkā codetuṃ, na ca sakkā bodhetabbāni  na desetunti. paccuppannārammaṇattā vā cakkhādīni paṭhamaṃ vuttāni ārammaṇato supākaṭānīti,  manāyatanaṃ pana kiñci paccunnārammaṇaṃ...pe0... kiñci yāva navattabbārammaṇanti pacchā  vuttaṃ. paccuppannārammaṇesupi upādārūpārammaṇāni cattāri paṭhamaṃ vuttāni, tato  bhūtarūpārammaṇaṃ. upādārūpārammaṇesupi dūratare dūre, sīghataraṃ sīghañca ārammaṇasampaṭicchanadīpanatthaṃ  cakkhādīnaṃ desanākkamo. cakkhusotadvayañhi dūragocaranti paṭhamaṃ vuttaṃ, tatrāpi cakkhu  dūrataragocaranti sabbapaṭhamaṃ vuttaṃ. passantopi hi dūratare nadīsotaṃ, na tassa sotapaṭighātasaddaṃ  suṇāti. ghānajivhāsupi ghānaṃ sīghataravuttīti paṭhamaṃ vuttaṃ purato ṭhapitamattassapi  bhojanassa gandho gayhatīti. yathāṭhānaṃ vā tesaṃ desanākkamo. imasmiñhi sarīre  sabbupari cakkhussa adhiṭṭhānaṃ, tassa adho sotassa, tassa adho ghānassa, tassa adho jivhāya,  tathā kāyassa yebhuyyato, mano pana arūpibhāvato sabbapacchā vutto. taṃtaṃgocarattā  tassa tassa anantaraṃ bāhirāyatanāni vuttānīti vuttovāyamatthoti evampi imesaṃ kamo  veditabbo. gocaro visayo etassāti ^b^gocaravisayo,^eb^ mano. kassa pana gocaro etassa  visayo? cakkhādīnaṃ pañcannampi. ^b^viññāṇuppattikāraṇavavatthānato^eb^ti cakkhuviññāṇādīnaṃ  uppattikāraṇassa vavatthitabhāvato savibhattibhāvato. etena cakkhādianantaraṃ rūpādivacanassa  ca kāraṇamāha. </p>
              <p>[03] 515^b^.^eb^ ^b^saṅgahitattā^eb^ti gaṇanasaṅgahavasena saṅgahitattā. ^b^jātivasenā^eb^ti cakkhubhāvasamānatāvasena.  ^b^paccayabhedo^eb^ kammādibhedo. dānādipāṇātipātādibhedabhinnassa ^a^M2.0175^ea^ hi  kusalākusalakammassa, tassa ca sahakārīkāraṇabhūtānaṃ abbhantarānaṃ, bāhirānañca paccayānaṃ  bhedena cakkhāyatanaṃ bhinnaṃ visadisaṃ hotīti. nirayādiko, apadādigatinānākaraṇañca  ^b^gatibhedo^eb^ gatīnaṃ, gatīsu vā bhedoti katvā. hatthiassādiko, khattiyādiko  ca ^b^nikāyabhedo^eb^. taṃtaṃsattasantānabhedo ^b^puggalabhedo^eb^. yā cakkhādīnaṃ vatthūnaṃ anantappabhedatā  vuttā, so eva hadayavatthussa bhedo tādisabhedānātivattanato. tato manāyatanassa anantappabhedatā  yojetabbā. yasmā jhānavirahitaṃ nāma lokuttaraṃ natthi, tasmā pañcannaṃ jhānānaṃ  vasena aṭṭha lokuttaracittāni cattālīsaṃ hontīti tāni ekāsītiyā lokiyacittesu  pakkhipitvā āha ^b^``ekavīsuttarasatappabhedañcā''^eb^ti. ^b^vatthū^eb^ti cakkhādivatthu.  tappabhedena viññāṇaṃ ^b^anantappabhedaṃ. paṭipadā^eb^ dukkhāpaṭipadādi. ^b^ādi^eb^-saddena jhānādhipatibhūmiārammaṇādīnaṃ  saṅgaho daṭṭhabbo. nīlaṃ nīlassa sabhāgaṃ, aññaṃ ^b^visabhāgaṃ. paccayo^eb^ kammādi. tatthāpi  kusalasamuṭṭhānāditā, sītautusamuṭṭhānāditā ^a^V2.0164^ea^ ca bhedo veditabbo. ^b^ādi^eb^saddena gatinikāyabhedo.  ^b^sabhāvanānattabhedato^eb^ti sukhā dukkhā adukkhamasukhāti evamādiko ^b^sabhāvabhedo^eb^. cakkhusamphassajā  sotasamphassajāti evamādikaṃ ^b^nānattaṃ^eb^. </p>
              <p>[03] 516^b^.^eb^ ``anāgamanato aniggamanato''ti saṅkhepena vuttamatthaṃ vivarituṃ ^b^``na hī''^eb^tiādi  vuttaṃ. pubbantāparantesu avijjamānasarūpattā udayato pubbe kutoci nāgacchanti,  vayato ca uddhaṃ na katthaci gacchanti, vijjamānakkhaṇepi ittarakālatāya aniccā dukkhā  vipariṇāmadhammā. tenāha ^b^``atha kho''^eb^tiādi. saparipphandakiriyāvasena īhanaṃ īhā,  cintanavasena byāpāranaṃ byāpāro, tattha byāpāraṃ dassento āha ^b^``na hi cakkhurūpādīnaṃ  evaṃ hotī''^eb^ti. īhaṃ dassento ^b^``na ca tānī''^eb^tiādi. ubhayampi pana īhā  ca hoti byāpāro cāti uppaṭipāṭivacanaṃ. ^b^dhammatāvā^eb^ti sabhāvo eva, kāraṇasamatthatā  vā īhābyāpārarahitānaṃ dvārādibhāvo ^b^dhammatā^eb^. imasmiñca atthe ^b^``ya''^eb^nti  etassa yasmāti attho. purimasmiṃ sambhavanavisesanaṃ yaṃ-saddo. ``suñño gāmoti  kho, bhikkhave, channetaṃ ajjhattikānaṃ āyatanānaṃ adhivacana''nti (saṃ0 ni0  4.238)  vacanato ^b^suññagāmo^eb^ ^b^viya^eb^ ^a^M2.0176^ea^ ^b^daṭṭhabbāni^eb^. annapānasahitanti gahite suññagāme  yaṃ yadeva bhājanaṃ parāmasīyati, taṃ taṃ rittakaṃyeva parāmasīyati, evaṃ dhuvādibhāvena  gahitāni yoniso upaparikkhiyamānāni rittakāneva etāni dissantīti. tenāha  ^b^``dhuvasubhasukhattabhāvavirahitattā''^eb^ti. cakkhādidvāresu abhijjhādomanassuppādakabhāvena  rūpādīni cakkhādīnaṃ abhighātakānīti vuttāni. ahisusumārapakkhīkukkurasiṅgālamakkaṭā  ^b^cha pāṇakā^eb^. visamabilākāsagāmasusānavanāni ^b^tesaṃ gocarā^eb^. tattha visamādiajjhāsayehi  cakkhādīhi visamabhāvabilākāsagāmasusānasannissitasadisūpādinnadhammavanabhāvehi abhiramitattā  rūpādīnaṃ visamādisadisatā yojetabbā. </p>
              <p>[06] iti āyatanānaṃ vitthārakathāmukhavaṇṇanā. </p>
            </h4>
          </h3>
          <h3>
            <h3n> dhātuvitthārakathāvaṇṇanā </h3n>
            <h4>
              <h4n> </h4n>
              <p>[03] 517^b^.^eb^ ^b^cakkhussa viññāṇa^eb^nti cakkhussa kāraṇabhūtassa viññāṇaṃ.  kāmaṃ rūpālokamanasikārādayopi ^a^V2.0165^ea^  tassa viññāṇassa kāraṇā, te pana sādhāraṇakāraṇaṃ, cakkhu asādhāraṇanti asādhāraṇakāraṇenāyaṃ  niddeso yathā bherisaddo, yavaṅkuroti. tathā hi cakkhu puggalantarāsādhāraṇaṃ, nīlādisabbarūpasādhāraṇañcāti  sāmibhāvena niddiṭṭhaṃ. </p>
              <p>[01] ^b^vidahatī^eb^ti evaṃ evañca tayā pavattitabbanti viniyuñjamānaṃ viya uppādetīti attho.  ^b^vidahatī^eb^ti ca dhātvattho eva visiṭṭho upasaggena dīpīyatīti vināpi upasaggena ^b^dhātū^eb^ti  esa saddo tamatthaṃ vadatīti daṭṭhabbo. kattukammabhāvakaraṇādhikaraṇesu ca dhātusaddasiddhi  hotīti pañcāpi te atthā vuttā. lokuttarā dhātuyo saṃsāradukkhaṃ na vidahanti,  aññadatthu vidhaṃsentīti katvā ^b^``lokiyā''^eb^ti visesitaṃ. ^b^vavatthitā^eb^ti avatthitā,  aññamaññaṃ vā asaṃkiṇṇā. ^b^suvaṇṇarajatādidhātuyo^eb^ suvaṇṇādīnaṃ bījabhūtā selādayo.  ^b^yathāsambhava^eb^nti ettha keci ``lokiyalokuttarāsu dhātūsu yo yo attho sambhavati,  tadanurūpa''nti atthaṃ vadanti, tadayuttaṃ ``lokiyā hi dhātuyo''ti visesetvā  vuttattā. atthavasena cetaṃ yathāsambhavaggahaṇaṃ kataṃ, na dhātuvasena ^a^M2.0177^ea^. kāmaṃ  pañcapi atthā cakkhādīnaṃ sabbesaṃ icchitabbā, tathāpi cakkhādīsu yassa yassa dhammassa yadā  kattuvacanicchā, na tadā kammabhāvo. yadā pana kammavacanicchā, na tadā kattubhāvo. evaṃ  sesesupīti yathāsambhavaggahaṇaṃ. tenāha ^b^``iti cakkhādīsū''^eb^tiādi. </p>
              <p>[03] 518^b^.^eb^ ^b^attano sabhāvaṃ dhārentīti dhātuyo^eb^ti etthāpi dhātīti dhātūti padasiddhi  veditabbā dhāraṇattho dhā-saddoti katvā. kattuatthopi cāyaṃ purimena asadiso  vidhānadhāraṇatthānaṃ bhinnasabhāvattā. nissattasabhāvamattadhāraṇañca dhātusaddassa padhāno atthoti  visuṃ vutto. ^b^dhātuyo viya dhātuyo^eb^ti ettha sīhasaddo viya kesarimhi niruḷhā  purise selāvayavesu niruḷho dhātusaddo cakkhādīsu upacaritoti daṭṭhabbo. ñāṇañca  ñeyyañca ñāṇañeyyāni, tesaṃ avayavā tappabhedabhūtā dhātuyo ^b^ñāṇañeyyāvayavā^eb^. tattha  ^b^ñāṇappabhedo^eb^ dhammadhātuekadeso, ^b^ñeyyappabhedo^eb^ aṭṭhārasāpīti ñāṇañeyyāvayavamattā  dhātuyo hontīti. atha vā ñāṇena ñātabbo sabhāvo aviparīto dhātusaddena vuccamāno  ^b^ñāṇañeyyo,^eb^ na diṭṭhiādīhi viparītaggāhakehi ñeyyoti attho, tassa ñāṇañeyyassa  ^b^avayavā^eb^ cakkhādayo, visabhāgalakkhaṇāvayavesu rasādīsu niruḷho dhātusaddo tādisesu  aññāvayavesu cakkhādīsu upacaritoti daṭṭhabbo. rasādīsu viya vā cakkhādīsupi niruḷho  eva. ^b^``nijjīvamattassetaṃ adhivacana''^eb^nti etena nijjīvamattapadatthe dhātusaddassa niruḷhataṃ  dasseti. cha dhātuyo etassāti ^b^chadhāturo^eb^. yo loke  purisoti dhammasamudāyo ^a^V2.0166^ea^  vuccati, so chadhāturo channaṃ pathavīādīnaṃ nijjīvamattānaṃ sabhāvānaṃ samudāyamatto,  na ettha jīvo vā puriso vā atthīti attho. </p>
              <p>[03] 519^b^.^eb^ cakkhādīnaṃ kamo pubbe vuttoti idhekekasmiṃ tike tiṇṇaṃ dhātūnaṃ kamaṃ  dassento āha ^b^``hetuphalānupubbavavatthānavasenā''^eb^ti. hetuphalānaṃ anupubbavavatthānaṃ  hetuphalabhāvo eva, manodhammadhātūnañca manoviññāṇassa hetubhāvo yathāsambhavaṃ yojetabbo.  kiriyamanodhātu manoviññāṇassa upanissayakoṭiyā, vipākamanodhātu vipākamanoviññāṇassa  anantarādināpi, itarassa sabbāpi upanissayakoṭiyā ^a^M2.0178^ea^ ca, dhammadhātu pana  vedanādikā sahajātā sahajātādinā, asahajātā anantarādinā, upanissayena, ārammaṇādinā  ca manoviññāṇassa paccayo hotīti dvārabhūtamanovasena vā. dvārabhūtamanopi hi suttesu  manodhātūti vuccatīti tassā vā manodhātuyā manoviññāṇassa hetubhāvo yathāsambhavaṃ  yojetabbo. tattha ^b^hetū^eb^ti paccayo adhippeto, ^b^phala^eb^nti paccayuppannanti āha ^b^``cakkhudhātū''^eb^tiādi. </p>
              <p>[03] 520^b^.^eb^ ^b^sabbāsaṃ vasenā^eb^ti yathāvuttānaṃ ābhādhātuādīnaṃ pañcatiṃsāya dhātūnaṃ vasena.  aparamatthasabhāvassa paramatthasabhāvesu na kadāci antogadhatā atthīti āha ^b^``sabhāvato vijjamānāna''^eb^nti.</p>
              <p>[03] candābhāsūriyābhādikā vaṇṇanibhā evāti āha ^b^``rūpadhātuyeva hi ābhādhātū''^eb^ti.  ^b^rūpādipaṭibaddhā^eb^ti rāgavatthubhāvena gahetabbākāro subhanimittanti katvā ``rūpādayo  evā''ti avatvā paṭibaddhavacanaṃ vuttaṃ. asatipi rāgavatthubhāve kusalavipākārammaṇaṃ  ^b^subhadhātū^eb^ti dutiyo vikappo vutto. ^b^sesā^eb^ti manoviññāṇadhātusampayuttā. ^b^dhātudvayanirodhamatta^eb^nti  manoviññāṇadhātūnaṃ nirodhamattaṃ catutthāruppacittuppādanirodhabhāvato. tadaññaviññāṇanirodho  viya hi viññāṇadhātumanodhātūnaṃ nirodho samāpattibalasiddhoti katvā dhātudvayaggahaṇaṃ.</p>
              <p>[03] ^b^``dhammadhātumatta''^eb^nti idaṃ kāmadhātuyā dhammadhātupariyāpannattā vuttaṃ. ^b^kāmapaṭisaṃyutto^eb^ti  kāmarāgasampayutto, ārammaṇakaraṇena vā kāmaguṇopasaṃhito. ^b^yaṃ etasmiṃ antare^eb^ti  ye etasmiṃ avīciparanimmitavasavattiparicchinne okāse. ogāḷhā hutvā adhobhāge  ca okāse carantīti ^b^etthāvacarā^eb^. aññattha carantāpi yathāvutte eva ṭhāne pariyāpannāti  ^b^ettha pariyāpannā^eb^. </p>
              <p>[01] ^b^nekkhammadhātu^eb^ ^a^V2.0167^ea^ ^b^dhammadhātu eva^eb^ vitakkapakkhe. ^b^sabbepi kusalā dhammā^eb^ti dānamayapuññakiriyato,  sīlamayapuññakiriyato, pabbajjato ca paṭṭhāya yāva aggamaggādhigamā pavattā sabbepi anavajjadhammā.  ^b^vihiṃsādhātu^eb^ cetanā, paraviheṭhanacchando vā. ^b^avihiṃsā^eb^ karuṇā.</p>
              <p>[03] ^b^hīnā^eb^ti ^a^M2.0179^ea^ hīḷitā. ^b^paṇītā^eb^ti sambhāvitā. ``nātihīḷitā nātisambhāvitā  majjhimā''ti ^b^khandhaniddese^eb^ āgatā hīnadukato eva nīharitvā ^b^majjhimā^eb^ dhātu vuttāti  veditabbā. ^b^ubhopī^eb^ti dhammadhātumanoviññāṇadhātuyo.</p>
              <p>[03] viññāṇadhātu yadipi chaviññāṇadhātuvasena vibhattā, tathāpi viññāṇadhātuggahaṇena tassa purecārikapacchācārikattā  manodhātu gahitāva hotīti āha ^b^``viññāṇadhātu cakkhuviññāṇādisattaviññāṇadhātu saṅkhepoyevā''^eb^ti.  anekesaṃ cakkhudhātuādīnaṃ, tāsu ca ekekissā nānappakāratāya nānādhātūnaṃ vasena  ^b^anekadhātu nānādhātu loko^eb^ vuttoti āha ^b^``aṭṭhārasadhātuppabhedamattamevā''^eb^ti. </p>
              <p>[03] 521^b^.^eb^ ^b^cakkhusotaghānajivhākāyamanodhātumanoviññāṇadhātubhedenā^eb^ti bahūsu potthakesu  likhitaṃ, kesuci ``cakkhusotaghānajivhākāyamanomanoviññāṇadhātubhedenā''ti. tattha  na cakkhādīnaṃ kevalena dhātusaddena sambandho adhippeto vijānanasabhāvassa pabhedavacanato.  viññāṇadhātusaddena ca sambandhe kariyamāne dve manogahaṇāni na kātabbāni. na hi dve  manoviññāṇadhātuyo santi. antarā vā manodhātugahaṇaṃ akatvā ``cakkhu...pe0...  kāyamanoviññāṇadhātumanodhātū''ti vattabbaṃ atulyayoge dvandasamāsābhāvato. ayaṃ panettha  pāṭho siyā ``cakkhu...pe0... kāyaviññāṇamanomanoviññāṇadhātubhedenā''ti. ^b^tassa^eb^  viññāṇassa yebhuyyena attavādino tassa ekamekassa attassa advayataṃ, niccattañca pavedentīti  anekatāniccatāpakāsanaṃ tesaṃ jīvasaññāsamūhananāya hoti. khandhāyatanadesanā ^b^saṅkhepadesanā,^eb^  indriyadesanā ^b^vitthāradesanā,^eb^ tadubhayaṃ apekkhitvā ayaṃ ^b^anatisaṅkhepavitthārā^eb^ dhātudesanā.  abhidhamme vā ^b^suttantabhājanīye^eb^ (vibha0 172 ādayo) vuttā dhātudesanā atisaṅkhepadesanā,  ābhādhātuādīnaṃ anekadhātunānādhātuantānaṃ vasena desetabbā ativitthāradesanā,  tadubhayaṃ apekkhitvā ayaṃ anatisaṅkhepavitthārā.</p>
              <p>[03] ^b^assa^eb^ ^a^V2.0168^ea^ bhagavato. saddhammatejasā vihataṃ ^b^saddhammatejavihataṃ^eb^. </p>
              <p>[03] 522^b^.^eb^ ^b^saṅkhato^eb^ti ^a^M2.0180^ea^ gaṇanato. ^b^jātito^eb^ti cakkhubhāvasāmaññato. atha vā  ^b^jātito^eb^ti cakkhusabhāvato. tenāha ^b^``cakkhupasādo''^eb^ti. ^b^vīsati dhammāti  saṅkhaṃ gacchati^eb^ vedanādīnaṃ abhinditvā gahaṇato. ^b^sesakusalākusalābyākataviññāṇavasenā^eb^ti  ettha abyākatāpekkhāya sesaggahaṇaṃ, kusalākusalaṃ pana sabbaso aggahitamevāti. </p>
              <p>[03] 523^b^.^eb^ ^b^tā ca^eb^ cakkhuviññāṇadhātuādayo ^b^pañcapi^eb^.</p>
              <p>[03] ^b^purimehevā^eb^ti anantarādīhi eva. javanamanoviññāṇadhātu pana javanamanoviññāṇadhātuyā  āsevanapaccayenāpi paccayo hotīti vuttovāyamattho. ^b^dhammadhātū^eb^ti pana sahajāto  vedanādikkhandho adhippeto. tenāha ^b^``sahajāta...pe0... paccayo hotī''^eb^ti. ^b^avigatādīhī^eb^ti  ettha ^b^ādi^eb^-saddena manoviññāṇadhātuyā yathārahaṃ hetuadhipatikammavipākāhārindriyajhānamaggapaccayabhāvo  saṅgayhati. tenāha ^b^``bahudhā paccayo hotī''^eb^ti. ^b^ekaccā ca dhammadhātu^eb^ sukhumarūpanibbānappakārā,  yā ca sampayogānantarabhāvādīnaṃ abhāvena ārammaṇakaraṇe yogyā. pañcadvārikavipākavajjanatthaṃ  ^b^``ekaccāya manoviññāṇadhātuyā''^eb^ti vuttaṃ, manodvārikā pana vipākāpi tadārammaṇabhūtā  ekaccaṃ dhammadhātuṃ ārabbha pavattatīti. atha vā ^b^``ekaccāya manoviññāṇadhātuyā''^eb^ti  idaṃ sabbaṃ kāmāvacarakusalaṃ kāmāvacarakiriyaṃ abhiññādvayaṃ āruppadvayanti evarūpaṃ  manoviññāṇadhātuṃ sandhāya vuttaṃ, lokuttaramanoviññāṇadhātuyā pana ekaccā dhammadhātu  ārammaṇapaccayoti pākaṭoyamattho. cakkhuviññāṇadhātuādīnaṃ cakkhādīnaṃ yathāvuttapaccayadhammato  atirekepi paccayadhamme dassetuṃ ^b^``na kevala''^eb^ntiādi āraddhaṃ. tattha ^b^ālokādayo^eb^ti  āloko nāma sūriyālokādi. tassa suttantanayena upanissayabhāvo veditabbo, evaṃ  sesānipi.</p>
              <p>[03] ^b^vivaraṃ^eb^ nāma visesato sotabilaṃ. ^b^vāyu^eb^ gandhūpasaṃharaṇakavāto. ^b^āpo^eb^ mukhe  pakkhittāahārassa temanakaudakaṃ. ^b^pathavī^eb^ kāyappasādassa nissayabhūtā pathavīdhātu.  ^b^bhavaṅgamanaṃ^eb^ dvikkhattuṃ calitaṃ bhavaṅgacittaṃ. sabbattha ^b^manasikāro^eb^ āvajjanamanasikāro. </p>
              <p>[03] 524^b^.^eb^ avisesato ^a^M2.0181^ea^ ^a^V2.0169^ea^ daṭṭhabbākārassa vuccamānattā āha ^b^``sabbā evā''^eb^ti.  visesato vipassanāya bhūmivicāro esoti ^b^``saṅkhatā''^eb^ti visesitaṃ. ^b^pubbantāparantavivittato^eb^ti  ettha ``^b^pubbanto^eb^nāma atīto addhā, ^b^aparanto^eb^ nāma anāgato. ubhayattha ca saṅkhatā dhātuyo  sabhāvavivittā anupalabbhamānasabhāvattā. ^b^pubbanto^eb^ vā sabhāvadhammassa udayo tato pubbe  avijjamānattā. ^b^aparanto^eb^ vayo tato paraṃ abhāvato. tasmā ^b^pubbantāparantavivittato^eb^ti  pākābhāvato viddhaṃsābhāvatoti vuttaṃ hoti.</p>
              <p>[03] ^b^bheritalaṃ viya cakkhudātu^eb^ saddassa viya viññāṇassa nissayabhāvato. ādāsatalādīsupi  eseva nayo. ^b^yantaṃ^eb^ nāma ucchuyantaṃ. ^b^cakkayaṭṭhī^eb^ti tilamanthaṃ āha. so hi acakkabaṇdhopi  taṃsadisatāya cakkayaṭṭhītveva vuccati, cakkabandhameva vā sandhāya tathā vuttaṃ. imāhi  ca upamāhi nijjīvāna. bheritaladaṇḍādīnaṃ samāyoge, nijjīvānaṃ saddādīnaṃ viya nijjīvānaṃ  cakkhurūpādīnaṃ samāyoge nijjīvānaṃ cakkhuviññāṇādīnaṃ pavattīti kāraṇaphalānaṃ dhātumattataṃ,  kārakavedakavirahañca dasseti.</p>
              <p>[03] ^b^purecarānucarā viyā^eb^ti nijjīvassa kassaci keci nijjīvā purecarānucarā viyāti  attho. manodhātuyeva vā attano khaṇaṃ anativattantī attano khaṇa anativattantānaṃyeva  cakkhuviññāṇādīnaṃ avijjamānāyapi purecarānucarābhisandhiyaṃ anantarapubbakālāparakālatāya  purecarānucarā viya daṭṭhabbā.</p>
              <p>[03] channañhi viññāṇadhātūnaṃ ekajjhaṃ anekānantarapaccayābhāvato ekajjhaṃ uppattiabhāvo viya  aññamaññānantarapaccayatābhāvato anantaruppattipi natthi. yadi siyā, chaḷārammaṇasannidhāne  manasikāramantarenāpi chaḷārammaṇūpaladdhi siyā, na ca hoti, tasmā dassanādianantaraṃ savanādīnaṃ  abhāvo viya manoviññāṇadhātānantaraṃ na dassanādīni, na ca dassanādianantaraṃ manoviññāṇadhātu  hoti. tattha bhavaṅgassa, dassanādīnañca bhinnārammaṇatāya manoviññāṇadhātānantaraṃ dassanādīni,  dassanādīnaṃ anantarañca savanādīni na uppajjantīti yuttametaṃ. dassanādīnaṃ, pana santīramaṇassa  ca abhinnavisayatāya dassanādianantaraṃ na manāviññāṇadātu hotīti ayuttanti ^a^M2.0182^ea^?  nayidamevaṃ niyatāniyatavisayānaṃ bhinnavisayabhāvupapattito. yadi ca dassanādianantaraṃ kāci  viññāṇadhātu uppajjeyya, sāpi dassanādidvāratāya ^a^V2.0170^ea^ dassanādiviññāṇadhātu eva siyā, na  manoviññāṇadhātu, tato ca dassanādikiccavidhuraṃ cintanaṃ manananti manodvārappavattānaṃ  mananakiccāpariccāgo viya dassanaviññāṇadhātuyā dassanakiccāpariccāgo āpajjati. tathā  tadanantarassāti sabbāyapi dassanaviññāṇabhāvato ca viññāṇakāyā na bhaveyyuṃ.</p>
              <p>[03] yathā pana manoviññāṇadhātānantaraṃ manodhātu, tato cakkhuviññāṇādīni, evaṃ dassanaviññāṇadhātānantaraṃ  manodhātu, tato sotaviññāṇādīni hontīti ce? na, manodhātuyā dassanadhātubhāvappasaṅgato.  yathā hi manaso nibbisesāvatthā mananamattatāya manodhātu, evaṃ dassanassa nibbisesāvatthā  dassanamattatāya dassanadhātu siyā. tañca cakkhūviññāṇaṃ rūpavisayanti saddādivisayābhogābhāvato  savanaviññāṇādīnaṃ asambhavo. tato ca rūpārammaṇapasutameva viññāṇaṃ siyā manoviññāṇānaṃ  viya dassanaviññāṇādīnaṃ samānavatthubhāvappasaṅgato, aññavatthusannissitañca viññāṇaṃ na  siyā, na cetaṃ yuttaṃ. tasmā sukhadukkhānaṃ viya upekkhā cakkhuviññāṇādīnaṃ, manoviññāṇassa  ca byavadhāyikā ^b^manodhātu^eb^ daṭṭhabbā, na cassā upekkhāya viya adukkhamasukhatā adassanādiamananatā,  ata kho mananakiccāvisesato manoviññāṇasabhāgatā. mano hi hadayavatthumhi vattamāno  aññavatthusannissitānaṃ viññāṇānaṃ visayaṃ dassetvā nivattamāno aggi viya usumamatte  mananamatte ṭhatvā nivattati, aññavatthusannissitaviññāṇanirodhe ca uṭṭhahanto aggi viya  usumamatte uṭṭhahati. paccayānurūpapavattikāni ca mananamattāni manoviññāṇadhātuyā antāni  honti. paṭighasaññāsahagatānañhi pañcannaṃ viññāṇānaṃ indriyārammanapaṭighātajatāya abhinipātamattakiccaṃ,  mananalakkhaṇindriyasamuppannassa ca manoviññāṇassa visayavicintanāsambhūtatāya tadanurūpācintanā.  tasmā abhinipātappaccayapaṭighaṭṭanānighaṃsabalena bhavaṅgalakkhaṇaṃ cittaṃ calanāvatthaṃ hutvā nivattamānaṃ  cintanāvisesavirahato abhinipātānuguṇaṃ cintanāvasānaṃ mananamattaṃ uppādeti.</p>
              <p>[03] dassanādipi ^a^M2.0183^ea^ abhinipātamattaṃ dutiyaṃ khaṇaṃ anativattamānaṃ attānuguṇaṃ  cintanāmananasamaññāvirahato dassanādiabhinipātavisesavicittaṃ cittabhāvādinā samānaṃ  cintanādimananamattaṃ aññavatthusmiṃ nibbatteti, tasmā vatthukiccehi taṃ manoviññāṇakāyasaṅgahitāpi  manodhātu manodvāranikkhamapavesabhūtā ārammaṇantare dvārantaramanasikāratabbisayasampaṭicchanabhāvena  ^a^V2.0171^ea^ pañcannaṃ viññāṇadhātūnaṃ yathākkamaṃ purecarā, anucarāti ca vuttā. sā panāyaṃ satipi  viññāṇabhāve manaso sambhūya visiṭṭhamananakiccābhāvato dhātubhāvasāmaññena manomattā dhātu  ^b^manodhātū^eb^ti vuccati.</p>
              <p>[03] yathāvutteneva ca hetunā matta-saddalopaṃ katvā viññāṇaṭṭhayogato manomattaṃ viññāṇanti manoviññāṇakāyasaṅgahopi  cassā yujjati eva. aññaviññāṇehi pana dvārārammaṇehi ca visesanatthaṃ ``manodhātū''ti  vuttāti. ^b^manoviññāṇadhātū^eb^ti pana viññāṇadhātuvisesanaṃ manogahaṇaṃ. dhātuvisesanatthe  ca manoviññāṇaggahaṇe viññāṇavisesanaṃ dvārabhūtamanodassanamevāti dvārasamaññārahattā na  manodhātūti vuccati. tañhi manodvārantogadhaṃ, na ca dassanādipurecarānucaranti manaso  viññāṇadhātu, manaso viññāṇanti ca manodvārasamaññārahaṃ, savisesañca tassa mananakiccaṃ,  viññāṇakiccañcāti mattasaddassa lopamantarena ``manoviññāṇa''nti, nijjīvabhāvavibhāvanatthaṃ  ``manoviññāṇadhātū''ti ca vuccatīti.</p>
              <p>[03] ^b^sallamiva sūlamiva^eb^ tividhadukkhatāsamāyogato ^b^daṭṭhabbo. vedanāsallasūlayogā^eb^ti vedanāsaṅkhātasallasūlayogato.  ^b^āturā viyā^eb^ti tena āturibhūtā puggalā viya. āsāyeva dukkhaṃ ^b^āsādukkhaṃ,^eb^  āsāvighātaṃ dukkhaṃ vā. saññā hi asubhādikampi subhādito sajjānantī āsaṃ,  tassā ca vighātaṃ āsīsitasubhādiasiddhiyā janetīti. vanamigo tiṇapurisaṃ purisoti  gaṇhanto ^b^ayathābhūccanimittaggāhako,^eb^ tathā saññāpīti āha ^b^``vanamigo viyā''^eb^ti.  kammapadhānā saṅkhārāti ^b^``paṭisandhiyaṃ pakkhipanato''^eb^tiādi vuttaṃ. ^b^jātidukkhānubandhato^eb^ti  attanā nibbattiyamānena jātidukkhena anubandhatā. bhavapaccayā jāti hi jātidukkhanti.  padumaṃ viya dissamānaṃ khuracakkaṃ viya rūpampi ^a^M2.0184^ea^ itthiādibhāvena dissamānaṃ  nānāvidhupaddavaṃ janeti. sabbe anatthā rāgādayo, jātiādayo ca visayabhūtā, anupasantā,  sappaṭibhayā cāti. tappaṭipakkhabhūtattā ^b^asaṅkhatā dhātu amatādito^eb^ daṭṭhabbā.</p>
              <p>[03] ^b^vavatthānābhāvo^eb^ ``idameva imassa ārammaṇa''nti niyamābhāvo, tena yathā araññamakkaṭo  kenaci anivārito gahitaṃ ekaṃ rukkhasākhaṃ muñcitvā aññaṃ gaṇhāti, tampi muñcitvā  aññanti katthaci anavaṭṭhito paribbhamati, evaṃ gahitaṃ ekaṃ ārammaṇaṃ muñcitvā aññaṃ,  tampi muñcitvā aññanti anavaṭṭhitatā, ārammaṇaṃ aggahetvā pavattituṃ asamatthatā ca  makkaṭasamānatāti ^a^V2.0172^ea^ dasseti. aṭṭhivedhaviddhopi uppathaṃ anugaccchanto duṭṭhasso ^b^assakhaḷuṅko.  yatthakāmanipātito^eb^ti yattha katthaci icchitārammaṇe nipātibhāvato. nānāvesadhārī  ^b^raṅganaṭo^eb^. </p>
              <p>[06] āyatanadātuniddesavaṇṇanā niṭṭhitā. </p>
              <p>[06] iti pannarasamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 16. indriyasaccaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> indriyavitthārakathāvaṇṇanā </h3n>
            <h4>
              <h4n> </h4n>
              <p>[03] 525^b^.^eb^ ^b^bāvīsatī^eb^ti ^a^M2.0185^ea^ ^a^V2.0173^ea^ gaṇanaparicchedo. ^b^indriyānī^eb^ti paricchinnadhammanidassanaṃ.  ^b^cakkhundriya^eb^ntiādi tesaṃ sarūpadassanaṃ. tattha cakkhudvāre indaṭṭhaṃ kāreti cakkhudvārabhāve  taṃdvārikehi attano indabhāvaṃ paramissarabhāvaṃ kārayatīti ^b^cakkhundriyaṃ^eb^. tañhi  te rūpaggahaṇe attānaṃ anuvatteti, te ca taṃ anuvattanti. sesesupi eseva nayo. tasmā  sotaghānajivhākāyadvāre indaṭṭhaṃ kāretīti. ^b^kāyindriyaṃ^eb^. vijānanalakkhaṇe indaṭṭhaṃ  kāretīti ^b^manindriyaṃ^eb^. itthibhāvalakkhaṇe, parisabhāvalakkhaṇe, anupālanalakkhaṇe, sukhalakkhaṇe,  dukkhalakkhaṇe, somanassalakkhaṇe, domanassalakkhaṇe, upekkhālakkhaṇe, adhimokkhalakkhaṇe, paggahalakkhaṇe,  upaṭṭhānalakkhaṇe, avikkhepalakkhaṇe, dassanalakkhaṇe, anaññātaṃ ñassāmīti pavatte jānanalakkhaṇe,  ñātānaṃ eva dhammānaṃ puna ājānane aññātāvibhāve indaṭṭhaṃ kāretīti ^b^aññātāvindriyaṃ^eb^.</p>
              <p>[03] ^b^vijāniyā^eb^ti vijāneyya. ^b^bhūmito cā^eb^ti ^b^ca^eb^-saddo avuttasampipaṇḍanattho, tena  tāvatvaṃ saṅgaṇhāti, taṃ pana tāvatvaṃ parato vaṇṇayissāma. asammasanupagānampi atthibhāvato  daṭṭhabbatā idha na gahitā.</p>
              <p>[03] ^b^pubbabhāge^eb^ti ariyamaggato pubbabhāge. ^b^anaññāta^eb^nti na aññātaṃ na adhigataṃ. niccatāya  natthi etassa mataṃ bhaṅgo, na vā etasmiṃ adhigate maraṇanti amataṃ, pajjitabbato padañcāti  ^b^amatapadaṃ^eb^ nibbānaṃ. ^b^``evaṃ paṭipannassa uppajjanato''^eb^ti etena pubbabhāgavasenetaṃ  indriyaṃ evaṃ voharīyatīti dasseti. ^b^ājānanato^eb^ti paṭhamamaggena diṭṭhamariyādaṃ anatikkamitvāva  jānanato. yena taṃsamaṅgipuggalo, taṃsampayuttadhammā vā aññātāvino honti  ^a^V2.0174^ea^, so aññātāvibhāvo  pariniṭṭhitakiccajānanakhīṇāsavassa bhāvabhūto hutvā uppattito ^b^``khīṇāsavassa uppajjanato''^eb^ti  vuttaṃ.</p>
              <p>[03] liṅgeti gameti ñāpetīti liṅgaṃ, liṅgīyati vā etenāti liṅgaṃ. kiṃ liṅgeti, kiṃ  vā liṅgīyatīti? indaṃ, indo vā. indassa liṅga indaliṅgaṃ, indaliṅgassa attho taṃsabhāvo  ^b^indaliṅgaṭṭho,^eb^ indaliṅgameva vā indriyasaddassa ^a^M2.0186^ea^ atthoti ^b^indaliṅgaṭṭho^eb^.  sajjitaṃ uppāditanti siṭṭhaṃ, indena siṭṭhaṃ ^b^indasiṭṭhaṃ. juṭṭhaṃ^eb^ sevitaṃ. kammasaṅkhātassa  indassa liṅgāni, tena ca siṭṭhānīti kammajāneva yojetabbāni, na aññāni, te ca dve  atthā kamme eva yojetabbā, itare ca bhagavati evāti āha ^b^``yathāyoga''^eb^nti. ^b^tenā^eb^ti  bhagavato, kammassa ca indattā. ^b^etthā^eb^ti etesu indriyesu. ^b^ulliṅgenti^eb^ ñāpenti  pakāsenti phalasampattivipattīhi kāraṇasampattivipattiavabodhato. ``so taṃ nimittaṃ  āsevatī''tiādīsu (a0 ni0  9.35) gocarakaraṇampi āsevanā vuttāti āha ^b^``kānici  gocarāsevanāyā''^eb^ti. tattha sabbesaṃ gocarikātabbattepi ``kānicī''ti vacanaṃ avipassitabbānaṃ  bahulaṃ manasikaraṇena anāsevanīyattā. paccavekkhanāmattameva hi tesu hotīti. ``tassa  taṃ maggaṃ āsevato''tiādīsu (a0 ni0  4.170) bhāvanā āsevanāti vuttāti bhāvetabbāni  saddhādīni sandhāyāha ^b^``kānici bhāvanāsevanāyā''^eb^ti.</p>
              <p>[03] ^b^ādhipaccaṃ^eb^ indriyapaccayabhāvo. asatipi ca indriyapaccayabhāve itthipurisindriyānaṃ,  attano attano paccayavasena pavattamāne taṃsahitasantāne aññākārena appavattamānehi liṅgādīhi  anuvattanīyabhāve ādhipaccaṃ. imasmiṃ ca atthe indanti parimissariyaṃ karonticceva  ^b^indriyāni^eb^. cakkhādīsu dassitena nayena aññesañca jīvitādīnaṃ tadanuvattīsu ādhipaccaṃ  yathārahaṃ yojetabbaṃ.</p>
              <p>[03] ^b^amohoyeva^eb^ na visuṃ cattāro dhammā, tasmā tassa saṅkhārakkhandhakathāyaṃ vibhāvitāni lakkhaṇādīni  tesañca veditabbānīti adhippāyo. ^b^sesāni tattha^eb^ khandhaniddese lakkhaṇādīhi ^b^arūpeneva  āgatāni^eb^. </p>
              <p>[03] 526^b^.^eb^ sattānaṃ ariyabhūmipaṭilābho bhagavato desanāya sādhāraṇaṃ,  padānañca payojananti ^a^V2.0175^ea^ āha  ^b^``ajjhattadhamme pariññāyā''^eb^tiādi. aññesampi indriyānaṃ attabhāvapariyāpannatāya  satipi attabhāvapaññāpanāya mūlabhāvato cakkhādīnaṃ sātisayā attabhāvapariyāpannāti vuttaṃ  ^b^``attabhāvapariyāpannāni cakkhundiyādīnī''^eb^ti (vibha0 aṭṭha0 219).^b^ abhidhammaṭṭhakathāyaṃ ^eb^itthipurisindriyānantaraṃ jīvitindriyadesanākkamo vuttoti ^a^M2.0187^ea^ idhāpi  ^b^``tato jīvitindriya''^eb^nti vuttaṃ. taṃ indriyayamakadesanāya (yama0 3.indriyayamaka.1  ādayo) sameti. ^b^indriyavibhaṅge^eb^ (vibha0 219 ādayo) pana manindriyānantaraṃ jīvitindriyaṃ  vuttaṃ, taṃ purimapacchimānaṃ ajjhāttikabāhirānaṃ anupālakabhāvadīpanatthaṃ tesa majjhe  vuttanti veditabbaṃ. ^b^yañca kiñci vedayitaṃ, sabbaṃ taṃ dukkhaṃ^eb^. yāva ca duvidhattabhāvānupālakassa  jīvitindriyassa pavatti, tāva dukkhabhūtānaṃ etesaṃ vedayitānaṃ anivattīti ñāpanatthaṃ,  tena ca cakkhādīnaṃ dukkhānubandhatāya pariññeyyataṃ ñāpeti. ^b^paṭipattidassanattha^eb^nti pubbabhāgapaṭipattidassanatthaṃ.  ^b^tassevā^eb^ti anaññātaññassāmītindriyasseva. ^b^tato anantaraṃ bhāvetabbattā^eb^ti bhāvanāmaggasampayuttaṃ  aññindriyaṃ sandhāya vuttaṃ. dassanāntarā hi bhāvanāti.</p>
              <p>[03] ^b^bhedo^eb^ti idha sabhāvato bhedo adhippeto, na bhūmipuggalādivasenāti āha ^b^``sesānaṃ  abhedo''^eb^ti. nanu ca jīvitindriyassa anupālanalakkhaṇaṃ sabhāvo, tenassa duvidhassāpi  abhedoti? saccametaṃ, tassa pana rūpārūpasabhāvakato bhedo gahito, na evaṃ sesānaṃ  koci bhedo atthīti tesaṃ abhedoti bhedābhāvo vutto. nanu cettha vedanā, paññā  ca bhinditvā vuttāti? na, yathā desitesu bāvīsatiyā indriyesu bhedābhedassa adhippetattā. </p>
              <p>[03] 527^b^.^eb^ cakkhundriyādīnaṃ satipi purejātādipaccayabhāve indriyapaccayabhāvena sādhetabbameva  kiccaṃ ^b^kicca^eb^nti vuttaṃ tassa anaññasādhāraṇattā, indriyakathāya ca adhikatattā.  attano tikkhamandādiākāro attākāro, tassa anuvattāpanaṃ ^b^attākārānuvattāpanaṃ^eb^.  tenāha ^b^``tikkhamandādisaṅkhātāttākārānuvattāpana''^eb^nti. atha vā tikkhamandādisaṅkhātassa  ca attākārassa ca anuvattāpanaṃ ^b^tikkha...pe0... vattāpanaṃ^eb^. visuṃ attākāraggahaṇena  cettha rūpāvabhāsanādikassa saṅgaho daṭṭhabbo. cakkhundriyassa hi rūpābhihananayogyatāsaṅkhāte rūpāvabhāsanasāmatthiye  asati na kadācipi cakkhuviññāṇassa dassanakiccaṃ sambhavati. esa nayo sotindriyādīsupi.  pubbaṅgamabhāvena manindriyassa ^b^vasāvattāpanaṃ^eb^ hoti, na aññesaṃ. taṃsampayuttānipi  hi indriyāni tabbaseneva hutvā attano attano  indriyakiccaṃ sādhenti cetasikabhāvato ^a^V2.0176^ea^,  na tesaṃ vasena manindriyaṃ ^a^M2.0188^ea^. ayañhissa pubbaṅgamatā. sabbattha ca indriyapaccayabhāvena  sādhetabbanti adhikāro anuvattatīti daṭṭhabbo. satipi anuppādane, anupatthambhane ca  tappaccayānaṃ tappavattane nimittabhāvo ^b^anuvidhānaṃ^eb^.</p>
              <p>[03] chādetvā pharitvā uppajjamānā sukhadukkhavedanā sahajātadhamme abhibhavitvā ajjottharitvā  sayameva pākaṭā hoti, sahajātadhammā ca tassā vasena sukhadukkhabāvappatā viya hontīti  āha ^b^``yathāsakaṃ oḷārikākārānupāpana''^eb^nti. asantassa, apaṇītassapi akusalatabbipākādisampayuttassa  yathārahaṃ ^b^majjhattākārānupāpanaṃ^eb^ yojetabbaṃ. samānajātiyehi vā sukhadukkhehi ^b^santapaṇītākārānupāpanaṃ^eb^  daṭṭhabbaṃ. ^b^paṭipakkhābhibhavana^eb^nti assaddhiyādipaṭipakkhābhibhavanaṃ. ^b^pasannākārādā^eb^ti  pasannapaggahitaupaṭṭhitasamāhitadassanākārānupāpanaṃ yathākkamaṃ saddhādīnaṃ. ^b^byāpādādī^eb^ti  ^b^ādi^eb^-saddena uddhambhāgiyasaṃyojanāni gahitāni. maggasampayuttasseva ca aññindriyassa  kiccaṃ dassitaṃ. teneva ca phalasampayuttassa taṃtaṃsaṃyojanappaṭippassaddhipahānakiccatā  dassitā hotīti. katasabbakiccassa aññātāvindriyaṃ aññassa kātabbassa abhāvā amatābhimukhameva  tabbhāvapaccayo ca hoti, na itarāni viya kiccantarapasutaṃ. tenāha^b^ ``amatābhimukhabhāvapaccayatā  cā''^eb^ti. </p>
              <p>[03] 528^b^.^eb^ ^b^bhūmito^eb^ vinicchayo uttānattho eva. etthāha -- kasmā pana ettakeneva indriyāni  vuttāni, etāni eva ca vuttānīti? ādhipaccaṭṭhavasena, ^b^ādhipaccaṃ^eb^ nāma issariyanti  vuttamevetaṃ. tayidaṃ ādhipaccaṃ attano attano kicce, phale cāti aññesampi sabhāvadhammānaṃ  kasmā na labbhati? paccayādhīnavuttikā hi paccayuppannāti siyā phalahetudhammesu anuvattanānuvattanīyatāti?  saccametaṃ, tathāpi atthi tesaṃ viseso. svāyaṃ ``cakkhuviññāṇādippavattiyañhi cakkhādīnaṃ  siddhamādhipacca''ntiādinā (vibha0 aṭṭha0 219) ^b^aṭṭhakathāyaṃ^eb^ dassitoyeva. apica khandhapañcake  yāyaṃ sattapaññatti, tassā visesanissayo ``cha ajjhattikāni āyatanānī''ti tāni  tāva ādhipaccattaṃ upādāya ``cakkhundriyaṃ...pe0..ṃanindriya''ntiādito (vibha0  219) vuttāni. svāyaṃ attabhāvo imesaṃ vasena ``itthī puriso''ti samaññaṃ labhatīti  dassanatthaṃ ^a^M2.0189^ea^ bhāvadvayaṃ. tayime upādinnadhammā yena dhammena pavattanti, ayaṃ  so dhammo tesaṃ ṭhitihetūti dassanatthaṃ jīvitindriyaṃ. svāyaṃ sattasaññito dhammapuñjo  pabandhavasena pavattamāno imāhi vedanāhi saṃkilissatīti ^a^V2.0177^ea^ dassanatthaṃ vedanāpañcakaṃ.  tato visuddhikāmānaṃ vodānasambhāradassanatthaṃ saddhādipañcakaṃ. sambhavavodānasambhārā  imehi visujjanti, visuddhippattā niṭṭhitakiccāva hontīti dassanatthaṃ anaññātaññassāmītindriyādīni  tīṇi vuttāni. sabbattha ``ādhipaccattaṃ upādāyā''ti padaṃ yojetabbaṃ. ettāvatā  adhippetatthasiddhīti aññesaṃ aggahaṇaṃ.</p>
              <p>[03] atha vā pavattinivattīnaṃ nissarādidassanattampi etāniyeva vuttāni. pavattiyā hi visesato  mūlanissayabhūtāni cha ajjhattikāyatanāni. yathāha ``chasu loko samuppanno''tiādi  (su0 ni0 171). tassa uppatti itthipurisindriyehi visabhāgavatthusarāganimittehi yebhuyyena  sattakāyassa abhinibbatti. vuttañhetaṃ ``tiṇṇaṃ kho, mahārāja, sannipātā gabbhassa avakkanti  hoti mātā ca utunī hoti, gandhabbo ca paccupaṭṭhito hoti, mātāpitaro ca sannipatitā  hontī''tiādi (ma0 ni0 1.408; mi0 pa0 4.1.6). avaṭṭhānaṃ jīvitindriyena tena  anupāletabbato. tenāha ``āyu ṭhiti yapanā yāpanā''tiādi (dha0 sa0 19). upabhogo  vedanāhi. vedanāvasena hi iṭṭhādisabbavisayūpabhogo. yathāha ``vedayati vedayatīti  kho, bhikkhave, tasmā vedanāti vuccatī''ti (ma0 ni0 1.450). evaṃ pavattiyā nissayasamuppādaṭṭhitisambhogadassanattaṃ  cakkhundriyaṃ yāva upekkhindriyanti cuddasindriyāni desitāni. yathā cetāni pavattiyā,  evaṃ itarāni nivattiyā. vivaṭṭasannissitena hi nibbattitāni saddhādīni pañcindriyāni  nivattiyā nissayo. uppādo anaññātaññassāmītindriyena tassa nivattivasena paṭhamaṃ  uppajjanato. avaṭṭhānaṃ aññindriyena, upabhogo aññātāvindriyena aggaphalasamupabhogato.  khīṇāsavāhi visavitāya nibbutisukhaṃ paribhujjanti. evampi etāni eva indriyāni  desitāni. ettāvatā yathādhippetatthasiddhito aññesaṃ aggahaṇaṃ. imināva nesaṃ desanākkamopi  saṃvaṇṇitoti veditabboti. </p>
              <p>[06] indriyaniddesavaṇṇanā niṭṭhitā. </p>
            </h4>
          </h3>
          <h3>
            <h3n> saccavitthārakathāvaṇṇanā </h3n>
            <h4>
              <h4n> </h4n>
              <p>[03] 529^b^.^eb^ ariyasaddena ^a^M2.0190^ea^ ^a^V2.0178^ea^ visesanaṃ akatvā kevalaṃ saccasaddena uddhiṭṭhānipi ariyasaccāni  evāti dassento ^b^``saccānīti cattāri ariyasaccānī''^eb^ti āda. samāññajotanā hi  visese avatiṭṭhati, visesatthinā ca viseso anupayujjitabboti. ariyasaccesu vā  vicāritesu itarānipi atthato vicāritāneva hontīti vipassanāya ca bhūmibhūtāni,  ariyasaccānevāti ca katvā ``saccānī''ti uddharitvāpi ^b^``cattāri ariyasaccānī''^eb^ti  vuttaṃ. </p>
              <p>[01] ^b^sāsanakkamo^eb^ti ariyasaccāni vuccanti, ariyasaccadesanā vā. sakalañhi sāsanaṃ bhagavato  vacanaṃ saccavinimuttaṃ natthi pavattinivattitadubhayahetusandassanavasena pavattanato. tasmā  saccesu kamati, sīlasamādhipañmāsaṅkhātaṃ vā sāsanaṃ etesu kamati, pariññādikiccasādhanavasena  pavattati, tasmā kamati etthāti kamo, kiṃ kamati? sāsanaṃ. sāsanassa kamo ^b^``sāsanakkamo''^eb^ti  saccāni sāsanappavattiṭṭhānāni vuccanti, taṃdesanā ca tabbohārenāti.</p>
              <p>[03] ^b^tathā^eb^ti taṃsabhāvā dukkhādisabhāvā. ^b^avitathā^eb^ti amusāsabhāvā bādhanādibhāvena bhūtasabhāvā.  ^b^anaññathā^eb^ti aññākārarahitā abādhanādiākāravivittā. dukkhadukkhatātannimittatāhi  adhiṭṭhitattā ^b^pīḷanaṭṭho^eb^. samecca sambhūya paccayehi katabhāvo ^b^saṅkhataṭṭho^eb^. dukkhadukkhatātannimittatāhi  paridahanaṃ, kilesadāhasamāyogo vā ^b^santāpaṭṭho^eb^. jarāya, maraṇena cāti dvedā vipariṇāmetabbatā  ^b^vipariṇāmaṭṭho^eb^. ettha ca pīḷanaṭṭho dukkhassa saraseneva āvibhavanākāro, itare yathākkamaṃ  samudayamagganirodhadassanehi āvibhavanākārāti ayaṃ catunnampi viseso. tatratrābhinandanavasena  byāpitvā ūhanaṃ rāsikaraṇaṃ dukkhassa nibbattanaṃ ^b^āyūhanaṃ^eb^ ākārassa byāpanatthattā.  āgacchati samudayatoti vā āyaṃ, dukkhaṃ, tassa ūhanaṃ pavattanaṃ ^b^āyūhanaṃ,^eb^ ayaṃ  saraseneva āvibhavanākāro. nidadāti dukkhanti ^b^nidānaṃ,^eb^ ``idaṃ taṃ dukkha''nti  sampaṭicchāpentaṃ viya samuṭṭhāpetīti attho. ayaṃ ^b^nidānaṭṭho^eb^ dukkhadassanena āvibhavanākāro.  saṃsāradukkhena saṃyojanaṃ ^b^saṃyogaṭṭho^eb^ ^a^M2.0191^ea^. maggādhigamananivāraṇaṃ ^b^palibodhaṭṭho^eb^.  ime ca saṃyogapalibodhaṭṭhā nirodhamaggadassanehi āvibhavanākārā. nissaranti sattā  ettha, sayameva vā nissaṭaṃ visaṃyuttaṃ sabbasaṅkhatehi sabbūpadhipaṭinissaggabhāvatoti ^b^nissaranaṃ^eb^.  ayamassa ^a^V2.0179^ea^ sabhāvena āvibhavanākāro, itare vivekāsaṅkhātāmataṭṭā, samudayakkharāpaccayāvināsitā  vā samudayamaggadukkhadassanena āvibhavanākārā.</p>
              <p>[03] saṃsārato niggamanaṃ ^b^niyyānaṃ^eb^. ayamassa sarasena āvibhavanākāro. paribodhūpacchedanena  nibbānādhigamova nibbānanimittattā maggassa ^b^hetuṭṭho^eb^. paññāpadhānattā cassa nibbānadassanaṃ,  catusaccadassanaṃ vā ^b^dassanaṭṭho^eb^. catusaccadassane, kilesadukkhasantāpavūpasamane ca  ādhipaccaṃ karonti maggadhammā sampayuttadhammesūti so maggassa ^b^ādhipateyyaṭṭho^eb^. visesato  vā ālambanādhipatibhūtā maggadhammā honti ``maggādhipatino''ti (dha0 sa0 tikamātikā  16) vacanatoti so tesaṃ ākāro ^b^ādhipateyyaṭṭho^eb^. ete hetudassanādhipateyyaṭṭhā  samudayanirodhadukkhadassanehi āvibhavanākārā. evamādi āhāti sambandho. ^b^abhisamayaṭṭho^eb^ti  abhisametabbaṭṭho. abhisamayassa vā visayabhūto attho abhisamayaṭṭho. atha vā abhisamayassa pavattiākāro  ^b^abhisamayaṭṭho^eb^. so cettha abhisametabbena pīḷanādinā dassitoti daṭṭhabbo. </p>
              <p>[03] 530^b^.^eb^ kucchitaṃ khaṃ ^b^dukkhaṃ,^eb^ gārayhaṃ hutvā asāranti attho. </p>
              <p>[01] ^b^``samāgamo sameta''^eb^ntiādīsu kevalassa ^b^āgama^eb^saddassa, ^b^eta^eb^-saddassa ca payoge  saṃyogatthassa anupalabbhanato, ^b^saṃ^eb^-saddassa ca saṃyoge upalabbhanato ^b^``saṃyogaṃ dīpetī''^eb^ti  āha anvayato, byatirekato ca tadatthajotakatāsiddhito. ^b^uppannaṃ udita^eb^nti etthāpi  eseva nayo. ^b^aya^eb^-saddo gatiatthe siddho hetusaddoviya kāraṇaṃ dīpeti. attano phalanipphādanena  ayati pavattati, eti vā etasmā phalanti ^b^ayo^eb^ti, ^b^saṃyoge uppattikāraṇaṃ samudayo^eb^ti.  ettha visuṃ payujjamānāpi upasaggasaddā sadhātukaṃ saṃyogatthaṃ, uppādatthañca dīpenti,  kiriyāvisesakattāti veditabbā.</p>
              <p>[03] ^b^``abhāvo^eb^ ^a^M2.0192^ea^ ^b^ettha rodhassāti nirodho''^eb^ti etena nibbānassa dukkhavivittabhāvaṃ  dasseti. ^b^samadhigate^eb^ tasmiṃ tadadhigamato puggalassa rodhābhāvo pavattisaṅkhātassa rodhassa  paṭipakkhabhūtāya nivattiyā adhigatattāti. etasmiñca atthe abhāvo etasmiṃ rodhassāti  ^b^nirodho^eb^ icceva padasamāso. dukkhābhāvo panettha puggalassa, na nibbānasseva. anuppādo  eva nirodho ^b^anuppādanirodho^eb^. āyatiṃ bhavādīsu appavatti, na pana bhaṅgoti bhaṅgavācakaṃ  nirodhasaddaṃ nivattetvā ^a^V2.0180^ea^ anuppādavācakaṃ gaṇhāti. etasmiṃ atthe kāraṇe phalūpacāraṃ  katvā nirodhapaccayo nirodhoti vutto.</p>
              <p>[03] ^b^paṭipadā ca hoti^eb^ puggalassa dukkhanirodappattiyā. nanu ca sā eva dukkhanirodappattīti  tassā eva sā paṭipadāti na yujjatīti? na puggalādhigamassa pattibhāvena, yehi so  adhigacchati, tesaṃ kāraṇabhūtānaṃ paṭipadābhāvena ca vuttattā. sacchi kiriyāsacchikaraṇadhammānañhi  aññatthābhāvepi puggalasacchikiriyādhammabhāvehi nānattaṃ katvā niddeso katoti.  atha vā yaṃ dukkhanirodhappattiyā niṭṭhānaṃ phalaṃ, sayañca dukkhanirodhappattibhūtaṃ, tassa  abhisamayabhūtāya dukkhanirodhappattiyā paṭipadatā daṭṭhabbā. </p>
              <p>[03] 531^b^.^eb^ ^b^buddhādayo ariyā paṭivijjhantī^eb^ti ettha paṭividdhakāle pavattaṃ buddhādivohāraṃ  ``agamā rājagahaṃ buddho''tiādīsu (su0 ni0 410) viya bhāvini bhūte viya upacāroti  purimakālepi āropetvā ``buddhādayo''ti vuttaṃ. te hi buddhādayo catūhi maggehi  paṭivijjhantīti. ^b^tasmā ariyasaccānīti vuccantī^eb^ti ettha ariyapaṭivijjhitabbāni saccāni  ariyasaccānīti purimapade uttarapadalopo ariyasaccānīti vuccantīti attho. tathāgatena  hi sayaṃ adhigatattā, paveditattā, tato eva ca aññehi adhigamanīrattā tāni tassa hontīti.  ^b^ariyabhāvasiddhitopī^eb^ti ettha ariyasādhakāni saccāni ariyasaccānīti pubbe viya uttarapadalopo  daṭṭhabbo. ^b^ariyāni saccānītipī^eb^ti ettha avitathabhāvena araṇīyattā adhigantabbattā  ariyāni, ariyasamaññā vā avisaṃvādake avitathe niruḷhā daṭṭhabbā. </p>
              <p>[03] 532^b^.^eb^ ^b^bādhanalakkhaṇa^eb^nti ^a^M2.0193^ea^ ettha dukkhadukkhatannimittabhāvo, udayavayapaṭipīḷitabhāvo  vā bādhanaṃ. bhavādīsu jātiādivasena, cakkhurogādivasena ca anekadā dukkhassa pavattanameva  puggalassa santāpanaṃ, tadassa kiccaṃ rasoti ^b^santāpanarasaṃ^eb^. pavattinivattīsu saṃsāravimokkhesu  pavatti hutvā gayhatīti ^b^pavattipaccupaṭṭhānaṃ^eb^. pabhavati etasmā dukkhaṃ nibbattati,  purimabhavena pacchimabhavo ghaṭito saṃyutto hutvā pavattatīti ^b^pabhāvo^eb^. ``evampi  taṇhānusaye anūhate, nibbattati dukkhamidaṃ punappuna''nti (dha0 pa0 338; netti0  30) evaṃ punappunaṃ uppādanaṃ ^b^anupacchedakaraṇaṃ^eb^. bhavanissaraṇanivāraṇaṃ ^b^palibodho^eb^.  taṇhakkhayādibhāvena sabbadukkhasantatā ^b^santi. accutirasa^eb^nti accutisampattikaṃ  acavanakiccaṃ vā. ^b^kicca^eb^nti ca cavanābhāvaṃ ^a^V2.0181^ea^ kiccamiva katvā pariyāyena vuttaṃ,  acavanañcassa sabhāvāpariccajanaṃ avikāritā daṭṭhabbā. pañcakkhandhanimittasuññatāya aviggahaṃ  hutvā gayhatīti ^b^animittapaccupaṭṭhānaṃ^eb^. anusayasamucchindanena saṃsāracārakato niggamanūpāyabhāvo  ^b^niyyānaṃ^eb^. sabbakilesānaṃ anuppādanirodhanaṃ ^b^kilesappahānakaraṇaṃ^eb^. nimittato,  pavattato ca cittassa vuṭṭhānaṃ hutvā gayhatīti ^b^vuṭṭhānapaccupaṭṭhānaṃ^eb^. </p>
              <p>[03] 533^b^.^eb^ asuvaṇṇādi suvaṇṇādi viya dissamānaṃ ^b^māyā^eb^ti vatthusabbhāvā tassā viparītatā  vuttā. udakaṃ viya dissamānā pana ^b^marīci^eb^ upagatānaṃ tucchā. vatthumattampi tassā  na dissatīti ^b^visaṃvādikā^eb^ vuttā. marīcimāyāattavidhuro bhāvo ^b^tacchāviparītabhūtabhāvo.  ariyañāṇassā^eb^ti ariyassa avitathaggāhakassa ñāṇassa, tena paṭivedhañāṇaṃ viya  paccavekkhaṇañāṇampi gahitaṃ hoti. tesaṃ gocarabhāvo paṭivijjitabbatā, ārammaṇabhāvo  ca daṭṭhabbo. ^b^aggilakkhaṇaṃ^eb^ uṇhattaṃ. tañhi katthaci kaṭṭhādiupādānabhede visaṃvādakaṃ,  viparītaṃ, abhūtaṃ vākadācipi na hoti. ``jātidhammā jarādhammā, atho maraṇadhammino''ti  (a0 ni0  3.39;  5.57) evaṃ vuttā jātiādikā ^b^lokapakati^eb^. ekaccānaṃ  tiracchānānaṃ tiriyaṃ dīghatā, manussādīnaṃ uddhaṃ dīghatā, vuddhiniṭṭhaṃ pattānaṃ puna  avaḍḍhananti evamādikā ca ^b^lokapakatī^eb^ti vadanti. tacchāviparītabhūtabhāvesu pacchimo  ^b^tathatā^eb^. paṭhamo ^b^avitathatā,^eb^ majjhimo ^b^anaññatatā^eb^ti ayametesaṃ viseso,</p>
              <p>[03] ^b^dukkhā^eb^ ^a^M2.0194^ea^ ^b^aññaṃ na bādhaka^eb^ nti kasmā vuttaṃ, nanu taṇhāpi jāti  viya dukkhanimittatāya bādhikāti? na, bādhakappabhavabhāvena visuṃ gahitattā. evamhi  pavatti, pavattihetu ca asaṅkarato bodhitā honti. atha vā jātiādīnaṃ viya dukkhassa  adhiṭṭhānabhāvo, dukkhadukkhatā ca bādhakatā, na dukkhappabhavatāti natthi taṇhāya pabhavabhāvena  visuṃ gahitāya bādhakabhāvapasaṅgo. tenāha ^b^``dukkhā aññaṃ na bādhaka''^eb^nti. ^b^bādhakattaniyāmenā^eb^ti  dukkhaṃ bādhakameva, dukkhameva bādhakanti evaṃ dvidhāpi bādhakattāvadhāranenāti attho.  ^b^bādhakattaniyāmenā^eb^ti hi bādhakassa, bādhakatte ca niyāmena. yatā bādhakattassa dukkhe  niyatatā, evaṃ dukkhassa ca bādhakatte niyatatāti.</p>
              <p>[03] ^b^taṃ vinā nāññato^eb^ti  satipi avasesakilesāvasesākusalasāsavakusalamūlāvasesasāsavakusaladhammānaṃ  ^a^V2.0182^ea^  dukkhahetubhāve na taṇhāya vinā tesaṃ dukkhahetubhāvo atthi, tehi pana vināpi taṇhāya  dukkhahetubhāvo atthi kusalehi vinā akusalehi rūpāvacarādikusalehi vinā kāmāvacarādīhi  ca taṇhāya dukkhanibbattakattā. santabhāvassa, santabhāve vā niyāmo santabhāvaniyāmo, tena  ^b^santabhāvaniyāmena. tacchaniyyānabhāvattā^eb^ti dvidhāpi niyāmena taccho niyyānabhāvo  etassa, na micchāmaggassa viya viparītatāya, na lokiyamaggassa viya vā anekantikatāya  atacchoti tacchaniyyānabhāvo, maggo, tassa bhāvo tacchaniyyānabhāvattaṃ, tasmā tacchaniyyānabhāvattā.  sabbattha dvidhāpi niyāmena tacchāviparītabhūtabhāvo vuttoti āha ^b^``iti tacchāvipallāsā''^eb^tiādi. </p>
              <p>[03] 534^b^.^eb^ saccasaddassa sambhavantānaṃ atthānaṃ uddharaṇaṃ, sambhavante vā atthe vatvā adhippetassa  atthassa uddharaṇaṃ niddhāraṇaṃ ^b^atthudvāro. viratisacce^eb^ti musāvādaviratiyaṃ. na hi  aññaviratīsu saccasaddo niruḷho. ye pana ``viratisaccaṃ samādānaviratī''ti vadanti,  tesampi na samādānamattaṃ viratisaccaṃ, atha kho samādānāvisaṃvādanaṃ. taṃ pana paṭiññāsaccaṃ  musāvādaviratiyeva hoti. ``idameva saccaṃ, moghamañña''nti (ma0 ni0 2.187,  202-203, 427; 3.27-29) pavattā diṭṭhi ``sacca''nti abhinivisanavuttiyā ^b^diṭṭhisaccaṃ^eb^.  amosadhammattā nibbānaṃ ^b^paramatthasaccaṃ^eb^. ``amosadhammaṃ nibbānaṃ, tadariyā saccato  vidū''ti (su0 ni0 763) hi vuttaṃ, tassa pana taṃsampāpakassa ^a^M2.0195^ea^ ca maggassa  pajānanā paṭivedho avivādakāraṇanti dvayampi ``ekaṃ hi saccaṃ na dutiyamatthi, yasmiṃ  pajā no vivade pajāna''nti imissā (su0 ni0 890; mahāni0 119) gāthāya ``sacca''nti  vuttaṃ. </p>
              <p>[03] 535^b^.^eb^ ``netaṃ dukkhaṃ ariyasaccanti āgaccheyya, netaṃ ṭhānaṃ vijjatī''ti etena jātiādīnaṃ  dukkhāriyasaccabhāve aviparītataṃ dasseti ekanteneva bādhakabhāvato. ``aññaṃ dukkhaṃ  ariyasaccanti āgaccheyya, netaṃ ṭhānaṃ vijjatī''ti iminā dukkhāriyasaccabhāvassa jātiādīsu  niyatataṃ dasseti anaññatthabhāvato. sacepi kathañci koci evaṃcitto āgaccheyya, paññāpane  pana sahadhammena ñāpane attano vādassa patiṭṭhāpane samattho natthīti dassetuṃ ^b^``ahametaṃ...pe0...  paññapessāmīti āgaccheyya, netaṃ ṭhānaṃ vijjatī''^eb^ti vuttaṃ. jātiādīnaṃ anaññathatā  aññassa ca tatābhūtassa abhāvoyevettha ṭhānābhāvo. sacepi koci āgaccheyya āgacchatu,  ṭhānaṃ pana natthīti ayamettha suttattho. esa nayo dutiyasuttepi.  tattha pana ^a^V2.0183^ea^ attabhāvapaṭilābheneva  sattānaṃ jātiādīnaṃ patti, sammukhībhāvo ca hotīti sampattattā, paccakkhatā ca paṭhamatā,  yato taṃ bhagavatā paṭhamaṃ desitaṃ, tannimittatā dutiyatā, tadupasamatā tatiyatā, taṃsampāpakatā  catutthatāti daṭṭhabbā.</p>
              <p>[03] ^b^``etaparamato''^eb^ti etena catūhi ariyasaccehi pavattiādīnaṃ anavasesapariyādānamāha.  nibbutikāmena parijānanādīhi aññaṃ kiñci kiccaṃ kātabbaṃ natti, dhammañāṇakiccaṃ  vā ito aññaṃ natthi, pariññeyyādīni ca etaparamānevāti cattāriyeva vuttāni. taṇhāya  ādīnavadassāvīnaṃ vasena taṇhāvatthuādīnaṃ etaparamatāyāti vuttaṃ. tathā ālaye pañcakāmaguṇasaṅkhāte,  sakalavatthukāmasaṅkhāte, bhavattayasaṅkhāte vā dukkhe dosadassāvīnaṃ vasena ālayādīnaṃ eteparamatāyāti  vuttaṃ. </p>
              <p>[03] 536^b^.^eb^ ^b^``oḷārikattā''^eb^ti idaṃ jātiādīnaṃ dukkhabhāvassa pacurajanapākaṭatāmattaṃ  sandhāya vuttaṃ, na ariyena ñāṇena paṭivijjhitabbākāraṃ. ^b^ta^eb^nti dukkhaṃ. ^b^akata^eb^nti  anibbattitaṃ, anipphāditakāraṇanti adhippāyo. kāraṇe hi siddhe phalaṃ siddhameva  hoti. ^b^``neva akataṃ āgacchatī''^eb^ti ca iminā ahetuvādaṃ ^a^M2.0196^ea^ paṭikkhipati.  ^b^``na issaranimmānādito''^eb^ti etena pajāpatipurisapakatikālādivāde paṭikkhipati.  yaṃ panettha vattabbaṃ, taṃ parato āvi bhavissati. ^b^``sahetukena dukkhenā''^eb^ti etena  dukkhadassanena janitassa saṃvegassa saṃvaḍḍhanamāha. dukkhassa hi sahetukabhāvasavasena balavasaṃvego  jāyati yāvāyaṃ hetu, tāva idaṃ dukkhaṃ avicchedena pavattatīti. ^b^assāsajananatthaṃ  nirodha^eb^nti saṃvegajātassa assāsaṃ janetuṃ nirodhasaccamāha. nibbinnasaṃsāradukkhassa  hi nirodhakathā vuccamānā ativiya ativiya assāsaṃ sañjaneti. </p>
              <p>[03] 537^b^.^eb^ ye te jātiādayo dhammā bhagavatā vuttāti sambandho. kasmā panettha byādhi na  gahitoti? anekantabhāvato. tathā hi so kadāci, kesañci ca natthi. yathāha ``tayo  rogā pure āsuṃ, icchā anasanaṃ jarā''ti (su0 ni0 313). bākulatterādīnaṃ so  nāhosiyeva, dukkhaggahaṇena vā byādhi ettha hitovāti daṭṭhabbaṃ. paramatthato hi dhātukkhobhapaccayaṃ  kāyikaṃ dukkhaṃ byādhīti. upādānakkhandhapañcakaṃ ekaṃ koṭṭhāsaṃ katvā ^b^``dvādasa  dhammā''^eb^ti vuttaṃ. kāmataṇhābhāvasāmaññena ekajjhaṃ katvā ``dukkhasamudayo  ariyasacca''nti ^a^V2.0184^ea^  aññe antogadhabhede anāmasitvā ekarūpena gahitāpi taṇhā sassatadiṭṭhisahagatā, ucchedadiṭṭhisahagatā,  diṭṭhivirahitā kevalaṃ kāmassādabhūtā cāti tidhāva bhinditvā vuttā. ^b^``ayameva  ariyo aṭṭhaṅgiko maggo''^eb^ti maggasaccabhāvena ekajjhaṃ katvā vuttāpi sabhāvato  bhinnā eva te dhammāti āha ^b^``aṭṭha dhammā''^eb^ti. </p>
              <p>[06] saccaniddesavaṇṇanā niṭṭhitā. </p>
            </h4>
          </h3>
          <h3>
            <h3n> dukkhaniddesakathāvaṇṇanā </h3n>
            <h4>
              <h4n> jātiniddesavaṇṇanā</h4n>
              <p>[03] ^b^bhave^eb^ti ādānanikkhepaparicchinno dhammappabandho bhavo, tasmiṃ bhave. so hi jāyati  ettha yonigatiādivibhāgoti jātīti vuccati, jāyanti ettha sattā samānanvayāti ^b^jāti,^eb^  nikāyo. ^b^saṅkhatalakkhaṇe^eb^ti yattha katthaci uppāde. so hi jananaṭṭhena jāti. ^b^paṭisandhiya^eb^nti  paṭisandhicittakkhaṇe ^a^M2.0197^ea^. ^b^sampātijāto^eb^ti ettha jātisaddena labbhamānaṃ mātukucchito  nikkhamanasaṅkhātaṃ jāyanatthaṃ sandhāyāha ^b^``pasūtiya''^eb^nti, abhijātiyanti attho. jāyati  etāya khattiyādisamaññāti ^b^jāti,^eb^ kulaṃ. </p>
              <p>[03] 538^b^.^eb^ sayanti etthāti seyyā, mātukucchisaṅkhāto gabbho seyyā etesanti ^b^gabbhaseyyakā,^eb^  aṇḍajā, jalābujā ca. ^b^itaresa^eb^nti saṃsedajānaṃ, opapātikānañca. ^b^ayampi cā^eb^ti  ``paṭisandhikhandhesvevā''ti anantaraṃ vuttakathāpi, pageva ``paṭisandhito paṭṭhāyā''ti  vuttakathāyaṃ. tenāha ^b^``tesaṃ tesaṃ paṭhamapātubhāvo jātī''^eb^ti.</p>
              <p>[03] ummujjanavasena gayhatīti ^b^ummujjanapaccupaṭṭhānaṃ^eb^. vakkhamānavibhāgaṃ dukkhavicittataṃ paccupaṭṭhapetīti  ^b^dukkhavicittatāpaccupaṭṭhānā^eb^. </p>
              <p>[03] 539^b^.^eb^ ^b^``kasmā panā''^eb^ti vadato codakassāyamadhippāyo -- ekantadukkhe niraye tāva  jātidukkhā hotu, aññāsupi vā  duggatīsu pāpakammasamuṭṭhānato sukhasaṃvattaniyakammasamuṭṭhānāsu ^a^V2.0185^ea^  pana sugatīsu kathanti. itaro ``nāyaṃ jāti sabhāvadukkhavasena dukkhāti vuttā, na  hi kāci paṭisandhi dukkhavedanāsampayuttā atthi, atha kho dukkhassa adhiṭṭhānabhāvato''ti  dassento ^b^``anekesaṃ dukkhānaṃ vatthubhāvato''^eb^tiādimāha. adukkhasabhāvampi pariyāyato  dukkhanti vuccatīti dukkhasabhāvaṃ dukkhasaddena visesetvā vuttaṃ ^b^``dukkhadukkha''^eb^nti  yathā rūparūpanti.</p>
              <p>[03] ^b^dukkhuppattihetuto^eb^ti ``ahu vata me, taṃ vata nāhosī''ti cetasikadukkhuppattihetuto.</p>
              <p>[03] ``yadaniccaṃ, taṃ dukkha''nti (saṃ0 ni0  3.15, 45, 76, 77, 85; 2.4.1, 4) vacanato  tebhūmakā saṅkhārā saṅkhāradukkhaṃ, tattha kāraṇamāha ^b^``udayabbayappaṭipāḷitattā''^eb^ti. yañhi  abhiṇhaṃ paṭipīḷitaṃ, taṃ dukkhamanatāya dukkhanti, vipassanācārassa adhippetattā tebhūmakaggahaṇaṃ.</p>
              <p>[03] ^b^dukkhadukkha^eb^nti dukkhadomassupāyāse vadati. ``jātipi dukkhā''tiādinā (vibha0  190) ^b^dukkhasaccavibhaṅge^eb^ āgataṃ.</p>
              <p>[03] ^b^bhagavatāpī^eb^ti ^a^M2.0198^ea^ anāvaraṇañāṇavatā accariyāparimeyyadesanākosallavatā bhagavatāpi.  ^b^upamāvasena^eb^ti aṅgārakāsūpamādiupamāvasena. </p>
              <p>[03] 540^b^.^eb^ ^b^puṇḍarīkādīsū^eb^ti ^b^ādi^eb^-saddena na maṇikanakarajatapavāḷādiratanasanniccaye, nāpi  aṇḍajameṇḍajavāyajātike subhamanuññasayanatale, nāpi ratanamayakuṭṭimamanohare pāsādatale,  nāpi sittasammaṭṭhakusumopahāravati pāsādūpacāre, nāpi muttājālasadisavālikāvikiṇṇe  viviṭaṅgaṇe, nāpi haritakambalasadisamudusaddalasamotale bhūmibhāgeti evamādīnaṃ saṅgaho  daṭṭhabbo. ^b^paramasambādhe^eb^ti ativiya sambādhe. ^b^tibbandhakāre^eb^ti bahalandhakāre.  pittasemhapubbaruhiragūthodariyādi ^b^nānākuṇapasambādhe^eb^. mātā yadi vīsativassā,  atha tiṃsa, cattālīsādivassā, tattakaṃ kālaṃ adhotavaccakūpasadisatāya ^b^adhimattajegucche.  pūtimacchā^eb^ di sabbaṃ na sadisūpammaṃ tassa vātādivasena ekaccaduggandhāpagamasabbhāvato.  ^b^dasa māse^eb^ti accantasaṃyoge upayogavacanaṃ, yebhuyyavasena vuttaṃ tato bhiyyopi ekaccānaṃ  tatthāvaṭṭhānasambhavato ^a^V2.0186^ea^. attano adhomukhaṃ ṭhapitasaṅacitahatthadvayassa ukkuṭikasseva nisīdato  ^b^samijjanappasāraṇādirahito^eb^.</p>
              <p>[03] abhimukhaṃ kaḍḍhanaṃ ^b^ākaḍḍhanaṃ^eb^. parito samantato kaḍḍhanaṃ ^b^parikaḍḍhanaṃ^eb^. heṭṭhā dhunanaṃ  ^b^odhūnanaṃ^eb^. nidhāya nidhāya dhūnanaṃ ^b^niddhūnanaṃ^eb^. ākaḍḍhanādisadisañcettha ^b^``ākaḍḍhanādī''^eb^ti  vuttaṃ. taruṇavaṇasadisaṃ ativiya sukhumālaṃ gabbhagataṃ sarīraṃ sītādiappakampi na  sahatīti sītanarakūpapannatādi nidassitaṃ. tañhi tassa ativiya sītaṃ, ativiya uṇhañca  hutvā upatiṭṭhati. sarīraṃ vāsiyādīhi tacchetvā khārāvasecanakaraṇaṃ ^b^khārāpaṭicchakaṃ.  dukkhuppattiṭṭhāne^eb^ti gabbhāsayasaññitaṃ tatiyaṃ āvaṭṭaṃ sandhāyāha.</p>
              <p>[03] ^b^parivattetvā^eb^ti uddhaṃpādādhosīsabhāvena parivattetvā. ^b^idaṃ vijāyanamūlakaṃ dukkhaṃ,^eb^  yena maraṇadukkhena ca aṭṭitā vedanāppattā sattā katipayamāsamattātikkantampi pavattiṃ  vissaranti, mahandhakāraṃ mahāviduggaṃ pakkhandhā viya honti.</p>
              <p>[03] ^b^vadhentassā^eb^ti ^a^M2.0199^ea^ socanaparidevanasīsapaṭihananādinā bādhentassa. khuppipāsā  hi ātapāvaṭṭhānādinā ca ^b^ātāpanaṃ^eb^. pañcaggitāpanādinā ^b^paritāpanaṃ^eb^.</p>
              <p>[03] ^b^imassā^eb^ti yathāvuttassa sattavidhassa. ^b^sabbassāpī^eb^ti gabbhakālādīsu tāpanamaddanādinirayaggidāhādisañjanitassa  sakalassāpi. ^b^vatthumeva hoti^eb^ tadabhāve abhāvato. tenevāha ^b^``jāyetha no ce''^eb^tiādi. </p>
              <p>[03] 541^b^.^eb^ ^b^vicitta^eb^nti vividhaṃ, acchariyaṃ vā. </p>
              <p>[06] iti jātiniddesavaṇṇanā. </p>
            </h4>
            <h4>
              <h4n> jarāniddesavaṇṇanā </h4n>
              <p>[03] 542^b^.^eb^ ^b^saṅkhātalakkhaṇa^eb^nti ^a^V2.0187^ea^ ``ṭhitassa aññathatta''nti (saṃ0 ni0  3.38; a0 ni0  3.47;  kathā0 214) vuttaṃ khaṇikajaraṃ sandhāyāha. ^b^khaṇḍiccādisammato^eb^ti khaṇḍiccapāliccavalittacatādinā  samaññato. ^b^sā^eb^ti khandhapurāṇabhāvasaññitā pākaṭajarā. ^b^khandhaparipāko^eb^ ekabhavapariyāpannānaṃ  khandhānaṃ purāṇabhāvo. </p>
              <p>[06] iti jarāniddesavaṇṇanā. </p>
            </h4>
            <h4>
              <h4n> maraṇaniddesavaṇṇanā </h4n>
              <p>[03] 543^b^.^eb^ ^b^saṅkhatalakkhaṇa^eb^nti saṅkhārānaṃ vayasaññitaṃ khaṇikamaraṇamāha. ^b^yaṃ sandhāyā^eb^ti yaṃ khaṇikamaraṇaṃ  sandhāya, ``jīrāmaraṇaṃ dvīhi khandhehi saṅgahita''nti (dhātu0 71) ettha ``maraṇa''nti  vuttanti attho. ^b^ta^eb^nti jīvitindriyupaccedasaññitaṃ pākaṭamaraṇaṃ. ``cavana''nti  lakkhitabbatāya ^b^cutilakkhaṇaṃ. viyogarasa^eb^nti yathādhigatehi sattasaṅkhārehi viyojanarasaṃ.  yathūpapannāya gatiyā vippavāsavasena gayhatīti ^b^gativippavāsapaccupaṭṭhānaṃ^eb^.</p>
              <p>[03] ^b^pāpassā^eb^ti pāpayogena pāpassa, upacitapāpakammassāti attho. ^b^pāpakammādinimitta^eb^nti  pāpakammakammanimittagatinimittasaṅkhātaṃ maraṇakāle upaṭṭhitaṃ ^a^M2.0200^ea^ akusalavipākārammaṇaṃ.  tamhi passantasseva kassaci anubhavantassa viya mahādukkhaṃ hoti. ^b^bhaddassā^eb^ti bhaddakammassa,  katakusalassāti attho. tassa pana kāmaṃ iṭṭhameva ārammaṇaṃ upaṭṭhāti, piyavippayogavatthukaṃ  pana mahantaṃ dukkhaṃ ārammaṇaṃ upaṭṭhāti, piyavippayogavatthukaṃ pana mahantaṃ dukkhaṃ uppajjatīti  āha ^b^``asahantassa viyogaṃ piyavatthuka''^eb^nti. ^b^avisesato^eb^ti pāpassa, bhaddassa ca sāmaññato.  ``avisesato''ti vatvāpi ``sabbesa''nti vacanaṃ taṃ idaṃ dukkhaṃ parimadditasaṅkhārānaṃ  ekaccānaṃ khīṇāsavānampi hotiyevāti dassanatthaṃ. ^b^vitujjamānamammāna^eb^nti sandhibandhanāvacchedakavāyunā  vijjhiyamānamammaṭṭhānānaṃ. </p>
              <p>[06] iti maraṇaniddesavaṇṇanā. </p>
            </h4>
            <h4>
              <h4n> sokaniddesavaṇṇanā </h4n>
              <p>[03] 544^b^.^eb^ ^b^so^eb^ti ^a^V2.0188^ea^ soko. ^b^atthato domanassameva hoti^eb^ cetasikantarābhāvato. domanassaviseso  pana hoti visayavisese pavattiākāravisesasabbhāvatoti taṃ visesaṃ lakkhaṇādito dassetuṃ  ^b^``evaṃ santepī''^eb^tiādi vuttaṃ. ^b^anto nijjhānaṃ^eb^ cittasantāpo. ^b^parijjhāpanaṃ^eb^  rāgadosapariḷāhavisiṭṭhaṃ dahanaṃ. katākatakusalākusalavisayaṃ vippaṭisārākārena pavattaṃ  anusocanaṃ ^b^kukkuccaṃ,^eb^ ñātibyasanādivisayaṃ kevalaṃ cittasanthāpabhūtaṃ anusocanaṃ  ^b^soko^eb^ti anusocanapaccupaṭṭhānattepi ayametesaṃ viseso. </p>
              <p>[01] visapītaṃ sallaṃ ^b^visasallaṃ^eb^. sokavasena atisārādi byādhipi hoti, sokabahulassa  sarīraṃ na cirasseva jīrati, balavasokābhibhūto maraṇampi pāpuṇātīti āha ^b^``samāvahati  ca byādhijarāmaraṇabhedana''^eb^nti. </p>
              <p>[06] iti sokaniddesavaṇṇanā. </p>
            </h4>
            <h4>
              <h4n> paridevaniddesavaṇṇanā </h4n>
              <p>[03] 545^b^.^eb^ ^b^vacīpalāpo^eb^ti vācāvippalāpo, so atthato saddo eva. ^b^bhiyyo^eb^ti sokadukkhato  upari. sokasamuṭṭhāno hi ^b^paridevo^eb^. </p>
              <p>[06] iti paridevaniddesavaṇṇanā. </p>
            </h4>
            <h4>
              <h4n> dukkhaniddesavaṇṇanā </h4n>
              <p>[03] 546^b^.^eb^ jātiādīnampi ^a^M2.0201^ea^ yathārahaṃ dukkhavatthudukkhadukkhatāhi satipi dukkhabhāve  kāyassa pīḷanavasena idaṃ savisesaṃ dukkhamanti āha ^b^``dukkhanti visesato vutta''^eb^nti. </p>
              <p>[06] iti dukkhaniddesavaṇṇanā. </p>
            </h4>
            <h4>
              <h4n> domanassaniddesavaṇṇanā </h4n>
              <p>[03] 547^b^.^eb^ ^b^manovighātarasa^eb^nti ^a^V2.0189^ea^ byāpādasampayogavasena manaso vihaññanakiccaṃ. ^b^cetodukkhasamappitā^eb^ti  cetasikadukkhasamaṅgino. ^b^āvaṭṭantī^eb^ti āmukhaṃ vaṭṭanti, yaṃdisābhimukhaṃ patitā,  taṃdisābhimukhā eva vaṭṭanti. ^b^vivaṭṭantī^eb^ti viparivattanavasena vaṭṭanti. ^b^uddhaṃpādaṃ  papatantī^eb^ti uddhaṃmukhapādā hutvā patanti. ^b^satthaṃ āharantī^eb^ti attano sarīrassa  vijjhanabhedanavasena satthaṃ upanenti. </p>
              <p>[06] iti domanassaniddesavaṇṇanā. </p>
            </h4>
            <h4>
              <h4n> upāyāsaniddesavaṇṇanā </h4n>
              <p>[03] 548^b^.^eb^ ^b^dosoyevā^eb^ti kāyacittānaṃ āyāsanavasena dosasseva pavattiākāroti attho,  yato bhuso āyāsoti upāyāsoti vuccati yathā bhusamādānaṃ upādānanti. ^b^eko  dhammo^eb^ti cuddasahi akusalacetasikehi añño eko cetasikadhammo, yaṃ ``visādo''ti  ca vadanti. nitthunanavasena sampajjanato ^b^nitthunanaraso,^eb^ kāye vā nitthunanakaraṇakicco.  ``saṅkhāradukkhabhāvato''ti vatvā so panettha sātisayoti dassento ^b^``cittaparidahanato,  kāyavisādanato cā''^eb^ti āha.</p>
              <p>[03] ete ca sokaparidevupāyāsā viññattiyā vinā, saha ca yathāpaccayaṃ domanassacittuppādassa  pavattiākāravisesoti dassetuṃ ^b^``ettha cā''^eb^tiādi vuttaṃ. tattha ^b^pāko viyā^eb^ti  rajanādino pacitabbavatthuno pāko viya. </p>
              <p>[06] iti upāyāsaniddesavaṇṇanā. </p>
            </h4>
            <h4>
              <h4n> appiyasampayoganiddesavaṇṇanā </h4n>
              <p>[03] 549^b^.^eb^ ^b^samodhānaṃ^eb^ ^a^M2.0202^ea^ ^a^V2.0190^ea^ samāgamo. kāyikadukkhacittavighātādianatthānaṃ  atthibhāvassa paccupaṭṭhāno ^b^anatthabhāvapaccupaṭṭhāno^eb^.</p>
              <p>[03] tesaṃ appiyānaṃ kāyikavācasikapayogasaṅkhāto upakkamo tadupakkamo, tato sambhūto ^b^tadupakkamasambhūto^eb^. </p>
              <p>[06] iti appiyasampayoganiddesavaṇṇanā. </p>
            </h4>
            <h4>
              <h4n> piyavippayoganiddesavaṇṇanā </h4n>
              <p>[03] 550^b^.^eb^ upaddavabhāvena paccupatiṭṭhatīti ^b^byasanapaccupaṭṭhāno^eb^. </p>
              <p>[06] iti piyavippayoganiddesavaṇṇanā. </p>
            </h4>
            <h4>
              <h4n> icchitālābhaniddesavaṇṇanā </h4n>
              <p>[03] 551^b^.^eb^ icchitālābho nāma yassa kassaci attanā icchitassa vatthuno alābho. ``yampicchaṃ  na labhatī''ti hi vuttaṃ. matthakappattaṃ pana icchitālābhaṃ dassetuṃ pāḷiyaṃ ``jātidhammānaṃ  sattāna''ntiādinā niddiṭṭhanti tameva dassetuṃ ^b^``aho vatā''^eb^tiādi vuttaṃ.  ^b^icchāvā^eb^ti ettha icchāsahito alābhovāti ca vadanti. ^b^tappariyesanarasā^eb^ti tesaṃ  alabbhaneyyavatthūnaṃ pariyesanarasā. ^b^appatti^eb^ alābho. </p>
              <p>[06] iti icchitālābhaniddesavaṇṇanā. </p>
            </h4>
            <h4>
              <h4n> pañcupādānakkhandhaniddesavaṇṇanā </h4n>
              <p>[03] 552^b^.^eb^ ^b^yaṃ^eb^ ^a^V2.0191^ea^ ^b^vuttamidhā^eb^ti idha saccaniddese yaṃ sarūpato vuttaṃ. ^b^avutta^eb^nti aññattha  ^b^dukkhakkhandhabālapaṇḍitasuttā^eb^dīsu vuttampi idha sarūpato avuttaṃ. tañca sabbaṃ ime  upādānakkhandhe vinā na labbhatīti tattha khandhasannissayameva dukkhaṃ khandhe vibādhatīti dassetuṃ  ^b^``indanamiva pāvako''^eb^ti vuttaṃ. yathā ^a^M2.0203^ea^ vā lakkhaṃ paharaṇapahārassa vatthu,  evaṃ khandhā saṃsāradukkhassa. yathā ca gorūpaṃ ḍaṃsamakasādivibādhāya, yathā ca khettaṃ  nipphannasassalāyanassa, gāmo ca gāmaghātakavibādhāya, evaṃ khandhā jātiādidukkhassa vatthūti  dassetuṃ ^b^``lakkhamivā''^eb^tiādi vuttaṃ. yebhuyyena loke vibādhakā vibādhetabbādhīnā  na honti, ime pana vibādhetabbādhīnā evāti dassetuṃ ^b^``tiṇalatādīnī''^eb^ti vuttaṃ.  kāmaṃ anādimati saṃsāre ādi nāma kassaci natthi, ekabhavaparicchinnassa pana khandhasantānassa  vasena vuttaṃ ^b^``ādidukkhaṃ jātī''^eb^ti. tenevāha ^b^``pariyosānadukkhaṃ maraṇa''^eb^nti.  na hettha samucchedamaraṇameva adhippetaṃ. maraṇassa antike āsanne jātaṃ dukkhaṃ ^b^māraṇantikadukkhaṃ.  paridayhanaṃ^eb^ cittasantāpo. ^b^lālappanaṃ^eb^ ativiya vippalāpo. ^b^anutthunanaṃ^eb^  anto nijjhāyanaṃ. ^b^ekameka^eb^nti jātiādīnaṃ antarabhedabhinnānaṃ, jātiādīnameva  vā upādānakkhandhapañcakānaṃ vā ekamekaṃ. ^b^saṅkhipitvā^eb^ti samāsetvā, sāmaññaniddesena  vā saṅkhepaṃ katvā. </p>
              <p>[06] iti dukkhaniddesakathāvaṇṇanā. </p>
            </h4>
          </h3>
          <h3>
            <h3n> samudayaniddesakathāvaṇṇanā </h3n>
            <h4>
              <h4n> </h4n>
              <p>[03] 553^b^.^eb^ ^b^punabbhavakaraṇaṃ punabbhavo^eb^ uttarapadalopena, yathā vā apūpabhakkhanasīlo āpūpiko,  evaṃ punabbhavakaraṇasīlā, punabbhavaṃ vā phalaṃ arahati, so vā etissā payojananti ^b^ponobhavikā^eb^.  nandanato, rañjanato ca nandīrāgabhāvaṃ sabbāsu avatthāsu apaccakkhāya vuttiyā ^b^nandīrāgasahagatā^eb^.  tāya ca sattā tattha tattha bhavādike kimikīṭapaṭaṅgādiattabhāvepi nandanti, rūpābhinandanādibhūtāya  rañjanti cāti ^b^tatratatrābhinandinī^eb^. tenāha ^b^``nandīrāgena sahagatā''^eb^tiādi. tabbhāvattho  hi esa sahagatasaddo. kāmabhavavibhavabhedavasena ^a^V2.0192^ea^ pavattiyā kāmataṇhā, bhavataṇhā, vibhavataṇhā  ca veditabbā. kāmataṇhādibhedaṃ anāmasitvā kevalaṃ taṇhābhāveneva ekabhāvaggahaṇena  ekattaṃ upanetvā kassacipi sattassa kenaci sadisatābhāvato taṃtaṃvicittabhāvajanakakammanipphādanena  ^a^M2.0204^ea^ ativicittasabhāvā sakalassa dukkhassa hetubhāvato ^b^dukkhasamudayo ariyasaccaṃ^eb^.</p>
              <p>[03] kasmā panettha taṇhāva samudayasaccaṃ vuttāti? visesahetubhāvato. avijjā hi bhavesu  ādīnavaṃ paṭicchādentī, diṭṭhiādiupādānañca tattha tattha abhinivisamānaṃ taṇhaṃ abhivaḍḍhentī  dosādayopi kammassa kāraṇaṃ honti, taṇhā pana taṃtaṃbhavayonigativiññāṇaṭṭhitisattāvāsasattanikāyakulabhogissariyādivicittataṃ  abhipatthentī, kammavicittatāya upanissayataṃ kammassa ca sahāyabhāvaṃ upagacchantī bhavādivicittataṃ  niyameti, tasmā dukkhassa visesahetubhāvato aññesupi avijjāupādānakammādīsu  sutte (dī0 ni0 2.400; ma0 ni0 1.133; 3.374) abhidhamme (vibha0 203) ca avasesakilesākusalamūlādīsu  vuttesu dukkhahetūsu vijjamānesu taṇhāva samudayasaccanti vuttāti veditabbaṃ. </p>
              <p>[06] iti samudayaniddesakathāvaṇṇanā. </p>
            </h4>
          </h3>
          <h3>
            <h3n> nirodhaniddesakathāvaṇṇanā </h3n>
            <h4>
              <h4n> </h4n>
              <p>[03] 554^b^.^eb^ ^b^tassāyevā^eb^ti yadaggena taṇhā samudayasaccanti vuttā, tadaggena tassāyevāti  avadhāraṇaṃ. sati hi padhānahetunirodhe tadaññahetū niruddhāyeva hontīti byādhinimittavūpasamanena  byādhivūpasamo viya hetunirodhena phalanirodhoti āha ^b^``samudayanirodhena dukkhanirodho''^eb^ti.  ^b^na aññathā^eb^ti yathāvuttassa atthassa ekantikataṃ dasseti.</p>
              <p>[03] ^b^anupaddave^eb^ti pāṇakavijjhanasatthappahārādiupaddavarahite. tato eva ^b^daḷhe^eb^ thire. sākhādichedanena  ^b^chinnopi. taṇhānusaye^eb^ti kāmarāgabhavarāgānusaye. ^b^anūhate^eb^ti asamupaghāṭite. </p>
              <p>[01] yathā sīho yenattani saro khitto, tattheva attano balaṃ dasseti, na sare, tathā buddhānaṃ  kāraṇe ^a^V2.0193^ea^ paṭipatti, na phale. yathā pana sārameyyā kenaci leḍḍuppahāre dinne bhussantā  leḍḍuṃ khādanti, na ^a^M2.0205^ea^ pahāradāyake uṭṭhahanti, evaṃ aññatitthiyā dukkhaṃ nirodhetukāmā  kāyacchedamanuyuñjanti, na kilesanirodhananti imamatthaṃ dassetuṃ ^b^``sīhasamānavuttino''^eb^tiādi  vuttaṃ. </p>
              <p>[03] 555^b^.^eb^ virajjati palujjati chijjati samudayo etenāti ^b^virāgo vuccati maggo^eb^. virajjanaṃ  palujjanaṃ samucchindanaṃ ^b^virāgoti pahānaṃ vuccati. tasmā^eb^ti yasmā pahānapariyāyo  virāgasaddo, nirodhasaddo ca, tasmā. anusayasamugghātato aseso virāgo aseso nirodhoti  sambandhanīyaṃ. cāgādipadānipi gahetvā vadati ^b^sabbāneva etānī^eb^ti. yasmā ^b^nibbānaṃ  vuccati,^eb^ na dukkhassa nirujjhanamattaṃ, tasmā taṇhāya asesavirāganirodhādipadānipi nibbānavevacanānīti.  vuttamevatthaṃ samattheti ^b^``yasmā panā''^eb^tiādi. yathā virāgādipadāni nibbāne yujjanti,  taṃdassanaṃ. tattha ^b^taṃ āgammā^eb^ti taṃ nibbānaṃ ārammaṇakaraṇavasena patvā. ^b^taṇhā virajjatī^eb^ti  ariyamaggena accantavirāgavasena taṇhā virajjīyati. ^b^nirujjhatī^eb^ti nirodhīyati, tena  virāganirodhasaddānaṃ adhikaraṇasādhanatamāha. ^b^tadevā^eb^ti nibbānameva. ^b^cāgādayo hontī^eb^ti  cāgādihetuṃ phalavohārena vadati. ^b^``kāmaguṇālayesū''^eb^ti potthakesu likhanti,  ``kāmaguṇālayādīsū''ti pana pāṭho. </p>
              <p>[03] 556^b^.^eb^ ^b^tayida^eb^ntiādi na porāṇapāṭho, ^b^saccatthadīpane^eb^ pana vuttaniyāmena tato ānetvā  pacchā ṭhapitaṃ. tathā hi pubbe vuttānipi lakkhaṇādīni punapi vuttāni. saṃsāradukkhato  nibbinnamānasassa assāsaṃ karonto viya hotīti ^b^assāsakaraṇarasaṃ^eb^. rāgādisabbapapañcavūpasamanimittatāya  nippapañcataṃ paccupaṭṭhapetīti ^b^nippapañcapaccupaṭṭhānaṃ^eb^. </p>
              <p>[03] 557^b^.^eb^ ^b^nattheva nibbāna^eb^nti yadi sāmaññato paṭiññā, attanā adhippetanibbānassapi  abhāvo āpajjati, tathā sati paṭiññāvirodho. atha parābhimataṃ nibbānaṃ pati, evaṃ  sati dhammiasiddhi, tato ca nissayāsiddho hetu. ^b^anupalabbhanīyato^eb^ti kiṃ paccakkhato,  udāhu anumānato? purimasmiṃ pakkhe cakkhādīhi anekantikatā, dutiyasmiṃ paraṃ  pati asiddho hetu. tenāha ^b^``na, upāyena upalabbhanīyato''^eb^tiādi. tattha yathā cetopariyañāṇalābhino  eva ariyā paresaṃ lokuttaracittaṃ jānanti, tatthāpi ca arahā eva sabbesaṃ, na sabbe,  evaṃ nibbānampi ^a^M2.0206^ea^ ^a^V2.0194^ea^ sīlasamādhipaññāsaṅkhātasammāpaṭipattibhūtena upāyena upalabbhatīti  atthavacanaṃ cetaṃ daṭṭhabbaṃ, na payogavacanaṃ. taṃ parato āvi bhavissati. </p>
              <p>[03] 558^b^.^eb^ ^b^natthīti na vattabbaṃ,^eb^ ariyehi upalabbhanīyatoti adhippāyo. saṃsārato saṃviggamānasā  sammāpaṭipattiyā nibbānaṃ adhigacchantīti sabbasamayasiddhoyaṃ nayo. tattha sāsanikameva  nissāya vadati ^b^``paṭipattiyā vañcubhāvāpajjanato''^eb^ti. tenāha ^b^``asati hī''^eb^tiādi.  ^b^sammādiṭṭhipurejavāyā^eb^ti sammādiṭṭhipubbaṅgamāya. pubbaṅgamatā cassā padhānabhāvato. tathā  hi sā paṭhamaṃ desanāruḷhā, na sabbapaṭhamaṃ uppajjanato. ^b^na cāyaṃ^eb^ sammāpaṭipatti vañjhā,  ^b^nibbānapāpanato^eb^ nibbānassa sampāpakato. tava matena pana nibbānasseva abhāvato vañjhabhāvo  āpajjatīti yojanā. ^b^abhāvapāpakattā^eb^ti sammāpaṭipattiyā kilesasamucchindanamukhena  khandhānaṃ abhāvasampāpakabhāvato, na vañjhabhāvāpattīti ce vadeyyāsīti attho. ^b^na^eb^ iti  paṭikkhepe. yaṃ tayā ``abhāvapāpakattā''ti vadantena khandhābhāvo nibbānanti paṭiññātaṃ,  taṃ na. kasmā? ^b^atītānāgatābhāvepi nibbānappattiyā abhāvato^eb^. atītānāgatā hi  khandhā na santīti tasmiṃ abhāve nibbānaṃ adhigataṃ nāma siyā, so pana natthīti.  na kevalaṃ atītānāgatānameva, atha kho vattamānānampīti tiyaddhagatānaṃ sabbesaṃ khandhānaṃ  abhāvo nibbānaṃ. na hi taṃ ekadesābhāvo bhavituṃ yuttanti vattamānā ce, na na santi,  na santi ce, na vattamānāti ``vattamānā, na santi cā''ti vippaṭisiddhametanti āha  ^b^``na, tesaṃ...pe0... pajjanato''^eb^ti.</p>
              <p>[03] kiñca bhiyyo -- yadi vattamānābhāvo nibbānaṃ, yadā ariyamaggo vattati, tadā tassa nissayabhūtā  khandhā vattamānāti katvā tadā nibbānassa abhāvo siyā. tathā ca sati maggakkhaṇepi  nibbānasacchikiriyāya abhāvo āpajjatīti dassento ^b^``vattamāna...pe0... dosato''^eb^ti  āha. na mayaṃ sabbesaṃyeva avattamānatāya nibbānaṃ vadāma. kiñcarahīti, ^b^tadā^eb^  maggakkhaṇe ^b^kilesānaṃ avattamānattā,^eb^ tasmā ^b^na doso^eb^ yathāvuttadosābhāvoti? yadi  kilesānaṃ avattamānatāsaṅkhāto abhāvo nibbānaṃ, evaṃ sati ariyamaggassa niratthakatā  āpajjati ^a^M2.0207^ea^ maggakkhaṇato pubbepi tadabhāvasiddhito. tenāha ^b^``ariyamaggassā''^eb^tiādi.  ^b^tasmā akāraṇameta^eb^nti yasmā na nibbānassa anupalabbhanīyatā, abhāvamattatā, paṭipattiyā  vañjhabhāvo, atītānāgatābhāve nibbānādhigamo ca āpajjati,  vattamānānaṃ abhāvopi na sambhavati ^a^V2.0195^ea^,  pageva kilesānaṃ avattamānatā, ariyamaggassa ca niratthakabhāvāpatti, tasmā nibbānassa  abhāvasādhanatthaṃ yadidaṃ ``anupalabbhanīyato, abhāvapāpakattā, tadā kilesānaṃ avattamānattā''ti  ca kāraṇaṃ vuttaṃ, akāraṇametaṃ, ayuttiresāti attho. </p>
              <p>[03] 559^b^.^eb^ ^b^ādivacanato^eb^ti ^b^ādi^eb^-saddena avasiṭṭhaṃ jambukhādakasuttapadesaṃ (saṃ0 ni0  4.314  ādayo), aññampi asaṅkhatāya dhātuyā niddesapāḷiṃ saṅgaṇhāti. tathā hi ``nibbānaṃ  nibbānanti, āvuso sāriputta, vuccati, katamaṃ nu kho, āvuso, nibbānanti?  yo kho, āvuso, rāgakkhayo dosakkhayo mohakkhayo, idaṃ vuccati nibbāna''nti ^b^jambukhādakasutte^eb^  (saṃ0 ni0  4.314 ādayo), ``tattha katamā asaṅkhatā dhātu? rāgakkhayo dosakkhayo  mohakkhayo''ti (vibha0 184) ^b^āyatanavibhaṅge^eb^ vuttaṃ. tatrāyamattho -- nibbānaṃ asaṅkhatā  dhātu asaṅkhatasabhāvo dhammo. yasmā taṃ āgamma rāgādayo khīyanti, tasmā rāgakkhayo,  dosakkhayo, mohakkhayoti ca vuccatīti. ^b^āgammā^eb^ti ca sabbasaṅkhārehi nibbinnassa visaṅkhāraninnassa  gotrabhunā vivaṭṭitamānasassa maggena sacchikaraṇenāti attho. sacchikiriyamānañhi taṃ  adhigantvā ārammaṇapaccayabhūtañca paṭicca adhipatipaccayabhūte ca tasmiṃ paramassāsabhāvena vinimuttasaṅkhārassa  paramagatibhāvena ca patiṭṭhānabhūte patiṭṭhāya khayasaṅkhāto maggo rāgādayo khepetīti taṃsacchikaraṇābhāve  rāgādīnaṃ anuppattinirodhagamanābhāvā taṃ āgamma rāgādayo khīyantīti vuccanti.  ekaṃsena cetaṃ evaṃ sampaṭicchitabbaṃ, itarathā yathārutavasena pāḷiyā atthe gayhamāne bahū  dosā āpajjantīti te dassetuṃ ^b^``arahattassāpī''^eb^tiādi vuttaṃ. arahattañhi  aggaphalapamukhā cattāro khandhāti na tassa rāgādikhayamattatā yuttā. ^b^tampi hi...pe0...  niddiṭṭhaṃ^eb^. tattha yathā rāgādīnaṃ khīṇante uppannattā arahattaṃ ^b^``rāgakkhayo''^eb^tiādinā  niddiṭṭhanti suttassa neyyatthattā. evaṃ nibbānaṃ āgamma rāgādayo khīyantīti nibbānaṃ  ``rāgakkhayo''tiādinā niddiṭṭhanti ^a^M2.0208^ea^ imassāpi suttassa neyyatthatā veditabbā.  nibbānassa rāgādikkhayamattatāya bahūdosā āpajjantīti dassetuṃ ^b^``kiñca bhiyyo''^eb^tiādi  āraddhaṃ.</p>
              <p>[03] tattha ^b^ittarakālādippattidosato^eb^ti rāgādīnaṃ khayamattatāya parittakālatā, saṅkhatalakkhaṇatā,  payogena vinā saraseneva adhigandhabbatā, rāgādīhi aparimuttatā, ādittatā, dukkhatā,  anupasantatā, bahubhāvo, oḷārikatā, gotrabhumaggānaṃ anārammaṇatāti evamādidosāpajjanato  ^a^V2.0196^ea^.  rāgasseva khayo ^b^rāgakkhayo,^eb^ na dosādīnaṃ. tathā dosakkhayādayopīti añño rāgakkhayo,  añño dosakkhayo, añño mohakkhayoti tiṇṇaṃ akusalamūlānaṃ khayabhūtāni tīṇi nibbānāni,  catunnaṃ upādānānaṃ khaye cattāri, pañcannaṃ nīvaraṇānaṃ khaye pañca, channaṃ taṇhākāyānaṃ  khaye cha, sattannaṃ anusayānaṃ khaye satta, aṭṭhannaṃ micchattānaṃ khaye aṭṭha, navannaṃ taṇhāmūlakānaṃ  khaye nava, dasannaṃ saṃyojanānaṃ khaye dasa, diyaḍḍhakilesasahassassa khaye pāṭiyekkaṃ nibbānanti  bahūni nibbānāni honti. rāgādikkhayo nāma andhabālānampi pākaṭo, antamaso dīpimigamakkaṭādīnampi  suviññeyyoti oḷārikaṃ nibbānaṃ hoti. gotrabhukkhaṇe kilesakkhayassa abhāvato,  maggakkhaṇe ca akhīṇattā, ārammaṇakaraṇassa ca asambhavo eva. ^b^tassa nibbānabhāvato^eb^ti sabbapariyosānassa  rāgādikkhayassa nibbānabhāvato. yato khayato paṭṭhāya rāgādīnaṃ pavatti na hoti, so ``ayaṃ  nāmā''ti niyametabbo maggaphalañāṇānaṃ ārammaṇabhūto natthīti āha ^b^``na tādisassa  khayassa abhāvato''^eb^ti.</p>
              <p>[03] kiñca bhiyyo -- yo pacchimabhavato tatiyattabhāveyeva rāgādīsu ādīnavaṃ disvā jhānabhāvanāya  te vikkhambhetvā aparihīnajjhāno kālaṃ katvā brahmalokaṃ upapanno, tattha yāvatāyukaṃ  ṭhatvā idhāgatopi kāmesu vītarāgova hutvā pabbajitvā arahattaṃ patto, yo ca paṭhamavaye  eva rāgādito nibbinno te ca jhānena vikkhambhetvā pacchimavaye arahattaṃ patto, tesaṃ  rāgādīnaṃ vikkhambhanato paṭṭhāya anuppajjanato nirodhasadisatāya anuppattiyeva nirodho.  te nibbānappattā nāma siyuṃ, na ca honti, tasmā na tādisassa khayassa nibbānabhāvo.  tassāpi ittarakālatādidosasamāyogo evāti āha ^b^``bhāvepi^eb^ ^b^cā''^eb^tiādi ^a^M2.0209^ea^.</p>
              <p>[03] yadi ``khayo''ti vacanato yato khayato paṭṭhāya rāgādīnaṃ appavatti, taṃ khayamattaṃ nibbānaṃ  maññasi, evaṃ sati ``khaye ñāṇa''ntiādīsu (dha0 sa0 dukamātikā 142; 1382) ``khayo''ti  vuttattā taduppattito paṭṭhāya ca rāgādīnaṃ anuppattīti maggassāpi nibbānabhāvāpattīti  dassento ^b^``ariyamaggassa cā''^eb^tiādimāha.</p>
              <p>[03] yathā niruddhā na santi, evaṃ anuppannāpīti abhāvasāmaññato nirodhasadisatāya anuppatti  eva nirodho ^b^anuppattinirodho^eb^. ayañhi maggena khepetabbākāro, yadidaṃ uppajjanārahassa  anuppattidhammatāpādananti ``khayo''ti ca vuccatīti. taṃ itarakhayato visesento ^b^``anuppattinirodhasaṅkhātassa  pana khayassā''^eb^ti āha. anipphannatā pana tassa khayassa ^a^V2.0197^ea^ ^b^pariyāyena upanissayattā^eb^ti  vuttaṃ. anuppattinirodhakkhayakarassa hi maggassa ārammaṇabhūtaṃ nibbānaṃ atthato tassa  upanissayo viyāti vattabbataṃ labhati. ^b^tadupacārenā^eb^ti atthato phalabhūtakhayavohārena.  phalūpacārena hi kāraṇaṃ voharīyati yathā ``āyu ghataṃ, semho guḷo''ti ca.</p>
              <p>[03] ^b^assā^eb^ti nibbānassa. ``idampi kho ṭhānaṃ sududdasa''ntiādinā (dī0 ni0 2.64,  66-67; ma0 ni0 2.337; saṃ0 ni0  1.172; mahāva0 7-8) paccavekkhato bhagavato appossukkabhāvāvahanato.  ``tañhi te, māgaṇḍiya, ariyaṃ cakkhuṃ natthi, yena tvaṃ ariyena cakkhunā ārogyaṃ  jāneyyāsi, nibbānaṃ passeyyāsī''ti (ma0 ni0 2.218) vacanato ariyena cakkhunā  passitabbaṃ. </p>
              <p>[03] 560^b^.^eb^ yadi nibbānaṃ nāma sabhāvadhammo atthi sattasantānapariyāpanno ca, atha kasmā catumahāpathe  sabhā viya sabbasādhāraṇā na labbhatīti āha ^b^``maggasamaṅginā pattabbato asādhāraṇa''^eb^nti.  ``asukassa sammāsambuddhassa kāle uppanna''nti evaṃ purimāya koṭiyā abhāvato ^b^appabhavaṃ.  maggabhāve^eb^ti ariyamaggassa atthibhāve. ^b^bhāvato^eb^ vijjamānato laddhabbato.</p>
              <p>[03] ^b^aṇuādīna^eb^nti aṇupakatikālapurisādīnaṃ. ^b^niccabhāvāpattī^eb^ti sassatabhāvasiddhi.  kūṭaṭṭhaniccatā hi idhādhippetā. ^b^hetuno abhāvā^eb^ti upapattiyā sādhanahetuno abhāvā.  ^b^niccā te^eb^ aṇuādayo. ^b^nibbānassa^eb^ ^a^M2.0210^ea^ ^b^niccattā^eb^ti apekkhadhammattāti  hetulakkhaṇānupapatti. ^b^``aṇuādīnaṃ asiddhattā''^eb^ti etena ``niccā aṇuādayo''ti  paṭiññāya dhammiasiddhi, tato ca nissayāsiddho hetūti dasseti. </p>
              <p>[03] 561^b^.^eb^ ^b^yathāvuttayuttisabbhāvato^eb^ti ``appabhavattā''ti attanā vuttaṃ hetuṃ sandhāyāha.  appabhavatā cassa apaccayatāya daṭṭhabbā, tāya tassa purimāya koṭiyā abhāvo. ^b^``rūpasabhāvātikkamato''^eb^ti  etena yathā rūpadhammānaṃ ruppanasabhāvo, paṭighātavantatāya kalāpaso vuttiyā padesasambandho  ca sabhāvo, evaṃ nibbānassa katthaci paṭighāto, sappadesatā ca natthīti dasseti. na  hi nibbānaṃ ``asukadisāya, asukadese''ti vā niddisīyati, yato taṃ appatiṭṭhamevāti.</p>
              <p>[03] ^b^``asithila^eb^ ^a^V2.0198^ea^ ^b^...pe0... gamanīyato''^eb^ti etena nibbānassa ariyānaṃ paccakkhasiddhataṃ dasseti.  ^b^``sabbaññuvacanato''^eb^ti etena tadaññesaṃ anumānasiddhataṃ, tadubhayena ``anupalabbhanīyato''ti  panassa hetuno asiddhataṃ dasseti. ^b^paramatthena nāvijjamānaṃ^eb^ vijjamānamevāti yathāraddhamatthaṃ  nigametvā tadatthasādhanaṃ āgamaṃ dassento ^b^``vuttañheta''^eb^nti-. ādimāha.</p>
              <p>[03] tattha ajātaṃ abhūtaṃ akataṃ asaṅkhatanti (udā0 73; netti0 41) cattāripi padāni  aññamaññavevacanāni. atha vā vedanādayo viya hetupaccayasamavāyasaṅkhātāya kāraṇasāmaggiyā  na jātaṃ na nibbattanti ^b^ajātaṃ^eb^. kāraṇena vinā, sayameva ca na bhūtaṃ na pātubhūtaṃ  na uppannanti ^b^abhūtaṃ^eb^. evaṃ ajātattā, abhūtattā ca yena kenaci kāraṇena na katanti  ^b^akataṃ^eb^. jātabhūtakatabhāvo ca nāma rūpādīnaṃ saṅkhatadhammānaṃ hoti, na asaṅkhatabhāvassa  nibbānassāti dassanatthaṃ ^b^``asaṅkhata''^eb^nti vuttaṃ. paṭilomato vā samecca sambhūya  paccayehi katanti saṅkhataṃ, tathā na saṅkhataṃ saṅkhatalakkhaṇarahitanti ca ^b^asaṅkhata^eb^nti evaṃ anekehi  kāraṇehi nibbattitabhāve paṭisiddhe ``pakativādīnaṃ pakati viya siyā nu kho ekeneva  kāraṇena etaṃ kata''nti āsaṅkāyaṃ kenaci na katanti dassanatthaṃ ^b^``akata''^eb^nti vuttaṃ.  evaṃ apaccayampi samānaṃ ``sayameva nu kho idaṃ bhūtaṃ pātubhūta''nti ^a^M2.0211^ea^ āsaṅkāyaṃ  taṃ nivattanatthaṃ ^b^``abhūta''^eb^nti vuttaṃ. ayañcetassa asaṅkhatākatābhūtabhāvo sabbena  sabbaṃ ajātidhammattāti dassetuṃ ^b^``ajāta''^eb^nti vuttaṃ.</p>
              <p>[03] evamettha satthā paramatthato nibbānassa atthibhāvaṃ pavedesi. pavedento ca ``ahaṃ dhammissaro  dhammassāmī''ti na attano āṇāmattena pavedesi, apica kho pana padaparame anukampamāno  yuttitopi pavedesi. yathāha -- </p>
              <p>[02] ``no cetaṃ, bhikkhave, abhavissa ajātaṃ abhūtaṃ akataṃ asaṅkhataṃ, nayidha jātassa  bhūtassa katassa saṅkhatassa nissaraṇaṃ paññāyetha. yasmā ca kho, bhikkhave, atthi ajātaṃ  abhūtaṃ akataṃ asaṅkhataṃ, tasmā jātassa bhūtassa katassa saṅkhatassa nissaraṇaṃ paññāyatī''ti  (udā0 73; netti0 41).</p>
              <p>[03] tassattho ^a^V2.0199^ea^ -- bhikkhave, yadi ajātādisabhāvā asaṅkhatā dhātu na abhavissa na siyā, idha loke  jātādisabhāvassa rūpādikkhandhapañcakasaṅkhātassa saṅkhatassa nissaraṇaṃ anavasesavūpasamo na paññāyeyya  na upalabbheyya na sambhaveyya. nibbānañhi ārammaṇaṃ katvā pavattamānā sammādiṭṭhiādayo  ariyamaggadhammā anavasesaṃ saṃkilese samucchindanti, tenettha sabbassāpi vaṭṭadukkhassa  apagamo nissaraṇaṃ paññāyati. evaṃ byatirekavasena nibbānassa atthibhāvaṃ dassetvā idāni  anugamanavasenapi taṃ dassetvā nigametuṃ ^b^``yasmā ca kho''^eb^tiādi vuttaṃ. tassattho  vuttanayeneva veditabbo.</p>
              <p>[03] ettha ca yasmā ``appaccayā dhammā asaṅkhatā dhammā (dha0 sa0 dukamātikā 7-8). atthi,  bhikkhave, tadāyatanaṃ, yattha neva pathavī (udā0 71). idampi kho ṭhānaṃ sududdasaṃ, yadidaṃ  sabbasaṅkhārasamatho sabbūpadhipaṭinissaggo (dī0 ni0 2.64, 67; ma0 ni0 2.337; saṃ0 ni0   2.172; mahāva0 7-8). asaṅkhatañca vo, bhikkhave, dhammaṃ desessāmi asaṅkhatagāminiñca  paṭipada''ntiādīhi (saṃ0 ni0  4.366) anekehi suttapadehi ``atthi, bhikkhave,  ajāta''nti (udā0 73; netti0 41) iminā ca suttapadena nibbānadhātuyā paramatthato  sabbhāvo sabbalokaṃ anukampamānena sammāsambuddhena pakāsito, tasmā ^a^M2.0212^ea^ yadipi  kattha apaccakkhakārīnampi sāsane abhippasannānaṃ viññūnaṃ saṃsayo natthiyeva. ye pana  paraneyyabuddhino puggalā, tesaṃ vimativinodanatthaṃ ayamettha adhippāyaniddhāraṇamukhena yuttivicāraṇā.</p>
              <p>[03] yathā pariññeyyatāya sauttarānaṃ kāmānaṃ, rūpānañca paṭipakkhabhūtaṃ tabbidhurasabhāvaṃ nissaraṇaṃ  paññāyati, evaṃ sabhāvānaṃ sabbesampi saṅkhatadhammānaṃ paṭipakkhabhūtena tabbidhurasabhāvena nissaraṇena  bhavitabbaṃ. yañca taṃ nissaraṇaṃ, sā asaṅkhatā dhātu. kiñca bhiyyo -- saṅkhatadhammārammaṇavipassanāñāṇaṃ,  apica anulomañāṇaṃ kilese tadaṅgavasena pajahati, na samucchedavasena pajahituṃ sakkoti.  tathā sammutisaccārammaṇaṃ paṭhamajjhānādīsu ñāṇaṃ vikkhambhanavaseneva kilese pajahati,  na samucchedavasena. iti saṅkhatadhammārammaṇassa, sammutisaccārammaṇassa ca ñāṇassa kilesānaṃ  samucchedappahāne asamatthabhāvato tesaṃ samucchedappahānakarassa ariyamaggañāṇassa tadubhayaviparītasabhāvena  ārammaṇena bhavitabbaṃ, sā asaṅkhatā dhātu.</p>
              <p>[03] tathā ^a^V2.0200^ea^ ``atthi, bhikkhave, ajātaṃ abhūtaṃ akataṃ asaṅkhata''nti (udā0 73; netti0  41) evamādi nibbānassa paramatthato atthibhāvajotakavacanaṃ aviparītatthaṃ bhagavatā bhāsitattā.  yañhi bhagavatā bhāsitaṃ, taṃ aviparītatthaṃ yathā taṃ ``sabbe saṅkhārā aniccā, sabbe saṅkhārā  dukkhā, sabbe dhammā anattā''ti (ma0 ni0 1.353, 356; dha0 pa0 277-279; theragā0  676-678; netti0 5), tathā nibbānasaddo katthaci visaye yathābhūtaparamatthavisayo upacāravuttisabbhāvato.  seyyathāpi sīhasaddoti evamādīhi nayehi yuttitopi asaṅkhatāya dhātuyā paramatthato atthibhāvo  veditabbo.</p>
              <p>[03] aparo nayo -- yadi pana nibbānaṃ abhāvamattameva siyā, tassa ``gambhīro duddaso duranubodho  santo paṇīto atakkāvacaro nipuṇo paṇḍitavedanīyo''ti (dī0 ni0 2.64, 67; ma0  ni0 2.337; saṃ0 ni0  1.172; mahāva0 7-8) gambhīrāditā, ``asaṅkhatañca vo, bhikkhave,  dhammaṃ desessāmī''tiādinā (saṃ0 ni0  4.366) asaṅkhatāditā, ``abyākatā dhammā  apaccayādhammā''tiādinā abyākatadhammāditā ca na vattabbā siyā. na hi abhāvassa ^a^M2.0213^ea^  koci sabhāvo atthi, yena so gambhīrāsaṅkhatādiākārato viññāyeyya. abhāvo hi abhāvo  eva, kuto tassa gambhīrāsaṅkhātādibhāvasambandho. kiñcāyamabhāvo sabbesaṃ kilesānaṃ  sabbasattasantānagatānaṃ eko vā bhaveyya aneko vā. yadi eko, ekeneva maggena  sabbakilesābhāvo kato, sacchikato cāti aññassa, aññesañca maggānaṃ niratthakatāti  na siyā maggabahutā, ekajjhañca sabbasattānaṃ nibbānādhigamo āpajjati. siyā panevaṃ  eko eva so nibbānasaññito kilesābhāvo, so pana na maggehi kātabbo, atha kho  sacchikātabboti. evaṃ sati visesato maggassa niratthakatā āpajjati, kilesānaṃ  appahānatoti ekopi maggo na siyā. asati ca kilesappahāne dukkhassa anupacchedanato  kilesābhāvasacchikiriyā kimatthiyā siyā, atha pana maggānaṃ santānagatasaṃyojanattayappahānādipaṭiniyatakiccatāya  catūsu maggesu pāṭiyekkaṃ kilesābhāvo. evaṃ sati sabhāvapabhedena vinā na bahubhāvoti  so kilesakkhayapariyāyena vutto sabhāvadhammo eva siyā.</p>
              <p>[03] yesaṃ abhāvo, tappabhedena abhāve bhedopacāroti ce? yesaṃ abhāvo, tesaṃ sasabhāvatāya  tassa sabhāvopacāropi siyā. tathā ca te  saṃkilesasaṅkhatatādito kilesasaṅkhatatādiupacārāpi ^a^V2.0201^ea^  siyuṃ. no ce te icchitā, tappabhedena bhedopacāropi na icchitabbo. na ca pahoti  upacarito bahubhāvo atthato bahubhāvāya. na hi jalaṃ analanti upacaritaṃ dahati, pacati  vā. ekattapañhampi cāyamabhāvo asabhāvatāya na sahatīti na sakkā vattuṃ natthibhāvasāmaññato  abhedavohāro yuttarūpoti. ekatte ca pubbe vuttā eva dosā, bahubhāve pana sati  vuttanayeneva siddhā sabhāvadhammatā. sabhāvadhammattepi ca bahubhāvo viya bhāvaṃ bhāvopi bahubhāvaṃ  na byabhicareyyāti nibbānassa bahubhāvapasaṅgo siyāti ce? na bahubhāvasseva abhāvappasaṅgato.  yadi hi yathā kakkhaḷatā bhāvaṃ, evaṃ bhāvopi kakkhaḷataṃ na byabhicareyya. evaṃ sati sabbesaṃ  bhāvānaṃ pathavībhāvāpattito kuto bhāvassa bahubhāvo, tasmā lokavohārānaṃ vicittatāya  yadipi bahutā bhāvāpekkhā, bhāvatā pana na bahutāpekkhāti na bhāvassa sato nibbānassa  bahubhāvo ``ekā niṭṭhā ^a^M2.0214^ea^ na puthu niṭṭhā''ti vacanato. ekasmiṃyeva ca  dassanabhāvanādvayaṃ sambhavati.</p>
              <p>[03] parinibbutānaṃ paccekaṃ nibbānabhāve sattasantānaniyataṃ nāma nibbānaṃ siyā. tathā  ca sati saṅkhatatādidosānativattiyeva, kilesappahānaṃ vā maggakiccaṃ kilesānaṃ abhāvo.  tassa ca ekatte na maggabahutā kiccantarassa kattabbassa abhāvato. maggabahubhāvo ca maggehi  sacchikātabbe ekasmiṃ dhamme indriyānaṃ apāṭavapāṭavapāṭavatarapāṭavatamabhāvena sacchikiriyāvisesena  kilesānaṃ pahānabhedena hotīti nibbānassa sabhāvadhammatte eva siyā. abhāvopi ca  kilesānaṃ maggena sakiccakatāya kātabbo eva siyā, na sacchikātabbo. ko hi  sabhāvo abhāvassa? yo sacchikātabbo siyā, so ce nibbānaṃ ekeneva maggena sabbakilesānaṃ  abhāvo eko abhinno kātabbo āpanno. aññathā maggavasena catubbidhabhāve nibbānassa  catubbidhabhāvappasaṅgo, nibbānavisesappasaṅgo ca āpajjeyyāti maggakiccassa ekattena maggabahutā  siyā. bahubhāve pana tesaṃ so vuttanayena ekasmiṃ dhamme sacchikiriyāvisesatoti  siddhā nibbānassa sabhāvadhammatā. khayādhigantabbatāya panetaṃ ``khayo''ti vuttaṃ. ``khaye  ñāṇa''nti (dha0 sa0 dukamātikā 142; 1382) hi vacanato ariyamaggo khayo nāma.  tena cetaṃ adhigantabbaṃ sacchikātabbaṃ, tasmā ``khayo''ti vuttanti. </p>
              <p>[06] iti nirodhaniddesakathāvaṇṇanā. </p>
            </h4>
          </h3>
          <h3>
            <h3n> magganiddesakathāvaṇṇanā </h3n>
            <h4>
              <h4n> </h4n>
              <p>[03] 562^b^.^eb^ ^b^aṭṭha^eb^ ^a^V2.0202^ea^ ^b^dhammā^eb^ti ``katamaṃ dukkhanirodhagāminī paṭipadā ariyasacca''nti ārabhitvā  ``sammādiṭṭhī''tiādinā ^b^pāḷiyaṃ^eb^ (vibha0 205) dukkhanirodhagāminipaṭipadāniddese  āgatā, tameva ca pāḷiṃ ānetvā uddesavasena idha ca vuttā sammādiṭṭhiādayo aṭṭha dhammā  atthato pakāsitā, na maggasaccaniddesavasenāti adhippāyo. yadi atthato pakāsitā,  kimatthiyaṃ pana idha kathananti āha ^b^``idha panā''^eb^tiādi. tattha ^b^``ekakkhaṇe pavattamānāna''^eb^nti  idaṃ lokiyakusalacittuppādesu viratiyo nānākkhaṇikā eva ^a^M2.0215^ea^ hontīti  katvā vuttaṃ. sesamaggadhammā pana tatthāpi ekajjhaṃ uppajjantiyeva. ^b^visesāvabodhanattha^eb^nti  paṭipakkhasamugghātādipavattiākāravisesassa avabodhanatthaṃ. vitthārato maggakathā parato  āvi bhavissatīti āha ^b^``saṅkhepato''^eb^ti. ^b^catusaccapaṭivedhāya paṭipannassā^eb^ti yathā  catusaccābhisamayo hoti, evaṃ sabbaso pubbabhāgapaṭipattiyā paripūraṇavasena paṭipannassa.  ariyamaggasaṅkhātassa yogassa sabbhāvato ^b^yogino^eb^. kāmaṃ avijjānusayasamugghāte tadekaṭṭhakilesānaṃ  lesopi nāvasissati, vijjāya pana avijjā ujuvipaccanīkadhammoti dassanatthaṃ ^b^``avijjānusayasamugghātaka''^eb^nti  vuttaṃ. parato micchāsaṅkappādiggahaṇepi eseva nayo. ^b^dhātuppakāsanarasā^eb^ti paramatthapakāsanarasā,  catusaccavibhāvanakiccāti attho. maggadhammānaṃ paṭipakkhavidhamanākāro sātisayaṃ pākaṭo  hutvā upaṭṭhātīti avijjānusayasamugghātakataṃ sammādiṭṭhiyā vatvāpi ^b^avijjandhakāraviddhaṃsanapaccupaṭṭhānatā^eb^  vuttā.</p>
              <p>[03] ^b^tathā sampannadiṭṭhino^eb^ti yathā avijjānusayasamugghāto hoti, tathā maggasammādiṭṭhiyā  sampannadiṭṭhino. evañhi catusaccapaṭivedhāya paṭipannassa yoginoti imamatthaṃ tathā-saddo  upasaṃharati. nibbānārammaṇatā pana taṃsampayuttavacaneneva bodhitā. ^b^micchāsaṅkappanighātaka^eb^nti  kāmasaṅkappādimicchāsaṅkappasamucchedakaṃ. ^b^appanāraso^eb^ti nibbānārammaṇe maggacittassa  samuppādavasena pavattanato appanākicco.</p>
              <p>[03] ^b^tathā passato vitakkayato cā^eb^ti vuttappakārāya sammādiṭṭhiyā passato, nibbānārammaṇe  ca sammāsaṅkappena cittaṃ abhiniropayato. ^b^vacīduccaritasamugghātikā^eb^ti catubbidhassapi  vacīduccaritassa samucchedikā. musāvādādīnaṃ visaṃvādanādikiccatāya lūkhānaṃ apariggāhakānaṃ  ^a^V2.0203^ea^ paṭipakkhabhāvato siniddhabhāvena sampayuttadhammānaṃ pariggāhakasabhāvā sammāvācāti āha ^b^``sā  pariggahalakkhaṇā''^eb^ti. kāyikakiriyā kiñci kattabbaṃ samuṭṭhāpeti, sayañca samuṭṭhahanaṃ  ghaṭanaṃ hotīti sammākammantasaṅkhātā viratipi samuṭṭhānasabhāvā vuttā. sampayuttadhammānaṃ  vā ukkhipanaṃ ^b^samuṭṭhāpanaṃ^eb^ kāyikakiriyāya bhārukkhipanaṃ viya.</p>
              <p>[03] ^b^assā^eb^ti yogino. tasmiṃ sati visujjhanato ^b^visuddhibhūtā^eb^. jīvamānassa sattassa,  sampayuttadhammānaṃ vā suddhi ^b^vodānaṃ,^eb^ ājīvasseva vā jīvitindriyavuttiyā ^a^M2.0216^ea^.  ñāyājīvassa abuddhapaṭikuṭṭhāya sammājīvikāya pavattihetutāya ^b^ñāyājīvapavattiraso^eb^.  imassa hi pavattito paṭṭhāya micchājīvo na pavattatīti.</p>
              <p>[03] sabbākusalaviddhaṃsakopi sammāvāyāmo ujupaṭipakkhadassanavasena ^b^kosajjasamucchedako^eb^  vutto. saṃkilesapakkhatopi tassa paggaṇhanaṃ ^b^paggaho^eb^. kāyādīsu subhādiākārupadhāraṇavasena  pavattā subhasaññādipubbaṅgamā akusalakkhandhā micchāsati, tassā viddhaṃsano ^b^micchāsativiniddhunano.  asammoso^eb^ti sammosaviddhaṃsanato tappaṭipakkho. ārammaṇassa yathāsabhāvasallakkhaṇaṃ ^b^upaṭṭhānaṃ^eb^.  ``ārakkhapaccupaṭṭhānā''ti, ``satārakkhena cetasā''ti (dī0 ni0 3.348) ca vacanato  visesato sati kusalacittassa ārakkhāti āha ^b^``satiyā saṃrakkhiyamānacittassā''^eb^ti. </p>
              <p>[03] 563^b^.^eb^ ^b^saccañāṇassā^eb^ti saccāni ārabbha pavattanakañāṇassa, na paṭivedhañāṇaṃ viya sakideva  bujjhati, atha kho punappunaṃ uppajjanato anu anu bodho anubodho, anussavākāraparivitakkadiṭṭhinijjhānakkhantianugato  vā bodho anubodho, tadeva ñāṇanti ^b^anubodhañāṇaṃ^eb^. na hi taṃ paccakkhato bujjhati,  anussavādivasena pana kappanamukhena bujjhati. ^b^kiccato^eb^ti parijānanādito. taṃkiccakaraṇeneva  hi pariññeyyādīni viya tānipi tassa pākaṭāni honti. vivaṭṭānupassanāya hi saṅkhārehi  patilīyamānamānasassa uppajjamānaṃ maggañāṇaṃ visaṅkhāraṃ dukkhanissaraṇaṃ ārammaṇaṃ katvā dukkhaṃ  paricchindati, dukkhagatañca taṇhaṃ pajahati, nirodhañca sacchikaroti phusati. ādicco  viya pabhāya sammāsaṅkappādīhi saha samuppannaṃ taṃ maggaṃ bhāveti, na ca saṅkhāre amuñcitvā  pavattamānena ñāṇena etaṃ sabbaṃ kātuṃ sakkā nimittapavattehi avuṭṭhitattā. tasmā  etāni kiccāni karontaṃ taṃ ñāṇaṃ dukkhādīni vibhāveti ^a^V2.0204^ea^ tattha sammohanivattanenāti  ^b^``cattāripi saccāni paṭivijjhatī''^eb^ti vuttaṃ, ekapaṭivedhenāti adhippāyo.</p>
              <p>[03] ^b^dukkhasamudayampi so passatī^eb^ti kālantaradassanaṃ sandhāya vuttanti ce? na, ``yo  nu kho, āvuso, dukkhaṃ passati, dukkhasamudayampi so passatī''tiādinā (saṃ0 ni0   5.1100) ekadassino aññattayadassitāvicāraṇāyaṃ taṃsādhanatthaṃ āyasmatā ^a^M2.0217^ea^  ^b^gavampati^eb^ttherena imassa ^b^suttassa^eb^ ānītattā, paccekañca saccesu dissamānesu aññattayadassanassa  yojitattā. aññathā anupubbābhisamaye purimadiṭṭhassa pacchā adassanato samudayādidassino  dukkhādidassitā na yojetabbā siyā. yojitā ca sā ``yo dukkhasamudayaṃ passati,  dukkhampi so passatī''tiādinā (saṃ0 ni0  5.1100). ^b^lokiyaṃ^eb^ saccañāṇaṃ.  ^b^tattha^eb^ lokiyañāṇe. pariyuṭṭhānasaṅkhāto abhibhavo ^b^pariyuṭṭhānābhibhavo,^eb^ tassa vasena.  suddhasaṅkhārapuñjamattadassanato sakkāyadiṭṭhipariyuṭṭhānaṃ nivatteti. ``lokasamudayaṃ kho,  kaccāna, yathābhūtaṃ sammappaññāya passato yā loke natthitā, sā na hotī''ti (saṃ0  ni0  2.15) vacanato samudayadassanaṃ hetuphalapabandhāvicchedadassanato pariyuṭṭhānābhibhavavasena  pavattamānaṃ ucchedadiṭṭhiṃ nivatteti. ``lokanirodhaṃ kho...pe0... passato yā loke  atthitā, sā na hotī''ti (saṃ0 ni0  2.15) vacanato nirodhadassanaṃ hetunirodhā  phalanirodhadassanato sassatadiṭṭhiṃ nivatteti. attakārassa paccakkhadassanato maggadassanaṃ ``natthi  attakāre, natthi parakāre, natthi purisakāre''tiādikaṃ (dī0 ni0 1.168)  akiriyadiṭṭhiṃ pajahati. ``natthi hetu, natthi paccayo sattānaṃ saṃkilesāya, ahetū  appaccayā sattā saṃkilissanti, natthi hetu...pe0... visuddhiyā, ahetū appaccayā  sattā visujjhantī''tiādikā (dī0 ni0 1.168; ma0 ni0 2.101, 227; saṃ0 ni0   3.212) ahetukadiṭṭhi ca idha akiriyādiṭṭhiggahaṇeneva gahitāti daṭṭhabbā. sāpi hi  visuddhimaggadassanena pahīyatīti. dukkhe ñāṇaṃ samudayaphalassa dukkhassa addhuvādibhāvaṃ  passatīti ^b^phale vippaṭipattiṃ^eb^ nivatteti.</p>
              <p>[03] issaro lokaṃ pavatteti sajjeti nivatteti saṃharatīti ^b^issarakāraṇino^eb^ vadanti.  padhānato loko āvi bhavati, tattheva ca patilīyatīti ^b^padhānakāraṇino^eb^. </p>
              <p>[21] ``kālo ^a^V2.0205^ea^ karoti bhūtāni, kālo saṃharatī pajā. </p>
              <p>[22] kālo sutte jāgarati, kālo hi duratikkamo''ti.. -- </p>
              <p>[25] ^b^kālavādino^eb^. kaṇṭakassa tikhiṇabhāvo viya, kapiṭṭhaphalādīnaṃ parimaṇḍalatā viya,  migapakkhisarīsapādīnaṃ vicittatā viya ca sabhāveneva loko sambhoti, vibhoti cāti  ^b^sabhāvavādino. ādi^eb^-saddena aṇūhi ^a^M2.0218^ea^ loko pavattati, sabbaṃ pubbekatahetu,  loko niyato acchejjasuttāvutābhejjamaṇisadiso, na ettha kassaci purisakāroti ^b^niyativādino^eb^. </p>
              <p>[21] ``yadicchāya pavattanti, yadicchāya nivattare. </p>
              <p>[22] yadicchāya sukhaṃ dukkhaṃ, tasmā yādicchakī pajā''ti.. -- </p>
              <p>[25] ^b^yadicchāvādino,^eb^ ye ^b^adhiccasamuppattivādino^eb^ti ca vuccanti. evamādiakāraṇavādasaṅgaho  daṭṭhabbo. rāmudakāaḷārādīnaṃ viya, arūpaloke nigaṇṭhānaṃ viya ca lokathūpikāyaṃ  apavaggo mokkhoti gahaṇaṃ ^b^apavaggagāho. ādi^eb^-saddena padhānassa appavatti, guṇaviyuttassa  attano sakattani avaṭṭhānaṃ, brahmunā salokatā, samīpatā, saṃyogo, diṭṭhadhammanibbānavādāti  evamādīnaṃ gahaṇaṃ daṭṭhabbaṃ. ettha ca ^b^padhānassa appavatti^eb^ mahatādibhāvena apariṇāmo,  anabhibyatti vā. ``ahamañño, pakati aññā''ti evaṃ pavattapakatipurisantarajānanena  attasukhadukkhamohesu avibhāgaggahaṇe kira nivattite vuttanayena padhānaṃ nappavattati,  so vimokkhoti kāpilā. ^b^guṇaviyuttassā^eb^ti buddhisukhadukkhaicchādosappayattadhammādhammasaṅkhārehi  navahi attaguṇehi viyuttassāti kaṇādamatānusārino. ^b^salokatā^eb^ brahmunā samānalokatā.  ^b^samīpatā^eb^ tassa samīpappavattitā. ^b^saṃyogo^eb^ tena ekībhāvūpagamanaṃ. ``indriyatappanaputtamukhadassanādīhi  vinā apavaggo natthī''ti gahetvā tathā pavattanaṃ ^b^kāmasukhallikānuyogo^eb^. anasanakesaluñcanāditapacariyāya  naggasīlagosīlakukkurasīlādīhi ca attaparitāpanena mokkho hotīti ^b^attakilamatho^eb^. </p>
              <p>[01] svāyaṃ sabbo micchāgāho saccañāṇe sati patiṭṭhaṃ na labhatīti vuttamevatthaṃ saṅgaṇhanto  ^b^``loke lokappabhave''^eb^ti gāthamāhāti. </p>
              <p>[06] ñāṇakiccato vinicchayavaṇṇanā niṭṭhitā. </p>
              <p>[03] 564^b^.^eb^ ^b^sesā^eb^ ^a^M2.0219^ea^ ^a^V2.0206^ea^ ^b^sabbadhammā^eb^ti sesā ekāsīti lokiyadhammā. ajjhattikabāhiresu  dvādasasu āyatanesu kāmabhavavibhavataṇhāvasena dvādasatikā ^b^chattiṃsa taṇhāvicaritāni,^eb^  khuddakavatthuvibhaṅge vā āgatanayena kālavibhāgaṃ anāmasitvā vuttāni. tadāmasane hi  aṭṭhasataṃ honti. ^b^asammissa^eb^nti ekakattā kenaci asammissaṃ, kuto tadantogadhappabhedoti  adhippāyo. vīmaṃsiddhipādādīnaṃ bodhipakkhiyānaṃ satipi kiccanānatte atthato ekattā  sammādiṭṭhiyā saṅgahoti sammādiṭṭhimukhena tadantogadhatā vuttā.</p>
              <p>[03] ^b^tayo nekkhammavitakkādayo^eb^ti lokiyakkhaṇe alobhamettākaruṇāsampayogavasena bhinnā,  maggakkhaṇe lobhabyāpādavihiṃsāsamucchedanavasena tayoti ekopi vutto. esa nayo ^b^sammāvācā^eb^dīsu.  appicchatāsantuṭṭhitānaṃ pana bhāve sammāājīvasambhavato tena tesaṃ saṅgaho daṭṭhabbo. bhavantarepi  jīvitahetupi ariyehi avītikkamanīyattā ^b^ariyakantānaṃ^eb^ sammāvācādisīlānaṃ  gahaṇena yena saddhāhatthena tāni gahetabbāni, so saddhāhattho gahito eva hotīti tato anaññāni  saddhindriyasaddhābalāni tattha antogadhāni vuttāni. chando pana saddhānuguṇoti katvā chandiddhipādassāpi  tadantogadhatā vuttā. ^b^tesaṃ atthitāyā^eb^ti saddhindriyasaddhābalachandiddhipādānaṃ atthitāya  sīlassa atthibhāvato tividhenāpi sīlena te tayopi gahitāti tattha antogadhā. ^b^cittasamādhī^eb^ti  cittiddhipādaṃ vadati. ``cittaṃ paññañca bhāvaya''nti (saṃ0 ni0  1.23, 192; peṭako0  22; mi0 pa0 2.1.9) hi cittamukhena samādhi vuttoti samādhimukhena cittampi vattabbataṃ  arahati. cittiddhipādabhāvanāya pana samādhipi adhimatto hotīti vīmaṃsiddhipādādivacanaṃ  viya cittiddhipādoti avatvā idha ``cittasamādhī''ti vuttaṃ. ``pītimanassa kāyo  passambhati, passaddhakāyo sukhaṃ vedeti, sukhino cittaṃ samādhiyatī''ti (dī0  ni0 1.466; 3.359; saṃ0 ni0  5.376; a0 ni0  3.96;  11.12) vacanato samādhiupakārā  ^b^pītipassaddhiyo,^eb^ tasmā samādhiggahaṇena gahitā. upekkhā pana samādhiupakārakato, taṃsadisakiccato  ca. tasmā samādhisīsena etesaṃ antogadhatā daṭṭhabbā. </p>
              <p>[06] antogadhānaṃ pabhedavinicchayavaṇṇanā niṭṭhitā. </p>
              <p>[03] 565^b^.^eb^ ^b^bhāro^eb^ ^a^M2.0220^ea^ ^b^viya dukkhasaccaṃ^eb^ vighātakattā, saṃharaṇīyavasena vihantabhāvatoti  attho. ^b^bhārādānamiva^eb^ tattha tattha bhave uppajjanakavighātassa hetubhāvato. ^b^bhāranikkhepanamiva^eb^  pavattidukkhavūpasamabhāvato ^a^V2.0207^ea^. ^b^rogo viya, dubbhikkhamiva^eb^ ca bādhakattā. ^b^roganidānaṃ  viya, dubbuṭṭhi viya^eb^ ca pabhavalakkhaṇattā. ^b^dubbuṭṭhī^eb^ti ca avassanaṃ vā ativassanaṃ vā.  ^b^rogavūpasamo viya, subhikkhamiva^eb^ ca santilakkhaṇattā, sukhabhāvato. ``nibbānaṃ paramaṃ  sukha''nti (dha0 pa0 203-204) hi vuttaṃ. ^b^bhesajjamiva, suvuṭṭhi viya^eb^ ca dukkhassa  hetupacchedato, tassa ca apagamūpāyabhāvato. niyyānalakkhaṇañhi maggasaccaṃ. aniṭṭhabhāvato,  sāsaṅkasappaṭibhayato ca dukkhaṃ verivisarukkhabhayaorimatīrūpamaṃ. ^b^veraṃ^eb^ byāpādo,  paccatthikabhāvo vā. ^b^verasamugghāto^eb^ veravūpasamo mettā. ^b^verasamugghātupāyo^eb^  saṅgahavatthūni. </p>
              <p>[06] upamāto vinicchayavaṇṇanā niṭṭhitā. </p>
              <p>[03] 566^b^.^eb^ ^b^esa nayo samudayādīsū^eb^ti atthi cettha samudayo, na ariyasaccaṃ, atthi ariyasaccaṃ,  na samudayo, atthi samudayo ceva ariyasaccañca, atthi neva samudayo na ariyasaccanti.  sesasaccadvayepi eseva nayo. ^b^na ariyasaccaṃ^eb^ pariññeyyapahātabbāsaṅkhataniyyānabhāvābhāvato.  ^b^itaraṃ pana ariyasaccadvaya^eb^nti samudayamaggasaccadvayamāha. ^b^siyā dukkhaṃ^eb^ saṅkhāradukkhatāya.  tenāha ^b^``aniccato''^eb^ti. ^b^tathattenā^eb^ti tathasabhāvena, pariññeyyabhāvenāti attho.  etena taṃ ariyasaccadvayaṃ ``siyā dukkhaṃ, na ariyasaccaṃ, siyā ariyasaccaṃ, na dukkha''nti  imamatthaṃ dasseti. ariyasaccasaddaparā hi dukkhādisaddā pariññeyyādibhāvaṃ vadanti.  teneva ariyasaccasaddānapekkhaṃ dukkhasaddaṃ sandhāya maggasampayuttasāmaññaphaladhammānaṃ ādipadasaṅgaho  vutto, ariyasaccasaddāpekkhaṃ pana sandhāya catutthapadasaṅgaho.</p>
              <p>[03] ^b^sabbākārenā^eb^ti sabbappakārena. yathā maggasampayuttadhammādayo ekaṅgavikalā, evaṃ ahutvā  sabbaṅgayogena dukkhatāya ceva ariyasaccatāya cāti attho. ``upādānakkhandhapañcaka''nti vutte  taṇhāyapi saṅgaho siyāti taṃnivattanatthaṃ ^b^``aññatra taṇhāyā''^eb^ti vuttaṃ tassā visuṃ  ariyasaccabhāvato. samudayādīsu avasesakilesādayo pabhavaṭṭhena samudayo, na ariyasaccaṃ  suttantasaṃvaṇṇanā ayanti katvā ^a^M2.0221^ea^. nirodho ariyasaccaṃ, na samudayo. itaraṃ  pana ariyasaccadvayaṃ siyā samudayo attano phalassa paccayaṭṭhena, na pana yassa pahānāya bhagavati  brahmacariyaṃ vussati tathattena, sabbākārena pana taṇhāsamudayo ceva ariyasaccañca. maggasampayuttadhammā,  sāmaññaphalāni ca yassa pahānāya bhagavati brahmacariyaṃ vussati tathattena neva samudayo, na  ariyasaccaṃ. saṅkhāranirodho, nirodhasamāpatti ca nirodho, na  ariyasaccaṃ. samudayo ^a^V2.0208^ea^  ariyasaccaṃ, na nirodho. itaraṃ pana ariyasaccadvayaṃ siyā nirodho khaṇanirodhasabbhāvato, na  pana yassa sacchikiriyāya bhagavati brahmacariyaṃ vussati tathattena. sabbākārena pana asaṅkhatā  dhātu nirodho ceva ariyasaccañca. sesaṃ vuttanayameva. ariyamaggato aññāni maggāni  maggo, na ariyasaccaṃ. nirodho ariyasaccaṃ, na maggo. itaraṃ pana saccadvayaṃ siyā maggo  bhavagāminipaṭipadābhāvato, na pana yassa bhāvanāya bhagavati brahmacariyaṃ vussati tathattena,  sabbākārena pana nirodhagāminipaṭipadā maggo ceva ariyasaccañca. sesaṃ vuttanayameva. </p>
              <p>[06] catukkato vinicchayavaṇṇanā niṭṭhitā. </p>
              <p>[03] 567^b^.^eb^ ^b^suññānī^eb^ti vedakādīhi bāhirakaparikappitehīti adhippāyo. dukkhañhi  vedanīyampi santaṃ vedakarahitaṃ, kevalaṃ pana tasmiṃ attano paccayehi pavattamāne dukkhaṃ  vedetīti vohāramattaṃ hoti. esa nayo itaresupi.</p>
              <p>[03] ``dukkhamevā''ti avadhāraṇena nivattitamatthaṃ dassetuṃ ^b^``na koci dukkhito''^eb^ti vuttaṃ.  ^b^kiriyāva vijjatī^eb^ti samudayasaccaṃ sandhāya vadati. purimasaccadvayassa vipākavaṭṭakammavaṭṭasaṅgahato  kārakassa vā dukkhasaccasabhāvamāha. kātabbāpi hi kiriyā kārakarahitā kevalaṃ  attano paccayehi tāya pavattamānāya dukkhasaññite dhammappabandhe kiriyaṃ karotīti vohāramattaṃ  hoti. nibbutagamakesupi eseva nayo. ``maggo atthī''ti vattabbe ^b^``maggamatthī''^eb^ti  okārassa abhāvo katoti daṭṭhabbaṃ. ^b^gamako^eb^ti nibbutiṃ gantā.</p>
              <p>[03] kilesāsucipaggharaṇaṭṭhena sāsavatā ^b^asubhatā^eb^ti katvā anāsavattā nirodhamaggā subhā  eva. dukkhādīnaṃ pariyāyena samudayādibhāvo ca atthi ^a^M2.0222^ea^, na pana nirodhabhāvo,  nirodhassa vā na dukkhādibhāvoti nirodhāvasesattayānaṃ na aññamaññasamaṅgitāti āha ^b^``nirodhasuññāni  vā''^eb^tiādi.</p>
              <p>[03] ^b^samudaye dukkhassābhāvato^eb^ti ponobhavikāya taṇhāya punabbhavassa abhāvato. yathā vā pakativādīnaṃ  vikārā avikāribhāvato, pubbe patipalīnā ca pakatibhāveneva tiṭṭhanti, na evaṃ  samudayasampayuttampi dukkhaṃ samudayabhāvena tiṭṭhatīti āha   ``samudaye dukkhassābhāvato''ti ^a^V2.0209^ea^.  magge ca nirodhassa abhāvatoti sambandho. yathā avibhattehi vikārehi mahāhaṅkāratammattavisesindriyabhūtavisesehi  pakatibhāveneva ṭhitehi pakati sagabbhā icchitā pakativādīhi, evaṃ na phalena sagabbho  hetūti attho. ^b^``dukkhasamudayānaṃ nirodhamaggānañca asamavāyā''^eb^ti etaṃ vivaranto  āha ^b^``na hetusamavetaṃ hetuphala''^eb^ntiādi. tattha ``idha tantūsu paṭo, kapālesu  ghaṭo, bīraṇesu kaṭo dvīsu aṇūsu dviaṇuka''ntiādinā idha vuddhivohārajanako avisuṃ  siddhānaṃ sambandho samavāyo, tena samavāyena kāraṇesu dvīsu aṇūsu dviaṇukaṃ phalaṃ  samavetaṃ ekībhūtamiva sambaddhaṃ, tīsu aṇūsu tiaṇukanti evaṃ mahāpathavīmahāudakamahāaggimahāvātakkhandhapariyantaṃ  phalaṃ attano kāraṇesu samavetanti ^b^samavāyavādino^eb^ vadanti. evaṃ pana vadantehi aparimāṇesu  kāraṇesu mahāparimāṇaṃ ekaṃ phalaṃ samavetaṃ attano antogadhehi kāraṇehi sagabbhaṃ  asuññanti vuttaṃ hoti. evamidha samavāyābhāvā phale hetu natthīti hetusuññaṃ  phalanti attho. </p>
              <p>[06] suññato vinicchayavaṇṇanā niṭṭhitā. </p>
              <p>[06] iti magganiddesakathāvaṇṇanā. </p>
            </h4>
          </h3>
          <h3>
            <h3n> ekavidhādivinicchayakathāvaṇṇanā </h3n>
            <h4>
              <h4n> </h4n>
              <p>[03] 568^b^.^eb^ ^b^pavattibhāvato^eb^ti saṃsārassa pavattibhāvato. ^b^catuāhārabhedato^eb^ti catuāhārappaccayavisesato.  etena cattāro kabaḷīkārādiāhāravisese, ajjhoharaṇīyavatthu, saḷāyatana, avijjā,  abhisaṅkhārasaṅkhāte tappaccayabhūtadhammavisese ca saṅgaṇhāti ^a^M2.0223^ea^, ojaṭṭhamakarūpa, vedanā,  paṭisandhiviññāṇa, nāmarūpasaṅkhāte tannibbattadhammavisese ca.</p>
              <p>[03] ^b^pavattakabhāvato^eb^ pavattidukkhassa. ^b^rūpābhinandanādibhedo^eb^ rūpakkhandhādiabhinandanabhedo,  rūpārammaṇādivasenāpīti vadanti. rūpataṇhādīnaṃ paccekaṃ anekabhedattā ^b^cha taṇhākāyā,^eb^  tesaṃ ^b^bhedato^eb^.</p>
              <p>[03] upādānehi upādīyatīti upādi, upādānakkhandhapañcakaṃ. tannissaraṇabhūtaṃ nibbānaṃ,  tassa vūpasamo taṃsantīti katvā tassa yāva pacchimaṃ cittaṃ, tāva sesataṃ, tato paraṃ  anavasesatañca ^a^V2.0210^ea^ upādāya ^b^saupādisesanibbānadhātu, nirupādisesanibbānadhātū^eb^ti dvidhā  voharīyati. yathā cāyaṃ bhedo vohārato, evamitarepīti te katipaye dassetuṃ ^b^``tividho''^eb^tiādi  vuttaṃ. aññathā ekassa sato nibbānassa kuto bhedoti.</p>
              <p>[03] ^b^samathavipassanābhedato^eb^ti ettha sammādiṭṭhisammāsaṅkappā vipassanā, itare samathāti vadanti.  sīlampi hi samathassa upakārakattā samathaggahaṇena gayhatīti tesaṃ adhippāyo. atha vā yānadvayassa  vasena laddho maggo samatho vipassanāti āgamanavasena vuttoti daṭṭhabbo. ^b^aya^eb^nti ariyamaggo.  ^b^sappadesattā^eb^ti sīlakkhandhādīnaṃ ekadesattāti attho. ekadeso hi padissati avayavabhāvena  apadisīyatīti padeso, attano samudāyaṃ pati saha padesenāti ^b^sappadeso^eb^ti vuccati  yathā ``sanidassanā dhammā''ti (dha0 sa0 dukamātikā 9), sīlakkhandhādayo ca sabbalokiyalokuttarasīlādisaṅgāhakā,  ariyamaggo lokuttaro evāti tadekadeso hoti.</p>
              <p>[03] ^b^sajātito^eb^ti samānajātito, vacīduccaritaviratiādibhedesu samānāya sīlajātiyāti  attho.</p>
              <p>[03] ^b^onatasahāyo viya vāyāmo^eb^ paggahakiccasāmaññato. ^b^aṃsakūṭaṃ datvā ṭhitasahāyo viya  sati^eb^ apilāpanavasena niccalabhāvakaraṇasāmaññato. ^b^sajātito^eb^ti savitakkasavicārādibhedesu  samānāya samādhijātiyāti attho. ^b^kiriyato^eb^ti samādhianurūpakiriyato. tato eva  hi ``cattāro satipaṭṭhānā samādhinimittā, cattāro sammappadhānā ^a^M2.0224^ea^ samādhiparikkhārā''ti  (ma0 ni0 1.46) sativāyāmānaṃ samādhissa nimittaparikkhārabhāvo vutto.</p>
              <p>[03] ^b^ākoṭentena viyā^eb^ti ``aniccaṃ anicca''ntiādinā paññākiccasadisena kiccena  samantato koṭentena viya, ``aniccaṃ khayaṭṭhena, dukkhaṃ bhayaṭṭhenā''tiādinā (paṭi0  ma0 1.48) ^b^parivattentena^eb^ viya ca ādāya ūhitvā dinnameva paññā paṭivijjhati. dvinnaṃ  samānakālattepi paccayabhāvena sammāsaṅkappassa purimakālassa viya niddeso kato. ^b^sajātito^eb^ti  ``dukkhe ñāṇa''ntiādīsu (saṃ0 ni0  5.8) samānāya paññājātiyā. ^b^kiriyato^eb^ti  ettha paññāsadisaṃ kiccaṃ ``kiriyā''ti vuttaṃ, pubbe pana samādhiupakārakaṃ  tadanurūpakiccanti ayamettha viseso.</p>
              <p>[03] ``sabbaṃ ^a^V2.0211^ea^, bhikkhave, abhiññeyya''nti (saṃ0 ni0  4.46) vacanato cattāripi abhimukhaṃ  paccakkhato ñātabbāni, abhivisiṭṭhena vā ñāṇena ñātabbānīti ^b^abhiññeyyāni^eb^. </p>
              <p>[03] 569^b^.^eb^ ^b^aññamaññaṃ sabhāgānī^eb^ti aññamaññasamānabhāgāni, sadisarūpānīti attho.</p>
              <p>[03] ^b^durabhisambhavatara^eb^nti abhisambhavituṃ sādhetuṃ asakkuṇeyyataraṃ, sattivighātena duradhigamanti  attho. ^b^asana^eb^nti kaṇḍaṃ. ^b^atipāteyyā^eb^ti khipeyya. ^b^koṭiyā^eb^ti kaṇḍassa  koṭiyā vālaggena. ^b^koṭi^eb^nti vālasseva koṭiṃ. ^b^paṭivijjheyyā^eb^ti paṭimukhabhāvena  vijjheyya.</p>
              <p>[03] bādhakapabhavasantiniyyānalakkhaṇehi vavatthānaṃ ^b^salakkhaṇavavatthānaṃ. duravagāhatthena gambhīrattā^eb^ti  oḷārikā dukkhasamudayā. tiracchānagatānampi hi dukkhaṃ, āhārādīsu ca abhilāso  pākaṭo. pīḷanādiāyūhanādivasena pana ``idaṃ dukkhaṃ, idamassa kāraṇa''nti yāthāvato  ogāhituṃ asakkuṇeyyattā ^b^gambhīrā^eb^. saṇhasukhumadhammattā nirodhamaggā sabhāvato  eva ^b^gambhīraṭṭhena duravagāhā^eb^. teneva uppanne magge natthi nirodhamaggānaṃ anavagāhoti.  nibbānampi maggena adhigantabbattā tassa phalanti apadisīyatīti āha ^b^``phalāpadesato''^eb^ti.  vuttañhetaṃ ``dukkhanirodhe ñāṇaṃ atthapaṭisambhidā''ti (vibha0 719). maggopi  nirodhassa sampāpakabhāvato ``hetū''ti ^a^M2.0225^ea^ apadisīyatīti āha ^b^``hetuapadesato''^eb^ti.  vuttampi cetaṃ ``dukkhanirodhagāminiyā paṭipadāya ñāṇaṃ dhammapaṭisambhidā''ti (vibha0  719).</p>
              <p>[03] ^b^iti evaṃ pakārehī^eb^ti iti vijaññāti sambandho. tattha itisaddena vijānanakkamaṃ dasseti.  ^b^evaṃ pakārehī^eb^ti evaṃ-saddena vijānanakāraṇabhūtena eva. </p>
              <p>[06] sabhāgavisabhāgatovinicchayavaṇṇanā niṭṭhitā. </p>
              <p>[06] indriyasaccaniddesavaṇṇanā niṭṭhitā. </p>
              <p>[06] iti soḷasamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 17. paññābhūminiddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paṭiccasamuppādakathāvaṇṇanā </h3n>
            <h4>
              <h4n> </h4n>
              <p>[03] 570^b^.^eb^ ^b^imissā^eb^ ^a^M2.0226^ea^ ^a^V2.0212^ea^ ^b^paññāyā^eb^ti imissā yathādhigatāya vipassanāya. ^b^bhūmibhūtesū^eb^ti  pavattiṭṭhānabhūtesu. kāmañcāyaṃ paṭiccasamuppādapaṭiccasamuppannasamaññā pitāputtasamaññā  viya apekkhāsiddhā, hetuphaladhammesu pana yathākkamaṃ vavatthitāvāti ^b^``paṭiccasamuppādo  cevā''^eb^tiādinā vibhajja vuttaṃ. ^b^ādisaddenā^eb^ti ``paṭiccasamuppādādibhedā''ti  ettha vuttāadisaddena. ^b^avasesā honti,^eb^ saṃvaṇṇanāvasenāti adhippāyo. tenāha  ^b^``tesaṃ vaṇṇanākkamo anuppatto''^eb^ti.</p>
              <p>[03] ^b^avijjādayo dhammā paṭiccasamuppādo,^eb^ na samuppattimattaṃ. svāyamattho iminā suttapadena  veditabboti dassento ^b^``vuttañheta''^eb^ntiādiṃ vatvā paṭiccasamuppanne pana dassetuṃ  ^b^``jarāmaraṇādayo panā''^eb^tiādi āraddhaṃ. kasmā panettha anulomato paṭiccasamuppādadhammā  dassitā, paṭilomato paṭiccasamuppannā dhammāti? yato te paccayato uppannā, tassa  samanantaradassanatthaṃ.</p>
              <p>[03] na niccaṃ na sassatanti ^b^aniccaṃ^eb^. samecca sambhūya paccayehi katanti ^b^saṅkhataṃ^eb^. paṭicca  paccayārahaṃ paccayaṃ nissāya sahitameva uppannanti ^b^paṭiccasamuppannaṃ^eb^. khayanasabhāvaṃ  ^b^khayadhammaṃ^eb^. vayanasabhāvaṃ ^b^vayadhammaṃ^eb^. virajjanasabhāvaṃ palujjanasabhāvaṃ ^b^virāgadhammaṃ^eb^.  nirujjhanasabhāvaṃ ^b^nirodhadhammaṃ^eb^. sesaṃ yadettha vattabbaṃ, taṃ parato āvi bhavissati. </p>
              <p>[03] 571^b^.^eb^ ^b^etthā^eb^ti etesu yathāvuttesu suttapadesu. ^b^saṅkhepo^eb^ti atthasaṅkhepo.</p>
              <p>[03] ^b^jātipaccayā^eb^ti jātisaṅkhātā paccayā. hetumhi nissakkavacanaṃ. ^b^ṭhitāva sā dhātū^eb^ti  yāyaṃ jarāmaraṇassa idappaccayatā ``jātipaccayā jarāmaraṇa''nti, esā dhātu esa sabhāvo.  sā ^a^V2.0213^ea^ tathāgatānaṃ uppādato pubbe, uddhañca aviññāyamāno, majjhe ca viññāyamāno, na tathāgatehi  uppādito, atha kho sambhavantassa jarāmaraṇassa sabbakālaṃ jātipaccayato sambhavoti ṭhitā  eva. kevalaṃ pana sayambhūñāṇena ^a^M2.0227^ea^ abhisambujjhanato, ``ayaṃ dhammo tathāgatena  adhigato''ti pavedanato ca tathāgato ``dhammassāmī''ti vuccati na apubbassa uppādanato.  tena vuttaṃ ``ṭhitāva sā dhātū''ti. sā eva ^b^jātipaccayā jarāmaraṇa^eb^nti ettha  vipallāsābhāvato evaṃ avabujjhamānassa etassa sabhāvassa, hetuno vā tatheva bhāvato ṭhitatāti  ^b^dhammaṭṭhitatā^eb^. jāti vā jarāmaraṇassa uppādaṭṭhiti pavattāayūhanasaṃyogapalibodhasamudayahetupaccayaṭṭhitīti  taduppādādibhāvenassā ṭhitatā ^b^``dhammaṭṭhitatā''^eb^ti phalaṃ patisāmatthiyato hetumeva  vadati.</p>
              <p>[03] atha vā dhārīyati paccayehīti dhammo, tiṭṭhati tattha tadāyattavuttitāya phalanti ṭhiti, dhammassa  ṭhiti ^b^dhammaṭṭhiti. dhammo^eb^ti vā kāraṇaṃ, paccayoti attho. dhammassa ṭhitisabhāvo,  dhammato ca añño sabhāvo natthīti ^b^dhammaṭṭhiti,^eb^ paccayo. tenāha ``paccayapariggahe paññā  dhammaṭṭhitiñāṇa''nti (paṭi0 ma0 1.45). dhammaṭṭhiti eva ^b^dhammaṭṭhitatā^eb^. sā eva dhātu  ``jātipaccayā jarāmaraṇa''nti imassa sabhāvassa, hetuno vā aññathattābhāvato ``na jātipaccayā  jarāmaraṇa''nti viññāyamānassa tabbhāvābhāvato niyāmatā vavatthitabhāvoti ^b^dhammaniyāmatā^eb^.  phalassa vā jarāmaraṇassa jātiyā sati sambhavo dhamme hetumhi ṭhitatāti ^b^dhammaṭṭhitatā^eb^.  asati asambhavo dhamme niyatatāti ^b^dhammaniyāmatā^eb^ti evaṃ phalena hetuṃ vibhāveti.  ^b^taṃ^eb^ ``ṭhitāva sā dhātū''tiādinā (saṃ0 ni0  2.20) vuttaṃ idappaccayataṃ ^b^abhisambujjhati^eb^  paccakkhakaraṇena abhimukhaṃ bujjhati yāthāvato paṭivijjhati. ^b^abhisametī^eb^ti tassa vevacanaṃ.  ādito kathento ^b^ācikkhati,^eb^ uddisatīti attho. tameva uddesaṃ pariyosāpento ^b^deseti^eb^.  yathāuddiṭṭhamatthaṃ niddisanavasena pakārehi ñāpentā ^b^paññapeti^eb^. pakārehiyeva patiṭṭhapento  ^b^paṭṭhapeti^eb^. yathāniddiṭṭhamatthaṃ paṭiniddisanavasena ^b^vivarati vibhajati,^eb^ vivaṭañhi vibhattañca  atthaṃ hetudhāraṇadassanehi pākaṭaṃ karonto ^b^uttānīkaroti^eb^. uttānīkaronto  tathāpaccakkhabhūtaṃ katvā nigamanavasena ^b^passathāti cāha^eb^. </p>
              <p>[03] 572^b^.^eb^ ^b^paccayalakkhaṇo^eb^ti paccayabhāvalakkhaṇo, paccayoti vā  lakkhitabbo. pavattidukkhassa ^a^V2.0214^ea^ anubandhāpanakiccatāya  ^b^dukkhānubandhanaraso^eb^. nibbānagāmimaggassa uppathabhāvato ^b^kummaggapaccupaṭṭhāno^eb^.</p>
              <p>[03] ^b^so^eb^ ^a^M2.0228^ea^ ^b^panāyaṃ^eb^ paṭiccasamuppādo. yāvattakehi paccayehi yaṃ phalaṃ  uppajjanārahaṃ, avikaleheva tehi tassa uppatti, tadaññena ca tassa payojanaṃ natthīti āha  ^b^``anūnādhikehevā''^eb^ti. yathā taṃ cakkhurūpālokamanasikārehi cakkhuviññāṇassa,  etena taṃtaṃphalanipphādanena tassā paccayasāmaggiyā tapparatā ^b^tathatā^eb^ti dasseti. ^b^sāmaggi^eb^nti  samodhānaṃ, samavāyanti attho. ^b^asambhavābhāvato^eb^ti anuppajjanassa abhāvato. paccayasāmaggiyañhi  sati anuppajjane tassā vitathatā siyā. ^b^aññadhammappaccayehī^eb^ti aññassa phaladhammassa  paccayehi. ^b^aññadhammānuppattito^eb^ti tato aññassa phaladhammassa anuppajjanato. na hi  kadāci cakkhurūpālokamanasikārehi sotaviññāṇassa sambhavo atthi, yadi siyā, tassā  sāmaggiyā aññathatā nāma siyā, na cetaṃ atthīti ^b^``anaññathatā''^eb^ti vuttaṃ. ^b^paccayato^eb^ti  paccayabhāvato. ^b^paccayasamūhato^eb^ti etthāpi eseva nayo. </p>
              <p>[03] 573^b^.^eb^ ^b^idappaccayā eva idappaccayatā^eb^ti ^b^tā^eb^-saddena padaṃ vaḍḍhitaṃ, na kiñci atthantaraṃ  yathā devo eva devatāti. ^b^idappaccayānaṃ vā samūho idappaccayatā^eb^ti samūhatthaṃ  ^b^tā^eb^-saddamāha yathā ``janānaṃ samūho janatā''ti. nanu ca ``atthi idappaccayā jarāmaraṇanti  iti puṭṭhena satā, ānanda, atthītissa vacanīyaṃ. kiṃ paccayā jarāmaraṇanti iti ce  vadeyya, jātipaccayā jarāmaraṇanti iccassa vacanīya''nti (dī0 ni0 2.96) jātisaddapaccayasaddasamānādhikaraṇena  kiṃ-saddena idaṃsaddassa samānādhikaraṇatādassanato idappaccayasaddassa kammadhārayasamāso dissati,  na hettha ``imassa paccayā idappaccayā''ti jarāmaraṇassa, aññassa vā paccayato jarāmaraṇasambhavapucchā  sambhavati viditabhāvato, asambhavato ca, jarāmaraṇassa pana paccayapucchā sambhavati. paccaya-saddena  ca samānādhikaraṇatāya idaṃ-saddassa imasmā paccayāti paccayapucchā yujjati. sā ca samānādhikaraṇatā  bāhiratthasamāsepi labbhati. tato ca aññapadatthavacanicchābhāve kammadhārayasamāso labbhati.</p>
              <p>[03] sāmivacanasamāse pana samānādhikaraṇatā natthīti na kathañci kammadhārayasamāsasambhavoti? nayidamevaṃ  vacanicchantarabhāvato. paṭiccasamuppādavacanicchā hesā ``idappaccayatā ^a^V2.0215^ea^ paṭiccasamuppādo''ti  ettha. ``atthi idappaccayā ^a^M2.0229^ea^ jarāmaraṇa''nti ettha pana jarāmaraṇassa paccayamattaparipucchā,  tasmā yathā idaṃ-saddassa paṭiccasamuppādavisesanatā, pucchitabbapaccayavisesanatā ca hoti,  tathā samāsavikappo ettha, tattha ca kātabboti na samāsantaradassanaṃ sāmivacanasamāsabādhakaṃ.  kasmā panetthāpi kammadhārayasamāso na icchitoti? hetuppabhavānaṃ hetu paṭiccasamuppādoti  imassatthassa kammadhārayasamāse asambhavato, ``imassa attano paccayānurūpassa anurūpo paccayo  idappaccayo''ti imassa ca atthassa icchitattā. yo panettha idaṃ-saddena gahito attho, so  ``atthi idappaccayā jarāmaraṇa''nti ettha jarāmaraṇaggahaṇeneva gahitoti idaṃ-saddo paṭiccasamuppannato  abhassitvā aññāsambhavato paccaye avatiṭṭhati, tasmā tattha kammadhārayasamāso. ettha pana  idaṃ-saddassa tato pariccajanakāraṇaṃ natthīti sāmivacanasamāso eva. evampi na idappaccayo  eva idappaccayabhāvo bhavituṃ yuttoti idappaccayatāya paṭiccasamuppādatānupapattīti? nāyaṃ  doso atthantarābhāvatoti vuttovāyamattho.</p>
              <p>[03] atha vā pana hotu idappaccayabhāvo idappaccayatāti. ^b^bhāvo^eb^ti cettha avinābhāviphalaṃ  pati hetuno satvaṃ. tathā hi idappaccaya-saddo jātiādīsu niruḷho. tañca idappaccayasatvaṃ  idappaccayato aññaṃ natthi. yadi aññaṃ siyā, taṃ avijjamānaṃ siyā. na hi satā aññaṃ  vijjamānaṃ hoti. atha satvaṃ saṃ nāma, yassa sato bhāvo, taṃ asaṃ nāma siyā. na hi  taṃ satvaṃ sabhāvaṃ satvato aññattā, tasmā sato bhāvo satvanti niddeso na yujjati. na  ca saṃ-sambandhena asaṃ saṃ nāma hoti, pageva saṃ-sambandhena. asati ca saditiggahaṇaṃ viparītaggāhoti  na gahaṇato saṃsiddhi. sadisakappanāyañca māṇavakassa sīhabhāvo viya na asato saṃ-sabhāvatā.  yasmā pana idappaccayabhāvo yathāvuttaṃ satvaṃ, na asatvaṃ. nāpi yassa taṃ satvaṃ, tadasaṃ,  tasmā idappaccayabhāvo idappaccayasarūpaṃ sabhāvantarehi vinivattabhāvadassanatthaṃ imassāyanti  visesetvā idappaccayatāti vuttanti na idappaccayatāya paṭiccasamuppādabhāvāsambhavo.</p>
              <p>[03] paṭicca samuppajjati etasmāti paṭiccasamuppādoti tassāpi hetuatthabhāvato jātiādipadānaṃ  evameva hetubhāvavācakatāya hetupadhānatā yojetabbā hetuppabhavānaṃ hetu paṭiccasamuppādoti  katvā ^a^M2.0230^ea^. tathā hi ``dasabalasamannāgato, bhikkhave,  tathāgato catūhi vesārajjehi ^a^V2.0216^ea^  samannāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti,  imasmiṃ sati idaṃ hoti yāva `evametassa kevalassa dukkhakkhandhassa nirodho hotī'''ti  (saṃ0 ni0  2.21-22) anena ^b^sīhanādasuttena^eb^ pakāsito evamattho. ``kiṃ vādī  panāyasmato satthā kimakkhāyī''ti puṭṭhena āyasmatā ^b^assaji^eb^ttherena -- </p>
              <p>[21] ``ye dhammā hetuppabhavā, tesaṃ hetuṃ tathāgato āha. </p>
              <p>[22] tesañca yo nirodho, evaṃvādī mahāsamaṇo''ti.. (mahāva0 60; apa0 thera 1.1.286) -- </p>
              <p>[25] vutto. tena viññāyati hetuppabhavānaṃ hetu paṭiccasamuppādoti. sesamettha  vattabbaṃ parato āvi bhavissati. </p>
              <p>[03] 574^b^.^eb^ ^b^paṭiccā^eb^ti taṃ taṃ kāraṇaṃ nissāya. ^b^sammā^eb^ti aviparītaṃ aniccato aniccassa  uppādoti katvā. niccato hi kāraṇato phalassa uppādo viparīto. tenāha ^b^``titthiya...pe0...  nirapekkho''^eb^ti. ``uppādo paññāyatī''ti (saṃ0 ni0  3.38; a0 ni0  3.47;  kathā0 214) evaṃ vuttasaṅkhatalakkhaṇato añño ``paccayato khaṇato''ti ettha vuttapaccayalakkhaṇo  eko ākāro uppādoti tesaṃ adhippāyo. yaṃ sandhāya te ``jātiādīnaṃ hetavo  jātiādayo''ti vadanti, taṃ tesaṃ matimattaṃ, nibbattilakkhaṇavinimuttassa tādisassa  kassaci abhāvato. tenāha ^b^``taṃ na yujjatī''^eb^tiādi. ^b^gambhīranayāsambhavato^eb^ti gambhīrānaṃ  nayānañca asambhavato. ^b^saddabhedato^eb^ti saddavināsato saddāyogato. ^b^suttaṃ natthi^eb^ ``paṭiccasamuppādaṃ  vo, bhikkhave, desessāmī''tiādisuttapadehi (saṃ0 ni0  2.1, 20) uppādamattassa  appakāsitattā. ayameva hi attho heṭṭhā dassito idānipi dassīyati. ^b^taṃ^eb^ uppādamattaṃ.  ^b^viharāmi^eb^ tasmiṃ paṭhamābhisambuddhakāleti adhippāyo. ^b^viharāmī^eb^ti vā kālavipallāsena  vuttaṃ, vihāsinti attho. ^b^tatrā^eb^ti tasmiṃ padesavihāre. ^b^paccayākāradassanenā^eb^ti  yenākārena paccayadhammo paccayuppannassa paccayo hoti, so paccayākāro paccayabhāvo, tassa  dassanena. idha pana vedanānaṃ paccayabhāvo adhippeto. tenāha ^a^M2.0231^ea^ ^b^``micchādiṭṭhipaccayāpi  vedayita''^eb^ntiādi. vedanānaṃyeva hi paccayaṃ passantena vuttavihāro paṭiccasamuppādassa  ekadesameva passato vihāroti ^a^V2.0217^ea^ katvā padesavihāro jāto, anantanayasamantapaṭṭhānamanasikāro  paṭhamābhisambuddhavihāro. tañhi nippadesato paccayākāradassananti eke. ^b^padesavihārasuttavirodho  āpajjati^eb^ tassa vedanānaṃ paccayadhammamanasikāravibhāvanato.</p>
              <p>[03] loko samudeti etasmāti ^b^lokasamudayo,^eb^ avijjādiko paccayagaṇo, na lokasamudayamattaṃ.  tenāha ^b^``anulomapaṭiccasamuppādo''^eb^ti. ^b^natthitā^eb^ti sabbaso abhāvo, naranvayavināso  ucchedoti attho. natthitāsahacaraṇato pana ucchedadiṭṭhi natthitāti adhippetā. ^b^paccayānuparamo^eb^  paccayānaṃ avicchedo. yathā hi atītahetupañcakasannissayena etarahiphalapañcakaṃ viya  hetupañcakampi hoti, evaṃ etarahihetupañcakasannissayena āyatiṃphalapañcakampi bhavissati.  tenāha ^b^``paccayānuparame phalānuparamato''^eb^ti.</p>
              <p>[03] ^b^taṃ^eb^ gambhīrattaṃ ^b^uppādamatte natthi^eb^ asabhāvadhammattā. ekattanayādayo nayā sabhāvadhammesu  labbhamānato uppādamatte kathañcipi na labbheyyunti āha ^b^``nayacatukkaṃ uppādamatte natthī''^eb^ti. </p>
              <p>[03] 575^b^.^eb^ ^b^samāne kattarī^eb^ti ekasmiṃyeva kattari uppajjanakiriyāya yo kattā, tasmiṃyeva  paccayanakiriyāya ca kattubhūteti attho. yathā ``nhatvā bhuñjati, bhutvā sayatī''ti.  ^b^``pubbakāle''^eb^ti idañca tvāsaddantānaṃ padānaṃ yebhuyyena purimakālakiriyāya dīpanato  vuttaṃ, na idha paṭiccasaddassa purimakālatthattā. evañhi ``cakkhuṃ paṭiccā''ti nidassanavacanaṃ  nidassitabbena saṃsandeyya. atha vā kāmañcettha ubhinnaṃ kiriyānaṃ samakālatā uppajjanakiriyāya  pubbe paccayanakiriyāya asambhavato, tathāpi phalakiriyāya hetukiriyā purimakālo  viya voharituṃ yuttā. evamettha hetuphalavavatthānaṃ supākaṭaṃ hotīti upacārasiddhaṃ  purimakālaṃ gahetvā vuttaṃ ^b^``pubbakāle''^eb^ti. ^b^atthasiddhikaro^eb^ti vākyatthapaṭiviññattikaro.  paṭiccasamuppādoti hi ettha vākyatthāvabodho idha atthasiddhīti adhippeto. ^b^payujjamāno^eb^  paṭiccasaddo uppādasaddena vuccamānassa ^a^M2.0232^ea^ samānassa ``kattu abhāvato''ti  padaṃ ānetvā yojetabbaṃ. ayañhettha attho ``cakkhuñca paṭicca rūpe ca uppajjati cakkhuviññāṇa''ntiādīsu  (ma0 ni0 1.204, 400; 3.421, 425-426; saṃ0 ni0  2.43-44; 2.4.60; kathā0  465) paccayanakiriyāya, uppajjanakiriyāya ca viññāṇameva kattāti samānakattukatā  labbhati.</p>
              <p>[03] ``paṭiccasamuppādo''ti ^a^V2.0218^ea^ ettha pana uppādasaddassa bhāvasādhanatāya kiriyāva vuttāti samānakattulakkhaṇo  saddappayogo na sambhavatīti. tenāha ^b^``saddabhedaṃ gacchatī''^eb^ti, apasaddappayogo hotīti  attho. na cettha parāvarayogo (pāṇinī 3.4.20) ``appatvā nadiṃ pabbato, atikkamma  pabbataṃ nadī''tiādīsu viya, nāpi lakkhaṇahetuādipayogo ``sīhaṃ disvā bhayaṃ hoti,  ghataṃ pivitvā balaṃ jāyate, `dha'nti katvā daṇḍo patito''tiādīsu viya. nevettha  saddabhedo. na hi hatthatale āmalakaṃ viya sabbaññeyyaṃ paccakkhaṃ katvā ṭhitānaṃ mahesīnaṃ  vacane akkharacintakānaṃ vippalāpo avasaraṃ labhati. labhatu, vākyatthena saddasiddhito ``nhatvā  gamanaṃ, bhutvā sayana''ntiādīsu viyāti. evampi na ca kiñci atthaṃ sādheti.  yadipi paccekaṃ padattho labbhati, vākyattho pana na yujjati, tasmā dasadāḷimādivākyāni  viya asambandhatthatāya niratthakaṃ hotīti adhippāyo.</p>
              <p>[03] nāmapade vutte appayuttānipi ``atthi, hoti, vijjatī''ti evarūpāni kiriyāpadāni  ānetvā sambandhitabbānīti ñāyaṃ sandhāyāha ^b^``hotisaddena saddhiṃ yojayissāmā''^eb^ti.  ^b^imesū^eb^ti yathāvuttesu desanāpaṭiññāpucchānigamanavasena vuttesu paṭiccasamuppādapadesu.  nidassanamattañcetaṃ, aññesupi ``paṭiccasamuppādameva sādhukaṃ yoniso manasi kāroti.  yadidaṃ idappaccayatā paṭiccasamuppādo (dī0 ni0 2.67; ma0 ni0 2.337; sa0 ni0   1.172; mahāva0 7). gambhīro cāyaṃ, ānanda, paṭiccasamuppādo''ti (dī0 ni0  2.95; saṃ0 ni0  2.60) evamādīsupi ekenapi saddhiṃ hoti-saddo sambandhaṃ na gacchati.  ^b^yogaṃ na gacchati^eb^ tathā sambandhavasena avuttattā. ^b^``na ca uppādo hotī''^eb^ti idaṃ  asabhāvadhammattā uppādassa nibbattilakkhaṇāyogaṃ sandhāya vuttaṃ. yathā hi vināsassa vināso  natthi, evaṃ uppādassa vināso viya uppādopi natthi. yadi siyā, yena uppādena uppādo  uppādavā, sopi uppādavāti ^a^M2.0233^ea^ anavaṭṭhānameva āpajjeyyāti vuttovāyamattho.  tenāha ^b^``sace heyyā''^eb^tiādi. yadi evaṃ, kathaṃ samudayo hotīti? nāyaṃ doso  nibbattiyā anadhippetattā. evaṃ dukkhakkhandhassa samudayo pātubhāvo sambhavatīti ayañhettha  attho, idha pana paṭiccasamuppādo hotīti tassa atthibhāvacodanāti katvā hoti, jāyatīti  nibbatticodanā katā siyāti adhippāyena vuttaṃ ^b^``na uppādo hotī''^eb^ti. </p>
              <p>[03] 576^b^.^eb^ imesaṃ saṅkhārādīnaṃ paccayā idappaccayā, avijjādayo, tesaṃ  bhāvo ^b^idappaccayatā^eb^ ^a^V2.0219^ea^.  ko pana so bhāvoti āha ^b^``bhāvo ca nāmā''^eb^tiādi. tassattho -- yenākārena avijjādayo  saṅkhārādipātubhāvahetū honti, tasmiṃ avijjādīnaṃ pavattiākāravisese vikāre  paṭiccasamuppādoti ayaṃ samaññāti. ^b^tesaṃ^eb^ vādīnaṃ ^b^taṃ^eb^ maññanaṃ. ^b^hetuvacanato^eb^ti  hetubhāvavacanato. </p>
              <p>[03] 577^b^.^eb^ ^b^etthā^eb^ti paṭiccasamuppādapade. samuppādapadhānavacanaviññeyyo sasattiko hetu  paṭiccasamuppādoti aviparītaṃ atthaṃ ajānantānaṃ aññattha samuppādasaddassa bhāvasādhanassa  dassanato tathā idhāpi ^b^byañjanacchāyāya uppādoyevāyaṃ^eb^ vutto, na hetūti yā ^b^saññā  uppajjati, sā imassa^eb^ paṭiccasamuppādapadassa evaṃ idāni vuccamānākārena atthaṃ gahetvā  vūpasametabbā vinodetabbā.</p>
              <p>[03] ^b^dvedhā^eb^ti gāthāya ayaṃ saṅkhepattho -- yasmā attano paccayavasena pavatto paccayuppannadhammasamūho  paccetabbato paṭicco ca so saha uppajjanato samuppādo ca, paṭicca vā kāraṇasāmaggiṃ  apaccakkhāya saha uppajjanato evāti ca evaṃ dvedhā ``paṭiccasamuppādo''ti idaṃ vacanaṃ  icchitabbaṃ, tasmā tassa paccayadhammopi phalūpacārena paṭiccasamuppādo icceva vuttoti.</p>
              <p>[03] ^b^paccayatāyā^eb^ti paccayasamūhato. ^b^pavatto^eb^ti nibbatto. ^b^dhammasamūho^eb^ti paccayuppannadhammapuñjo.  ^b^patīyamāno^eb^ti ñāṇagatiyā abhimukhaṃ upeyamāno, abhisamiyamānoti attho. ^b^hitāya  sukhāya cā^eb^ti lokuttarahitāya, lokuttarasukhāya ca. ^b^saha uppajjati^eb^ ekekassa  kadācipi ^a^M2.0234^ea^ uppattiyā abhāvato. ^b^sammā uppajjati^eb^ ahetuto, visamahetuto  ca anuppajjanato. ^b^saha uppajjatī^eb^ti ekajjhaṃ uppajjati antamaso aṭṭhannaṃ dhammānaṃ uppajjanato.  ^b^na paccakkhāyā^eb^ti apaṭikkhipitvā, attano paccayabhūtadhammasamudāyena kenaci na vināti  attho. ^b^tassā^eb^ti yvāyaṃ ``paṭiccasamuppādo''ti vutto paccayuppannadhammasamūho, tassa  ayaṃ avijjādiko hetusamūho. ^b^``tappaccayattā''^eb^ti etena paṭiccasamuppādapaccaye  paṭicca samuppādasamaññāti dasseti. tenāha ^b^``yathā loke''^eb^tiādi. yathā hi  loke ``pittaṃ mathitaṃ, sūrā dadhi, tipusaṃ jaro, semho guḷo, āyu ghata''nti ca  paccayo phalavohārena vuccati, evaṃ phalūpacārena paṭiccasamuppādo vuttoti veditabbo. </p>
              <p>[03] 578^b^.^eb^ paṭicca-sadde ^a^V2.0220^ea^ paṭi-saddo abhimukhattho, icca-saddo gammatthoti dassento āha ^b^``paṭimukhamito''^eb^ti.  kassa pana paṭimukhaṃ, kena vā ito, ko vā itoti codanattaye pacchimaṃ vissajjento  ^b^``hetusamūho''^eb^ti āha. tasmiñhi vissaṭṭhe hetusamūho nāma paccayasāmaggīti tattha  aññamaññassa paṭimukhaṃ, aññamaññeneva ca itoti vissaṭṭhovāyamattho hotīti. ^b^sahite^eb^ti  samudite avinibbhutte. ^b^so^eb^ti hetusamūho. samuppādo iti vuttoti yojanā.</p>
              <p>[03] ^b^pātubhāvāyā^eb^ti uppādāya. kāmaṃ ^b^pāḷiyaṃ^eb^ ``avijjāpaccayā saṅkhārā''ti (saṃ0  ni0  2.1; udā0 1; mahāva0 1; netti0 24; vibha0 225) avijjāva paccayabhāvena  vuttā, tathāpi na avijjā ekāva paccayo hoti, atha kho sahajātadhammavatthuārammaṇādayo,  yonisomanasikārādayo, taṇhupādānādayo ca dhammā yathārahaṃ saṅkhāruppādane avijjāya  sahakārīkāraṇaṃ hontiyeva. evaṃ saṅkhārādayopi viññāṇādīnanti āha ^b^``avijjādiekekahetusīsena  niddiṭṭho hetusamūho''^eb^ti. ^b^sādhāraṇaphalanipphādakaṭṭhenā^eb^ti taṃsamūhapariyāpannānaṃ  hetudhammānaṃ sādhāraṇassa phalassa nibbattakabhāvena. ^b^avekallaṭṭhenā^eb^ti anūnabhāvena.  tasmiñhi hetusamūhe ekaccāsādhāraṇañcetaṃ phalaṃ, ekacceheva ca nibbattetabbaṃ siyā,  sabbesaṃ tesaṃ paccayadhammānaṃ aññamaññāpekkhā natthīti paṭimukhagamanābhāvato paṭiccattho  na paripūreyyāti. ^b^sāmaggiaṅgāna^eb^nti paccayasāmaggiyā aṅgabhūtānaṃ, samūhīnanti  attho ^a^M2.0235^ea^. niddhāraṇe cetaṃ sāmivacanaṃ. phaladhammānaṃ sahitatā nāma visuṃ  abhāvo, na hetudhammānaṃ viya aññamaññāpekkhāti āha ^b^``aññamaññaṃ avinibbhogavuttidhamme''^eb^ti  avinibbhogaggahaṇañcettha rūpadhammānampi saṅgaṇhanatthaṃ. aññathā sampayuttadhammeti vucceyya. </p>
              <p>[03] 579^b^.^eb^ ^b^paccayatā^eb^ti ayaṃ avijjādiko paccayasamūho. ^b^aññoñña^eb^nti aññamaññaṃ. ^b^paṭiccā^eb^ti  nissāya sahakārīkāraṇaṃ laddhā. ^b^sama^eb^nti avisamaṃ avekallena. ^b^sahā^eb^ti ekajjhaṃ.  ^b^dhamme^eb^ti attano paccayuppannadhamme. yasmā uppādeti, ^b^tatopi^eb^ tasmāpi. evaṃ  paṭiccasamuppādoti muninā bhagavatā bhāsitāti yojanā. ^b^na apaṭicca^eb^ paṭiccevāti  avadhāraṇatthaṃ dassento gāthāyaṃ eva-kāro luttaniddiṭṭhoti dasseti.</p>
              <p>[03] ^b^ekekadesa^eb^nti phalasamudāyassa ekadesekadesaṃ, bhāgasoti attho. ^b^pubbāparabhāvenā^eb^ti  paṭipāṭiyā ^a^V2.0221^ea^. sabbametaṃ rūpārūpakalāpuppādanaṃ sandhāya vuttaṃ. ^b^atthānusāravohārakusalenā^eb^ti  paramatthadhammānugatavohāranipuṇena. </p>
              <p>[03] 580^b^.^eb^ purimena padenāti yojanā. ^b^sassatādīna^eb^nti sassatabhāvādīnaṃ, sassatavādādīnaṃ  vā. sassatasahacaritā hi vādāpi sassatādayoti vuccanti yathā ``dukkhadesanā dukkha''nti.  ^b^ucchedādī^eb^ti etthāpi eseva nayo. ^b^vighāto^eb^ vināso, pahānanti attho. ^b^ñāyo^eb^ti  antadvayavirahitā majjhimā paṭipatti.</p>
              <p>[03] ^b^pavattidhammāna^eb^nti pavattibhūtānaṃ dhammānaṃ, kilesavaṭṭādīnanti attho. ``sassato attā  ca loko cā''tiādinayappavatto (dī0 ni0 1.31) ^b^sassatavādo^eb^. ``natthi hetu,  natthi paccayo sattānaṃ saṃkilesāyā''tiādinayappavatto (dī0 ni0 1.168; ma0 ni0  2.101, 227; saṃ0 ni0  3.212) ^b^ahetuvādo^eb^. pakati aṇukālādivasena loko  pavattatīti evaṃ pavatto ^b^visamahetuvādo^eb^. issarapurisapajāpativādā ^b^vasavattivādā^eb^.  ahetuvādaggahaṇeneva cettha sabhāvaniyati yadicchāvādānampi saṅgaho daṭṭhabbo. keci pana  ``cakkhu eva cakkhussa kāraṇa''nti evamādiko ^b^visamahetuvādo^eb^. issarādivādo  ahetuvādantogadho. sabhāveneva dhammā pavattantīti vādo ^b^``vasavattivādo''^eb^ti vadanti.  kiṃ ^a^M2.0236^ea^ hi paccayasāmaggiyā payojananti adhippāyo. samuppādapadena paridīpito  hotīti yojanā. paridīpanassa pana aviparītakāraṇaṃ dassetuṃ ^b^``paccayasāmaggiyaṃ dhammānaṃ  uppattito''^eb^ti vuttaṃ. ^b^vihatā^eb^ti abbhāhatā. ^b^``purimapurimapaccayavasenā''^eb^ti  iminā avicchedavasena pavattamānaṃ ucchedadiṭṭhinivattakaṃ hetuphalapabandhaṃ dasseti.  tenāha ^b^``kuto ucchedo''^eb^ti. ucchedābhāvakathaneneva cettha ucchedavādassāpi abhāvaṃ  dassetīti daṭṭhabbaṃ.</p>
              <p>[03] ^b^tassā tassā paccayasāmaggiyā^eb^ti tasmiṃ tasmiṃ hetupaccayasamavāye. ^b^santatiṃ avicchinditvā^eb^ti  hetuphalapabandhasaṅkhātassa santānassa avicchindanena. ^b^tesaṃ tesaṃ^eb^ paccayuppannadhammānaṃ  sambhavato uppajjanato sassatucchedasaṅkhātaṃ antadvayaṃ anupaggamma yathāsakaṃ paccayehi anurūpaphaluppatti  idha majjhimapaṭipadāti adhippetā. kammavaṭṭassa, vipākavaṭṭassa ca bhinnasabhāvattā, bhinnakālattā  ca ^b^so karoti so paṭisaṃvedetīti vādappahānaṃ^eb^. kusalākusalakkhandhappavattiyañhi  kārakavohāro, vipākakkhandhapavattiyaṃ vedakavohāroti. yasmiṃ santāne ^a^V2.0222^ea^ kammaṃ  nibbattaṃ, tattheva tassa phalassa nibbattanato ^b^añño karoti añño paṭisaṃvedetīti  vādappahānaṃ^eb^. na hi katassa vināso, akatassa vā abbhāgamo atthi. ``itthī, purisā''ti  vohārena janapadanirutti. tattha yasmā paṇḍitāpi loke ``pañcakkhandhe ānetu, nāmarūpaṃ  āgacchatū''ti avatvā itthī, purisotveva voharanti, tasmā ``itthī evāyaṃ, puriso  evāyanti apariññātavatthukānaṃ hoti abhiniveso. viddasuno pana paṭiccasamuppādaṃ jānantassa  tathā tathā pavattamāne dhamme upādāya paññattimattato tattha paramatthato na abhinivesoti  āha ^b^``janapadaniruttiyā anabhiniveso''^eb^ti. ^b^samaññāyā^eb^ti lokasamaññāya. ^b^anatidhāvana^eb^nti  anatikkamanaṃ. ``satto''ti hi vutte ``ko ettha satto, kiṃ rūpaṃ, udāhu vedanādayo''ti  vibhāgaṃ akatvā lokasamaññāvaseneva lokiyehi viya lokiyo attho samaññaṃ avilaṅghantena  voharitabbo.</p>
              <p>[03] aparo nayo -- paccetumarahatīti paṭicco. yo hi naṃ pacceti abhisameti, tassa accantameva  dukkhavūpasamāya saṃvattati. sammā, saha ca uppādetīti samuppādo. paccayadhammo hi  attano phalaṃ uppādento sampuṇṇameva ^a^M2.0237^ea^ uppādeti, na vikalaṃ. ye  ca dhamme uppādeti, te sabbe saheva uppādeti, na ekekaṃ. iti paṭicco ca so samuppādo  cāti ^b^paṭiccasamuppādo^eb^. atha vā paṭicca paṭimukhaṃ itvā kāraṇasāmaggiṃ appaṭikkhipitvā  sahite uppādetīti ^b^paṭiccasamuppādo^eb^. paṭimukhagamanañca paccayassa kāraṇasāmaggiyā  aṅgabhāvena phalassa uppādanameva. ^b^appaṭikkhipitvā^eb^ti ca na vinā tāya kāraṇasāmaggiyā,  aṅgabhāvaṃ agantvā sayameva na uppādetīti attho. etena kāraṇabahutā dassitā, ^b^``sahite''^eb^ti  iminā paccayuppannadhammabahutā. ubhayenāpi ``ekaṃ na ekato''tiādinā (visuddhi0  2.617) parato vuccamāno sāsananayo dīpito hoti.</p>
              <p>[03] atha vā paṭicca paccetabbaṃ paccayaṃ paṭigantvā na vinā tena sambandhassa uppādo ^b^paṭiccasamuppādo^eb^  (udā0 aṭṭha0 1). paṭiccasamuppādoti cettha samuppādappadhānavacanaviññeyyo sasattiko  hetūti veditabbo. tattha ``paṭiccā''ti vutte kiṃ paṭiccāti vattabbanti āha  ^b^``paccetabba''^eb^nti. so ca paccayadhammoti katvā vuttaṃ ^b^``paccaya''^eb^nti. idāni  paṭiccasaddassa atthamāha ^b^``paṭigantvā''^eb^ti. kāraṇassa sabhāvena tappaṭilābhagatiyā patvā.  kathaṃ na vinā tena? sati eva tasmiṃ, tassa ca phalassa uppādato eva, na aññathā. asati,  nirodhato cāti ^a^V2.0223^ea^ ayaṃ paccayaṭṭhiti paṭiccasaddassa attho. tenāyaṃ paṭiccasaddo yathā ``imasmiṃ  sati imassuppādo''ti ete saddā bhummanissakkavacanajotanīyena idaṃ-saddavacanīyassa hetumato  hetuāyattabhāvena bhāvuppāduttarakiriyāpekkhena yāyassa tadāyattatā, tāya samatthatāya  hetuṃ vadanti, evaṃ gantvā-saddantaravacanīyena taṃviññeyyasseva paccayanakiriyākattuhetumato  hetupaccayanena hetuāyattabhāvena samuppāduttarakiriyāpekkhena yāyassa tadāyattatā,  tāya samatthatāya hetumāha. evañca katvā ``avijjā paṭicca, saṅkhārā paṭiccasamuppannā''tiādi  (paṭi0 ma0 1.46) saṅkhārapiṭake vuttaṃ. ^b^samatthatā^eb^ cettha nidānādibhāvo. so ca  tadavinābhāviphalaṃ pati satvameva. ^b^sambandhassā^eb^ti ca saṃyojanānurūpatāvasena jātiādinā  sambandhassa jarāmaraṇādipaccayuppannassa. ^b^uppādo^eb^ti uppajjanaṃ. yadi evaṃ kathaṃ paṭiccasaddappayogo,  nanu samānakattukānaṃ pubbakāle īdiso saddappayogoti? ``bhutvā gacchati, kasitvā  vapatī''tiādīsu saccametaṃ, taṃ pana yebhuyyavasena daṭṭhabbaṃ ^a^M2.0238^ea^ samānāparakāle,  asamānakattuke ca dassanato. samānakāle tāva -- </p>
              <p>[21] ``andhakāraṃ nihantvāna, uditāyaṃ divākaro. </p>
              <p>[22] vaṇṇapaññāvabhāsehi, obhāsetvā samuggato''ti.. -- </p>
              <p>[25] udāharaṇaṃ. keci pana ``mukhaṃ byādāya sayati, akkhīni parivattetvā passatī''ti  udāharanti. apare ``nisajja adhīte, ṭhatvā kathetī''ti.</p>
              <p>[03] tattha byādānaparivattanuttarakālabhāvisayanadassanakiriyāpekkhā pubbuttarakālatā atthi,  sā ca bhedānupalakkhaṇā kehici na lakkhīyati. ``nisajja adhīte, ṭhatvā kathetī''ti  ca samānakālatāyapi ajjhenakathanehi pubbepi nisajjaṭṭhānāni hontīti sakkā pubbuttarakālatā  sambhāvetuṃ, tasmā purimāniyeva udāharaṇāni yuttāni. udayasamakālameva hi tannivattaniyanivattananti.  aparakāle ``dvāramāvaritvā pavisati, āvaritvā nikkhamatī''ti. keci pana ``ḍakkacca  patito daṇḍo''ti udāharanti. abhighātabhūtasahajātāya pana abhighātajasaddassa samānakālatā  ettha labbhati, tasmā idhāpi purimāniyeva udāharaṇāni yuttāni. purimatāvacanicchāvaseneva  pana lakkhaṇahetukiriyānaṃ lakkhaṇahetubhāvavacanicchāti lakkhaṇabhāvato purimakālo icceva  ``nihantvānā''ti saddasiddhi icchitā, evañca paccayanakiriyā ^a^V2.0224^ea^ samuppajjanakiriyāya purimikāvāti  paṭicca-saddasiddhi. tattha yuttaṃ paccakkhato kattudassanato. idha pana tadabhāvato na yuttanti  ce? nāyaṃ doso. idhāpi anumānato siddho. jarāmaraṇādiko kattā attheva ``ñatvā  kiriyato vaya''nti evamādipayogadassanato avassaṃ anumiyamānena kattunā īdiso  saddapayogo icchitabbo. asamāne pana kattari ``pisācaṃ disvā bhayaṃ hoti, paññāya  cassa disvā āsavā parikkhīṇā hontī''ti (ma0 ni0 1.271; 2.182; pu0 pa0 204)  evamādi veditabbaṃ. yathā ca tattha pisācadassanādipurisabyāpāro, evamidhāpi paccayanaṃ  paccayabyāpāro attano phaluppādanaṃ, tañca satvaṃ samuppādovāti ``paccaye sati, paccayassa  uppādā''ti paccayanassa samuppādahetutāya gamako samānassa kattu abhāvepi paṭicca-saddo  siddhoti veditabbo. yadi paṭiccasambandhassa uppādo paṭiccasamuppādo, kathaṃ paccayo  ^a^M2.0239^ea^ paṭiccasamuppādoti? heṭṭhā vicāritovāyamattho. apica yoyaṃ samuppāda-saddavibhāvitānaṃ  paccayuppannānaṃ paṭiccasaddavibhāvito sasattiko hetu adhippeto, tassa samuppādābhimukhatāya  padhānavacanaviññeyyasabhāvattā tathā vuttoti.</p>
              <p>[03] kiṃ pana kāraṇaṃ samuppādapadhānena vacanena samuppādassa hetu veditabbo, na pana sahetuko  samuppādo evāti? vuccate -- diṭṭhassa dukkhassa yo paccayo paccayaniddesena tassa vibhāvitattā.  kathaṃ? yathāha -- </p>
              <p>[02] ``idha, bhikkhave, bhikkhu parivīmaṃsamāno parivīmaṃsati `yaṃ kho idaṃ anekavidhaṃ nānappakārakaṃ  dukkhaṃ loke uppajjati jarāmaraṇaṃ, idaṃ nu kho dukkhaṃ kiṃ nidānaṃ kiṃ samudayaṃ  kiṃ jātikaṃ kiṃ pabhavaṃ, kismiṃ sati jarāmaraṇaṃ hoti, kismiṃ asati jarāmaraṇaṃ  na hotī'ti. so parivīmaṃsamāno evaṃ pajānāti `yaṃ kho idaṃ...pe0... idaṃ kho  dukkhaṃ jātinidāna'''miccādinā (saṃ0 ni0  2.51) -- </p>
              <p>[25] diṭṭhassa dukkhassa nidānaṃ ^b^parivīmaṃsasutte^eb^ vuttaṃ. taṃ pajānanañca nidānampi viññātabbanti.  yathā cāha -- </p>
              <p>[02] ``pubbe me, bhikkhave, sambodhā anabhisambuddhassa  bodhisattasseva sato etadahosi `kicchaṃ ^a^V2.0225^ea^  vatāyaṃ loko āpanno jāyati ca jīyati ca mīyati ca cavati ca upapajjati ca, atha ca panimassa  dukkhassa nissaraṇaṃ nappajānāti jarāmaraṇassa. kudāssu nāma imassa dukkhassa nissaraṇaṃ  paññāyissati jarāmaraṇassā'ti...pe0... tassa mayhaṃ, bhikkhave, yoniso manasikārā  ahu paññāya abhisamayo `jātiyā kho sati jarāmaraṇaṃ hoti, jātipaccayā jarāmaraṇa'''nti  (saṃ0 ni0  2.10) -- </p>
              <p>[25] ādinā diṭṭhassa dukkhassa paccayavīmaṃsābhisamayā vuttā. paccayo hi ñātabbo. tadabhisamayāyattañca  dukkhanissaraṇapajānananti yo ca ñātabbo, so pavedetabboti paṭiccasamuppādasaddo yaṃ yadidaṃ  samuppādasaddavibhāvitaṃ diṭṭhaṃ dukkhaṃ, taṃ paccayaṃ paṭicceva, na aññathāti evaṃ paccayavibhāvanatthaṃ  vuccati. bhavati hi ñātuṃ, pavedetuñca icchitabhāvena padhānassāpi kenaci visesena  ñātabbatāya appadhānabhāvena niddeso yathā ^a^M2.0240^ea^ ``ko sotāpanno, yassa tīṇi  saṃyojanāni pahīnāni. ko devadatto, yassa uccatarāni gehānī''ti, evamidhāpi paccayapaccayanapavedanaṭṭhena  niddese sattivisesena attano phalena paccanīyatāya ñātabbabhāvena ``paṭiccā''ti pariyāyena  paccayo vutto.</p>
              <p>[03] yo cāyaṃ ``avijjāpaccayā saṅkhārā''tiādiko niddeso, so ca sakalassa dukkhakkhandhassa  mūlato paṭṭhāya paccayānaṃ pavedanāya niddiṭṭhoti pariyosānepi ``evametassa kevalassa  dukkhakkhandhassa samudayo hotī''ti evaṃ-saddena samugghātaṃ dukkhaṃ dassetvā tassa yathāvutte  paccaye taṃsamudayābhimukhe katvā nigamitā paccayā. ^b^paṭipadāsuttepi^eb^ (saṃ0 ni0  2.3)  ``avijjāpaccayā...pe0... samudayo hotī''ti vatvā ``ayaṃ vuccati, bhikkhave, micchāpaṭipadā''ti  vuttaṃ. na ca paṭiccasamuppannabhāvena gahitaṃ dukkhaṃ micchāpaṭipadaṃ, atha kho dukkhasamudayabhūtā  paccayāti. yathā ca ``pañcaṅgiko sammāsamādhi (dī0 ni0 3.335), pañcañāṇiko sammāsamādhī''ti  (dī0 ni0 3.355) aṅgañāṇapaṭivedanatthattā desanāya sammāsamādhipadhānehi saddehi aṅgañāṇapaṭivedanaṃ  kataṃ, evamidhāpi samuppādapadhānena saddena paccayapaṭivedanaṃ katanti veditabbaṃ. </p>
              <p>[03] 581^b^.^eb^ yā panāyaṃ tantīti sambandho. ^b^nikkhittā^eb^ti ṭhapitā, desitāti attho.  yathādhippetassa atthassa tananato tanti, gantho. ``kiṃ vādī, bhante, sammāsambuddho''ti  pucchitena ^a^V2.0226^ea^ ``vibhajjavādī, mahārājā''ti (pārā0 aṭṭha0 1ṭatiyasaṅgītikathā; kathā0  aṭṭha0 nidānakathā) moggaliputtatissattherena vuttattā sammāsambuddhasāvakā vibhajjavādino.  te hi satthārā venayikādibhāvaṃ vibhajja vuttaṃ anuvadanti, somanassādīnaṃ, cīvarādīnañca  sevitabbāsevitabbabhāvaṃ. sassatucchedavāde vā vibhajja vadanti. ``sassato attā ca  loko cā''tiādīnaṃ (dī0 ni0 1.31) ṭhapanīyānaṃ ṭhapanato, rāgādikkhayassa sassatassa,  rāgādikāyaduccaritādiucchedassa ca vacanato, na pana ekaṃsabyākaraṇīyādike tayo pañhe  apanetvā vibhajjabyākaraṇīyameva vadanti. vibhajjavādīnaṃ maṇḍalaṃ samūho ^b^vibhajjavādimaṇḍalaṃ^eb^.  vibhajjavādino vā bhagavato parisā ^b^vibhajjavādimaṇḍala^eb^ntipi vadanti, vibhajja vā sassatucchede  ubho ante anupagamma majjhimapaṭipadābhūtassa paṭiccasamuppādassa desanato bhagavā, tadanuvādato  tassa sāvakā ca ^b^vibhajjavādino^eb^ti. sesaṃ purimasadisaṃ.</p>
              <p>[03] ^b^otaritvā^eb^ti ^a^M2.0241^ea^ ogāhetvā, vibhajjavādī hutvāti attho. na hi sayaṃ  avibhajjavādī samāno vibhajjavādīnaṃ antare ṭhānamattena vibhajjavādimaṇḍalaṃ otiṇṇo  nāma hoti. ācariyehi avuttaviparītatthadīpanena te ^b^nābbhacikkhantena^eb^. avijjā  puññāneñjābhisaṅkhārānampi hetu paccayo hotīti vadanto, kathāvatthumhi paṭikkhitte  puggalavādādike ca vadanto sakasamayaṃ vokkamati nāma, tathā ^b^avokkamantena. parasamayaṃ^eb^  dosāropanabyāpāravirahena ^b^anāyūhantena^eb^. ``idampi suttaṃ gahetabba''nti parasamayaṃ  asampiṇḍentenāti keci vadanti. ``tathāhaṃ bhagavatā dhammaṃ desitaṃ ājānāmi, yathā  tadevidaṃ viññāṇaṃ sandhāvati saṃsarati anañña''ntiādīni (ma0 ni0 1.396) vadanto  suttaṃ paṭibāhati nāma, tathā ^b^apaṭibāhantena^eb^. ``tathāhaṃ bhagavatā dhammaṃ desitaṃ ājānāmi,  yathā yeme antarāyikā dhammā vuttā bhagavatā, te paṭisevato nālaṃ antarāyāya (ma0  ni0 1.234; pāci0 417, 418), supinante kato vītikkamo āpattikaro hotī''ti  ca evamādiṃ vadanto vinayaṃ paṭilometi nāma, tabbipariyāyena taṃ ^b^anulomentena^eb^.  paṭilomento hi kammantaraṃ bhindanto, dhammatañca vilomento kuto kilesavinayaṃ  anulometi. ^b^sutte^eb^ (dī0 ni0 2.187 ādayo; a0 ni0  4.180) vutte cattāro  mahāpadese, ^b^aṭṭhakathāya^eb^ñca vutte suttasuttānulomāacariyavādāttanomatimahāpadese ^b^olokentena^eb^.  tadolokanena hi sutte, vinaye ca santiṭṭhati nātidhāvati.</p>
              <p>[03] ^b^dhamma^eb^nti ^a^V2.0227^ea^ paṭiccasamuppādapāḷiṃ. ^b^attha^eb^nti tadatthaṃ. hetu, hetuphalāni vā ayamettha  hetu ^b^dhammo,^eb^ idamettha hetuphalaṃ ^b^attho^eb^ti. ^b^dhamma^eb^nti vā dhammataṃ. yathā eke  ``uppādā vā tathāgatānaṃ anuppādā vā tathāgatānaṃ ṭhitāva sā dhātū''ti (saṃ0 ni0   2.20) suttapadassa atthaṃ micchā gāhentā ``nicco paṭiccasamuppādo''ti paccayākāradhammaṃ  micchā dīpenti, evaṃ adīpetvā heṭṭhā vuttanayeneva attano phalaṃ pati kāraṇassa vavatthitasabhāvaṃ  dīpentena. yathā ca eke ``anirodhaṃ anuppāda''ntiādinā paṭiccasamuppādassa atthaṃ  micchā gāhenti, evaṃ gāhe akatvā vuttanayeneva aviparītaṃ ^b^atthaṃ saṅgāhentena^eb^.  ``dukkhādīsu aññāṇaṃ avijjā''ti vuttamatthaṃ parivattetvā puna ``pubbante aññāṇa''ntiādīhi  (dha0 sa0 1067) ^b^aparehipi pariyāyehi^eb^ ^b^niddisantena^eb^ ^a^M2.0242^ea^. ``saṅkhārā  iminā pariyāyena bhavoti vuccanti, taṇhā iminā pariyāyena upādāna''ntiādinā  niddisantenāti ca vadanti. ^b^pakatiyā^eb^ti yathāvuttavidhānaṃ anāmasitvā kevalameva.</p>
              <p>[03] ^b^sacca^eb^nti catusaccaṃ. ^b^satto^eb^ti sattasuññatāti vadanti, sattasuññesu pana saṅkhāresu  sattavohāro, sattatthakiccasiddhi ca. ^b^paccayākārameva cā^eb^ti paccayākāro eva ca,  ^b^ma^eb^-kāro padasandhikaro. paccayadhammānaṃ attanoyeva phalassa paccayabhāvo paṭiccasamuppādoti  attho.</p>
              <p>[03] ^b^tasmā^eb^ti vuttanayena atthavaṇṇanāya kātabbattā, dukkarattā ca ^b^patiṭṭhaṃ nādhigacchāmī^eb^ti  yattha ṭhitassa vaṇṇanā sukarā hoti, tassā patiṭṭhābhūtaṃ taṃ nayaṃ attanoyeva ñāṇabalena  nādhigacchāmīti attho. nissayaṃ pana ācikkhanto ^b^``sāsanaṃ panida''^eb^ntiādimāha.  idha ^b^sāsana^eb^nti pāḷidhammamāha, paṭiccasamuppādameva vā. so hi anulomapaṭilomādinānādesanānayapaṭimaṇḍito  abbocchinno ajjāpi pavattatīti nissayo hoti. tadaṭṭhakathāsaṅkhāto ca ^b^pubbācariyamaggo^eb^.  ``taṃ suṇātha samāhitā''ti ādarajanane, ussāhane ca kiṃ payojananti ce, taṃ dassento  āha ^b^``vuttañheta''^eb^ntiādi. ^b^aṭṭhi katvā^eb^ti atthaṃ katvā. yathā vā na nassati,  evaṃ aṭṭhigataṃ viya karonto aṭṭhiṃ katvā. pubbakālato aparakāle bhavaṃ ^b^pubbāpariyaṃ.  visesa^eb^nti paṭhamārambhato pabhuti khaṇe khaṇe ñāṇavisesaṃ, kilesakkhayavisesañca labhatīti  attho. </p>
              <p>[03] 582^b^.^eb^ ^b^desanābhedato^eb^ti desanāvisesato. atthato, lakkhaṇādito,  ekavidhādito ca ^b^atthalakkhaṇekavidhādito^eb^ ^a^V2.0228^ea^.  ^b^aṅgānañca vavatthānā^eb^ti avijjādīnaṃ dvādasannaṃ aṅgānaṃ vavatthānadassanato. </p>
              <p>[01] kammavipākakilesavaṭṭānaṃ mūlakāraṇattā, ādito vuttattā ca avijjā paṭiccasamuppādassa  mūlaṃ. tattha valliyā mūle diṭṭhe tato pabhuti valliharaṇaṃ viya paṭiccasamuppādassa mūle  diṭṭhe tato pabhuti paṭiccasamuppādadesanāti upamāsaṃsandanā na kātabbā. na hi bhagavato  idameva diṭṭhaṃ, idaṃ adiṭṭhanti vibhajanīyaṃ atthi sabbassa diṭṭhattā. mūlato pabhuti pana  valliharaṇaṃ viya mūlato pabhuti paṭiccasamuppādadesanā katāti idamettha sāmaññaṃ ^a^M2.0243^ea^  adhippetaṃ, bodhaneyyajjhāsayavasena vā bodhetabbabhāvena mūlādidassanasāmaññaṃ yojetabbaṃ.</p>
              <p>[03] ^b^tassā^eb^ti -- </p>
              <p>[02] ``sa kho so, bhikkhave, kumāro vuddhimanvāya indriyānaṃ paripākamanvāya pañcahi  kāmaguṇehi samappito...pe0... rajanīyehi. so cakkhunā rūpaṃ disvā piyarūpe rūpe  sārajjati, appiyarūpe rūpe byāpajjati, anupaṭṭhitakāyasati ca viharati parittacetaso,  tañca cetovimuttiṃ paññāvimuttiṃ yathābhūtaṃ nappajānāti, yatthassa te pāpakā  akusalā dhammā aparisesā nirujjhanti. so evaṃ anurodhavirodhaṃ samāpanno yaṃ kiñci  vedanaṃ vedeti sukhaṃ vā dukkhaṃ vā adukkhamasukhaṃ vā, so taṃ vedanaṃ abhinandati  abhivadati, ajjhosāya tiṭṭhatī''ti (ma0 ni0 1.408) -- </p>
              <p>[25] evaṃ vuttassa. evaṃ sotadvārādīsupi. tassa ^b^abhinandato^eb^ti sappītikataṇhāya abhimukhabhāvena  nandato. ^b^abhivadato^eb^ti ``aho sukhaṃ, aho sukha''nti vacībhedakaraṇapavattāya balavataṇhāya  ``ahaṃ, mamā''ti abhivadato. tato balavatiyā mocetuṃ asakkuṇeyyatāya ^b^ajjhosāya  tiṭṭhato^eb^. tatopi balavatī pana upādānabhūtā taṇhā ^b^nandī^eb^. ettha ca abhinandanādinā taṇhā  vuttā, nandivacanena tappaccayaṃ upādānaṃ catubbidhampi nanditātadavippayogatāhi, taṇhādiṭṭhābhinandanabhāvehi  cāti veditabbaṃ.</p>
              <p>[03] ^b^jātipaccayā jarāmaraṇa^eb^ntiādikañca tattheva ^b^mahātaṇhāsaṅkhayasutte^eb^ vuttaṃ.</p>
              <p>[03] vipākavaṭṭabhūte ^a^V2.0229^ea^ paṭisandhipavattiphassādike kammasamuṭṭhānañca ojaṃ sandhāya ^b^``cattāro  āhārā taṇhānidānā''^eb^tiādi vuttaṃ. vaṭṭūpathambhakā pana itarepi āhārā taṇhāpabhave  tasmiṃ avijjamāne na vijjantīti ^b^``taṇhānidānā''^eb^ti vattuṃ vaṭṭanti. </p>
              <p>[03] 583^b^.^eb^ ^b^tato^eb^ ^a^M2.0244^ea^ ^b^tato^eb^ti catubbidhāsu desanāsu tato tato desanato. ^b^ñāyappaṭivedhāya  saṃvattatī^eb^ti ^b^ñāyo^eb^ti maggo, so eva vā paṭiccasamuppādo ``ariyo cassa ñāyo  paññāya sudiṭṭho hotī''ti (saṃ0 ni0  2.41;  5.1024) vacanato. sayameva hi so  samantabhaddakattā tathā tathā paṭivijjhitabbattā tāya tāya desanāya attano paṭivedhāya  saṃvattati. ^b^catubbidhagambhīrabhāvappattiyā^eb^ti dhammatthadesanāpaṭivedhagambhīresu patiṭṭhādhigamanena  patiṭṭhitattāti attho.</p>
              <p>[03] samantabhaddakatā, desanāvilāsappatti ca catunnampi desanānaṃ samānaṃ kāraṇanti visesakāraṇaṃ  vattukāmo āha ^b^``visesato''^eb^ti. ^b^assā^eb^ti assa bhagavato desanā, ^b^assa^eb^ vā  paṭiccasamuppādassa desanāti yojetabbaṃ. ^b^pavattikāraṇavibhāgo^eb^ avibhattasabhāvā avijjādayova,  kāraṇanti vā gahitānaṃ pakatiādīnaṃ, avijjādīnañca akāraṇatā, kāraṇatā ca. tattha  sammūḷhā keci akāraṇaṃ kāraṇanti gaṇhanti, keci na kiñci kāraṇaṃ bujjhantīti  tesaṃ yathāsakehi anurūpehi kāraṇehi saṅkhārādi^b^pavattisandassanatthaṃ,^eb^ saṃsārappavattisandassanatthanti  attho. pavattiādīnavapaṭicchādikā avijjā ādi, tato saṅkhārā uppajjanti, tato viññāṇanti  evaṃ pavattiyā ^b^uppattikkamasandassanatthaṃ,^eb^ gabbhaseyyakādivasena vā tattha tattha bhave  attabhāvassa uppajjanānupubbisandassanatthañca anulomadesanā pavattāti. itarāsaṃ tadatthatāsambhavepi  na tāsaṃ tadatthameva pavatti atthantarasabbhāvato. ayaṃ pana tadatthā evāti etissā tadatthatā  vuttā.</p>
              <p>[03] ^b^anuvilokayato^eb^ yo sambodhito pubbabhāge taṃtaṃpaccayuppannāvabodhasaṅkhāto pubbabhāgapaṭivedho  pavatto, tadanusārena tadanugamena jarāmaraṇādikassa jātiādikāraṇaṃ yaṃ adhigataṃ, tassa  sandassanatthaṃ ayaṃ paṭilomadesanā pavattā. anuvilokayato paṭilomadesanā pavattāti  vā sambandho. desentopi hi bhagavā kicchāpannaṃ lokaṃ anuviloketvā pubbabhāga...pe0...  sandassanatthaṃ desesīti. āhārataṇhādayo paccuppannaddhā, saṅkhārāvijjā atītaddhāti iminā  adhippāyenāha ^a^V2.0230^ea^ ^b^``yāva atītaṃ addhānaṃ atiharitvā''^eb^ti. āhārā vā taṇhāya  pabhāvetabbā anāgato addhā, taṇhādayo paccuppanno ^a^M2.0245^ea^, saṅkhārāvijjā atītoti.  paccakkhaṃ pana phalaṃ dassetvā tannidānadassanavasena phalakāraṇaparamparadassanaṃ yujjatīti  āhārā purimataṇhāya uppāditā paccuppanno addhā, taṇhādayo atīto, saṅkhārāvijjā tatopi  atītataro saṃsārassa anādibhāvadassanatthaṃ vuttoti. ^b^yāva atītaddhāna^eb^nti yāva  atītataraṃ addhānanti attho yuttoti. āyatiṃ punabbhavābhinibbattiāhārakā vā cattāro  āhārā ``āhāretītāhaṃ na vadāmi...pe0... evaṃ pana maṃ avadantaṃ yo evaṃ puccheyya  `kissa nu kho, bhante, viññāṇāhāro'ti, esa kallo pañho, tatra kallaṃ veyyākaraṇaṃ,  viññāṇāhāro āyatiṃ punabbhavābhinibbattiyā''ti (saṃ0 ni0  2.12) vacanato, taṃsampayuttattā  phassacetanānaṃ, tappavattihetuttā ca kabaḷīkārāhārassa. tena hi upatthambhitarūpakāyassa,  tañca icchantassa kāmaviññāṇāyūhanaṃ hoti. bhojanañhi saddhādīnaṃ, rāgādīnañca upanissayoti  vuttaṃ. tasmā te kammavaṭṭasaṅgahitā āhārā paccuppanno addhāti imasmiṃ pariyāye  purimoyeva attho yutto.</p>
              <p>[03] ^b^atītaddhato pabhuti^eb^ ``iti kho, bhikkhave, avijjāpaccayā saṅkhārā''tiādinā (saṃ0 ni0   2.2) atīte, tato parañca hetuphalapaṭipāṭiṃ paccakkhabhūtānaṃ āhārānaṃ nidānadassanavasena  ārohitvā nivattanena vinā abujjhantānaṃ taṃsandassanatthaṃ sā ayaṃ desanā pavattāti  attho. ^b^anāgataddhahetusamuṭṭhānato pabhutī^eb^ti anāgatassa bhavassa hetubhūtānaṃ dhammānaṃ uppattito  paṭṭhāya. ^b^anāgataddhasandassanattha^eb^nti anāgataddhuno appaṭivijjhantānaṃ apassantānaṃ paccakkhaṃ  paccuppannaṃ hetuṃ dassetvā hetuphalaparamparāya tassa sandassanatthanti attho. ettha ca ādito  paṭṭhāya yāva pariyosānā, pariyosānato ca paṭṭhāya yāva ādi pavattā desanā dvādasaṅgā,  tato eva tisandhi catusaṅkhepā. majjhato paṭṭhāya yāva ādi pavattā desanā aṭṭhaṅgā dvisandhi  tisaṅkhepā. majjhato pana paṭṭhāya yāva pariyosānā pavattā desanā chaḷaṅgā dvisandhi tisaṅkhepā.  ``saṃyojaniyesu, bhikkhave, dhammesu assādānupassino viharato taṇhā pavaḍḍhati, taṇhāpaccayā  upādāna''ntiādinā (saṃ0 ni0  2.53, 57) majjhato paṭṭhāya yāva pariyosānā pavattā  desanā ekasandhi dvisaṅkhepā. evaṃ ayaṃ anekaṅgā eva ^a^M2.0246^ea^ paṭiccasamuppādadesanā  āgatā. ekaṅgavasenāpi ca paṭiccasamuppādadesanā labbhateva. yathāha -- </p>
              <p>[02] ``tatra, bhikkhave, sutavā ariyasāvako paṭiccasamuppādaṃyeva sādhukaṃ yoniso manasi  ^a^V2.0231^ea^ karoti `iti imasmiṃ sati idaṃ hoti, imassuppādā idaṃ uppajjati. imasmiṃ asati  idaṃ na hoti, imassa nirodhā idaṃ nirujjhatī'ti. sukhavedaniyaṃ, bhikkhave, phassaṃ  paṭicca uppajjati sukhavedanā''ti (saṃ0 ni0  2.62) -- </p>
              <p>[25] ādi. ettha hi ``phassapaccayā''ti ettako eva paṭiccasamuppādo vutto. tenetaṃ  viññāyati ``ekaṅgapaṭiccasamuppādo''ti.</p>
              <p>[03] tattha ^b^imasmiṃ sati idaṃ hotī^eb^ti imasmiṃ avijjādike paccaye sati idaṃ saṅkhārādikaṃ  phalaṃ hoti. ^b^imassuppādā idaṃ uppajjatī^eb^ti imassa avijjādikassa paccayassa uppādā  idaṃ saṅkhārādikaṃ phalaṃ uppajjatīti attho. ^b^imasmiṃ asati idaṃ na hoti, imassa  nirodhā idaṃ nirujjhatī^eb^ti avijjādīnaṃ abhāve saṅkhārādīnaṃ abhāvassa, avijjādīnaṃ  nirodhā saṅkhārādīnaṃ nirodhassa ca vacanena purimasmiṃ paccayalakkhaṇe niyamo dassito hoti  ``imasmiṃ sati eva, na asati, imassa uppādā eva, na nirodhā''ti. tenetaṃ lakkhaṇaṃ  antogadhaniyamaṃ idha paṭiccasamuppādassa vuttanti daṭṭhabbaṃ.</p>
              <p>[03] ^b^nirodho^eb^ti ca avijjādīnaṃ virāgādhigamena āyatiṃ anuppādo appavatti. tathā hi  vuttaṃ ``avijjāyatveva asesavirāganirodhā''tiādi (mahāva0 1; udā0 3). nirodhavirodhī  ca uppādo, yena so uppādavirodhibhāvena vutto ``imassa nirodhā idaṃ nirujjhatī''ti,  tenetaṃ dasseti ``anirodho uppādo nāma, so cettha atthibhāvotipi vuccatī''ti.  ``imasmiṃ sati idaṃ hotī''ti idameva hi lakkhaṇaṃ pariyāyantarena ``imassuppādā  idaṃ uppajjatī''ti vadantena parena purimaṃ visesitaṃ hoti, tasmā na dharamānataṃyeva sandhāya  ``imasmiṃ satī''ti vuttaṃ, atha kho maggena aniruddhabhāvañcāti viññāyati. yasmā  ca ``imasmiṃ asati idaṃ na hoti, imassa nirodhā idaṃ nirujjhatī''ti (udā0 2) dvidhāpi  uddiṭṭhalakkhaṇassa nirodhassa niddesaṃ vadantena ``avijjāyatveva asesavirāganirodhā saṅkhāranirodho''tiādinā  (mahāva0 1; udā0 3) nirodho ^a^M2.0247^ea^ eva vutto, tasmā natthibhāvopi nirodho  evāti natthibhāvaviruddho atthibhāvo anirodhoti dassitaṃ hoti. tena anirodhasaṅkhātena  atthibhāvena uppādaṃ viseseti. tato na idha attalābhamattaṃ uppādoti adhippeto,  atha kho anirodhasaṅkhāto atthibhāvo cāti ayamattho vibhāvitoti ^a^V2.0232^ea^ evametaṃ lakkhaṇadvayavacanaṃ aññamaññaṃ  visesanavisesitabbabhāvena sātthakanti veditabbaṃ.</p>
              <p>[03] ko panāyaṃ anirodho nāma, yo atthibhāvo, uppādoti ca vuccatīti? appahīnabhāvo,  anibbattitaphalatāppahīnārahatāhi phaluppādanārahatā ca. ye tehi pahātabbā akusalā  dhammā, tesaṃ ariyamaggena asamugghātitabhāvo, ye pana na pahātabbā kusalābyākatā  dhammā, yāni tesu saṃyojanāni akhīṇāsavānaṃ, tesaṃ aparikkhīṇatā ca. asamugghātitānusayatāya  hi sasaṃyojanākhandhappavatti paṭiccasamuppādo. tathā hi vuttaṃ -- </p>
              <p>[02] ``yāya ca, bhikkhave, avijjāya nivutassa bālassa, yāya ca taṇhāya sampayuttassa ayaṃ  kāyo samudāgato, sā ceva avijjā bālassa appahīnā, sā ca taṇhā aparikkhīṇā. taṃ  kissa hetu? na, bhikkhave, bālo acari brahmacariyaṃ sammā dukkhakkhayāya, tasmā bālo  kāyassa bhedā kāyūpago hoti, so kāyūpago samāno na parimuccati jātiyā jarāmaraṇenā''ti  (saṃ0 ni0  2.19) -- </p>
              <p>[25] ādi. khīṇasaṃyojanānaṃ pana avijjāya abhāvato saṅkhārānaṃ, taṇhupādānānaṃ abhāvato  upādānabhavānaṃ na sambhavoti vaṭṭassa upacchedo paññāyati. tenevāha -- </p>
              <p>[02] ``channantveva, phagguna, phassāyatanānaṃ asesavirāganirodhā phassanirodho, phassanirodhā  vedanānirodho''ti (saṃ0 ni0  2.12) -- </p>
              <p>[25] ādi. na hi aggamaggādhigamato uddhaṃ yāva parinibbānā saḷāyatanādīnaṃ appavatti,  atha kho natthitā, nirodhasaddavacanīyatā, khīṇasaṃyojanatāti nirodho vutto. apica cirakatampi  kammaṃ anibbattitaphalatāya, appahīnārahatāya ca phalārahaṃ santaṃ eva nāma hoti, na nibbattitaphalaṃ,  nāpi ^a^M2.0248^ea^ pahīnārahanti phaluppattipaccayānaṃ avijjāsaṅkhārādīnaṃ vuttanayena  phalārahabhāvo anirodhoti veditabbaṃ. evaṃ aniruddhabhāveneva hi yena vinā phalaṃ na sambhavati,  taṃ kāraṇaṃ atītādipi ``imasmiṃ satī''ti iminā vacanena vuttaṃ. tato eva ca  avusitabrahmacariyassa appavattidhammataṃ anāpanno paccayuppādo  kālabhedaṃ anāmasitvā anivattitāya ^a^V2.0233^ea^  eva ``imassuppādā''ti vutto. atha vā avasesapaccayasamavāye avijjamānassāpi  vijjamānassa viya pageva vijjamānassa yā phaluppattiabhimukhatā, sā ``imassuppādā''ti  vuttā. tadā hi tato phalaṃ uppajjatīti tadavatthaṃ kāraṇaṃ phalassa uppādanabhāvena  upaṭṭhitaṃ uppatitaṃ nāma hoti, na vijjamānampi atadavatthanti tadavatthatā uppādoti veditabbā.</p>
              <p>[03] tattha ^b^``satī''^eb^ti iminā vijjamānatāmattena paccayabhāvaṃ vadanto abyāpārataṃ paṭiccasamuppādassa  dasseti. ^b^uppādā^eb^ti uppattidhammataṃ, asabbakālabhāvitaṃ, phaluppattiabhimukhatañca  dīpento aniccataṃ paṭiccasamuppādassa dasseti. ``sati, na asati, uppādā, na  nirodhā''ti pana hetuatthehi bhummanissakkavacanehi samatthitaṃ nidānasamudayajātipabhavabhāvaṃ  paṭiccasamuppādassa dasseti. hetuatthatā cettha bhummavacane yassa bhāvena tadavinābhāviphalassa  bhāvo lakkhīyati, tattha pavattiyā veditabbā, yathā adhanānaṃ dhane ananuppadīyamāne dāliddiyaṃ  vepullamagamāsi (dī0 ni0 3.91), nipphanne sasse subhikkhaṃ jāyatīti ca. nissakkavacanassāpi  hetuatthatā phalassa pabhave pakatiyañca pavattiyā, yathā ``kalalā hoti abbudaṃ, abbudā  jāyate pesī''ti (saṃ0 ni0  1.235; kathā0 692), ``himavatā gaṅgā pabhavati, siṅgato  saro jāyatī''ti ca. avijjādibhāvena ca tadavinābhāvisaṅkhārādibhāvo lakkhīyati, avijjādīhi  ca saṅkhārādayo pabhavanti, pakarīyanti cāti tesaṃ pabhavo, pakati ca, tasmā tadatthadīpanatthaṃ  ``imasmiṃ sati imassuppādā''ti hetuatthā bhummanissakkaniddesā katā.</p>
              <p>[03] yasmā cettha ``imasmiṃ sati idaṃ hoti, imassuppādā idaṃ uppajjatī''ti saṅkhepena uddiṭṭhassa  paṭiccasamuppādassa ``avijjāpaccayā saṅkhārā''tiādiko niddeso, tasmā yathāvutto  atthibhāvo, uppādo ca tesaṃ ^a^M2.0249^ea^ tesaṃ paccayuppannadhammānaṃ paccayabhāvoti viññāyati.  na hi aniruddhatāsaṅkhātaṃ atthibhāvaṃ, uppādañca anivattasabhāvatāsaṅkhātaṃ, udayāvatthatāsaṅkhātaṃ  vā ``satiyeva, na asati, uppādā eva, na nirodhā''ti antogadhaniyamehi vacanehi  pakāsitaṃ muñcitvā añño paccayabhāvo nāma atthi, tasmā yathāvutto atthibhāvo, uppādo  ca paccayabhāvoti veditabbo. yepi hi paṭṭhāne āgatā hetuādayo catuvīsati paccayā,  tepi etasseva paccayabhāvassa visesāti veditabbā.  tathā yvāyaṃ mūlahetunidānasambhavapabhavādipariyāyehi ^a^V2.0234^ea^,  uppādaṭṭhiti pavattaṭṭhiti nimittaṭṭhiti āyūhanaṭṭhiti saṃyogaṭṭhiti palibodhaṭṭhitītiādipariyāyehi  ca pakāsito kāraṇattho, sopi ettheva antogadhoti daṭṭhabbo. </p>
              <p>[03] 584^b^.^eb^ mūlakāraṇasaddaṃ apekkhitvā ^b^na akāraṇa^eb^nti napuṃsakaniddeso, akāraṇāti attho.  akāraṇaṃ yadi siyā, suttaṃ paṭibāhitaṃ siyāti dassento ^b^``āsavasamudayā''^eb^ti  suttaṃ āharati. ^b^pariyāyo^eb^ kāraṇaṃ. ^b^vaṭṭakathāya sīsabhāvo^eb^ vaṭṭahetuno kammassāpi  hetubhāvo. tattha bhavataṇhāyapi hetubhūtā avijjā, tāya paṭicchāditādīnave bhave  taṇhāya uppajjanato avijjā visesena sīsabhūtāti ^b^``mūlakāraṇa''^eb^nti vuttā.</p>
              <p>[03] purimāya koṭiyā apaññāyamānāya uppādavirahato niccataṃ gaṇheyyāti āha ^b^``evaṃ cetaṃ,  bhikkhave, vuccatī''^eb^tiādi. tena ito pubbe uppannapubbatā natthīti apaññāyanato  purimakoṭiapaññāyanaṃ vuttanti imamatthaṃ dasseti. </p>
              <p>[03] 585^b^.^eb^ avijjātaṇhāhetukkamena phalesu vattabbesu ^b^``sugatiduggatigāmino''^eb^ti  vacanaṃ saddalakkhaṇāvirodhanatthaṃ. pūjitassa hi dvande pubbanipāto. savarā kira maṃsassa  aṭṭhinā alagganatthaṃ punappunaṃ tāpetvā koṭṭetvā uṇhodakaṃ pāyetvā virittaṃ sūnaṃ  aṭṭhito muttamaṃsaṃ gāviṃ mārenti. tenāha ^b^``aggisantāpā''^eb^tiādi. tattha yathā  vajjhagāvī ca avijjābhibhūtatāya yathāvuttaṃ uṇhodakapānaṃ ārabhati, evaṃ puthujjano  yathāvuttaṃ duggatigāmikammaṃ. yathā pana sā uṇhodakapāne ādīnavaṃ disvā taṇhāvasena  sītudakapānaṃ ārabhati, evaṃ puthujjano avijjāya nātibalavabhāvato duggatigāmikamme  ādīnavaṃ disvā taṇhāvasena ^a^M2.0250^ea^ sugatigāmikammaṃ ārabhati. dukkhe hi avijjaṃ  taṇhā anuvattati, sukhe taṇhaṃ avijjāti. </p>
              <p>[03] 586^b^.^eb^ ^b^katthaci^eb^ sutte. ^b^ekadhammamūlikaṃ desana^eb^nti avijjātaṇhāsu ekoyeva dhammo  mūlaṃ etissāti ekadhammamūlikā, taṃ, tattha ekaṃ eva dhammaṃ mūlaṃ katvā paṭiccasamuppādadesanaṃ  desetīti attho. upanisīdati phalaṃ etthāti upanisā, kāraṇaṃ, avijjā upanisā  etesanti ^b^avijjūpanisā. assādānupassino^eb^ti upādāniyesu tebhūmakadhammesu visayabhūtesu  assādetabbato assādasaññitaṃ ^a^V2.0235^ea^ sukhasomanassaṃ anupassanasīlassa. appahīnāvijjatāya bālalakkhaṇayogena  ^b^bālassa. eva^eb^nti avijjānivutattā, taṇhāsaṃyuttattā ca. ^b^ayaṃ kāyo^eb^ti  ayaṃ mamañceva tumhākañca paccakkhabhūto saviññāṇakakāyo khandhapañcakaṃ. ``saḷāyatanapaccayā  phasso''ti (mahāva0 1; udā0 1) vacanato phassakāraṇañcetaṃ vuccatīti āyatanacchakkaṃ  vā. ^b^samudāgato^eb^ti uppanno. ^b^bahiddhā ca nāmarūpa^eb^nti bahiddhā saviññāṇakakāyo  khandhapañcakaṃ, saḷāyatanāni vā. ^b^ittheta^eb^nti itthaṃ etaṃ. attano ca paresañca pañcakkhandhā  dvādasāyatanāni dvārālambanabhāvena vavatthitāni ^b^dvayaṃ^eb^ nāmāti attho. ^b^dvayaṃ paṭicca phasso^eb^ti  aññattha cakkhurūpādīni dvayāni paṭicca cakkhusamphassādayo vuttā, idha pana ajjhattikabāhirāni  āyatanāni, mahādvayaṃ nāma kiretanti vuttaṃ. ayamettha adhippāyo -- aññattha ``cakkhuñca  paṭicca rūpe ca uppajjati cakkhuviññāṇaṃ, tiṇṇaṃ saṅgati phasso''tiādinā (ma0 ni0 1.204,  400; 3.421, 425, 426; saṃ0 ni0  2.44;  4.60; kathā0 465) cakkhu ceva  rūpā ca...pe0... mano ceva dhammā cāti vuttāni dvayāni paṭicca cakkhusamphassādayo vuttā.  idha pana ``ayañceva kāyo''ti cakkhādinissaye sesadhamme cakkhādinissite eva katvā  vuttaṃ cakkhādikāyaṃ ekattena ``ajjhattikāyatana''nti gahetvā, ``bahiddhā ca nāmarūpa''nti  vuttaṃ rūpādiārammaṇaṃ ekatteneva ``bāhirāyatana''nti tāni ajjhattikabāhirāni  āyatanāni paṭicca phasso vutto, tasmā mahādvayametanti.</p>
              <p>[03] evañca katvā attano ca parassa ca pañcahi khandhehi, chahi āyatanehi cāti ayamattho dīpetabbovāti  vuttaṃ. ``ayaṃ kāyo''ti hi vuttāni sanissayāni cakkhādīni attano pañcakkhandhā,  ``bahiddhā nāmarūpa''nti vuttāni rūpādīni ^a^M2.0251^ea^ paresaṃ. tathā ayaṃ kāyo  attano cha ajjhattikāni āyatanāni, bahiddhā nāmarūpaṃ paresaṃ bāhirānīti. aññathā  ajjhattikāyatanamatte eva ``ayaṃ kāyo''ti vuttena ajjhattikāyatanāneva attano pañcakkhandhā  hontīti attano ca paresañca pañcahi khandhehi dīpanā na sambhaveyyāti. ^b^saḷevāyatanānī^eb^ti  saḷeva phassakāraṇāni, yehi kāraṇabhūtehi āyatanehi uppannena phassena phuṭṭho bālo  sukhadukkhaṃ paṭisaṃvedeti. ^b^ādi^eb^-saddena ``etesaṃ vā aññatarena. avijjānīvaraṇassa,  bhikkhave, paṇḍitassa taṇhāya sampayuttassā''tiādi (saṃ0 ni0  2.19) yojetabbaṃ.  imasmiñhi sutte saṅkhāre avijjātaṇhānissite eva katvā kāyaggahaṇena viññāṇanāmarūpasaḷāyatanāni  gahetvā tasmiṃ kāye saḷāyatanānaṃ phassaṃ taṃnissitameva ^a^V2.0236^ea^ katvā vedanāya visesapaccayabhāvaṃ  dassentena bhagavatā bālapaṇḍitānaṃ atītaddhāvijjātaṇhāmūlako vedanānto paṭiccasamuppādo  dassito. puna ca bālapaṇḍitānaṃ visesaṃ dassentena -- </p>
              <p>[02] ``yāya ca, bhikkhave, avijjāya nivutassa bālassa, yāya ca taṇhāya sampayuttassa ayaṃ  kāyo samudāgato, sā ceva avijjā bālassa appahīnā, sā ca taṇhā aparikkhīṇā. taṃ  kissa hetu? na, bhikkhave, bālo acari brahmacariyaṃ sammā dukkhakkhayāya. tasmā  bālo kāyassa bhedā kāyūpago hoti, so kāyūpago samāno na parimuccati jātiyā...pe0...  dukkhasmāti vadāmī''ti (saṃ0 ni0  2.19) -- </p>
              <p>[25] vedanāpabhavaṃ sāvijjaṃ taṇhaṃ dassetvā, upādānabhave ca tannissite katvā ``kāyūpago  hotī''tiādinā jātiādike dassentena paccuppannahetusamuṭṭhānato pabhuti ubhayamūlavasena  paṭiccasamuppādo vutto, tabbipariyāyena ca paṇḍitassa paccuppannahetuparikkhayato pabhuti  ubhayamūlako paṭilomapaṭiccasamuppādoti. </p>
              <p>[03] 587^b^.^eb^ ^b^pūretu^eb^nti vaḍḍhetuṃ, upacinitunti attho. duggatigāmikammassa visesapaccayattā  avijjā ^b^``avindiyaṃ vindatī''^eb^ti vuttā, tathā visesapaccayo vindiyassa na  hotīti ^b^``vindiyaṃ na vindatī''^eb^ti ca. attanissitāni katvā ^a^M2.0252^ea^ cakkhuviññāṇādīnaṃ  pavattanaṃ uppādanaṃ ^b^āyatanaṃ^eb^. sammohabhāveneva anabhisamayabhūtattā ^b^aviditaṃ^eb^ aññātaṃ  ^b^karoti. antavirahite javāpetī^eb^ti vaṇṇāgamavipariyāyavikāravināsadhātuatthavisesayogehi  pañcavidhassa niruttilakkhaṇassa vasena a-kāra vi-kāra ja-kāre gahetvā aññesaṃ vaṇṇānaṃ  lopaṃ, ja-kārassa ca dutiyassāgamaṃ katvā ^b^``avijjā''^eb^ti vuttaṃ. byañjanatthaṃ  vatvā sabhāvatthaṃ dassetuṃ ^b^``apicā''^eb^tiādi vuttaṃ. cakkhuviññāṇādīnaṃ vatthārammaṇāni  ``idaṃ vatthu, idaṃ ārammaṇa''nti avijjāya ñātuṃ na sakkāti avijjā tappaṭicchādikā  vuttā. vatthārammaṇasabhāvachādanato eva avijjādīnaṃ paṭiccasamuppādabhāvassa, jarāmaraṇādīnaṃ  paṭiccasamuppannabhāvassa ca chādanato paṭiccasamuppādapaṭiccasamuppannacchādanaṃ veditabbaṃ.</p>
              <p>[03] ^b^apaccakkhitvā^eb^ti ^a^V2.0237^ea^ paccakkhānaṃ akatvā apaṭikkhipitvā. ^b^upakārakaṭṭho paccayaṭṭho^eb^ yathā  piṇḍapātādi sarīrassa.</p>
              <p>[03] ^b^saṅkhatamabhisaṅkharontī^eb^ti yathā saṅkhataṃ hoti, evaṃ abhisaṅkharonti. saṅkhārasaddaggahaṇena āgatā  saṅkhārā ^b^saṅkhārasaddena āgatasaṅkhārā^eb^. yadipi avijjāpaccayā saṅkhārāpi saṅkhārasaddena āgatā,  te pana imissā desanāya padhānāti visuṃ vuttā, tasmā ^b^``duvidhā''^eb^ti ettha saṅkhārasaddena  āgatasaṅkhāresu abhisaṅkharaṇakasaṅkhāraṃ vajjetvā tadaññe saṅkhārasaddena āgatasaṅkhārā yojetabbā.  ^b^saṅkhārasaddena āgatasaṅkhārā^eb^ti vā samudāyo vutto. tadekadesā ca idha vaṇṇetabbabhāvena  gahitā avijjāpaccayā saṅkhārā, tasmā vaṇṇetabbasabbasaṅgāhakavasena duvidhatā vuttāti  veditabbā. ``paṭhamaṃ nirujjhati vacīsaṅkhāro''tiādinā (ma0 ni0 1.464) vitakkavicārāssāsapassāsasaññāvedanāvacīsaṅkhārādayo  vuttā, na avijjāpaccayā saṅkhāresu vuttā kāyasañcetanādayo.</p>
              <p>[03] ^b^saṅkhatasaṅkhārā^eb^ nāma yathāsakaṃ paccayehi saṅkhatattā. satipi paccayanibbattānaṃ sabbesampi  saṅkhatabhāve ``mametaṃ phala''nti tatthābhimukhena viya kammunā nibbattitattā tebhūmakavipākakaṭattārūpesu  sātisayo saṅkhatabhāvoti adhippāyena ^b^aṭṭhakathāyaṃ^eb^ (visuddhi0 2.587) kammanibbattānaṃ  abhisaṅkhatasaṅkhāratā vuttā. ^b^pāḷiyaṃ^eb^ pana tathā āgataṭṭhānassa abhāvato ^b^``tepi^eb^ ^a^M2.0253^ea^  ^b^  ...pe0... ettheva saṅgahaṃ gacchantī''^eb^ti vuttaṃ. ^b^aniccā vata saṅkhārā^eb^ti vuttā  ubhuādisamuṭṭhānāpi sabbadhammā. ^b^abhisaṅkharaṇakasaṅkhāroti vuccati^eb^ attano phalassa abhisaṅkharaṇato.  kāyapayogasamuṭṭhāpanavīriyaṃ ^b^kāyikavīriyaṃ. abhisaṅkhārassā^eb^ti payogavegassa.</p>
              <p>[03] vācaṃ saṅkharotīti ^b^vacīsaṅkhāro^eb^. kāyena saṅkharīyatīti ^b^kāyasaṅkhāro^eb^. cittena saṅkharīyati,  cittaṃ vā saṅkharotīti ^b^cittasaṅkhāro^eb^. saṅkhepato pana sabbepi yathārahaṃ saṅkharonti, saṅkharīyantīti  ca saṅkhārāti veditabbā. ^b^vutta^eb^nti saṅkhāraṭṭhapaccayaṭṭhādimāha. </p>
              <p>[01] ^b^namatī^eb^ti ekantasārammaṇatāya ārammaṇābhimukhaṃ namati. ^b^paritassatī^eb^ti pipāsati,  taṇhāparitāpatāya vā vicalati. ^b^upādiyatī^eb^ti daḷhaṃ ādiyati. ^b^bhavatī^eb^ti upapattibhavaṃ  sandhāyāha. ^b^bhāvayatī^eb^ti kammabhavaṃ. cuti khandhānaṃ maraṇanti ^b^``maranti etenā''^eb^ti  vuttaṃ. dukkhā vedanā ^a^V2.0238^ea^ uppādadukkhā, ṭhitidukkhāti ca katvā ^b^``dvedhā khaṇatī''^eb^ti  vuttaṃ. ^b^āyāso^eb^ parissamo visādo.</p>
              <p>[03] ^b^niddiṭṭhanayadassana^eb^nti yathāniddiṭṭhavidhisandassanaṃ. ^b^kevala^eb^-saddo asammissavācako ca hoti  ``kevalā sālayo''tiādīsu, niravasesavācako ca ``kevalā aṅgamagadhā''tiādīsu,  tasmā dvidhāpi atthaṃ vadati. tattha ^b^asammissassā^eb^ti sukharahitassa. na hi ettha kiñci  uppādavayarahitaṃ atthi. ^b^sakalassā^eb^ti sabbabhavādigatassa, sabbakālikassa ca. </p>
              <p>[03] 588^b^.^eb^ ``lakkhaṇekavidhādito''ti ettha ^b^ādi^eb^-saddo paccekaṃ parisamāpetabboti dassento  āha ^b^``lakkhaṇādito''^eb^ti. sampayutte, taṃsamaṅgipuggale vā sammohayatīti ^b^sammohanarasā^eb^.  ārammaṇasabhāvassa chādanaṃ hutvā gayhatīti ^b^chādanapaccupaṭṭhānā^eb^. ``āsavasamudayā avijjāsamudayo''ti  (ma0 ni0 1.103) vacanato ^b^āsavapadaṭṭhānā^eb^. paṭisandhijananatthaṃ āyūhanti byāpāraṃ  karontīti ^b^āyūhanarasā^eb^. rāsikaraṇaṃ vā ^b^āyūhanaṃ^eb^. cetanāsabhāvattā cetanā  hutvā gayhatīti ^b^cetanāpaccupaṭṭhānā^eb^. nāmarūpassa purecārikabhāvena pavattatīti ^b^pubbaṅgamarasaṃ^eb^.  purimabhavena saddhiṃ ghaṭanaṃ hutvā gayhatīti ^b^paṭisandhipaccupaṭṭhānaṃ^eb^. viññāṇena saha,  aññamaññañca sampayujjatīti ^b^sampayogarasaṃ^eb^. samaṃ pakārehi yogo ^a^M2.0254^ea^ ^b^sampayogo^eb^.  visuṃ abhāvo ^b^avinibbhogo^eb^. rūpaṃ sampayogābhāvato vikiratīti ^b^vikiraṇarasaṃ^eb^.  tato eva hi pisiyamānā taṇḍulādayo vikiranti, cuṇṇībhūtā viddhaṃsanti, nāmassa  kadāci kusalādibhāvopi atthīti tato visesanatthaṃ ^b^``abyākatapaccupaṭṭhāna''^eb^nti  vuttaṃ. ``acetano abyākato''ti (visuddhi0 1.311; vibha0 aṭṭha0 173) ettha viya  anārammaṇatā vā abyākatatā daṭṭhabbā. ^b^āyatanalakkhaṇa^eb^nti ghaṭṭanalakkhaṇaṃ, āyānaṃ tananalakkhaṇaṃ  vā. dassanassa yathāsakaṃ visayaggahaṇassa karaṇato ^b^dassanarasaṃ^eb^. ``dassanādirasa''nti  pana ^b^sammohavinodaniyaṃ^eb^ vuttaṃ. ^b^vatthudvārabhāvapaccupaṭṭhānaṃ^eb^ yathārahaṃ viññāṇamanoviññāṇadhātūnanti  adhippāyo. vatthuggahaṇañcettha cakkhādipañcakāpekkhaṃ. akusalavipākupekkhāya aniṭṭhabhāvato  dukkhena, itarāya iṭṭhabhāvato sukhena saṅgahitattā ^b^``sukhadukkhapaccupaṭṭhānā''^eb^ti vuttaṃ.  dukkhasamudayattā ^b^hetulakkhaṇā taṇhā^eb^. ``tatratatrābhinandinī''ti (ma0 ni0 1.91,  460; saṃ0 ni0  5.1081; vibha0 203; mahāva0 14) vacanato ^b^abhinandanarasā^eb^. cittassa,  puggalassa vā rūpādīsu atittabhāvo hutvā gayhatīti ^b^atittabhāvapaccupaṭṭhānā. amuñcanarasaṃ^eb^  taṇhādiṭṭhābhinivesavasena. taṇhādaḷhattaṃ ^a^V2.0239^ea^ hutvā kāmupādānaṃ, sesāni diṭṭhi hutvā  upaṭṭhahantīti ^b^taṇhādaḷhattadiṭṭhipaccupaṭṭhānaṃ^eb^. kammupapattibhavavasena bhavassa lakkhaṇādayo yojetabbā. </p>
              <p>[03] 589^b^.^eb^ ^b^mohādibhāvato^eb^ti ettha ^b^ādi^eb^-saddena ananubodhādīnaṃ saṅgaho. dukkhādīsu aññāṇavasena  ^b^appaṭipatti,^eb^ asubhādīsu subhādivipallāsavasena ^b^micchāpaṭipatti^eb^. diṭṭhivippayuttavasena  vā ^b^appaṭipatti,^eb^ diṭṭhisampayuttavasena ^b^micchāpaṭipatti. dvārārammaṇato^eb^ti dvārato,  ārammaṇato ca chasu dvāresu, chasu ārammaṇesu ca pavattanato. ayaṃ pana vibhāgo na avijjāya  eva, aññesupi paṭiccasamuppādaṅgesu arūpadhammānaṃ labbhatīti āha ^b^``sabbesupī''^eb^ti.</p>
              <p>[03] ^b^vipākadhammadhammādibhāvato^eb^ti ettha ^b^ādi^eb^-saddena nevasekkhānāsekkhasaṃyojaniyādibhāve  saṅgaṇhāti. ^b^catuyonisaṃvattanato^eb^ti catuyonipariyāpannattabhāvanibbattanato.</p>
              <p>[03] ^b^lokiyavibhāgādibhāvato^eb^ti ^a^M2.0255^ea^ ettha ^b^ādi^eb^-saddena abyākatasappaccayasaṅkhatādibhāve  saṅgaṇhāti. ^b^sahetukāhetukādito^eb^ti ^b^ādi^eb^-saddena sasaṅkhārāsaṅkhārādibhede saṅgaṇhāti.</p>
              <p>[03] kāmaṃ nāmarūpaṃ paccuppannaddhavasena vuccati, tathāpi yathā paccuppannaṃ, evaṃ atītānāgatampīti  addhadvayapariyāpannassāpi nayato gahetabbattā vuttaṃ ^b^``atītādito tividha''^eb^nti.</p>
              <p>[03] ^b^sañjātisamosaraṇaṭṭhānato^eb^ti viññāṇataṃsampayuttadhammānaṃ uppattipavattidesabhāvato. ^b^``bhūtappasādaviññāṇato''^eb^ti  pāṭho yutto. ``viññāṇādito''ti pana paṭhanti. ekasesanayena bāhirāyatanassāpi  saṅgahe sati ādi-saddena tassa saṅgahitatā daṭṭhabbā. ^b^nobhayagocara^eb^nti manāyatanamāha. na  hi arūpadhammānaṃ desavasena āsannatā, dūratā vā atthi aviggahattā, tasmā manāyatanassa  gocaro manāyatanaṃ sampatto, asampatto vāti na vuccati. ^b^phassādīnampī^eb^ti ettha  phasso tāva phusanasabhāvato, lokiyasāsavādibhāvato ca ekavidho. paṭighasamphassādhivacanasamphassabhedato,  sahetukādibhāvato ca duvidho. bhavattayapariyāpannato, vedanāttayasampayogato ^a^V2.0240^ea^, ahetukaduhetukatihetukato  ca tividho. yonigativasena catubbidho, pañcavidho ca.</p>
              <p>[03] ^b^vedanā^eb^ anubhavanalakkhaṇato, lokiyasāsavādibhāvato ca ekavidhā. pañcadvārikamanodvārikabhedato  duvidhā. sukhādibhedato tividhā. yonigativasena catubbidhā, pañcavidhā ca. chaḷārammaṇabhedato  chabbidhā.</p>
              <p>[03] ^b^taṇhā^eb^ lokassa samudayabhāvato ekavidhā. duvidhā diṭṭhisampayuttavippayuttabhāvato.  tividhā kāmabhavavibhavataṇhābhedato. catubbidhā catumaggapaheyyato. pañcavidhā rūpābhinandanādibhāvato.  chabbidhā chataṇhākāyabhedato.</p>
              <p>[03] ^b^upādānaṃ^eb^ ekavidhaṃ daḷhaggāhabhāvato. duvidhaṃ taṇhādiṭṭhibhedato. tividhaṃ bhavattayūpanissayabhāvato.  catubbidhaṃ kāmupādānādibhedato. pañcavidhaṃ pañcagatisaṃvattanato.</p>
              <p>[03] ^b^bhavo^eb^ ^a^M2.0256^ea^ ekavidho lokiyasāsavādibhāvato. duvidho kammupapattibhedato.  tividho kāmabhavādibhedato. catubbidho caturupādānapaccayato. pañcavidho pañcagatisaṃvattanato.  chabbidho kāmakammabhavādibhedato. sattavidho sattaviññāṇaṭṭhitisaṅgahato. aṭṭhavidho caturupādānapaccayakammabhavādibhedato.  navavidho kāmabhavādibhedato.</p>
              <p>[03] ^b^jāti^eb^ ekavidhā tattha tattha bhave paṭhamābhinibbattibhāvato. duvidhā rūpakkhandhasaṅkhārakkhandhasaṅgahato.  tividhā bhavattayapariyāpannato. yonigativasena catubbidhā, pañcavidhā ca. iminā nayena  jarāmaraṇādīnampi ekavidhādibhāvo veditabbo. </p>
              <p>[03] 590^b^.^eb^ sokādīnampi gahitattā aṅgabahuttappasaṅge ``dvādasevā''ti aṅgavavatthānaṃ veditabbaṃ.  na hi sokādayo aṅgabhāvena vuttā, phalena pana kāraṇaṃ avijjaṃ mūlaṅgaṃ dassetuṃ  te vuttā. jarāmaraṇabbhāhatassa hi bālassa te sambhavantīti sokādīnaṃ jarāmaraṇakāraṇatā  vuttā, na pana ``kāyikāya dukkhāya vedanāya phuṭṭho''ti ca sutte jarāmaraṇanimittañca  dukkhaṃ saṅgahitanti taṃ tannimittānaṃ jarāmaraṇabbhāhatassa sambhave sādhakabhāvena vuttaṃ.  yasmā pana jarāmaraṇeneva ^a^V2.0241^ea^ sokādīnaṃ ekasaṅkhepo kato, tasmā tesaṃ jātipaccayatā yujjati.  jarāmaraṇapaccayabhāve hi avijjāya ekasaṅkhepo kātabbo siyā. jātipaccayā pana jarāmaraṇaṃ  ^a^M2.0257^ea^, sokādayo ca sambhavantīti tattha jarāmaraṇaṃ ekantikaṃ aṅgabhāvena gahitaṃ.  sokādayo pana rūpabhavādīsu abhāvato anekantikā kevalaṃ pākaṭena phalena avijjānidassanatthaṃ  gahitā. tena anāgate jātiyā sati tato parāya paṭisandhiyā hetuhetubhūtā avijjā  dassitāti bhavacakkassa avicchedo dassito hotīti. suttañca sokādīnaṃ avijjā  kāraṇanti etasseva atthassa sādhakaṃ daṭṭhabbaṃ, na sokādīnaṃ bālassa jarāmaraṇanimittatāmattassa.  ``assutavā puthujjano''ti hi vacanena avijjā sokādīnaṃ kāraṇanti dassitā,  na ca jarāmaraṇanimittameva dukkhaṃ dukkhanti.</p>
              <p>[03] aparo nayo jarāmaraṇampi paccayo, aññathā dvādasaṅgāni na paripūrenti. kassa pana so paccayo?  sokādīnaṃ. yadi evaṃ kasmā ``jarāmaraṇapaccayā sokādayo sambhavantī''ti avatvā  ``jātipaccayā jarāmaraṇaṃ, sokādayo ca sambhavantī''ti vuttanti? yasmā tadaññenapi  dukkhadhammena phuṭṭhassa te sambhavanti, tasmā appahīnasaṃyojanassāpi tesaṃ tappaccayatā na  ekaṃsikāti jātipaccayatāva vuttā. atha vā jarāmaraṇaggahaṇena upapattibhavo saṅgahito.  upādinnakkhandhaparipāko hi āyuno saṃhāni, indriyānaṃ paripāko ca jarā, tesañca  bhedo maraṇanti. sati ca upapattibhave tattha katupacitaṃ, porāṇaṃ vā kammaṃ ^b^kammabhavo,^eb^  kammādiupaṭṭhāne cutianantaraṃ paṭisandhiṃ janetīti ^b^upapattibhavo^eb^ jātiyā paccayo, tasmā  jarāmaraṇampi jātiyā paccayatāya paṭiccasamuppādo. yasmā pana ``bhavapaccayā jātī''ti  ettheva upapattibhavassa jātiyā paccayatā saṅgahitā, tasmā vuttapariyāyasaṅgahato ca ``jarāmaraṇapaccayā  jātī''ti na vuttaṃ. evaṃ jarāmaraṇassāpi paccayabhāvasiddhito paṭiccasamuppādatāti dvādasaṅgatā  vavatthitāti veditabbā. tenāha ^b^``dvādasevā''^eb^tiādi. ^b^ayaṃ tāvā^eb^ti ``desanābhedato''tiādinā  vuttaṃ atthasaṃvaṇṇanaṃ sandhāyāha. </p>
            </h4>
          </h3>
          <h3>
            <h3n> avijjāpaccayāsaṅkhārapadakathāvaṇṇanā </h3n>
            <h4>
              <h4n> </h4n>
              <p>[03] 591^b^.^eb^ ^b^ayaṃ panā^eb^ti idāni vakkhamānaṃ. ``katamā ca,  bhikkhave, avijjā dukkhe aññāṇa''ntiādinā  (ma0 ni0 1.103) suttantesu catuṭṭhānikā avijjā vuttāti ^b^``suttantapariyāyenā''^eb^ti  ^a^V2.0242^ea^ vuttaṃ. ^b^nikkhepakaṇḍe^eb^ (dha0 sa0 1106) pana suttantesu catūsu ṭhānesu kathitāya  eva avijjāya aṭṭhasu ṭhānesu kiccajātito kathitattā tadatthavaṇṇanāvasena vibhāvanaṃ kātuṃ  ^b^``abhidhammapariyāyenā''^eb^ti ārabhitvā ^b^``vuttañheta''^eb^ntiādi vuttaṃ. ahāpetvā  vibhajitabbaṃ. vibhajanañhi abhidhammapariyāyo. ``aṭṭhasu ṭhānesu aññāṇa''nti ānetvā  taṃ sambandhitabbaṃ. ^b^sesaṭṭhānesū^eb^ti dukkhasamudayesu, pubbantādīsu ca. ^b^ārammaṇavasenā^eb^ti  ārammaṇakaraṇavasenāpi. ^b^idhā^eb^ti imasmiṃ ``dukkhe aññāṇa''ntiādike pāṭhe.  ^b^sā^eb^ti avijjā. ^b^uppannā^eb^ti asamūhatuppannā, pageva paccuppannā. ``paṭicchādetvā''ti  ettha vuttaṃ paṭicchādanākāraṃ dassetuṃ ^b^``yāthāvasarasalakkhaṇaṃ paṭivijjhituṃ na detī''^eb^ti  vuttaṃ. rasitabbo paṭivijjhitabbo sabhāvo raso, attano raso saraso, yāthāvo yathābhūto  saraso yāthāvasaraso, yo ``pīḷanaṭṭho''tiādinā (paṭi0 ma0 2.8) vutto ^a^M2.0258^ea^  dukkhasaccappabhedā eva ca pubbantādayo, so eva lakkhitabbattā ^b^yāthāvasarasalakkhaṇaṃ^eb^. taṃ  ^b^paṭivijjhituṃ^eb^ paccakkhato jānituṃ ^b^na deti^eb^. </p>
              <p>[01] ^b^tadubhaya^eb^nti pubbantañceva aparantañca atītaṃ, anāgatañca khandhapañcakaṃ. pubbantāparantabhāgavantatāya  vā paccuppannaddhabhūto majjhanto pubbantāparanto. ^b^ayaṃ avijjā ime saṅkhārā^eb^ti  idappaccayatāpaṭiccasamuppannadhammesu paccakkhato jānanākāradassanaṃ. ^b^etthā^eb^ti etesu dukkhādīsu.  yadipi avijjā dukkhādīsu ārammaṇakaraṇavasenapi pavattati, yathā pana nirodhamagge ārammaṇaṃ  kātuṃ asakkontī te jānitukāmassa tappaṭicchādanavasena, anirodhamaggesu nirodhamaggaggahaṇakāraṇabhāvena  ca pavattamānā te yāthāvato paṭivijjhituṃ na deti, evaṃ dukkhādīsupīti veditabbaṃ.  tathā hi vuttaṃ ``paṭicchādanavaseneva idhādhippetā''ti. dukkhādivisayo andhatamakaro,  lobhādīnañca andhatamakarānaṃ paccayabhūto adassanākāro ^b^aññāṇaṃ^eb^. </p>
              <p>[03] 592^b^.^eb^ ^b^puññādayo^eb^ti puññābhisaṅkhārādayo. tattha punāti attano santānaṃ apuññaphalato,  dukkhasaṃkilesato ca sodhetīti puññaṃ. hitasukhajjhāsayena puññaṃ karotīti tannipphādanena  kārakassa ajjhāsayaṃ pūreti, pujjabhavaṃ nibbattetīti vā puññaṃ. iti pūrako, pujjanibbattako  ca niruttinayena puññanti veditabbo. puññañca so attano phalassa abhisaṅkharaṇaṭṭhena  abhisaṅkhāro cāti ^b^puññābhisaṅkhāro^eb^. puññapaṭipakkhato apuññanti vuttavipariyāyena  ^b^apuññābhisaṅkhāro^eb^ veditabbo. samādhipaccanīkānaṃ  atidūratāya na iñjati, aniñjañca ^a^V2.0243^ea^  bhavaṃ abhisaṅkharotīti ^b^āneñjābhisaṅkhāro^eb^. kāyena pavattito, kāyato vā pavatto,  kāyassa vā saṅkhāroti ^b^kāyasaṅkhāro^eb^. vacīcittasaṅkhāresupi eseva nayo. tattha paṭhamattiko  ^b^parivīmaṃsanasuttā^eb^divasena gahito. tattha hi ``puññaṃ ce saṅkhāraṃ abhisaṅkharoti, puññūpagaṃ  hoti viññāṇa''ntiādinā (saṃ0 ni0  2.51) āgataṃ. dutiyattiko ^b^vibhaṅgasutta^eb^vasena.  tattha hi ``tayome, bhikkhave, saṅkhārā. katame tayo? kāyasaṅkhāro vacīsaṅkhāro cittasaṅkhāro''ti  (saṃ0 ni0  2.28) vuttaṃ.</p>
              <p>[03] ^b^vitthārato panā^eb^tiādi puññābhisaṅkhārādīnaṃ sarūpato, pabhedato ca vibhāvanaṃ. ^b^bhāvanāvaseneva  pavattā,^eb^ na dānasīlavasenāti tattha labbhamānaṃ puññakiriyavatthuṃ dasseti. evañca  katvā arūpāvacaracetanāpi ^b^``bhāvanāvaseneva^eb^ ^a^M2.0259^ea^ ^b^pavattā''^eb^ti vuttā.  ye pana ``bhāvanāvasenevā''ti avadhāraṇena abhiññācetanaṃ nivattetīti vadanti, tadayuttaṃ  tāsampi avijjāpaccayatāya viya puññābhisaṅkhārabhāvassa ca icchitattā. aññathā abhiññācittuppādassa  puññakiriyavatthūsu asaṅgaho eva siyā, na ca yuttaṃ ``kusalañca puññakiriyavatthuñca  na hotī''ti. ^b^pāṇātipātādī^eb^ti ^b^ādi^eb^-saddena na tadavasiṭṭhākusalakammapathānaṃyeva  gahaṇaṃ, atha kho anavasesākusalakammassāpi gahaṇaṃ daṭṭhabbaṃ.</p>
              <p>[03] ^b^itaresu panā^eb^ti kāyasaṅkhārādīsu. puññābhisaṅkhārādayo pavattamānā imehi dvārehi  pavattantīti ^b^dvārato pavattidassanatthaṃ^eb^. ``samavīsati cetanā''ti kasmā vuttaṃ,  yadi kāyavacīviññattiyo samuṭṭhāpentiyo kusalākusalacetanā kāyasaṅkhāro, vacīsaṅkhāroti  ca vuccanti, evaṃ sante abhiññācetanāyapi kusalāya tathā pavattāya vacīsaṅkhārabhāvo  vattabboti codanaṃ sandhāyāha ^b^``abhiññācetanā''^eb^tiādi. ^b^etthā^eb^ti kāyavacīsaṅkhāraggahaṇe,  kāyavacīsañcetanāggahaṇe vā. ^b^na gahitā^eb^ti aṭṭhakathāyaṃ na gahitā ``abhiññācetanā viññāṇassa  paccayo na hotī''ti. kasmā pana na hoti, nanu sāpi kusalā, vipākadhammā cāti?  saccametaṃ, anupacchinnataṇhāvijjamāne pana santāne sabyāpārappavattiyā tassā kusalatā,  vipākadhammatā ca vuttā, na vipākuppādanena. sā pana vipākaṃ uppādentī rūpāvacarameva  uppādeyya. na hi aññabhūmikaṃ kammaṃ aññabhūmikaṃ vipākaṃ uppādetīti. attanā  sadisārammaṇaṃ tiṭṭhānikameva ca uppādeyya ^b^cittuppādakaṇḍe^eb^ rūpāvacaravipākassa  kammasadisārammaṇasseva vuttattā. na ca rūpāvacaravipāko parittādiārammaṇo atthi,  abhiññācetanā ^a^V2.0244^ea^ ca parittādiārammaṇāva hoti. tasmā vipākaṃ na uppādetīti viññāyati.  kasiṇesu ca uppāditassa catutthajjhānasamādhissa ānisaṃsabhūtā abhiññā. yathāha ``so  evaṃ samāhite citte''tiādi (dī0 ni0 1.244-245; ma0 ni0 1.384-386, 431-433;  pārā0 12). tasmā samādhiphalasadisā sā, na ca phalaṃ deti. dānasīlānisaṃsabhūto  tasmiṃ bhave paccayalābho viyāti sāpi vipākaṃ na uppādetīti.</p>
              <p>[03] ^b^``yathā ca abhiññācetanā, evaṃ uddhaccacetanāpi na hotī''^eb^ti idaṃ uddhaccasahagatadhamme visuṃ  uddharitvā ``tesaṃ vipāke ñāṇaṃ atthapaṭisambhidā''ti (vibha0 725) vuttattā   ^a^M2.0260^ea^ vicāretabbaṃ. sā pana vicāraṇā heṭṭhā khandhaniddesavaṇṇanāyaṃ akusalakathāyaṃ  vicāritā evāti tattha vicāritanayeneva veditabbā. apicettha yadeke vibhajja vadanti,  dassanabhāvanānaṃ abhāvepi yesaṃ puthujjanānaṃ, sekkhānañca dassanabhāvanāhi bhavitabbaṃ,  tesaṃ taduppattikāle tehi pahātuṃ sakkuṇeyyā akusalā dassanena pahātabbā, bhāvanāya  pahātabbāti ca vuccanti. puthujjanānaṃ pana bhāvanāya abhāvā bhāvanāya pahātabbacintā natthi.  tena tesaṃ pavattamānā dassanena pahātuṃ asakkuṇeyyāpi bhāvanāya pahātabbāti na vuccanti.  yadi vucceyyuṃ, dassanenapahātabbā bhāvanāyapahātabbānaṃ kesañci kenaci kadāci  ārammaṇāarammaṇādhipatiupanissayapaccayehi paccayo bhaveyyuṃ? na ca paṭṭhāne dassanenapahātabbā  bhāvanāyapahātabbānaṃ kenaci paccayena paccayoti vuttā. sekkhānaṃ pana vijjamānā bhāvanāya  pahātuṃ sakkuṇeyyāti bhāvanāya pahātabbā. teneva sekkhānaṃ dassanena pahātabbā, cattattā  vantattā muttattā pahīnattā paṭinissaṭṭhattā ukkheṭitattā samukkheṭitattā assāditabbā,  abhinanditabbā ca na honti. pahīnatāya eva somanassahetubhūtā, avikkhepahetubhūtā  ca na domanassaṃ, uddhaccañca uppādentīti na te tesaṃ ārammaṇāarammaṇādhipatibhāvaṃ, pakatūpanissayabhāvañca  gacchanti. na hi pahīne upanissāya ariyo rāgādikilese uppādeti.</p>
              <p>[03] vuttañhetaṃ ``sotāpattimaggena ye kilesā pahīnā, te kilese na puneti na pacceti  na paccāgacchati...pe0... arahattamaggena...pe0... paccāgacchatī''ti (mahāni0 80;  cūḷani0 mettagūmāṇavapucchāniddesa 27). na ca puthujjanānaṃ dassanena pahātuṃ sakkuṇeyyā,  itaresaṃ na kenaci paccayena paccayo hontīti na sakkā vattuṃ ``diṭṭhiṃ assādeti  abhinandati, taṃ ārabbha rāgo uppajjati, diṭṭhi, vicikicchā, uddhaccaṃ uppajjati.  vicikicchaṃ ārabbha vicikicchā ^a^V2.0245^ea^, diṭṭhi, uddhaccaṃ uppajjatī''ti (paṭṭhā0 1.1.407)  diṭṭhivicikicchānaṃ uddhaccārammaṇapaccayabhāvassa vuttattā. ettha hi ^b^uddhacca^eb^nti uddhaccasahagatacittuppādaṃ  sandhāya vuttaṃ. evañca katvā adhipatipaccayaniddese ``diṭṭhiṃ garuṃ katvā assādeti  abhinandati, taṃ garuṃ katvā rāgo uppajjati, diṭṭhi uppajjatī''ti (paṭṭhā0 1.1.415)  ettakameva ^a^M2.0261^ea^ vuttaṃ, na vuttaṃ ``uddhaccaṃ uppajjatī''ti. tasmā dassanabhāvanāhi  pahātabbānaṃ atītādibhāvena na vattabbattepi yādisānaṃ tāhi anuppattidhammatā āpādetabbā,  tesu puthujjanesu vattamānā dassanaṃ apekkhitvā tena pahātuṃ sakkuṇeyyā dassanena  pahātabbā, sekkhesu vattamānā bhāvanaṃ apekkhitvā tāya pahātuṃ sakkuṇeyyā bhāvanāya  pahātabbā.</p>
              <p>[03] tesu bhāvanāya pahātabbā sahāyavirahā vipākaṃ na janayantīti bhāvanāya pahātabbacetanāya  nānākkhaṇikakammapaccayabhāvo na vutto, apekkhitabbadassanabhāvanārahitānaṃ pana puthujjanesu  uppajjamānānaṃ sakabhaṇḍe chandarāgādīnaṃ, uddhaccasahagatacittuppādassa ca saṃyojanattayatadekaṭṭhakilesānaṃ  anupacchinnatāya aparikkhīṇasahāyānaṃ vipākuppādanaṃ na sakkā paṭisedhitunti uddhaccasahagatadhammānaṃ  vipāko vibhaṅge vutto. yadi evaṃ, apekkhitabbadassanabhāvanārahitānaṃ akusalānaṃ  nevadassanena-nabhāvanāyapahātabbatāya navattabbatā āpajjatīti? nāpajjati, appahātabbānaṃ  ``nevadassanena-nabhāvanāya pahātabbā''ti (dha0 sa0 tikamātikā 9) vuttattā, appahātabbaviruddhasabhāvattā  ca akusalānaṃ.</p>
              <p>[03] evampi te imasmiṃ tike ``navattabbā''ti vattabbā āpajjantīti? nāpajjanti, cittuppādakaṇḍe  dassitānaṃ dvādasākusalacittuppādānaṃ dvīhi padehi saṅgahitattā. yathā hi dhammavasena  sabbe saṅkhatadhammā saṅgahitāti uppannattike kālavasena asaṅgahitāpi atītā ``navattabbā''ti  na vuttā cittuppādarūpabhāvena gahitesu navattabbassa abhāvā, evamidhāpi cittuppādabhāvena  gahitesu navattabbassa asaṅgahitassa abhāvā navattabbatā navuttāti veditabbā. yattha hi  cittuppādo koci niyogato navattabbo atthi, tattha tesaṃ catuttho koṭṭhāso atthīti  yathāvuttapadesu viya tatthāpi bhinditvā bhajāpetabbacittuppāde bhinditvā bhajāpeti  ``siyā navattabbā parittārammaṇā''tiādinā (dha0 sa0 1422). tadabhāvā uppannattike,  idha ca tathā na vuttā. </p>
              <p>[01] atha ^a^V2.0246^ea^ vā yathā sappaṭighehi samānasabhāvattā rūpadhātuyaṃ tayo mahābhūtā sappaṭighāti vuttā.  yathāha ``asaññasattānaṃ anidassanasappaṭighaṃ ekaṃ mahābhūtaṃ paṭicca dve mahābhūtā, dve  mahābhūte paṭicca ekaṃ mahābhūta''nti ^a^M2.0262^ea^, evaṃ puthujjanānaṃ pavattamānā  bhāvanāya pahātabbasamānasabhāvā bhāvanāya pahātabbāti vucceyyunti? natthi navattabbatāpasaṅgo.  evañca sati puthujjanānaṃ pavattamānāpi bhāvanāya pahātabbā sakabhaṇḍe chandarāgādayo parabhaṇḍe  chandarāgādīnaṃ upanissayapaccayo, rāgo ca rāgadiṭṭhīnaṃ adhipatipaccayoti ayamattho  laddho hoti. yathā pana aphoṭṭhabbattā rūpadhātuyaṃ tayo mahābhūtā na paramatthato sappaṭighā,  evaṃ apekkhitabbabhāvanārahitā puthujjanesu vattamānā sakabhaṇḍe chandarāgādayo na paramatthato  bhāvanāya pahātabbāti bhāvanāya pahātabbānaṃ nānākkhaṇikakammapaccayatā na vuttā. na ca  dassanenapahātabbā bhāvanāyapahātabbānaṃ kenaci paccayena paccayoti vuttā. ye hi dassanena  pahātabbapaccayā kilesā, na te dassanato uddhaṃ pavattanti. dassanena pahātabbapaccayassapi  pana uddhaccasahagatassa sahāyavekallamattameva dassanena kataṃ, na tassa koci bhāvo dassanena  anuppattidhammataṃ āpāditoti tassa ekantabhāvanāyapahātabbatā vuttā. tasmā tassa tādisasseva  sati sahāye vipākuppādanavacanaṃ, asati ca vipākānuppādanavacanaṃ na virujjhatīti.</p>
              <p>[03] tayidaṃ sabbaṃ tesaṃ ācariyānaṃ ahopurisikāmattanti apare. kasmā? uddhaccasahagatassa  ekantena bhāvanāya pahātabbattā. evañhi vuttaṃ bhagavatā ``katame dhammā bhāvanāya pahātabbā?  uddhaccasahagato cittuppādo''ti (dha0 sa0 1406). yadi hi taṃ icchitaṃ siyā, yathā atītārammaṇattike  ``niyogā anāgatārammaṇā natthī''ti (dha0 sa0 1433) vatvā vibhajja vuttaṃ, evamidhāpi  ``niyogā bhāvanāya pahātabbā natthī''ti vatvā ``uddhaccasahagato siyā bhāvanāya pahātabbo,  siyā na vattabbo''ti vadeyya. yā ca taṃ samatthentena ``yadi vucceyyu''ntiādinā  yutti vuttā, sāpi ayutti. kasmā? yasmā dassanena pahātabbārammaṇānaṃ rāgadiṭṭhivicikicchāuddhaccānaṃ  dassanena pahātabbabhāvo eva icchitoti. yaṃ pana uddhaccaggahaṇena ^b^pāḷiyaṃ^eb^ uddhaccasahagato  cittuppādo vuttoti vatvā taṃ sādhetuṃ adhipatipaccayaniddese uddhaccassa anuddharaṇaṃ  nibandhanaṃ vuttaṃ, tampi anibandhanaṃ paṭṭhāne sāvasesapāṭhadassanato. tathā hi ``atīto  dhammo paccuppannassa dhammassa, anāgato dhammo paccuppannassa dhammassa ārammaṇapaccayena paccayo''ti  ^a^M2.0263^ea^ (paṭṭhā0 2.18.2) etesaṃ vibhaṅge cetopariyañāṇaggahaṇaṃ ^a^V2.0247^ea^ katvā ``paccuppanno  dhammo paccuppannassa dhammassā''ti etassa ^b^vibhaṅge^eb^ labbhamānampi na uddhaṭaṃ.</p>
              <p>[03] bhāvanāya pahātabbassa vipākadānaṃ pati dassanena pahātabbassa sahāyabhāvūpagamanaṃ vicāretabbaṃ.  kiṃ avijjādi viya dānasīlādīnaṃ uppattiyāyeva vipākadānasāmatthiyā ṭhānavasena  dassanenapahātabbaṃ bhāvanāyapahātabbassa sahāyabhāvaṃ upagacchati, udāhu kilesā viya  kammassa paṭisandhidānaṃ patīti? kiñcettha -- yadi tāva purimo pakkho pahīnadassanappahātabbattā  sekkhasantāne pavattino bhāvanāpahātabbassa kiriyabhāvo āpajjati pahīnāvijjātaṇhāmāne  santāne pavattadānādi viya. atha dutiyo, tassāpi dassanenapahātabbatā āpajjati apāyagamanīyasabhāvānativattanato,  tasmā heṭṭhā vicāritanayeneva uddhaccasahagatassa vipākadānaṃ pati pāḷiyā, aṭṭhakathāya ca  avirujjhanavasenettha atthavinicchayo veditabbo.</p>
              <p>[03] ^b^sāpī^eb^ti uddhaccacetanāpi. ^b^viññāṇassa paccayabhāve^eb^ti sampuṇṇassa vipākaviññāṇassa  paccayabhāve. yadi apanetabbā, kasmā ``samavīsati cetanā''ti vuttanti tassa kāraṇaṃ  dassento āha ^b^``avijjāpaccayā pana sabbāpetā hontī''^eb^ti. abhiññācetanāyapi  paccayabhāvaṃ dasseti. yadi evaṃ abhiññācetanāya saha ekavīsatīti vattabbaṃ, na, tathā  avacanassa vuttakāraṇattā. taṃ pana itarāvacanassāpi kāraṇanti samānarūpāya ekissā  avacane yaṃ kāraṇaṃ apekkhitvā ekā na vuttā, tena kāraṇena vuttāyapi avattabbataṃ  dasseti. ^b^ayaṃ tiko^eb^ti kāyasaṅkhārattiko. ^b^purimattika^eb^nti puññābhisaṅkhārattikaṃ.  ^b^pavisatī^eb^ti kathaṃ pavisati. puññābhisaṅkhāro hi aṭṭhakāmāvacaracetanāpabhedo kāyaduccaritato  viramantassa siyā kāyasaṅkhāro, vacīduccaritato viramantassa siyā vacīsaṅkhāro, manodvāre  pana uppannā terasapi cetanā puññābhisaṅkhāro ca hoti cittasaṅkhāro ca. apuññābhisaṅkhāropi  kāyaduccaritavasena pavattiyaṃ siyā kāyasaṅkhāro, vacīduccaritavasena pavattiyaṃ siyā  vacīsaṅkhāro, dve dvārāni muñcitvā manodvāre pavattiyaṃ siyā cittasaṅkhāro, āneñjābhisaṅkhāro  cāti evaṃ dutiyattiko purimattikameva ^a^M2.0264^ea^ pavisati. tena vuttaṃ ^b^``atthato  puññābhisaṅkhārādīnaṃyeva vasena avijjāya paccayabhāvo veditabbo''^eb^ti.   </p>
              <p>[03] 593^b^.^eb^ ^b^avijjābhāve^eb^ ^a^V2.0248^ea^ ^b^bhāvato^eb^ti avijjāya atthibhāve saṅkhārānaṃ bhāvato. na hi avijjāya  asati kadāci saṅkhārā sambhavanti. idāni taṃ avijjāya bhāvaṃ dassento ^b^``aññāṇaṃ  appahīnaṃ hotī''^eb^ti āha. tena maggena anirodho idha avijjāya atthibhāvo, na dharamānatā  evāti dasseti. svāyamattho heṭṭhā vibhāvitoyeva. ^b^``avijjāsaṅkhāta''^eb^nti ca iminā  ñāṇābhāvādiṃ nivatteti. ayañhi ^b^a^eb^-kāro ``ahetukā dhammā (dha0 sa0 dukamātikā  2) abhikkhuko āvāso''tiādīsu (cūḷava0 76) taṃyoganivattiyaṃ dissati. abhāvo  hettha dīpito. ``appaccayā dhammā''ti (dha0 sa0 dukamātikā 7) taṃsambandhitānivattiyaṃ.  paccayuppannañhi paccayasambandhīti appaccayuppannattāti taṃsambandhitā ettha jotīyati.  ``anidassanā dhammā''ti (dha0 sa0 dukamātikā 9) taṃsabhāvanivattiyaṃ. nidassanañhi  daṭṭhabbatā. atha cakkhuviññāṇaṃ nidassanaṃ na passatīti taggahetabbatānivattiyaṃ. tathā  ``anāsavā dhammā''ti (dha0 sa0 dukamātikā 15). ``appaṭighā dhammā (dha0 sa0  dukamātikā 10), anārammaṇā dhammā''ti (dha0 sa0 dukamātikā 55) taṃkiccanivattiyaṃ.  ``arūpino dhammā (dha0 sa0 tikamātikā 11), acetasikā dhammā''ti (dha0 sa0 dukamātikā  57) tabbhāvanivattiyaṃ. tadaññathā hi ettha pakāsīyati. ``amanusso''ti (dī0 ni0  2.321) tabbhāvamattanivattiyaṃ. manussattamattaṃ natthi, aññaṃ samānanti sadisatā hettha  sūcīyati. ``assamaṇo samaṇapaṭiñño (a0 ni0  3.13, 27; pu0 pa0 91, 124), aputto''ti  tathā sambhāvanīyaguṇanivattiyaṃ. garahā hi ettha ñāyati. ``kacci bhoto anāmayaṃ (jā0  1.15.146; 2.20.129), anudarā kaññā''ti tadanappabhāvanivattiyaṃ. ``anuppannā dhammā''ti  (dha0 sa0 tikamātikā 17) taṃsadisabhāvanivattiyaṃ. atītānañhi uppannapubbattā,  uppādidhammānañca paccayekadesanibbattiyā āraddhuppādabhāvā, kālavinimuttassa ca vijjamānattā  uppannānukūlatā, pageva paccuppannānanti tabbidhurabhāvo ettha viññāyati. ``asekkhā  dhammā''ti (dha0 sa0 tikamātikā 11) tadapariyosānanivattiyaṃ. tanniṭṭhānañhettha pakāsīyati.  imesaṃ pana atthānaṃ asambhavato pārisesena yathā kusalapaṭipakkhā dhammā akusalā, evaṃ  vijjāpaṭipakkhā avijjāti katvā ñāṇapaṭipakkho dhammo aññāṇanti veditabbaṃ.</p>
              <p>[03] ^b^sukhasaññāya^eb^ ^a^M2.0265^ea^ ^b^gahetvā^eb^ dukkhadukkhavipariṇāmadukkhasaṅkhāradukkhatāhi viññūhi  dukkhantveva gahetabbaṃ saṃsāradukkhaṃ sukhanti saññāya abhinivisitvā, etena tattha  taṇhāpavattiṃ dasseti. ^b^ārabhatī^eb^ti ^a^V2.0249^ea^ nibbatteti. ^b^taṇhāparikkhāre^eb^ti taṇhāya ``sukhaṃ  subha''ntiādinā saṅkhate parikkhate, alaṅkateti attho. taṇhā hi dukkhassa samudayoti  ajānanto bālo ``aho vatāhaṃ kāyassa bhedā paraṃ maraṇā khattiyamahāsālānaṃ sahabyataṃ  upapajjeyya''ntiādinā (ma0 ni0 1.442) paritassanto kāyasaṅkhāre parikkharoti.  ^b^taṇhāparikkhāre^eb^ti vā taṇhāya parivārabhūte. taṇhāvatthuṃ hi cakkhādiṃ, rūpādiñca abhisaṅkharitvā  taṃsamaṅgīnaṃ dentā saṅkharā taṇhāya upanentā tassā parivārā viya hontīti. ^b^gativisese^eb^  brahmalokādike. anekasatapasubaddhabhiṃsano vājapeyyādiko ^b^yañño^eb^. amaraṇatthāti  gahitā dukkarakiriyā ^b^amaratapo^eb^. amaro vā devo vā bhaveyyaṃ, devaññataro vāti  pavattitā vatacariyā ^b^amaratapo^eb^. dukkhattā vā maro mārako tapo ^b^amaratapo^eb^. diṭṭhe  adiṭṭhasaddo viya mare amarasaddo daṭṭhabbo.</p>
              <p>[03] jātiādipapātadukkhajananato maruppapātasadisatā puññābhisaṅkhārassa vuttā. ^b^``mahāpariḷāhajanika''^eb^nti  iminā anudahanaṭṭhena tiṇukkāsadisataṃ puññaphalassa dasseti. ^b^appassādatañcā^eb^ti ^b^ca^eb^-saddena  adhikuṭṭanavinivijjhanāṅgapaccaṅgapalibhañjanādiṃ saṅgaṇhāti. ^b^tappaccaya^eb^nti tassa vipariṇāmadukkhasabhāvassa  sugatiphalassa paccayabhūtaṃ. ramaṇīyabhāvena ca assādabhāvena ca gayhamānaṃ puññaphalaṃ dīpasikhāmadhulittasatthadhārāsadisaṃ.  tadattho ca puññābhisaṅkhāro taṃnipātalehanasadiso vutto. ``sukho imissā paribbājikāya  taruṇāya mudukāya lomasāya bāhāya samphasso''tiādinā (ma0 ni0 1.469) sukhasaññāya  asubhabhāvassa asallakkhaṇeneva ekaccakāmaparibhogoti bālo viya gūthakīḷanaṃ, kilesābhibhūtatāya  kodhāratiabhibhūto asavaso maritukāmo viya visakhādanaṃ sampati kiriyākhaṇe, āyatiṃ  phalakkhaṇe ca jigucchanīyaṃ, dukkhañca apuññābhisaṅkhāraṃ ārabhati. lobhasahagatassa vā gūthakīḷanasadisatā,  dosasahagatassa visakhādanasadisatā yojetabbā. sabhayassāpi pisācanagarassa kāmaguṇasamiddhiyā  sukhavipallāsahetubhāvo viya āruppavipākānaṃ ^a^M2.0266^ea^ nirantaratāya, anupalakkhiyamānauppādavayānaṃ  dīghasantānatāya agayhamānavipariṇāmānaṃ saṅkhāravipariṇāmadukkhabhūtānampi niccādivipallāsahetubhāvoti,  tesaṃ pisācanagarasadisatā, tadabhimukhagamanasadisatā ca āneñjābhisaṅkhārassa yojetabbā.</p>
              <p>[03] avijjābhāvatova saṅkhārabhāvo, na abhāvatoti saṅkhārānaṃ avijjāpaccayabhāve saṅkhepena anvayato,  byatirekato ca vuttamatthaṃ suttena samatthetuṃ ^b^``vuttampi ceta''^eb^ntiādinā suttapadaṃ  ābhataṃ ^a^V2.0250^ea^. tattha ^b^avidvā^eb^ti aviddasu. ^b^avijjāgato^eb^ti avijjāya samannāgato, appahīnāvijjoti  adhippāyo. </p>
            </h4>
          </h3>
          <h3>
            <h3n> paṭṭhānapaccayakathāvaṇṇanā </h3n>
            <h4>
              <h4n> </h4n>
              <p>[03] 594^b^.^eb^ ^b^tāvā^eb^ti vattabbantarāpekkho nipāto, tena ``avijjā saṅkhārānaṃ paccayo''ti  idaṃ tāva siddhaṃ, idaṃ pana aparaṃ vattabbanti dasseti. ``idaṃ pana vattabba''nti yamatthaṃ  sandhāya vuttaṃ, taṃ dassetuṃ paccayadhammā nāma yesaṃ paccayā honti, yathā vā paccayā  honti, tadubhayesaṃ bahubhāvato anekadhāva paccayā hontīti avijjāyapi taṃ āsaṅkanto  pucchi ^b^``katamesaṃ saṅkhārānaṃ kathaṃ paccayo hotī''^eb^ti, puññābhisaṅkhārādayo bahū  saṅkhārā vuttā. avijjā ca tesaṃ paccayo hoti, na sabbesaṃ ekadhāva hoti, tasmā  imesaṃ saṅkhārānaṃ evaṃ paccayo hotīti idaṃ vattabbanti attho. ^b^tatrā^eb^ti tasmiṃ paccayabhāve.  yadipi ``katamesaṃ saṅkhārāna''ntiādinā asādhāraṇato pucchā āraddhā, ekadesena pana  samudāyopalakkhaṇametanti dvādasannaṃ paṭiccasamuppādaṅgānaṃ yathāsakaṃ paccayuppannānaṃ paccayabhāvo  vattabboti taṃ dassetuṃ, avijjāya vā paccayabhāve pucchite tappasaṅgena sabbesampi paccayadhammānaṃ  paccayabhāvaṃ visajjetukāmo paccaye tāva pāḷinayeneva dassetuṃ ^b^``bhagavatā hī''^eb^tiādi  āraddhaṃ. tattha ca bhagavatā catuvīsati paccayā vuttāti sambandho. tesaṃ vasena avijjādīnaṃ  paccayabhāvo veditabboti adhippāyo.</p>
              <p>[03] ``hetu ca so paccayo cā''ti iminā vacanena hetuno, adhipatipaccayādibhūtassa ca gahaṇaṃ  siyāti taṃ nivārento āha ^b^``hetu hutvā paccayo''^eb^ti. evampi so eva doso  āpajjatīti puna āha ^b^``hetubhāvena paccayoti vuttaṃ hotī''^eb^ti. tena na idha hetusaddena  dhammaggahaṇaṃ ^a^M2.0267^ea^ kataṃ, atha kho dhammassa sattiviseso gahitoti dasseti.  tassa hi paccayasaddassa ca samānādhikaraṇataṃ sandhāya ``hetu ca so paccayo ca, hetu hutvā  paccayo''ti ca vuttaṃ. evañca katvā parato pāḷiyaṃ ``hetū hetu...pe0... hetupaccayena  paccayo''tiādinā (paṭṭhā0 1.1.1) tena tena hetubhāvādiupakārena tassa tassa dhammassa  upakārakattaṃ vuttaṃ. ^b^abhidhammaṭṭhakathāyaṃ^eb^ pana ``yo hi dhammo yaṃ dhammaṃ appaccakkhāya  tiṭṭhati vā uppajjati vā, so tassa paccayo''ti (paṭṭhā0 aṭṭha0 paccayuddesavaṇṇanā), ``mūlaṭṭhena  upakārako dhammo hetupaccayo''ti (paṭṭhā0 aṭṭha0 paccayuddesavaṇṇanā) ca  evamādinā dhammapaṭṭhānaniddesena ^a^V2.0251^ea^  dhammato aññā dhammasatti nāma natthīti dhammeheva dhammasattivibhāvanaṃ katanti daṭṭhabbaṃ.  idhāpi vā ``hetu ca so paccayo cā''ti dhammeneva dhammasattiṃ dasseti. na hi ``hetupaccayo''tiādiko  uddeso kusalādiuddeso viya dhammappadhāno, atha kho dhammānaṃ upakārakabhāvappadhānoti.</p>
              <p>[03] ^b^``eseva nayo''^eb^ti iminā tabbhāvena paccayabhāvaṃ ārammaṇādīsu atidisati ``ārammaṇañca  taṃ paccayo cāti ārammaṇapaccayo, ārammaṇaṃ hutvā paccayo, ārammaṇabhāvena paccayoti  attho''ti, na kammadhārayamattaṃ. </p>
              <p>[03] 595^b^.^eb^ ^b^vacanāvayavo^eb^ti sādhanāvayavaṃ sandhāyāha. vacanasabhāvañhi sādhanaṃ paresaṃ aviditatthañāpanato  loke sādhananti pākaṭaṃ paññātaṃ. tathā hi naṃ avayavalakkhaṇaṃ, vacanasabhāvañca sādhanaṃ,  avayavapakkhādīni vacanāni sādhananti ca ñāyavādino vadanti. ^b^paṭiññā, hetūtiādīsū^eb^ti  paṭiññā, hetu, udāharaṇa, upanaya, nigamanāni. udāharaṇasādhammiyā sādhyasādhanaṃ ^b^hetu^eb^.  virūpo hetūti ca evamādīsu kāraṇaṃ yaṃ kiñci kāraṇalakkhaṇaṃ, sampāpakalakkhaṇampi  vā. ^b^ādi^eb^-saddena tassāpi saṅgahetabbatāya, ñāpakalakkhaṇaṃ pana vacanāvayavaggahaṇena gahitaṃ.  kāmaṃ mūlampi kāraṇalakkhaṇaṃ kāraṇameva, kāraṇanti panettha paccayahetu gahito. mūlanti  hetuhetūti kāraṇavisesavisayattā mūlassa visuṃ gahaṇaṃ. ^b^etī^eb^ti etassa atthavacanaṃ  vattatīti, tañca uppattiṭṭhitīnaṃ sādhāraṇavacanaṃ. tenevāha ^b^``tiṭṭhati vā uppajjati  vā''^eb^ti. ekacco hi paccayo ṭhitiyā eva upakārako hoti yathā pacchājātapaccayo,  ekacco ^a^M2.0268^ea^ uppattiyā eva yathā anantarādiko, ekacco ubhayassa yathā hetuādayo.</p>
              <p>[03] ^b^upakārakalakkhaṇo^eb^ti ca dhammena dhammasattiṃ upakāraṃ dassetīti daṭṭhabbaṃ. hinoti patiṭṭhāti  etthāti ^b^hetu,^eb^ anekatthattā dhātusaddānaṃ hi-saddo mūlasaddo viya patiṭṭhattho veditabbo.  hinoti vā etena kammanidānabhūtena uddhaṃ ojaṃ atiharantena mūlena viya pādapo tappaccayaṃ  phalaṃ gacchati pavattati vuddhiṃ viruḷhiṃ āpajjatīti ^b^hetu^eb^. attano phalaṃ karotīti  ^b^kāraṇaṃ^eb^. nidadāti dassentaṃ viya hotīti ^b^nidānaṃ^eb^. sambhavati taṃ etasmāti  ^b^sambhavo^eb^. pabhavati etasmāti ^b^pabhavo^eb^ti paccayahetusaddehi itaresampi samānatthatā veditabbā.  evaṃ santepi kāraṇavisesavisayo ^a^V2.0252^ea^ hetusaddo, kāraṇasāmaññavisayo paccayasaddoti dassento  ^b^``mūlaṭṭhenā''^eb^tiādimāha. hetuattho, paccayaṭṭho ca heṭṭhā papañcavasena vuttoti taṃ  saṅkhippaṃ dassento āha ^b^``saṅkhepato...pe0... hetupaccayo''^eb^ti. </p>
              <p>[01] yathā sālivīhibījādīni taṃtaṃosadhīnaṃ sālivīhiādibhāvassa sādhakāni, maṇiādippabhāvatthūni  ca nīlādivaṇṇāni nīlādippabhāsādhakāni, evaṃ hetupaccayo yathārahaṃ attanā sampayuttadhammānaṃ  kusalādibhāvassa sādhakoti imamatthaṃ dasseti ^b^``so sāliādīna''^eb^ntiādinā. ^b^ācariyāna^eb^nti  ca revatācariyaṃ sandhāyāha. ^b^evaṃ sante^eb^ti hetupaccayo yadi kusalādibhāvasādhako,  evaṃ sati. ^b^na sampajjati^eb^ na sijjhati. yathā kusalākusalahetu taṃsamuṭṭhānarūpassa kusalākusalabhāvāya  na pariyatto, evaṃ abyākatopi hetu taṃsamuṭṭhānarūpassa abyākatabhāvāya. sabhāveneva  hi taṃ abyākatanti āha ^b^``na hi so tesaṃ kusalādibhāvaṃ sādhetī''^eb^ti. hetupaccayo  ca tesaṃ hotiyevāti āha ^b^``na ca paccayo na hotī''^eb^ti. idāni tamatthaṃ pāḷiyā  samatthetuṃ ^b^``vuttañheta''^eb^ntiādi vuttaṃ. ^b^vinā etenā^eb^ti etena hetunā abyākatabhāvasādhakena  vinā ahetukattā, abyākatabhāvo siddho sabhāvenevāti adhippāyo.</p>
              <p>[03] ``yoniso, bhikkhave, manasi karoto anuppannā ceva kusalā dhammā uppajjanti, uppannā  ca kusalā dhammā abhivaḍḍhantī''tiādi (a0 ni0  1.67) vacanehi kusalabhāvassa ^a^M2.0269^ea^  yonisomanasikārappaṭibaddhatā siddhāti āha ^b^``yonisomanasikārappaṭibaddho kusalabhāvo''^eb^ti.  eteneva akusalābyākatabhāvāpi kusalabhāvo viya na hetupaṭibaddhāti dassitaṃ hoti.  yaṃ paneke maññeyyuṃ ``ahetukahetussa akusalabhāvo viya sahetukahetūnampi sabhāvatova  kusalādibhāvo, aññesaṃ taṃsampayuttānaṃ hetupaṭibaddho''ti, tassa uttaraṃ vattuṃ ^b^``yadi  cā''^eb^tiādimāha. ^b^alobho kusalo vā siyā abyākato vā^eb^ti yadi alobho sabhāvato  kusalo, so kusalasabhāvattā abyākato na siyā. atha abyākato taṃsabhāvattā kusalo  na siyā alobhasabhāvassa adosattābhāvo viya. yasmā pana ubhayathāpi hoti, tasmā yathā  ubhayathā hontesu saddhādīsu sampayuttesu hetupaṭibaddhaṃ kusalādibhāvaṃ pariyesetha, na  sabhāvato, evaṃ hetūsupi kusalāditā aññapaṭibaddhā pariyesitabbā, na sabhāvatoti yaṃ  vuttaṃ ``sampayuttahetūsu sabhāvatova kusalādibhāvo''ti, taṃ na yujjati. sā pana  pariyesiyamānā yonisomanasikārādipaṭibaddhā ^a^V2.0253^ea^ hotīti hetūsu viya sampayuttesupi  yonisomanasikārādipaṭibaddho kusalādibhāvo, na hetupaṭibaddhoti siddhaṃ hotīti adhippāyo.</p>
              <p>[03] ^b^viruḷhamūlā viyā^eb^ti etena mūlāni viya mūlānīti dasseti. tenevāha ^b^``suppatiṭṭhitabhāvasādhanenā''^eb^ti.  svāyaṃ ``kusalo dhammo kusalassa, kusalo dhammo abyākatassa, kusalo dhammo kusalābyākatassa,  akusalo dhammo akusalassa, akusalo dhammo abyākatassa, akusalo dhammo akusalābyākatassa,  abyākato dhammo abyākatassā''ti evaṃ sattadhā ^b^pañhāvāre^eb^ niddiṭṭho. yaṃ pana vuttaṃ  hetukiccaṃ dassentena ``hetū hetusampayuttakānaṃ dhammānaṃ, taṃsamuṭṭhānānañca rūpānaṃ  hetupaccayena paccayo''ti (paṭṭhā0 1.1.1), tattha paṭhamo hetusaddo paccattaniddiṭṭho paccayadhammaniddeso,  tenassa hetubhāvena upakārakatā hetupaccayatāti dasseti. dutiyo paccayuppannavisesanaṃ,  tena na yesaṃ kesañci sampayuttakānaṃ hetū hetupaccayena paccayo, atha kho hetunā sampayuttānamevāti  dasseti. nanu ca sampayuttasaddassa ^a^M2.0270^ea^ sāpekkhattā dutiye hetusadde avijjamānepi  aññassa apekkhitabbassa aniddiṭṭhattā hetū attanāva sampayuttakānaṃ hetupaccayena paccayoti  ayamattho viññāyatīti? nāyamekanto. hetusaddo hi paccattaniddiṭṭho ``hetupaccayena  paccayo''ti ettheva byāvaṭo yadā gayhati, na tadā sampayuttavisesanaṃ hotīti sampayuttāvisiṭṭhā  ye keci gahitā bhaveyyunti. nanu ca yathā ``arūpino āhārā sampayuttakānaṃ dhammānaṃ,  arūpino indriyā sampayuttakānaṃ dhammāna''nti ca vutte dutiyena āhāraggahaṇena, indriyaggahaṇena  ca vināpi āhārindriyasampayuttakāva gayhanti, evamidhāpi siyāti? na, āhārindriyāsampayuttassa  vajjetabbassa abhāvato. vajjetabbābhāvato hi tattha dutiye āhārindriyaggahaṇe asatipi  taṃsampayuttakāva gayhantīti taṃ na kataṃ, idha pana vajjetabbaṃ atthīti kattabbaṃ dutiyaṃ  hetuggahaṇaṃ. evampi ``hetū hetusampayuttakāna''nti ettha hetusampayuttakānaṃ so  eva sampayuttakahetūti visesanassa akatattā yo koci hetu yassa kassaci hetusampayuttassa  hetupaccayena paccayoti āpajjatīti? nāpajjati, paccattaniddiṭṭhasseva hetuno puna sampayuttavisesanabhāvena  vuttattā. etadatthameva hi vināpi dutiyena hetusaddena hetusampayuttabhāve siddhepi  tassa gahaṇaṃ kataṃ.</p>
              <p>[03] atha vā asati dutiye hetusadde hetusampayuttakānaṃ hetupaccayena paccayo, na pana hetūnanti  evampi gahaṇaṃ siyāti tannivāraṇatthaṃ so vutto. tena hetusampayuttabhāvaṃ ye labhanti,  tesaṃ ^a^V2.0254^ea^ sabbesaṃ hetūnaṃ, aññesampi hetū hetupaccayena paccayoti dassitaṃ hoti. yasmā  pana hetujhānamaggā patiṭṭhāmattādibhāvena aññadhammanirapekkhā, na āhārindriyā viya sāpekkhā  eva, tasmā etesveva dutiyaṃ hetādiggahaṇaṃ kataṃ. āhārindriyā pana āharitabbaīsitabbāpekkhā  eva, tasmā te vināpi dutiyena āhārindriyaggahaṇena attanā eva āharitabbe, īsitabbe  ca āhārindriyabhūte, aññe ca sampayuttake paricchindantīti taṃ tattha na kataṃ. idha  ca dutiyena hetuggahaṇena paccayuppannānaṃ hetunā, paccayabhūteneva ca sampayuttānaṃ hetūnaṃ,  aññesañca paricchinnattā puna visesena kiccaṃ natthīti pañhāvāre ``kusalā ^a^M2.0271^ea^  hetū sampayuttakānaṃ khandhāna''ntiādīsu dutiyaṃ hetuggahaṇaṃ na katanti daṭṭhabbaṃ. </p>
              <p>[03] 596^b^.^eb^ ^b^ārammaṇabhāvenā^eb^ti visayabhāvena, ālambitabbabhāvenāti attho. ^b^ārabhitvāpī^eb^ti  ^b^pi^eb^-saddena imamatthaṃ dasseti -- rūpāyatanādimatte yasmiṃ kismiñci ekasmiṃ aṭṭhatvā  ``yaṃ yaṃ dhammaṃ ārabbhā''ti (paṭṭhā 1.1.2) aniyamena sabbarūpāyatanānaṃ...pe0... sabbadhammāyatanānañca  ārammaṇapaccayabhāvassa vuttattā rūpādibhedena chabbidhesu saṅkhatāsaṅkhatapaññattidhammesu na  koci dhammo ārammaṇapaccayo na hotīti. svāyaṃ ārammaṇapaccayabhāvo heṭṭhā vibhāvito  eva. ^b^ālambitvā^eb^ti gahetvā. ekantasārammaṇabhāvato anārabbha pavatti eva natthīti  āha ^b^``ārabbhevā''^eb^ti. svāyaṃ ``kusalo dhammo kusalassa, kusalo dhammo akusalassa,  kusalo dhammo abyākatassa, akusalo dhammo akusalassa, kusalassa, abyākatassa, abyākato  dhammo abyākatassa, kusalassa, akusalassā''ti evaṃ navappakāro veditabbo. </p>
              <p>[03] 597^b^.^eb^ ^b^jeṭṭhakaṭṭhenā^eb^ti pamukhabhāvena. attādhīnānañhi patibhūto dhammo adhipati. so  tesaṃ pamukhabhāvena pavattati. ``chandavato kiṃ nāma na sijjhatī''tiādikaṃ purimābhisaṅkhārūpanissayaṃ  labhitvā uppajjamāne cittuppāde chandādayo dhurabhūtā jeṭṭhakabhūtā sampayuttadhamme sādhayamānā  vase vattayamānā hutvā pavattanti, sampayuttadhammā ca tesaṃ vasena vattanti hīnādibhāvena  tadanuvattanato, tena te adhipatipaccayā honti. garukātabbampi ārammaṇaṃ tanninnapoṇapabbhārānaṃ  assādanapaccavekkhaṇamaggaphalānaṃ attano vase vattayamānaṃ viya paccayo hoti. tasmā ayaṃ  attādhīnānaṃ patibhāvena upakārakattā adhipatipaccayoti daṭṭhabbo. ^b^chandādhipatī^eb^ti  chandasaṅkhāto adhipati, chandaṃ dhuraṃ chandaṃ jeṭṭhakaṃ katvā cittuppattikāle uppannassa  kattukamyatāchandassetaṃ nāmaṃ. sesesupi eseva nayo.  kasmā pana yathā hetupaccayaniddese ^a^V2.0255^ea^  ``hetū hetusampayuttakāna''nti (paṭṭhā0 1.1.1) vuttaṃ, evamidha ``adhipatī adhipatisampayuttakāna''nti  avatvā ``chandādhipati chandasampayuttakāna''ntiādinā (paṭṭhā0 1.1.3) nayena vuttanti?  ekakkhaṇe ^a^M2.0272^ea^ abhāvato. hetavo hi dve tayopi ekakkhaṇe hetupaccayā honti,  mūlaṭṭhena upakārakabhāvassa avijahanato. adhipati pana jeṭṭhakaṭṭhena upakārako, na ca ekakkhaṇe  bahū jeṭṭhakā honti. tasmā ekato uppannānampi tesaṃ ekakkhaṇe adhipatipaccayabhāvo  natthīti ``adhipatī adhipatisampayuttakāna''nti avatvā ``chandādhipati chandasampayuttakāna''ntiādinā  nayena vuttaṃ.</p>
              <p>[03] ^b^yaṃ yaṃ dhamma^eb^nti yaṃ yaṃ ārammaṇadhammaṃ. ^b^garuṃ katvā^eb^ti garukāracittīkāravasena  vā assādanavasena vā garukārikaṃ laddhabbaṃ avijahitabbaṃ anavaññātaṃ katvā. ^b^te  te dhammā^eb^ti te te garukātabbā dhammā. ^b^tesaṃ tesa^eb^nti taṃtaṃgarukārakadhammānaṃ.  ^b^adhipatipaccayenā^eb^ti ārammaṇādhipatipaccayena. svāyaṃ ``kusalo dhammo kusalassa  sahajātārammaṇehi, akusalassa ārammaṇeneva, abyākatassa sahajātārammaṇehi, kusalābyākatassa  sahajātenevāti kusalamūlā cattāro, akusalo dhammo akusalassa sahajātārammaṇehi,  abyākatassa sahajāteneva, tathā akusalābyākatassāti akusalamūlā tayo, abyākato  dhammo abyākatassa sahajātārammaṇehi, kusalassa ārammaṇeneva, tathā akusalassāti abyākatamūlā  tayo''ti saṅkhepato dasappakāro adhipatipaccayo. ettha ca sattadhā sahajātādhipati, sattadhā  ārammaṇādhipati veditabbo. </p>
              <p>[03] 598^b^.^eb^ antarāyatīti antaraṃ, byavadhāyakanti attho. nāssa antaraṃ vijjatīti anantaro,  anantaro ca so paccayo cāti ^b^anantarapaccayo^eb^. ``atthānantaratā anantarapaccayo, kālānantaratā  samanantarapaccayo''tiādinā bahudhā papañcayanti, asāraṃ ganthavitthāraṃ karonti. yathā  pavattiokāsadānavisesabhāvena natthivigatapaccayā vuttā, na evaṃ anantarasamanantarapaccayā,  ete pana cittaniyamahetubhāvena vuttāti taṃ cittaniyamahetubhāvaṃ dassetuṃ ^b^``yo  hi esā''^eb^tiādi āraddhaṃ. tattha ^b^manoviññāṇadhātūtiādi cittaniyamo^eb^ti ettha ^b^ādi^eb^-saddena  santīraṇānantarā voṭṭhabbanaṃ, cutianantarā paṭisandhīti yassa yassa cittassa anantarā yaṃ yaṃ  cittaṃ uppajjati, tassa tassa tadanantaruppādaniyamo taṃtaṃsahakāripaccayavisiṭṭhassa purimapurimacittasseva  vasena ijjhatīti dasseti.</p>
              <p>[03] ^b^atthānantaratāyā^eb^ti ^a^M2.0273^ea^ atthena kenaci dhammena anantaratāya. ^b^kālānantaratāyā^eb^ti  kālabhedena anantaratāya ^a^V2.0256^ea^. ^b^ācariyāna^eb^nti idhāpi ^b^revatācariya^eb^meva sandhāya vuttaṃ.  ^b^tatthā^eb^ti tasmiṃ kālānantaratāya samanantarapaccayabhāve, tasmiṃ vā yathāvuttavirodhe.  ^b^bhāvanābalena pana vāritattā^eb^ti ettha yathā rukkhassa vedhe dinne pupphituṃ samatthasseva  pupphanaṃ na hoti, vedhe pana apanīte tāya eva samatthatāya pupphanaṃ hoti, evamidhāpi  bhāvanābalena vāritattā samuṭṭhāpanasamatthasseva asamuṭṭhāpanaṃ, tasmiñca apagate tāya eva samatthatāya  samuṭṭhāpanaṃ hotīti adhippāyo. tampi vacanaṃ ^b^kālānantaratā natthi^eb^ sattāhādinā  kālena antaritabhāvato. ^b^etadeva^eb^ ``kālantaritatā atthi'' icceva ^b^vadāma^eb^. nanu  ca kālo nāma koci paramatthato natthīti vadeyyāti āsaṅkanto āha ^b^``kālānantara...pe0...  laddhī''^eb^ti.</p>
              <p>[03] ^b^byañjanamattatovettha nānākaraṇaṃ paccetabbaṃ, na atthato^eb^ti upacayasantatiadhivacananiruttipadānaṃ  viya saddatthamattato nānākaraṇaṃ, na vacanīyatthatoti adhippāyo. teneva saddatthavisesaṃ dassetuṃ  ^b^``katha''^eb^ntiādimāha. tattha purimapacchimānaṃ nirodhuppādantarābhāvato nirantaruppādanasamatthatā  anantarapaccayabhāvo. rūpakalāpānaṃ viya saṇṭhānābhāvato, paccayapaccayuppannānaṃ sahāvaṭṭhānābhāvato  ca ``idamito heṭṭhā, uddhaṃ, tiriya''nti vibhāgābhāvā attanā ekattamiva upanetvā  suṭṭhu anantarabhāvena uppādanasamatthatā samanantarapaccayatā. ^b^uppādanasamatthatā^eb^ti ca abyāpārattā  dhammānaṃ yasmiṃ yadākāre niruddhe, vattamāne vā sati taṃtaṃvisesavanto dhammā honti,  tassa sova ākāro vuccatīti daṭṭhabbo. dhammānaṃ pavattimattameva ca upādāya kālavohāroti  nirodhā vuṭṭhahantassa nevasaññānāsaññāyatanaphalasamāpattīnaṃ ^a^M2.0274^ea^ asaññabhavā cavantassa,  purimacutipacchimapaṭisandhīnañca nirodhuppādanirantaratāya kālantaratā natthi. na hi tesaṃ  antarā arūpadhammappavatti atthi, yaṃ upādāya kālantaratā vucceyya, na ca rūpadhammappavatti  arūpadhammappavattiyā antaraṃ karoti aññasantānattā. rūpārūpasantatiyo hi dve aññamaññaṃ  visadisasabhāvattā aññamaññūpakārabhāvena pavattamānāpi visuṃyeva honti. ekasantatiyañca  purimapacchimānaṃ majjhe pavattamānaṃ taṃsantatipariyāpannatāya antarakārakaṃ hoti. tādisañca  kiñci nevasaññānāsaññāyatanaphalasamāpattīnaṃ majjhe natthi, na ca abhāvo antarakārako  hoti abhāvattā eva. tasmā javanānantarassa javanassa viya, bhavaṅgānantarassa bhavaṅgassa viya ca  nirantaratā suṭṭhu anantaratā hotīti tathā uppādanasamatthatā nevasaññānāsaññāyatanacutīnampi  daṭṭhabbā. uppattiyā paccayabhāvo cettha anantarapaccayādīnaṃ pākaṭoti uppādanasamatthatāva  vuttā ^a^V2.0257^ea^. paccuppannānaṃ pana dhammānaṃ pubbantāparantaparicchedena gahitānaṃ uppajjatīti  vacanaṃ alabhantānaṃ ``atīto dhammo paccuppannassa dhammassa anantarapaccayena paccayo''tiādinā  (paṭṭhā0 2.18.4) anantarādipaccayabhāvo vuttoti na so uppattiyā evāti viññāyati.  na hi kusalādiggahaṇaṃ viya paccuppannaggahaṇaṃ aparicchedaṃ. yato uppattimattasamaṅgino  eva gahaṇaṃ siyā. teneva ca atītattike paṭiccavārādayo na santīti. tassa ``kusalo  dhammo kusalassa, kusalo dhammo abyākatassa, akusalo dhammo akusalassa, akusalo  dhammo abyākatassa, abyākato dhammo abyākatassa, abyākato dhammo kusalassa, abyākato  dhammo akusalassā''ti sattadhā bhedo veditabbo. </p>
              <p>[03] 599^b^.^eb^ ^b^uppajjamānova saha uppādanabhāvenā^eb^ti etthāpi uppattiyā paccayabhāvena pākaṭena  ṭhitiyāpi paccayabhāvaṃ nidassetīti daṭṭhabbaṃ, aññathā padīpanidassanaṃ na yujjeyya.  padīpo hi pabhāsassa ṭhitiyāpi paccayo, na uppattiyā eva. paccayuppannānaṃ sahajātabhāvena  upakārakatā sahajātapaccayatā. ^b^okkantikkhaṇe^eb^ti paṭisandhikkhaṇe. tasmiṃ hi khaṇe  nāmarūpaṃ okkantaṃ viya paralokato āgantvā idha mātukucchiādiṃ pavisantaṃ viya  uppajjati, tasmā so khaṇo okkantikkhaṇoti vuccati. ettha ca ^b^rūpa^eb^nti hadayavatthuyeva  adhippetaṃ. tañhi nāmassa, nāmañca tassa sahajātapaccayo hoti. ^b^cittacetasikā^eb^ti  pavattiyaṃ cattāro khandhā paṭisandhikkhaṇe cittasamuṭṭhānānaṃ abhāvato. ^b^rūpino dhammā^eb^ti  hadayavatthuṃ sandhāyāha. tattha yadipi pubbe ``okkantikkhaṇe nāmarūpa''nti vuttaṃ,  tathāpi tena khaṇantare sahajātapaccayabhāvo rūpadhammānaṃ na nivāritoti tannivāraṇatthamidaṃ  vuttanti gahetabbaṃ. ^b^kiñci kāle^eb^ti keci kismiñci kāleti attho, tena  rūpino dhammā keci vatthubhūtā kismiñci paṭisandhikāleti aññesaṃ rūpadhammānaṃ, vatthuno  ca pavattiyaṃ arūpadhammānaṃ ^a^M2.0275^ea^ sahajātapaccayabhāvaṃ pubbe anivāritaṃ nivāreti.  evañca katvā ``kiñci kāla''nti vā ``kismiñci kāle''ti vā vattabbe tathā  avatvā vibhattivipallāsaṃ katvā vuttaṃ. tena ^b^kiñcī^eb^ti upayogekavacanaṃ. ^b^``rūpino  dhammā''^eb^ti etena sambandhe paccattabahuvacanaṃ jāyati. ^b^``kāle''^eb^ti etena sambandhe  bhummekavacananti dīpitanti veditabbaṃ. purimena ca ``eko khandho, vatthu ca tiṇṇannaṃ  khandhāna''nti (paṭṭhā0 1.1.419) ādivacanena nāmasahitaṃ eva vatthu nāmassa paccayoti vattabbe  āpanne itarena kevalassa ca tathāvattabbataṃ dasseti. svāyaṃ sahajātapaccayo ``kusalo dhammo  kusalassa, abyākatassa, kusalābyākatassa, akusalo dhammo akusalassa ^a^V2.0258^ea^, abyākatassa,  akusalābyākatassa, abyākato dhammo abyākatassa, kusalābyākato dhammo abyākatassa,  akusalābyākato dhammo abyākatassā''ti (paṭṭhā0 1.1.419) navavidho veditabbo. </p>
              <p>[03] 600^b^.^eb^ attano upakārakassa upakārakatā aññamaññapaccayatā. tathā hissa tidaṇḍaṃ nidassitaṃ.  upakārakatā ca aññamaññatāvaseneva daṭṭhabbā, na sahajātatādivasena. sahajātādipaccayo  hontoyeva hi koci aññamaññapaccayo na hoti, na ca sahajātādipaccayadhammehi vinā imassa  pavatti atthi. tathā hi sahajātādipaccayo ca hontoyeva hi koci aññamaññapaccayo  hoti. yadi ca attano upakārakassa upakārakatāmattaṃ aññamaññapaccayo siyā, purejātapacchājātabhāvena  upakārassa upakārakā vatthukhandhā aññamaññapaccayā siyuṃ, na ca taṃ icchitaṃ. tena  vuttaṃ ``upakārakatā ca aññamaññavaseneva daṭṭhabbā''ti. ayañca uppattiyā, ṭhitiyā  ca upakārakoti veditabbo. ayaṃ pana ``kusalo dhammo kusalassa, akusalo dhammo  akusalassa, abyākato dhammo abyākatassā''ti tividho veditabbo. </p>
              <p>[03] 601^b^.^eb^ taruādīnaṃ pathavī viya adhiṭṭhānākārena pathavīdhātu sesadhātūnaṃ, cakkhādayo cakkhuviññāṇādīnaṃ  upakārakā cittakammassa paṭādayo viya nissayākārena khandhādayo taṃtaṃnissayānaṃ khandhādīnaṃ.  pathavīdhātuyaṃ patiṭṭhāya eva hi sesadhātuyo upādārūpāni viya yathāsakaṃ kiccaṃ karonti. </p>
              <p>[01] ^b^adhiṭṭhānākārenā^eb^ti ^a^M2.0276^ea^ ādhārākārena. ādhārākāro cettha tesaṃ  sātisayaṃ tadadhīnavuttitāya veditabbo. yato bhūtāni aniddisitabbaṭṭhānāni vuccanti,  evañca katvā cakkhādīnampi adhiṭṭhānākārena upakārakatā suṭṭhu yujjati. na hi yathāvuttaṃ  tadadhīnavuttitāvisesaṃ muñcitvā añño cakkhādīsu adesakānaṃ arūpadhammānaṃ adhiṭṭhānākāro  sambhavati. yadipi yaṃ yaṃ dhammaṃ paṭicca ye ye dhammā uppajjanti, tesaṃ sabbesaṃ tadadhīnavuttibhāvo.  yena pana paccayabhāvavisesena cakkhādīnaṃ paṭumandabhāvesu cakkhuviññāṇādayo tadanuvidhānākāreneva  pavattanti, svāyamidha tesaṃ tadadhīnavuttitāsiddho visesoti. evañhi paccayabhāvasāmaññe  satipi ārammaṇapaccayato nissayapaccayassa viseso vibhāvito hoti. svāyaṃ nayo heṭṭhā  pakāsitova. ^b^chaṭṭho panā^eb^ti ettha ``rūpino ^a^V2.0259^ea^ dhammā arūpīnaṃ dhammānaṃ kismiñci kāle''ti  idaṃ na labbhati. yaṃ panettha labbhati ``rūpino dhammā kecī''ti, tattha te eva dhamme  dassetuṃ ^b^``cakkhāyatana''^eb^ntiādi niddiṭṭhaṃ. ^b^yaṃ rūpa^eb^nti hadayavatthuṃ sandhāya vuttaṃ.  ayaṃ pana nissayapaccayo terasavidho. kathaṃ? sahajātato kusalamūlā tayo, tathā akusalamūlā,  abyākatamūlesu pana purejātaṃ labbhati. abyākatañhi abyākatassa sahajātampi paccayo  hoti, purejātampi kusalassa purejātameva, tathā akusalassa, kusalābyākataṃ sahajātapurejātato  kusalassa, sahajātato eva abyākatassa, tathā akusalābyākata''nti evaṃ terasa. </p>
              <p>[03] 602^b^.^eb^ ^b^tadadhīnavuttitāya attano phalena nissito^eb^ti yaṃ kiñci kāraṇaṃ nissayoti  vatvā tattha yo bhuso nissayo, taṃ ^b^upanissayo^eb^ti niddhāreti. ^b^balavakāraṇabhāvena  upakārako^eb^ti ārammaṇabhāvavasena anantaraṃ anurūpacittuppādanasamatthatāvasena, kevalañca  balavantaṃ kāraṇaṃ hutvā upakārako. tenāha ^b^``so''^eb^tiādi.</p>
              <p>[03] tattha ^b^dānaṃ datvā^eb^ti deyyadhammaṃ cajitvā. yāya vā cetanāya so diyyati, sā cetanā  dānaṃ. ^b^datvā^eb^ti taṃ cetanaṃ pariyodapetvā visuddhaṃ katvā. ^b^sīlaṃ samādiyitvā^eb^ti  pañcaṅgadasaṅgādivasena niccasīlaṃ gaṇhitvā. iminā samādānaviratiyeva dassitā, sampattaviratisamucchedaviratiyo  pana loke ``sīla''nti apākaṭattā na vuttā. kiñcāpi na vuttā, ārammaṇapaccayo  ^a^M2.0277^ea^ pana hontiyeva. tattha samucchedavirati sekkhānaṃyeva kusalassa ārammaṇaṃ  hoti, na itaresaṃ. ^b^uposathakamma^eb^nti ``pāṇaṃ na hane, na cādinnamādiye''ti (su0  ni0 402) evaṃ vuttaṃ uposathasīlaṃ. ^b^taṃ garuṃ katvā paccavekkhatī^eb^ti taṃ yathāvuttaṃ  kusalaṃ sekkhopi puthujjanopi paccavekkhati, arahāpi taṃ paccavekkhateva. arahatopi  hi pubbe kataṃ kusalaṃ kusalameva. yena pana cittena paccavekkhati, taṃ kiriyacittaṃ  nāma hoti. tasmā ``kusalo kusalassā''ti imasmiṃ adhikāre na labbhati. ^b^pubbe  suciṇṇānī^eb^ti ``datvā katvā''ti hi āsannakatāni vuttāni, iminā na āsannakatānīti  veditabbāni, dānādīhi vā sesāni kāmāvacarakusalāni dassetuṃ idaṃ vuttaṃ.  ^b^jhānā vuṭṭhahitvā^eb^ti jhānaṃ samāpanno jhānato vuṭṭhahitvā. ``jhānaṃ vuṭṭhahitvā''tipi  pāḷi. ^b^sekkhā gotrabhu^eb^nti sotāpannaṃ sandhāya vuttaṃ. so hi gotrabhuṃ paccavekkhati.  ^b^``vodāna''^eb^nti idaṃ pana sakadāgāmianāgāmino sandhāya vuttaṃ. tesañhi taṃ cittaṃ  vodānaṃ nāma hoti. ^b^sekkhā^eb^ti sotāpannasakadāgāmianāgāmino ^a^V2.0260^ea^. ^b^maggā vuṭṭhahitvā^eb^ti  maggaphalabhavaṅgātikkamavasena attanā paṭiladdhamaggā vuṭṭhahitvā, suddhamaggatoyeva pana vuṭṭhāya  paccavekkhaṇaṃ nāma natthi. ^b^ādi^eb^-saddena ``kusalaṃ aniccato dukkhato anattato vipassantī''ti  (paṭṭhā0 1.1.404) evamādiṃ saṅgaṇhāti. yadipi nānattaṃ akatvāva vibhatto, tathāpi  idampi ārammaṇādhipatiārammaṇūpanissayānaṃ visesoti dassetuṃ ^b^``tatthā''^eb^tiādi  vuttaṃ.</p>
              <p>[03] ^b^nesaṃ^eb^ cittacetasikānaṃ anantarapaccayānantarūpanissayānaṃ nikkhepaviseso atthi. yasmā  purimo abyākatadhammavasena pavatto, itaro kusalādivasenapīti sopi nikkhepaviseso  ^b^atthato ekībhāvameva gacchati^eb^ sabbesupi cittuppādesu tadubhayassa icchitabbattā.  ^b^evaṃ santepī^eb^tiādi anantarānantarūpanissayānaṃ visesadassanaṃ. ^b^yathā hī^eb^tiādi  anantarūpanissayassa sambhavadassanaṃ.</p>
              <p>[03] ^b^pakato^eb^ti ettha ^b^pa^eb^-kāro upasaggo, so attano phalassa uppādanasamatthabhāvena suṭṭhukatataṃ  dīpeti. tathā ca kataṃ attano santāne kataṃ hotīti āha ^b^``attano santāne''^eb^tiādi.  karaṇañca duvidhaṃ nipphādanaṃ, upasevanañcāti taṃ dassetuṃ ^b^``nipphādito vā''^eb^tiādi  vuttaṃ. tattha ^b^nipphādanaṃ^eb^ ^a^M2.0278^ea^ hetupaccayasamodhānena phalassa nibbattanaṃ.  ^b^upasevanaṃ^eb^ pana kāye allīyāpanavasena upayogūpasevanaṃ, vijānanasañjānanādīnaṃ vasena  ārammaṇūpasevanañca. teneva anāgatānampi utusampadādīnaṃ ārammaṇūpasevanena upasevitānaṃ  pakatūpanissayatā vuttā hoti, pageva atītapaccuppannānaṃ. paccuppannassāpi hi ``paccuppannaṃ  utubhojanaṃ senāsanaṃ upanissāya jhānaṃ uppādetī''tiādivacanato (paṭṭhā0 2.18.8)  pakatūpanissayabhāvo labbhatīti. ^b^pakatiyā evā^eb^ti paccayantarasaṅkararahitena attano sabhāveneva.  ^b^upanissayo^eb^ti balavakāraṇaṃ katvā. ^b^anekappakārato pabhedo veditabbo^eb^ pañhāvāre  āgatanayena. paccayavāre pana -- </p>
              <p>[02] ``purimā purimā kusalā dhammā pacchimānaṃ pacchimānaṃ kusalānaṃ dhammānaṃ upanissayapaccayena  paccayo, purimā purimā kusalā dhammā pacchimānaṃ pacchimānaṃ akusalānaṃ dhammānaṃ  kesañci, kusalā abyākatānaṃ, akusalā akusalānaṃ, kusalānaṃ kesañci, akusalā  abyākatānaṃ, abyākatā abyākatānaṃ, abyākatā kusalānaṃ, abyākatā akusalānaṃ  ^a^V2.0261^ea^, puggalopi, senāsanampi upanissayapaccayena paccayo''ti (paṭṭhā0 1.1.9).</p>
              <p>[03] tattha ye purimā yesaṃ pacchimānaṃ anantarūpanissayo honti, te tesaṃ sabbesampi ekanteneva  honti, na kesañci kadāci. tasmā yesu padesu anantarūpanissayo labbhati, tesu  ``kesañcī''ti na sakkā vattunti na vuttaṃ. ye pana purimā yesaṃ pacchimānaṃ ārammaṇūpanissayo  vā pakatūpanissayo vā honti, te tesaṃ, na sabbesaṃ ekantena honti. yesaṃ uppattivibandhakā  paccayā balavanto honti, tesaṃ na bhavanti, itaresaṃ bhavanti. tasmā yesu padesu anantarapaccayo  na labbhati, tesu ``kesañcī''ti vuttaṃ. siddhānaṃ paccayadhammānaṃ yehi paccayuppannehi  bhavitabbaṃ, tesaṃ ``kesañcī''ti ayamettha attho.</p>
              <p>[03] kasiṇapaññattiyā ārammaṇūpanissayatābhāvato ekaccāya paññattiyā saddhiṃ sabbo dhammo ārammaṇūpanissayo,  anantarātīto cittacetasikarāsi anantarūpanissayo, kusalākusalavipākakiriyārūpavasena  pañcavidho ^a^M2.0279^ea^ pakatūpanissayoti ayamettha saṅkhepo. vitthāro pana ^b^paṭṭhānaṭṭhakathāyaṃ^eb^  veditabbo. </p>
              <p>[03] 603^b^.^eb^ ^b^paṭhamatara^eb^nti paccayuppannato puretaraṃ. ayañhi purejātapaccayo rūpadhammavaseneva  labbhati. paccayuppanno ca arūpadhammāyeva. tenāha ^b^``vattamānabhāvena upakārako''^eb^ti.  nissayārammaṇākārādīhi visiṭṭhā purejātabhāvena vinā upakārakabhāvaṃ agacchantānaṃ  vatthārammaṇānaṃ purejātākārena upakārakatā purejātapaccayatā. evaṃ vatthārammaṇavasena  duvidhe purejātapaccaye ^b^``cakkhāyatana''^eb^ntiādi vatthuvasena vuttaṃ, ^b^``rūpārammaṇa''^eb^ntiādi  ārammaṇavasena.</p>
              <p>[03] ^b^yaṃ rūpa^eb^nti hadayavatthuṃ sandhāyāha. tattha ^b^``kiñci kāle''^eb^ti pavattikālavasena  vuttaṃ. ^b^``kiñci kālena''^eb^ iti paṭisandhikālavasena. yāni ārammaṇapurejātena  vinā na vattanti, tesaṃ cakkhuviññāṇādīnaṃ ārammaṇapurejātadassanena manodvārepi yaṃ  yaṃ ārammaṇapurejātena vattati, tassa tassa ārammaṇapaccayabhūtaṃ sabbaṃ rūparūpaṃ ārammaṇapurejātanti  dassitameva hoti. tathā hi vuttaṃ ^b^pañhāvāre^eb^ ``ārammaṇapurejātaṃ sekkhā vā  puthujjanā vā cakkhuṃ aniccato ^a^V2.0262^ea^ dukkhato anattato vipassantī''tiādi (paṭṭhā0 1.1.424).  ``abyākato dhammo abyākatassa dhammassa purejātapaccayena paccayo, abyākato dhammo  kusalassa dhammassa purejātapaccayena paccayo, abyākato dhammo akusalassa dhammassa purejātapaccayena  paccayo''ti (paṭṭhā0 1.1.424) abyākatamūlakā tayova vārā. te ca paccekaṃ vatthupurejātaṃ,  ārammaṇapurejātanti dvidhā vibhattā. </p>
              <p>[03] 604^b^.^eb^ paccayuppannadhammassa puretaraṃ siddhabhāve sati paccayadhammassa pacchājātatāti vuttaṃ  ^b^``purejātāna''^eb^nti. ayañca nayo rūpadhammesu eva labbhati, na arūpadhammesūti vuttaṃ  ^b^``rūpadhammāna''^eb^nti. yadi paccayuppannadhammā puretarameva jātā, kathaṃ paccayabhāvoti  āha ^b^``upathambhakattenā''^eb^ti. pacchājātena hi vinā santānāvicchedahetubhāvaṃ agacchantānaṃ  dhammānaṃ ye pacchājātākārena upakārakā, tesaṃ sā vippayuttākārādīhi visiṭṭhā  upakārakatā ^a^M2.0280^ea^ pacchājātapaccayatā. evaṃ sabbapaccayānaṃ paccayantarākāravisiṭṭhā  upakārakatā yojetabbā. ^b^``gijjhapotakasarīrānaṃ āhārāsācetanā viyā''^eb^ti etena  manosañcetanāhāravasena pavattamānehi arūpadhammehi rūpakāyassa upatthambhitabhāvaṃ dasseti.  teneva ``āhārāsā viyā''ti avatvā cetanāggahaṇaṃ kataṃ. ^b^kāyassā^eb^ti catusamuṭṭhānikabhūtupādāyarūpasaṅkhātassa  rūpakāyassa. saṅkhepato ṭhapetvā rūpadhamme avisiṭṭho arūpakkhandho pacchājātapaccayo. so  jātivasena kusalo, akusalo, vipāko, kiriyāti catubbidhoti veditabbaṃ. </p>
              <p>[03] 605^b^.^eb^ kusalādibhāvena attanā sadisassa payogena karaṇīyassa punappunaṃ karaṇaṃ pavattanaṃ  ^b^āsevanaṭṭho,^eb^ attasadisasabhāvatāpādanaṃ vāsanaṃ vā. ^b^purimapurimābhiyogo viyā^eb^ti  uggahaṇasavanadhāraṇādipurimāpurimāsevanā viya. tīsu pana etesu ^b^purimā purimā^eb^ti  samanantarātītā daṭṭhabbā. kasmā panettha anantarapaccaye viya ``purimā purimā kusalā  dhammā pacchimānaṃ pacchimānaṃ abyākatāna''ntiādinā bhinnajātiyehi saddhiṃ niddeso  na katoti? attano gatiṃ gāhetuṃ asamatthattā. bhinnajātikā hi bhinnajātikānaṃ  āsevanaguṇena paguṇabalavabhāvaṃ sampādentā attanova kusalādibhāvasaṅkhātaṃ gatiṃ gāhetuṃ  na sakkuṇanti. tasmā tehi saddhiṃ niddesaṃ akatvā ye yesaṃ vāsanāsaṅkhātena āsevanaguṇena  paguṇabalavabhāvavisiṭṭhaṃ attano kusalādibhāvasaṅkhātaṃ gatiṃ gāhetuṃ samatthā, tesaṃ tehi  samānajātikeheva saddhiṃ niddeso katoti daṭṭhabbo.</p>
              <p>[03] atha ^a^V2.0263^ea^ vipākābyākataṃ kasmā na gahitaṃ? āsevanābhāvato. vipākābyākatañhi kammavasena  vipākabhāvappattaṃ kammapariṇāmitaṃ hutvā pavattamānaṃ nirussāhaṃ dubbalaṃ santaṃ āsevanaguṇena  attano sabhāvaṃ gāhetvā paribhāvetvā neva aññaṃ vipākaṃ pavatteti, na ca purimavipākānubhāvaṃ  gahetvā uppajjati, atha kho kammavegakkhittaṃ patitaṃ viya hutvā uppajjati. tasmā  sabbathāpi vipāke āsevanā natthīti na gahitaṃ. kusalākusalakiriyānantaraṃ uppajjamānampi  sakammapaṭibaddhavuttitāya āsevanaguṇaṃ na gaṇhātīti kusalādayopi tassa āsevanapaccayo  na honti. nānājātikattāpi cete tassa āsevanādhānaṃ na ^a^M2.0281^ea^ karonteva.  bhūmito, pana ārammaṇato vā nānājātikatā nāma natthīti parittakusalakiriyā mahaggatakusalakiriyānaṃ,  saṅkhārārammaṇañca kusalaṃ nibbānārammaṇassa āsevanapaccayo hotiyeva. svāyaṃ ``kusalo  dhammo kusalassa, akusalo dhammo akusalassa, abyākato dhammo abyākatassa āsevanapaccayena  paccayo''ti (paṭṭhā0 1.1.426) tidhāva vutto. abyākataggahaṇena āvajjanavajjitā kiriyadhammā  gahitā. </p>
              <p>[03] 606^b^.^eb^ ^b^cittapayogo^eb^ cittakiriyā, āyūhananti attho. yathā hi kāyavacīpayogo  viññatti, evaṃ cittapayogo cetanā. tena hi sā uppannakiriyatāvisiṭṭhe santāne  sesapaccayasamāgame pavattamānānaṃ vipākakaṭattārūpānampi teneva santānavisesena kiriyābhāvena  upakārikā hoti. tassa hi kiriyābhāvassa pavattattā tesaṃ pavatti, na aññathā.  sahajātānaṃ pana āyūhanakiriyābhāvena pavattamānā upakārikāti kiṃ vattabbaṃ. ^b^kamma^eb^nti  ca cetanākammameva adhippetaṃ. na hi cetanāsampayuttaṃ kammaṃ abhijjhādi kammapaccayo  hoti. satipi vipākadhammabhāve cetanāvajjānaṃ ataṃsabhāvattā vipākāpi cetanā sahajātakammapaccayo  hotiyeva, svāyaṃ kammapaccayo jātivasena catubbidhoti sabbaṃ vattabbaṃ. </p>
              <p>[03] 607^b^.^eb^ ^b^``nirussāhasantabhāvenā''^eb^ti etena saussāhehi vipākadhammadhammehi kusalākusalehi  sārammaṇādibhāvena sadisānampi asadisaṃ vipākabhāvaṃ dasseti. so hi vipākānaṃ  payogena asādhetabbatāya payogena, aññathā vā sesapaccayesu siddhesu kammassa kaṭattā  eva sijjhanato nirussāho santabhāvo hoti, na kilesavūpasantabhāvo. tathāsantabhāvato  eva hi bhavaṅgādayo duviññeyyā. pañcadvārepi hi javanappavattiyā rūpādīnaṃ gahitatā viññāyati,  abhinipātasampaṭicchanasantīraṇamattā pana vipākā duviññeyyā eva. ^b^nirussāhasantabhāvāyā^eb^ti  ^a^V2.0264^ea^ nirussāhasantabhāvatthāya. etena tappaccayavantānaṃ avipākānampi rūpadhammānaṃ vipākānukūlaṃ  pavattiṃ dasseti. ^b^pavatte^eb^tiādi pañhāvāranayaṃ gahetvā vuttaṃ. paṭiccavāre pana  ``vipākā cattāro ^a^M2.0282^ea^ khandhā arūpino aññamaññaṃ vipākapaccayena paccayo''tiādinā  (paṭṭhā0 1.1.14) āgatā. ettha ca yesaṃ ekantena vipāko vipākapaccayo hoti,  tesaṃ vasena nayadassanaṃ katanti daṭṭhabbaṃ. na hi āruppe kāmarūpabhūmīsu viya vipāko  rūpassa paccayo hoti. </p>
              <p>[03] 608^b^.^eb^ satipi janakabhāve upatthambhakattaṃ āhārānaṃ padhānakiccanti āha ^b^``rūpārūpānaṃ  upatthambhakattenā''^eb^ti. upatthambhakattañhi satipi janakatte arūpīnaṃ āhārānaṃ, āhārajarūpasamuṭṭhāpakarūpāhārassa  ca hoti. asatipi catusamuṭṭhānikarūpūpatthambhakarūpāhārassa, asati pana upatthambhakatte  āhārānaṃ janakattaṃ natthīti upatthambhakattaṃ padhānaṃ. atha vā janayamānopi āhāro avicchedavasena  upatthambhento janetīti upatthambhanabhāvo eva āhārabhāvoti ^b^``upatthambhakattenā''^eb^ti  vuttaṃ. keci pana ``rūpāhāro attanā janitassa āhārapaccayo na hoti, aññena janitassa  hoti, tasmā ^b^`upatthambhakattenā'^eb^ti vutta''nti vadanti. taṃ ``āhāro rūpassa paccayo  honto āhārapaccayo na hotīti viruddhameta''nti apare nānujānanti. rūpāhāro cettha  rūpadhammānaṃ eva āhārapaccayo hoti. arūpāhārā pana rūpadhammānampi āhārapaccayo honti.  tañca kho na kevalaṃ cittasamuṭṭhānānaṃ rūpānameva, atha kho kadāci kaṭattārūpānampīti dassetuṃ  ^b^``pañhāvāre panā''^eb^tiādi vuttaṃ. </p>
              <p>[03] 609^b^.^eb^ ^b^adhipatiyaṭṭhenā^eb^ti ettha na adhipatipaccayadhammānaṃ viya pavattinivārake abhibhavitvā  pavattanena garubhāvo adhipatiyaṭṭho, atha kho dassanādikiccesu cakkhuviññāṇādīhi,  jīvane kammajarūpehi arūpadhammehi ca jīvantehi, manane sampayuttadhammehi, sukhitādibhāve  sukhitādīhi, adhimokkhapaggahūpaṭṭhānāvikkhepapajānanesu, ``anaññātaṃ ñassāmī''ti pavattiyaṃ  ājānane, aññātāvibhāve ca saddhādisahajātehīti evaṃ taṃtaṃkiccesu cakkhādipaccayehi  dhammehi cakkhādīnaṃ anuvattanīyatā. tesu hi kiccesu cakkhādīnaṃ issariyaṃ, tappaccayānañca  tadanuvattanena tattha pavatti. kasmā panettha itthipurisindriyadvayaṃ na gahitaṃ, nanu cetampi  liṅgādīhi anuvattīyatīti? saccaṃ anuvattīyati, na pana paccayabhāvato. yathā hi jīvitāhārā  ^a^M2.0283^ea^ yesaṃ paccayā honti, tesaṃ anupālakaupatthambhakā ^a^V2.0265^ea^, atthiavigatapaccayabhūtā  ca honti, na evaṃ itthipurisabhāvā liṅgādīnaṃ kenaci pakārena upakārakā honti.  yato paccayā siyuṃ, kevalaṃ pana yathāsakehi eva paccayehi pavattamānānaṃ liṅgādīnaṃ  yathā itthiādiggahaṇassa paccayabhāvo hoti, tato aññenākārena taṃsahitasantāne appavattito  liṅgādīhi anuvattanīyatā, indriyatā ca tesaṃ vuccati. tasmā na tesaṃ indriyapaccayabhāvo  vutto. ^b^cakkhādayo arūpadhammānaṃyevā^eb^ti ettha sukhindriyadukkhindriyānipi cakkhādiggahaṇena  gahitānīti daṭṭhabbāni. </p>
              <p>[03] 610^b^.^eb^ lakkhaṇārammaṇūpanijjhānabhūtānaṃ vitakkādīnaṃ vitakkanādivasena ārammaṇaṃ upagantvā  nijjhānaṃ pekkhanaṃ, cintanaṃ vā vitakkādīnaṃyeva āveṇiko byāpāro ^b^upanijjhāyanaṭṭho^eb^.  ``ṭhapetvā dvipañcaviññāṇe sukhadukkhavedanādvaya''nti vatvāpi ^b^``satta jhānaṅgānī''^eb^ti  vacanena ajhānaṅgānaṃ upekkhācittekaggatānaṃ nivattanaṃ katanti daṭṭhabbaṃ. yadi evaṃ ``satta  jhānaṅgānī''ti eteneva siddhe ^b^``ṭhapetvā sukhadukkhavedanādvaya''^eb^nti kasmā  vuttaṃ? vedanābhedesu pañcasu sukhadukkhadvayassa ekantena ajhānaṅgabhāvadassanatthaṃ jhānaṅgaṭṭhāne  niddiṭṭhattā, satipi vā jhānaṅgavohāre vedanābhedadvayassa ekantena jhānapaccayattābhāvadassanatthaṃ.  upekkhācittekaggatānaṃ pana yadipi jhānapaccayattābhāvo atthi, najhānapaccayabhāvo pana  natthīti ^b^sabbānipi satta jhānaṅgānī^eb^ti ettha gahaṇaṃ kataṃ. tattha ^b^``sabbānipī''^eb^ti  vacanaṃ sabbakusalādibhedasaṅgaṇhanatthaṃ, na pana sabbacittuppādagatasaṅgaṇhanatthanti daṭṭhabbaṃ.  yesaṃ pana ``ṭhapetvā dvipañcaviññāṇe vedanāttaya''nti pāṭho, tesaṃ yathāvutto vicāro  cittekaggatāvaseneva veditabbo. </p>
              <p>[03] 611^b^.^eb^ ^b^yato tato vā^eb^ti sammā vā micchā vāti attho. ^b^pañhāvāre panā^eb^tiādi yadipi  paccayaniddese taṃsamuṭṭhānaggahaṇena so attho ñāpito eva, pañhāvāre pana sarūpeneva gahitoti  dassanatthaṃ vuttaṃ. ^b^ete pana dvepi...pe0... na labbhanti^eb^ ``yathāsaṅkhya''nti vacanaseso  veditabbo. ^b^paṭṭhānaṭṭhakathāyaṃ^eb^ pana ``dvepi jhānamaggapaccayā ahetukacittesu na labbhantī''ti  vuttaṃ. tenassa kathamavirodhoti? adhippāyavasena ^a^M2.0284^ea^. ayañhi tattha adhippāyo --  ahetukacittesu eva jhānamaggapaccayā na labbhanti, na sahetukacittesūti sahetukacittesu  alābhābhāvadassanatthaṃ vuttaṃ, na ahetukacittesu lābhābhāvadassanatthanti. evañhi atthe  gayhamāne ahetukacittesu katthaci kassaci lābho na nivāritoti viññāyati. tena  savitakkāhetukacittesu jhānapaccayassa sambhavo anuññāto hoti. tattha hi yena alābhena  dhammasaṅgaṇiyaṃ ^a^V2.0266^ea^ manodhātuādīnaṃ saṅgahasuññatavāresu jhānaṃ na uddhaṭaṃ, taṃ alābhaṃ sandhāya  jhānapaccayassapi ahetukacittesu alābho vutto. yathā hi sahetukacittuppādesu vitakkādīnaṃ  sahajāte saṅkaḍḍhitvā ekattagatabhāvakaraṇaṃ upanijjhāyanabyāpāro balavā, na tathā ahetukacittuppādesūti.  idha pana dubbalampi upanijjhāyanaṃ yadi kiñcimattampi atthi, na tena upakārakatā na  hotīti savitakkāhetukacittesupi jhānapaccayaṃ anujānantena ^b^``ete pana dvepi jhānamaggapaccayā  dvipañcaviññāṇāhetukacittesu na labbhantī''^eb^ti (paṭṭhā0 aṭṭha0 paccayuddesavaṇṇanā) vuttaṃ.  paccayakathā nāma samantapaṭṭhānanissitā, na dhammasaṅgaṇīnissitāti. </p>
              <p>[03] 612^b^.^eb^ samaṃ avisamaṃ, sammā, saha vā pakārehi yuttatāya ekībhāvūpagamena viya upakārakatā  sampayuttapaccayatā. kā pana sā pakārehi yuttatāti āha ^b^``ekavatthukaekārammaṇaekuppādekanirodhasaṅkhātenā''^eb^ti.  tattha ye ekavatthukā, te sampayuttāti ettake vuccamāne avinibbhogarūpesu ekaṃ  mahābhūtaṃ sesamahābhūtupādārūpānaṃ nissayapaccayo hoti, tena tāni ekavatthukāni, cakkhādinissayabhūtāni  vā bhūtāni ekaṃ vatthu etesu nissitanti ekavatthukānīti kappentassa tesaṃ  sampayuttatāpatti siyāti tannivāraṇatthaṃ ekārammaṇaggahaṇaṃ. ye ekavatthukā, ekārammaṇā  ca, te sampayuttāti evampi cutiāsannānaṃ sampaṭicchanasantīraṇādīnaṃ sampayuttatā āpajjeyyāti  ekuppādaggahaṇaṃ. ye ekavatthukekārammaṇekuppādā, te sampayuttāti kiṃ pana  nānānirodhāpi evaṃtividhalakkhaṇā honti, udāhu ekanirodhā evāti vicāraṇāyaṃ ekanirodhā  eva evaṃlakkhaṇā hontīti dassanatthaṃ ``ekanirodhā''ti vuttaṃ.</p>
              <p>[03] paṭilomato vā ekanirodhā sampayuttāti vuccamāne ekasmiṃ khaṇe nirujjhamānānaṃ rūpārūpadhammānaṃ  sampayuttatā āpajjeyyāti ``ekuppādā''ti ^a^M2.0285^ea^ vuttaṃ. evampi avinibbhogarūpānaṃ  atthi ekuppādekanirodhatāti tesampi sampayuttatā āpajjeyyāti tannivāraṇatthaṃ  ekārammaṇaggahaṇaṃ. ye ekārammaṇā hutvā ekuppādekanirodhā, te sampayuttāti  ayañca nayo ekavatthukesu eva labbhati, na nānāvatthukesūti dassanatthaṃ ekavatthukaggahaṇaṃ.  ye ekavatthukekārammaṇekuppādekanirodhā, te sampayuttāti pañcavokārabhavāpekkhāya  cetaṃ ekavatthukaggahaṇaṃ. āruppe pana vatthuyeva natthīti kuto ekavatthukaggahaṇassa  avasaro. </p>
              <p>[03] 613^b^.^eb^ aññamaññaṃ ^a^V2.0267^ea^ sambandhatāya yuttānampi samānānaṃ vippayuttabhāvena visaṃsaṭṭhatāya nānattūpagamena  upakārakatā vippayuttapaccayatā. ayañca vippayuttatā na sampayuttapaccayatāya viya aññamaññaṃ  paccayapaccayuppannadhammavasena gahetabbā, atha kho visuṃyeva. tattha hi arūpadhammānaṃ samānajātiyatāya  samadhuraṃ, idha rūpārūpadhammānaṃ vijātiyatāya vidhuraṃ. tena vuttaṃ ``yuttānampi...pe0...  vippayuttapaccayatā''ti. na hi vatthusahajātapacchājātavasena ayuttānaṃ rūpādīnaṃ ārammaṇādibhāvena  upakārakānaṃ vippayuttānampi vippayuttapaccayatā atthi. yathā hi ``vatthu khandhānaṃ  vippayuttapaccayena paccayo, sahajātā kusalā khandhā cittasamuṭṭhānānaṃ rūpānaṃ, pacchājātā  kusalā khandhā purejātassa imassa kāyassa vippayuttapaccayena paccayo''tiādivacanato  (paṭṭhā0 1.1.434) vatthunā, sahajātapacchājātavasena ca yuttānaṃ atthi vippayuttapaccayabhāvo,  na evaṃ ayuttānaṃ atthīti. yadi evaṃ rūpānaṃ rūpehi kasmā vippayuttapaccayo na vuttoti?  rūpānaṃ rūpehi satipi avinibbhoge sampayogo viya vippayogo (dhātu0 3) natthīti na  tesaṃ vippayuttapaccayatā. vuttañhi ``catūhi sampayogo, catūhi vippayogo''ti.  sampayujjamānānañhi arūpānaṃ rūpehi, rūpānañca tehi siyā sampayogāsaṅkāti tesaṃ aññamaññaṃ  vippayuttapaccayatā vuttā. rūpānaṃ pana rūpehi sampayogo natthīti na tesaṃ vippayuttapaccayatā  vuttā. </p>
              <p>[01] ^b^rūpino dhammā arūpīnaṃ dhammānaṃ, arūpinopi rūpīna^eb^nti ettha arūpaggahaṇaṃ catunnaṃ khandhānaṃ  vasena veditabbaṃ. arūpadhammesu hi cattāro eva khandhā sahajātapurejātānaṃ rūpadhammānaṃ  vippayuttapaccayā honti. nibbānaṃ pana yathā ^a^M2.0286^ea^ arūpadhammānaṃ sampayuttapaccayo  na hoti, evaṃ rūpadhammānaṃ vippayuttapaccayo na hoti. ``catūhi sampayogo, catūhi vippayogo''ti  (dhātu0 3) hi vuttaṃ. tasmā arūpadhammesu catunnaṃ khandhānameva vippayuttapaccayatā.  vuttañca ^b^pañhāvāre^eb^ ``sahajātā kusalā khandhā cittasamuṭṭhānānaṃ rūpānaṃ vippayuttapaccayena  paccayo''tiādi (paṭṭhā0 1.1.434). ^b^rūpino dhammā^eb^ti cetaṃ hadayavatthuno ceva  cakkhādīnañca vasena veditabbaṃ. rūpadhammesu hi cha vatthūniyeva arūpakkhandhānaṃ vippayuttapaccayo.  rūpāyatanādayo pana ārammaṇadhammā kiñcāpi vippayuttadhammā, vippayuttapaccayo pana na  honti. kiṃ kāraṇā? sampayogāsaṅkābhāvato. arūpakkhandhā hi cakkhādīnaṃ vatthūnaṃ abbhantarato  nikkhamantā viya uppajjantīti siyā tattha āsaṅkā ``kiṃ nu kho ime imehi sampayuttā,  udāhu vippayuttā''ti? ārammaṇadhammā pana vatthusannissayena uppajjamānānaṃ ārammaṇamattaṃ  hontīti natthi tesu sampayogāsaṅkāti ^a^V2.0268^ea^ na te vippayuttā. sampayogāsaṅkāsabbhāvato vatthūniyeva  vippayuttapaccayā honti. vuttampi cetaṃ ^b^pañhāvāre^eb^ ``vatthu kusalānaṃ khandhānaṃ  vippayuttapaccayena paccayo, vatthu akusalānaṃ khandhānaṃ, cakkhāyatanaṃ cakkhuviññāṇadhātuyā''tiādi.  svāyaṃ vippayuttapaccayo ``sahajātapacchājātato kusalena abyākataṃ, tathā akusalena  abyākataṃ, sahajātapurejātapacchājātato abyākatena abyākataṃ, vatthupurejātato  abyākatena kusalaṃ, tathā akusalanti kusalamūlamekaṃ, akusalamūlamekaṃ, abyākatamūlāni  tīṇī''ti pañcavidho veditabbo. </p>
              <p>[03] 614^b^.^eb^ ^b^paccuppannalakkhaṇenā^eb^ti paccuppannasabhāvena. tena ``atthi me pāpakammaṃ kataṃ,  atthi puggalo attahitāya paṭipanno''ti (pu0 pa0 catukkauddesa 24) ca evamādīsu  vuttaṃ nibbattitūpalabbhamānatālakkhaṇaṃ atthibhāvaṃ nivāreti. satipi janakatte upatthambhakattappadhānā  atthibhāvena upakārakatāti āha ^b^``upatthambhakattenā''^eb^ti. idañca upatthambhakattaṃ  vatthārammaṇasahajātādīnaṃ sādhāraṇaṃ atthibhāvena upakārakattanti daṭṭhabbaṃ. ``sattadhā  mātikā nikkhittā''ti vuttamatthaṃ pāḷiyā eva dassetuṃ ^b^``yathāhā''^eb^tiādi vuttaṃ.  tattha ^b^``cattāro khandhā arūpino''^eb^tiādinā sahajātavasena atthipaccayodassito ^a^M2.0287^ea^,  ^b^``cakkhāyatana''^eb^ntiādinā purejātavasena, ^b^``yaṃ rūpaṃ nissāyā''^eb^tiādinā sahajātapurejātavasena.  evamayaṃ pāṭho sahajātapurejātātthipaccayavaseneva āgato.</p>
              <p>[03] aññattha pana tato aññathāpi āgatoti dassetuṃ ^b^``pañhāvāre panā''^eb^tiādimāha. taṃ  tena pacchājātāhārindriyavasenāpi atthipaccayattaṃ vibhāveti. purimapāṭhe pana sāvasesā  desanā katāti veditabbaṃ. sati ca yesaṃ paccayā honti, tehi ekato, puretaraṃ,  pacchā ca uppannabhāve sahajātādipaccayattābhāvato āhāro, indriyañca sahajātādibhedaṃ  na labhanti, tadabhāvo ca tesaṃ dhammasabhāvavasena daṭṭhabbo. svāyaṃ atthipaccayo ``sahajātato  kusalena kusalaṃ, sahajātapacchājātato kusalena abyākataṃ, sahajātato eva kusalena  kusalābyākatanti kusalamūlā tayo, tathā akusalamūlā. sahajātapurejātapacchājātāhārindriyato  pana abyākatena abyākataṃ, vatthārammaṇapurejātato abyākatena kusalaṃ, tathā akusalaṃ.  sahajātapurejātato kusalañca abyākatañca kusalassa, sahajātapurejātapacchājātāhārindriyato  kusalañca abyākatañca abyākatassa, sahajātapurejātato akusalañca abyākatañca akusalassa,  sahajātapurejātapacchājātāhārindriyato ^a^V2.0269^ea^ akusalañca abyākatañca abyākatassā''ti evaṃ  terasavidho. saṅkhepena kusalākusalavipākakiriyarūpavasena pañcavidho atthipaccayo,  na nibbānaṃ. yo hi atthibhāvābhāvena anupakārako atthibhāvaṃ labhitvā upakārako  hoti, so atthipaccayo hoti. nibbānañca nibbānārammaṇānaṃ na attano atthibhāvābhāvena  anupakārakaṃ hutvā atthibhāvalābhena upakārakaṃ hotīti, uppādādiyuttānaṃ vā  natthibhāvopakārakatāviruddho upakārakabhāvo atthipaccayatāti, na nibbānaṃ atthipaccayo  hoti. </p>
              <p>[03] 615^b^.^eb^ ārammaṇe phusanādivasena pavattamānānaṃ phassādīnaṃ anekesaṃ sahabhāvo natthīti  ekasmiṃ phassādisamudāye sati dutiyo na hoti, asati pana hotīti tena natthibhāvena  upakārakatā ^b^natthipaccayatā^eb^. satipi purimataracittānaṃ natthibhāve na tena tāni natthibhāvena  upakārakāni, anantarameva pana attano atthibhāvena pavattiokāsaṃ ^a^M2.0288^ea^ alabhamānaṃ  natthibhāvena okāsaṃ dadamānaṃ viya upakārakaṃ hotīti ^b^``pavattiokāsadānena upakārakā''^eb^ti  āha. ^b^paṭuppannāna^eb^nti paccuppannānaṃ.</p>
              <p>[03] ^b^``te evā''^eb^ti etena natthivigatapaccayānaṃ dhammato visesābhāvamāha. evaṃ santepi abhāvamattena  upakārakatā okāsadānaṃ natthipaccayatā, sabhāvāvigamena appavattamānānaṃ sabhāvavigamena  upakārakatā vigatapaccayatā. ^b^natthitā^eb^ ca nirodhānantarā suññatā, ^b^vigatatā^eb^ nirodhappattatāti  ayametesaṃ viseso.</p>
              <p>[03] ^b^atthipaccayadhammā eva cā^eb^ti ^b^ca^eb^-saddo sampiṇḍanattho. tena na kevalaṃ natthivigatapaccayā  eva dhammato avisiṭṭhā, atha kho atthiavigatapaccayāpīti imamatthaṃ dīpeti. yadipime  paccayā dhammato avisiṭṭhā, tathāpi atthitāya sasabhāvatāya upakārakatā atthipaccayatā, sabhāvāvigamena  nirodhassa appattiyā upakārakatā avigatapaccayatāti paccayabhāvaviseso dhammāvisesepi  veditabbo. dhammānañhi samatthatāvisesaṃ sabbaṃ yāthāvato abhisambujjhitvā bhagavatā catuvīsatipaccayavisesā  vuttāti dhammassāmimhi saddhāya ``evaṃ visesā ete dhammā''ti sutamayañāṇaṃ uppādetvā  cintābhāvanāmayehi tadabhisamayāya yogo karaṇīyo.</p>
              <p>[03] ettha ^a^V2.0270^ea^ ca ārammaṇānantarasamanantaraupanissayapurejātāasevanasampayuttanatthivigatapaccayā arūpadhammānaṃyeva,  pacchājātapaccayo rūpadhammānaṃyeva, itare cuddasa rūpārūpadhammānaṃ.</p>
              <p>[03] hetuanantarasamanantarāsevanapacchājātakammavipākajhānamaggasampayuttanatthivigatapaccayā arūpadhammā  eva, purejātapaccayo rūpameva, ubhayaṃ ārammaṇūpanissaye ṭhapetvā sesā, te dve paññattisabhāvāpi  honti.</p>
              <p>[03] anantarasamanantarāsevananatthivigatapaccayā atītā eva. ārammaṇārammaṇādhipatiārammaṇūpanissayā  tikālikā, kālavinimuttā ca. kammapaccayo atītapaccuppannavasena dvikāliko.  sesā pañcadasa paccuppannāva.</p>
              <p>[03] tathā anantarasamanantarānantarūpanissayapakatūpanissayāsevanapaccayā, nānākkhaṇikakammapaccayo,  natthivigatapaccayā cāti ime paccayā janakā eva, na upatthambhakā. pacchājātapaccayo upatthambhako  eva, na janako ^a^M2.0289^ea^. sesā janakā ca upatthambhakā cāti ayampi viseso veditabbo. </p>
            </h4>
          </h3>
          <h3>
            <h3n> avijjāpaccayāsaṅkhārapadavitthārakathāvaṇṇanā </h3n>
            <h4>
              <h4n> </h4n>
              <p>[03] 616^b^.^eb^ ^b^paccayesū^eb^ti niddhāraṇe bhummaṃ. ^b^duvidhā^eb^ dvippakārena. ^b^anekadhā^eb^ti sattarasadhā  ārammaṇapaccayādivasena.</p>
              <p>[03] ^b^abhiññācittenā^eb^ti cetopariyapubbenivāsānāgataṃsañāṇasaṅkhātāhi abhiññāhi sahagatacittena.  ^b^samohacittajānanakāle^eb^ti paresaṃ, attano ca samohassa cittassa jānanakāle. avijjāpubbaṅgamā  akusalappavattiyo yā kāci vipattiyo, sabbā tā mohamūlikāti ca avijjāya ādīnavadassanena  ^b^avijjāsamatikkamatthāya^eb^ vivaṭṭābhipatthanāyāti attho. ^b^dvinnampi tesaṃ^eb^ puññābhisaṅkhārānaṃ.  ^b^avijjāsammūḷhattā^eb^ti bhavādīnavappaṭicchādikāya avijjāya sammūḷhattā. ^b^tāneva  puññānī^eb^ti tāneva yathāvuttāni kāmāvacararūpāvacarapuññāni. upanissayapaccayena paccayo  hotīti sambandho.</p>
              <p>[03] ^b^rāgādīna^eb^nti ^a^V2.0271^ea^ rāgadiṭṭhivicikicchuddhaccadomanassānaṃ. avijjāsampayuttattā rāgādīnaṃ  rāgādiassādanakālesu avijjaṃ ārabbha uppatti veditabbā. garuṃ katvā assādanaṃ  rāgadiṭṭhisampayuttāya eva avijjāya yojetabbaṃ. assādanañca rāgo, tadaviyuttā ca diṭṭhīti  assādanavacaneneva yathāvuttaṃ avijjaṃ garuṃ karontī diṭṭhi ca vuttāti veditabbā.  rāgādīhi ca pāḷiyaṃ sarūpato vuttehi taṃsampayuttasaṅkhārassa avijjārammaṇāditaṃ dasseti.  ^b^anādīnavadassāvino^eb^ti pāṇātipātādīsu na ādīnavadassino. avijjāya anārammaṇassa,  paṭhamajavanassa ca ārammaṇādhipatianantarādipaccayavacanesu avuttassa, vuttassa ca sabbassa saṅgaṇhanatthaṃ  ^b^``yaṃ kiñcī''^eb^ti āha.</p>
              <p>[03] ^b^vuttanayenā^eb^ti samatikkamabhavapatthanāvasena puññābhisaṅkhāre vuttanayena. </p>
              <p>[03] 617^b^.^eb^ ^b^kiṃ panāya^eb^ntiādinā codakassa ayamadhippāyo -- ``avijjāpaccayā saṅkhārā sambhavantī''ti  ettha sambhavanti evāti avadhāraṇaṃ na yujjati ^a^M2.0290^ea^, avasesapaccayasamavāyābhāve saṅkhārānaṃ  sambhavābhāvato. tathā saṅkhārā evāti avadhāraṇampi na yujjati. kasmā? aññesañca paccayuppannadhammānaṃ  sambhavassa tato icchitabbattā. vākyassa avadhāraṇaphalattā avijjāpaccayā eva saṅkhārā sambhavantīti  avadhāraṇe gayhamānepi ayaṃ doso. kasmā? yasmā lobhādikammanidānaupādānavatthārammaṇamanasikārādayo  aññepi paccayā labbhantiyevāti. tattha ^b^ekā^eb^ti asahāyā, kāraṇantaranirapekkhāti  attho. ^b^aññepi paccayā^eb^ sahakārikāraṇabhūtā. dosamettha vattukāmo codako pucchatīti  ñatvā ācariyo āha ^b^``kiṃ panetthā''^eb^ti. ettha avijjāya paccayantarena rahitabhāve  ca sahitabhāve ca kiṃ pana vattabbaṃ, asamattā te codanā, avasiṭṭhañca tāva kathehīti vuttaṃ  hoti. ^b^ekakāraṇavādo āpajjatī^eb^ti dosappasaṅgo vutto. aniṭṭho hi ekakāraṇavādo  sabbattha sabbakālaṃ sambhavāpattito, ekasadisāsabhāvāpattito ca.</p>
              <p>[03] ^b^yasmā ekaṃ na ekato^eb^tiādīsu tīsu pakāresu avijjamānesu pārisesena anekato  anekamevāti etasmiṃ catutthe eva pakāre vijjamāne ekahetuphaladīpane attho atthi,  tasmā na nupapajjati upapajjatiyeva. ekaṃ phalaṃ ekato natthi, anekampi ekato natthi.  anekatopi ekaṃ phalaṃ no atthīti sambandho.</p>
              <p>[03] ^b^ekekahetuphaladīpana^eb^nti ^a^V2.0272^ea^ ``avijjāpaccayā saṅkhārā''ti ekahetudīpanaṃ, ``saṅkhārapaccayā  viññāṇa''nti ekaphaladīpananti evaṃ tattha tattha ekekahetuphaladīpanaṃ kataṃ.</p>
              <p>[03] ^b^veneyyānaṃ anurūpato^eb^ti veneyyānaṃ ajjhāsayassa anurūpato. ekasseva hetuno, phalassa  ca dīpanā satthu desanāvilāsato vā veneyyapuggalānaṃ ajjhāsayato vā. tadubhayassa panettha  kāraṇaṃ tattha tattha desetabbassa atthassa padhānatā, pākaṭatā, asādhāraṇatā ca. desanāvilāsappattā  ca buddhā bhagavanto te desetabbe atthe bahūsupi pariyāyesu labbhamānesu yathārucitaṃ  gahetvā dhammaṃ desenti, sā ^b^desanāvilāsānurūpatā^eb^. tattha pana yena pariyāyena ye  veneyyā bujjhanti, teneva tesaṃ bodhanaṃ, sā ^b^veneyyajjhāsayānurūpatā^eb^.</p>
              <p>[03] ^b^yathāphassaṃ^eb^ ^a^M2.0291^ea^ ^b^vedanāvavatthānato^eb^ti ``sukhavedanīyaṃ, bhikkhave, phassaṃ  paṭicca uppajjati sukhā vedanā''tiādinā (saṃ0 ni0  4.129), ``cakkhuñca paṭicca  rūpe ca uppajjati cakkhuviññāṇaṃ, tiṇṇaṃ saṅgati phasso, phassapaccayā vedanā''tiādinā  (ma0 ni0 1.204, 400; 3.421, 425, 426; saṃ0 ni0  2.43-44; 2.4.60; kathā0  465, 467) ca sukhavedanīyaphassādicakkhusamphassādianurūpena sukhavedanādicakkhusamphassajāvedanādīnaṃ  vavatthānato. samānesupi hi cakkhurūpādīsu phassavasena sukhādivipariyāyābhāvato,  samānesu rūpamanasikārādīsu cakkhādisaṅghaṭṭanavasena cakkhusamphassajādivipariyāyābhāvato,  aññapaccayasāmaññepi cakkhusamphassavasena sukhādicakkhusamphassajādīnaṃ oḷārikasukhumādisaṅkarābhāvato  cāti attho. yathāvuttaphassassa sukhādīnaṃ aviparīto paccayabhāvo eva ^b^yathāvedanaṃ  phassavavatthānaṃ^eb^. kāraṇaphalavisesena vā phalakāraṇavisesanicchayo hotīti ubhayatthāpi  nicchayo pavatthānanti vutto.</p>
              <p>[03] ^b^kammādayo^eb^ti kammāahārautuādayo apākaṭā semhapaṭikārena rogavūpasamanato. semhassa  mandabhāvādinā ca semhaṃyeva pākaṭaṃ kāraṇaṃ. ayamidha avijjā saṅkhārānaṃ hetubhāvena  dīpitāti sambandho. ^b^assādānupassino taṇhā pavaḍḍhatīti vacanato^eb^ti ``saṃyojaniyesu,  bhikkhave, dhammesu assādānupassino taṇhā pavaḍḍhati, taṇhāpaccayā upādānaṃ, upādānapaccayā  bhavo''ti (saṃ0 ni0  2.53) iminā suttena taṇhāya saṅkhārakāraṇabhāvassa vuttattāti  attho. puna tassāpi avijjāya kāraṇanti dassanatthaṃ ^b^``avijjāsamudayā āsavasamudayoti  ca vacanato''^eb^ti āha ^a^V2.0273^ea^. taṇhā vā caturupādānabhūtā kāmāsavadiṭṭhāsavā ca saṅkhārassa  kāraṇanti pākaṭā avijjāhetukāti suttadvayenāpi avijjāya pākaṭaṃ saṅkhārānaṃ  kāraṇabhāvameva dasseti. ``assādānupassino''ti (saṃ0 ni0  2.53) hi vacanena bhavādīnavappaṭicchādanakiccā  avijjā taṇhāya kāraṇanti dassitā hoti. yasmā avidvā, tasmā puññābhisaṅkhārādike  abhisaṅkharotīti avijjāya saṅkhārakāraṇabhāvassa pākaṭattā aviddasubhāvova saṅkhārakāraṇabhāvena  vutto. khīṇāsavassa saṅkhārābhāvato, asādhāraṇattā ca puññābhisaṅkhārādīnaṃ sādhāraṇakāraṇāni  vatthārammaṇādīnīti ^a^M2.0292^ea^ puññabhavādīnavappaṭicchādikā avijjā puññābhisaṅkhārādīnaṃ  asādhāraṇaṃ kāraṇanti vā attho daṭṭhabbo. eteneva ``avijjāpaccayā saṅkhārā, saṅkhārapaccayā  viññāṇa''nti (ma0 ni0 3.126; saṃ0 ni0  2.1; udā0 1; mahāva0 1; netti0 24)  ettha pana padhānattā, pākaṭattā, asādhāraṇattāti ekekahetuphaladīpanaparihāravacanena sabbattha  ``phassapaccayā vedanā, vedanāpaccayā taṇhā''tiādīsu bodhaneyyajjhāsayavasena dhammassa  bodhanasaṅkhātaṃ payojanaṃ veditabbaṃ. </p>
              <p>[03] 618^b^.^eb^ ^b^``ekantāniṭṭhaphalāyā''^eb^ti etena viruddhabhāvaṃ, ^b^``sāvajjāyā''^eb^ti etena vijātiyabhāvaṃ  avijjāya joteti. puññāneñjābhisaṅkhārā hi iṭṭhavipākatāya, anavajjasabhāvatāya ca tassā  viruddhā, vijātiyā cāti. ^b^kathaṃ na yujjissatī^eb^tiādi samādhānaṃ, tena yvāyaṃ  ekantāniṭṭhaphalatādihetupadeso, tassa anekantikataṃ dasseti. ayaṃ hettha adhippāyo --  yāyaṃ tayā codanā ``evaṃ santepī''tiādinā katā, sā yuttā vipākaṃ pati. na  hi aniṭṭhavepakkaṃ kāraṇaṃ iṭṭhaṃ phalati, iṭṭhavepakkaṃ vā aniṭṭhaṃ. yasmā panettha paccayuppannadhammānaṃ  paccayabhāvalakkhaṇadhammānaṃ dhammatā adhippetā, tatra cāyaṃ niyamo natthi vicittarūpattā tassāti.  tenāha ^b^``viruddho cā''^eb^tiādi.</p>
              <p>[03] tattha ^b^dhammāna^eb^nti sabhāvadhammānaṃ. ^b^ṭhāna^eb^nti avaṭṭhānaṃ. tasmā ^b^ṭhānaviruddho^eb^ti atthitāviruddho.  keci pana ``paṭisandhiādīniṭhānānī''ti vadanti. evaṃ sati ``purimacittaṃ pacchimacittassa  ṭhānaviruddho paccayo''ti nayidaṃ ekantikaṃ siyā. bhavaṅgampi hi bhavaṅgassa anantarapaccayo,  javanaṃ javanassa, na ca sippādīnaṃ paṭisandhiādiṭṭhānaṃ atthi, tasmā na taṃ idha adhippetaṃ.  ^b^kammaṃ rūpassa^eb^ namanaruppanavirodhā, sārammaṇānārammaṇādivirodhā ^b^ca  sabhāvaviruddho paccayo ^a^V2.0274^ea^.  khīrādīni dadhiādīnaṃ^eb^ madhurambilarasādisabhāvavirodhā. avijānanakicco ^b^āloko^eb^  vijānanakiccassa ^b^viññāṇassa^eb^. amadanakiccā ca ^b^guḷādayo^eb^ madanakiccassa ^b^āsavassa^eb^.</p>
              <p>[03] ^b^golomāvilomādī^eb^tiādīsu golomāvilomāni dubbāya, ^b^avī^eb^ti ca rattā eḷakā  veditabbā. ^b^visāṇaṃ^eb^ sarassa. ^b^dadhitilapiṭṭha^eb^guḷāni bhūtiṇakassa. sevālaṃ taṇḍuleyyakassa,  kharavaḷavā assatarassāti evamādi ^b^ādi^eb^-saddena saṅgahito. yasmā vipākā eva na, tasmā  dukkhavipākāyapi ^a^M2.0293^ea^ avijjāya adukkhavipākānaṃ puññāneñjābhisaṅkhārānaṃ  paccayattaṃ na na yujjatīti attho.</p>
              <p>[03] tadavipākattepi sāvajjatāya tadaviruddhānaṃ, taṃsadisānañca apuññābhisaṅkhārānameva paccayo,  na itaresanti etassa pasaṅgassa nivāraṇatthaṃ ``viruddho cāviruddho ca, sadisāsadiso tathā.  dhammānaṃ paccayo siddho''ti vuttaṃ. tasmā tamatthaṃ pākaṭaṃ karonto ^b^``iti ayaṃ  avijjā''^eb^tiādimāha. </p>
              <p>[03] 619^b^.^eb^ ^b^sabbattha khandhānaṃ bhedo maraṇanti cutiṃ aggaṇhanto^eb^ti idha cuti nāma tattha tattha  bhavādīsu rūpādīnaṃ khandhānaṃ maraṇasaññito carimo bhedoti yāthāvato ajānanto. ^b^sattassa^eb^  sato vijjamānasseva. ^b^dehantarasaṅkamanaṃ^eb^ aññena kāyena samāgamo.</p>
              <p>[03] ^b^sabbattha khandhānaṃ pātubhāvo^eb^ti tattha tattha bhavādīsu khandhānaṃ paṭhamābhinibbatti. ^b^navasarīrapātubhāvo^eb^ti  idha jiṇṇassa sarīrassa nikkhepe paralokapariyāpannassa navakāyassa uppādo. yatheke  vadanti -- </p>
              <p>[21] ``vatthāni jiṇṇāni yathā pahāya, </p>
              <p>[27] navāni gaṇhāti naro parāni. </p>
              <p>[26] nikkhippa dehaṃ idha jiṇṇamevaṃ, </p>
              <p>[22] gaṇhāti attābhinavaṃ sukhesī''ti..</p>
              <p>[03] ^b^ayaṃ satto^eb^ti ayamattā, yo sāmī, nivāsī, kārako, vedako cāti adhippeto.  ^b^satto^eb^ ^a^V2.0275^ea^ ^b^marati, satto upapajjatī^eb^ti etthāpi eseva nayo. tīsupi ṭhānesu ^b^ādi^eb^-saddena  issarakuttabrahmakuttādivikappanaṃ saṅgaṇhāti.</p>
              <p>[03] ^b^sabhāvalakkhaṇa^eb^nti'ruppanānubhavanādiṃ, kakkhaḷaphusanādisabhāvameva vā. ^b^sāmaññalakkhaṇa^eb^nti  aniccatādiṃ. ^b^saṅkhāre attato attaniyato^eb^ti rūpādīsu ekaccaṃ attato, tadaññaṃ attaniyato.</p>
              <p>[03] ^b^attā jānāti vā^eb^ti vikappeti kāpilādayo viya. ^b^na jānāti vā^eb^ti kāṇādājīvikādayo  viya. kāṇādopi hi attā sabhāvena na jānāti. yadā buddhiguṇena saṃyujjati, tadā  jānātīti icchati. ^b^so eva karoti ca kāreti cā^eb^ti yo parattha sukhadukkhaṃ anubhavati,  so eva puññāpuññaṃ sayaṃ karoti, aññañca kāreti, na aññoti adhippāyo ^a^M2.0294^ea^.  ^b^saṇṭhapentā^eb^ti dviaṇukādiuppādanavasena, icchāvasena ca sampādentā. ^b^so^eb^ti attasaññito  satto. ^b^indriyasampanno^eb^ti cakkhādīhi indriyehi samannāgato, tena saḷāyatanappavattiṃ  dasseti. sabbañhetaṃ yathāpaccayaṃ pavattamānānaṃ avijjādīnaṃ kiccaṃ attano byāpāraṃ  katvā diṭṭhigatiko vimuyhatīti dassanavasena vuttaṃ. acchejjasuttāvutābhejjamaṇīnaṃ  viya pubbāpariyavavatthānaṃ niyati, niyatiyā, niyati eva vā saṅgati samāgamo niyatisaṅgati,  tāya bhāvesu pariṇatā manussadevavihaṅgādibhāvaṃ pattā ^b^niyatisaṅgatibhāvapariṇatā^eb^. niyatiyā,  saṅgatiyā, bhāvasaṅkhātena sabhāvena ca pariṇatā nānappakārataṃ pattā ^b^niyatisaṅgatibhāvapariṇatā^eb^ti  ca atthaṃ vadanti.</p>
              <p>[03] etehi ca vikappanehi avijjā akusalaṃ cittaṃ katvā satte puññādīsu saṅkhāresu  yattha katthaci pavattetīti imamatthaṃ dassento āha ^b^``so avijjāya andhīkato''^eb^tiādi.  ^b^paṭipajjatī^eb^ti upasaṅkamati.</p>
              <p>[03] ^b^apariṇāyako^eb^ti arahattamaggasampaṭipādakakalyāṇamittarahito, arahattamaggañāṇāvasānaṃ vā  ñāṇaṃ samavisamaṃ dassetvā satte nibbānaṃ nayatīti pariṇāyakaṃ, tena rahito apariṇāyako.  ^b^dhammaṃ ñatvā^eb^ti sappurisūpassayena catusaccappakāsakaṃ suttādidhammaṃ ñatvā, maggañāṇeneva  vā sabbadhammapavaraṃ nibbānadhammaṃ ñatvā. taṃjānanāyattaṃ pana sesasaccattayābhisamayaṃ  ^a^V2.0276^ea^ samānakālampi  taṃ purimakālaṃ viya katvā vuttaṃ. ^b^upasanto carissatī^eb^ti aggamaggādhigamena sabbaso  avijjūpasamā upasanto saupādisesanibbānadhātuyaṃ ṭhito yāva anupādisesanibbānadhātupatti,  tāva sattānaṃ hitacariyāya attabhāvaṃ pavattento carissati, diṭṭhadhammasukhavihārehi viharissatīti  attho. </p>
            </h4>
          </h3>
          <h3>
            <h3n> saṅkhārapaccayāviññāṇapadavitthārakathāvaṇṇanā </h3n>
            <h4>
              <h4n> </h4n>
              <p>[03] 620^b^.^eb^ yathāvuttasaṅkhārapaccayā uppajjamānaṃ taṃ kammanibbattameva bhavituṃ arahatīti ^b^``bāttiṃsa  lokiyavipākaviññāṇāni saṅgahitānī''^eb^ti āha. ^b^dhātukathāyaṃ^eb^ pana vippayuttena  saṅgahitāsaṅgahitapadaniddese ``saṅkhārapaccayā viññāṇena ye dhammā, saḷāyatanapaccayā phassena  ye dhammā, phassapaccayā vedanāya ye dhammā vippayuttā, te ^a^M2.0295^ea^ dhammā katihi  khandhehi...pe0... saṅgahitā? te dhammā asaṅkhataṃ khandhato ṭhapetvā ekena khandhena, ekādasahi  āyatanehi, ekādasahi dhātūhi saṅgahitā. katihi asaṅgahitā? catūhi khandhehi, ekenāyatanena,  sattahi dhātūhi asaṅgahitā''ti (dhātu0 466) vacanato sabbaviññāṇaphassavedanāpariggaho  kato. yadi hi ettha viññāṇaphassavedanā sappadesā siyuṃ, ``vipākā dhammā''ti  (dha0 sa0 tikamātikā 3) imassa viya visajjanaṃ siyā. tasmā tattha abhidhammabhājanīyavasena  saṅkhārapaccayā viññāṇādayo gahitāti adhippāyo veditabbo. avijjāpaccayā saṅkhāro  ca abhidhammabhājanīye (vibha0 243) catubhūmakakusalasaṅkhāro, akusalasaṅkhāro ca vuttoti  eso eva dhātukathāyaṃ gahitoti daṭṭhabbo. bhavo pana ^b^dhātukathāyaṃ^eb^ kammūpapattibhavavisesadassanatthaṃ  na abhidhammabhājanīyavasena gahito, evañca katvā tattha ``upādānapaccayā bhavo''ti anuddharitvā  ``kammabhavo''tiādinā (dhātu0 66) nayena bhavo uddhaṭo.</p>
              <p>[03] lokiyavipākamanoviññāṇameva sandhāyāha ^b^``bāvīsatividhaṃ hotī''^eb^ti. ^b^chahi viññāṇehī^eb^ti  yathāadhikatehi cakkhuviññāṇādīhi chahi viññāṇehi. kasmā panettha lokiyavipākaviññāṇasseva  gahaṇaṃ katanti āha ^b^``lokuttarāni pana vaṭṭakathāya na yujjantī''^eb^ti. yadi evaṃ  kasmā dhātukathāyaṃ ``saṅkhārapaccayā viññāṇena ye dhammā vippayuttā''tiādīsu (dhātu0  362) lokuttaravipākānampi gahaṇaṃ katanti? taṃ yathādhammasāsanattā abhidhammadesanāya  ^b^vipākattike^eb^ (dha0 sa0 tikamātikā 3) viya anavasesavipākadhammasaṅgaṇhanavasena  ^a^V2.0277^ea^ vuttaṃ.  suttantadesanā pana yathānulomadesanāti tattha pavattinivattiyo asaṅkarato dassetabbā. tasmā  tadatthasaṃvaṇṇanāti katvā pavattikathāyaṃ lokiyavipākaviññāṇāniyeva gahitāni. tenevāha  ^b^``vaṭṭakathāya na yujjantīti na gahitānī''^eb^ti.</p>
              <p>[03] yathā kataṃ kammaṃ phaladāne samatthaṃ hoti, tathā kataṃ ``upacita''nti vuccatīti vipākadānayogyameva  saṅkhāraṃ gaṇhanto ^b^``upacitakammābhāve''^eb^ti āha. hetu nāma byatirekappadhānanti  ^b^abhāva^eb^-ggahaṇaṃ, tena kamme sati bhāvato, asati abhāvatoti ayamettha adhippāyo  ^a^M2.0296^ea^. yathā panassa viññāṇassa saṅkhārapaccayatā na siddhā, na evaṃ vipākabhāvo.  so pana siddhoti katvā āha ^b^``vipākaṃheta''^eb^nti. tena viññāṇassa vipākabhāvena  saṅkhārapaccayattaṃ sādheti. tassa pana sādhanatthaṃ ``upacitakammābhāve vipākābhāvato''ti  vuttanti taṃ vivaranto ^b^``vipākañcā''^eb^tiādimāha. ^b^yadi uppajjeyyā^eb^ti yadi  kammanirapekkho vipāko uppajjeyya. ^b^sabbesaṃ^eb^ sattānaṃ brahmattaṃ upagatānaṃ ghānādiviññāṇāni  mahāvipākaviññāṇānīti tassa tassa vipākassa anokāse ṭhitānampi. ^b^vipākānī^eb^ti  viññāṇāpekkhāya napuṃsakaniddeso, sabbavipākaviññāṇānīti attho.</p>
              <p>[03] saṅkhārā bahū ekūnatiṃsacetanābhedato, viññāṇāni ca bahūni bāttiṃsavidhattā, na ca sabbato  sabbānīti āha ^b^``katarasaṅkhārapaccayā kataraviññāṇanti ce''^eb^ti. ^b^``viññāṇa''^eb^nti  ca idaṃ viññāṇasāmaññaṃ gahetvā vuttaṃ. kāmaṃ ^b^khandhaniddesepi^eb^ (visuddhi0 2.451  ādayo) imāni viññāṇāni niddiṭṭhāni, taṃ pana atisaṃkhittaṃ, na ca tattha nesaṃ saṅkhārapaccayatā  vibhāvitāti taṃ pavattiyaṃ, paṭisandhiyañca bhavādīsu pavattanākāravasena vitthārato dassetuṃ  ^b^``kāmāvacarapuññābhisaṅkhārapaccayā''^eb^tiādi āraddhaṃ. ^b^manoviññāṇe^eb^ti niddhāraṇe bhūmmaṃ.  ^b^mahāvipākānī^eb^ti viññāṇāpekkhāya napuṃsakaniddeso. ^b^mahāvipākā^eb^ti pana pāṭhe  manoviññāṇadhātuyoti ānetvā sambandhitabbaṃ. </p>
              <p>[03] 621^b^.^eb^ ^b^yaṃsaṅkhārapaccayā^eb^ti yassa yassa saṅkhārassa paccayabhāvena. ^b^yaṃ viññāṇa^eb^nti ``yaṃ  yaṃ viññāṇa''nti evaṃ ubhayattha āmeḍitalopo daṭṭhabbo. ^b^``hotī''^eb^ti iminā kāraṇabhāve  viññāṇassa sabbhāvamattaṃ paveditaṃ, na pavattivisesoti taṃ dassento ^b^``evaṃ pavatti  veditabbā''^eb^ti āha ^a^V2.0278^ea^. brahmānampi aniṭṭharūpādiāpāthagamane akusalavipākacakkhuviññāṇādīni  kadāci uppajjantīti ^b^``imāni terasa...pe0... pavattantī''^eb^ti vuttaṃ. tattha pañcannaṃ  khandhānaṃ vokāro vitthāro etthāti pañcavokāro, so eva bhavo, etasmiṃ ^b^pañcavokārabhave^eb^.  hoti hi bhinnādhikaraṇānampi aññapadatthasamāso yathā ``urasilomo''ti. atha vā yathāpaccayaṃ  pavattamānehi pañcahi khandhehi vokarīyatīti pañcavokāro, so eva bhavoti sabbaṃ pubbe  viya.</p>
              <p>[03] ``pavattiyaññeva ^a^M2.0297^ea^ pavattantī''ti saṅkhepato vuttamatthaṃ vivarituṃ ^b^``katha''^eb^ntiādi  āraddhaṃ.</p>
              <p>[03] ^b^``yebhuyyena lobhasampayuttajavanāvasāne''^eb^ti idaṃ paṭighavicikicchuddhaccasampayuttānantaraṃ  somanassasahagatassa anuppajjanatoti keci, taṃ na gahetabbaṃ. ``cakkhuṃ assādeti abhinandati,  taṃ ārabbha rāgo uppajjati, diṭṭhi uppajjati...pe0... vicikicchā uppajjati,  uddhaccaṃ uppajjati, akusale niruddhe vipāko tadārammaṇatā uppajjatī''ti vacanato. iṭṭhaṃ  ce ārammaṇaṃ, somanassatadārammaṇaṃ na na uppajjatīti. javanena tadārammaṇaniyame somanassasahagatānantaraṃ  somanassasahagatāneva sandhāya vuttanti apare, taṃ vicāretabbaṃ upekkhāsahagatakusalākusalajavanānantarampi  somanassatadārammaṇassa icchitabbattā. upekkhāsahagatakiriyājavanānantarameva hi somanassatadārammaṇaṃ  na icchanti.</p>
              <p>[03] yasmā pana tihetukajavanāvasāne ca kadāci ahetukaṃ tadārammaṇaṃ hoti, tasmā ^b^``yebhuyyenā''^eb^ti  vuttaṃ. yasmā ekacittakkhaṇāyukaṃ javanārammaṇaṃ hoti, tadā tattha ekameva tadārammaṇaṃ  hotīti katvā ^b^``sakiṃ vā''^eb^ti vuttanti keci. apare pana tadārammaṇaṃ nāma  javanārammaṇānubhavanakiccaṃ, taṃ ekacittakkhaṇike tathā āsannabhede ārammaṇe nuppajjati.  tasmā ^b^``sakiṃ vā''^eb^ti idaṃ dirattatirattādi viya vacanasiliṭṭhatāvasena vuttanti  veditabbaṃ, dvikkhattumeva pana uppajjatīti. ``dirattatiratta''nti (pāci0 50) ettha  hi vā-saddassa abhāvā vacanasiliṭṭhatāmattena dirattaggahaṇaṃ katanti yujjati. ``nirantaraṃ  tirattadassanatthaṃ vā''ti idha pana vā-saddo vikappattho vuttoti sakiṃ eva ca kadāci  pavattiṃ sandhāya ^b^``sakiṃ vā''^eb^ti vuttanti daṭṭhabbaṃ. teneva hi ^b^sammohavinodaniyaṃ^eb^  sakiṃ tadārammaṇappavattiyā vicāretabbataṃ dassentena ``cittappavattigaṇanāyaṃ pana sabbadvāresu  tadārammaṇe dve eva cittavārā āgatā''ti (vibha0 aṭṭha0 227) vuttaṃ.</p>
              <p>[03] tattha ^a^V2.0279^ea^ ^b^cittappavattigaṇanāya^eb^nti vipākakathāyaṃ balavarūpādiārammaṇe vuttaṃ cittappavattigaṇanaṃ  sandhāyāha. tattha hi dveva tadārammaṇuppattivārā vuttā ^a^M2.0298^ea^. tadeva hi sandhāya  idhāpi vuttaṃ ^b^``abhidhammaṭṭhakathāyaṃ pana tadārammaṇe dve cittavārā āgatā''^eb^ti. abhidhammaṭṭhakathāyaṃ  aniyatārammaṇaṭṭhānakiccā hutvā pavattantīti (vibha0 aṭṭha0 227) dvāraṃ anāmasitvā eva  vuttaṃ, taṃ anantaraṃ parato vuttasahetukavipākaviññāṇānaṃ sadisasaṃvaṇṇanaṃ kātukāmatādhippāyena  vuttaṃ. ahetukadvayādīnañhi bhavaṅgabhūtānaṃ sayameva dvārattā, cutipaṭisandhibhūtānañca bhavaṅgasaṅkhātena,  aññena ca dvārena anuppattito niyataṃ, aniyataṃ vā dvāraṃ etesanti na sakkā vattunti.</p>
              <p>[03] ahetukadvayassa pana santīraṇatadārammaṇabhūtassa dvāraṃ labbhati, tañca aniyatanti tampi gaṇhanto  ^b^``aniyatadvārārammaṇaṭṭhānakiccā hutvā pavattantī''^eb^ti āha. teneva cettha mahāvipākānampi  tadārammaṇabhūtānaṃ dvāraṃ labbhatīti tatthāpi dvāraggahaṇaṃ kataṃ.</p>
              <p>[03] ekassa sattassa pavatto rūpāvacaravipāko pathavīkasiṇādīsu yasmiṃ ārammaṇe pavatto, tato  aññasmiṃ tassa pavatti natthīti rūpāvacarānaṃ niyatārammaṇatā vuttā. ^b^itarāni^eb^ āruppavipākaviññāṇāni.  niyataṃ avatthukānīti ^b^niyatāvatthukāni^eb^. kasiṇugghāṭimākāsādīsuyeva ārammaṇesu  pavattanato ^b^niyatārammaṇāni. tatrā^eb^ti pavattiyaṃ. ^b^assā^eb^ti bāttiṃsavidhassa vipākaviññāṇassa.  ^b^te te saṅkhārā^eb^ti yathāvuttā puññābhisaṅkhārādisaṅkhārā. ^b^kammapaccayenā^eb^ti  nānākkhaṇikakammapaccayena. ^b^upanissayapaccayenā^eb^ti pakatūpanissayapaccayena. </p>
              <p>[03] 622^b^.^eb^ evaṃ pavattiyaṃ viññāṇappavattiṃ dassetvā paṭisandhiyaṃ dassetuṃ ^b^``yaṃ pana  vutta''^eb^ntiādimāha. tattha ^b^anurūpāya paṭisandhiyā^eb^ti anurūpena paṭisandhikiccena.  taṃ pana anurūpataṃ sayameva vakkhati. bhavantarena bhavantarassa sandhānaṃ idha paṭisandhīti taṃ  acittakampi atthevāti katvā ``kati paṭisandhiyo''ti pucchaṃ katvāpi ^b^``kati  paṭisandhicittānī''^eb^ti pucchā katā. ^b^``kena katthā''^eb^ti kena cittena kasmiṃ  bhave.</p>
              <p>[03] ^b^tatthā^eb^ti tesu ekūnavīsatiyā paṭisandhicittesu. kusalavipākāya ahetukamanoviññāṇadhātuyāti  ^a^V2.0280^ea^ sambandho. natthi devesu ahetukā paṭisandhīti ^b^``manussaloke''^eb^ti visesanaṃ.  ^b^napuṃsakādīna^eb^nti ^b^ādi^eb^saddena ^a^M2.0299^ea^ mammādīnaṃ saṅgaho. keci pana ekacce  ahetukapaṭisandhikā avikalindriyā hutvā thokaṃ vicāraṇapakatikāpi hontiyeva,  tasmā tādisānampi idha ādisaddena saṅgahoti vadanti. ^b^saṅkhepato^eb^ti samāsato, asukāya  paṭisandhiyā asukaṃ ārammaṇanti vibhāgaṃ akatvāti attho.</p>
              <p>[03] ^b^sesāna^eb^nti rūpāvacarā pañca, paṭhamatatiyāruppā dveti imāsaṃ vuttāvasesānaṃ sattannaṃ  paṭisandhīnaṃ. ^b^paccuppannārammaṇaṃ cuticittaṃ nāma natthi^eb^ paṭisandhiārammaṇe eva pavattanato.  ^b^dvīsu ārammaṇesū^eb^ti atītanavattabbavasena dvīsu ārammaṇesu. </p>
              <p>[03] 623^b^.^eb^ ^b^tānī^eb^ti pubbe katāni kammāni. ^b^assā^eb^ti āsannamaraṇassa puggalassa. ^b^olambantī^eb^ti  sāyanhe mahantānaṃ pabbatakūṭānaṃ chāyā viya bhūmiyaṃ tassa citte avalambanti upatiṭṭhanti.  ^b^tasmiṃ niruddhe^eb^ti tasmiṃ cuticitte niruddhamatte tassa nirodhasamanantarameva. ^b^tadevā^eb^ti  taṃyeva yathāvuttajavanavīthiyā ārammaṇabhūtaṃ. avijjātaṇhādīsu kilesesu anupacchinnesveva  kammādino upaṭṭhānaṃ, tañca ārabbha cittasantānassa bhavantaraninnapoṇapabbhāratā hotīti  āha ^b^``anupacchinnakilesabalavināmita''^eb^nti. santāne hi vināmite tadekadesabhūtaṃ  paṭisandhicittañca vināmitameva hoti, na ca ekadesavināmitabhāvena vinā santānassa  vināmitatā atthīti. sabbattha pana duggatipaṭisandhininnāya cutiyā purimajavanāni akusalāni,  itarāya ca kusalānīti nicchinanti. ``nimittassādagadhitaṃ vā, bhikkhave, viññāṇaṃ  tiṭṭhamānaṃ tiṭṭhati, anubyañjanassādagadhitaṃ vā, tasmiṃ ce samaye kālaṃ karoti, ṭhānametaṃ  vijjati, yaṃ dvinnaṃ gatīnaṃ aññataraṃ gatiṃ upapajjeyya nirayaṃ vā tiracchānayoniṃ vā''ti  (saṃ0 ni0  4.235) hi vuttaṃ, tasmā akusalaṃ duggatiyaṃ, kusalañca sugatiyaṃ  paṭisandhiyā upanissayo hotīti. arahato pana sabbaso kilesānaṃ upacchinnattā paṭippassaddhasabbabhavussukkatāya  kammādinimittaṃ na upaṭṭhahati, tato vijjamānampi kammaṃ aladdhasahāyattā paṭisandhiṃ na  janeti. </p>
              <p>[01] ^b^vuttappakārakammavasenā^eb^ti pāpakammavasena, tadupaṭṭhāpitanti adhippāyo. ^b^``narakādīsu  aggijālavaṇṇādika''^eb^nti idaṃ taṃsadisatāvasena vuttaṃ. na ^a^M2.0300^ea^ hi so  eva nirayaggivaṇṇādi tadā tassa ^a^V2.0281^ea^ āpāthaṃ āgacchati. tattha ^b^aggijālavaṇṇādika^eb^nti ^b^ādi^eb^-saddena  vettaraṇīsimbaliasipattavanādivaṇṇaṃ saṅgaṇhāti. ^b^narakādīsū^eb^ti pana ^b^ādi^eb^-saddena  petatiracchānānaṃ nibaddhasañcaraṇaṭṭhānapariyāpannavaṇṇaṃ. ^b^manodvāre āpāthamāgacchatī^eb^ti  kammabalena upaṭṭhāpitavaṇṇāyatanaṃ supinaṃ passantassa viya, dibbacakkhussa viya ca manodvāre  eva gocarabhāvaṃ gacchati. ekaṃ āvajjanaṃ, pañca javanāni, dve tadārammaṇānīti tīṇi vīthicittāni. </p>
              <p>[01] ^b^rāgādihetubhūtaṃ hīnamārammaṇa^eb^nti akusalavipākassa ārammaṇaṃ bhavituṃ yuttaṃ aniṭṭhamārammaṇamāha.  tampi hi saṅkappanavasena rāgassāpi hetu hotīti. akusalavipākajanakakammasahajātānaṃ  vā taṃsadisāsannacutijavanacetanāsahajātānañca rāgādīnaṃ hetubhāvo eva hīnatā. tañhi  pacchānutāpajanakakammānamārammaṇaṃ kammavasena aniṭṭhaṃ akusalavipākassa ārammaṇaṃ bhaveyya.  aññathā ca iṭṭhārammaṇe pavattassa akusalakammassa vipāko akusalakammanimittārammaṇo  na bhaveyya. na hi akusalavipāko iṭṭhārammaṇo bhavituṃ arahatīti.</p>
              <p>[03] pañcadvāre ca āpāthaṃ āgacchantaṃ paccuppannaṃ kammanimittaṃ āsannakatakammārammaṇasantatiyaṃ  uppannaṃ, taṃsadisañca daṭṭhabbaṃ. aññathā tadeva paṭisandhiārammaṇūpaṭṭhāpakaṃ, tadeva ca paṭisandhijanakaṃ  bhaveyya. na ca paṭisandhiyā upacārabhūtāni viya, etasmiṃ tayā pavattitabbanti paṭisandhiyā  ārammaṇaṃ anuppādentāni viya ca pavattāni cutiāsannāni javanāni paṭisandhijanakāni  bhaveyyuṃ. ``katattā upacitattā''ti (dha0 sa0 431) hi vuttaṃ. tadā ca taṃsamānavīthiyaṃ  viya pavattamānāni kathaṃ katūpacitāni siyuṃ? tadā na assāditāni. na ca lokiyāni  lokuttarāni viya samānavīthiphalāni honti. ``pubbe vāssa taṃ kataṃ hoti pāpakammaṃ  dukkhavedanīyaṃ, pacchā vāssa taṃ kataṃ hoti pāpakammaṃ dukkhavedanīyaṃ, maraṇakāle  vāssa hoti micchādiṭṭhi samattā hoti samādinnā. tena so kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjatī''tiādinā (ma0 ni0 3.303) sutte  maraṇakāle samattāya samādinnāya micchādiṭṭhiyā, sammādiṭṭhiyā ca sahajātacetanāya paṭisandhidānaṃ  vuttaṃ, na ca dubbalehi pañcadvārikajavanehi micchādiṭṭhi, sammādiṭṭhi ^a^M2.0301^ea^  vā samattā hoti samādinnā. tathā hi vuttaṃ ^b^sammohavinodaniyaṃ^eb^ ``sabbampi hetaṃ  kusalākusaladhammapaṭivijānanādicavanapariyosānaṃ kiccaṃ manodvārikacitteneva hoti,  na pañcadvārikenāti ^a^V2.0282^ea^ sabbassapetassa kiccassa karaṇe sahajavanakāni vīthicittāni paṭikkhittānī''ti  (vibha0 aṭṭha0 766).</p>
              <p>[03] tattha hi ^b^na kiñci dhammaṃ paṭivijānātī^eb^ti ``manopubbaṅgamā dhammā''ti (dha0 pa0 1-2)  evaṃ vuttaṃ ekampi kusalaṃ vā akusalaṃ vā na paṭivijānātīti ca vuttaṃ. yesaṃ  paṭivibhāvanappavattiyā sukhaṃ vā dukkhaṃ vā anveti, tesaṃ sā pavatti pañcadvāre  paṭikkhittā. kusalākusalakammasamādānañca tādisamevāti. tadārammaṇānantaraṃ pana  cavanaṃ, tadanantarā ca upapatti manodvārikā eva hoti, na sahajavanakavīthicittapariyāpannāti  iminā adhippāyena idha pañcadvārikatadārammaṇānantarā cuti, tadanantarā paṭisandhi ca vuttāti  daṭṭhabbā. tattha avasesapañcacittakkhaṇāyuke rūpādimhi uppannaṃ paṭisandhiṃ sandhāya ``paccuppannārammaṇaṃ  upapatticittaṃ paccuppannārammaṇassa bhavaṅgassa anantarapaccayena paccayo''ti, avasesaekacittakkhaṇāyuke  ca uppannaṃ paṭisandhiṃ sandhāya ``paccuppannārammaṇaṃ upapatticittaṃ atītārammaṇassa bhavaṅgassa  anantarapaccayena paccayo''ti ca vuttanti veditabbaṃ. </p>
              <p>[03] 624^b^.^eb^ ^b^kaṇhapakkhe sukkapakkhaṃ ṭhapetvā^eb^ti ettha yathā pubbe ``pāpakammaṃ vā kammanimittaṃ  vā''ti vutte kaṇhapakkhe ``anavajjakammaṃ vā kammanimittaṃ vā''ti sukkapakkho  vutto, evaṃ ``duggatipariyāpannaṃ paṭisandhicittaṃ, narakādīsu aggijālavaṇṇādikaṃ  duggatinimitta''nti ca vutte kaṇhapakkhe ``sugatipariyāpannaṃ paṭisandhicittaṃ, manussaloke  rattakambalasadisamātukucchivaṇṇasaṅkhātaṃ, devaloke vā uyyānavimānakapparukkhādivaṇṇasaṅkhātaṃ  sugatinimitta''nti evaṃ sukkapakkhaṃ ṭhapetvā sesaṃ sabbaṃ purimanayeneva veditabbaṃ.  ^b^atītapaccuppannārammaṇāyā^eb^ti kammakammanimittavasena atītārammaṇāya, mātukucchivaṇṇādisugatinimittavasena  paccuppannārammaṇāya. </p>
              <p>[03] 625^b^.^eb^ ^b^tañca kho^eb^ti yadetaṃ ``anavajjakammaṃ vā kammanimittaṃ vā''ti aniyamanaṃ  kataṃ, tañca kho. ^b^kammanimittameva āpāthamāgacchati^eb^ ekantato ^a^M2.0302^ea^ attano  kammārammaṇatāya mahaggatavipākassa. ^b^suddhāya vā^eb^ti mahaggatakammanimittārammaṇāya ^b^javanavīthiyā,^eb^  tadārammaṇarahitāyāti attho, sā pana javanavīthi mahaggatavipākassa upacāro viya daṭṭhabbā.  keci pana tañca vīthiṃ mahaggatāvasānaṃ vadanti. ^b^``navattabbārammaṇā vā''^eb^ti  idaṃ rūpāvacarapaṭisandhiṃ,  āruppesu ^a^V2.0283^ea^ ca paṭhamaṃ, tatiyañca sandhāya vuttaṃ. dutiyacatutthā pana atītārammaṇavacaneneva  gahitā.</p>
              <p>[03] ^b^mātukucchivaṇṇasaṅkhāta^eb^ntiādinā vaṇṇo eva gatinimittabhāvena āgato. tattha saddo  tāva anupādinnabhāvena sugatipariyāpannatāya gatinimittabhāvena aṭṭhakathāsu nāgatoti  yuttametaṃ, gandhādīnaṃ pana anāgamane kāraṇaṃ vīmaṃsitabbaṃ.</p>
              <p>[03] ^b^ayaṃ tāta tavatthāya buddhapūjā karīyatī^eb^tiādīsu pubbacetanāvasena puññaṃ hoti.  sabbantimajavane vattamānassāpīti vadanti. </p>
              <p>[03] 626^b^.^eb^ ^b^``etenānusārena āruppacutiyāpi anantarā paṭisandhi veditabbā''^eb^ti idaṃ  kasmā vuttaṃ, nanu ``pathavīkasiṇajjhānādivasena paṭiladdhamahaggatassa sugatiyaṃ ṭhitassā''ti  evamādike eva naye ayampi paṭisandhi avaruddhāti? na, tattha rūpāvacaracutianantarāya eva  paṭisandhiyā vuttattā. tattha hi ``pathavīkasiṇādikaṃ vā nimittaṃ mahaggatacittaṃ vā  manodvāre āpāthaṃ āgacchati, cakkhusotānaṃ vā''tiādinā tena vacanena rūpāvacaracutiyā  eva anantarā paṭisandhi vuttāti viññāyati. athāpi yathāsambhavayojanāya ayampi paṭisandhi  tattheva avaruddhā, arūpāvacaracutianantarā pana rūpāvacarapaṭisandhi natthi. arūpāvacare ca  uparūpari cutiyā anantarā heṭṭhimā heṭṭhimā paṭisandhi natthīti catutthāruppacutiyā navattabbārammaṇapaṭisandhi  natthi. tena tato tattheva atītārammaṇā, kāmāvacare ca atītapaccuppannārammaṇā paṭisandhi.  itarāhi ca yathāsambhavaṃ atītanavattabbārammaṇā āruppapaṭisandhi, atītapaccuppannārammaṇā  ca kāmāvacarapaṭisandhi yojetabbāti imassa visesassa dassanatthaṃ visuṃ uddharaṇaṃ kataṃ. </p>
              <p>[03] 627^b^.^eb^ evaṃ ārammaṇavasena ekavidhāya kāmāvacarasugaticutiyā duvidhā duggatipaṭisandhi,  duggaticutiyā duvidhā sugatipaṭisandhi, kāmāvacarasugaticutiyā dviekadvippakārānaṃ  kāmarūpārūpānaṃ vasena pañcavidhā sugatipaṭisandhi ^a^M2.0303^ea^, rūpāvacaracutiyā tatheva  pañcavidhā, duvidhāya āruppacutiyā paccekaṃ dvinnaṃ dvinnaṃ kāmāruppānaṃ vasena aṭṭhavidhā  ca paṭisandhi ^a^V2.0284^ea^ dassitā. duggaticutiyā pana ekavidhāya duggatipaṭisandhi duvidhā na  dassitā, taṃ dassetuṃ ^b^``duggatiyaṃ ṭhitassa panā''^eb^tiādi vuttaṃ. yathā vuttā  pana -- </p>
              <p>[21] dve dve pañcātha pañcaṭṭha, dve bhavālambabhedato. </p>
              <p>[22] cutiyā tādisāyetā, catuvīsati sandhiyo.. (vibha0 mūlaṭī0 227). </p>
              <p>[03] 628^b^.^eb^ ``kāmāvacarassa kusalassa kammassa katattā''tiādinā (dha0 sa0 431) nānākkhaṇikakammapaccayabhāvo  heṭṭhā dassitappakāroti upanissayabhāvameva dassento ^b^``vuttañheta''^eb^ntiādimāha.</p>
              <p>[03] nissayapaccayabhūtena rūpena sahapavattiyevettha viññāṇassa tena ^b^missitā,^eb^ tadabhāvo ^b^amissitā^eb^.  yavanti ettha sattā ekajātisamanvayena aññamaññamissitā hontīti ^b^yoniyo^eb^. sucaritaduccaritavasena  gantabbā pāpuṇitabbāti ^b^gatiyo^eb^. tiṭṭhati etthāti ṭhiti, viññāṇassa ṭhiti ^b^viññāṇaṭṭhiti^eb^.  nānattakāyanānattasaññītiādiāvāso eva sattehi āvasitabbato ^b^sattāvāso^eb^. asaññasattāvāsassa  idha asambhavato ^b^``sattāvāsavasena aṭṭhavidhaṃ hotī''^eb^ti vuttaṃ. </p>
              <p>[03] 629^b^.^eb^ ^b^aññatra jātipaṇḍakapaṭisandhiyā^eb^ti ettha paṭhamakappikapaṭisandhiyāpīti vattabbaṃ.  sāpi hi bhāvena vināva uppajjatīti.</p>
              <p>[03] ^b^omato^eb^ti avamato, avakaṃsatoti attho. ^b^ādinā^eb^ti ``missaṃ amissa''nti etasmiṃ  duke ādimhi vuttena missaviññāṇena. ^b^omato dve vā tayo vā dasakā uppajjantī^eb^ti  gabbhaseyyakānaṃ vasena vuttaṃ. aññattha pana aneke kalāpā saha uppajjanti. brahmattabhāvepi  hi anekagāvutappamāṇena aneke kalāpā saha uppajjantīti tiṃsato adhikāneva rūpāni  honti. tadahujātaeḷakassa lomaṃ ^b^jātiuṇṇā^eb^ti keci. himavantappadese jātimantaeḷakalomaṃ  ^b^jātiuṇṇā^eb^ti apare. gabbhaṃ phāletvā gahitaeḷakalomaṃ ^b^jātiuṇṇā^eb^ti aññe.  imāsu gatīsu imā yoniyo sambhavanti, imāsu na sambhavantīti evaṃ ^b^yonīnaṃ gativasena  sambhavabhedo^eb^. </p>
              <p>[03] 630^b^.^eb^ ^b^bhummavajjesū^eb^ti ^a^M2.0304^ea^ bhummadevānaṃ vajjanaṃ yonivibhāgaṃ pati tesaṃ  manussasadisattā. ^b^yoniyo^eb^ ^a^V2.0285^ea^ ^b^tisso purimikā na hontī^eb^ti yonittayapaṭikkhepena pacchimā  yoni anuññātāti atthato āpannameva hoti. ^b^gatittaye^eb^ti manussapetatiracchānasaññite  gatittaye. tañhi ettha pubbe anāmaṭṭhaṃ.</p>
              <p>[03] ca-saddo avuttasamuccayatthoti dassetuṃ ^b^``ca-saddenā''^eb^tiādi vuttaṃ. kasmā pana nijjhāmataṇhikapetesu  purimikā tisso yoniyo na santīti? asambhavato. tāsañhi niccāturabhāvato  kāmasevā natthīti na tā aṇḍajādayo honti. kucchiyaṃ tāsaṃ gabbho nāvatiṭṭhati jālasabbhāvatoti  keci. aggijālāya santappamānasarīrā etā nibbattantīti allaṭṭhānesu, pupphādīsu  ca sambhavābhāvato saṃsedajatāpi tāsaṃ natthevāti vadanti. tenāha ^b^``opapātikā eva  hi te hontī''^eb^ti.</p>
              <p>[03] ^b^rūpībrahmesu tāva opapātikayonikesū^eb^ti opapātikayonikehi rūpībrahme niddhāreti.  ^b^rūpībrahmesū^eb^ti hi adhikaraṇe bhummaṃ, opapātikesūti niddhāraṇe. tena ``opapātikayonikesū''ti  sāmaññato vuttarāsito ``rūpībrahmesū''ti visesena tadekadesaṃ niddhāreti. ^b^cakkhusotavatthudasakānaṃ,  jīvitanavakassa cā^eb^ti ettha keci ``cakkhusotavatthusattakānaṃ, jīvitachakkassa cāti  catunnaṃ kalāpānaṃ vasena rūpabhave paṭisandhiviññāṇena saha sattavīsati rūpāni uppajjanti,  tattha gandharasāhārānaṃ paṭikkhittattā''ti kāraṇaṃ vatvā taṃ samatthentā ``pāḷiyañhi  `rūpadhātuyā upapattikkhaṇe ṭhapetvā aññasattānaṃ devānaṃ pañcāyatanāni pātubhavanti, pañca  dhātuyo pātubhavantī'ti (vibha0 1015-1016) vuttaṃ, tathā `rūpadhātuyā cha āyatanāni,  nava dhātuyo'ti sabbasaṅgahakavasena tattha vijjamānāyatanadhātuyo dassetuṃ vuttaṃ. kathāvatthumhi  ca ghānāyatanādīnaṃ viya gandhāyatanādīnañca tattha bhāvo paṭikkhitto `atthi tattha ghānāyatananti?  āmantā. atthi tattha gandhāyatananti? na hevaṃ vattabbe'tiādinā (kathā0 520). na  ca aphoṭṭhabbāyatanānaṃ pathavīdhātuādīnaṃ viya agandharasāyatanānaṃ gandharasānaṃ tattha bhāvo sakkā  vattuṃ, phusituṃ sakkuṇeyyatāvinimuttassa pathavīādisabhāvassa viya gandharasāyatanabhāvavinimuttassa  gandharasasabhāvassa ^a^M2.0305^ea^ abhāvā. yadi ca ghānasamphassādīnaṃ kāraṇabhāvo natthīti  `āyatanānī'ti te na vucceyyuṃ, dhātusaddo pana nissattanijjīvavācakoti `gandhadhātu  rasadhātū'ti avacane kāraṇaṃ natthi, dhammabhāvo ca tesaṃ ekantena icchitabbo sabhāvadhāraṇādilakkhaṇato  aññassa abhāvā. dhammānañca āyatanabhāvo ekantiko ^a^V2.0286^ea^ ^b^yamake^eb^ vutto `dhammo āyatananti?  āmantā'ti (yama0 1.āyatanayamaka.13). tasmā tesaṃ gandharasāyatanabhāvābhāvepi koci  āyatanabhāvo vattabbo. yadi ca phoṭṭhabbabhāvato añño pathavīādibhāvo viya gandharasabhāvato  añño tesaṃ koci sabhāvo siyā, tesaṃ dhammāyatanasaṅgaho. gandharasabhāve pana āyatanabhāve  ca sati `gandho ca so āyatanañca gandhāyatanaṃ, raso ca so āyatanañca rasāyatana'nti idamāpannamevāti  gandharasāyatanabhāvo ca na sakkā nivāretuṃ. `tayo āhārā'ti ca vacanato kabaḷīkārāhārassa  tattha abhāvo viññāyati. tasmā yathā pāḷiyā avirodho hoti, tathā rūpagaṇanā kātabbā.  evañhi dhammatā na vilomitā hotī''ti vadanti.</p>
              <p>[03] ettha vuccate -- rūpāvacarasattānaṃ ghānajivhāyatanābhāvato vijjamānāpi gandharasā āyatanakiccaṃ  na karontīti te anāmasitvā pāḷiyaṃ ``pañcāyatanāni pātubhavantī''ti (vibha0 1015),  ``cha āyatanānī''ti (vibha0 992) ca ādi vuttaṃ, ``tayo āhārā''ti ca ajjhoharitabbassa  āhārassa abhāvena ojaṭṭhamakarūpasamuṭṭhāpanasaṅkhātassa āhārakiccassa akaraṇato, na sabbena sabbaṃ  gandharasānaṃ, ojāya ca abhāvato. iti visayino, kiccassa ca abhāvena visayo, kiccavā  ca dhammo na vutto. yasmiñhi bhave visayī natthi, tasmiṃ taṃhetuko nippariyāyena  visayassa āyatanabhāvo natthīti vijjamānassāpi avacanaṃ yathā tattheva rūpabhave pathavītejovāyodhātūnaṃ  phoṭṭhabbāyatanabhāvena. yassa pana yattha vacanaṃ, tassa tattha visayīsabbhāvahetuko nippariyāyena  āyatanabhāvo vutto yathā tattheva rūpāyatanassa.</p>
              <p>[03] yadi visayīsabbhāvahetuko visayassa nippariyāyena āyatanabhāvo, kathamasaññasattānaṃ dve  āyatanāni pātubhavantīti, asaññasattānañhi ^a^M2.0306^ea^ cakkhāyatanaṃ natthi, acakkhāyatanabhāvena  ca nesaṃ rūpāyatanaṃ aññesaṃ avisayoti? nāyaṃ virodho. yena adhippāyena rūpadhātuyaṃ  saññīnaṃ gandhāyatanādīnaṃ avacanaṃ, tena rūpāyatanassāpi avacananti asaññīnaṃ ekaṃ āyatanaṃ  vattabbaṃ. yathāsakañhi indriyagocarabhāvāpekkhāya yesaṃ nippariyāyena āyatanabhāvo atthi,  tesu niddisiyamānesu tadabhāvato rūpadhātuyaṃ saññīnaṃ gandhādike visuṃ āyatanabhāvena  avatvā dhammasabhāvānativattanato, manoviññāṇassa ca visayabhāvūpagamanato dhammāyatanantogadhe  katvā ^a^V2.0287^ea^ ``pañcāyatanānī''ti ^b^pāḷiyaṃ^eb^ (vibha0 1015) vuttaṃ. etadatthañhi ``dhammāyatana''nti  sāmaññato nāmakaraṇaṃ, piṭṭhivaṭṭakāni vā tāni katvā ``pañcāyatanānī''ti vuttaṃ.</p>
              <p>[03] yena ca pana adhippāyena asaññīnaṃ rūpāyatanaṃ vuttaṃ, tena saññīnampi gandhādīnaṃ visuṃ  gahaṇaṃ kātabbanti imassa nayassa dassanatthaṃ ``asaññasattānaṃ devānaṃ dve āyatanāni pātubhavantī''ti  (vibha0 1017) vuttaṃ. asatipi hi tattha attano indriye rūpassa vaṇṇāyatanasabhāvātikkamo  natthevāti taṃ rūpāyatanantveva vuccati. iminā ca nayadassanena gandhādīni tīṇi pakkhipitvā  saññīnaṃ aṭṭha āyatanāni, asaññīnaṃ pañcāti ayamattho dassito hoti. evañcetaṃ sampaṭicchitabbaṃ,  aññathā rūpaloke phusituṃ asakkuṇeyyatāya pathavīādīnaṃ brahmānaṃ vacīghoso eva na  siyā. na hi paṭighaṭṭanānighaṃsamantarena saddappavatti atthi, na ca phusanasabhāvānaṃ katthaci  aphusanabhāvatā sakkā viññātuṃ, phoṭṭhabbāyatanasaṅkhātassa ca bhūtattayassa abhāve rūpabhave rūpāyatanādīnampi  sambhavo eva na siyā. tasmā phusituṃ sakkuṇeyyatāyapi pathavīādīnaṃ tattha kāyindriyābhāvena  tesaṃ phoṭṭhabbabhāvo na vutto. evañca katvā rūpadhātuyaṃ tesaṃ sappaṭighavacanañca samatthitaṃ  hoti. vuttañhi ``asaññasattānaṃ anidassanasappaṭighaṃ ekaṃ mahābhūtaṃ paṭicca dve mahābhūtā''tiādi  (paṭṭhā0 2.22.20).</p>
              <p>[03] paṭigho ca nāma bhūtattayassa kāyappasādaṃ pati tannissayabhūtaghaṭṭanādvārena abhimukhabhāvo, idha  pana taṃsabhāvatā. so ca phusituṃ asakkuṇeyyasabhāvassa ghaṭṭanāya abhāvato natthi. yadi  tattha asatipi visayini rūpāyatanaṃ gahetvā ``dve āyatanānī''ti vuttaṃ, atha kasmā ^a^M2.0307^ea^  gandhāyatanādīni gahetvā ``pañcāyatanānī''ti na vuttanti? nayadassanavasena desanā pavattāti  vuttovāyamattho. atha vā tattha rūpāyatanasseva vacanaṃ kadāci aññabhūmikānaṃ pasādassa  visayabhāvaṃ sandhāya, na pana itaresaṃ abhāvato, nāpi pariyāyenapi āyatanabhāvābhāvato.  asaññīnañhi rūpāyatanaṃ samānatalavāsīnaṃ vehapphalānaṃ, uparibhūmikānañca suddhāvāsānaṃ  pasādassa visayabhāvaṃ gacchati, na pana gandharasāti tesaṃyeva tattha avacanaṃ yuttaṃ. ^b^kathāvatthumhi^eb^  ca nippariyāyena gandhāyatanādīnaṃ atthibhāvaṃ paṭijānantaṃ sandhāya paṭisedho kato. </p>
              <p>[01] yadipi ^a^V2.0288^ea^ cetaṃ vacanaṃ tattha gandhāyatanādīnaṃ abhāvavibhāvanaṃ na hoti, atthibhāvadīpanampi  pana aññavacanaṃ natthevāti? nayidamevaṃ, aṭṭhakathāsu tattha nesaṃ atthibhāvassa niddhāretvā  vuttattā. yañhi aṭṭhakathāvacanaṃ pāḷiyā na virujjhati, taṃ pāḷi viya pamāṇabhūtaṃ agarahitāya  ācariyaparamparāya yāvajjatanā āgatattā. tattha siyā -- yaṃ pāḷiyā na virujjhati aṭṭhakathāvacanaṃ,  taṃ pamāṇaṃ, idaṃ pana virujjhatīti? nayidamevaṃ, yathā na virujjhati, tathā paṭipāditattā.  cakkhādīnaṃ āyatanānaṃ, tannissayānañca viññāṇānaṃ sattasuññatāsandassanatthaṃ bhagavato dhātudesanāti  āyatanabhāvena vuttānaṃyeva dhātubhāvadīpanato dhātubhāvassāpi tesaṃ avacanaṃ yujjati  eva. tasmā yathā pāḷiyā avirodho hoti, tathā cakkhudasakādivasena idha rūpagaṇanā katāti  na ettha dhammatāvilomanāsaṅkāya okāsoti veditabbaṃ.</p>
              <p>[03] ^b^aññesu saṃsedajaopapātikayonikesū^eb^ti rūpībrahme pana ṭhapetvā aññesu opapātikesu,  saṃsedajesu cāti evamettha sambandho veditabbo. opapātikavisesanañhettha aññaggahaṇaṃ,  na saṃsedajavisesanaṃ asambhavato. sati hi sambhave, byabhicāre ca visesanavisesitabbatā  hoti. kāmāvacaradevesu sabbakālaṃ paṭisandhipavattīsu yathāvuttāya santatiyā rūpānaṃ  labbhanato vuttaṃ ^b^``tāni ca niccaṃ devesū''^eb^ti. na hi te kadācipi vikalindriyā,  abhāvakā ca hontīti. cakkhu nesaṃ dasannaṃ pūraṇoti katvā ^b^cakkhudasako^eb^ nāma,  asādhāraṇena vā cakkhunā lakkhito dasako ^b^cakkhudasako. evaṃ sesā^eb^ti yathā cakkhudasako  vutto, evaṃ sesāpi dasakā yojetvā veditabbā. ``saṃsedajūpapātayonīsu ^a^M2.0308^ea^,  avakaṃsato tiṃsā''ti saṅkhepena vuttamatthaṃ vivaranto ^b^``avakaṃsato panā''^eb^tiādimāha,  taṃ panetaṃ pāḷiyā na sameti. na hi pāḷiyaṃ kāmāvacarānaṃ saṃsedajopapātikānaṃ  aghānakānaṃ upapatti vuttā. ^b^dhammahadayavibhaṅge^eb^ hi ``kāmadhātuyā upapattikkhaṇe kassaci  ekādasāyatanāni pātubhavanti, kassaci dasāyatanāni, kassaci aparāni dasāyatanāni,  kassaci navāyatanāni, kassaci sattāyatanāni pātubhavantī''ti vuttaṃ, na vuttaṃ ``aṭṭhāyatanāni  pātubhavantī''ti (vibha0 1007). yadi hi aghānakassāpi upapatti siyā, tikkhattuṃ  ``dasāyatanāni pātubhavantī''ti vattabbaṃ siyā, tikkhattuñca ``navāyatanāni pātubhavantī''ti,  na ca taṃ vuttaṃ.</p>
              <p>[03] tattha ^b^upapattikkhaṇe^eb^ti paṭisandhikkhaṇe. ^b^ekādasā^eb^ti paripuṇṇāyatanassa saddāyatanavajjāni  ekādasa āyatanāni. ^b^kassaci dasāyatanānī^eb^ti andhassa cakkhāyatanavajjāni. ^b^aparāni  dasāyatanānī^eb^ti ^a^V2.0289^ea^ badhirassa sotāyatanavajjāni. ^b^navāyatanānī^eb^ti andhabadhirassa cakkhusotāyatanavajjāni.  ^b^sattāyatanānī^eb^ti gabbhaseyyakassa rūpagandharasakāyaphoṭṭhabbamanodhammāyatanavasena vuttaṃ.  yadi cakkhusotaghānavikalopi uppajjeyya, tassa aṭṭhevāyatanāni siyuṃ, na ca vuttaṃ ``aṭṭhāyatanāni  pātubhavantī''ti. tasmā nattheva cakkhusotaghānavikalo. sati ca aghānakūpapattiyaṃ  punapi ``kassaci aparānipi dasāyatanāni pātubhavantī''ti vattabbaṃ siyā. tathā  ca sati yathā andhabadhirassa vasena ``kassaci navāyatanāni pātubhavantī''ti ekavāraṃ vuttaṃ,  evaṃ andhāghānakassa, badhirāghānakassa ca vasena ``kassaci aparāni navāyatanāni, kassaci  aparānipi navāyatanāni pātubhavantī''ti vattabbaṃ siyāti attho. evaṃ dhātupātubhāvādipañhānipi  vattabbānīti vadanti. ettha ca yathā ``sattati ukkaṃsatotha rūpānī''ti padaṃ ``saṃsedajūpapātayonīsū''ti  ettha yonidvayavasena yojīyati, na evaṃ ``avakaṃsato tiṃsā''ti idaṃ. idaṃ pana saṃsedajayonivaseneva  yojetabbaṃ. ekayoganiddiṭṭhassāpi ekadeso sambandhaṃ labhatīti saṃsedajassa jaccandhabadhirāghānakanapuṃsakassa  jivhākāyavatthudasakānaṃ vasena tiṃsa rūpāni uppajjantīti vuttaṃ, na opapātikassāti  ayamettha aṭṭhakathāyamadhippāyo.</p>
              <p>[03] ye ^a^M2.0309^ea^ pana ``opapātikassa jaccandhabadhirāghānakanapuṃsakassa jivhākāyavatthudasakānaṃ  vasena tiṃsa rūpāni uppajjantīti mahāaṭṭhakathāyaṃ vutta''nti vadanti, taṃ na gahetabbaṃ.  so hi pamādapāṭho. evañca katvā ^b^āyatanayamakavaṇṇanāyaṃ^eb^ ``kāmadhātuyaṃ pana aghānako  opapātiko natthi. yadi bhaveyya, `kassaci aṭṭhāyatanāni pātubhavantī'ti vadeyyā''ti  (yama0 aṭṭha0 āyatanayamaka 18-21) vuttaṃ. apare panāhu ``kassaci ekādasāyatanāni  pātubhavantīti yāva `kassaci navāyatanānī'ti pāḷi opapātike sandhāya vuttā. tasmā  pubbenāparaṃ aṭṭhakathāyaṃ avirodho siddho. tathā ca yathāvuttapāḷiyā ayamatthavaṇṇanā aññadatthu  saṃsandati sametiyevā''ti. yaṃ paneke vadanti ``opapātikaggahaṇena saṃsedajāpi saṅgayhanti.  tathā hi ^b^dhammahadayavibhaṅge^eb^ `kāmadhātuyā upapattikkhaṇe kassaci ekādasāyatanāni pātubhavantī'tiādīnaṃ  (vibha0 1007) ^b^niddese^eb^ `opapātikānaṃ petāna'ntiādinā (vibha0 1009) opapātikaggahaṇameva  kataṃ, na saṃsedajaggahaṇa''nti, taṃ paripuṇṇāyatanānaṃyeva saṃsedajānaṃ opapātikesu  saṅgahaṇavasena vuttanti veditabbaṃ. tathā hi vuttaṃ ^b^aṭṭhakathāyaṃ^eb^ ``saṃsedajayonikā  paripuṇṇāyatanāparipuṇṇāyatanabhāvena opapātikasaṅgahaṃ katvā vuttā''ti, padhānāya  ^a^V2.0290^ea^ vā yoniyā sabbaṃ paripuṇṇāyatanayoniṃ dassetuṃ ``opapātikānanti vutta''nti ca,  idha pana yonidvayaṃ sarūpeneva pakāsetuṃ, saṃsedajayonivaseneva ca avakaṃsato rūpapavattiṃ  dassetuṃ opapātikayoniyā itaraṃ asaṅgahetvā ``saṃsedajūpapātayonīsū''ti vuttaṃ.  taṃ sabbaṃ vīmaṃsitvā gahetabbaṃ.</p>
              <p>[03] ^b^ukkaṃsāvakaṃsānaṃ pana antare^eb^ti ``sattati, tiṃsā''ti evaṃ vuttānaṃ rūpassa ukkaṃsāvakaṃsaparicchedānaṃ  majjhe. ^b^anurūpato vikappo veditabbo^eb^ti apāyesu andhassa cha cakkhudasakābhāvato,  tathā badhirassa sotadasakābhāvato, andhabadhirassa pana pañca cakkhusotadasakābhāvatoti evamādinā  nayena veditabbo. yaṃ panettha vattabbaṃ, taṃ vuttamevāti. </p>
              <p>[03] 631^b^.^eb^ cutipaṭisandhīnaṃ khandhādīhi aññamaññasamānatā ^b^abhedo^eb^. asamānatā ^b^bhedo^eb^.</p>
              <p>[03] ^b^ārammaṇatopi^eb^ ^a^M2.0310^ea^ ^b^abhinnā^eb^ti catūsu āruppesu tato tato cavitvā tattha  tattheva upapajjantassa vasena vuttaṃ. tatheva pana heṭṭhā, rūpabhave vā upapatti natthi. arūpabhūmito  cavitvā heṭṭhā upapatti nāma kāmabhave eva, tatthāpi tihetukapaṭisandhi eva. rūpabhavato  pana cuto duhetukopi hotīti vadanti. ^b^amahaggatabahiddhārammaṇāya^eb^ cutiyā anantarā  ^b^mahaggatājjhattārammaṇā^eb^ dutiyacatutthāruppapaṭisandhi. evaṃ nayamattassa dassitattā vuttaṃ,  avuttañca sabbaṃ saṅgahetvā āha ^b^``ayaṃ tāva arūpabhūmīsuyeva nayo''^eb^ti. rūpārūpāvacarānaṃ  upacārassa balavatāya tato cavitvā duggatiyaṃ upapatti natthīti ^b^``ekaccasugaticutiyā''^eb^ti  āha. ^b^ekaccaduggatipaṭisandhī^eb^ti ettha ekaccaggahaṇassa payojanaṃ maggitabbaṃ. ayaṃ  panettha adhippāyo siyā -- nānattakāyanānattasaññīsu vuttā ekacce ca vinipātikā  tihetukādipaṭisandhikā, tesaṃ paṭisandhiṃ vinipātikabhāvena ``duggatipaṭisandhī''ti  gahetvā sabbasugaticutiyā ca sā paṭisandhi hoti, na ekaccasugaticutiyā evāti tannivattanatthaṃ  ekaccaduggatiggahaṇaṃ kataṃ. apāyapaṭisandhi eva hi ekaccasugaticutiyā hoti, na sabbasugaticutiyāti.  atha vā duggatipaṭisandhi duvidhā ekaccasugaticutiyā anantarā, duggaticutiyā cāti.  tattha pacchimaṃ vajjetvā purimaṃyeva gahetuṃ vuttaṃ ^b^``ekaccaduggatipaṭisandhī''^eb^ti.  ^b^ahetukacutiyā sahetukapaṭisandhī^eb^ti duhetukā ca tihetukā ca yojetabbā.  maṇḍūkadevaputtādīnaṃ viya hi ahetukacutiyā tihetukapaṭisandhipi hotīti.</p>
              <p>[03] ^b^tassa^eb^ ^a^V2.0291^ea^ ^b^tassa viparītato ca yathāyogaṃ yojetabba^eb^nti ``ekaccasugaticutiyā ekaccaduggatipaṭisandhī''tiādīsu  bhedavisesesu ``ekaccaduggaticutiyā ekaccaduggatipaṭisandhī''tiādinā yaṃ yaṃ  yujjati, taṃ taṃ yojetabbanti attho. yujjamānamattāpekkhanavasena napuṃsakaniddeso  kato. ^b^yojetabba^eb^nti vā bhāvatthatā daṭṭhabbā. ``amahaggatabahiddhārammaṇāya mahaggatājjhattārammaṇā''tiādīsu  pana viparītayojanā na kātabbā. na hi mahaggatājjhattārammaṇāya cutiyā arūpabhūmīsu  amahaggatabahiddhārammaṇā paṭisandhi atthi. ``catukkhandhāya āruppacutiyā anantarā pañcakkhandhā  kāmāvacarapaṭisandhī''ti etassa vipariyāyo sayameva yojito. ``atītārammaṇāya cutiyā  paccuppannārammaṇā paṭisandhī''ti ^a^M2.0311^ea^ etassa ca vipariyāyo natthi eva. bhedaviseso  eva ca evaṃ vitthārena dassito, abhedaviseso pana ekekasmiṃ bhede tattha tattheva cutipaṭisandhiyojanāvasena  veditabbo ``pañcakkhandhāya kāmāvacaracutiyā pañcakkhandhā kāmāvacarā...pe0... avitakkāvicārāya  avitakkāvicārā''ti. catukkhandhāya pana catukkhandhā sayameva yojitā. eteneva nayena  sakkā viññātunti pañcakkhandhādīsu abhedaviseso na dassitoti. </p>
              <p>[03] 632^b^.^eb^ ^b^itī^eb^ti evaṃ vuttappakārena. etaṃ viññāṇaṃ avijjādisahakārikāraṇasahitassa  saṅkhārassa vasena ^b^laddhappaccayaṃ^eb^. bāhirakakappitassa adhipatiṭṭhanakassa abhāvato ^b^rūpārūpadhammamattaṃ^eb^.  tenāha ^b^``na satto na jīvo''^eb^ti. ^b^upetīti vuccati^eb^ tathāvohāramattaṃ, atthato  pana paccayasāmaggiyā bhavantarabhāvena uppajjanamattanti adhippāyo. tenāha ^b^``tassa cā''^eb^tiādi.  ^b^tato hetuṃ vinā^eb^ti tattha hetuṃ vinā. ^b^manussacutipaṭisandhikkamenā^eb^ti manussacutito  manussapaṭisandhikkamena. evañhi pākaṭaggahaṇaṃ ubhayavisesanaṃ hoti. pākaṭatā cettha  tadāsannakkhandhavasena veditabbā ``cavamāne upapajjamāne''tiādīsu (dī0 ni0 1.247)  viya. ^b^manussacutipaṭisandhikkamenā^eb^ti vā manussacutito yassa kassaci paṭisandhikkamena.  tathā hi vakkhati ``nissayaṃ assādayamānaṃ vā anāssādayamānaṃ vā''ti (visuddhi0 2.632).</p>
              <p>[03] ^b^sarasenā^eb^ti sabhāvena, parikkhīṇāyusaṅkhāratāyāti attho. ^b^upakkamenā^eb^ti attanā,  parena vā katena sīsacchedanādiupakkamena. sabbesaṃ aṅgapaccaṅgasandhīnaṃ  bandhanāni ^b^sabbaṅgapaccaṅgasandhibandhanāni,^eb^  tesaṃ ^b^chedakānaṃ. sannipāta^eb^nti patanaṃ pavatti. hadayappadesopi anukkamena  ^a^V2.0292^ea^  sussitvā appāvaseso hoti, pageva kāyoti āha ^b^``kamena upasussamāne sarīre''^eb^ti.  tenevāha ``taṅkhaṇāvasesahadayavatthusannissita''nti. ^b^``niruddhesu cakkhādīsū''^eb^ti idaṃ  gabbhaseyyakānaṃ āyatanānaṃ anupubbuppatti viya nirodhopi anupubbato hotīti adhippāyena  vuttaṃ, atimandabhāvūpagamanataṃ vā sandhāya ^b^``niruddhesū''^eb^ti vuttaṃ, na anavasesanirodhaṃ.  pañcadvārikaviññāṇānantarampi hi pubbe cuti dassitā. ^b^yamake^eb^ ca ``yassa cakkhāyatanaṃ  nirujjhati, tassa manāyatanaṃ nirujjhatīti? āmantā. yassa ^a^M2.0312^ea^ vā pana manāyatanaṃ  nirujjhati, tassa cakkhāyatanaṃ nirujjhatīti? sacittakānaṃ acakkhukānaṃ cavantānaṃ tesaṃ  manāyatanaṃ nirujjhati, no ca tesaṃ cakkhāyatanaṃ nirujjhati. sacakkhukānaṃ cavantānaṃ tesaṃ  manāyatanañca nirujjhati, cakkhāyatanañca nirujjhatī''tiādinā (yama0 1.āyatanayamaka.120)  cakkhāyatanādīnaṃ cuticittena saha nirodho vuttoti.</p>
              <p>[03] ^b^hadayavatthumatte^eb^ti hadayavatthupadesamatte. na hi hadayavatthuṃ nissāya kāyindriyaṃ pavattati.  hadayavatthupi tadā ātape pakkhittaharitatālapaṇṇaṃ viya appāvasesaṃ hotīti ^b^``taṅkhaṇāvasesahadayavatthusannissita''^eb^nti  vuttanti vadanti. itaravatthūnaṃ pana sakiccāsamatthatāya kevalaṃ hadayavatthusannissitameva,  tadā viññāṇaṃ hotīti vuttaṃ ^b^``taṅkhaṇāvasesahadayavatthusannissita''^eb^nti. mātughātādi,  mahaggatamaññaṃ vā tādisaṃ ^b^garukaṃ^eb^ nāma. ^b^samāsevitaṃ^eb^ abhiṇhaso kataṃ. ^b^āsannaṃ^eb^  maraṇakāle kataṃ, yadā tadā vā katampi paribyattaṃ hutvā anussaritaṃ. ^b^pubbakataṃ^eb^  aparāpariyāyavedanīyaṃ. laddho avaseso avijjādiko viññāṇassa paccayo etenāti ^b^laddhāvasesapaccayo,^eb^  saṅkhāro. etena vipaccituṃ katokāsaṃ yathūpacitaṃ kusalākusalacetanamāha. ^b^kammanimittaṃ^eb^  nāma yaṃ vatthuṃ ārammaṇaṃ katvā āyūhanakāle kammaṃ āyūhati, taṃ. atīte kappakoṭisatasahassamatthakepi  hi kamme kate vipaccanakāle āgantvā kammaṃ vā kammanimittaṃ vā upatiṭṭhati.  ^b^gatinimittaṃ^eb^ nāma nibbattanakaokāse eko vaṇṇo. so ca niraye nibbattanārahassa  ``aggijālavaṇṇādiko''tiādinā heṭṭhā vuttoyeva. ^b^avijjāpaṭicchāditādīnave tasmiṃ^eb^  kammādivisaye paṭisandhiviññāṇassa ārammaṇabhāvena uppattiṭṭhānabhūte.</p>
              <p>[03] taṇhāya appahīnattā eva, purimuppannāya ca santatiyā tathāpariṇatattā paṭisandhiṭṭhānābhimukhaṃ  viññāṇaṃ ninnapoṇapabbhāraṃ hutvā pavattatīti āha ^b^``taṇhā  nāmetī''^eb^ti. ^b^sahajātasaṅkhārā^eb^ti ^a^V2.0293^ea^  cutiāsannajavanaviññāṇasahajātā cetanā, sabbepi vā phassādayo. tasmiṃ paṭisandhiṭṭhāne  kammādivisaye viññāṇaṃ ^b^khipanti^eb^. khipantā viya tasmiṃ visaye paṭisandhivasena  viññāṇapatiṭṭhānassa hetubhāvena pavattantīti attho. ^b^ta^eb^nti taṃ viññāṇaṃ. cutipaṭisandhitadāsannaviññāṇānaṃ  ^b^santativasena^eb^ viññāṇanti upanītekattaṃ ^a^M2.0313^ea^. ^b^taṇhāya nāmiyamānaṃ...pe0...  pavattatī^eb^ti namanakhipanapurimanissayajahanāparanissayassādananissayarahitapavattanāni santativasena  tassevekassa viññāṇassa honti, na aññassāti dasseti. ^b^santativasenā^eb^ti ca vadanto  ``tadevidaṃ viññāṇaṃ sandhāvati saṃsarati anañña''nti (ma0 ni0 1.396) imañca micchāgāhaṃ  paṭikkhipati. sati hi nānattanaye santativasena ekattanayo hotīti. ettha ca orimatīrarukkhavinibaddharajju  viya purimabhavattabhāvavinibaddhaṃ kammādiārammaṇaṃ daṭṭhabbaṃ, puriso viya viññāṇaṃ,  tassa mātikātikkamanicchā viya taṇhā, atikkamanapayogo viya khipanakasaṅkhārā, yathā  ca so puriso paratīre patiṭṭhahamāno paratīrarukkhavinibaddhaṃ kiñci assādayamāno vā  anassādayamāno vā kevalaṃ pathaviyaṃ sakabalapayogeheva patiṭṭhāti, evamidampi bhavantarattabhāvavinibaddhaṃ  hadayavatthusaṅkhātaṃ nissayaṃ pañcavokārabhave assādayamānaṃ, catuvokārabhave anassādayamānaṃ  vā kevalaṃ ārammaṇasampayuttakammeheva pavattati. tattha ^b^assādayamāna^eb^nti pāpuṇantaṃ,  paṭilabhamānanti attho.</p>
              <p>[03] ^b^bhavantarādipaṭisandhānato^eb^ti bhavantarassa aññabhavassa ādipaṭisandhānabhāvato. bhavantarādayo  vā bhavayonigativiññāṇaṭṭhitisattāvāsantarāni, tesaṃ paṭisandhānatoti attho. tadetaṃ viññāṇaṃ  nāpi idhāgataṃ imasmiṃyeva bhave uppannattā. ^b^kamma^eb^nti paṭisandhijanakaṃ kammaṃ.  ^b^saṅkhārā^eb^ti cutiāsannajavanaviññāṇasahagatā khipanakasaṅkhārā. ^b^natī^eb^ti namanavasena pavattataṇhā.  ^b^visayo^eb^ kammādi. </p>
              <p>[03] 633^b^.^eb^ saddapaṭighosādīnaṃ satipi paccayapaccayuppannabhāve santānabandho na pākaṭoti tesaṃ  ekattanānattabhāvaṃ anāmasitvā anāgamanātītahetusamuppādameva dassento ^b^``ettha cā''^eb^tiādimāha.  ^b^saddādihetukā^eb^ti ettha ^b^paṭighoso^eb^ saddahetuko. ^b^padīpo^eb^ padīpantarādihetuko.  ^b^muddā^eb^ lañchanahetukā. ^b^chāyā^eb^ ādāsādiabhimukhamukhādihetukā. ^b^honti aññatra  agantvā^eb^ti saddādipaccayadesaṃ anupagantvā saddādihetukā honti tato pubbe abhāvā.  evaṃ idampi paṭisandhiviññāṇaṃ na hetudesaṃ gantvā taṃhetukaṃ hoti tato pubbe abhāvā.  tasmā na idaṃ hetudesato ^a^V2.0294^ea^ purimabhavato idhāgataṃ paṭighosādayo viya saddādidesato, nāpi  tattha hetunā vinā uppannaṃ saddādīhi vinā ^a^M2.0314^ea^ paṭighosādayo viyāti attho.  atha vā ^b^honti aññatra agantvā^eb^ti pubbe paccayadese sannihitā hutvā tato aññatra  gantvā tappaccayā na honti uppattito pubbe abhāvā, nāpi saddādipaccayā na honti,  evaṃ idampīti vuttanayeneva yojetabbaṃ. </p>
              <p>[01] ^b^natthi ekatā^eb^ ekasantānekattepi aññasseva viññāṇassa pātubhavanato. ^b^nāpi nānatā^eb^  santānabandhato padīpo viya. khaṇikāya hi padīpajālāya santānekattaṃ upādāya so  evāti vuccati, atthakiccañca sādheti, evamidhāpi daṭṭhabbaṃ. ^b^``yadi hī''^eb^tiādinā  santānabandhe ekantaṃ ekatāya, nānatāya ca aggahetabbataṃ, gahaṇe ca dosaṃ dasseti.  ^b^esa nayo^eb^ti atidesena bījaṅkurādīsu sabbahetuhetusamuppannesu yathāsambhavaṃ yojanā  kātabbāti dasseti. idhāpi hi hetuhetusamuppannaviññāṇānaṃ ekantamekatte sati  na manussagatito devagati sambhūtā siyā. ekantanānatte na kammavato phalaṃ siyā, tato  ``rattassa bījaṃ rattassa phala''ntiādikassa viya ``bhūtapubbāhaṃ, bhante, rohitasso  nāma isi ahosi''ntiādikassa (saṃ0 ni0  1.107) vohārassa lopo siyā, tasmā  ettha santānabandhesu hetuhetusamuppannesu na ekantamekatā vā nānatā vā upagantabbā  na gahetabbā. ettha ca ekantaekatāpaṭisedhena ``sayaṃkataṃ sukhaṃ dukkha''nti (vibha0  mūlaṭī0 227) imaṃ diṭṭhiṃ nivāreti, ekantanānatāpaṭisedhena ``paraṃkataṃ sukhaṃ  dukkha''nti (vibha0 mūlaṭī0 227), hetuhetusamuppannatāvacanena ``adhiccasamuppanna''nti  (vibha0 mūlaṭī0 227) imaṃ diṭṭhiṃ nivāreti. </p>
              <p>[03] 634^b^.^eb^ ^b^tatthā^eb^ti phaluppattiṭṭhāne. ^b^aññassā^eb^ti yena taṃ kammaṃ kataṃ, tato aññassa.  ^b^aññato^eb^ti yaṃ taṃ kammaṃ nibbattitaṃ, tato aññato. ``dhammamattaṃ bhavantaramupetī''ti  (visuddhi0 2.632; vibha0 aṭṭha0 227; mahāni0 aṭṭha0 27; paṭi0 ma0 aṭṭha0 1.1.105) vuttattā  phalassa ^b^upabhuñjake ca asati kassa taṃ phalaṃ siyā^eb^ti anuyuñjeti. ^b^tatrā^eb^ti  tasmiṃ yathāvutte anuyoge.</p>
              <p>[03] ^b^tatthā^eb^ti ekasantāne. yasmiṃ dhammapuñje kammaṃ nibbattaṃ, tasseva santāneti attho.  ^b^etassa atthassā^eb^ti hetuphalānaṃ atthato aññattepi teneva ^a^M2.0315^ea^ hetuphalabhāvena  sambandhattā taṃ phalaṃ ``aññassa, aññato''ti vā na vattabbanti etassa atthassa. catumadhurālattakarasādibhāvanā  ambamātuluṅgādibījānaṃ ^a^V2.0295^ea^ ^b^abhisaṅkhāro^eb^. ettha ca abhisaṅkhataṃ bījaṃ viya kammavā satto,  abhisaṅkhāro viya kammaṃ, bījassa aṅkurādippabandho viya sattassa paṭisandhiviññāṇādippabandho.  tatthuppannassa madhurassa rattakesarassa vā phalassa vā tasseva bījassa, tato eva ca abhisaṅkhārato  bhāvo viya kammakārakasseva sattassa, taṃkammato eva ca phalassa bhāvo veditabbo.  bālasarīre kataṃ vijjāpariyāpuṇanaṃ, sippasikkhanaṃ, osadhappayogo ca na vuḍḍhasarīraṃ  gacchanti. atha ca tannimittaṃ vijjāpāṭavaṃ sippajānanaṃ, anāmayatā ca vuḍḍhasarīre honti,  na ca tāni aññassa honti taṃsantatipariyāpanne eva vuḍḍhasarīre uppajjanato, na ca yathāpayuttena  vijjāpariyāpuṇanādinā vinā tāni aññato honti tadabhāve abhāvato, evaṃ idhāpi santāne  yaṃ phalaṃ, etaṃ nāññassa. na ca aññatoti yojetabbaṃ. etena ca saṅkhārābhāve phalābhāvameva  dasseti, na aññapaccayanivāraṇaṃ karoti.</p>
              <p>[03] yampi vuttaṃ, tattha vadāmāti vacanaseso. tattha vā upabhuñjake asati siddhā bhuñjakasammutīti  sambandho. phalatīti sammuti ^b^phalatisammuti^eb^.</p>
              <p>[03] ^b^rukkhasaṅkhātānaṃ dhammāna^eb^nti rukkhapaññattiyā upādānabhūtānaṃ bhūtupādāyadhammānaṃ. ^b^tasmā^eb^ti  yasmā yathā khandhasantāne kusalākusalacetanuppattiyaṃ ``puññaṃ karoti, pāpaṃ karotī''ti  kattuvohāro, evaṃ tassa phaluppattiyaṃ ``sukhaṃ anubhavati, dukkhaṃ anubhavatī''ti  upabhuñjakavohāro, tasmā na ettha khandhavinimuttena aññena upabhuñjakena nāma koci  attho atthīti. </p>
              <p>[03] 635^b^.^eb^ ^b^evaṃ santepī^eb^ti asaṅkantipātubhāve tattha ca yathāvuttadosapariharaṇe sati, siddheti  attho. ^b^pavattikkhaṇeyevā^eb^ti saṅkhārānaṃ pavattamānakkhaṇe eva. ^b^pavattito pubbe^eb^ti  kammāyūhanakkhaṇato pubbe, avijjamānatāya samānattā evaṃ vuttaṃ. ^b^pacchā cā^eb^ti vipaccanappapattito  pacchā ca.</p>
              <p>[03] avipakkavipākā katattā ce paccayā, vipakkavipākānampi katattaṃ samānanti tesampi  phalāvahatā siyāti āsaṅkānivattanatthaṃ āha ^b^``na ca niccaṃ phalāvahā''^eb^ti.</p>
              <p>[03] ^b^``na^eb^ ^a^M2.0316^ea^ ^a^V2.0296^ea^ ^b^vijjamānattā avijjamānattā vā''^eb^ti etena vijjamānattaṃ, avijjamānattañca  nissāya vuttadose pariharati. tassā pāṭibhogakiriyāya, bhaṇḍakīṇanakiriyāya, iṇaggahaṇakiriyāya  vā karaṇamattaṃ ^b^taṃkiriyākaraṇamattaṃ,^eb^ tadeva ^b^tadatthaniyyātane^eb^ paṭibhaṇḍadāne, iṇadāne  ca paccayo hoti, aphalitaniyyātanādiphalanti attho. </p>
              <p>[03] 636^b^.^eb^ ^b^sammohavighātattha^eb^nti bāttiṃsāya viññāṇesu yathāvuttasaṅkhārānaṃ paṭisandhiyaṃ,  pavattiyañca paccayabhāve vibhajja avibhāvite pavattanakasammohassa apanayanatthaṃ.</p>
              <p>[03] ^b^puññābhisaṅkhāre^eb^ti niddhāraṇe bhummaṃ. ^b^avisesenā^eb^ti ``tihetuko tihetukassā''tiādikaṃ  bhedaṃ akatvā sāmaññato, piṇḍavasenāti attho. sabbattha upanissayapaccayo balavakammassa  vasena yojetabbo. ``dubbalañhi kammaṃ upanissayapaccayo na hotī''ti ^b^paṭṭhānasaṃvaṇṇanāya^eb^  dassitametaṃ. ^b^rūpāvacarapañcakusalacetanābhedo^eb^ti ``ṭhapetvā abhiññāppatta''nti visesetvā  vattabbaṃ, na vā vattabbaṃ vipākassa paccayabhāvakathāya avipākārahassa pasaṅgābhāvato.  abhiññācetanāya hi avipākatā heṭṭhā vibhāvitā eva. ^b^avisesena panā^eb^ti etthāpi  eseva nayo. pañcannaṃ vipākaviññāṇānanti ānetvā sambandhitabbaṃ.</p>
              <p>[03] ^b^pañcanna^eb^nti cakkhusotaviññāṇānaṃ, sampaṭicchanamanodhātuyā, dvinnaṃ santīraṇamanoviññāṇadhātūnañcāti  etesaṃ pañcannaṃ. ^b^tathevā^eb^ti dvedhā eva. kathaṃ pana iṭṭhārammaṇeyeva pavattanakāni  kusalavipākaviññāṇāni duggatiyaṃ pavattantīti āha ^b^``niraye mahāmoggallānattherassā''^eb^tiādi.  thero hi tattha iddhiyā vassaṃ nimminitvā katipayaṃ velaṃ nirayaggiṃ vūpasametvā  tesaṃ dhammaṃ deseti.</p>
              <p>[03] ^b^sveva^eb^ kāmāvacaro puññābhisaṅkhāro. ^b^avisesena pana puññābhisaṅkhāro^eb^ti kāmāvacaraṃ,  rūpāvacarañcāti duvidhampi puññābhisaṅkhāraṃ ekajjhaṃ saṅgaṇhāti.</p>
              <p>[03] ^b^dvādasākusalacetanābhedo^eb^ti ettha uddhaccasahagatacetanāya gahaṇe kāraṇaṃ na dissati, vicāretabbametaṃ.  ekassa viññāṇassa tatheva ^a^M2.0317^ea^ paccayo paṭisandhiyaṃ, no pavatteti ekasseva  paccayabhāvaniyamo paṭisandhiyaṃ, no pavatte. pavatte hi sattannampi paccayoti adhippāyo.</p>
              <p>[03] ^b^rūpabhave^eb^ ^a^V2.0297^ea^ ^b^catunna^eb^nti akusalavipākānaṃ cakkhusotaviññāṇasampaṭicchanasantīraṇānaṃ. tāni  pana ekantato aniṭṭhārammaṇāni, rūpabhave ca kathaṃ aniṭṭhārammaṇasamāyogoti āha ^b^``so ca  kho''^eb^tiādi. ^b^``tathā kāmāvacaradevalokepi aniṭṭharūpādayo natthī''^eb^ti idaṃ yebhuyyavasena  vuttaṃ. bahulañhi tesaṃ iṭṭhā eva rūpādayo upaṭṭhahanti, kadāci aniṭṭhaṃ. devānañhi  kesañcideva pubbanimittapātubhāvakālādīsu milātamālādianiṭṭhārammaṇasamāyogo hotīti. </p>
              <p>[03] 637^b^.^eb^ yattha vitthārappakāsanaṃ kataṃ, tato bhavato paṭṭhāya mukhamattappakāsanaṃ kātukāmo  āha ^b^``ādito paṭṭhāyā''^eb^ti. teneva ``dvīsu bhavesū''tiādi vuttaṃ. manussāpi  keci aṇḍajā, saṃsedajā ca hontīti tadapekkhāya ^b^``catūsu yonīsū''^eb^ti vuttaṃ.  ekattakāyaekattasaññitāsāmaññena catutthajhānabhūmikāpi asaññāruppavajjā catutthiṃyeva  viññāṇaṭṭhitiṃ bhajanti. ^b^esa^eb^ puññābhisaṅkhāro. ^b^vuttanayenevā^eb^ti ``nānākkhaṇikakammapaccayena  ceva upanissayapaccayena cā''ti vuttanayeneva. ^b^yathāsambhava^eb^nti ekavīsatikāmāvacararūpāvacarakusalavipākesu  cuddasannaṃ paṭisandhiyaṃ, pavatte ca, sattannaṃ pavatte evāti ayaṃ yathāsambhavo.</p>
              <p>[03] ^b^tādiseyevā^eb^ti nānattakāyaekattasaññīsaṅkhāteyeva.</p>
              <p>[03] ^b^catunnaṃ viññāṇāna^eb^nti bhavādayo apekkhitvā vuttaṃ. catūsu antogadhānaṃ pana tiṇṇaṃ  viññāṇānaṃ tīsu viññāṇaṭṭhitīsu paccayabhāvo yojetabbo. aviññāṇake sattāvāse  saṅkhārapaccayā viññāṇe alabbhamānepi tassa saṅkhārahetukattaṃ labbhateva. tathā hi tattha  puññābhisaṅkhāro kaṭattārūpānaṃ nānākkhaṇikakammapaccayena paccayo hoti. etasmiñca  mukhamattappakāsane puññābhisaṅkhārādīnaṃ duggatiādīsu pavattiyaṃ kusalavipākādiviññāṇānaṃ  paccayabhāvo bhavesu vuttanayeneva viññāyatīti na vuttoti veditabbo. </p>
            </h4>
          </h3>
          <h3>
            <h3n> viññāṇapaccayānāmarūpapadavitthārakathāvaṇṇanā </h3n>
            <h4>
              <h4n> </h4n>
              <p>[03] 638^b^.^eb^ ^b^vibhāgā^eb^ ^a^M2.0318^ea^ ^b^nāmarūpāna^eb^nti nāmassa, rūpassa ca pabhedato. </p>
              <p>[01] tattha nāmassa tāva pabhedaṃ dassentena kāmaṃ viññāṇampi nāmameva, paccayapaccayuppanne  pana asaṅkarato ^a^V2.0298^ea^ dassetuṃ ^b^``ārammaṇābhimukhaṃ namanato vedanādayo tayo khandhā''^eb^ti vuttaṃ.  nibbānassa panettha pavattikathāyaṃ appaccayattā, namanaṭṭhābhāvato ca pasaṅgo eva natthi. nāmanaṭṭhena  hi taṃ nāmaṃ, na namanaṭṭhena. ^b^tesaṃ^eb^ nāmarūpānaṃ sukhādivasena, pathavīādivasena ca ^b^vibhāgo^eb^. </p>
              <p>[01] ^b^ekaṃ sattāvāsa^eb^nti asaññasattāvāsaṃ. purimesu catūsu, asaññasattāvāse cāti  ^b^pañcasu^eb^.</p>
              <p>[03] gabbhaseyyaggahaṇena jalābujā gahitāti ^b^``aṇḍajānañcā''^eb^ti vuttaṃ. aṇḍajānañca abhāvakānanti  yojetabbaṃ. ^b^santatisīsānī^eb^ti kalāpasantānamūlāni. yadipi vikārarūpāni paṭisandhikkhaṇe  na santi, lakkhaṇaparicchedarūpāni pana santīti tāni paramatthato aparinipphannānīti  vajjento āha ^b^``rūparūpato''^eb^ti. phassādike saṅkhārakkhandhabhāvena ekattaṃ netvā ^b^``tevīsati  dhammā''^eb^ti vuttaṃ. ^b^apanetvā^eb^ti kalāpantaragate pathavīādike samānalakkhaṇatāya  aggahetvā.</p>
              <p>[03] ^b^tesa^eb^nti brahmakāyikādīnaṃ. ^b^vitthārenā^eb^ti catūsupi santatisīsesu rūpānaṃ asaṅkhipanena.</p>
              <p>[03] ^b^kāmabhave pana yasmā sesaopapātikāna^eb^nti ettha kiñcāpi kāmabhave opapātikā vuttā  na santi, yena sesaggahaṇaṃ sātthakaṃ bhaveyya, aṇḍajagabbhaseyyakehi pana opapātikasaṃsedajā  sesā hontīti sesaggahaṇaṃ katanti veditabbaṃ. atha vā brahmakāyikādikehi opapātikehi  vuttehi sese sandhāya ^b^``sesaopapātikāna''^eb^nti āha. te pana arūpinopi santīti  ^b^``kāmabhave''^eb^ti vuttaṃ. aparipuṇṇāyatanānaṃ pana nāmarūpaṃ yathāsambhavaṃ rūpamissakaviññāṇaniddese  vuttanayena sakkā dhammagaṇanato viññātunti na vuttanti daṭṭhabbaṃ.</p>
              <p>[03] ^b^paṭisandhicittena saha pavattaututo^eb^ti paṭisandhicittena saha uppannarūpesu tejodhātuto.  hadayavatthuno taṅkhaṇuppannattā paṭisandhicittassa ^b^vatthudubbalatā^eb^. tesaṃ ajjhoharitāhārena  anugate sarīre ^a^M2.0319^ea^ āhārasamuṭṭhānaṃ suṭṭhaddhakanti sambandho. ^b^naro^eb^ti teneva  mātukucchigatabhāvena tirokkho. avakaṃsato dve aṭṭhakāneva utucittasamuṭṭhānāni hontīti  sasaddakālaṃ sandhāya ^b^``ukkaṃsato dvinnaṃ navakāna''^eb^nti vuttaṃ. ^b^pubbe^eb^ti yaṃ pubbe  santatidvayādikaṃ sattakapariyosānaṃ rūpaṃ idha vuttaṃ, taṃ ekekassa ^a^V2.0299^ea^ cittassa tīsu  tīsu khaṇesu uppajjamānameva vuttanti katvā āha ^b^``pubbe...pe0... sattatividha''^eb^nti.  ^b^duvidhampi ta^eb^nti utusamuṭṭhānaṃ, cittasamuṭṭhānañcāti duvidhampi taṃ saddaṃ.</p>
              <p>[03] ^b^saṇṭhātu^eb^nti addhaniyabhāvena ṭhātuṃ, attano pana khaṇamattaṃ tiṭṭhateva. ^b^catuddisā vavatthāpitā^eb^ti  aññamaññaṃ saṃsaṭṭhasīsā mūlena catūsu disāsu vavatthāpitā. aññamaññaṃ āliṅgetvā ṭhitā  ^b^bhinnavāhanikā viya^eb^ ca. </p>
              <p>[03] 639^b^.^eb^ ^b^pañcavokārabhave ca pavattiya^eb^nti rūpājanakakammajapañcaviññāṇappavattikālaṃ, sahajātaviññāṇapaccayañca  sandhāyāha. tadā hi tato nāmameva hotīti. kammaviññāṇapaccayā pana tadāpi ubhayaṃ  hotīti sakkā vattuṃ, pacchājātaviññāṇapaccayā ca rūpaṃ upatthaddhaṃ hotīti. ^b^asaññesū^eb^tiādi  kammaviññāṇapaccayaṃ sandhāya vuttaṃ. ^b^pañcavokārabhave ca pavattiya^eb^nti bhavaṅgādijanakakammato  aññena rūpuppattikālaṃ, nirodhasamāpattikālaṃ, bhavaṅgādiuppattikālato aññakālañca  sandhāya vuttanti yuttaṃ. bhavaṅgādiuppattikāle hi taṃjanakena kammunā uppajjamānaṃ  rūpaṃ, so ca vipāko kammaviññāṇapaccayo hotīti sakkā vattuṃ. sahajātaviññāṇapaccayānapekkhampi  hi pavattiyaṃ kammena pavattamānaṃ rūpaṃ, nāmañca na kammaviññāṇānapekkhaṃ hotīti.  ^b^sabbatthā^eb^ti paṭisandhiyaṃ, pavatte ca. sahajātaviññāṇapaccayā nāmarūpaṃ, kammaviññāṇapaccayā  nāmarūpañca yathāsambhavaṃ yojetabbaṃ. ^b^nāmañca rūpañca nāmarūpañcā^eb^ti ettha nāmarūpasaddo attano  ekadesena nāmasaddena nāmasaddassa sarūpo, rūpasaddena ca rūpasaddassa, tasmā sarūpānaṃ ekasesoti  ^b^ekadesasarūpekaseso,^eb^ nāmarūpasaddassa ṭhānaṃ itaresañca nāmarūpasaddānaṃ adassananti attho.</p>
              <p>[03] vipākato aññaṃ ^b^avipākaṃ^eb^. yato dvidhā mataṃ, tato yuttameva idanti yojetabbaṃ.</p>
              <p>[03] ^b^kusalādicittakkhaṇe^eb^ti ^a^M2.0320^ea^ ^b^ādi^eb^-saddena akusalakiriyacittakkhaṇe viya  vipākacittakkhaṇepi vipākājanakakammasamuṭṭhānaṃ saṅgahitanti veditabbaṃ. vipākacittakkhaṇe  pana abhisaṅkhāraviññāṇapaccayā pubbe vuttanayena ubhayañca labbhatīti tādisavipākacittakkhaṇavajjanatthaṃ  ^b^``kusalādicittakkhaṇe''^eb^ti vuttaṃ. </p>
              <p>[03] 640^b^.^eb^ ^b^suttantikapariyāyato^eb^ti ^a^V2.0300^ea^ paṭṭhāne rūpānaṃ upanissayapaccayassa avuttattā vuttaṃ.  suttante pana yasmiṃ sati yaṃ hoti, asati ca na hoti, so tassa upanissayo nidānaṃ  hetu pabhavoti katvā ``viññāṇūpanisaṃ nāmarūpa''nti rūpassa ca viññāṇūpanissayatā  vuttā. vanapatthapariyāye ca vanapatthagāmanigamanagarajanapadapuggalūpanissayo iriyāpathavihāro,  tato ca cīvarādīnaṃ jīvitaparikkhārānaṃ kasirena, appakasirena ca samudāgamanaṃ vuttaṃ,  na ca vanapatthādayo ārammaṇūpanissayādibhāvaṃ iriyāpathānaṃ, cīvarādisamudāgamanassa ca  bhajanti. tasmā vinā abhāvo eva suttantikapariyāyato upanissayabhāvo daṭṭhabbo. nāmassa  abhisaṅkhāraviññāṇaṃ kammārammaṇapaṭisandhiādikāle ārammaṇapaccayova hotīti vattabbameva  natthīti rūpasseva suttantikapariyāyato ekadhāva paccayabhāvo vutto. sasaṃsayassa hi  rūpassetaṃ paccayo hotīti vutte nāmassa hotīti vattabbameva natthīti.</p>
              <p>[03] pavattassa pākaṭattā apākaṭaṃ paṭisandhiṃ gahetvā pucchati ^b^``kathaṃ paneta''^eb^ntiādinā.  suttato nāmaṃ, yuttito rūpaṃ viññāṇapaccayā hotīti jānitabbaṃ.</p>
              <p>[03] yuttito sādhetvā suttena taṃ daḷhaṃ karonto ^b^``kammasamuṭṭhānassāpi hī''^eb^tiādimāha.  ^b^cittasamuṭṭhānassevā^eb^ti cittasamuṭṭhānassa viya. ettha ca ``viññāṇapaccayā nāmarūpa''nti  (ma0 ni0 3.126; saṃ0 ni0  2.1, 39; mahāva0 1; udā0 1) bhāsamānena bhagavatā yasmā  upaparikkhamānānaṃ paṇḍitānaṃ paramatthato nāmarūpamattameva pavattamānaṃ dissati, na satto,  na jīvo, tasmā kenaci appaṭivattiyaṃ anuttaraṃ dhammacakkaṃ pavattitaṃ hoti. suññatappakāsanañhi  dhammacakkappavattananti. atha vā nāmarūpamattatāvacanena pavattiyā dukkhasaccamattatā vuttā.  dukkhasaccappakāsanena ca tassa samudayo, tassa ca nirodho, nirodhagāminipaṭipadā ca   ^a^M2.0321^ea^ pakāsitā eva hoti. ahetukassa dukkhassa, hetunirodhā anirujjhanakassa  ca abhāvā, nirodhassa ca upāyena vinā anadhigantabbattāti catusaccappakāsanaṃ dhammacakkappavattanaṃ  niddhāretabbaṃ.   </p>
            </h4>
          </h3>
          <h3>
            <h3n> nāmarūpapaccayāsaḷāyatanapadavitthārakathāvaṇṇanā </h3n>
            <h4>
              <h4n> </h4n>
              <p>[03] 641^b^.^eb^ ^b^ta^eb^nti ^a^V2.0301^ea^ nāmarūpaṃ. ^b^tassā^eb^ti saḷāyatanassa. ^b^tādisassevā^eb^ti katekasesasseva.</p>
              <p>[03] idhāpi ^b^nāma^eb^nti khandhattayasseva gahaṇe kāraṇaṃ vuttanayameva. ^b^niyamato^eb^ti idañca catunnaṃ  bhūtānaṃ, channaṃ vatthūnaṃ, jīvitassa ca yathāsambhavaṃ sahajātanissayapurejātaindriyādinā saḷāyatanassa  pavattamānassa ekantena paccayabhāvaṃ sandhāya vuttaṃ. rūpāyatanādīnaṃ pana sahajātanissayānupālanabhāvo  natthīti aggahaṇaṃ veditabbaṃ. ārammaṇārammaṇapurejātādibhāvo ca tesaṃ na sasantatipariyāpannānameva,  na ca cakkhādīnaṃ viya ekappahārenevāti aniyamato paccayabhāvo. ^b^niyamato...pe0...  jīvitindriyanti eva^eb^nti ettha ^b^evaṃ^eb^-saddena vā rūpāyatanādīnampi saṅgaho daṭṭhabbo. ^b^chaṭṭhāyatanañca  saḷāyatanañca saḷāyatana^eb^nti ettha yadipi chaṭṭhāyatanasaḷāyatanasaddānaṃ saddato sarūpatā natthi,  atthato pana saḷāyatanekadesova chaṭṭhāyatananti ekadesasarūpatā atthīti ekadesasarūpekaseso  katoti veditabbo. atthatopi hi sarūpānaṃ ekadesasarūpekasesaṃ icchanti ``vaṅko ca  kuṭilo ca kuṭilā''ti. tasmā atthato ekadesasarūpānañca ekasesena bhavitabbanti.</p>
              <p>[03] atha vā chaṭṭhāyatanañca manāyatanañca chaṭṭhāyatananti vā manāyatananti vā chaṭṭhāyatanañca chaṭṭhāyatanañca chaṭṭhāyatananti  vā manāyatanañca manāyatanañca manāyatananti vā ekasesaṃ katvā cakkhādīhi saddhiṃ ``saḷāyatana''nti  vuttanti tameva ekasesaṃ nāmamattapaccayassa, nāmarūpapaccayassa ca manāyatanassa vasena kataṃ  atthato dassento āha ^b^``chaṭṭhāyatanañca saḷāyatanañca saḷāyatananti evaṃ katekasesassā''^eb^ti.  yathāvuttopi hi ekaseso atthato chaṭṭhāyatanañca saḷāyatanañcāti evaṃ kato nāma ^a^M2.0322^ea^  hotīti. sabbattha ca ekasese kate ekavacananiddeso katekasesānaṃ saḷāyatanādisaddavacanīyatāsāmaññavasena  katoti daṭṭhabbo.</p>
              <p>[03] ^b^``na aññathā''^eb^ti etena tassa tassa nāmassa, rūpassa ca abhāve taṃ taṃ āyatanaṃ na hotīti  byatirekaṃ vibhāveti.</p>
              <p>[03] ^b^ya^eb^nti ^a^V2.0302^ea^ yaṃ yaṃ nāmaṃ, rūpañca. ^b^yassā^eb^ti yassa yassa āyatanassa. ^b^yathā^eb^ti sahajātādinā  yena yena pakārena. ^b^neyya^eb^nti ñeyyaṃ.</p>
              <p>[03] ^b^tassa vasenā^eb^ti tassa hetuādipaccayassa vasena. ^b^ukkaṃsāvakaṃso^eb^ti ettha sattadhā  paccayabhāvato ukkaṃso aṭṭhadhā paccayabhāvo, tato navadhā, tato dasadhāti ayaṃ ukkaṃso. avakaṃso  pana dasadhā paccayabhāvato navadhā paccayabhāvo, tato aṭṭhadhā, tato sattadhāti evaṃ veditabbo,  na pana sattadhā paccayabhāvato eva dvepi ukkaṃsāvakaṃsā yojetabbā, tato avakaṃsābhāvatoti.</p>
              <p>[03] vipākaṃ nāmanti sambandho. ^b^vuttanayenevā^eb^ti sahajātādivasena, sattadhā, hetuādivasena  ca. ^b^itara^eb^nti avipākaṃ nāmaṃ.</p>
              <p>[03] ^b^``hadayavatthuno sahāyaṃ hutvā''^eb^ti etena arūpe viya asahāyaṃ nāmaṃ na hoti, hadayavatthu  ca nāmena saha chaṭṭhāyatanassa paccayo hotīti ettakameva dasseti, na pana yathā hadayavatthu  paccayo hoti, tathā nāmampīti ayamattho adhippeto. vatthu hi nāmassa vippayuttapaccayo  hoti, na nāmaṃ. nāmañca vipākahetādipaccayo hoti, na vatthūti. pavatte arūpadhammā  kammajarūpassa ṭhitippattasseva paccayā honti, na uppajjamānassāti vippayuttātthiavigatā  ca pacchājātavippayuttādayo eva cakkhādīnaṃ yojetabbā.</p>
              <p>[03] ``tatthevā''ti iminā ``pavatte''ti idaṃ paccāmaṭṭhanti āha ^b^``tattheva hi pavatte''^eb^ti.  ``pañcavokārabhave''ti pana idaṃ ``pañcanna''nti iminā dīpitamevāti. pavattiyaṃ  cakkhāyatanādikassa nāmaṃ vipākapaccayo na hoti, attanā janitarūpasseva hoti. paṭisandhiyaṃ  pana kammasamuṭṭhānaṃ cittasamuṭṭhānasadisaṃ, tasmā vatthunopi vipākapaccayo hotiyeva.</p>
              <p>[03] ^b^rūpato^eb^ti ^a^M2.0323^ea^ rūpesu. ^b^yaṃ yaṃ āyatanaṃ uppajjatī^eb^ti paṭisandhiyaṃ aṇḍajajalābujānaṃ  pañcasu āyatanesu kāyāyatanameva uppajjati. itaresaṃ yathārahaṃ itarānipi.</p>
              <p>[03] ^b^avasesamanāyatanassā^eb^ti ettha ``pañcakkhandhabhave panā''ti etassa anuvattamānattā pañcavokārabhave  ^a^V2.0303^ea^ eva pavattamānaṃ pañcaviññāṇehi avasesaṃ manāyatanaṃ vuttanti daṭṭhabbaṃ. nāmarūpassa sahajātādisādhāraṇapaccayabhāvo,  sampayuttādiasādhāraṇapaccayabhāvo ca yathāsambhavaṃ yojetabbo. ``rūpapaccayā pañcāyatanānī''ti  ayampi nayo labbhati nirodhasamāpannānaṃ vasena, so pana apacurabhāvato yebhuyyena ca paṭisandhiyaṃ  paccayabhūtasseva nāmarūpassa pavattiyaṃ paccayabhāvo vibhāvitoti na dassitoti veditabbaṃ. </p>
            </h4>
          </h3>
          <h3>
            <h3n> saḷāyatanapaccayāphassapadavitthārakathāvaṇṇanā </h3n>
            <h4>
              <h4n> </h4n>
              <p>[03] 642^b^.^eb^ bāvīsatiyā lokiyavipākaviññāṇehi sampayuttā ^b^bāvīsatilokiyaviññāṇasampayuttā^eb^.  tato eva ^b^bāvīsati^eb^.</p>
              <p>[03] ^b^tatthā^eb^ti tasmiṃ saḷāyatane, tesu chasu āyatanesūti attho. ^b^ajjhatta^eb^nti sasantatipariyāpannameva  gaṇhāti. tañhi sasantatipariyāpannakammanibbattaṃ tādisassa phassassa paccayo hoti.  rūpādīni, pana bahiddhā anupādinnāni ca phassassa ārammaṇaṃ honti, na tāni cakkhādīni  viya sasantatipariyāpannakammakilesanimittappavattibhāvena phassassa paccayā hontīti paṭhamācariyavāde  na gahitāni, dutiyācariyavāde pana yathā tathā vā paccayabhāve sati na sakkā vajjetunti  gahitāni.</p>
              <p>[03] ^b^tatthā^eb^ti saḷāyatanapaccayā phassapade. ye tāva ācariyā mahāvihāravāsinova yathā viññāṇaṃ,  evaṃ nāmarūpaṃ, saḷāyatanaṃ, phassaṃ, vedanañca paccayaṃ, paccayuppannañca sasantatipariyāpannaṃ  dīpentā vipākameva icchanti. ``chaṭṭhāyatanapaccayā phasso''ti ^b^abhidhammabhājanīya^eb^pāḷi  (vibha0 243) āruppaṃ sandhāya vuttāti ^b^``chaṭṭhāyatanapaccayā phassoti pāḷianusārato''^eb^ti  vuttaṃ.</p>
              <p>[03] sabbe phassā na sambhontīti yojanā. yadi sabbāyatanehi eko phasso sambhaveyya, ``saḷāyatanapaccayā  phasso''ti ekassa vacanaṃ yujjeyya ^a^M2.0324^ea^, athāpi ekamhā āyatanā sabbe  phassā sambhaveyyuṃ, tathāpi sabbāyatanehi sabbaphassasambhavato āyatanabhedena phassabhedo  natthīti tadabhedavasena ekassa vacanaṃ yujjeyya, tathā pana asambhavato na yuttanti codeti  ^b^``na sabbāyatanehī''^eb^tiādinā ^a^V2.0304^ea^. aññassāpi vā asambhavantassa vidhānassa bodhanatthametaṃ  vuttaṃ ^b^``nāpi ekamhā āyatanā sabbe phassā''^eb^ti. ``na sabbāyatanehi eko  phasso sambhotī''ti idameva pana ekaphassavacanassāyuttattadīpakaṃ kāraṇanti veditabbaṃ.  nidassanavasena vā etaṃ vuttaṃ. nāpi ekamhā āyatanā sabbe phassā sambhonti, evaṃ  na sabbāyatanehi eko phasso sambhoti. tasmā ekassa vacanaṃ ayuttanti. parihāraṃ pana  anekāyatanehi ekaphassassa sambhavatoti dassento ^b^``tatridaṃ vissajjana''^eb^ntiādimāha.  ^b^avasesasampayuttadhammāyatanā^eb^ phassavajjitā taṃsampayuttacetasikā dhammā.</p>
              <p>[03] ekopi anekāyatanappabhavo ^b^ekopanekāyatanappabhavo^eb^.</p>
              <p>[03] chadhā paccayatte pañca vibhāvaye, ekaṃ navadhā paccayatte, bāhirāni cha āyatanāni ārammaṇādinā  yathāsambhavaṃ paccayatte vibhāvayeti sambandho.</p>
              <p>[03] ^b^anekabhedassā^eb^ti kusalavipākādipañcadvārādivasena anekavidhassa dvipañcaviññāṇasampayuttavajjassa  vipākaphassassa. ^b^tāni cā^eb^ti rūpāyatanādīni. ``mano ca nesaṃ gocaravisayaṃ paccanubhotī''ti  (ma0 ni0 1.455) hi vuttaṃ. ^b^tathā cā^eb^ti paccuppannāni rūpādīni paccuppannañca  dhammāyatanapariyāpannaṃ rūparūpaṃ sandhāya vuttaṃ. ^b^ārammaṇapaccayamattenā^eb^ti taṃ sabbaṃ apaccuppannaṃ,  aññañca dhammāyatanaṃ sandhāya vuttaṃ. </p>
            </h4>
          </h3>
          <h3>
            <h3n> phassapaccayāvedanāpadavitthārakathāvaṇṇanā </h3n>
            <h4>
              <h4n> </h4n>
              <p>[03] 643^b^.^eb^ ^b^dvārato saḷevā^eb^ti pabhavasāmaññato ekavidhāpi uppattidvārato cha eva hontīti chaḷeva  vedanā vuttā.</p>
              <p>[03] cittabhedena ekūnanavutividhāpi idhādhippetā eva dassetuṃ ^b^``vedanāsu panā''^eb^tiādi  vuttaṃ. ``sesāna''nti ettha sampaṭicchanasampayuttāya cakkhusamphassādayo pañca yadipi  anantarādīhi paccayā honti, anantarādīnaṃ pana ^a^M2.0325^ea^ upanissaye antogadhattā  santīraṇatadārammaṇānañca sādhāraṇassa tassa vasena ^b^``ekadhā''^eb^ti vuttaṃ. ekekasmiṃ  dvāre hi cakkhudvārādīsu uppannacakkhuviññāṇādīhi ^a^V2.0305^ea^ sahajātā phassā sakasakavīthīsu  sampaṭicchanādīhi sampayuttavedanānaṃ, manodvāre tadārammaṇavaseneva pavattānaṃ tebhūmakavipākavedanānampi  sahajātamanosamphassasaṅkhāto so phasso aṭṭhadhā paccayo hotīti yojetabbaṃ.</p>
              <p>[03] rūpārūpāvacaravipākavedanā paṭisandhiādivaseneva pavattanti, kāmāvacarāpi ekaccāti  ^b^``tebhūmakavipākavedanānampī''^eb^ti vuttaṃ. tāsampi hi sahajātamanosamphasso aṭṭhadhāva  paccayo hoti. paccayaṃ anupādinnampi keci icchantīti ^b^``yā panā''^eb^tiādinā  manodvārāvajjanasampayuttaphassassa paccayabhāvo vutto. tañca mukhamattadassanaṃ daṭṭhabbaṃ. etena  nayena sabbassa anantarassa, anānantarassa ca phassassa tassā tassā vipākavedanāya upanissayatā  yojetabbāti. </p>
            </h4>
          </h3>
          <h3>
            <h3n> vedanāpaccayātaṇhāpadavitthārakathāvaṇṇanā </h3n>
            <h4>
              <h4n> </h4n>
              <p>[03] 644^b^.^eb^ ^b^idhā^eb^ti imasmiṃ loke, imasmiṃ vā sāsane cha taṇhā dīpitā. ^b^idhā^eb^ti vā  imasmiṃ vedanāpaccayā taṇhāpade. ^b^tatthā^eb^ti tāsu chasu taṇhāsu.</p>
              <p>[03] ekekāya sassatadiṭṭhisahagatāya, ucchedadiṭṭhisahagatāya ca taṇhāya tadabhinandanānuguṇo rūpādīsu  pavattiākāro, kevalaṃ kāmassādavasena pavattiyā visiṭṭhākārattā vuttappavattiākārato  taṇhāya tividhatā.</p>
              <p>[03] ^b^mamattenā^eb^ti sampiyāyanena, assādanataṇhāya icceva vuttaṃ hoti. tattha putto viya  vedanā daṭṭhabbā, khīrādayo viya vedanāya paccayabhūtā rūpādayo, khīrādidāyikā dhāti viya  rūpādichaḷārammaṇadāyakā cittakārādayo cha. tattha sukhasamphassavatthadāyako tantavāyo,  vejjo rasāyatanojāvasena, tadupatthambhitajīvitavasena ca dhammārammaṇassa dāyakoti daṭṭhabbo.  ^b^sabbāpesā^eb^ aṭṭhasatappabhedāpi.</p>
              <p>[03] ārammaṇapaccayo uppajjamānāya ārammaṇamattameva hoti, na upanissayo viya uppādakoti uppādakassa  upanissayasseva vasena ^b^``ekadhāvā''^eb^ti ^a^M2.0326^ea^ vuttaṃ. upanissayena  vā ārammaṇūpanissayo ^a^V2.0306^ea^  saṅgahito. tena ca ārammaṇabhāvena taṃsabhāgo aññopi ārammaṇapaccayabhāvo dīpito hotīti  upanissayavaseneva paccayabhāvo vuttoti veditabbo.</p>
              <p>[03] ^b^``yasmā vā''^eb^tiādinā na kevalaṃ vipākasukhavedanā eva, tissopi pana vedanā vipākā  visesena taṇhāya upanissayapaccayo, avisesena itarā cāti dasseti. ^b^upekkhā pana  santattā, sukhamicceva bhāsitā^eb^ti tasmā sāpi bhiyyo icchanavasena taṇhāya upanissayoti  adhippāyo. upekkhā pana akusalavipākabhūtā aniṭṭhattā dukkhe avarodhetabbā, itarā  iṭṭhattā sukheti sā dukkhaṃ viya, sukhaṃ viya ca upanissayapaccayo hotīti sakkā  vattuṃ. ``vedanāpaccayā taṇhā''ti vacanena sabbassa vedanāvato paccayassa atthitāya  taṇhuppattippasaṅge tannivāraṇatthamāha ^b^``vedanāpaccayā cāpī''^eb^tiādi.</p>
              <p>[03] nanu ``anusayasahāyā vedanā taṇhāya paccayo''ti vacanassa abhāvā atippasaṅganivattiṃ na sakkā  kātunti? na, vaṭṭakathāya pavattattā. vaṭṭassa ca anusayavirahe abhāvato anusayasahitāva  paccayoti atthato vuttamevetaṃ hotīti. atha vā ``avijjāpaccayā''ti anuvattamānattā  anusayasahitāva paccayoti viññāyati. ^b^vedanāpaccayā taṇhā^eb^ti cettha vedanāpaccayā  eva taṇhā, na vedanāya vināti ayaṃ niyamo icchito, na vedanāpaccayā taṇhā hotiyevāti,  tasmā atippasaṅgo ettha natthi evāti.</p>
              <p>[03] ^b^vusīmato^eb^ti vusitavato, vusitabrahmacariyavāsassāti attho. vussatīti vā vusīti  maggo vuccati, so etassa vuttho atthīti ^b^vusīmā,^eb^ ukkaṭṭhaniddesena arahā. aggaphalaṃ  vā pariniṭṭhitavāsattā ``vusī''ti vuccati, taṃ etassa atthīti ^b^vusīmā^eb^. </p>
            </h4>
          </h3>
          <h3>
            <h3n> taṇhāpaccayāupādānapadavitthārakathāvaṇṇanā </h3n>
            <h4>
              <h4n> </h4n>
              <p>[03] 645^b^.^eb^ ^b^atthavibhāgo^eb^ atthassa vibhajanā. ^b^vatthusaṅkhātaṃ kāma^eb^nti kāmaguṇasaññitaṃ rūpādiārammaṇamāha.  ^b^upādiyatī^eb^ti kāmavasena gaṇhāti, daḷhaṃ assādetīti attho. ^b^kāmaṃ upādiyatī^eb^ti  ettha kammasādhano kāmasaddo ^a^M2.0327^ea^, ^b^kāmo ca so^eb^ti ettha kattusādhano kilesakāmassa  adhippetattā. upādānasaddo pana ubhayatthāpi kattusādhanova. ^b^daḷhattho^eb^ bhusattho.  yathā bhuso āyāso ^a^V2.0307^ea^ upāyāso, bhusaṃ kuṭṭhaṃ upakuṭṭhaṃ, evaṃ idhāpīti āha ^b^``upāyāsaupakuṭṭhādīsu  viyā''^eb^ti. ^b^purimadiṭṭhiṃ uttaradiṭṭhi upādiyatī^eb^ti purimadiṭṭhiṃ sassatabhāvena gaṇhantī  upādiyati, purimadiṭṭhiākārena vā uttaradiṭṭhi uppajjamānā teneva purimadiṭṭhiṃ daḷhaṃ  karontī taṃ upādiyatīti vuttā. atha vā ^b^purimadiṭṭhiṃ uttaradiṭṭhi upādiyatī^eb^ti  ``sassato attā''ti (dī0 ni0 1.31) idaṃ purimadiṭṭhiṃ upādiyamānaṃ uttaradiṭṭhiṃ  nidassetuṃ vuttaṃ. yathā hi esā daḷhīkaraṇavasena purimaṃ uttarā upādiyati, evaṃ  ``natthi dinna''ntiādikāpīti (ma0 ni0 1.445; 2.94; 3.91, 116, 136; dha0 sa0  1221; vibha0 938). ^b^atta^eb^ggahaṇaṃ pana attavādupādānanti na idaṃ diṭṭhupādānadassananti  daṭṭhabbaṃ. ^b^loko cā^eb^ti vā attaggahaṇavinimuttaṃ gahaṇaṃ diṭṭhupādānabhūtaṃ idha purimadiṭṭhiuttaradiṭṭhivacanehi  vuttanti veditabbaṃ.</p>
              <p>[03] ^b^sīlabbataṃ upādiyatī^eb^ti ettha asuddhimaggagosīlādisamādānavasena sīlaṃ, avītikkamanavasena  vataṃ. ubhayathāpi vā sīlaṃ, tapokammabhāvena gahitatāya vataṃ, gavādipakatibhāvanā. attano  vā gavādibhāvādhiṭṭhānaṃ sīlaṃ, ``gacchanto bhakkheti, tiṭṭhanto muttetī''tiādinā gavādikiriyākaraṇaṃ  vataṃ. taṃtaṃakiccasammatato vā nivatti sīlaṃ, taṃsamādānavatovesa bhojanakiccakaraṇādivisesapaṭipatti  vataṃ, taṃ sīlabbataṃ asuddhimaggaṃ ``suddhimaggo''ti parāmasanto tathā abhinivisanto  upādiyati, taṃ gāhaṃ daḷhaṃ gaṇhātīti attho. sīlabbatasahacaritaṃ parāmāsaṃ sīlabbatanti  gahetvā āha ^b^``sīlabbatañca taṃ upādānañcā''^eb^ti. ^b^gosīlagovatādīnī^eb^ti ca tathābhūtaṃ  diṭṭhiṃ vadati. tenevāha ^b^``sayameva upādānānī''^eb^ti. ^b^abhinivesato^eb^ti abhinivesabhāvato,  abhinivisanato vā. ^b^attavādupādāna^eb^nti ``attā''ti vādassa paññāpanassa, gahaṇassa  ca kāraṇabhūtā diṭṭhīti attho. ^b^attavādamattamevā^eb^ti attassa abhāvā ``attā''ti idaṃ  vacanamattameva. ^b^upādiyantī^eb^ti daḷhaṃ gaṇhanti. kathaṃ? ``attā''ti. ``attā''ti  hi abhinivisantā vacanamattameva daḷhaṃ katvā gaṇhantīti atthoti. evaṃ ``attavādamattameva  upādiyantī''ti vuttaṃ ^a^M2.0328^ea^. ^b^attavādamatta^eb^nti vā vācāvatthumattamevāha.  vācāvatthumattameva hi ``attā''ti upādiyanti attassa abhāvāti.</p>
              <p>[03] ``dhammasaṅkhepavitthāre pana kāmupādānaṃ saṅkhepato taṇhādaḷhattaṃ, sesupādānattayaṃ diṭṭhimattameva,  vitthārato panā''ti evaṃ dhammasaṅkhepavitthārasamudāyato tadavayavabhūtaṃ saṅkhepaṃ, vitthārañca  niddhāretīti. ^b^dhammasaṅkhepavitthāre^eb^ti niddhāraṇe bhummaṃ daṭṭhabbaṃ. ^b^kāmesū^eb^ti pañcasu  kāmaguṇesu ^a^V2.0308^ea^. ^b^kāmacchando^eb^ti kāmasaṅkhāto chando, na kattukamyatāchando, na ca dhammacchando.  kāmanavasena, rañjanavasena ca kāmoyeva rāgo ^b^kāmarāgo,^eb^ evaṃ sabbattha kāmatthaṃ  viditvā kāmo eva nandanaṭṭhena ^b^kāmanandī,^eb^ taṇhāyanaṭṭhena kāmoyeva ^b^kāmataṇhā,^eb^  sinehanaṭṭhena kāmo eva ^b^kāmasneho,^eb^ paridayhanaṭṭhena ^b^kāmapariḷāho,^eb^ mucchanaṭṭhena  ^b^kāmamucchā,^eb^ gilitvā pariniṭṭhāpanaṭṭhena ^b^kāmajjhosānaṃ^eb^ veditabbaṃ. ^b^appattavisayapatthanā  taṇhā^eb^ ārammaṇe paritassanabhāvato, ^b^sampattavisayaggahaṇaṃ upādānaṃ^eb^ ārammaṇe daḷhaggāhabhāvato.  ^b^appicchatāpaṭipakkhā taṇhā^eb^ visayābhimukhabhāvato, ^b^santuṭṭhipaṭipakkhā upādānaṃ^eb^ taṇhādaḷhattaṃ  hutvā atricchatābhāvato. ^b^pariyesanadukkhamūlā taṇhā^eb^ appattavisayapatthanābhāvato, ^b^ārakkhadukkhamūlaṃ  upādānaṃ^eb^ sampattavisayaggahaṇabhāvato.</p>
              <p>[03] ^b^natthi dinna^eb^ntiādīsu ^b^dinna^eb^nti dānamāha, taṃ aphalattā rūpaṃ viya dānaṃ nāma  na hotīti paṭikkhipati. ^b^yiṭṭhaṃ^eb^ vuccati mahāvijitayaññasadiso mahāyāgo. ^b^huta^eb^nti  āhunapāhunamaṅgalakiriyā. tattha āmantetvā havanaṃ dānaṃ ^b^āhunaṃ,^eb^ pāhunānaṃ atithīnaṃ  atithikiriyā ^b^pāhunaṃ,^eb^ āvāhādīsu maṅgalatthaṃ dānaṃ ^b^maṅgalakiriyā,^eb^ dasa kusalakammapathā  ^b^sukatakammāni^eb^ nāma, dasa akusalakammapathā ^b^dukkaṭakammāni^eb^ nāma, ^b^phalaṃ vipāko^eb^ti  nissandādiphalañceva nippariyāyavipāko ca natthīti yojanā. yathā cettha, evaṃ ``natthi  dinna''ntiādīsupi phalavipākapaṭikkhepova daṭṭhabbo. ^b^natthi ayaṃ loko^eb^ti paraloke  ṭhito imaṃ lokaṃ ``natthī''ti gaṇhāti. imaṃ hi lokaṃ avekkhitvā paraloko, parañca  lokaṃ avekkhitvā ayaṃ loko hoti gantabbato, āgantabbato cāti paralokato idhāgamanassa  abhāvā tattheva ucchijjanato cittena paraloke ṭhito imaṃ lokaṃ ``natthī''ti gaṇhātīti  attho. na hi ayaṃ diṭṭhi paraloke ṭhitasseva hotīti. ^b^natthi paraloko^eb^ti idhaloke  ^a^M2.0329^ea^ ṭhito paralokaṃ ``natthī''ti gaṇhāti. idhāpi vuttanayeneva attho veditabbo.  ayaṃ vā ettha attho -- saṃsaraṇappadeso idhaloko, paraloko ca nāma koci natthi saṃsaraṇassa  abhāvā tattha tattheva ucchijjanatoti.</p>
              <p>[03] purimabhavato pacchimabhave upapatanaṃ upapāto, so yesaṃ sīlaṃ, te ^b^opapātikā^eb^. te  pana cavanakaupapajjanakasattā natthīti dassento āha ^b^``natthi sattā opapātikā''^eb^ti.  ^b^natthi loke samaṇa...pe0... pavedentī^eb^ti anulomapaṭipadaṃ paṭipannattā sammaggatā  sammāpaṭipannā dhammikasamaṇabrāhmaṇā ^a^V2.0309^ea^ lokasmiṃ natthi, ye imañca lokaṃ, parañca lokaṃ  attanā eva abhivisiṭṭhena ñāṇena paccakkhato ñatvā pavedanasamatthā sabbaññubuddhā nāma natthīti  dasseti. ^b^rūpaṃ attato samanupassatī^eb^tiādīsu vattabbaṃ heṭṭhā vuttameva.</p>
              <p>[03] pakatiaṇuādīnaṃ sassataggāhapubbaṅgamo, sarīrassa ucchedaggāhapubbaṅgamo ca tesaṃ gāhānaṃ  sāmibhūto koci sassato, ucchijjamāno vā attā atthīti attaggāho kadāci hotīti  ^b^``yebhuyyenā''^eb^ti vuttaṃ. svāyaṃ attaggāho atthato khandhārammaṇo eva daṭṭhabbo.  yebhuyyena paṭhamaṃ attavādupādānantiādināva sambandho. yadipi bhavarāgajavanavīthi paṭhamaṃ  pavattati gahitapaṭisandhikassa bhavanikantiyā pavattitabbattā, so pana bhavarāgo taṇhādaḷhattaṃ  na hotīti maññamāno na kāmupādānassa paṭhamuppattimāha. </p>
              <p>[01] taṇhā kāmupādānanti pana vibhāgassa akaraṇe sabbāpi taṇhā ^b^kāmupādānaṃ,^eb^ karaṇepi  vā kāmarāgato aññāpi taṇhā daḷhabhāvaṃ pattā ^b^kāmupādāna^eb^nti tassa arahattamaggavajjhatā  vuttā. </p>
              <p>[01] uppattiṭṭhānabhūtā cittuppādā ^b^visayo^eb^. pañcupādānakkhandhā ^b^ālayo^eb^. tattha ramatīti  ^b^ālayarāmā,^eb^ pajā. teneva sā ālayarāmatā sasantāne, parasantāne ca pākaṭā hoti.  ^b^kāmāna^eb^nti vatthukāmānaṃ. ``sukhadukkhaṃ kammunā hotī''ti aggahetvā ^b^kotūhalamaṅgalādibahulo  hoti. sā^eb^ kotūhalamaṅgalādibahulatā. ^b^assa^eb^ kāmupādānavato. ^b^ta^eb^nti diṭṭhupādānaṃ,  anattani dhammamatte ``attā''ti micchābhinivesassa sukhumataradhammupādānatāya sukhumatā  vuttā. upanissayavacanena ārammaṇānantarapakatūpanissayā ^a^M2.0330^ea^ vuttāti anantarapaccayādīnampi  saṅgaho kato hoti. </p>
            </h4>
          </h3>
          <h3>
            <h3n> upādānapaccayābhavapadavitthārakathāvaṇṇanā </h3n>
            <h4>
              <h4n> </h4n>
              <p>[03] 646^b^.^eb^ ^b^atthato^eb^ti vacanatthato. ^b^dhammato^eb^ti sabhāvadhammato. ^b^sātthato^eb^ti sātthakato,  pubbe vuttassapi puna vacanassa sappayojanato. ^b^bhedasaṅgahā^eb^ti bhedato saṅgahato, vibhāgato  ceva vibhattassa saṅkhipanato cāti attho. ^b^yaṃ yassa paccayo^eb^ti yaṃ yaṃ upādānaṃ yassa  yassa bhavassa paccayo hoti, tato cāti attho.</p>
              <p>[03] ^b^bhavatīti^eb^ ^a^V2.0310^ea^ ^b^bhavo^eb^ti phalavohārena kammabhavo vutto. upapattibhavanibbacanameva hi dvayassapi  sādhāraṇaṃ katvā vuttaṃ, bhavati etasmā upapattibhavoti vā. dutiyo pana kammabhavo  sattassa punabbhavabhāvena savisesaṃ bhavatīti ^b^bhavo^eb^. tato eva na sabbassa bhavantarassa, taṃhetuno  vā bhavabhāvappasaṅgo. ^b^duvidhenā^eb^ti dvīhi ākārehi pavattitoti attho. ^b^duvidhenā^eb^ti  vā paccattatthe karaṇavacanaṃ, duvidhoti vuttaṃ hoti. ^b^atthī^eb^ti saṃvijjati. </p>
              <p>[03] 647^b^.^eb^ attano paccayehi karīyatīti kammaṃ, attano phalaṃ karotīti kammanti keci,  ``kamma''nti evaṃ vattabbā ^b^kammasaṅkhātā. parittabhūmako^eb^ti kāmabhūmako. ^b^mahābhūmako^eb^ti  mahaggatabhūmako. ^b^sabba^eb^nti anavasesaṃ. bhavaṃ gacchati, gameti cāti ^b^bhavagāmi^eb^. gacchatīti  ca nipphādanasamatthatāvasena, attano pavattikāle bhavābhimukhaṃ hutvā pavattatīti attho,  nibbattanameva vā gamanaṃ adhippetaṃ. ^b^``bhavagāmī''^eb^ti ca etena kammakkhayakaraṃ kammaṃ  nivatteti. ayañhi vaṭṭakathā, tañca vivaṭṭanissitanti. ^b^apuññābhisaṅkhāroti dvādasa  cetanā^eb^ti uddhaccasahagatacetanāyapi gahaṇaṃ ``avijjāpaccayā saṅkhārā''ti ettha viya  veditabbaṃ. ``bhavapaccayā jātī''ti ettha pana ``saṅkhārapaccayā viññāṇa''nti (ma0 ni0  3.126; mahāva0 1; saṃ0 ni0  2.1; udā0 1; netti0 24) ettha viya sāpi apanetabbā.  ^b^mandabahuvipākatā^eb^ti appamahāvipākatā.</p>
              <p>[03] ^b^``sabbampi bhavagāmikammanti iminā cetanāsampayuttā abhijjhādayo vuttā''^eb^ti etena  ācayagāmitāya tesaṃ kammasaṅkhātatā vuttāti kammabhavapariyāpannataṃ ^a^M2.0331^ea^ pariyāyena  vadati, nippariyāyena pana cetanāva kammabhavo. vuttañhi ``kammabhavo tīhi khandhehi  ekenāyatanena ekāya dhātuyā sampayutto, ekena khandhena ekenāyatanena ekāya dhātuyā  kehici sampayutto''ti (dhātu0 244). upapattibhavo tīhipi tikehi vutto upādinnakkhandhova.  yathāha ``upapattibhavo... kāmabhavo... saññābhavo... pañcavokārabhavo pañcahi khandhehi  ekādasahāyatanehi sattarasahi dhātūhi saṅgahito''tiādi (dhātu0 67). yadi hi anupādinnakānampi  gahaṇaṃ siyā, ``dvādasahi āyatanehi aṭṭhārasahi dhātūhī''ti vattabbaṃ siyāti. kāmataṇhāya  kāmetabbato kāmanissayatāya bhogā viya, kāmasahacaritatāya ``kuntā pacarantī''ti  viya, kāmārammaṇatāya ``sukhaṃ rūpa''nti viya, kāmapaccayaṭṭhānatāya ``sukho saggo''ti  viya kāmāti avīciparanimmitavasavattiparicchinnā upādinnakkhandhā vuccanti  ^a^V2.0311^ea^. rūpāvirāgato  yaṃ nissitā, tadupacārena ``mañcā ghosantī''ti viya, ``phandanadevatā''ti viya ca  ``rūpa''nti vuccanti brahmakāyikākaniṭṭhaparicchinnā upādinnakkhandhā.</p>
              <p>[03] rūpameva bhavo ^b^rūpabhavo,^eb^ tathā arūpanti ākāsānañcāyatanabhavaggaparicchinnā cattāro upādinnakkhandhā  vuccanti. arūpameva bhavo ^b^arūpabhavo^eb^. kāmo eva bhavoti kāmabhavo, so pana yasmā  yathāvuttenatthena ``kāmo''ti vattabbo hoti, tasmā ^b^``kāmasaṅkhāto bhavo''^eb^ti  vuttaṃ. kāmāvacarasaññito vā bhavo ^b^``kāmasaṅkhāto bhavo''^eb^ti vutto. tathā  rūpārūpabhavoti āha ^b^``esa nayo rūpārūpabhavesū''^eb^ti. ^b^saññāvataṃ bhavo^eb^ti ettha vantu-saddassa  lopo daṭṭhabbo. tassa vā atthe akāraṃ katvā ``saññabhavo''tipi pāṭho. tenāha ^b^``saññāvā''^eb^tiādi.  ^b^vokiṇṇo^eb^ti etena vokārasaddassa kammasādhanatamāha. vokirīyati pasārīyati vitthārīyatīti  vokāro, vokiraṇaṃ vā vokāro, so ekasseva khandhassa vasena pavattattā ^b^``eko  vokāro''^eb^ti vutto, pasaṭuppattīti attho. </p>
              <p>[03] 648^b^.^eb^ kiñcāpi bhavaniddese ``sabbampi bhavagāmikammaṃ kammabhavo''ti (vibha0 234)  iminā cetanāsampayuttadhammāpi vuttā. ^b^puññābhisaṅkhārādayovā^eb^ti pana avadhāraṇaṃ ^a^M2.0332^ea^  paccayadhammavisesepi atthappabhedena saṅkhārabhavaggahaṇesu attheva visesoti dassanatthaṃ kataṃ.  tenāha ^b^``evaṃ santepī''^eb^tiādi. saṅkhārabhavānaṃ dhammabhedato na saṅkhārā eva puna vuttāti  ^b^``sātthakamevidaṃ punavacana''^eb^nti etaṃ ayuttanti ce? na, bhavekadesabhāvena saṅkhārānaṃ  bhavoti puna vuttattā. parena vā dhammavisesaṃ aggahetvā punavacanaṃ coditanti codakābhilāsavasena  ^b^``sātthakamevidaṃ punavacana''^eb^nti vuttaṃ. </p>
              <p>[03] 649^b^.^eb^ kāmabhavādinibbattakassa kammassa kāmabhavādibhāvo phalavohārena aṭṭhakathāyaṃ vutto.  sahajātaviññāṇassapi paccayabhūtaṃ avijjāhetukaṃ saṅkhāraggahaṇena yaṃ kiñci kammaṃ pubbe  vuttaṃ, idha pana ``sabbampi bhavagāmikamma''nti (vibha0 234) vacanato bhavassa nibbattakaṃ  upādānahetukaṃ vipaccanāya katokāsameva bhavoti adhippeto. yaṃ kāmupādānapaccayā  rūpabhavanibbattakaṃ, arūpabhavanibbattakañca kammaṃ karīyati, so kammabhavo, tadabhinibbattā  khandhā upapattibhavoti imamatthaṃ ^b^``esa nayo rūpārūpabhavesū''^eb^ti atidisati. ^b^dve  kāmabhavā^eb^ti ^a^V2.0312^ea^ kāmakammabhavo, kāmūpapattibhavoti dve kāmabhavā. evaṃ ^b^``dve rūpabhavā,  dve arūpabhavā''^eb^ti etthāpi. antogadhe hi visuṃ aggahetvā abbhantaragate eva katvā  kāmabhavādike kammūpapattibhavavasena duguṇe katvā āha ^b^``cha bhavā''^eb^ti.</p>
              <p>[03] ^b^avisesenā^eb^ti upādānavasena bhedaṃ akatvā. upādānabhedākaraṇeneva ca dvādasappabhedassa  saṅgahavasena saṅgahato ^b^``cha bhavā''^eb^ti vuttaṃ. ^b^anupagammā^eb^ti anissāya, anāmasitvāti  attho. </p>
              <p>[03] 650^b^.^eb^ gosīlena, kukkurasīlena ca samattena samādinnena gunnaṃ, kukkurānañca sahabyatā  vuttāti ``sīlabbatupādānavato jhānabhāvanā na ijjhatī''ti maññamānā tena rūpārūpabhavā  na hontīti keci vadanti. vakkhamānena pana pakārena paccayabhāvato ^b^``taṃ na gahetabba''^eb^nti  āha. asuddhimagge ca suddhimaggaparāmasanaṃ sīlabbatupādānanti suddhimaggaparāmasanena  rūpārūpāvacarajjhānānaṃ nibbattanaṃ na na yujjatīti.</p>
              <p>[03] ^b^anussavavasenā^eb^ti ``setavadhayajjaṃ ālabhate bhūtikāmo''ti ādinnānussavavasena,  yathā ime manussaloke kāmā samiddhā, evaṃ devaloke ^a^M2.0333^ea^ ito samiddhatarāti  diṭṭhānusārena vā. purāṇabhāratasītāharaṇapasubandhavidhiādisavanaṃ ^b^assaddhammassavanaṃ. ādi^eb^-saddena  asappurisūpanissayaṃ pubbe ca akatapuññataṃ, attamicchāpaṇidhiñca saṅgaṇhāti. ^b^kāyaduccaritādīnipī^eb^ti  attano adhippetānaṃ kāmānaṃ anupāyabhūtānipi kāyaduccaritādīni ^b^karoti,^eb^ cirasaggādiatthaṃ  yuddhādivasenāti adhippāyo. ^b^sandiṭṭhike vā pana^eb^ rajjasenāpatiṭṭhānādisaṅgahe ^b^kāme.  tadantogadhā evā^eb^ti tasmiṃ duccaritanibbatte, sucaritanibbatte ca kāmabhave antogadhā evāti  attho. ^b^antogadhā^eb^ti ca saññābhavapañcavokārabhavānaṃ ekadesena antogadhattā vuttaṃ.  na hi te niravasesā kāmabhave antogadhāti.</p>
              <p>[03] ^b^sappabhedassā^eb^ti sugatiduggatimanussādippabhedavato.</p>
              <p>[03] kāmāvacarasampattibhave paṭhamadutiyaucchedavādavasena, rūpabhave tatiyaucchedavādavasena, arūpabhave  sesaucchedavādavasena ayamattā sūcchinno hotīti tadupagaṃ kammaṃ karotīti āha  ^b^``ayaṃ^eb^  ^a^V2.0313^ea^ ^b^attā nāmā''^eb^tiādi. tattha ^b^sūcchinno^eb^ti sakalavaṭṭadukkhasamucchedena suṭṭhu ucchinno,  apunabbhavuppattiko hotīti attho.</p>
              <p>[03] ^b^``kāmāvacarasampattibhave''^eb^ti idaṃ paṭhamadiṭṭhadhammanibbānavādavasena vuttaṃ, sesaṃ itaradiṭṭhadhammanibbānavādavasena.  tattha kiñcāpi ^b^pāḷiyaṃ^eb^ (dī0 ni0 1.93 ādayo) rūpāvacarajjhānavaseneva upari cattāro  diṭṭhadhammanibbānavādā āgatā, diṭṭhigatiko pana yaṃ kiñci gahetvā yathā tathā abhinivisatīti  arūpabhavaggahaṇaṃ, arūpajjhānānampi vā catutthajhānasaṅgahato arūpabhavaggahaṇaṃ, santasukhatāya vā  taṃsamaṅgino sukhitabhāvasāmaññato. ^b^vigatapariḷāho^eb^ti yathābhilāsitavisayūpahārena,  pahānena ca vūpasantakāmarāgapariḷāho, diṭṭheva dhamme nibbānappattoti attho.</p>
              <p>[03] suddhimaggaparāmasanavasena pavattitaṃ yaṃ kiñci lokiyaṃ sīlaṃ, jhānañca sīlabbatamicceva  idhādhippetanti āha ^b^``idaṃ sīlabbataṃ nāmā''^eb^tiādi. kamena avatvā sīlabbatupādānassa  ante bhavapaccayatāvacanaṃ attavādupādānaṃ viya abhiṇhaṃ asamudācārato, attavādupādānanimittattā  ca.</p>
              <p>[03] ^b^kammabhave^eb^ti ^a^M2.0334^ea^ niddhāraṇe bhummaṃ. ^b^hetupaccayappabhedehī^eb^ti ettha maggapaccayo  ca vattabbo. diṭṭhupādānādīni hi sahajātakammabhavassa maggapaccayā hontīti, tasmā tāni  sahajātādīsu hetupaccayaṃ apanīya maggapaccayaṃ pakkhipitvā sattadhā paccayā hontīti veditabbāni.  sabbāni pana anantarasamanantarānantarūpanissayanatthivigatāsevanapaccayehi paccayā honti.  nānantarassa upanissayapaccayena paccayā honti. kadāci ārammaṇapaccayādināpi, taṃ pana  upanissayapaccayeneva saṅgahetvā vuttaṃ ^b^``vippayuttassa pana upanissayapaccayenevā''^eb^ti. </p>
            </h4>
          </h3>
          <h3>
            <h3n> bhavapaccayājātiādipadavitthārakathāvaṇṇanā </h3n>
            <h4>
              <h4n> </h4n>
              <p>[03] 651^b^.^eb^ ^b^jātītiādīsū^eb^ti ^b^ādi^eb^-saddena ``jātipaccayā jarāmaraṇaṃ sokaparidevadukkhadomanassupāyāsā  sambhavantī''ti (ma0 ni0 3.126; saṃ0 ni0  2.1; mahāva0 1; udā0 1; netti0 24)  sabbaṃ saṅgaṇhāti. tenāha ^b^``jātiādīna''^eb^ntiādi. upapattibhavuppattiyeva  ^a^V2.0314^ea^ jātīti  āha ^b^``na upapattibhavo''^eb^ti. jāyamānassa pana jāti jātīti upapattibhavopi asati  abhāvā jātiyā paccayoti sakkā vattuṃ. jāyamānarūpapadaṭṭhānatāpi hi rūpajātiyā vuttā  ``upacitarūpapadaṭṭhāno upacayo, anuppabandharūpapadaṭṭhānā santatī''ti (dha0 sa0 aṭṭha0 641).</p>
              <p>[03] jātānaṃ khandhānaṃ uññātatā, abhimatatā ca ^b^hīnapaṇītatā^eb^. aniṭṭhañhi hīnaṃ, iṭṭhaṃ paṇītaṃ.  ^b^ādi^eb^-saddena suvaṇṇadubbaṇṇahīnuttamādiṃ saṅgaṇhāti. ^b^yamakānampi sata^eb^nti yamakabhāvena  nibbattānampi samānānaṃ. ^b^so ca^eb^ sattānaṃ viseso. bhinnasantānikassa visesakāraṇassa  sabbena sabbaṃ abhāvato ^b^``ajjhattasantāne''^eb^ti vuttaṃ. ^b^aññassa kāraṇassa abhāvato^eb^ti  attasantānagatato aññassa visesakāraṇassa anupalabbhamānattā, sati ca tasmiṃ sabbadā sabbesaṃ  abhāvatoti pasaṅgassa dunnivāraṇato kāraṇe avisiṭṭhe phalavisesassa ayujjamānakattā.  tenāha ^b^``kammabhavahetukovā''^eb^ti.</p>
              <p>[03] ^b^tena tenā^eb^ti ñātibyasanādinā jarāmaraṇato aññena dukkhadhammena. jarāmaraṇanimittañhi  uppannā sokādayo jarāmaraṇābhisambandhā, tadaññe anabhisambandhā. ^b^upanissayakoṭiyā^eb^ti  upanissayaṃsena, upanissayalesenāti ^a^M2.0335^ea^ attho. yo hi paṭṭhāne anāgato sati  bhāvā, asati ca abhāvā suttantapariyāyena upanissayo, so ``upanissayakoṭī''ti  vuccati. paccayamahāpadeso kireso, yadidaṃ upanissayoti. </p>
            </h4>
          </h3>
          <h3>
            <h3n> bhavacakkakathāvaṇṇanā </h3n>
            <h4>
              <h4n> </h4n>
              <p>[03] 652^b^.^eb^ na kevalaṃ sokādīnaṃyeva jāti paccayo hoti, sokādīnaṃ pana paccayattā avijjāyapi  paccayo evāti dassetuṃ ^b^``yasmā panā''^eb^tiādi āraddhaṃ. ^b^etthā^eb^ti paṭiccasamuppādadesanāyaṃ.  ^b^aviditādi mida^eb^nti ^b^ma^eb^-kāro padasandhikaro. ^b^satata^eb^nti sabbakālaṃ yāva aggamaggādhigamā.  ^b^samita^eb^nti saṅgataṃ, abbocchinnanti attho.</p>
              <p>[03] ^b^tesū^eb^ti sokādīsu. ^b^siddhesū^eb^ti labbhamānesu. ^b^siddhā hoti avijjā^eb^ avinābhāvato.</p>
              <p>[03] ^b^kāmayānassā^eb^ti ^a^V2.0315^ea^ kāmayamānassa, kāmo vā yānaṃ etassāti ^b^kāmayāno,^eb^ tassa kāmavasena  yāyamānassāti attho. ^b^chandajātassā^eb^ti jātataṇhāchandassa. ^b^parihāyantī^eb^ti vigacchanti.  ^b^ruppatī^eb^ti sokādinā kuppati.</p>
              <p>[03] pariyuṭṭhānatāya tiṭṭhanasīlo ^b^pariyuṭṭhānaṭṭhāyī^eb^. ``pariyuṭṭhaṭṭhāyino''ti vā pāṭho. tattha  pariyuṭṭhātīti pariyuṭṭhaṃ, diṭṭhipariyuṭṭhānaṃ, tena tiṭṭhatīti pariyuṭṭhaṭṭhāyīti attho daṭṭhabbo.</p>
              <p>[03] ^b^pañca pubbanimittānī^eb^ti ``mālā milāyanti, vatthāni kilissanti, kacchehi sedā  muccanti, kāye vevaṇṇiyaṃ okkamati, devo devāsane nābhiramatī''ti (itivu0  83) vuttāni pañca maraṇapubbanimittānīti attho. tāni hi disvā kammanibbattakkhandhasaṅkhāte  upapattibhave bhavacchandabalena devānaṃ balavasoko uppajjatīti.</p>
              <p>[03] ^b^bālo^eb^ti avidvā. tena avijjāya kāraṇabhāvaṃ dasseti. ^b^tividhaṃ dukkha^eb^nti tassāruppakathāsavana,  kammakāraṇādassana, maraṇakālakammopaṭṭhānanidānaṃ sokādidukkhaṃ.</p>
              <p>[03] ^b^āsave sādhentī^eb^ti āsave gamenti bodhentīti attho. </p>
              <p>[01] ^b^evaṃ^eb^ ^a^M2.0336^ea^ ^b^satī^eb^ti evaṃ bhavacakkassa aviditāditāya anādibhāve sati.  ^b^ādimattakathana^eb^nti avijjāvasena ādisabbhāvakathanaṃ. ādi etassa atthīti hi ādimaṃ,  bhavacakkaṃ. tassa bhāvo ādimattaṃ, tassa kathanaṃ ādimattakathanaṃ. visesanivattiattho  vā mattasaddo, sati anādibhāve avijjā ādimhi, majjhe, pariyosāne ca sabbattha siyāti  ādimattāya avijjāya kathanaṃ virujjhatīti attho. ``avijjā padhānā''ti vatvā  tassā padhānabhāvaṃ dassetuṃ ^b^``avijjāggahaṇenā''^eb^tiādi āraddhaṃ. tattha ^b^avijjāggahaṇenā^eb^ti  avijjāya uppādanena, appahānena vā, attano santāne sannihitabhāvakaraṇenāti attho.  ^b^kammādīnī^eb^ti kammavipākavaṭṭāni. ^b^palibodhentī^eb^ti nānādukkhaparibyūḷhe saṃsāracārake  nirodhenti. ^b^tehī^eb^ti kilesakammavipākavaṭṭehi. vaṭṭassa kāraṇabhāvena padhānattā  ^b^``padhānadhammo''^eb^ti avijjā kathitā.</p>
              <p>[03] ^b^tato^eb^ avijjādito. ^b^brahmādinā^eb^ti ^b^ādi^eb^-saddena pajāpatissarapurisādike saṅgaṇhāti.  vadatīti ^a^V2.0316^ea^ ^b^vado,^eb^ taṃ taṃ hitāhitaṃ pavattāti attho. vedeti, vediyatīti vā ^b^vedeyyo,^eb^  sukhādiṃ anubhavati, sabbavisaye vā jānāti, ``sukhito dukkhito''tiādinā attanā,  parehi ca jānāti, ñāyati cāti attho. ^b^brahmādinā vā attanā vā^eb^ti ^b^vā^eb^-saddo  ^b^ca^eb^-saddattho. tenāha ^b^``kārakavedakarahita''^eb^nti ca-saddatthasamāsaṃ.</p>
              <p>[03] ^b^dvādasavidhasuññatāsuñña^eb^nti avijjādīnaṃ dvādasannaṃ suññasabhāvānaṃ suññatāya suññaṃ  dvādasavidhasuññatāsuññaṃ, dhuvabhāvādisuññatāya vā catubbidhampi suññataṃ ekaṃ katvā  dvādasaṅgagatattā dvādasavidhāti tāya dvādasasuññatāya suññanti attho. </p>
              <p>[03] 653^b^.^eb^ ^b^pubbantāharaṇato^eb^ti pubbantato atītakoṭṭhāsato paccuppannavipākassa āharaṇato.  vedanāvasānaṃ paricchinnaṃ ekaṃ bhavacakkaṃ hoti. bhavacakkekadesopi hi bhavacakkanti  vuccati. vedanā vā taṇhāsahāyāya avijjāya paccayo hotīti vedanāto avijjā,  avijjāto saṅkhārāti sambajjhanato vedanāvasānaṃ bhavacakkaṃ paripuṇṇamevāti ^a^M2.0337^ea^  daṭṭhabbaṃ. avijjāggahaṇena vā taṇhupādānāni tadavinābhāvato. saṅkhāraggahaṇena bhavo,  viññāṇādiggahaṇena jātijarāmaraṇāni, sokādayo ca gahitāti evampi vedanāvasānaṃ bhavacakkanti  yuttamevetaṃ. evaṃ taṇhāmūlake ca yojetabbaṃ. dvinnampi hi aññamaññānuppaveso  hotīti. avijjā dhammasabhāvaṃ paṭicchādetvā viparītābhinivesaṃ kārentī diṭṭhicarite  saṃsāre nayati, tesaṃ vā saṃsāraṃ saṅkhārādipavattiṃ nayati pavattetīti ^b^saṃsāranāyikā^eb^  vuttā. taṇhāya taṇhācaritānaṃ saṃsāranāyikābhāve vattabbameva natthi.</p>
              <p>[03] ^b^paṭhamaṃ^eb^ bhavacakkaṃ. ^b^phaluppattiyā^eb^ti kattuatthe karaṇavacanaṃ, karaṇatthe eva vā.  viññāṇādipaccuppannaphaluppatti hi idha diṭṭhā, adiṭṭhānaṃ purimabhave attano hetūnaṃ  avijjāsaṅkhārānaṃ phalaṃ anuppādetvā anupacchijjanaṃ pakāseti, pakāsanassa vā karaṇaṃ  hotīti. atha vā purimabhavacakkaṃ dutiyena sambandhaṃ vuttanti vedanāsaṅkhātassa phalassa  uppattiyā taṇhādīnaṃ hetūnaṃ anupacchedaṃ pakāseti, tasmā phaluppattiyā kāraṇabhūtāya  paṭhamassa bhavacakkassa hetūnaṃ anupacchedappakāsanatoti attho. saṅkhārādīnameva vā phalānaṃ  uppattiyā avijjādīnaṃ hetūnaṃ phalaṃ ajanetvā anupacchedameva, viññāṇādihetūnaṃ  vā saṅkhārādīnaṃ anuppabandhameva pakāseti paṭhamaṃ bhavacakkaṃ, na dutiyaṃ viya pariyosānampīti  ^b^``phaluppattiyā hetūnaṃ^eb^ ^a^V2.0317^ea^ ^b^anupacchedappakāsanato''^eb^ti vuttaṃ. ^b^anupubbapavattidīpanatoti^eb^  ``saṅkhārapaccayā viññāṇaṃ, viññāṇapaccayā nāmarūpa''ntiādinā (ma0 ni0 3.126;  saṃ0 ni0  2.1; udā0 1) dhammānaṃ anupubbato pavattiyā dīpanato. ``viññāṇapaccayā  nāmarūpa''nti hi ettha aparipuṇṇāyatanaṃ kalalarūpaṃ vatvā tato uddhaṃ ``nāmarūpapaccayā  saḷāyatana''nti saḷāyatanappavatti vuttā. ^b^sahuppattidīpanato^eb^ti ``upādānapaccayā  bhavo, bhavapaccayā jātī''ti vā upapattikkhandhānaṃ ekajjhaṃ uppattiyā dīpanato. na  hi ettha paṭhame viya bhavacakke āyatanānaṃ kamena uppatti vuttā. </p>
              <p>[03] 654^b^.^eb^ hetuādipubbakā tayo sandhī etassāti ^b^hetuphalahetupubbakatisandhi,^eb^ bhavacakkaṃ.  hetuphalahetuphalavasena catuppabhedo aṅgānaṃ saṅgaho etassāti ^b^catubhedasaṅgahaṃ^eb^. sarūpato  avuttāpi tasmiṃ ^a^M2.0338^ea^ tasmiṃ saṅgahe ākirīyanti avijjāsaṅkhārādiggahaṇehi  pakāsīyantīti ^b^ākārā^eb^. atītahetuādīnaṃ vā pakārā ^b^ākārā^eb^. kilesakammavipākā  vipākakilesakammehi sambandhā hutvā punappunaṃ parivattantīti tesu vaṭṭanāmaṃ āropetvā  ^b^``tivaṭṭa''^eb^nti vuttaṃ, vaṭṭekadesattā vā ``vaṭṭānī''ti vuttāni.</p>
              <p>[03] ^b^sandhīnaṃ ādipariyosānavavatthitā^eb^ti sandhīnaṃ pubbāparavavatthitāti attho.</p>
              <p>[03] ^b^paritassatī^eb^ti taṃ taṃ vatthuṃ pariggahakaraṇavasena tassati, taṇhāyatīti attho. ^b^upādiyatī^eb^ti  daḷhagāhaṃ gaṇhāti. ^b^purimakammabhavasmi^eb^nti purimakammabhave sati.</p>
              <p>[03] tassa ca sabbhāvo kariyamānatā evāti āha ^b^``kammabhave kariyamāneti attho''^eb^ti.  ^b^dukkhādīsu moho^eb^ti dukkhādīnaṃ ādīnavapaṭicchādako appahīno moho. ^b^āyūhanā^eb^ti  sampiṇḍanakā dānādikiriyāya pavattanakā. ekaṃ āvajjanaṃ etesanti ekāvajjanā,  tesu ^b^ekāvajjanesu. sattame^eb^ cetanā ^b^bhavo. ``yā kāci vā pana cetanā bhavo,  sampayuttā āyūhanā saṅkhārā''^eb^ti idaṃ yathādassitāya dhammaṭṭhitiñāṇabhājanīye vuttāya  paṭisambhidāpāḷiyā (paṭi0 ma0 1.45) vasena vuttaṃ. tattha hi ``cetanā bhavo''ti  āgatā. bhavaniddese pana ^b^``sātthato''^eb^ti ettha ``cetanāva saṅkhārā, bhavo pana cetanāsampayuttāpī''ti  ^b^vibhaṅgapāḷi^eb^vasena dassitaṃ. ``tattha katamo puññābhisaṅkhāro? kusalā cetanā kāmāvacarā''tiādinā  hi saṅkhārānaṃ ^a^V2.0318^ea^ cetanābhāvo ^b^vibhaṅgapāḷiyaṃ^eb^ (vibha0 226) vutto. tattha ^b^paṭisambhidāpāḷiyaṃ^eb^  ``cetanāsampayuttā vipākadhammattā savipākena āyūhanasaṅkhātena saṅkhatābhisaṅkharaṇakiccena  saṅkhārā''ti vuttā. ^b^vibhaṅgapāḷiyaṃ^eb^ ``sabbampi bhavagāmikammaṃ kammabhavo''ti  (vibha0 234) bhavassa paccayabhāvena bhavagāmibhāvato, kammasaṃsaṭṭhasahāyatāya kammabhāvato  ca upapattibhavaṃ bhāventīti ``bhavo''ti vuttā. upapattibhavabhāvanākiccaṃ pana cetanāya  sātisayanti paṭisambhidāpāḷiyā cetanā ``bhavo''ti vuttā. bhavābhisaṅkharaṇakiccaṃ  cetanāya sātisayanti vibhaṅgapāḷiyaṃ ``kusalā cetanā''tiādinā (vibha0 226)  cetanā ``saṅkhārā''ti vuttā. tasmā tena tena pariyāyena ^a^M2.0339^ea^ ubhayaṃ ubhayattha  vattuṃ yuttanti natthettha virodho. ^b^tassa phale upapattibhave nikāmanā^eb^ti ``tassa  sutaṃ hoti `cātumahārājikā devā dīghāyukā vaṇṇavanto sukhabahulā'ti''ādisutānusārena  bhāvini upapattibhave abhikaṅkhanā. ^b^gahaṇa^eb^nti kāmupādānaṃ kiccenāha. ^b^parāmasana^eb^nti  itarāni. ^b^āyūhanāvasāne^eb^ti tīsupi atthavikappesu vuttassa āyūhanassa avasāne.</p>
              <p>[03] ^b^idhā^eb^ti imasmiṃ paccuppannabhave. bhavantarassa atītabhavassa iminā paccuppannabhavena paṭisandhānaṃ  ^b^bhavantarapaṭisandhānaṃ,^eb^ bhavantarabhāvena vā paṭisandhānaṃ ^b^bhavantarapaṭisandhānaṃ,^eb^ tassa  vasena. yaṃ paṭisandhīti vuccati, taṃ viññāṇanti sambandho. tathā hi viññāṇaṃ ``paṭisandhānapaccupaṭṭhāna''nti  vuccati. ^b^gabbhe^eb^ti mātukucchiyaṃ, gabbhāvatthāyaṃ vā.</p>
              <p>[03] dvīsu atthavikappesu vutte āyūhanasaṅkhāre ^b^``tassa pubbabhāgā''^eb^ti āha, tatiye atthavikappe  vutte ^b^``taṃsampayuttā''^eb^ti. taṃsampayuttā avijjā gahitāva hotīti sambandho.  daharassa cittappavatti bhavaṅgabahulā yebhuyyena bhavantarajanakakammāyūhanasamatthā na hotīti  ^b^``idha paṭipakkattā āyatanāna''^eb^nti vuttaṃ. ^b^``kammakaraṇakāle sammoho dassito''^eb^ti  etena kammassa paccayabhūtaṃ sammohaṃ dasseti, na kammasampayuttameva.</p>
              <p>[03] ``tattha purimabhavasmiṃ pañca kammasambhārā, etarahi pañca vipākadhammā, etarahi pañca kammasambhārā,  anāgate pañca vipākadhammāti dasa dhammā kammaṃ, dasa dhammā vipāko, iti dvīsu ṭhānesu  kammaṃ, kammavaṭṭaṃ, dvīsu ṭhānesu vipāko, vipākavaṭṭanti  kammasaṅkhepo ca vipākasaṅkhepo ^a^V2.0319^ea^  ca, kammabhavo ca vipākabhavo ca kammavaṭṭañca vipākavaṭṭañca, kammapavattañca vipākapavattañca,  kammasantati ca vipākasantati ca, kiriyā ceva kiriyāphalañcāti -- </p>
              <p>[21] ``evaṃ samuppannamidaṃ sahetukaṃ, </p>
              <p>[27] dukkhaṃ aniccaṃ calamittaraddhuvaṃ. </p>
              <p>[26] dhammehi dhammā pabhavanti hetuso, </p>
              <p>[22] na hettha attāva parova vijjati.. </p>
              <p>[21] ``dhammā dhamme sañjanenti, hetusambhārapaccayā. </p>
              <p>[22] hetūnañca nirodhāya, dhammo buddhena desito.. </p>
              <p>[21] ``hetūsu ^a^M2.0340^ea^ uparuddhesu, chinnaṃ vaṭṭaṃ na vaṭṭati. </p>
              <p>[27] evaṃ dukkhantakiriyāya, brahmacariyidha vijjati. </p>
              <p>[22] satte ca nupalabbhante, nevucchedo na sassata''nti.. (vibha0 aṭṭha0 242).</p>
              <p>[03] tattha kammāneva vipākaṃ sambharanti vaḍḍhentīti ^b^kammasambhārā,^eb^ kammaṃ vā saṅkhārabhavā,  tadupakārakāni avijjātaṇhupādānāni ^b^kammasambhārā^eb^. paṭisandhidāyako vā bhavo  kammaṃ, tadūpakārakā yathāvuttā āyūhanasaṅkhārā, avijjādayo ca ^b^kammasambhārā^eb^ti kammañca  kammasambhārā ca ^b^kammasambhārā^eb^ti ekasesavasena kammasambhāraggahaṇaṃ veditabbaṃ. ^b^dasa  dhammā kamma^eb^nti avijjādayopi kammasahāyatāya kammasarikkhakā, tadūpakārā cāti  ``kamma''nti vuttā. saṅkhippanti ettha avijjādayo, viññāṇādayo cāti ^b^saṅkhepo,^eb^  kammaṃ, vipāko ca. ``kammaṃ vipāko''ti evaṃ saṅkhipīyatīti vā ^b^saṅkhepo,^eb^ avijjādayo,  viññāṇādayo ca. saṅkhepabhāvasāmaññena pana ekavacanaṃ katanti daṭṭhabbaṃ, saṅkhepasaddo vā bhāgādhivacananti  kammabhāgo ^b^kammasaṅkhepo^eb^.</p>
              <p>[03] ^b^evaṃ samuppanna^eb^nti kammatopi vipāko. tatthāpi ``avijjāto saṅkhārā''ti evaṃ  samuppannaṃ, tisandhiādivasena vā samuppannaṃ idaṃ bhavacakkanti attho. ^b^ittara^eb^nti  gamanadhammaṃ, vinassadhammanti ^a^V2.0320^ea^ attho. tena uppādavayavantatādīpakena ^b^anicca^eb^saddena, vikārāpattidīpakena  ^b^cala^eb^saddena ca adīpitaṃ kālantaraṭṭhāyitābhāvaṃ vibhāveti. ^b^addhuva^eb^nti etena thirabhāvābhāvanissārataṃ.  hetu eva sambhārā ^b^hetusambhārā^eb^. ``ṭhānaso hetuso''ti (kathā0 355; paṭi0  ma0 1.44) ettha evaṃ vuttaṃ vā ṭhānaṃ, aññampi tassa tassa sādhāraṇaṃ kāraṇaṃ ^b^sambhāro,^eb^  asādhāraṇaṃ ^b^hetu. eva^eb^nti evaṃ hetuto dhammamattasambhave, hetunirodhā ca vaṭṭacchede  dhamme ca taṃnirodhāya desite satīti attho. brahmacariyaṃ idha ^b^brahmacariyidha satte cā^eb^ti  ettha ^b^ca^eb^-saddo ``evaṃ brahmacariyañca vijjati, sassatucchedā ca na hontī''ti samuccayattho.  evañhi hetuāyatte dhammamattasambhave satto nupalabbhati, tasmiñca upalabbhante sassato, ucchedo  vā siyāti nupalabbhante tasmiṃ neva ucchedo na sassatanti vuttaṃ hoti. </p>
              <p>[03] 655^b^.^eb^ ^b^saccappabhavato^eb^ti saccato, saccānaṃ vā pabhavato ca.</p>
              <p>[03] ^b^kusalākusalaṃ^eb^ ^a^M2.0341^ea^ ^b^kamma^eb^nti vaṭṭakathāya vattamānattā sāsavanti viññāyati.  ^b^avisesenā^eb^ti ``cetanā cetanāsampayuttakā''ti visesaṃ akatvā, sabbampi taṃ kusalākusalaṃ  kammaṃ samudayasaccanti vuttanti attho. ``taṇhā ca...pe0... avasesā ca sāsavā  kusalā dhammā''ti (vibha0 208-210) hi cetanācetanāsampayuttavisesaṃ akatvā vuttanti,  ariyasaccavisesaṃ vā akatvā samudayasaccanti vuttanti attho. ^b^saccavibhaṅge^eb^ hi sabbepi  kilesā sabbampi bhavagāmikammaṃ ``samudayasacca''nti vuttaṃ. dutiyasaccaṃ pabhavo  etassāti ^b^dutiyasaccapabhavaṃ^eb^. upādānapaccayā bhavoti upapattibhavassa, kammabhavassa ca  adhippetattā vuttaṃ ^b^``paṭhamadutiyasaccadvaya''^eb^nti. </p>
              <p>[03] 656^b^.^eb^ ^b^vatthūsū^eb^ti ārammaṇesu, dukkhādīsu vā paṭicchādetabbesu vatthūsu. ^b^sammohetī^eb^ti  dhammasabhāvaṃ jānituṃ paṭivijjhituṃ adentī tassa paṭicchādanavasena sammoheti. ^b^vatthu^eb^nti  idha ārammaṇaṃ adhippetaṃ. ^b^aññamaññañca upatthambheti^eb^ aññamaññasannissayena vinā  ṭhātuṃ asakkontā dve naḷakalāpā viya. ^b^savisaye^eb^ti yathāsakaṃ visaye rūpāyatanādike.  jāyamānānaṃ khandhānaṃ vikārabhāvena labbhamānā jāti te janentī viya hotīti vuttaṃ  ^b^``khandhe ca janetī''^eb^ti. tenāha ^b^``tesaṃ abhinibbattibhāvena pavattattā''^eb^ti.  ^b^pākabhedabhāvañca adhitiṭṭhatī^eb^ti etthāpi ``khandhe janetī''ti ettha vuttanayeneva attho  gahetabbo. pākabhedavasena vattaticceva attho ^a^V2.0321^ea^. paccatīti pāko, bhijjatīti bhedo,  pāko ca bhedo ca ^b^pākabhedaṃ,^eb^ tassa bhāvaṃ paccanaṃ, bhijjanañcāti attho. ^b^sokādīnaṃ  adhiṭṭhānattā^eb^ti tesaṃ kāraṇattā, tehi siddhāya avijjāya sahitehi saṅkhārehi paccayo  ca hoti bhavantarapātubhāvāyāti adhippāyo. cuticittaṃ vā paṭisandhiviññāṇassa anantarapaccayo  hotīti ^b^``paccayo ca hoti bhavantarapātubhāvāyā''^eb^ti vuttaṃ. taṃ pana cuticittaṃ  avijjāsaṅkhārarahitaṃ bhavantarassa paccayo na hotīti sasahāyattadassanatthamāha ^b^``sokādīnaṃ  adhiṭṭhānattā''^eb^ti. ^b^dvedhā^eb^ti attano attano sarasena, dhammantarapaccayabhāvena cāti  dvedhā dvedhā. byāpanicchālopena hi niddeso. </p>
              <p>[03] 657^b^.^eb^ ^b^``avijjāpaccayā^eb^ ^a^M2.0342^ea^ ^b^saṅkhārā''^eb^ti etena saṅkhārānaṃ paccayuppannatādassanena  ``ko nu kho abhisaṅkharotīti esa no kallo pañho''ti dasseti, tenetaṃ kārakadassananivāraṇaṃ.  attā bhavato bhavantaraṃ saṅkamatīti dassanaṃ ^b^attasaṅkantidassanaṃ,^eb^ taṃ saṅkhārapaccayā viññāṇuppattivacanena  nivāritaṃ hoti. pañcannaṃ khandhānaṃ abhedato eko attāti gahaṇaṃ ^b^ghanasaññā,^eb^ taṃ  yamakatālakandaṃ bhindantena viya ``viññāṇapaccayā nāmarūpamattameta''nti vacanena nivāritaṃ  hoti. ^b^``evamādidassananivāraṇa''^eb^nti etena ``socati paridevati dukkhito''tiādidassananivāraṇamāha.  sokādayopi hi paccayāyattā avasavattinoti ``jātipaccayā jarāmaraṇaṃ soka...pe0...  sambhavantī''ti (ma0 ni0 3.126; saṃ0 ni0  2.1; udā0 1) etena vuttamevāti.  ^b^micchādassananivāraṇatopī^eb^ti kārakadassanādinānāvidhamicchābhinivesanivāraṇatopi. </p>
              <p>[03] 658^b^.^eb^ ^b^``salakkhaṇasāmaññalakkhaṇavasenā''^eb^ti etena sabbappakārena dhammānaṃ yāthāvato adassanamāha  tadubhayavinimuttassa dhammesu paramatthato passitabbabhāvassa abhāvato. ^b^upakkhalanaṃ viya^eb^  dukkhuppattihetuto. ^b^patanaṃ viya^eb^ bhavantarapapātato. ^b^gaṇḍapātubhāvo viya^eb^ dukkhatāsūlayogato,  kilesāsucipaggharaṇato ca. ^b^gaṇḍabhedapīḷakā viyā^eb^ti bhedanatthaṃ paccamāne gaṇḍe tassa  upari jāyamānā khuddakapīḷakā viya, gaṇḍassa vā anekadhābhede pīḷakā viya. ^b^ghaṭṭanaṃ  viya^eb^ saṅghaṭṭanarasatāya phasso. ^b^ghaṭṭanadukkhaṃ viyā^eb^ti ghaṭṭanato jātaṃ dukkhaṃ viya tividhadukkhatāvasena  tissannampi vedanānaṃ dukkhabhāvato. ^b^paṭikārābhilāso viyā^eb^ti samudāyassa ekadesanidassanabhāvenāha.  ^b^asappāyaggahaṇaṃ viya^eb^ bahuvidhānatthuppattinimittato. ^b^asappāyalepanaṃ viya^eb^ dukkhahetuno  sasantāne sannidhāpanato. ^b^gaṇḍavikārapātubhāvo viya^eb^  attabhāvagaṇḍassa nibbattivikārabhāvato ^a^V2.0322^ea^,  tannimittañcassa sūnabhāvādisambhavato. sūnatāsarāgapubbaggahaṇādayo hi ^b^gaṇḍavikārā^eb^.  sarasato gaṇḍassa bhijjanaṃ pākena vinā na hotīti bhedaggahaṇenevassa pākopi gahitoti  katvā āha ^b^``gaṇḍabhedo viya jarāmaraṇa''^eb^nti. gaṇḍassa vā visadisāpatti, bhijjanañca  ^b^gaṇḍabhedo,^eb^ tattha visadisāpatti pākoti veditabbaṃ.</p>
              <p>[03] upamāhi ^a^M2.0343^ea^ bhavacakkaṃ viññāpentena ekādhiṭṭhānehi upamāvisesehi taṃ  viññāpetvā idāni nānādhiṭṭhānehi viññāpetuṃ ^b^``yasmā vā''^eb^tiādi vuttaṃ.  tattha paṭalābhibhūtacakkhuko rūpāni na passati, kiñci passantopi viparītaṃ passati,  evaṃ avijjābhibhūto dukkhādīni na paṭipajjati na passati, micchā vā paṭipajjatīti ^b^paṭalaṃ  viya avijjā. kosakārakimi viya^eb^ attanāva katattā, vaṭṭassa attano eva paribbhamanakāraṇattā  ca ^b^kosappadesā viya saṅkhārā^eb^. saṅkhārapariggahaṃ vinā patiṭṭhaṃ alabhamānaṃ ^b^viññāṇaṃ^eb^  pariṇāyakapariggahaṃ vinā patiṭṭhaṃ alabhamāno ^b^rājakumāro viyā^eb^ti pariggahena vinā  patiṭṭhālābho ettha upamopameyyasāmaññaṃ. ^b^upapattinimitta^eb^nti kammādiārammaṇamāha.  ^b^parikappanato^eb^ti ārammaṇakaraṇato, sampayuttena vā vitakkena vitakkanato. devamanussamigavihaṅgādivividhappakāratāya  ^b^māyā viya nāmarūpaṃ^eb^. patiṭṭhāvisesena vuddhivisesāpattito ^b^vanappagumbo viya saḷāyatanaṃ^eb^.  āyatanānaṃ visayivisayabhūtānaṃ aññamaññābhimukhabhāvo ^b^āyatanaghaṭṭanaṃ^eb^. tato āyatanaghaṭṭanato  dvayasaṅghaṭṭanuppattito, vedanādukkhahetuto ca ^b^aggi viya phasso^eb^. sapariḷāhato ^b^dāho  viya vedanā^eb^. uparūpari taṇhāpavaḍḍhanato loṇūdakapānaṃ viya visayānubhavanaṃ. ārammaṇe  pātukamyatābhāvato ^b^pipāsā viya taṇhā. tadassupādāna^eb^nti taṃ abhilāsakaraṇaṃ taṇhādiṭṭhābhinandanaṃ  assa taṃsamaṅgino puggalassa, tadassa vā bhaveyya upādānaṃ. byasanāvahatāya ajānanato bhavupādānaṃ  macchassa baḷisupādānaṃ viya. ettha ca saṅkhārādīnaṃ kosappadesapariṇāyakādīhi dvīhi dvīhi  sadisatāya dve dve upamā vuttāti veditabbā. </p>
              <p>[03] 659^b^.^eb^ koci agambhīro eva gambhīro viya khāyati purāṇatiṇapaṇṇādibharito pabbatasaṅkhepe  jalāsayo viya, na evamayaṃ. ayaṃ pana gambhīrova hutvā obhāsati pakāsati dissatīti  ^b^gambhīrāvabhāso. yathāraha^eb^nti atthādivasena yathānurūpaṃ. </p>
              <p>[01] jātito jarāmaraṇaṃ na na hoti, hoti evāti avadhāraṇe siddhe ``siyā  nu kho jarāmaraṇaṃ ^a^V2.0323^ea^  jātito, aññatopī''ti āsaṅkāyaṃ tadāsaṅkānivattanatthaṃ ^b^``na ca jātiṃ vinā aññato  hotī''^eb^ti vuttaṃ. tattha aññaggahaṇaṃ jātiyā paṭiyogīvisayaṃ, na aññamattavisayaṃ  ^a^M2.0344^ea^ ``jātiṃ vinā''ti vacanato. tenassa nāññaṃ jātiyā sahakārīkāraṇabhūtaṃ  nivattitaṃ hoti. esa nayo ito paresupi. ^b^ittha^eb^nti idaṃ pakāraṃ, iminā pakārenāti  attho. ^b^jātipaccayasambhūtasamudāgataṭṭho^eb^ti jātipaccayasambhūtaṃ hutvā sahitassa attano paccayānurūpassa  uddhaṃ uddhaṃ āgatabhāvo, anuppavattaṭṭhoti attho. atha vā sambhūtaṭṭho ca samudāgataṭṭho ca ^b^sambhūtasamudāgataṭṭho^eb^.  ``na jātito jarāmaraṇaṃ na hoti, na ca jātiṃ vinā aññato hotī''ti hi jātipaccayasambhūtaṭṭho  vutto. ^b^itthañca jātito samudāgacchatī^eb^ti jātipaccayasamudāgataṭṭho, yā yā jāti  yathā yathā paccayo hoti, tadanurūpapātubhāvoti attho.</p>
              <p>[03] tattha ``na jātito jarāmaraṇaṃ na hotī''ti iminā jarāmaraṇassa jātipaccayatāya avitathataṃ  dasseti, ``na jātiṃ vinā aññato jarāmaraṇaṃ hotī''ti iminā anaññathattaṃ, ``itthañca  jātito samudāgacchatī''ti iminā tathataṃ. tena ca yathā paccayadhammā attano paccayuppannānaṃ  paccayabhāve, tathā avitathā anaññathā, evaṃ paccayuppannadhammāpi tabbhāveti dasseti.  esa nayo sesesupi. ``hetuphale ñāṇaṃ atthapaṭisambhidā''ti etena vacanena atthassa  hetuphalabhāvo kathaṃ ñātabboti? ``atthapaṭisambhidā''ti etassa samāsapadassa avayavapadatthaṃ  dassentena ``hetuphale ñāṇa''nti vuttattā. ``atthe paṭisambhidā atthapaṭisambhidā''ti  ettha hi ``atthe''ti etassa atthaṃ dassentena ``hetuphale''ti vuttaṃ, ``paṭisambhidā''ti  etassa atthaṃ dassentena ``ñāṇa''nti, tasmā hetuphalātthasaddā ekatthā, ñāṇapaṭisambhidā  cāti imamatthaṃ vadantena sādhito atthassa hetuphalabhāvo.</p>
              <p>[03] ^b^yenākārenā^eb^ti yena pavattiākārena. sabhāvadhammā hi paccayavisesasiddhena pavattiākārena  visiṭṭhākārā honti. tenāha ``sabbe dhammā sabbākārena buddhassa bhagavato ñāṇamukhe  āpāthamāgacchantī''ti (mahāni0 156; cūḷani0 mogharājamāṇavapucchāniddesa 85). ^b^yadavatthā^eb^ti  yāya avatthāya avatthitā. avatthāvisesavanto hi dhammā tena tena avatthāvisesena taṃ  taṃ atthakiccaṃ sādhetuṃ samatthā honti. svāyaṃ pavattiākāro, avatthāviseso ca  avijjāyapi anupacitakusalasambhārehi duravabodhato eva ñāṇena alabbhaneyyapatiṭṭho ^a^M2.0345^ea^  ^a^V2.0324^ea^  cāti āha ^b^``tassa...pe0... gambhīro''^eb^ti. ^b^tassa^eb^ ākārassa, avatthāya ca. ^b^hetumhi  ñāṇa^eb^nti ettha hetuno dhammapariyāyatā vuttanayeneva veditabbā.</p>
              <p>[03] ^b^assā^eb^ti paṭiccasamuppādassa. ^b^tena tena kāraṇenā^eb^ti tena tena veneyyānaṃ bujjhanānuguṇatāsaṅkhātena  kāraṇena. ^b^tatthā^eb^ti tasmiṃ desanappakāre. ^b^anulomapaṭilomato^eb^ti nayidha paccayuppādā  paccayuppannuppādasaṅkhātaṃ anulomaṃ, paccayanirodhā paccayuppannanirodhasaṅkhātañca paṭilomamāha.  ādito pana antagamanamanulomaṃ, antato ca ādigamanaṃ paṭilomamāha. ādito paṭṭhāya anulomadesanāya,  antato paṭṭhāya paṭilomadesanāya ca ^b^tisandhicatusaṅkhepaṃ^eb^. ``ime cattāro āhārā kiṃnidānā''tiādikāya  (saṃ0 ni0  2.11) vemajjhato paṭṭhāya paṭilomadesanāya, ``cakkhuñca paṭicca rūpe ca uppajjati  cakkhuviññāṇaṃ, tiṇṇaṃ saṅgati phasso, phassapaccayā vedanā''tiādikāya (ma0 ni0  1.204, 400; ma0 ni0 3.421, 425-426; saṃ0 ni0  2.43-45; 2.4.60; kathā0 465,  467) anulomadesanāya ca ^b^dvisandhitisaṅkhepaṃ^eb^. ``saṃyojanīyesu, bhikkhave, dhammesu assādānupassino  viharato taṇhā pavaḍḍhati, taṇhāpaccayā upādāna''ntiādīsu (saṃ0 ni0  2.53, 57) ^b^ekasandhidvisaṅkhepaṃ^eb^.  katthaci ekaṅgopi ca paṭiccasamuppādo desito, so ``tatra, bhikkhave, sutavā ariyasāvako''tiādinā  (saṃ0 ni0  2.62) dassito eva.</p>
              <p>[03] avijjādīnaṃ sabhāvo paṭivijjhīyatīti ^b^paṭivedho^eb^. vuttaṃ hetaṃ ^b^aṭṭhakathāyaṃ^eb^ ``tesaṃ  tesaṃ vā tattha tattha vuttadhammānaṃ paṭivijjhitabbo salakkhaṇasaṅkhāto aviparītasabhāvo paṭivedho''ti  (dha0 sa0 aṭṭha0 nidānakathā). jānanalakkhaṇassa ñāṇassa paṭipakkhabhūto avijjāya ^b^aññāṇaṭṭho^eb^.  ārammaṇassa paccakkhakaraṇena dassanabhūtassa paṭipakkhabhūto ^b^adassanaṭṭho^eb^. yena panesā dukkhādīnaṃ  yāthāvasarasaṃ paṭivijjhituṃ na deti, chādetvā pariyonandhitvā tiṭṭhati, so tassā ^b^saccāsampaṭivedhaṭṭho^eb^.  apuññābhisaṅkhārekadeso ^b^sarāgo,^eb^ añño ^b^virāgo^eb^. rāgassa vā apaṭipakkhabhāvato  rāgapavaḍḍhako apuññābhisaṅkhāro sabbopi ^b^sarāgo,^eb^ itaro ^a^M2.0346^ea^ tappaṭipakkhabhāvato  ^b^virāgo^eb^. ``dīgharattaṃ hetaṃ, bhikkhave, assutavato puthujjanassa ajjhositaṃ mamāyitaṃ  parāmaṭṭhaṃ `etaṃ mama, esohamasmi, eso me attā''ti (saṃ0 ni0  2.62) attaparāmāsassa  viññāṇaṃ visesato vatthu vuttanti viññāṇassa ^b^suññataṭṭho^eb^ gambhīro. attā vijānāti  saṃsaratīti sabyāpāratāsaṅkanti abhinivesabalavatāya ^b^abyāpāraṭṭhāsaṅkantipaṭisandhipātubhāvaṭṭhā^eb^  ^a^V2.0325^ea^ ca gambhīrā. ^b^nāmarūpassa^eb^ paṭisandhikkhaṇe ^b^ekuppādo,^eb^ pavattiyaṃ visuṃ visuṃ  yathārahaṃ ^b^ekuppādo,^eb^ nāmassa rūpena, rūpassa ca nāmena asampayogato ^b^vinibbhogo,^eb^  nāmassa nāmena, rūpassa ca rūpena, ekaccassa ekaccena ^b^avinibbhogo^eb^ yojetabbo.  ekuppādekanirodhe hi avinibbhoge adhippete so rūpassa ca ekakalāpavuttino labbhati.  atha vā ekacatuvokārabhavesu nāmarūpānaṃ asahavattanato aññamaññavinibbhogo, pañcavokārabhave  sahavattanato avinibbhogo ca veditabbo.</p>
              <p>[03] ^b^adhipatiyaṭṭho^eb^ nāma idha indriyapaccayabhāvo. ``lokopeso dvārāpesā khettampeta''nti  (dha0 sa0 598-599) vuttā ^b^lokādiatthā^eb^ cakkhādīsu pañcasu yojetabbā. manāyatanassāpi  lujjanato, manosamphassādīnaṃ dvārakhettabhāvato ca ete atthā sambhavanti eva. āpāthagatānaṃ  rūpādīnaṃ pakāsanayogyatālakkhaṇaṃ obhāsanaṃ cakkhādīnaṃ ^b^visayibhāvo,^eb^ manāyatanassa vijānanaṃ.  ^b^saṅghaṭṭanaṭṭho^eb^ visesato cakkhusamphassādīnaṃ pañcannaṃ, itare channampi yojetabbā. phusanañca  phassassa sabhāvo, saṅghaṭṭanaṃ raso, itare upaṭṭhānākārā. ^b^ārammaṇarasānubhavanaṭṭho^eb^ rasavasena  vutto, ^b^vedayitaṭṭho^eb^ lakkhaṇavasena. sukhadukkhamajjhattabhāvā yathākkamaṃ tissannaṃ vedanānaṃ  sabhāvavasena vuttā. attā vedayatīti abhinivesassa balavatāya ^b^nijjīvaṭṭho^eb^ vedanāya  gambhīro. nijjīvāya vā vedanāya vedayitaṃ nijjīvavedayitaṃ, nijjīvavedayitameva attho  ^b^nijjīvavedayitaṭṭho^eb^. sappītikataṇhāya ^b^abhinanditaṭṭho,^eb^ balavatarataṇhāya gilitvā pariniṭṭhāpanaṃ  ^b^ajjhosānaṭṭho^eb^. itaro sādhāraṇavasena veditabbo. ^b^ādānaggahaṇābhinivesaṭṭhā^eb^ catunnampi  upādānānaṃ samānā, ^b^parāmāsaṭṭho^eb^ vutto diṭṭhupādānādīnameva, tathā ^b^duratikkamaṭṭho^eb^.  ``diṭṭhikantāro''ti (dha0 sa0 392) hi vacanato diṭṭhīnaṃ duratikkamatā, daḷhaggahaṇattā  ^a^M2.0347^ea^ vā catunnampi ^b^duratikkamaṭṭho^eb^ yojetabbo. duratikkamatāyapi hi  taṇhāya ^b^samuddaṭṭho^eb^ vutto. ^b^yonigatiṭhitinivāsesukhipana^eb^nti samāse bhummavacanassa  alopo daṭṭhabbo. evañhi tena āyūhanābhisaṅkharaṇapadānaṃ samāso hoti. jarāmaraṇaṅgaṃ maraṇappadhānanti  maraṇaṭṭhā eva ^b^khayādayo^eb^ gambhīrāti dassitā. navanavānañhi khayena khaṇḍiccādiparipakkappavatti  jarāti, khayaṭṭho vā jarāya vuttoti daṭṭhabbo. navabhāvāpagamo hi khayoti vattuṃ yuttoti.  ^b^vipariṇāmaṭṭho^eb^ dvinnampi. santativasena vā jarāya khayavayabhāvo, sammutikhaṇikavasena  maraṇassa bhedavipariṇāmatā yojetabbā. </p>
              <p>[03] 660^b^.^eb^ ^b^atthanayā^eb^ti atthānaṃ nayā, avijjādiatthehi ekattādī sakena bhāvena nayanti  gamentīti ^a^V2.0326^ea^ ekattādayo, tesaṃ nayāti vuttā. nīyantīti hi nayāti. atthā eva vā  ekattādibhāvena nīyamānā ñāyamānā ^b^atthanayā^eb^ti vuttā. nīyanti etehīti vā  nayā, ekattādīhi ca atthā ``eka''ntiādinā nīyanti, tasmā ekattādayo atthānaṃ  nayāti ^b^atthanayā^eb^.</p>
              <p>[03] ^b^aṅkurādibhāvenā^eb^ti aṅkurapattanāḷakhandhasākhāpallavapalāsādibhāvena pavattamāne avayave ekajjhaṃ  gahetvā santānānupacchedena bījaṃ rukkhabhāvaṃ pattaṃ rukkhabhāvena pavattaṃ tañca ekattena  vuccatīti ^b^santānānupacchedo^eb^ yathā ekattaṃ, evaṃ idhāpi avijjāsaṅkhārādihetuhetusamuppannānaṃ  santānānupacchedo ekasantatipatitatā ^b^ekattanayo^eb^ti dasseti. ^b^``hetuphalasambandhenā''^eb^ti  etena santānānupacchedaṃ vibhāveti. satipi hi hetuphalānaṃ paramatthato bhede hetubhāvena,  phalabhāvena ca tesaṃ sambandhabhāvoyevettha ^b^santānānupacchedo,^eb^ yato yasmiṃ santāne kammaṃ  nibbattaṃ, tattheva phaluppattīti katassa vināso, akatassa abbhāgamo ca natthīti.  ^b^ekattaggahaṇato^eb^ti hetuphalānaṃ bhedaṃ anupadhāretvā hetuṃ, phalañca abhinnaṃ katvā  ubhinnaṃ ekabhāvassa abhedassa gahaṇena. ``tadeva viññāṇaṃ sandhāvati saṃsaratī''tiādinā  ^b^sassatadiṭṭhiṃ upādiyati^eb^.</p>
              <p>[03] ^b^lakkhaṇavavatthāna^eb^nti sabhāvavavatthānaṃ hetuno, phalassa ca bhinnasabhāvatāvabodho. ^b^bhinnasantānassevā^eb^ti  sambandharahitassa nānattassa gahaṇato ^a^M2.0348^ea^ añño mato, añño jāto, tasmā ``sattantaro  ucchinno, sattantaro uppanno''ti gaṇhanto ^b^ucchedadiṭṭhiṃ upādiyati^eb^.</p>
              <p>[03] amhehi uppādetabbanti ānetvā sambandho. ^b^byāpārābhāvo^eb^ anabhisandhitāya abyāvaṭatā.  ^b^sammā passanto^eb^ti ``nirīhā nijjīvā dhammamattā''ti passanto. sabhāvo eva niyamo  ^b^sabhāvaniyamo^eb^ ``sasambhāraggino uddhamukhatā, sasambhāravāyuno tiriyagamana''nti evamādi  viya. tena siddho yathāsakaṃ paccayuppannassa ^b^hetubhāvo^eb^. ``kassaci kattuno abhāvā  na kāci kiriyā phalapabandhinī''ti ^b^akiriyadiṭṭhiṃ upādiyati^eb^.</p>
              <p>[03] ``khīrato dadhi, na udakato, tilato telaṃ, na vālikato''ti sabbato sabbasambhavābhāvadassanena  ^b^ahetukadiṭṭhiṃ^eb^ hetuanurūpameva phalaṃ passanto ^b^akiriyadiṭṭhiṃ pajahati. yato  kutocī^eb^ti yadi aññasmā aññassa uppatti siyā, vālikato telassa, ucchuto khīrassa  ^a^V2.0327^ea^ kasmā uppatti na siyā, tasmā na koci kassaci hetu atthīti ^b^ahetukadiṭṭhiṃ,^eb^  avijjamānepi hetumhi niyatatāya tilagāvīsukkasoṇitādīhi telakhīrasarīrādīni pavattantīti  ^b^niyativādañca upādiyatī^eb^ti viññātabbaṃ yathārahaṃ. </p>
              <p>[03] 661^b^.^eb^ kasmā? yasmā idañhi bhavacakkaṃ apadāletvā saṃsārabhayamatīto na koci supinantarepi  atthīti sambandho. ^b^agādhaṃ^eb^ appatiṭṭhaṃ ^b^duratiyānaṃ^eb^ duratikkamaṃ. ^b^asanivicakkamivā^eb^ti  asanimaṇḍalamiva. tañhi nimmathanameva, nānimmathanaṃ pavattati, evaṃ bhavacakkampi ekantadukkhuppādanatova  ^b^``niccanimmathana''^eb^nti vuttaṃ.</p>
              <p>[03] ñāṇāsinā apadāletvā saṃsārabhayamatīto natthīti etassa sādhakasuttaṃ dassento ^b^``vuttampi  ceta''^eb^ntiādimāha. tantūnaṃ ākulakaṃ tantākulakaṃ, tantākulakamiva jātā  ^b^tantākulakajātā,^eb^ kilesakammavipākehi ativiya jaṭitāti attho. kuliyā  sakuṇiyā nīḍaṃ kulikaṃ, taṃ viya jātā ^b^kulikuṇḍikajātā^eb^. muñcā viya,  pabbajā viya ca bhūtā jātā ^b^muñjapabbajabhūtā^eb^. tadubhayaṃ ^a^M2.0349^ea^ kira tiṇaṃ  ākulaṃ jaṭitaṃ hutvā vaḍḍhati. vaḍḍhiyā abhāvato ^b^apāyaṃ,^eb^ dukkhagatibhāvato ^b^duggatiṃ,^eb^  sukhasamussayato vinipatitattā ^b^vinipātañca,^eb^ catubbidhaṃ apāyaṃ ``khandhānañca paṭipāṭī''tiādinā  (visuddhi0 2.619; dī0 ni0 aṭṭha0 2.95 āpasādanāvaṇṇanā; saṃ0 ni0 aṭṭha0 2.2.60;  a0 ni0 aṭṭha0 2.4.199; vibha0 aṭṭha0 226 saṅkhārapadaniddesa; dha0 sa0 aṭṭha0 nidānakathā; su0  ni0 aṭṭha0 2.523; udā0 aṭṭha0 39; itivu0 aṭṭha0 14, 58; theragā0 aṭṭha0 1.67, 99; paṭi0  ma0 aṭṭha0 2.1.117; cūḷani0 aṭṭha0 6; bu0 vaṃ0 aṭṭha0 2.58) vuttaṃ ^b^saṃsārañca nātivattati^eb^.  saṃsāro eva vā sabbo idha vaḍḍhiapagamādiatthehi apāyādināmako vutto kevalaṃ dukkhakkhandhabhāvato. </p>
              <p>[06] paññābhūminiddesavaṇṇanā niṭṭhitā. </p>
              <p>[06] iti sattarasamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 18. diṭṭhivisuddhiniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> nāmarūpapariggahakathāvaṇṇanā </h3n>
            <h4>
              <h4n> </h4n>
              <p>[03] 662^b^.^eb^ yā ^a^M2.0350^ea^ ^a^V2.0328^ea^ visuddhiyo sampādetabbāti sambandho. ^b^imesu^eb^ yathāvicāritesu  khandhādīsu vipassanāya ^b^bhūmibhūtesu dhammesu^eb^. ganthassa uggaṇhanaṃ vācuggatakaraṇaṃ  ^b^uggaho,^eb^ parito sabbathāpi atthassa ñātumicchā ^b^paripucchā,^eb^ savanupaparikkhādivasena  tadatthassa manasikāravidhi, tadubhayavasena yasmā tatthapi ñāṇaṃ svāsevitaṃ hoti, tasmā  vuttaṃ ^b^``uggahaparipucchāvasena ñāṇaparicayaṃ katvā''^eb^ti, khandhādīsu sutamayaṃ ñāṇaṃ  uppādetvāti attho. ^b^vitthāritameva,^eb^ tasmā tattha vitthāritanayānusārena sīlavisuddhi  sampādetabbāti adhippāyo. upacārasamādhipi appanāsamādhi viya vipassanāya adhiṭṭhānabhāvato  cittavisuddhiyevāti āha ^b^``saupacārā''^eb^ti. ^b^veditabbā^eb^ti attano santāne nibbattanavaseneva  veditabbā. evañhi tā paccakkhato viditā nāma honti, tasmā veditabbā sampādetabbāti  vuttaṃ hoti. ^b^veditabbā^eb^ti vā samāpattisukhādhigamavasena anubhavitabbāti attho.  na hi kevalena jānanamattena cittavisuddhiyaṃ patiṭṭhito nāma hoti, na ca tattha apatiṭṭhāya  uparivisuddhiṃ sampādetuṃ sakkāti.</p>
              <p>[03] ^b^nāmarūpānaṃ yāthāvadassana^eb^nti nāmassa, rūpassa ca vibhajja yathābhūtasabhāvadassanaṃ. nāmaggahaṇena  cettha vedanādīnaṃ catunnaṃ tebhūmakānaṃ khandhānaṃ gahaṇaṃ, na ``viññāṇapaccayā nāmarūpa''nti  ettha viya viññāṇaṃ vinā, nāpi ``nāmañca rūpañcā''ti (dī0 ni0 3.304, 352;  dha0 sa0 dukamātikā 109) ettha viya sanibbānehi lokuttarakkhandhehi saddhinti daṭṭhabbaṃ. </p>
              <p>[03] 663^b^.^eb^ yāti pajjati etenāti yānaṃ, samathova yānaṃ samathayānaṃ, taṃ etassa atthīti samathayāniko.  jhāne, jhānūpacāre vā patiṭṭhāya vipassanaṃ anuyuñjantassetaṃ nāmaṃ, tena  ^b^samathayānikena^eb^ ^a^V2.0329^ea^.  ^b^``ṭhapetvā nevasaññānāsaññāyatana''^eb^nti idaṃ bhavaggadhammānaṃ ādikammikassa duppariggahatāya  vuttaṃ. ^b^lakkhaṇarasādivasena pariggahetabbā^eb^ ñāṇena paricchijja gahetabbā, pariggahavidhi  pana ^b^khandhaniddese^eb^ (visuddhi0 2.421 ādayo) vuttā evāti adhippāyo. ārammaṇābhimukhanamanaṃ  ārammaṇena vinā appavatti, tena namanaṭṭhena, nāmakaraṇaṭṭhena ^a^M2.0351^ea^ vā. vedanādayo  hi arūpadhammā sabbadāpi ca phassādināmakattā pathavīādayo viya kesakumbhādināmantarānāpajjanato  attanāva katanāmatāya nāmakaraṇaṭṭhena ^b^``nāma''^eb^nti vuccanti. atha vā adhivacanasamphasso  viya adhivacanaṃ nāmaṃ antarena anupacitasambhārānaṃ gahaṇaṃ na gacchantīti nāmāyattaggahaṇatāya  vedanādayo ^b^``nāma''^eb^nti vuccanti, rūpaṃ pana vināpi nāmasavanaṃ attano ruppanasabhāveneva  gahaṇaṃ gacchati. ^b^vavatthāpetabba^eb^nti asaṅkarato ṭhapetabbaṃ, aññamaññaṃ, rūpena ca amissitaṃ  katvā citte ṭhapetabbanti attho.</p>
              <p>[03] nāmarūpapariggaho ca nāma yāvadeva tassa paṭinissajjanatthanti tadanurūpameva nidassanaṃ dassento  ^b^``yathā nāmā''^eb^tiādimāha. ^b^ruppanato^eb^ti ettha ruppanaṭṭho ``sītādivirodhipaccayasannipāte  visadisuppattī''tiādinā (visuddhi0 mahāṭī0 2.432) ^b^khandhaniddesavaṇṇanāyaṃ^eb^ vuttoyeva.  evaṃ visuṃ nāmapariggahaṃ, rūpapariggahañca dassetvā idāni ekajjhaṃ nāmarūpapariggahaṃ  dassetuṃ ^b^``tato namanalakkhaṇa''^eb^ntiādi vuttaṃ. </p>
              <p>[03] 664^b^.^eb^ iti arūpamukhena vipassanābhinivesaṃ dassetvā idāni rūpamukhena taṃ dassento ^b^``suddhavipassanāyāniko  panā''^eb^tiādimāha. tattha samathayānikassa samathamukhena vipassanābhiniveso, vipassanāyānikassa  pana samathaṃ anissāyāti āha ^b^``suddhavipassanāyāniko''^eb^ti, samathabhāvanāya amissitavipassanāyānavāti  attho. ^b^ayameva vā samathayāniko^eb^ti yathāvutto samathayāniko eva vā. tena samathayānikassāpi  rūpamukhena vipassanābhiniveso labbhati, na arūpamukhenevāti dasseti. ^b^tesaṃ tesaṃ  dhātupariggahamukhāna^eb^nti ``yaṃ thaddhalakkhaṇaṃ, ayaṃ pathavīdhātū''tiādinā (visuddhi0 1.308)  saṅkhepamanasikārādivasena vuttesu terasasu dhātupariggahamukhesu. kammasamuṭṭhāno nāma  keso cammabbhantaragato. ^b^tatthevā^eb^ti tasmiṃyeva kammasamuṭṭhāne kese. kāyappasādassa  viya bhāvassāpi sakalasarīrabyāpitāya ^b^``bhāvassa atthitāyā''^eb^ti vuttaṃ. puna ^b^tatthevā^eb^ti  tasmiṃyeva kesasaññite rūpasamudāye. ^b^aparānipī^eb^ti pubbe vuttāni kammasamuṭṭhānāni  vīsati, imāni āhārasamuṭṭhānādīni catuvīsati ^a^V2.0330^ea^ rūpānīti sabbānipi ^b^catucattālīsa,^eb^  tañca ^a^M2.0352^ea^ kho tattha labbhamānasantatisīsasāmaññena veditabbaṃ. ^b^``catucattālīsā''^eb^ti  ca idaṃ saddassa aniyatattā vuttaṃ. na hi sabbakālaṃ utucittato rūpaṃ uppajjantaṃ sasaddameva  uppajjatīti. ^b^eva^eb^nti yathā kese, evaṃ lomādīsu catusamuṭṭhānikesu. ^b^catuvīsatikoṭṭhāsesū^eb^ti  dvattiṃsāya koṭṭhāsesu vakkhamāne aṭṭha koṭṭhāse apanetvā catuvīsatikoṭṭhāsesu. sedādīnaṃ  ātapūpatāpādinā, cittavikārena ca uppajjanato te ^b^utucittasamuṭṭhānā^eb^ vuttā.</p>
              <p>[03] dvattiṃsakoṭṭhāsagatesu rūpesu pākaṭesu jātesu tadaññānipi pākaṭāni hontīti tānipi  dassetuṃ ^b^``apare''^eb^tiādi vuttaṃ. tattha ^b^apare dasa ākārā^eb^ti tejovāyokoṭṭhāsavasena  apare dasa ākārā. ^b^kammaje^eb^ti bhūtakathanaṃ, na visesanaṃ asitādiparipācakassa  tejassa akammajassa abhāvato. ^b^tathā cittaje^eb^ti ca ekantacittasamuṭṭhānattā assāsapassāsānanti  keci, taṃ na, acittajasantāne pavattānaṃ utujabhāvato. abbhantaraṭṭhā eva hi te cittajā,  na bahiddhā, tasmā tattha ^b^``cittaje''^eb^ti idaṃ visesanameva, ayañca attho heṭṭhā ānāpānakathāyaṃ  vuttoyeva. ^b^sesesū^eb^ti santappanādivasena ceva uddhaṅgamādivasena ca pavattesu tejovāyokoṭṭhāsesu.</p>
              <p>[03] cakkhudasakādīsu padhānarūpaṃ cakkhādayoti tesu labbhamānaṃ vatthudvārabhāvaṃ avayavakiccaṃ samudāye  āropetvā vuttaṃ ^b^``vatthudvāravasena pañca cakkhudasakādayo''^eb^ti. vatthuvasena hadayavatthudasakañcāti  yojetabbaṃ, ekayoganiddiṭṭhānampi ekadeso anuvattatīti. ^b^sabbānipī^eb^ti yathāvuttagaṇanāyaṃ  catunnavuticatusatādhikāni sahassarūparūpāni. koṭṭhāsāvayavānaṃ pana tadavayavakalāpānañca  bhede gayhamāne ativiya tato bahutaro rūpabhedo hoti, so pana bhedo idha ādikammikassa  duppariggahoti na gahetabbo.</p>
              <p>[03] kāmaṃ vatthuvasenāpi arūpadhammā pākaṭā honti, dvāravasena pana pariggaho anākuloti  katvā vuttaṃ ^b^``dvāravasena arūpadhammā pākaṭā^eb^ ^b^hontī''^eb^ti ^a^M2.0353^ea^. sabbasaṅgāhikavasena  ^b^``ekāsīti lokiyacittānī''^eb^ti vuttaṃ, lābhino eva pana mahaggatacittāni supākaṭāni  honti. ^b^avisesenā^eb^ti sādhāraṇato. phassādayo hi satta cetasikā cakkhuviññāṇādīhipi  uppajjanato sabbacittuppādasādhāraṇā. ^b^sabbepi te^eb^ti ekāsīti lokiyacittāni,  taṃsampayuttaphassādayoti ^a^V2.0331^ea^ sabbepi te arūpadhamme. ārammaṇādivibhāgena pana cittuppādabhede  gayhamāne tato bahutaro eva hoti, so pana idha nādhippeto. </p>
              <p>[03] 665^b^.^eb^ assa cakkhupasādassa nissayabhūtā pana catasso dhātuyoti sambandho. sahajātarūpāni  tassa cakkhupasādassa icceva sambandho. ^b^tatthevā^eb^ti tasmiṃyeva sasambhāracakkhupadese.  ^b^anupādinnarūpānī^eb^ti pubbe vuttarūpānaṃ upādinnarūpattā vuttaṃ, akammajarūpānīti  attho. ^b^sesānī^eb^ti paṭhamaṃ cakkhuno vuttattā tato sesāni, tena pana saddhiṃ catupaññāsa  rūpāni honti. cakkhudasakādīsu ekassapi aggahetabbato ^b^``avasesāni tecattālīsa  rūpānī''^eb^ti vuttaṃ. saddassa aniyatattā taṃ aggahetvā ``tecattālīsa rūpānī''ti  vatvā puna utucittasamuṭṭhāne dve sadde gahetvā ^b^``pañcacattālīsā''^eb^ti kecivādo  dassito.</p>
              <p>[03] ^b^avasesarūpānī^eb^ti ``dasa dhātuyo''ti vutte dvādasa rūpadhamme ṭhapetvā avasesāni cha nipphannarūpāni.  rūparūpāneva hi idha pariggayhanti, na rūpaparicchedavikāralakkhaṇāni. cakkhusannissayarūpārammaṇabhāvasāmaññena,  cittabhāvasāmaññena ca kusalākusalavipākatāya duvidhampi cakkhuviññāṇaṃ cittantveva  vuttaṃ. ^b^eva^eb^nti iminā ``cakkhuṃ nissāyā''tiādinā vuttaṃ, avuttañca ``sotaṃ  nissāyā''tiādikaṃ saṅgaṇhāti. ^b^manoviññāṇadhātū^eb^ti etthapi ``ekā''ti padaṃ  ānetvā sambandhitabbaṃ ``ekā manoviññāṇadhātū''ti. aḍḍhena ekādasa ^b^aḍḍhekādasa,^eb^  aḍḍhaṃ vā ekādasamaṃ etāsanti ^b^aḍḍhekādasa. aḍḍhaṭṭhamā^eb^ti etthāpi eseva nayo. </p>
              <p>[03] 666^b^.^eb^ ^b^cakkhudhātuyaṃ vuttanayenevā^eb^ti ``yaṃ loko setakaṇhamaṇḍalavicitta''ntiādinā  (visuddhi0 2.665) vuttanayena. </p>
              <p>[03] 667^b^.^eb^ ^b^idha bhikkhu imasmiṃ sarīre^eb^ti ajjhattaṃ vipassanābhinivesadassanavasena vuttaṃ.  teneva hi ekasseva bhāvassa gahitattā ^b^``sattarasa^eb^ ^a^M2.0354^ea^ ^b^rūpāni sammasanupagānī''^eb^ti  āha. sammasituṃ sakkuṇeyyāni sammasanaṃ upagacchantīti ^b^sammasanupagāni,^eb^ sammasanīyānīti  attho. ^b^ākāra^eb^-ggahaṇena viññattidvayaṃ vuttaṃ, ^b^vikāra^eb^-ggahaṇena lahutādittayaṃ,  itarena ākāsadhātūti vadanti. ^b^ākāra^eb^-ggahaṇena pana viññattidvayena saddhiṃ lakkhaṇarūpamāha.  tampi hi rūpānaṃ uppajjanādiākāramattanti. ^b^antaraparicchedo^eb^ti taṃtaṃkalāpānaṃ  asaṅkarakāraṇatāya antarabhūto paricchedo ^a^V2.0332^ea^. yadi na sammasanupagāni, ākārādimattāni ca,  kathaṃ rūpānīti āha ^b^``apica kho''^eb^tiādi. </p>
              <p>[03] 668^b^.^eb^ evaṃ dvācattālīsāya koṭṭhāsānaṃ vasena vitthārato rūpapariggahaṃ tadanusārena vitthārato  eva nāmapariggahaṃ vibhāvetvā tato saṃkhittasaṃkhittatarasaṃkhittatamavasena, aṭṭhārasadhātuvasena,  dvādasāyatanavasena, pañcakkhandhavasena ca rūpārūpapariggahaṃ dassetvā atisaṃkhittanayenāpi dassetuṃ  ^b^``yaṃ kiñci rūpa''^eb^ntiādi vuttaṃ.</p>
              <p>[03] yathā ca dhātuādivasena, evaṃ indriyasaccapaṭiccasamuppādavasenapi rūpārūpapariggaho veditabbo.  kathaṃ? indriyavasena tāva cakkhādīni pañca, itthipurisindriyāni cāti satta indriyāni  rūpaṃ, manindriyaṃ, pañca vedanindriyāni, saddhādīni pañca cāti ekādasa nāmaṃ, jīvitindriyaṃ  nāmañca rūpañca, pacchimāni tīṇi idha anadhippetāni lokuttarattā. dukkhasaccaṃ nāmañca  rūpañca, samudayasaccaṃ nāmaṃ, itarāni idha nādhippetāni lokuttarattā. paccayākāre  ādito tīṇi aṅgāni nāmaṃ, catutthapañcamāni nāmañca rūpañca, chaṭṭhasattamāṭṭhamanavamāni nāmaṃ,  dasamaṃ nāmañceva nāmarūpañca, pacchimāni dve paccekaṃ nāmañca rūpañcāti evaṃ tattha tattha  vuttanayānusārena indriyasaccapaccayākāravasenapi nāmarūpapariggaho kātabbo. evaṃ pana  nāmarūpapariggahassa vibhāgena kathane payojanaṃ heṭṭhā vuttameva. </p>
              <p>[03] 669^b^.^eb^ kāmaṃ vedanādīsu arūpadhammesu na uttaruttarā viya purimapurimā sukhumā, tathāpi  saṅghaṭṭanena vikārāapajjanake rūpadhamme upādāya sabbepi te sukhumā evāti āha ^b^``sukhumattā  arūpaṃ na upaṭṭhātī''^eb^ti. ^b^sammasitabba^eb^nti sammadeva lakkhaṇādito vīmaṃsitabbaṃ. ^b^manasikātabba^eb^nti  tathā citte ṭhapetabbaṃ. ^b^pariggahetabba^eb^nti paricchedakārikāya paññāya paricchijja  gahetabbaṃ. ^b^vavatthapetabba^eb^nti aññamaññaṃ asaṅkarato vinicchitabbaṃ. ^b^assā^eb^ti yogino  ^a^M2.0355^ea^. ^b^suvikkhālita^eb^nti suvisodhitaṃ. ādikammikassa hi kammaṭṭhānaṃ  pariggaṇhantassa yāva dhammā suparibyattaṃ na upatiṭṭhanti, tāva te tappaṭicchādakasammohabalena  abhibhūtā avisuddhā nāma honti, asaṅkarato upaṭṭhānābhāvato aññamaññañca jaṭitā. yadā  pana sammasanādividhinā taṃ vibhūtaṃ hoti, tadā te suvikkhālitā, nijjaṭā ca nāma  honti. tenāha ^b^``yathā yathā hī''^eb^tiādi. ādikammikassa arūpadhammā yebhuyyena  rūpadhamme ārabbha pavattanākārena ^a^V2.0333^ea^ gahaṇaṃ gacchantīti katvā vuttaṃ ^b^``tadārammaṇā arūpadhammā''^eb^ti.  teneva hi heṭṭhā ``tassevaṃ pariggahitarūpassa dvāravasena arūpadhammā pākaṭā hontī''ti  vuttaṃ, na vatthuvasenāti.</p>
              <p>[03] idāni rūpapariggaho arūpapariggahassa upāyo, upatthambho cāti yathāvuttamatthaṃ upamāhi pakāsetuṃ  ^b^``yathā hī''^eb^tiādi vuttaṃ. ^b^mukhanimitta^eb^nti mukhassa paṭibimbaṃ. tatridaṃ upamāsaṃsandanaṃ --  cakkhumā puriso viya yogāvacaro, tassa cakkhu viya yogino kammaṭṭhānapariggāhakañāṇaṃ,  ādāsaṃ viya rūpapariggaho, mukhanimittaṃ viya arūpapariggaho, ādāsassa aparisuddhakālo  viya rūpapariggahassa avikkhālitakālo, tadā mukhanimittassa apaññāyanaṃ viya rūpapariggahassa  avisuddhatāya arūpadhammānaṃ anupaṭṭhānaṃ, ādāsassa punappunaṃ parimajjanaṃ viya rūpapariggahassa  punappunaṃ visodhanaṃ, suparimajjite ādāse subyattaṃ mukhanimittassa paññāyanaṃ viya  suvikkhālite nijjaṭe rūpapariggahe arūpadhammānaṃ suṭṭhu upaṭṭhānanti. iminā nayena ^b^telatthikopamā^eb^dīsupi  yathārahaṃ upamāsaṃsandanaṃ veditabbaṃ. ^b^tilapiṭṭha^eb^nti tilacuṇṇaṃ. ^b^katakaṭṭhi^eb^nti  katakabījaṃ. ^b^kalalakaddama^eb^nti tanukaddamaṃ.</p>
              <p>[03] ^b^tappaccanīkakilesā^eb^ti tassa arūpadhammapariggāhakañāṇassa vibandhabhāvena paṭipakkhabhūtā  sammohādikilesā. ^b^ucchu^eb^ādiupamāsu idaṃ mukhamattassa dassanaṃ -- yathā ucchurasaṃ gahetukāmo  ucchūni ucchuyante pakkhipitvā ekavāraṃ dvivāraṃ yantakkamanamattena ucchurase anikkhamante  na ucchūni chaḍḍetvā gacchati, yathā vā core gahetvā tehi katakammaṃ jānitukāmo  dvattippahāramattena tesu tamatthaṃ akathentesu na te muñcati, yathā vā pana godammako goṇaṃ  dametukāmo dhure taṃ yojetvā ekavāraṃ dvivāraṃ tasmiṃ pathena agacchante na vissajjeti,  yathā ^a^M2.0356^ea^ ca dadhiṃ manthetvā navanītaṃ gahetukāmo dadhikalasiyaṃ manthaṃ pakkhipitvā  sakiṃ, dvikkhattuṃ vā manthassa bhamanamattena navanīte anuppajjante na dadhiṃ chaḍḍeti, yathā  vā pana macche pacitvā khāditukāmo ekavāraṃ dvivāraṃ aggidānamattena macchesu apaccantesu  na te chaḍḍeti. ``atha kho naṃ punappunaṃ parimajjatī''ti ettha vuttanayānusārena ``atha  kho naṃ ucchuyante punappunaṃ uppīḷetī''tiādinā sabbattha upamattho yojetabbo. </p>
            </h4>
          </h3>
          <h3>
            <h3n> arūpadhammānaṃ upaṭṭhānākārakathāvaṇṇanā </h3n>
            <h4>
              <h4n> </h4n>
              <p>[03] 670^b^.^eb^ ākirīyanti ^a^V2.0334^ea^ abhimukhā honti etehīti ākārā, arūpadhammānaṃ upaṭṭhānassa mukhabhūtā  phusanānubhavanavijānanappakārāti āha ^b^``arūpadhammā tīhi ākārehi upaṭṭhahantī''^eb^tiādi.  ārammaṇe pavattamānesu cittacetasikesu asatipi pubbāpariye phusanalakkhaṇo phasso,  tattha sabbapaṭhamaṃ abhinipatanto viya hotīti vuttaṃ ^b^``paṭhamābhinipāto phasso''^eb^ti.  tenassa phusanākārena supākaṭabhāvena upaṭṭhānaṃ dasseti. phasse pana upaṭṭhite yasmiṃ  ārammaṇe so phasso, tassa anubhavanalakkhaṇā vedanā, sañjānanalakkhaṇā saññā, āyūhanalakkhaṇā  cetanā, paṭivijānanalakkhaṇaṃ viññāṇanti imepi pākaṭā hontīti āha ^b^``taṃsampayuttā  vedanā''^eb^tiādi. evaṃ salakkhaṇasaṅkhepato catudhātuvavatthānavasena phassamukhena arūpapariggahaṃ  dassetvā idāni vitthārato catudhātuvavatthānavasena taṃ dassetuṃ ^b^``tathā kese''^eb^tiādi  vuttaṃ. tattha ^b^kese pathavīdhātū^eb^ti kesasaṅkhāte pathavīkoṭṭhāse pathavīdhātu.  lakkhaṇavibhattito hi dhātuvavatthānadassanametaṃ.</p>
              <p>[03] punapi dvinnaṃ dhātuvavatthānānaṃ vasena vedanāmukhena arūpapariggahaṃ dassetuṃ ^b^``ekassā''^eb^tiādi  vuttaṃ. tattha ^b^tassa rasānubhavanakavedanā^eb^ti thaddhabhāvasaṅkhātassa phoṭṭhabbasabhāvassa anubhavanavasena  pavattavedanā.</p>
              <p>[03] ^b^aparassā^eb^ti etthāpi vuttanayeneva sambandho veditabbo. tattha ^b^ārammaṇapaṭivijānana^eb^nti  thaddhatāsaṅkhātaphoṭṭhabbārammaṇapaṭivijānanaṃ. kāyadvārābhinihataṃ, kevalaṃ vā manodvārikajavanaviññāṇamāha.  tañhi ``pathavīdhātu ^a^M2.0357^ea^ kakkhaḷalakkhaṇā''ti paṭivijānāti, itaraṃ pana kakkhaḷalakkhaṇapaṭivijānanamattamevāti. </p>
              <p>[01] ^b^eteneva upāyenā^eb^ti yvāyaṃ salakkhaṇasaṅkhepato, salakkhaṇavibhattito ca dhātuvavatthānavasena  rūpapariggahaṃ dassetvā tattha ṭhitassa phassādimukhena arūpapariggaṇhanupāyo dassito, eteneva  upāyena. ^b^kammasamuṭṭhānakese^eb^ti catusamuṭṭhānakesato niddhārite kammasamuṭṭhānakese.  ^b^kakkhaḷalakkhaṇātiādinā nayenā^eb^ti ^b^ādi^eb^-saddena na kevalaṃ ``paggharaṇalakkhaṇā āpodhātū''tiādinā  lakkhaṇavisesena saddhiṃ dhātvantarāniyeva, atha kho ekasamuṭṭhānādibhedāni koṭṭhāsantarānipīti  ^a^V2.0335^ea^ daṭṭhabbaṃ. tenevāha ^b^``dvācattālīsāya dhātukoṭṭhāsesū''^eb^ti. ^b^sabbaṃ nayabhedaṃ anugantvā^eb^ti  yvāyaṃ dvācattālīsāya dhātukoṭṭhāsesu pathavīdhātuādīnaṃ lakkhaṇādito vavatthāpanavasena  nānāvidho rūpapariggahanayo vutto, taṃ sabbaṃ nayabhedaṃ nayavisesaṃ anugantvā, cakkhudhātuādīsu  rūpapariggahamukhesu arūpapariggahadassanavasena yojanā kātabbāti adhippāyo. tatridaṃ yojanāmukhamattadassanaṃ --  ekassa tāva ``cakkhudhātu rūpābhighātārahabhūtappasādalakkhaṇā, daṭṭhukāmatānidānakammasamuṭṭhānabhūtappasādalakkhaṇā  vā''tiādinā (dha0 sa0 aṭṭha0 600) nayena dhātuyo pariggaṇhantassa ``paṭhamābhinipāto  phasso, taṃsampayuttā vedanā''ti sabbaṃ yojetabbaṃ. tathā ``yathāvuttalakkhaṇāya cakkhudhātuyā  rasānubhavanakavedanā vedanākkhandho''tiādi yojetabbaṃ. tathā ``yathāvuttalakkhaṇā cakkhudhātū''ti,  ``ārammaṇapaṭivijānanaṃ viññāṇaṃ viññāṇakkhandho''tiādinā sabbaṃ yojetabbaṃ. āyatanādivasena  rūpapariggahamukhesupi eseva nayo. </p>
              <p>[03] 671^b^.^eb^ yathā nāma heṭṭhimajhānaṃ subhāvitaṃ vasībhāvaṃ pāpitameva uparijhānassa pādakaṃ padaṭṭhānaṃ  hoti, na paṭiladdhamattaṃ, evaṃ rūpapariggaho suvisuddho nijjaṭo niggumbo eva arūpapariggahassa  pādakaṃ padaṭṭhānaṃ hoti, na avisuddho, tasmā rūpārūpassa ekadesepi anupaṭṭhite so avisuddho  eva nāma hoti, pageva bahūsu anupaṭṭhitesūti dassento āha ^b^``sace hī''^eb^tiādi.  ^b^pabbateyyā gāvī viya^eb^ bālā abyattā akhettaññū.</p>
              <p>[03] ^b^khaggenā^eb^ti ^a^M2.0358^ea^ khaggaggena. ^b^samugga^eb^nti mañjūsāsadisaṃ mahāsamuggaṃ.  apariggahitakammaṭṭhānassa avibhattaṃ viya upaṭṭhahantampi nāmarūpaṃ vibhattasabhāvameva, tassa ca  vibhāgo kammaṭṭhānapariggahesu pākaṭo hotīti ca dassanatthaṃ samuggavivaraṇaṃ, yamakatālakandaphālanañca  nidassanabhāvena vuttaṃ. yamakatālakandañhi bhinnasantānampi abhinnaṃ viya upaṭṭhāti,  evaṃ rūpārūpadhammāti. ^b^sabbepi tebhūmake dhamme nāmañca rūpañcāti dvedhā vavatthapetī^eb^ti  ettha kiñcāpi sabba-saddo anavasesapariyādāyako, nāmarūpabhāvo pana aññamaññavidhuroti  na tadubhayaṃ samudāyavasena parisamāpayetabbaṃ, tasmā ``yadettha namanalakkhaṇaṃ, taṃ nāmaṃ.  yaṃ ruppanalakkhaṇaṃ, taṃ rūpa''nti evaṃ dvedhā vavatthapetīti attho. evaṃ vavatthapentoyeva  ca tadubhayavinimuttassa tebhūmakadhammesu kassaci dhammassa abhāvato ``sabbepi tebhūmakadhamme  nāmañca rūpañcāti dvedhā vavatthapetī''ti vuccati. ``nāmañca rūpañcā''ti eteneva  ^a^V2.0336^ea^ tassa  duvidhabhāve siddhe ``dvedhā vavatthapetī''ti idaṃ nāmarūpavinimuttassa aññassa abhāvadassanatthaṃ.  tenevāha ^b^``nāmarūpamattato uddha''^eb^ntiādi. ``sabbepi tebhūmake dhamme''ti pana  sabbaggahaṇañcettha sammasamanupagassa dhammassa anavasesetabbatāya vuttaṃ. tañhi anavasesato pariññeyyaṃ  ekaṃsato virajjitabbaṃ, tato ca cittaṃ virājayaṃ pamocetabbaṃ. tenāha bhagavā -- </p>
              <p>[02] ``sabbaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya.  sabbañca kho, bhikkhave, abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyā''ti  (saṃ0 ni0  4.26-27).</p>
              <p>[03] yadi tebhūmakaṃ dhammajātaṃ anavasesato gahitaṃ ``nāmarūpa''nti, yaṃ ito bāhirakehi  padatthabhāvena parikappitaṃ, seyyathidaṃ -- pakatiādi drabyādi jīvādi kāyādi. tattha  kathaṃ paṭipajjitabbanti? ummattakavipallāsasadise asammāsambuddhapavedite kā tattha aññā  paṭipatti aññatra ajjhupekkhanato. atha vā tepi nāmarūpantogadhabhāvābhāvavasena nicchitā  evāti veditabbā. kathaṃ? pakati, mahā, ahaṃkāro, tammattāni, indriyāni, bhūtāni,  purisoti ete pakatiādayo. tattha samabhāvena pavattamānānaṃ sattarajatamasaṅkhātānaṃ sukhadukkhamohānaṃ  samudāyo ^b^pakati, padhāna^eb^nti ca vuccati. sattamattasampavedanīyo ^b^mahā,^eb^ buddhīti  keci. sattarajādīsu ^a^M2.0359^ea^ abhimāno ^b^ahaṃkāro,^eb^ asmimattāti keci.  saddaphassarūparasagandhā ^b^tammattāni^eb^ aññamaññavisiṭṭhānaṃ pathavīādīnaṃ ekuttaratādassanato ekuttarāni  tammattānīti vijjhavāsiekalakkhaṇehi tammattehi ekalakkhaṇā visesā sajiyanti, sukhumabhāvena  pana nesaṃ sampavesanato ekuttaratāti keci. sotādīni pañca savanādivuttikāni  ^b^buddhindriyāni,^eb^ vacanādānavicaraṇussaggānandakiccāni vācādīni pañca ^b^kammindriyāni^eb^.  mano antokaraṇaṃ, itaraṃ bāhirakaraṇaṃ. gandhādīhi āraddhāni pathavīudakāggivāyuākāsāni  ^b^bhūtāni,^eb^ cetanāsabhāvo ^b^puriso^eb^ti evaṃ pakatiādīni sarūpato veditabbāni.</p>
              <p>[03] tattha hi ^b^pakati^eb^ tāva sukhadukkhamohamattatāya nāmaṃ, samavisamabhāvāpattito aniccā, dukkhā,  saṅkhatā ca āpannā. ^b^mahā^eb^pi ``tasmā aliṅgato liṅgavisesāmatto mahā uppajjatī''ti  vacanato, buddhibhāvānujānanato ca nāmaṃ, aniccaṃ, saṅkhatameva ca āpannaṃ. ``tasmā  ^a^V2.0337^ea^ mahato  cha visesā sajiyantī''ti sakkate vacanato ``asmī''ti gahaṇanimittabhāvānujānanena  ^b^ahaṃkāro^eb^ abhimānoti katvā nāmaṃ, tato eva aniccasaṅkhatabhāvāpatti cassa siddhā.  itaraṃ ^b^tammattapañcakaṃ^eb^ gandharasarūpaphassasaddabhāvānujānanato rūpaṃ, arūpanti pana kāpilānaṃ  micchābhinivesamattaṃ. te hi soḷasa visesā pañca bhūtāni, ekādasindriyāni bhūtehi  bhūtavisesānīti gandhāditammattehi tannissayāni pathavīāpotejovāyoākāsasaṅkhātāni  bhūtāni icchitāni. ``tabbisesā ca nānājātikā ahaṃkārato ca indriyānī''ti  vacanato sotakāyacakkhujivhāghānavācāpāṇipādapāyūpatthāni ceva mano cāti ^b^ekādasindriyāni^eb^.</p>
              <p>[03] tattha ^b^mano^eb^ nāmaṃ, itarāni sabbāni rūpaṃ. ^b^vācā^eb^ti cettha atthāvajotakassa akkharasamudāyassa  gahaṇaṃ. imesaṃ pana dhammino dhammassa anaññatthassa icchitattā siddhāva aniccatā pariṇāmapakkhe,  abhibyattipakkhepi yadi tabbisayañāṇuppādena abhibyañjanaṃ siddhāva aniccatā, atha tato  pubbepi ñāṇaṃ attheva. akkhabyattivādo pana siyāti idamettha disāmattaṃ. drabyaguṇakammasāmaññavisesasamavāyā  ^b^drabyādikā^eb^. tattha pathavī āpo ^a^M2.0360^ea^ tejo vāyu ākāso kālo disā  attā manoti nava ^b^drabyāni^eb^. sadda rūpa rasa gandha phassa saṅkhā parimāṇāni puthūtva saṃyoga  viyoga paratvā paratva buddhi sukha dukkha icchā dosa payatta gurutva dravatva sneha vegā saṅkhārā  diṭṭhā ceti evamete tevīsati ^b^guṇā^eb^. ukkhepanaṃ avakkhepanamākucanaṃ pasāraṇaṃ  gamanamiti pañca ^b^kammāni^eb^. aññamaññavisiṭṭhesu avisiṭṭhamabhidhānaṃ paccayo hoti. saṃ-iti  yato drabyaguṇakammesu sā atthi evāti etaṃ ^b^mahāsāmaññaṃ^eb^. pathavīādīsu anuvattibyāvuttibuddhinimittaṃ  drabyatvādi, taṃ yathā drabyatva guṇatva kammatva ghaṭatvādi, eso ^b^sāmaññaviseso^eb^. iha  tantesu paṭo, kapālesu ghaṭoti iheti yato hetuhetuphalānaṃ sambandho samavāyoti vutto,  ^b^samavāyo^eb^ti evamete ^b^drabyādikā^eb^.</p>
              <p>[03] tattha pathavī āpa teja vāyū bhūtarūpaṃ, ākāsaṃ tesaṃ abhāvamattaṃ, paricchedo vā, candasūriyādiparivattanaṃ,  dhammappavattiñca upādāya paññattimattaṃ ^b^kālo^eb^. tathā ^b^disā, attā^eb^ ca. ^b^mano^eb^  nāmaṃ. ^b^saddarūparasagandhā^eb^ rūpameva. tathā ^b^phasso^eb^ bhūtattayasabhāvato. ^b^saṅkhā^eb^ ekādikā  taṃ taṃ upādāya paññattimattaṃ. tathā avayavasamudāye guṇavisesavasena, saṇṭhānavisesavasena  vā mahantaṃ dīghaṃ, tabbipariyāyato aṇu rassanti bhinnalakkhaṇadesesu ^b^puthutva^eb^nti.  bhinnadesajānaṃ sahabhāve ^b^saṃyogo^eb^ti. tadapāye ^b^viyogo^eb^ti. samānadisādesagatānaṃ  rūpānaṃ mahadabbantarānaṃ vasena paramaparanti ^a^V2.0338^ea^ paññattimattaṃ. ^b^buddhisukhadukkhaicchādosapayattā^eb^  nāmameva. ^b^gurutva dravatva snehavegā^eb^ rūpadhammānaṃ pavattivisesato gahetabbākārā.  itaro ^b^saṅkhāro^eb^ ñāṇassa pavattiviseso. ^b^adiṭṭho^eb^pi dhammādhammabhāvato nāmameva. ^b^ukkhepanaṃ  avakkhepanaṃ ākucanaṃ pasāraṇaṃ gamana^eb^nti rūpadhammānaṃ pavattimattaṃ. sadisāsadisatāyaṃ  sāmaññavisesasaññā, ayuttasambandhe samavāyasamaññāti drabyādīnampi nāmarūpantogadhatā daṭṭhabbā.</p>
              <p>[03] jīvājīvabandha puñña pāpāsava saṃvaranijjaravimokkhā ^b^jīvādikā^eb^. tattha ^b^jīvo^eb^ti  attā. puggaladhammādhammākāsakālesu ^b^ajīvasaññā^eb^. tesu saddaphassarūparasagandhasaṇṭhānabandhabhedasukhumaparāparāghātappabhācchāyojjākatamāni  puggalalakkhaṇanti ^b^puggalo^eb^ rūpaṃ rūpadhammānaṃ pavattiākāramattato. ^b^dhammādhammā^eb^  jīvapuggalānaṃ gatiṭṭhitimattatāya tadavisiṭṭhā ^a^M2.0361^ea^. ^b^ākāsakālā^eb^ paññattimattaṃ.  ^b^bandho^eb^ ``kammapuggalantarasaṃyogo''ti vacanato tehi anañño. ^b^puññapāpāni^eb^ nāmanti  pākaṭameva. ``kammapuggalānamāsavo''ti vacanato puññāpuññasambhave āsavasamaññāti  tato avisiṭṭho ^b^āsavo^eb^. ``āsavanirodho saṃvaro''ti vacanato paṭipakkhena puññāpuññanirodho  ^b^saṃvaro^eb^. ``kammaphalappavattiyā pakatiyā appavatti nijjaro''ti vacanato vipākanirodhanimittaṃ  ^b^nijjaro. mokkho^eb^pi ``sabbakammavimokkho''ti vacanato kammapuggalajīvaviyogo. tattha  ^b^kammapuggalānaṃ^eb^ saddādilakkhaṇatāya rūpamattatā puññāpuññamattatāya arūpatā. ^b^jīvo^eb^  ca arūpamattamevāti ayaṃ drabyamokkho. bhāvamokkho pana jīvassa rāgādibhāvāpariṇāmo rāgādayo  nāmamevāti jīvādayopi nāmarūpantogadhā eva.</p>
              <p>[03] kāyappavattigatijātibandhāpavaggā ^b^kāyādikā^eb^. tattha pathavīāpatejavāyuattasukhadukkhesu  ^b^kāyasamaññā^eb^. tadavisiṭṭhā pavattigatijātibandhāpavaggā, ``bhāvoti attho, kāyoti  anatthantara''nti vacanato kāyato aññaṃ kiñci natthi. ``pavattisaññā kiriyāsaṃyogavibhāgesū''ti  vacanato gatiādippakārena pavattā pathavīādayo eva ^b^pavatti^eb^ upacāro. ``tasmiṃ anatthantara''nti  vacanato kāyato anaññā suramanujapetatiracchānanarakūpapattiyo ^b^gatiyo^eb^. tāsu purimāpurimāvisiṭṭho  gatīsu jātassa nicchayopi pavattimattanti tato anaññā kaṇhanīlarattapītasukkātisukkasaṅkhātā  ^b^jātiyo^eb^. tā uttaruttaravisiṭṭhā aññāṇamoharāgadosatatvāsandassanappāyā ^b^sukkajāti,^eb^  antā accantavimuttā avagāhitatvā cāti ^b^sukkajāti^eb^ ^a^V2.0339^ea^. ``dosesu bandhasamaññā''ti  vacanato aññāṇādilakkhaṇassa ^b^bandhassa^eb^ jīvato anaññatā. aññāṇādidosābhāvato apavaggasiddhīti  ^b^kāyādayopi^eb^ nāmarūpamattameva.</p>
              <p>[03] yopi tattha tattha ``puriso attā jīvo''tiādipariyāyehi vutto attapadattho, sopi  yathārahaṃ nāmarūpamattaṃ upādāya paññatto, nāmarūpamattameva vā. tena vuttaṃ ``tepi nāmarūpantogadhabhāvābhāvavasena  nicchitā evā''ti. </p>
            </h4>
          </h3>
          <h3>
            <h3n> sambahulasuttantasaṃsandanākathāvaṇṇanā </h3n>
            <h4>
              <h4n> </h4n>
              <p>[03] 672^b^.^eb^ ^b^so^eb^ti ^a^M2.0362^ea^ so vipassanākammiko yogāvacaro. ^b^eva^eb^nti vuttappakāraparāmasanaṃ.  ^b^yāthāvasarasato^eb^ti yathābhūtasabhāvato. nāmarūpaṃ vavatthapetvā etamatthaṃ saṃsandetvā vavatthapetīti  sambandho. ^b^lokasamaññāyapi pahānatthāya,^eb^ pageva ``satto jīvo''ti pavattanakamicchābhinivesassāti  adhippāyo. nāmarūpamattatāya avinicchatattā, santānādighanabhedassa ca akatattā abhinivesena  vinā samūhekattaggahaṇavasena ``satto''ti pavatto sammoho ^b^sattasammoho^eb^. tassa  vikkhambhanā ^b^asammohabhūmi. sambahulasuttantavasenā^eb^ti ``yathāpī''tiādinā idha vuttānaṃ,  avuttānañca ``rūpañca hidaṃ, mahāli, attā abhavissa, nayidaṃ rūpaṃ ābādhāya saṃvatteyyā''ti  (saṃ0 ni0  3.59; mahāva0 20) evamādinā sambahulānaṃ suttantānaṃ vasena. ``nāmarūpamattamevā''tiādinā  vuttamevatthaṃ sandhāyāha ^b^``etamattha''^eb^nti.</p>
              <p>[03] ^b^aṅgasambhārā^eb^ti aṅgasambhārahetu. tannimittaṃ taṃ amuñcitvā sati eva tasmiṃ ^b^``satto''^eb^ti  vohāro.</p>
              <p>[03] ^b^agārantvevā^eb^ti yathā kaṭṭhādīni paṭicca upādāya tesaṃ nāmaṃ vissajjetvā agāramicceva  saṅkhaṃ samaññaṃ gacchati, evaṃ aṭṭhiādīni paṭicca upādāya tesaṃ nāmaṃ vissajjetvā rūpaṃ  sarīramicceva saṅkhaṃ gacchatīti yojanā.</p>
              <p>[03] ^b^dukkhameva sambhotī^eb^ti dukkhadukkhatādibhedaṃ tividhaṃ dukkhameva sambhavati, yathāpaccayaṃ uppajjati,  tadeva dukkhaṃ khaṇaṭṭhitipabandhaṭṭhitivasena tiṭṭhati ceva khaṇanirodhāayukkhayanirodhādivasena  ^a^V2.0340^ea^ nirujjhati cāti attho. idāni dukkhamevāti evakārena nivattitamatthaṃ dassetuṃ  ^b^``nāññatrā''^eb^tiādi vuttaṃ. tassattho -- yathāvuttaṃ dukkhaṃ ṭhapetvā tato aññaṃ  kiñci dhammajātaṃ na sambhavati, yo ``satto''ti vā ``jīvo''ti vā vucceyya, sabbena  sabbaṃ abhāvā kuto tassa nirodhoti. </p>
            </h4>
          </h3>
          <h3>
            <h3n> upamāhināmarūpavibhāvanākathāvaṇṇanā </h3n>
            <h4>
              <h4n> </h4n>
              <p>[03] 673^b^.^eb^ ^b^ekenākārena saṇṭhitesū^eb^ti yena pakārena akkhādīsu sanniviṭṭhesu rathasamaññā,  tena ekena ākārena samavaṭṭhitesu ekajjhaṃ rāsikatesu ^a^M2.0363^ea^. ^b^evameva^eb^nti  sannivesavisiṭṭhe avayavasamudāye santānavasena pavattamāne yathā ``ratho gehaṃ muṭṭhi vīṇā  senā nagaraṃ rukkho''ti vohāramattaṃ, paramatthato pana rathādi nāma kiñci natthi, evamevaṃ.  ^b^upādānakkhandhesū^eb^ti upādānakkhandhasaññitesu rūpārūpadhammesu samuditesu santānavasena  pavattamānesu ``satto jīvo''ti vohāramattaṃ, paramatthato pana satto vā jīvo vā  natthīti yāthāvato jānanaṃ. idaṃ ^b^yathābhūtadassanaṃ^eb^ ``diṭṭhivisuddhī''ti vuccati. </p>
              <p>[03] 674^b^.^eb^ ^b^tassā^eb^ti sattoti gahitassa attano. ^b^vināsa^eb^nti niruddhassa vināsaṃ. ^b^avināsa^eb^nti  avinassanaṃ, niccatanti attho. dvayavaseneva hi attavādino ṭhitā, sassato attā, ucchijjatīti  vā, ekaccasassatavādopi ettheva samavaruddhoti. ^b^avināsaṃ anujānanto^eb^ti buddhiādīnaṃ  dhammānaṃ vināsaṃ icchantopi ``dhammī nicco kūṭaṭṭho''ti attano vināsābhāvaṃ anujānanto.  ^b^sassate^eb^ti sassatagāhe. ^b^patati^eb^ katavināsākatabbhāgamādidosappasaṅgatoti adhippāyo.  ^b^khīranvayassā^eb^ti khīrassa anvayabhūtassa, phalabhūtassāti attho. ^b^tadanvayassā^eb^ti tassa  attano anvayabhūtassa ^b^aññassa^eb^ kassaci ^b^abhāvato. olīyati nāmā^eb^ti ``sassato attā''ti  abhinivesena bhavābhirato hutvā bhavanirodhato saṅkocanaṃ āpajjanto bhaveyeva nilīyati  nāma. ^b^atidhāvati nāmā^eb^ti tattha tattheva hi bhave attā ucchijjatīti ucchedavādī ``ucchijjati  attā''ti gaṇhanto paraṃ maraṇā santaṃ bhavaṃ ``natthī''ti atikkamanto atidhāvati nāmāti  vadanti. kilesanirodhe pana kammassa avipaccanato bhavanirodhe icchitabbe tathā aggahetvā  ``taṃ taṃ bhavavisesaṃ āgamma attā ucchijjatīti evaṃ bhavanirodho hotī''ti gaṇhanto  taṃ atidhāvati nāma.</p>
              <p>[03] ^b^pariyuṭṭhitā^eb^ti ^a^V2.0341^ea^ abhibhūtā. ^b^cakkhumanto^eb^ti yathābhūtadassanasaṅkhātena ñāṇacakkhunā cakkhumanto.</p>
              <p>[03] kāmabhavādibhedo bhavo āramitabbaṭṭhena ārāmo etesanti ^b^bhavārāmā^eb^. tasmiṃ bhave  ratā abhiratāti ^b^bhavaratā^eb^. bhave sammodaṃ āpannāti ^b^bhavasammuditā^eb^. tīhipi  padehi bhavassādagadhitatāva vuttā. ^b^cittaṃ na pakkhandatī^eb^ti bhavassādagadhitattā eva bhavanirodhāvahe  dhamme cittaṃ na ^a^M2.0364^ea^ anuppavisati. ^b^nappasīdatī^eb^ti na okappati. ^b^na  santiṭṭhatī^eb^ti na patiṭṭhahati. ^b^nādhimuccatī^eb^ti na adhimuccati.</p>
              <p>[03] ^b^aṭṭīyamānā^eb^ti dukkhāpiyamānā. ^b^harāyamānā^eb^ti lajjamānā. ^b^jigucchamānā^eb^ti  hīḷentā. ^b^vibhava^eb^nti ucchedaṃ. ^b^abhinandantī^eb^ti vuttābhinandanākāradassanaṃ ^b^``yato  kira bho''^eb^tiādi.</p>
              <p>[03] ^b^bhūta^eb^nti khandhapañcakaṃ. tañhi yathāsakaṃ paccayehi jātattā, paramatthato vijjamānattā  ca bhūtanti vuccati. ^b^bhūtato^eb^ti yathābhūtasabhāvato, salakkhaṇato, sāmaññalakkhaṇato ca. </p>
              <p>[03] 675^b^.^eb^ evaṃ sattagāhato avalīyanātidhāvanadose, yathābhūtadassanato nibbidādiguṇe ca suttavaseneva  dassetvā idāni nāmarūpamattepi gamanādiattakiccasiddhiṃ dassetuṃ ^b^``tasmā''^eb^tiādi  vuttaṃ. tattha ^b^tasmā^eb^ti yasmā ``asmī''ti vā ``aha''nti vā gāhassa vatthubhūto  satto nāma natthi, paramatthato nāmarūpamattameva, tasmā. sace koci attā nāma natthi,  kathamidha nāmarūpamatte gamanādiattakiccasiddhīti codanaṃ sandhāyāha ^b^``dāruyanta''^eb^ntiādi.  ^b^``khāyatī''^eb^ti etena yathā nijjīve dārumayayante abbhantare vattamānassa jīvassa vasena  saīhassa sabyāpārassa viya upaṭṭhānamattaṃ paccayavisesato, evaṃ nijjīve nāmarūpamatte paccayavisesato  gamanādiattakiccasiddhīti saīhassa sabyāpārassa viya upaṭṭhānanti dasseti.</p>
              <p>[03] ^b^saccato^eb^ti bhūtato, paramatthatoti attho. suññaṃ jīvena yantamiva abhisaṅkhataṃ paccayavasena  pavattīti adhippāyo. ^b^dukkhassa puñjo^eb^ niccāturatāya ^b^tiṇakaṭṭhasadiso^eb^ attasuññatāyāti  attho. ^b^etaṃ^eb^ nāmarūpaṃ.</p>
              <p>[03] ^b^yamaka^eb^nti ^a^V2.0342^ea^ yugaḷakaṃ. so ca kho yamakabhāvo aññamaññasannissitabhāvenāti āha ^b^``ubho  aññoññanissitā''^eb^ti. tato eva ca ekasmiṃ bhijjamānasmiṃ ubho bhijjanti. na hi  kadāci pañcavokārabhave rūpe nirujjhante arūpaṃ anirujjhantaṃ, arūpe vā nirujjhante rūpaṃ  anirujjhantaṃ atthi. svāyaṃ bhaṅgo ^b^paccayā^eb^ paccayanirodheneva, nāmarūpanirodhoti attho.  ^b^paccayā^eb^ti vā paccayabhūtā, aññamaññassa paccayā hontāpi ubho bhijjantiyevāti attho. </p>
              <p>[03] 676^b^.^eb^ ^b^daṇḍābhihata^eb^nti ^a^M2.0365^ea^ visesanena daṇḍaṃ, daṇḍābhighātassa paccayaṃ purisavāyāmañca  dasseti, bheriyā pana visesitabbatā saddassa asādhāraṇakāraṇatāya. teneva hi ``aññā  bherī''ti bherīyeva gahitā, na daṇḍādayo. adissamānarūpatāya saddaṃ nāmaṭṭhāniyaṃ katvā  ^b^``evameva''^eb^ntiādinā upamāsaṃsandanaṃ karoti. </p>
              <p>[01] ^b^na cakkhuto jāyare^eb^ti na cakkhāyatanato niggacchanavasena jāyanti. na hi cakkhāyatanassa  paccayabhāvūpagamanato pubbe phassapañcamakā labbhanti, na ca padesavanto, yena te tato niggaccheyyuṃ.  tenevāha ``puñjo natthi anāgate''ti (mahāni0 10). ^b^na rūpato^eb^ti etthāpi  eseva nayo. ^b^``no ca ubhinnamantarā''^eb^ti idaṃ pana tesaṃ arūpadhammattā appadesatāya vuttaṃ.  kevalaṃ pana yasmiṃ khaṇe paccayasamavāyo, tadā uppajjanamattamevāti āha ^b^``hetuṃ paṭicca  pabhavanti saṅkhatā''^eb^ti, cakkhurūpālokamanasikārādibhedaṃ dhammajātaṃ nissāya paccayabhūtaṃ  kāraṇaṃ labhitvā tehi samecca sambhūya katattā saṅkhatā phassādayo dhammā uppajjantīti  attho. tassā pana dhammānaṃ uppattiyā pākaṭaṃ rūpadhammapavattiṃ dassento ^b^``yathāpi saddo  pahaṭāya bheriyā''^eb^ti āha. phassapañcamaggahaṇañcettha pākaṭārūpadhammānaṃ dassanaṃ. sesagāthāsupi  eseva nayo.</p>
              <p>[03] ^b^vatthurūpā^eb^ti hadayavatthuto. tannissayānaṃ arūpadhammānaṃ bahubhedattā sāmaññavohārena  te dassetuṃ ^b^``saṅkhatā''^eb^ti vuttaṃ. </p>
              <p>[03] 677^b^.^eb^ ^b^nitteja^eb^nti tejahīnaṃ ānubhāvarahitaṃ. yathā pana taṃ nittejaṃ, taṃ dassetuṃ  ^b^``na khādatī''^eb^tiādi vuttaṃ. na hi aññathā saddahanussahanādīsu nāmaṃ ``nitteja''nti  sakkā vattuṃ, nāpi rūpaṃ sandhāraṇābandhanādīsu. teneva hi ``rūpaṃ nitteja''nti  vatvā ^b^``na hi tassa khāditukāmatā''^eb^tiādi vuttaṃ. ^b^``atha kho''^eb^tiādinā  byatirekavasenāpi nāmarūpānaṃ nittejataṃyeva ^a^V2.0343^ea^ vibhāveti. aññamaññasannissayena hi nāmarūpassa  attakiccasiddhipi paccekaṃ asamatthatāvibhāvanameva. tathā hi nāmarūpassa attasuññatā,  nirīhatā, byāpāravirahatā ca suṭṭhutaraṃ pākaṭā honti. </p>
              <p>[01] kathaṃ pana paccekaṃ asamatthānaṃ samuditabhāve samatthatā hoti? asāmaggiyaṃ ahetūnaṃ  sāmaggiyampi ahetubhāvāpattito. na hi paccekaṃ ^a^M2.0366^ea^ daṭṭhuṃ asakkontānaṃ  andhānaṃ satampi sahassampi samuditaṃ daṭṭhuṃ sakkotīti codanaṃ sandhāyāha ^b^``imassa panatthassā''^eb^tiādi.  ^b^imaṃ upamaṃ udāharanti^eb^ aṭṭhakathācariyā upamāyapi asiddhassa atthassa sādhetabbato. tenevāha  ``upamaṃ te karissāmi, upamāyapidhekacce viññū purisā bhāsitassa atthaṃ jānantī''ti  (saṃ0 ni0  2.67). ^b^tuṭṭhahaṭṭho^eb^ti yadipāhaṃ cakkhukaraṇīyaṃ kātuṃ na sakkomi,  pādakaraṇīyaṃ pana kātuṃ sakkomi, tvañca cakkhukaraṇīyaṃ, tasmā amhākaṃ ubhinnaṃ sahitānañca  vasena icchitadesasampatti sijjhatīti tuṭṭhahaṭṭho ^b^jaccandho. tattha jaccandho^eb^tiādi upamopameyyasaṃsandanaṃ.  dhammānaṃ attalābho parapaṭibaddhoti vattabbameva natthi tato pubbe avijjamānattā, paṭiladdhattalābhassāpi  parapaṭibaddhameva atthakiccanti dassetuṃ ^b^``na sakena tejena uppajjati, na tāsu tāsu  kiriyāsu pavattatī''^eb^ti vuttaṃ. ^b^tesaṃ nāmarūpānaṃ aññamaññaṃ nissāya uppatti  vā pavatti vā na ca na hotī^eb^ti jaccandhapīṭhasappiupamāya sādhitamatthaṃ nigamento ``asāmaggiyaṃ  ahetūnaṃ sāmaggiyampi ahetukabhāvāpattito''ti yathāvuttassa hetuno anekantikabhāvaṃ  vibhāveti.</p>
              <p>[03] ^b^paradhammavasānuvattino^eb^ti paresaṃ attato aññesaṃ hetupaccayasaṅkhātānaṃ dhammānaṃ vasena  anuvattanasīlā. ^b^attadubbalā^eb^ti attanā dubbalā asamatthā. ^b^parapaccayato^eb^ti paresaṃ  dhammānaṃ paccayabhāvato. etena janakapaccayaṃ vadati. tenevāha ^b^``jāyare''^eb^ti. ^b^parāarammaṇato^eb^ti  paresaṃ dhammānaṃ ārammaṇabhāvato. etena upatthambhakapaccayaṃ vadati. paccayaggahaṇaṃ vā rūpāpekkhaṃ,  ārammaṇaggahaṇaṃ nāmāpekkhaṃ. ^b^``paradhammehī''^eb^ti idaṃ ārammaṇapaccayānaṃ visesanaṃ.  purimatthena hi vuttamevatthaṃ pacchimatthena pākaṭaṃ karoti. ^b^pabhāvitā^eb^ti uppāditā.</p>
              <p>[03] nāvāyantikūpamāyapi nāmarūpānaṃ avasavattitaṃ vibhāvetuṃ ^b^``yathāpī''^eb^tiādinā tisso  gāthā vuttā. ^b^nissāyā^eb^ti patiṭṭhāya. ^b^yantī^eb^ti gacchanti. ^b^manusse nissāyā^eb^ti  netubhūte niyāmakakammakārakādimanusse apassāya. na hi  tesaṃ araṇaggahaṇalaṅkārasaṇṭhāpanaudakussiñcanādikiriyāya  ^a^V2.0344^ea^ vinā nāvā icchitadesaṃ pāpuṇāti. ^b^ubho^eb^ti aññamaññaṃ nāvaṃ nissāya manussā,  manusse nissāya nāvāti attho.</p>
              <p>[03] ^b^eva^eb^nti ^a^M2.0367^ea^ vuttappakārena. ^b^nānānayehī^eb^ti paṭhamādīnaṃ sattannaṃ jhānānaṃ,  tesaṃ upacārānañca vasena cuddasa arūpapariggahamukhāni, catudhātuvavatthāne vuttānaṃ terasannaṃ  dhātupariggahamukhānaṃ dhātāyatanakhandhamahābhūtavasena, idha vuttānaṃ avuttānañca indriyasaccapaṭiccasamuppannānaṃ  vasena samavīsati rūpapariggahamukhāni, tāni paccekaṃ ``phasso vedanā citta''nti imesaṃ  sammukhabhāvena upaṭṭhitānaṃ tiṇṇaṃ arūpadhammānaṃ vasena tiguṇitāni samasaṭṭhi, cuddasa arūpapariggahamukhāni,  tāni cāti catusattatiyā nāmarūpapariggahanayehi ceva sambahulasuttantarathagehamuṭṭhivīṇāsenārukkhadāruyantanaḷakalāpibherijaccandhapaṅguḷanāvāmanussūpamāhi  ca nāmarūpapamattatāvavatthāpananayehi ca. ^b^sattasaññaṃ abhibhavitvā^eb^ti anādikālabhāvitaṃ  khandhapañcake attagāhaṃ vikkhambhetvā. ^b^nāmarūpānaṃ yāthāvadassana^eb^nti ``idaṃ nāmaṃ,  ettakaṃ nāmaṃ, na ito bhiyyo. idaṃ rūpaṃ, ettakaṃ rūpaṃ, na ito bhiyyo''ti ca  tesaṃ lakkhaṇasallakkhaṇamukhena dhammamattabhāvadassanaṃ. attadiṭṭhimalavisodhanato ^b^diṭṭhivisuddhī^eb^ti  veditabbaṃ. ^b^etassevā^eb^ti nāmarūpassa yāthāvadassanasseva. </p>
              <p>[06] diṭṭhivisuddhiniddesavaṇṇanā niṭṭhitā. </p>
              <p>[06] iti aṭṭhārasamaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 19. kaṅkhāvitaraṇavisuddhiniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paccayapariggahakathāvaṇṇanā </h3n>
            <h4>
              <h4n> </h4n>
              <p>[03] 678^b^.^eb^ anantaraniddiṭṭhāya ^a^M2.0368^ea^ ^a^V2.0345^ea^ diṭṭhivisuddhiyā visayabhāvena dassitattā ^b^``etassevā''^eb^ti  vuttaṃ, na tadaññato visesanatthaṃ tadaññasseva abhāvato. ajjhattaṃ vā hi vipassanābhiniveso  hotu bahiddhā vā, ajjhattasiddhiyaṃ pana lakkhaṇato sabbampi nāmarūpaṃ anavasesato pariggahitameva  hotīti. ^b^paccayapariggahenā^eb^ti hetumhi karaṇavacanaṃ. paccayapariggahahetu hissa addhattayakaṅkhāvitaraṇaṃ  hotīti, karaṇe vā etaṃ karaṇavacanaṃ paccayapariggahassa sādhakatamabhāvato kaṅkhāvitaraṇakiriyāya.  yadā hissa suparisuddho nijjaṭo niggumbo paccayapariggaho sijjhati, tadānena kaṅkhā vitarīyatīti.  ^b^vitaritvā^eb^ti atikkamitvā, vikkhambhetvāti attho. taṃ pana ñāṇaṃ tathādhigataṃ  vasībhāvappattaṃ jhānaṃ viya yogino santāne pabandhavasena pavattatīti katvā vuttaṃ ^b^``ṭhitaṃ  ñāṇa''^eb^nti. </p>
              <p>[01] ^b^ta^eb^nti kaṅkhāvitaraṇavisuddhiṃ. taṃ sampādetukāmo āpajjatīti sambandho. yāthāvato  diṭṭhaṃ nāmarūpaṃ tividhadukkhatāyogato rogo viya. paccayā cassa rogasamuṭṭhānaṃ viya upaṭṭhahantīti  imamatthaṃ dassento ^b^``yathā nāma...pe0... pariyesatī''^eb^ti āha. saṃsāradukkhanimuggassa  santānassa tato vimocetukāmatāvasena anukampitabbatā labbhatīti tamatthaṃ dassetuṃ  ^b^``yathā vā panā''^eb^tiādi vuttaṃ. evameva ṭhite yadeke vadanti ``anukampetabbakumārakadassanena  tassa mātāpituāvajjanaṃ idha anudāharaṇaṃ nirodhetabbatāya nāmarūpassa anukampitabbatābhāvato''ti,  tadapāhataṃ hoti. avassañcetaṃ evaṃ icchitabbaṃ, aññathā veneyyapuggalasantāne satthu  mahākaruṇāpavatti eva vicāretabbā siyā. mandabuddhitāya ^b^mandaṃ^eb^. vuḍḍhataropi  koci mandabuddhi hotīti tato visesanatthaṃ ^b^``kumāra''^eb^nti vuttaṃ. yo koci  paṭhamavaye vattamāno ``kumāro''ti vuccatīti tato visesanatthaṃ ^b^``dahara''^eb^nti vuttaṃ.  evampi yo ādhāvitvā paridhāvitvā vicāraṇako taruṇadārako, sopi ^a^M2.0369^ea^  ``daharo''ti ^a^V2.0346^ea^ vuccatīti tato nivattanatthaṃ ^b^``uttānaseyyaka''^eb^nti vuttaṃ. catūhipi  padehi karuṇāyitabbataṃyeva dasseti. ^b^āpajjatī^eb^ti karoti.</p>
              <p>[03] yathā panassa hetupaccayapariyesanāpatti hoti, taṃ dassetuṃ ^b^``so''^eb^tiādi vuttaṃ.  tattha byatirekamukhena attho sādhito sammadeva sādhito hotīti ahetukabhāvaṃ tāva  paṭikkhipanto ^b^``na tāvidaṃ nāmarūpaṃ ahetuka''^eb^nti vatvā tattha kāraṇamāha ^b^``sabbatthā''^eb^tiādinā.  hetumantarena sati sambhave sabbadhammānaṃ hetuabhāvo samānoti sabbasamānatā siyā, tathā  ca sati sotapadesādīsu, bahiddhā ca cakkhuviññāṇādihetuabhāvoti sabbattha, cakkhādīnaṃ  uppattito pubbe, paribhedato uddhañca hetuabhāvoti sabbadā ca andhādīnaṃ arūpīnaṃ, asaññīnañca  hetuabhāvoti sabbesañca cakkhuviññāṇādīhi bhavitabbaṃ, hetuabhāvā visesato tañca  natthīti āha ^b^``sabbattha sabbadā sabbesañca ekasadisabhāvāpattito''^eb^ti. nidassanamattañcetaṃ  yadidaṃ ``cakkhuviññāṇādīsu hī''ti. yattakā loke visesā, tehi sabbesaṃ, sabbakālañca  bhavitabbanti adhippāyo. ^b^ādi^eb^-saddena vā tesampi gahaṇaṃ katamevāti daṭṭhabbaṃ. tasmā  ahetukabhāve visiṭṭhatāya asambhavo evāti sabbattha ekasadisabhāvāpattito, sabbadā ekasadisabhāvāpattito,  sabbesaṃ ekasadisabhāvāpattitoti paccekaṃ sambandho veditabbo. evaṃ ahetubhāve paṭisiddhe  visamahetuvādī vadeyya ``na idaṃ ahetukaṃ kiñcarahi sahetukaṃ, kena pana hetunā  sahetukanti? issarādinā''ti.</p>
              <p>[03] ^b^ādi^eb^-saddena pakatipurisapajāpatikālādīnaṃ gahaṇaṃ veditabbaṃ, taṃ paṭikkhipanto āha  ^b^``na issarādihetuka''^eb^ntiādi. na nāmarūpaṃ issarādihetukaṃ nāmarūpato aññassa  anupalabbhamānattā issarapakatiādinameva abhāvato. yadi pana asato issarādito nāmarūpassa  uppatti, evaṃ sati sā eva sabbattha sabbadā sabbesaṃ ekasadisatā āpajjati. atha nāmarūpamattameva  issarādihetukaṃ, nāmarūpañca ahutvā sambhavantaṃ, hutvā ca vinassantaṃ dissatīti issarādīhipi  tādisehi bhavitabbaṃ. tathā ca tadapi sappaccayaṃ saṅkhatamevāti tassāpi paccayapariggaho  kātabbo. atha ^a^M2.0370^ea^ taṃ nuppajjati, ahetukatā tassa āpannā. tenāha ^b^``ahetukabhāvāpattito''^eb^ti.</p>
              <p>[03] apica na issarādihetukaṃ nāmarūpaṃ. kiṃ kāraṇaṃ? kamena uppattito. yadi hi  evaṃ niccaṃ ^a^V2.0347^ea^ issarādisaññitaṃ kammakilesindriyārammaṇādinirapekkhakāraṇampi siyā,  sabbesaṃyeva ekajjhaṃ uppatti siyā, yattakehi tato uppajjitabbaṃ. kasmā? kāraṇassa  sannihitabhāvato. yadi pana tassa icchāvasena tassa uppattiṃ parikappeyyuṃ, tāsañca  icchānaṃ ekajjhaṃ uppattiyaṃ ko vibandho. atha aññampi kiñci kammakilesindriyārammaṇādiapekkhitabbaṃ  atthīti ce? tadeva hetu kāraṇaṃ, kimaññena adiṭṭhasāmatthiyena parikappitena  payojanaṃ? diṭṭhañhi kammādīnaṃ sāmatthiyaṃ tadaññapaccayasannidhānepi tadabhāve abhāvato.  yathā hi rūpālokamanasikārasannidhānepi cakkhuno abhāve cakkhuviññāṇassa abhāvaṃ,  bhāve ca bhāvaṃ disvā cakkhuno cakkhuviññāṇuppādanasamatthatā atthīti viññāyati. yathā  ca yvāyaṃ yamakānampi samānānaṃ janakajananīsukkasoṇitādibāhirapaccayasamabhāvepi sattānaṃ  hīnapaṇītatādiviseso dissati, so ca sasantāne tādisassa aññassa hetuno abhāvā kammakilesahetukoti  tassa tattha samatthatā atthīti viññāyati, na evamissarādikassa. kāraṇassa hi bhāvābhāve  phalassa bhāvābhāvehi kāraṇassa samatthatā viññāyeyya. na ca sannihite tadakāraṇassa nāmarūpassa  issarādivekallena katthaci anuppatti diṭṭhā, tasmā akāraṇamissaro.</p>
              <p>[03] athāpi saggo evaṃ issarādihetuko vucceyya, sopi saggappakāro sabbakālaṃ tato nibbatteyya.  na hi sannihitakāraṇassa phalassa anuppatti yuttā. nicce ca sati aññanirapekkhakāraṇe  saggassa ādiyeva na yutto, yāva issarādikaṃ kāraṇaṃ, tāva sabbassa atthibhāvappasaṅgato.  athāpi vadeyya ``aññepi yathārahaṃ paccayā hontiyeva, issarādikampi tesaṃ sahakārīkāraṇaṃ  hotī''ti. yadettha vattabbaṃ, taṃ heṭṭhā vuttameva. yadi paro vadeyya ``idha buddhipubbo  bhāvānaṃ racanāviseso diṭṭho, yathā taṃ ghaṭagehādīnaṃ. atthi ca ajjhattikabāhirānaṃ sarīrapadumādīnaṃ  racanāviseso, tasmā tenāpi buddhipubbena bhavitabbaṃ. yassa ca so buddhipubbo, so  issarādiko, tasmā tena nāmarūpasaññitassa lokassa kāraṇena bhavitabba''nti. tayidaṃ  asiddhaṃ, racitā sarīrapadumādayoti ^a^M2.0371^ea^ tattheva uppannattā. uppannassa hi sannivesavasena  tathā tathā paṭṭhapanaṃ ``racanā''ti vuccati. anekantiko cāyaṃ abuddhipubbassāpi  diṭṭhattā. diṭṭho hi nhāruādīnaṃ aggisaṃyogena racanāviseso, tathā visussantānaṃ  pubbacammādīnaṃ. yadi panāyamissarādiko gavassajagadrabhādīnaṃ karīsāvatte paṭimahutaṃ  raceyya, ummatto viya vikkhitto siyā. kiñcāyaṃ lokaṃ sajjento attatthaṃ vā sajjeyya  lokatthaṃ vā.</p>
              <p>[03] tattha ^a^V2.0348^ea^ ca yadi purimo makkho katakicco na siyā lokena sādhetabbassa atthibhāvato. atha  dutiyo, kasmā lokassa ahitadukkhāvahaṃ pāpaṃ nirayādiṃ, jarāmaraṇādiñca sajati?  atha tadubhayaṃ anāmasitvā kīḷatthaṃ sajati. kīḷā ca nāma ratiatthā hoti. vinā kīḷāya  ratiṃ ajānantānaṃ ratiatthañca kīḷamārabhanto ratiyaṃ issaro anissaro siyā. atha payojananirapekkho,  sabbakālaṃ sajeyya, tassa cāyaṃ sajanasamatthatā ahetukā vā siyā sahetukā vā. ahetukā  ce, sabbesaṃ siyā sahetukā vā. ahetukā ce, sabbesampi siyā. atha sahetukā,  so cassa hetu parato vā sambhūto siyā attato vā. tattha parato ce sambhūto, yadassa  so laddho, tassāyaṃ veyyāvaccakarasadiso siyā. atha attato taduppattito pubbe ayaṃ  kīdiso loko cāti sabbamidaṃ ālunavisiṇaṃ ākulabyākulaṃ goyūthena gatamaggasadisapheṇapiṇḍasamaṃ  avimaddakkhamaṃ asāraṃ. tiṭṭhatu pasaṅgo, yathādhikatameva vaṇṇayissāma. ^b^tasmā^eb^ti yasmā  idaṃ nāmarūpaṃ na ahetukaṃ, nāpi issarādivisamahetukaṃ, tasmā. ^b^te^eb^ti hetupaccayā. </p>
              <p>[03] 679^b^.^eb^ oḷārikattā, supākaṭattā ca rūpassa paccayapariggaho sukaroti ^b^``imassa tāva  rūpakāyassā''^eb^tiādinā paṭhamaṃ tassa paccayapariggahavidhiṃ ārabhati. tattha yathā nāmarūpassa  paccayapariggaho ahetuvisamahetuvādanivattiyā hoti, evaṃ nibbidāvirāgāvahabhāvena  tattha abhiratinivattiyāpi icchitabboti taṃ gabbhaseyyakavasena dassento nibbattaṭṭhānassa  sucibhāvapaṭisedhanamukhena asucibhāvaṃ vibhāvetuṃ ^b^``ayaṃ kāyo''^eb^tiādimāha. tattha  uppalādīni asuciṭṭhāne nibbattānipi ^a^M2.0372^ea^ sayaṃ sucisammatānevāti taṃdassanatthaṃ  abbhantaraggahaṇaṃ. tenāha bhagavā -- </p>
              <p>[21] ``yathā saṅkāradhānasmiṃ, ujjhitasmiṃ mahāpathe. </p>
              <p>[22] padumaṃ tattha jāyetha, sucigandhaṃ manorama''nti.. (dha0 pa0 58).</p>
              <p>[03] ^b^``nibbattatī''^eb^ti idaṃ mātukucchiyaṃ paṭisandhipavattīsu rūpakāyassa nibbattanasāmaññato  gahetvā vuttaṃ, na paṭhamābhinibbattimattaṃ. evañca katvā āhārassa upatthambhakapaccayatāvacanaṃ,  udarapaṭalassa pacchato karaṇādivacanaṃ, duggandhajegucchapaṭikkūlatāvacanañca samatthitaṃ hoti.  evamavaṭṭhite yadekaccehi piṭṭhito, purato ca karaṇaṃ kiṃ siyā paṭisandhikāletiādi  vuttaṃ, taṃ ^a^V2.0349^ea^ apāhataṃ hoti. ^b^``nibbattakattā''^eb^ti iminā bījaṃ viya aṅkurassa avijjādayo  rūpakāyassa asādhāraṇakāraṇatāya ^b^hetū^eb^ti dasseti. ^b^``upatthambhakattā''^eb^ti iminā  pana aṅkurassa pathavīsalilapārisiādayo viya āhāro sādhāraṇakāraṇatāya ^b^paccayo^eb^ti dasseti.</p>
              <p>[03] ^b^pañca dhammā hetupaccayā^eb^ti avijjādayo pañca dhammā yathārahaṃ hetu ca paccayo cāti attho.  bhavesu vijjamānadosapaṭicchādanapatthanā daḷhaggāhabhāvena saṅkhārabhavānaṃ hetubhūtā janakasahāyatāya  bhavanikanti taṃsahajātāasannakāraṇattā abhisaṅkhārikā, apassayabhūtā cāti ^b^``mātā viya  dārakassa upanissayā''^eb^ti vuttā. yathā pitu janitasukke puttassa uppattīti pitā  janako, evaṃ ^b^kammaṃ^eb^ sattassa uppādakattā ^b^janakaṃ^eb^ vuttaṃ. yathā ^b^dhāti^eb^ jātassa  dārakassa posanavasena sandhārikā, evaṃ ^b^āhāro^eb^ uppannassa kāyassāti ^b^sandhārako^eb^  vutto.</p>
              <p>[03] kāmañcettha avijjādayo nāmakāyassāpi paccayo, pakārantarena pana tassa pākaṭaṃ paccayapariggahavidhiṃ  dassetuṃ ^b^``cakkhuñca paṭiccā''^eb^tiādi vuttaṃ. tattha ^b^cakkhuñcā^eb^ti ^b^ca^eb^-saddo samuccayattho.  tena cakkhuviññāṇassa āvajjanādiajjhattaṃ sabbaṃ paccayajātaṃ saṅgaṇhāti. ^b^rūpe cā^eb^ti  pana ^b^ca^eb^-saddena yathā bahulaṃ bāhirarūpaṃ cakkhuviññāṇassa ārammaṇapaccayo, evaṃ aññampi  bāhiraṃ paccayajātaṃ saṅgaṇhāti. ^b^paṭiccā^eb^ti paccayabhūtaṃ ^a^M2.0373^ea^ laddhāti attho.  tena cakkhussa nissayapurejātaindriyavippayuttātthiavigatavasena, rūpassa ārammaṇapurejātātthiavigatavasena,  itaresañca saṅgahitānaṃ anantarādisahajātādivasena paccayabhāvaṃ dasseti. vacanabhede pana  kāraṇaṃ heṭṭhā vuttameva. ^b^ādi^eb^-saddena ca phassādīnaṃ viya sahapaccayehi sotaviññāṇādīnaṃ  saṅgaho veditabbo ``tiṇṇaṃ saṅgati phasso''tiādipāṭhassa (ma0 ni0 1.204; 3.421,  425-426; saṃ0 ni0  2.43-45; kathā0 465, 467) viya ``sotañca paṭiccā''tiādipāṭhassa  saṅgahitattā. evaṃ sammasanupagaṃ sabbaṃ nāmaṃ sahapaccayena saṅgahitaṃ hoti. tenāha ^b^``nāmakāyassa  paccayapariggahaṃ karotī''^eb^ti.</p>
              <p>[03] ^b^pavattiṃ disvā^eb^ti etarahi pavattiṃ disvā. ^b^eva^eb^nti iminā na kevalaṃ sappaccayatāmattameva  paccāmaṭṭhaṃ, atha kho yādisehi paccayehi etarahi pavattati, tādisehi avijjādipaccayeheva  atītepi pavattitthāti paccayasadisatāpi paccāmaṭṭhāti daṭṭhabbaṃ. </p>
              <p>[03] 680^b^.^eb^ ^b^pubbanta^eb^nti ^a^V2.0350^ea^ atītaṃ khandhappabandhakoṭṭhāsaṃ. ^b^ārabbhā^eb^ti uddissa. ^b^ahosiṃ  nu kho, na nu kho ahosi^eb^nti sassatākāraṃ, adhiccasamuppattiākārañca nissāya atīte  attano vijjamānataṃ, avijjamānatañca kaṅkhati. ^b^kiṃ nu kho ahosi^eb^nti jātiliṅgūpapattiyo  nissāya ``khattiyo nu kho ahosiṃ, brāhmaṇādīsu gahaṭṭhādīsu devādīsu aññataro nu  kho''ti kaṅkhati. ^b^kathaṃ nu kho^eb^ti saṇṭhānākāraṃ nissāya ``dīgho nu kho ahosiṃ,  rassaodātakāḷapamāṇikāppamāṇikādīnampi aññataro''ti kaṅkhati. issaranimmānādiṃ  nissāya ``kena nu kho pakārena ahosi''nti nibbattākārato kaṅkhatīti ca vadanti.  ^b^kiṃ hutvā kiṃ ahosi^eb^nti jātiādiṃ nissāya ``khattiyo hutvā nu kho brāhmaṇo  ahosiṃ...pe0... devo hutvā nu kho manusso ahosi''nti attano aparāparuppattiṃ  kaṅkhati. sabbattheva ca ^b^addhāna^eb^nti kālādhivacanaṃ. ^b^bhavissāmi nu kho^eb^ti sassatākāraṃ,  ucchedākārañca nissāya anāgate attano vijjamānataṃ, avijjamānatañca kaṅkhati. sesamettha  vuttanayameva. ^b^etarahi vā pana paccuppannaṃ addhāna^eb^nti idāni vā paṭisandhimādiṃ katvā  cutipariyantaṃ sabbampi vattamānakālaṃ. ^b^ajjhattaṃ kathaṃkathī hotī^eb^ti attano khandhesu  vicikicchā hoti. ^b^ahaṃ nu khosmī^eb^ti attano atthibhāvaṃ kaṅkhati. ayuttaṃ   ^a^M2.0374^ea^ panetanti. yuttaṃ ayuttanti kā ettha cintā. ummattako viya hi bālaputhujjano.  ^b^no nu khosmī^eb^ti attano natthibhāvaṃ kaṅkhati. ^b^kiṃ nu khosmī^eb^ti khattiyova samāno  attano khattiyabhāvaṃ kaṅkhati. esa nayo sesesu. ^b^kathaṃ nu khosmi^eb^nti vuttanayameva.  kevalañhettha ``abbhantare jīvo nāma atthī''ti gahetvā tassa dīghādibhāvaṃ kaṅkhanto  ``kathaṃ nu khosmi''nti kaṅkhatīti veditabbo. paccuppannaṃ pana attano sarīrasaṇṭhānaṃ  ajānanto nāma natthi. ^b^kuto āgato, so kuhiṃ gāmī bhavissatī^eb^ti attabhāvassa  āgatigatiṭṭhānaṃ kaṅkhati. ^b^sā sabbāpi pahīyatī^eb^ti sā yathāvuttā soḷasavidhāpi vicikicchā  vikkhambhanavasena pahīyati. </p>
              <p>[03] 681^b^.^eb^ kusalādibhedato sabbappakārassāpi nāmassa sādhāraṇo paccayoti, tato pavattito  manasikārādiko kusalādibhedato sabbappakārassāpi nāmassa asādhāraṇo paccayoti  ca yojetabbaṃ. ^b^kusalādibhedato^eb^ti kusalākusalavipākakiriyabhedato. tassāpi  somanassasahagatādiaññatarabhedavasena ^b^sabbappakārassāpi^eb^. yaṃ ekantato chadvārikaṃ, tampi  chadvāraggahaṇeneva gahitaṃ yathā chaṭṭhārammaṇaṃ chaḷārammaṇaggahaṇenātipi vuttaṃ ^b^``sabbappakārassāpī''^eb^ti.  ^b^tato^eb^ti cakkhurūpādito. ^b^manasikārādiko^eb^ti  yonisomanasikārāyonisomanasikārādiko ^a^V2.0351^ea^,  kammabhavaṅgādiko ca. kāmañcettha dvāracchakkayonisomanasikārādivasena nāmasseva sādhāraṇo,  asādhāraṇo ca paccayo vutto, taṃ pana avisesavasena vuttaṃ. visesato pana kammaṃ vipākanāmassa,  kammasamuṭṭhānarūpānañca cittaṃ cetasikanāmassa, cittasamuṭṭhānarūpānañca sādhāraṇo paccayo,  yathāvuttasseva ca nāmassa, rūpassa ca tadaññanāmarūpāpekkhāya asādhāraṇo paccayo. tathā  sabhāgo, utusabhāgo ca āhāro taṃsamuṭṭhānarūpānaṃ sādhāraṇo paccayo, tadaññāpekkhāya asādhāraṇoti  rūpassāpi sādhāraṇo, asādhāraṇo ca paccayo yathārahaṃ niddhāretabbo. paccayapariggaho nāma  anadhigatārahattena kātabboti tadapekkhāya ^b^``yonisomanasikārasaddhammassavanādiko kusalassevā''^eb^ti  vuttaṃ. ^b^ādi^eb^-saddena sappurisūpanissayassa, catunnampi vā sampatticakkānaṃ saṅgaho  daṭṭhabbo. ^b^viparīto akusalassā^eb^ti vacanato yathā yonisomanasikārādiviparīto akusalasseva  ^a^M2.0375^ea^ paccayo, tathā yonisomanasikārādi kusalasseva paccayo hotīti attho.  yassa vā kusalaṃ sambhavati, akusalaṃ sambhavati, kusalākusalāni vā, tassāti atthasiddhametaṃ.  ^b^kammādiko^eb^ti ^b^ādi^eb^-saddena avijjādayo viya gatikālādayopi saṅgahitāti daṭṭhabbā.  ^b^bhavaṅgādiko^eb^ti bhavaṅgasantīraṇaparittakiriyārahattādiko. tattha ^b^bhavaṅgaṃ^eb^ pañcadvāramanodvārāvajjanakiriyānaṃ,  ^b^santīraṇaṃ^eb^ voṭṭhabbanassa, ^b^parittakiriyā^eb^ yathārahaṃ parittamahaggatakiriyānaṃ, ^b^arahattaṃ^eb^  āvajjanavajjānaṃ sabbakiriyānaṃ paccayoti veditabbaṃ.</p>
              <p>[03] ^b^kamma^eb^nti cetanāva adhippetā, sā ca kho kusalākusalā. vuttañhetaṃ ``kusalākusalacetanā  vipākānaṃ khandhānaṃ, kaṭattā ca rūpānaṃ kammapaccayena paccayo''ti (paṭṭhā0 1.1.427).  na cittaṃ viya sasampayuttā. cittañhettha sasampayuttaṃ adhippetaṃ ``hetū hetusampayuttakānaṃ  dhammānaṃ, taṃsamuṭṭhānānañca rūpānaṃ hetupaccayena paccayo''tiādivacanato (paṭṭhā0 1.1.1).  ^b^tatthā^eb^ti tesu kammādīsu rūpajanakapaccayesu. atītato eva kammato phalaṃ uppajjati,  na vattamānatoti vuttaṃ ^b^``kammaṃ atītameva kammasamuṭṭhānassa rūpassa paccayo''^eb^ti.  yadi hi paccuppannato kammato phalaṃ uppajjeyya, āyūhanakkhaṇe eva phalena uppajjitabbaṃ  bhaveyya, na ca taṃ diṭṭhamicchitaṃ vā. na hi loke kudācanaṃ kariyamānameva kammaṃ  phalaṃ dentaṃ diṭṭhaṃ, tathārūpo vā āgamo atthīti. nanu ca idamapi na diṭṭhaṃ, yaṃ vinaṭṭhato  hetuto phalaṃ uppajjamānaṃ, mato vā kukkuṭo vassantoti? saccamadiṭṭhaṃ rūpadhammānaṃ  pabandhavicchede, idaṃ pana arūpaṃ pabandhopi atthīti upamā na saṃsandati. kammato hi  atītato ^a^V2.0352^ea^ eva kammassa katattā, upacitattā ca phalaṃ uppajjati. vuttañhetaṃ ``kāmāvacarassa  kusalassa kammassa katattā upacitattā vipākaṃ cakkhuviññāṇaṃ uppannaṃ hotī''tiādi  (dha0 sa0 431). yasmā anantarādipaccayalābhato uppādakkhaṇe eva cittassa balavatā, tasmā  taṃ uppajjamānameva rūpaṃ janetīti āha ^b^``cittaṃ cittasamuṭṭhānassa uppajjamāna''^eb^nti.  rūpassa paccayo hotīti sambandho. yasmā pana rūpassa ṭhitikkhaṇe balavatā pacchājātādipaccayalābhato,  tasmā vuttaṃ ^b^``utuāhārā...pe0... hontī''^eb^ti, bāhiraṃ utuṃ, āhārañca paccayaṃ  labhitvā attano ṭhitikkhaṇe utuāhārā rūpaṃ janentīti attho.</p>
              <p>[03] ^b^eva^eb^nti ^a^M2.0376^ea^ ``sādhāraṇāsādhāraṇavasenā''tiādinā vuttappakārena. </p>
              <p>[03] 682^b^.^eb^ ^b^saṅkhārāna^eb^nti saṅkhatasaṅkhārānaṃ. ^b^bhaṅga^eb^nti maraṇaṃ. ^b^jarāmaraṇaṃ nāma jātiyā satī^eb^tiādi  phaladassanānupubbiyā hetudassanakkamena nāmarūpassa paccayapariggaho sukaroti katvā dassito.  tattha ^b^bhave satī^eb^ti kammabhave sati. </p>
              <p>[03] 683^b^.^eb^ ^b^pubbe vitthāretvā dassitānulomapaṭiccasamuppādavasenā^eb^ti pariyosānato paṭṭhāya  paṭilomanayena ādipāpanavasena vitthāretvā dassitānulomapaṭiccasamuppādavasena. ``asati  jātiyā natthi jarāmaraṇa''ntiādinā (saṃ0 ni0  2.4) hi paṭilomavasena dassite paccayākāre  ``yassa abhāvā yassa abhāvo, so tassa paccayo''ti byatirekato, anvayato ca nāmarūpassa  paccayapariggaho sukaroti. </p>
              <p>[03] 684^b^.^eb^ ^b^purimakammabhavasmiṃ moho^eb^tiādi vuttatthameva. kammasahāyattā kilesavaṭṭaṃ  kammavaṭṭe pakkhitvā vuttaṃ ^b^``kammavaṭṭavipākavaṭṭavasenā''^eb^ti. </p>
              <p>[03] 685^b^.^eb^ diṭṭhadhammo vuccati paccakkhabhūto paccuppanno attabhāvo, tattha veditabbaphalaṃ kammaṃ  ^b^diṭṭhadhammavedanīyaṃ^eb^. paccuppannabhavato anantaraṃ veditabbaphalaṃ kammaṃ ^b^upapajjavedanīyaṃ.  aparāpariyāye^eb^ti diṭṭhadhammānantarānāgatato aññasmiṃ attabhāvapariyāye attabhāvaparivatte.  ^b^ahosikamma^eb^nti ahosi eva kammaṃ, na tassa vipāko ahosi, ``atthi, bhavissati  vā''ti evaṃ vattabbakammaṃ. paṭipakkhehi anabhibhūtatāya, paccayavisesena paṭiladdhavisesatāya  ca balavabhāvaṃ pattā tādisassa ^a^V2.0353^ea^ pubbābhisaṅkhārassa vasena sātisayā hutvā pavattā paṭhamajavanacetanā  tasmiṃyeva attabhāve phaladāyinī ^b^diṭṭhadhammavedanīyā^eb^ nāma. sā hi vuttākārena  balavati javanasantāne guṇavisesayuttesu upakārāpakāravasappavattiyā, āsevanālābhena  appavipākatāya ca paṭhamajavanacetanā itaradvayaṃ viya pavattasantānuparamāpekkhaṃ, okāsalābhāpekkhañca  kammaṃ na hotīti idheva pupphamattaṃ viya pavattivipākamattaṃ phalaṃ deti. ^b^tathā  asakkonta^eb^nti kammassa vipākadānaṃ nāma upadhipayogādipaccayantarasamavāyeneva hotīti  tadabhāvato ^a^M2.0377^ea^ tasmiṃyeva attabhāve vipākaṃ dātuṃ asakkontaṃ. ^b^atthasādhikā^eb^ti  dānādipāṇātipātādiatthassa nipphādikā. kā pana sāti āha ^b^``sattamajavanacetanā''^eb^ti.  sā hi sanniṭṭhāpakacetanā vuttanayena paṭiladdhavisesā, purimajavanacetanāhi laddhāsevanā  ca samānā anantarattabhāve vipākadāyinī ^b^upapajjavedanīyakammaṃ^eb^ nāma. ^b^``sati saṃsārappavattiyā''^eb^ti  iminā asati saṃsārappavattiyaṃ ahosikammapakkhe tiṭṭhati vipaccanokāsassa abhāvatoti  dīpeti. </p>
              <p>[03] 686^b^.^eb^ ^b^yaṃ garuka^eb^nti yaṃ akusalaṃ mahāsāvajjaṃ, kusalaṃ mahānubhāvaṃ kammaṃ.  ^b^yaṃ bahula^eb^nti yaṃ bahulaṃ abhiṇhaso kataṃ samāsevitaṃ. ^b^maraṇakāle anussarita^eb^nti  paribyattabhāvena maraṇassa āsannakāle anussaritaṃ. āsannakāle kate vattabbameva  natthīti hi vuttaṃ. ^b^``punappunaṃ laddhāsevana''^eb^nti iminā ``yaṃ bahula''nti vuttakammato  viseseti. tathā diṭṭhadhammavedanīyaṃ nivatteti paṭisandhiākaḍḍhanānujānanato. paṭisandhijanakavasena  hi garukādikammacatukkaṃ vuttaṃ.</p>
              <p>[03] tattha garukaṃ sabbapaṭhamaṃ vipaccati. tathā hi taṃ garukanti vuttaṃ. garuke asati  bahulīkataṃ, tasmiṃ asati āsannaṃ, tasmimpi asati ``kaṭattā vā panā''ti  vuttaṃ purimajātīsu katakammaṃ vipaccati. bahulāsannapubbakatesu ca balābalaṃ vā  jānitabbaṃ, pāpato pāpantaraṃ, kalyāṇañca, kalyāṇato ca kalyāṇantaraṃ, pāpañca, bahulīkatato  ca mahato ca pubbakatādi, appañca. bahulānussaraṇena vippaṭisārādijananato paṭipakkhassa  aparipuṇṇatāya āraddhavipākassa kammassa, kammasesassa vā aparāpariyāye vedanīyassa aparikkhīṇatāya  santatiyā pariṇāmavisesatoti tehi tehi kāraṇehi āhitabalaṃ paṭhamaṃ vipaccati. ^b^mahānāradakassapajātake^eb^  videharañño senāpati alāto, bījako dāso, rājakaññā rucā ca ettha nidassanaṃ. tathā  hi vuttaṃ bhagavatā -- </p>
              <p>[02] ``tatrānanda ^a^V2.0354^ea^, yvāyaṃ puggalo idha pāṇātipātī...pe0... micchādiṭṭhi kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjati. pubbe vāssa taṃ kataṃ  hoti pāpakammaṃ dukkhavedanīyaṃ, pacchā vāssa taṃ kataṃ hoti pāpakammaṃ dukkhavedanīyaṃ  ^a^M2.0378^ea^, maraṇakāle vāssa hoti micchādiṭṭhi samattā samādinnā, tena so  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. yañca kho so  idha pāṇātipātī hoti...pe0... micchādiṭṭhi hoti, tassa diṭṭhe vā dhamme vipākaṃ  paṭisaṃvedeti upapajja vā apare vā pariyāye. </p>
              <p>[02] ``tatrānanda, yvāyaṃ puggalo idha pāṇātipātī...pe0... micchādiṭṭhi kāyassa  bhedā paraṃ maraṇā sugatiṃ saggaṃ lokaṃ upapajjati. pubbe vāssa taṃ kataṃ hoti kalyāṇakammaṃ  sukhavedanīyaṃ, pacchā vāssa taṃ kataṃ hoti kalyāṇakammaṃ sukhavedanīyaṃ, maraṇakāle  vāssa hoti sammādiṭṭhi samattā samādinnā, tena so kāyassa bhedā paraṃ maraṇā  sugatiṃ saggaṃ lokaṃ upapajjati. yañca kho so idha pāṇātipātī hoti...pe0... micchādiṭṭhi  hoti, tassa diṭṭhe vā dhamme vipākaṃ paṭisaṃvedeti upapajja vā apare vā pariyāye. </p>
              <p>[02] ``tatrānanda, yvāyaṃ puggalo idha pāṇātipātā paṭivirato...pe0... sammādiṭṭhi kāyassa  bhedā paraṃ maraṇā sugatiṃ saggaṃ lokaṃ upapajjati. pubbe vāssa taṃ kataṃ hoti kalyāṇakammaṃ  sukhavedanīyaṃ, pacchā vāssa taṃ kataṃ hoti kalyāṇakammaṃ sukhavedanīyaṃ, maraṇakāle  vāssa hoti sammādiṭṭhi samattā samādinnā, tena so kāyassa bhedā paraṃ maraṇā  sugatiṃ saggaṃ lokaṃ upapajjati. yañca kho so idha pāṇātipātā paṭivirato...pe0...  sammādiṭṭhi hoti, tassa diṭṭhe vā dhamme vipākaṃ paṭisaṃvedeti upapajja vā apare  vā pariyāye. </p>
              <p>[02] ``tatrānanda, yvāyaṃ puggalo idha pāṇātipātā paṭivirato...pe0... sammādiṭṭhi kāyassa  bhedā paraṃ...pe0... nirayaṃ upapajjati. pubbe vāssa taṃ kataṃ hoti pāpakammaṃ dukkhavedanīyaṃ,  pacchā vāssa taṃ kataṃ hoti pāpakammaṃ dukkhavedanīyaṃ, maraṇakāle vāssa hoti micchādiṭṭhi  samattā samādinnā, tena so kāyassa bhedā paraṃ maraṇā apāyaṃ ^a^V2.0355^ea^ ...pe0... nirayaṃ  upapajjati. yañca kho so idha pāṇātipātā paṭivirato hoti...pe0... sammādiṭṭhi  ^a^M2.0379^ea^ hoti, tassa diṭṭhe vā dhamme vipākaṃ paṭisaṃvedeti upapajja vā apare  vā pariyāye''ti (ma0 ni0 3.303).</p>
              <p>[03] kiṃ bahunā yaṃ taṃ tathāgatassa mahākammavibhaṅgañāṇaṃ, tassevāyaṃ visayo, yadidaṃ tassa tassa  kammassa tena tena kāraṇena pubbāparavipākatā sāmatthiyaṃ. </p>
              <p>[03] 687^b^.^eb^ paṭisandhidānādivasena vipākasantānassa nibbattakaṃ janakaṃ. tenāha ^b^``taṃ  paṭisandhiyampi pavattepi rūpārūpavipākakkhandhe janetī''^eb^ti. sukhadukkhasantānassa, nāmarūpappabandhassa  vā ciratarappavattihetubhūtaṃ upatthambhakaṃ. tenāha ^b^``sukhadukkhaṃ upatthambheti,  addhānaṃ pavattetī''^eb^ti. upapīḷakaṃ sukhadukkhappabandhe pavattamāne saṇikaṃ saṇikaṃ  taṃ hāpeti. tenāha ^b^``sukhadukkhaṃ pīḷeti bādhati, addhānaṃ pavattituṃ na detī''^eb^ti.  ^b^ghātetvā^eb^ti upacchinditvā. kammassa upacchindanaṃ nāma tassa vipākapaṭibāhanamevāti  āha ^b^``tassa vipākaṃ paṭibāhitvā''^eb^ti. tañca attano vipākuppattiyā okāsakaraṇanti  vuttaṃ ^b^``attano vipākassa okāsaṃ karotī''^eb^ti. vipaccanāya katokāsaṃ kammaṃ  vipakkameva nāma hotīti āha ^b^``evaṃ pana kammena kate okāse taṃ vipākaṃ uppannaṃ  nāma vuccatī''^eb^ti. ^b^upapīḷakaṃ^eb^ aññassa vipākaṃ upacchindati, na sayaṃ attano vipākaṃ  deti. ^b^upaghātakaṃ^eb^ pana dubbalaṃ kammaṃ upacchinditvā attano vipākaṃ uppādetīti  ayametesaṃ viseso. bavhābādhatādipaccayūpanipātena vipākassa vibādhakaṃ ^b^upapīḷakaṃ,^eb^  tathā vipākasseva upacchedakaṃ ^b^upaghātakaṃ^eb^. kammaṃ upaghātetvā attano vipākassa  okāsakaraṇena vipaccane sati janakameva siyā, janakādibhāvo nāma vipākaṃ pati  icchitabbo, na kammaṃ patīti vipākasseva upaghātakatā yuttā viya dissati, vīmaṃsitabbaṃ. </p>
              <p>[01] ^b^kammantara^eb^nti kammaviseso kammānaṃ balābalabhedo. ^b^vipākantara^eb^nti vipākaviseso,  tassa hīnapaṇītatādibhedo. aparo nayo -- yasmiṃ kamme kate paṭisandhiyaṃ, pavatte  ca vipākakaṭattārūpānaṃ uppatti hoti, taṃ ^b^janakaṃ^eb^. yasmiṃ pana kate aññena janitassa  iṭṭhassa vā aniṭṭhassa vā phalassa vibādhakavicchedakapaccayānuppattiyā, upabrūhanapaccayuppattiyā  ca janakānubhāvānurūpaṃ pariposaciratarappabandhā honti, taṃ ^b^upatthambhakaṃ^eb^. janakena ^a^M2.0380^ea^  nibbattitaṃ kusalaphalaṃ vā akusalaphalaṃ vā yena paccanīkabhūtena rogadhātusamatādinimittatāya  bādhīyati, taṃ ^b^upapīḷakaṃ^eb^ ^a^V2.0356^ea^. yena pana kammunā janakasāmatthiyavasena ciratarappabandhārahampi  samānaṃ phalaṃ vicchedakapaccayuppattiyā upahaññati vicchijjati, taṃ ^b^upaghātakaṃ^eb^.  tattha keci dutiyassa kusalabhāvaṃ itthannāmagatassa appābādhadīghāyukatāsaṃvattanavasena,  pacchimānaṃ dvinnaṃ akusalabhāvaṃ bavhābādhāppāyukatāsaṃvattanavasena vaṇṇenti. devadattādīnaṃ,  pana nāgādīnaṃ, ito anupadinnena yāpanakapetānañca narakādīsu akusalavipākupatthambhanupapīḷanupaghātakāni  na na santīti catunnampi akusalākusalabhāvo na virujjhati. buddhāveṇikatāya asādhāraṇasseva  ñāṇassa gocarabhāvato kammantarādi ^b^``asādhāraṇaṃ sāvakehī''^eb^ti vuttaṃ. ^b^ekadesato  jānitabbaṃ^eb^ anavasesato jānituṃ na sakkā avisayattā. sabbena sabbaṃ ajānane paccayapariggaho  na paripūratīti. </p>
              <p>[03] 688^b^.^eb^ yathāvuttaṃ kammaṃ vattamānavipākappabandhanimittameva adhippetanti kammekadesatāya  ^b^``dvādasavidhaṃ kammaṃ kammavaṭṭe pakkhipitvā''^eb^ti vuttaṃ. kilesavaṭṭampi kammasahāyatāya  kammavaṭṭapakkhikameva katvā āha ^b^``kammavaṭṭavipākavaṭṭavasenā''^eb^ti. yādisato paccayato  paccuppanne addhāne nāmarūpassa pavatti, tādisato eva itarasmimpi addhadvayeti yathā atītānāgate  nayaṃ neti, taṃ dassento ^b^``ida''^eb^ntiādimāha. tattha ^b^anāgatepi kammavaṭṭavipākavaṭṭavasenevā^eb^ti  ettha vuttaṃ ^b^eva^eb^-saddaṃ ``etarahi atītepī''ti etthāpi ānetvā vattabbaṃ addhattayepi  kiriyākiriyaphalamattatādassanaparattā codanāya. ^b^iti kammañcevā^eb^tiādi vuttassevatthassa  nigamanavasena vuttaṃ. aparāparaṃ vaṭṭanaṭṭhena ^b^vaṭṭaṃ^eb^. tathā pavattanaṃ ^b^pavattaṃ^eb^. hetuphalabhāvena  sambandhatīti ^b^santati,^eb^ pabandho. karaṇaṭṭhena, paccayehi karīyatīti vā ^b^kiriyā^eb^.</p>
              <p>[03] ^b^kammā^eb^ti kammato. sambhavati etasmāti sambhavo, kammaṃ sambhavo etassāti ^b^kammasambhavo,^eb^  vipāko.</p>
              <p>[03] kāraṇasāmaggiyaṃ dānādīhi sādhitakiriyāya vattamānāya kāraṇamatte kattuvohāroti āha  ^b^``neva kāraṇato uddhaṃ kārakaṃ passatī''^eb^ti. karotīti hi ^b^kārakaṃ^eb^.  vipākapaṭisaṃvedakaṃ na passatīti sambandho ^a^M2.0381^ea^. kāmaṃ bālāpi ``kārako  paṭisaṃvedako''ti vadantā atthato paññattimattameva vadanti, te pana viparītābhinivesavasenāpi  vadantīti taṃ appamāṇanti āha ^b^``samaññāmattena paṇḍitā voharantī''^eb^ti. </p>
              <p>[03] 689^b^.^eb^ ^b^eveta^eb^nti ^a^V2.0357^ea^ evaṃvidhaṃ etaṃ dassanaṃ, ^b^sammadassanaṃ,^eb^ aviparītadassananti attho.  ^b^bījarukkhādikānaṃvā^eb^ti yathā bījato rukkho, rukkhato puna bījanti anādikālikattā  bījarukkhasantānassa pubbakoṭi natthi, evaṃ kammapaccayā vipāko, vipākapaccayā  kammanti anādikālikattā kammavipākasantānassa pubbakoṭi na paññāyati. ^b^ādi^eb^-saddena  ``kukkuṭiyā aṇḍaṃ, aṇḍato kukkuṭī, punapi kukkuṭiyā aṇḍa''nti evamādiṃ  saṅgaṇhāti. ^b^anāgatepi saṃsāre^eb^ti yathā atīte, evaṃ anāgatepi addhāne ``khandhānañca  paṭipāṭī''tiādinā (visuddhi0 2.619; dī0 ni0 aṭṭha0 2.95 apasādanāvaṇṇanā; saṃ0  ni0 aṭṭha0 2.2.60; a0 ni0 aṭṭha0 2.4.199; dha0 sa0 aṭṭha0 nidānakathā; vibha0 aṭṭha0 226  saṅkhārapadaniddesa; su0 ni0 aṭṭha0 2.523; udā0 aṭṭha0 39; itivu0 aṭṭha0 14, 58; theragā0  aṭṭha0 1.67, 99; paṭi0 ma0 aṭṭha0 2.1.117; cūḷani0 aṭṭha0 6; bu0 vaṃ0 aṭṭha0 2.58) vutte  saṃsāre sati kammavipākānaṃ appavattaṃ na dissati, kammavipākānaṃ appavatti na  dissati, pavattati evāti attho.</p>
              <p>[03] ^b^etamattha^eb^nti ``kammassa kārako natthī''tiādinā (visuddhi0 2.689) vuttamatthaṃ.  ^b^asayaṃvasī^eb^ti na sayaṃvasino, micchābhinivesaparavasāti attho. ^b^aññamaññavirodhitā^eb^ti  itarītaravirodhitā, diṭṭhiyo, diṭṭhiyā vā aññamaññena virodhitā viruddhā.</p>
              <p>[03] gambhīrañāṇagocaratāya ^b^gambhīraṃ^eb^. tathā ^b^nipuṇaṃ^eb^. sattasuññatāya, aññamaññasabhāvasuññatāya  ca ^b^suññaṃ. paccaya^eb^nti nāmarūpassa paccayaṃ, tappaccayapaṭivedheneva ca sabbaṃ paṭividdhaṃ  hotīti. ^b^kammaṃ natthi vipākamhī^eb^tiādīsu yaṃ vattabbaṃ, taṃ heṭṭhā vuttameva.</p>
              <p>[03] paccayasuññaṃ phalanti yathāvuttamatthaṃ upamāya vibhāvetuṃ ^b^``yathā na sūriye''^eb^tiādi  vuttaṃ. ^b^tesa^eb^nti sūriyādīnaṃ. ^b^so^eb^ti aggi. ^b^sambhārehī^eb^ti ātapādīhi  kāraṇehi.</p>
              <p>[03] yadi ^a^M2.0382^ea^ ca hetu ca phalañca aññamaññarahitaṃ, kathaṃ hetuto phalaṃ nibbattatīti  āha ^b^``kammañca kho upādāyā''^eb^ti. na kevalaṃ kammaphalameva suññaṃ katturahitaṃ,  sabbampi dhammajātaṃ kārakarahitanti dassetuṃ ^b^``na hettha devo''^eb^ti gāthā vuttā.  ^b^hetusambhārapaccayā^eb^ti hetusamūhanimittaṃ, hetupaccayanimittaṃ vā. </p>
              <p>[03] 690^b^.^eb^ ^b^cutipaṭisandhivasena^eb^ ^a^V2.0358^ea^ ^b^viditā hontī^eb^ti kammavaṭṭavipākavaṭṭavasena paccayapariggahassa  katattā cutipaṭisandhivasena viditā hontīti vadanti. vuttanayena pana sappaccayanāmarūpassa  dassanena tīsu addhāsu pahīnavicikicchassa addhattayapariyāpannā dhammā atītapaccuppannānāgatabhavesu  ca cutipaṭisandhivasena viditā honti, na anupadadhammavasena tathāpariggahassa akatattā.  ^b^sāssa hoti ñātapariññā^eb^ti yāya nāmarūpapariggahaṃ, tassa ca paccayapariggahaṃ karoti,  sā assa yogino ``idaṃ nāmaṃ, ettakaṃ nāma''ntiādinā, ``tassa ayaṃ paccayo, ettako  paccayo''tiādinā ca paricchedavasena ñātavatī paññāti katvā ñātapariññā.</p>
              <p>[03] idāni yena kāraṇena addhattayapariyāpannā dhammā cutipaṭisandhivasena viditā honti, taṃ  dassetuṃ ^b^``so evaṃ pajānātī''^eb^tiādi vuttaṃ. tena dhammānaṃ bhavantarasaṅkamo nāma na  kadācipi atthi, tattha tattheva nirujjhanatoti dasseti. sajjhāya mantodakapāna mukhamaṇḍana  padīpasīkhūpamāhi tameva dhammānaṃ saṅkamābhāvaṃ vibhāvetuṃ ^b^``apica kho''^eb^tiādimāha. </p>
              <p>[01] ^b^manodhātuanantara^eb^nti kiriyamanodhātuyā anantaraṃ labbhamānaṃ cakkhuviññāṇaṃ. ^b^na ceva  āgata^eb^nti kiriyamanodhātuto na ceva āgataṃ kiriyamanodhātuyaṃ cakkhuviññāṇassa abhāvato.  ^b^nāpi na nibbattaṃ anantara^eb^nti kiriyamanodhātuto anāgacchantampi paccayasāmaggilābhena  tato anantaraṃ nāpi na nibbattaṃ, nibbattameva hoti. yathāyaṃ pavattiyaṃ cittappavatti,  tatheva paṭisandhimhi vattate cittasantati, cuticittato anāgacchantampi paṭisandhicittaṃ  tato anantaraṃ nāpi na nibbattati, paccayasāmaggivasena nibbattatevāti attho. santatigahaṇena  cettha kutoci āgamābhāvameva vibhāveti. hetuphalabhāvena hi sambandhatāti dhammappavatti  ^b^santatī^eb^ti. tenāha ^b^``purimaṃ bhijjate citta''^eb^ntiādi. ^b^purima^eb^nti cuticittaṃ.  ^b^bhijjate^eb^ti ^a^M2.0383^ea^ nirujjhati. ^b^pacchima^eb^nti paṭisandhicittaṃ. ^b^tato^eb^ti  cuticittato anantarameva jāyati. yattha hi cuticittato dūrepi kālantarepi uppajjamānaṃ  paṭisandhicittaṃ anantarameva jāyatīti vuccati. tasmā ^b^tesaṃ antarikā natthi^eb^ tesaṃ  cutipaṭisandhicittānaṃ byavadhāyakaṃ kiñci natthi. ^b^vīci tesaṃ na vijjatī^eb^ti tasseva  vevacanaṃ. ^b^ito^eb^ti cuticittato anantaraṃ na ca gacchati kiñci cittaṃ. tañhi sasampayuttadhammaṃ  tatheva nirujjhati. ^b^paṭisandhi cā^eb^ti paṭisandhiviññāṇañca aññameva yathāpaccayaṃ ^b^jāyati^eb^  nibbattatīti punapi saṅkamābhāvameva vibhāvento sappaccayanāmarūpadassanaṃ nigameti. </p>
              <p>[03] 691^b^.^eb^ nāmarūpaggahaṇena ^a^V2.0359^ea^, tassa ca paccayadhammaggahaṇena aggahitassa tebhūmakadhammassa abhāvato ^b^``viditasabbadhammassā''^eb^ti  vuttaṃ. na cettha lokuttaradhammā adhigatā. ^b^thāmagataṃ^eb^ hoti anekākāravokārapaccayapariggahavidhino  anuṭṭhitattā. ^b^suṭṭhutaraṃ pahīyati^eb^ tiyaddhagatadhammappavattiyā vigatasammohattā. ^b^sā evā^eb^ti  soḷasavidhā kaṅkhā eva. yasmā ettha ``buddho, dhammo, saṅgho, sikkhā''ti ca kaṅkhāya gocarabhūtā  lokiyā dhammā adhippetā. na hi lokuttaradhamme ārabbha kilesā pavattituṃ  sakkonti. ^b^pubbanto^eb^ti atītā khandhāyatanadhātuyo. ^b^aparanto^eb^ti anāgatā. ^b^pubbantāparanto^eb^ti  tadubhayaṃ, addhāpaccuppannaṃ vā tadubhayabhāgayuttattā. evaṃ buddhādiggahaṇena, paṭiccasamuppannadhammaggahaṇena  ca gahito aṭṭhamo kaṅkhāvisayo nāmarūpamattaṃ, idappaccayatāggahaṇena pana tassa paccayo gahito,  tasmā soḷasavatthukāya kaṅkhāya pahīnāya aṭṭhavatthukā kaṅkhā appatiṭṭhāva hotīti āha ^b^``na  kevalañca...pe0... pahīyatiyevā''^eb^ti.</p>
              <p>[03] diṭṭhekaṭṭhattā vicikicchāya yathā diṭṭhi samucchijjamānā vicikicchāya saddhiṃyeva samucchijjati,  evaṃ vicikicchā vikkhambhiyamānā diṭṭhiyā saddhiṃyeva vikkhambhīyatīti āha ^b^``dvāsaṭṭhi  diṭṭhigatāni vikkhambhantī''^eb^ti. attābhinivesūpanissayā hi ``ahosiṃ nu kho aha''ntiādi  (ma0 ni0 1.18; saṃ0 ni0  2.20) nayappavattā soḷasavatthukā kaṅkhā, sā eva ca pubbantādivatthukabhāvena  vuttā. attābhinivesavatthukāni ca dvāsaṭṭhi diṭṭhigatāni, buddhādivatthukā ca kaṅkhā  tadekaṭṭhāti. dharīyanti ^a^M2.0384^ea^ attano paccayehīti dhammā, tiṭṭhati ettha tadāyattavuttitāya  phalanti ṭhiti, dhammānaṃ ṭhiti dhammaṭṭhiti, paccayadhammo. atha vā dhammoti kāraṇaṃ  ``dhammapaṭisambhidā''tiādīsu (vibha0 718 ādayo) viya, dhammassa ṭhiti sabhāvo, dhammato  ca añño sabhāvo natthīti paccayadhammānaṃ paccayabhāvo dhammaṭṭhiti, dhammaṭṭhitiyaṃ ñāṇaṃ ^b^dhammaṭṭhitiñāṇaṃ^eb^.  saṅkhārānaṃ yaṃ yaṃ bhūtaṃ aniccatādi yathābhūtaṃ, tattha ñāṇanti ^b^yathābhūtañāṇaṃ^eb^.  sammā passatīti ^b^sammādassanaṃ^eb^.</p>
              <p>[03] ^b^avijjā paccayo^eb^ti avijjā hetuādivasena saṅkhārānaṃ yathārahaṃ paccayo. tato eva  ^b^saṅkhārā paccayasamuppannā. ubhopete^eb^ti yasmā avijjāpi āsavādivasena paccayasambhūtāva,  tasmā avijjā saṅkhārāti ubhayepi ete dhammā paccayasamuppannā. ^b^itī^eb^ti evaṃ. ^b^paccayapariggahe  paññā^eb^ti paccayānaṃ paricchijja gahaṇavasena pavattā paññā. vuttanayena ^b^dhammaṭṭhitiñāṇaṃ^eb^.</p>
              <p>[03] ^b^nimitta^eb^nti ^a^V2.0360^ea^ saṅkhāranimittaṃ, atthato pañcakkhandhā. te hi ghanasaññāpavattiyā vatthubhāvato  nimittaṃ, saviggahabhāvena upaṭṭhānato vā. yasmā aniccatā nāma saṅkhārānaṃ aviparītākāro.  tattha niccatāya lesassāpi abhāvato ^b^aniccato^eb^ passanto ^b^yathābhūtaṃ jānāti^eb^. tañca  ñāṇaṃ aviparītaggahaṇatāya ^b^sammādassanaṃ^eb^. taṃsamaṅginā ca paccuppannesu viya atītānāgatesupi  nayaṃ nentena te suparividitā honti.</p>
              <p>[03] aniccatā ca nāma uppattimato, uppādo ca paccayavasenāti aniccatā sijjhamānā saṅkhārānaṃ  sappaccayataṃ sādhentī yathāvuttakaṅkhappahānāya saṃvattatīti imamatthaṃ dassento ^b^``aniccato...pe0...  pahīyatī''^eb^ti āha. tattha ^b^tadanvayenā^eb^ti paccakkhato diṭṭhassa anugamanena. ^b^etthā^eb^ti  yathādiṭṭhesu dhammesu. ^b^dukkhato manasi karonto^eb^tiādīsupi eseva nayo. ^b^pavatta^eb^nti  upādinnakkhandhappavattaṃ. tañhi kilesābhisaṅkhārehi pavattitattā sātisayaṃ dukkhabhāvena  upaṭṭhāti. ^b^pavatta^eb^nti ṭhānanisajjādivasena dukkhadukkhatādivasena ca saṅkhārappavattanti  apare. ``nimittaṃ, pavatta''nti ca vutte ajjhattabahiddhāsantānasaññite sabbasmiṃ sappaccaye  nāmarūpe yāthāvato pavattā ekāva paññā pariyāyavasena ``yathābhūtañāṇa''ntipi ``sammādassana''ntipi  tattha kaṅkhāvikkhambhanena ``kaṅkhāvitaraṇā''tipi vuccati. yathā ``rukkho pādapo tarū''ti  imamatthaṃ dassento āha ^b^``yañca yathābhūtañāṇa''^eb^ntiādi.</p>
              <p>[03] paramatthato ^a^M2.0385^ea^ sāsane assāso nāma ariyaphalaṃ, patiṭṭhā nāma ariyamaggo,  ayaṃ pana anadhigatamaggaphalopi tadadhigamupāyapaṭipattiyaṃ ṭhitattā laddhassāso viya, laddhapatiṭṭho  viya ca hotīti vuttaṃ ^b^``laddhassāso laddhapatiṭṭho''^eb^ti. aparihīnakaṅkhāvitaraṇavisuddhiko  vipassako lokiyāhi sīlasamādhipaññāsampadāhi samannāgatattā uttari appaṭivijjhanto  sugatiparāyaṇo ca hotīti vuttaṃ ^b^``niyatagatiko''^eb^ti. tato eva ^b^cūḷasotāpanno  nāma hoti^eb^. sotāpanno hi khīṇāpāyaduggativinipātoti.</p>
              <p>[03] atha vā ^b^laddhassāso^eb^ diṭṭhivisuddhisamadhigamena. nāmarūpaparicchedena hi khandhādike sabhāvasarasato  sallakkhetvā sāsane dhammupasaṃhitapāmojjappaṭilābhena laddhassāso hoti. ^b^laddhapatiṭṭho^eb^  kaṅkhāvitaraṇavisuddhisamadhigamena. sappaccayanāmarūpadassanena hi parimadditadiṭṭhikaṇṭako viniddhatāhetuvisamahetuvādo  yathāsakaṃ paccayeheva dhammamattaṃ jānitvā sāsane ^a^V2.0361^ea^ patiṭṭhitasaddho laddhapatiṭṭho nāma hoti.  nāmarūpavavatthānena dukkhasaccaṃ, dhammaṭṭhitiñāṇena samudayasaccaṃ, tasseva aparabhāgena aniccato  manasikārādividhinā maggasaccañca abhiññāya pavattiyā dukkhabhāvaṃ disvā appavatte nirodhe  ekaṃseneva ninnajjhāsayatāya lokiyeneva ñāṇena catunnaṃ ariyasaccānaṃ adhigatattā apāyesu  abhabbuppattiko, sotāpannabhūmiyaṃ bhabbuppattiko ca hotīti vuttaṃ ^b^``niyatagatiko''^eb^ti.  tenāha ^b^``cūḷasotāpanno nāma hotī''^eb^ti.</p>
              <p>[03] ^b^tasmā^eb^ti yasmā evaṃ mahānisaṃsametaṃ yathābhūtañāṇaṃ, tasmā. ^b^sadā^eb^ti sabbakālaṃ rattiñceva  divā ca. ^b^sabbaso^eb^ti nibbattakahetuādipariggaṇhanavasena sabbappakārena. </p>
              <p>[06] kaṅkhāvitaraṇavisuddhiniddesavaṇṇanā niṭṭhitā. </p>
              <p>[06] iti ekūnavīsatimaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 20. maggāmaggañāṇadassanavisuddhiniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> sammasanañāṇakathāvaṇṇanā </h3n>
            <h4>
              <h4n> </h4n>
              <p>[03] 692^b^.^eb^ ^b^evaṃ^eb^ ^a^M2.0386^ea^ ^a^V2.0362^ea^ ^b^maggañca amaggañca ñatvā ṭhitaṃ ñāṇa^eb^nti ayaṃ upakkilesavinimuttā  vīthipaṭipannā vipassanāpaññā ariyamaggassa pubbabhāgamaggo, ayaṃ obhāsādibhedo dasavidho  upakkileso na maggoti evaṃ maggañca amaggañca yāthāvato vavatthapetvā ṭhitaṃ ñāṇaṃ.</p>
              <p>[03] atītādivasena anekabhedabhinne dhamme kalāpato saṅkhipitvā sammasanaṃ ^b^kalāpasammasanaṃ,^eb^  ayaṃ kira jambudīpavāsīnaṃ abhilāpo. ``yaṃ kiñci rūpa''ntiādinā (ma0 ni0  1.361; 2.113; 3.86; a0 ni0  4.181) nayena hi dhammānaṃ vipassanā ^b^nayavipassanā,^eb^  ayaṃ kira tambapaṇṇidīpavāsīnaṃ abhilāpo. tenevāha ^b^``kalāpasammasanasaṅkhātāya nayavipassanāyā''^eb^ti.  ^b^tāva^eb^-saddo kamattho, tena sammasanappakārānaṃ bahubhedataṃ dīpeti. bahubhāvato hi  tesaṃ paṭhamaṃ nayavipassanāya yogārambhaṃ anusāsati ``nayavipassanāya tāva yogo karaṇīyo''ti.  ^b^kasmā^eb^ti codakavacanaṃ. tassāyaṃ adhippāyo -- yadi maggāmaggañāṇadassanavisuddhi sampādetabbā,  atha kasmā ``nayavipassanāya ādito yogo kātabbo''ti vuttanti. itaro tassāyaṃ adhigamūpāyoti  dassento ^b^``āraddhavipassakassā''^eb^tiādimāha. tenetaṃ dasseti ``vipassanāya sati  udayabbayañāṇuppādo, udayabbayañāṇe sati obhāsādiupakkilesasambhavo, tato maggāmaggavavatthānaṃ,  tasmā tassa āditova ārambhassa sambhavo natthīti vipassanā paṭhamaṃ āraddhabbā''ti. evampi  paṭhamaṃ nayavipassanāva kasmā āraddhabbāti āha ^b^``vipassanāya ca kalāpasammasanaṃ ādī''^eb^ti.  tañhi atītādibhedabhinnānaṃ dhammānaṃ saṅkhipitvā vavatthānavasena pavattanato ādikammikassa  sukaraṃ sammasananti ādibhūtaṃ.</p>
              <p>[03] ^b^tasmā^eb^ti ^a^V2.0363^ea^ ādibhūtattā. atha vā ^b^tasmā^eb^ti yasmā āraddhavipassakassa...pe0... kalāpasammasanaṃ  ādi, tasmā. ^b^eta^eb^nti kalāpasammasanaṃ. ^b^apicā^eb^tiādi kalāpasammasanasseva vipassanāya  ādibhāve upacayahetudassanaṃ. udayabbayañāṇapariyosānā tīraṇapariññā, asampatte ^a^M2.0387^ea^  eva ca udayabbayañāṇe maggāmaggavavatthānaṃ hotīti āha ^b^``tīraṇapariññāya vattamānāyā''^eb^ti.  ^b^kalāpasammasane tāva yogo kātabbo^eb^ti etthāpi tasseva paṭhamārambhe kāraṇaṃ vuttanayeneva  veditabbaṃ. yasmā kalāpasammasanaṃ nāma ekavisuddhiyampi na antogadhaṃ, ekacce ca  taṃ anāmasitvāva vipassanācāraṃ vaṇṇenti. evaṃ santepi taṃ ^b^suttantesu^eb^ ekadesena,  anavasesato ca dassitaṃ. ^b^paṭisambhidāyaṃ^eb^ ādikammikānaṃ manasikārasukaratāya vipassanāya  ādibhāvena ṭhapitaṃ. vipassantassa ca obhāsādīsu uppannesu maggāmaggañāṇasambhavo, tasmā  ``taṃ sampādetukāmenā''tiādinā ayaṃ vicāro katoti daṭṭhabbaṃ. </p>
              <p>[03] 693^b^.^eb^ ^b^tatrā^eb^ti tasmiṃ tīraṇapariññāya ñātapariññānantarabhāve, tāsu vā pariññāsu.  ^b^vinicchayo^eb^ti sarūpato, kiccato, bhūmito ca sanniṭṭhānaṃ. lokuttarāpi purimasmiṃ  saccadvaye maggasampayuttā tividhāpi pariññā kiccavasena labbhatīti ^b^``lokiyapariññā''^eb^ti  visesetvā vuttaṃ. sabhāvadhammānaṃ lakkhaṇasallakkhaṇato ñeyyābhimukhā paññā ^b^abhiññāpaññā.  ñātaṭṭhe^eb^ti ñātabhāvanimittaṃ. abhiññeyyassa jānanahetu ^b^``ñāṇa''^eb^nti vuccati.  ^b^pariññāpaññā^eb^ti aniccādilakkhaṇāni paricchijja jānanapaññā. ^b^tīraṇaṭṭhe^eb^ti sammasanabhāvahetu.  ^b^pahānapaññā^eb^ti pahātabbassa pajahanapaññā. vedayitādilakkhaṇavidhuratāya ^b^ruppanalakkhaṇaṃ^eb^  paccattalakkhaṇaṃ vuttaṃ. ^b^tesaṃyeva^eb^ paccattalakkhaṇasallakkhaṇavasena gahitadhammānaṃyeva. yathā  pathavīphassādīnaṃ kakkhaḷaphusanādilakkhaṇāni tīsupi khaṇesu sallakkhitabbāni paṭiniyatarūpatāya  sabhāvasiddhāneva hutvā gayhanti, na evamaniccatādilakkhaṇāni. tāni pana bhaṅgudayabbayapīḷāvasavattanākāramukhena  gahetabbato samāropitarūpāni viya gayhantīti vuttaṃ ^b^``sāmaññalakkhaṇaṃ āropetvā''^eb^ti.  lokiyapariññānaṃyeva adhippetattā lakkhaṇārammaṇikavipassanāva ^b^``pahānapariññā''^eb^ti  vuttā.</p>
              <p>[03] ^b^saṅkhārapaṭicchedato^eb^ti nāmarūpavavatthānato, yā ``diṭṭhivisuddhī''ti vuttā. keci pana  ``khandhādīnaṃ vipassanāya bhūmibhāvato sabbopi khandhādivicāro saṅkhāraparicchedo''ti  vadanti. ^b^``paccattalakkhaṇapaṭivedhasseva ādhipacca''^eb^nti iminā nāmarūpapaccayapariggahapaññānaṃ  tīraṇapahānāsamatthataṃ ^a^V2.0364^ea^ dasseti ^a^M2.0388^ea^. tāsampi pana ``namanalakkhaṇaṃ nāmaṃ, ruppanalakkhaṇaṃ  rūpa''nti arūparūpānaṃ sādhāraṇākārasallakkhaṇavasena pavattiyā ekenākārena tīraṇapariyāyo,  diṭṭhikaṅkhāvikkhambhanena pahānapariyāyo labbhatīti siyā tīraṇapahānesupi ādhipaccanti  vadanti. ukkaṭṭhaniddesena pana yathā diṭṭhivisuddhiyāva saṅkhāraparicchedatā, evaṃ lakkhaṇārammaṇikavipassanāya  eva tīraṇapahānakiccatā veditabbā. evaṃ hi tissopi pariññā vavatthitā honti,  aññathā saṅkāro siyā. ^b^tīraṇapariññāya bhūmi^eb^ tattha paññāya aniccatādilakkhaṇasantīraṇato.  tenāha ^b^``etasmiṃ...pe0... ādhipacca''^eb^nti. kāmaṃ udayabbayañāṇampi kañci  micchābhinivesaṃ pajahati, tassa pana athāmagatattā na sātisayaṃ pahānanti vuttaṃ ^b^``bhaṅgānupassanaṃ  ādiṃ katvā upari pahānapariññāya bhūmī''^eb^ti. ^b^aniccato anupassanto^eb^ti aniccākārato  saṅkhāre anupassanto sammasanto. ^b^niccasañña^eb^nti ``te niccā sassatā''ti pavattaṃ  micchāsaññaṃ. saññāsīsena diṭṭhicittānampi gahaṇaṃ daṭṭhabbaṃ. eseva nayo ito paresupi.  ^b^nibbindanto^eb^ti aniccānupassanādisambhūtāya nibbidānupassanāya saṅkhāre nibbijjanavasena  passanto. ^b^nandi^eb^nti sappītikataṇhaṃ. ^b^virajjanto^eb^ti virāgānupassanāya virajjanavasena  yathā saṅkhāresu rāgo nuppajjati, evaṃ anupassanto. tathābhūto hi rāgaṃ pajahatīti  vuccati. ^b^nirodhento^eb^ti nirodhānupassanāya yathā saṅkhārā nirujjhantiyeva, na āyatiṃ  punabbhavavasena uppajjanti, evaṃ anupassanto. tathābhūto hi saṅkhārānaṃ samudayaṃ pajahati  nāma anuppattidhammatāpādanato. ^b^paṭinissajjanto^eb^ti paṭinissaggānupassanāya yathā saṅkhārā  na puna ādiyanti, evaṃ vossajjanto. tenāha ^b^``ādānaṃ pajahatī''^eb^ti, niccādivasena  vā gahaṇaṃ vissajjetīti attho. ^b^sādhitattā^eb^ti sampāditattā. ^b^itarā^eb^ti tīraṇapahānapariññā.  evaṃ pariññā niddisitvā pariññākkamavasenapi kaṅkhāvitaraṇānantaraṃ ``kalāpasammasane  yogo kātabbo''ti yvāyamattho vutto, taṃ nigamavasena paccāharanto ^b^``tena vutta''^eb^ntiādimāha,  taṃ vuttatthameva. </p>
              <p>[03] 694^b^.^eb^ ^b^tatrā^eb^ti tasmiṃ kalāpasammasane vibhāvetabbe, tassa vā kalāpasammasanassa ādibhāve.  ^b^ayaṃ pāḷī^eb^ti dassiyamānaṃ paṭisambhidāmaggapāḷimāha. tattha ^b^saṅkhipitvā vavatthāne paññā^eb^ti  atītādibhedabhinne dhamme ^a^M2.0389^ea^ ekato saṅgahetvā aniccādivasena vinicchaye  sādhetabbe taṃsādhanīyā paññā. sammasane aniccatādivasena tīraṇe ñāṇanti pavuccati,  sā kathaṃ hotīti attho. ^b^vavatthāne sammasane^eb^ti ca nipphādetabbe bhummavacanaṃ.  ^b^yaṃ kiñci rūpa^eb^ntiādīni padāni ^a^V2.0365^ea^ heṭṭhā vuttatthāneva. ^b^sabbaṃ rūpaṃ aniccato  vavatthapetī^eb^tiādīni pana yasmā parato vaṇṇiyissanti, tasmā tattheva nesaṃ atthaṃ vibhāvayissāma.</p>
              <p>[03] pāḷivavatthānaṃ pana evaṃ veditabbaṃ -- ettha hi ādikammikānaṃ vipassanāmanasikārasukhatthaṃ  ^b^``yaṃ kiñci rūpa''^eb^ntiādinā paṭhamaṃ tāva pañcakkhandhā atītādivibhāgamukhena gahitā,  te pana khandhā yasmā dvārārammaṇehi saddhiṃ dvārappavattadhammavasena vibhāgaṃ labbhanti, tasmā  tadanantaraṃ dvārachakkādivasena dasa chakkā gahitā. yasmā pana lakkhaṇesu anattalakkhaṇaṃ dukkhavibhāgaṃ,  tasmā tassa vibhāvanāya cha dhātuyo gahitā. tato yesu kasiṇesu ito bāhirakānaṃ attābhiniveso,  tāni imesaṃ jhānānaṃ ārammaṇabhāvena upaṭṭhānākāramattānīti dassanatthaṃ dasa kasiṇāni  gahitāni. tato dukkhānupassanāya parivārabhāvena paṭikkūlākāravasena dvattiṃsa koṭṭhāsā  gahitā. pubbe khandhavasena saṅkhepato gahitā dhammā nātisaṅkhepavitthāranayena, vitthāranayena  ca manasi kātabbāti dassanatthaṃ dvādasāyatanāni, aṭṭhārasa dhātuyo ca gahitā. tesu ime  dhammā satipi suññanirīhābyāpārabhāve dhammasabhāvato ādhipaccavasena pavattantīti anattalakkhaṇavibhāvanatthaṃ  indriyāni gahitāni. evaṃ anekabhedabhinnāpime dhammā bhūmittayapariyāpannatāya tividhāva  hontīti dassanatthaṃ tisso dhātuyo gahitā.</p>
              <p>[03] ettāvatā nimittaṃ dassetvā pavattaṃ dassetuṃ kāmabhavādayo nava bhavā gahitā. ettake  abhiññeyyavisese pavattamanasikārakosallena saṇhasukhumesu nibbattitamahaggatadhammesu  manasikāro pavattetabboti dassanatthaṃ jhānappamaññāruppāni gahitāni. tattha jhānāni nāma  vuttāvasesārammaṇāni rūpāvacarajjhānāni. paccayapaccayuppannavibhāgato ime dhammā bhinditvā  manasi kātabbāti dassanatthaṃ paṭiccasamuppādaṅgāni gahitāni. paccayākāramanasikāro  hi lakkhaṇattayaṃ sukhena, suṭṭhutarañca vibhāveti, tasmā pacchato gahito. evamete sammasanīyabhāvena  gahitā ^a^M2.0390^ea^ khandhādivasena koṭṭhāsato pañcavīsatividhā. pabhedato pana atītādibhedaṃ  anāmasitvāva gayhamānā dvīhi ūnāni dvesatāni honti.</p>
              <p>[03] tattha ^b^aniccato vavatthapetī^eb^tiādiko paṭhamo lakkhaṇavavatthāpanavāro. ^b^aniccaṃ khayaṭṭhenā^eb^tiādiko  dutiyo hetuvāro lakkhaṇānaṃ hetukittanato. ^b^aniccaṃ saṅkhata^eb^ntiādiko  pana hetupatiṭṭhāpanavāro ^a^V2.0366^ea^  pākaṭabhāvasallakkhaṇato. ^b^khayaṭṭhenā^eb^ti hi khayasabhāvato yasmā rūpaṃ khayasabhāvaṃ uppajjitvā  khayaṃ vayaṃ bhedaṃ gacchati, tasmā aniccanti attho. ^b^bhayaṭṭhenā^eb^ti bhāyitabbabhāvato yasmā  rūpaṃ pabhaṅguratāya bhayānakaṃ, tasmā dukkhanti. tenāha bhagavā ``yadaniccaṃ, taṃ dukkha''nti  (saṃ0 ni0  30.15, 45, 46, 76, 85; 2.4.14; paṭi0 ma0 2.10). ^b^asārakaṭṭhenā^eb^ti  asārakabhāvato, attasāravirahatoti attho. tatiyavāre pana ``rūpaṃ anicca''nti vatvā  tassa hetuṃ patiṭṭhāpetuṃ ^b^``saṅkhata''^eb^ntiādi vuttaṃ. yasmā samecca sambhūya paccayehi  kataṃ, anurūpe ca paccaye paṭicca, na vinā tehi samaṃ, sammā ca uppannaṃ, tasmā khayavayavirāganirodhadhammanti.  na hi paccayanibbattaṃ anirujjhanakaṃ nāma atthi. tenāha bhagavā ``yaṃ taṃ rūpaṃ jātaṃ  bhūtaṃ saṅkhataṃ palokadhammaṃ, taṃ vata mā palujjīti netaṃ ṭhānaṃ vijjatī''ti (saṃ0  ni0  5.379). etena aniccā pathavīdhātu paccayanibbattattā tadaññaṃ paccayanibbattaṃ  viyāti dasseti. esa nayo sesadhammesupi.</p>
              <p>[03] idāni anvayato, byatirekato ca saṅkhatadhammānaṃ aniccataṃ patiṭṭhāpetuṃ ^b^``jātipaccayā''^eb^tiādi  vuttaṃ. aniccalakkhaṇasseva cettha patiṭṭhāpanaṃ tasmiṃ patiṭṭhāpite sesalakkhaṇadvayassapi patiṭṭhāpanasiddhito.</p>
              <p>[03] iminā peyyālena ime dhammarāsayo saṃkhittāti sambandho. ^b^``dvārārammaṇehi saddhiṃ dvārappavattā  dhammā, pañcakkhandhā''^eb^ti idaṃ abhiññeyyaniddese ``cakkhuṃ, bhikkhave, abhiññeyya''ntiādinā  (paṭi0 ma0 1.3; saṃ0 ni0  4.46) dvārārammaṇehi saddhiṃ dvārappavatte dhamme dassetvā  tesaṃ pañcahi khandhehi saṅgahitataṃ dassetuṃ ``rūpaṃ abhiññeyyaṃ...pe0... viññāṇaṃ  abhiññeyya''nti āgatattā vuttaṃ. ^b^paṭisambhidāyaṃ^eb^ (paṭi0 ma0 1.48) pana ``yaṃ  kiñci rūpa''ntiādinā paṭhamaṃ pañcakkhandhe dassetvā ``cakkhu''ntiādinā dvārārammaṇehi  saddhiṃ dvārappavattā dhammā dassitā. tathādassane kāraṇaṃ heṭṭhā vuttameva.</p>
              <p>[03] kasmā ^a^M2.0391^ea^ panettha ime dhammarāsayo saṃkhittāti pāḷiyaṃ vitthārato āgatattāti  dassento ^b^``vuttaṃ heta''^eb^ntiādimāha. tenevāha ^b^``taṃ tattha...pe0... saṃkhitta''^eb^nti.  tattha ^b^ta^eb^nti abhiññeyyaṃ. ^b^etthā^eb^ti abhiññeyyaniddese. ``viññāṇaṃ mano dhammā''tiādinā  tattha tattha koṭṭhāse ye lokuttaradhammā āgatā. keci pana ^b^``etthā^eb^ti paṭisambhidāya''nti  vadanti, taṃ na ^a^V2.0367^ea^ sundaraṃ. sammasanupagā eva hi dhammā paṭisambhidāyaṃ gahitā sammasanavārassa  adhippetattā, na abhiññeyyaniddese (paṭi0 ma0 1.3; saṃ0 ni0  4.46) viya sabbeva  abhiññeyyā dhammā. ^b^ye^eb^ rūpārūpadhammā. ^b^yassā^eb^ti yogino. ^b^tesu tena sammasanaṃ  ārabhitabbaṃ^eb^ yathāpākaṭaṃ vipassanābhinivesoti katvā. pacchā pana anupaṭṭhahantepi  upāyena upaṭṭhahāpetvā anavasesatova sammasitabbā. </p>
              <p>[03] 695^b^.^eb^ ``atītaṃ rūpaṃ anicca''ntiādinā aniccato sammasanassa atītādivibhāgā pavattiṭṭhānabhūtāti  āha ^b^``ekādasahi okāsehī''^eb^ti. ^b^vavatthāpanaṃ^eb^ nāma sanniṭṭhānaṃ. aniccato  sanniṭṭhānañcettha ``anicca''nti vipassanāvāti āha ^b^``aniccanti sammasatī''^eb^ti.</p>
              <p>[03] ^b^katha^eb^nti sammasanākāro pucchitoti taṃ parato idheva pāḷiyaṃ dutiyavāre vuttanayenevāti  saṅkhepeneva vissajjeti. idāni tamatthaṃ pākaṭataraṃ kātuṃ ^b^``vuttañheta''^eb^ntiādimāha.  tattha ^b^hī^eb^-ti hetuatthe nipāto. yasmā ``rūpaṃ atītānāgatapaccuppannaṃ aniccaṃ  khayaṭṭhenā''ti evaṃ vuttaṃ, tasmā iminā vuttanayena aniccanti sammasatīti yojanā.</p>
              <p>[03] evampi saṅkhepoyevāti vibhajitvā dassetuṃ ^b^``esā''^eb^tiādi vuttaṃ. ^b^atīte^eb^ti  atīte bhave. ādikammikassa hi idaṃ sammasanavidhānaṃ, tasmā bhavavasena addhābhedo adhippeto.  tenāha ^b^``nayimaṃ bhavaṃ sampattantī''^eb^ti. ettha ^b^iti^eb^-saddo hetuattho. idaṃ vuttaṃ  hoti -- yaṃ atītabhave pariyāpannaṃ rūpaṃ, taṃ atīteyeva bhave khīṇaṃ, tato na imaṃ  bhavaṃ sampattaṃ, tasmā aniccaṃ khayaṭṭhena khayasabhāvattāti sammasatīti. esa nayo ^b^yaṃ anāgata^eb^ntiādīsupi.</p>
              <p>[03] yaṃ ^a^M2.0392^ea^ bahiddhā, tampi bahiddhā eva khīyati, na ajjhattabhāvaṃ gacchatīti aniccaṃ  khayaṭṭhenāti, yaṃ oḷārikaṃ, tampi tattheva khīyatīti aniccaṃ khayaṭṭhenātiādinā yojetabbaṃ.</p>
              <p>[03] ^b^idaṃ sabbampī^eb^ti idaṃ atītādibhedassa rūpassa sammasanato sabbaṃ ekādasavidhampi sammasanaṃ  ekaṃ sammasanaṃ aniccato sammasananti katvā.</p>
              <p>[03] ^b^ta^eb^nti taṃ ekādasavidhampi rūpaṃ. ^b^sappaṭibhayatāyā^eb^ti bhayānakatāya. ^b^bhayāvahaṃ hotī^eb^ti  appahīnavipallāsassa ^a^V2.0368^ea^ ``ahaṃ vinassāmi, mama santakaṃ vinassatī''ti cintentassa bhayajanakaṃ  hoti. ^b^sīhopamasutte devānaṃ viyā^eb^ti sīhopamasutte desiyamāne devānaṃ viya.  tattha hi -- </p>
              <p>[02] ``yadā tathāgato loke uppajjati arahaṃ sammāsambuddho...pe0... so dhammaṃ deseti  `iti rūpaṃ, iti rūpassa samudayo, iti rūpassa atthaṅgamo. iti vedanā... iti saññā...  iti saṅkhārā... iti viññāṇaṃ, iti viññāṇassa samudayo, iti viññāṇassa atthaṅgamo'ti.  yepi te, bhikkhave, devā dīghāyukā vaṇṇavanto sukhabahulā uccesu vimānesu ciraṭṭhitikā,  tepi tathāgatassa dhammadesanaṃ sutvā yebhuyyena bhayaṃ saṃvegaṃ santāsaṃ āpajjanti `aniccāva  kira bho mayaṃ samānā niccamhāti amaññimha, addhuvāva...pe0... asassatāva kira bho  mayaṃ samānā sassatamhāti amaññimha, mayampi kira bho aniccā addhuvā asassatā sakkāyapariyāpannā'''ti  (saṃ0 ni0  3.78; a0 ni0  4.33) -- </p>
              <p>[25] evaṃ devānaṃ bhayuppatti āgatā.</p>
              <p>[03] khandhapañcakaṃ, tadekadeso vā attavādīhi ``attā''ti parikappīyati, tañca ekantato  aniccaṃ, dukkhañcāti āha ^b^``yañhi aniccaṃ, taṃ dukkha''^eb^ntiādi. tīsu  dukkhatāsu saṅkhāradukkhatāva byāpinī, ``yadaniccaṃ, taṃ dukkha''nti ca adhippetāti vuttaṃ  ^b^``aniccataṃ vā udayabbayapaṭipīḷanaṃ vā''^eb^ti. ^b^attā abhavissā^eb^ti ``kārako  vedako sayaṃvasī''ti evaṃbhūto attā abhavissāti adhippāyo. evañhi sati rūpassa  ābādhāya saṃvattanaṃ ayujjamānakaṃ siyā. yathā rūpakkhandhe abhedato tividhaṃ sammasanaṃ,  bhedato tettiṃsavidhaṃ, evaṃ vedanākkhandhādīsupīti imamatthaṃ ^b^``esa nayo''^eb^ti ^a^M2.0393^ea^  atidisati. tena khandhavasena tāva bhedato pañcasaṭṭhiadhikā sataṃ sammasanavārā dassitā  honti. iminā nayena dvārachakkādīsupi yathārahaṃ sammasanabhedo veditabbo. </p>
              <p>[03] 696^b^.^eb^ ^b^niyamato saṅkhatādibhedaṃ hotī^eb^ti ekaṃsena saṅkhatatādivisesavantaṃ hoti asaṅkhatādisabhāve  aniccatāya asambhavato. ^b^assā^eb^ti aniccassa. ^b^pariyāyadassanattha^eb^nti vevacanadassanatthaṃ,  taṃ pana ``khayadhamma''ntiādīnaṃ vasena veditabbaṃ, na purimānaṃ tiṇṇaṃ. na hi  ^a^V2.0369^ea^ tadeva  tassa pariyāyo hoti, nāpi saṅkhatapaṭiccasamuppannapadāni hutvā abhāvadīpanato pākabhāvadīpanato.  pākabhāvadīpanena pana aniccatāya sādhanapakkhe tiṭṭhanti. teneva hi sabbesaṃ padānaṃ pariyāyatābhāvato  ^b^``nānākārehi vā''^eb^ti vikappantaraṃ gahitaṃ. ^b^manasikārappavattīdassanattha^eb^nti aniccatāya  upabrūhanamanasikārapavattidassanatthaṃ. </p>
            </h4>
          </h3>
          <h3>
            <h3n> cattārīsākārānupassanākathāvaṇṇanā </h3n>
            <h4>
              <h4n> </h4n>
              <p>[03] 697^b^.^eb^ ^b^so^eb^ti yogāvacaro. ^b^tassā^eb^ti yathāvuttabhedassa aniccatādisammasanassa. ^b^thirabhāvatthāyā^eb^ti  daḷhabhāvatthāya aniccādiākārassa punappunaṃ manasikāro viya bahulīkārabhāvato. yaṃ  taṃ bhagavatā etassa vibhaṅge aniccādisammasanaṃ vuttanti sambandho. ^b^anulomika^eb^nti ariyamaggādhigamassa  anukūlaṃ. ^b^khanti^eb^nti ñāṇakhantiṃ. ñāṇañhi visayasabhāvaṃ ogāhetvā vavatthāne khamati  sahatīti khantīti vuccati. ^b^sammattaniyāma^eb^nti ariyamaggaṃ. so hi sammādiṭṭhiādisammattañceva  anivattidhammatāya niyāmo cāti vuccati. ^b^``ādinā nayenā''^eb^ti iminā ``pañcakkhandhe  dukkhato passanto anulomikaṃ khantiṃ paṭilabhati, khandhānaṃ nirodho sukhaṃ nibbānanti  passanto sammattaniyāmaṃ okkamatī''ti (paṭi0 ma0 3.38) evamādiko pāṭhaseso rogādipaṭipakkhayojanāvasena  vitthāretabbo. ^b^``khandhānaṃ nirodho niccaṃ nibbāna''^eb^nti vacanena saṅkhārānaṃ  dukkharogatādipaṭipakkho nibbānassa sukhārogyādibhāvo ``ādinā nayenā''ti ettha  nayaggahaṇena dīpitoti. avaseso sabbo pāṭho pakāsito eva hotīti.</p>
              <p>[03] kāmañcetaṃ ^a^M2.0394^ea^ cattārīsāya ākārehi sammasanaṃ anulomañāṇe bhāvetabbavidhānaṃ.  tenāha ^b^``anulomañāṇaṃ vibhajantena...pe0... vutta''^eb^nti, ito paṭṭhāya pana kataparicayasseva  kiccāvahaṃ hotīti idhāpi vuttantīti daṭṭhabbaṃ. ^b^tassāpī^eb^ti na kevalaṃ kalāpasammasanasseva,  atha kho yathādassitassa cattālīsappabhedassa aniccādisammasanassapi. tañhi anulomikakhantipaṭilābhāya,  sammattaniyāmokkamanāya ca saṃvattanato ekaṃsato icchitabbaṃ. vuttañhi -- </p>
              <p>[02] ``so vata, bhikkhave, bhikkhu kañci saṅkhāraṃ niccato samanupassanto anulomikāya khantiyā  samannāgato bhavissatīti netaṃ ṭhānaṃ vijjati, anulomikāya khantiyā ^a^V2.0370^ea^ asamannāgato sammattaniyāmaṃ  okkamissatīti netaṃ ṭhānaṃ vijjati, sammattaniyāmaṃ anokkamamāno sotāpattiphalaṃ  vā...pe0... arahattaṃ vā sacchikarissatīti netaṃ ṭhānaṃ vijjati. so vata, bhikkhave,  bhikkhu sabbasaṅkhāre aniccato samanupassanto''ti (a0 ni0  6.98; paṭi0 ma0 3.36) -- </p>
              <p>[25] ādi sukkapakkho vitthāretabbo. tathā ``so vata, bhikkhave, bhikkhu kañci saṅkhāraṃ  sukhato, dukkhato, kañci dhammaṃ attato, anattato''ti (paṭi0 ma0 3.36) vitthāretabbo. </p>
              <p>[03] 698^b^.^eb^ ekekaṃ khandhaṃ aniccādisammasanassa vasena sammasatīti sambandho. tassa pana sammasanassa  pañcannaṃ khandhānaṃ sādhāraṇatāya ^b^``ekekaṃ khandha''^eb^nti vuttaṃ. ^b^anaccantikatāyā^eb^ti  accantikatābhāvato, asassatatāyāti attho. sassatañhi accantikaṃ parāya koṭiyā  abhāvato. ^b^ādiantavantatāyā^eb^ti pubbāparakoṭivantatāya, udayabbayadhammatoti attho.  aniccato sammasatīti sambandho. esa nayo sabbattha.</p>
              <p>[03] ^b^aniccato^eb^ti ca addhuvato. etañhi na niccaṃ, khaṇikatāya asadābhāvitāya vā na iccaṃ  na upagantabbanti ^b^aniccaṃ. uppādavayapaṭipīḷanatāyā^eb^ti uppādena, vayena ca pati pati  khaṇe khaṇe taṃsamaṅgino vibādhanasabhāvattā, tehi vā sayameva vibādhetabbattā. udayabbayavanto  hi dhammā abhiṇhaṃ tehi paṭipīḷitā eva honti, yā pīḷanā ``saṅkhāradukkhatā''ti vuccati.  ^b^dukkhavatthutāyā^eb^ti ^a^M2.0395^ea^ tividhassāpi dukkhassa, saṃsāradukkhassa ca adhiṭṭhānabhāvato.  ^b^paccayayāpanīyatāyā^eb^ti yathārahaṃ paccayehi yāpetabbatāya. ^b^rogamūlatāyā^eb^ti mūlabyādhi  viya anubandhabyādhīnaṃ mūlabhāvato, padadvayenāpi yāpyarogasadisatoti dasseti. yāpyabyādhi  hi rogo itaro ābādhoti. ^b^dukkhatāsūlayogitāyā^eb^ti tividhadukkhatāsaṅkhātena rujjanena  yujjatāya. ^b^kilesāsucipaggharaṇatāyā^eb^ti yathārahamārammaṇavasena, samannāgamavasena ca rāgādikilesāsucivissandanato.  ahutvā sambhavato uppattiyā ^b^uddhumātatā^eb^.</p>
              <p>[03] ^b^antotudanatāyā^eb^ti abbhantare tudanato. dukkhavedanādayo viya hi ime saṅkhārā attabhāvassa  abbhantaragatā eva udayabbayavasena tudanti. ariyamaggasaṇḍāsena vinā nīharituṃ asakkuṇeyyatāya  ^b^dunnīharaṇīyatā^eb^ taṇhādiṭṭhābhinivesadaḷhabhāvato. ^b^agha^eb^nti pāpaṃ viya ariyajanehi  ^a^V2.0371^ea^ vigarahitabbaṃ.  sattānaṃ anatthajananato avaḍḍhiāvahaṃ, pāpassa ca vatthubhūtaṃ khandhapañcakanti āha ^b^``vigaraha...pe0...  aghato''^eb^ti. ^b^aseribhāvajanakatāyā^eb^ti paravasatājananato. yathā gilāno aññehi saṃvesanavuṭṭhāpanādinā  parapaṭibaddhasarīravuttiko aserī, evametepi aseribhāvajanakā. ^b^avasatāyā^eb^ti avasavattanato.  yathā parosatanto puriso parassa vasaṃ na gacchati, evaṃ subhasukhādibhāvena vase vattetuṃ  asakkuṇeyyato. ^b^avidheyyatāyā^eb^ti ``mā jīratha, mā mīyathā''tiādinā vidhātuṃ  asakkuṇeyyato. ^b^palujjanatāyā^eb^ti byādhiādīhi pakārehi chijjanato vinassanato.  tehi eva vā ābyasanato. byasanattho hi lokasaddo, pasaddo bhusattho daṭṭhabbo. byādhiādīhi  ca khandhānaṃ byasananti. byasanāvahabhāvena etīti ^b^īti,^eb^ āgantukānaṃ akusalapakkhiyānaṃ  byasanahetūnaṃ etaṃ adhivacanaṃ. khandhā ca edisāti āha ^b^``anekabyasanāvahatāya ītito''^eb^ti.</p>
              <p>[03] upaddavatīti upaddavo, anatthaṃ janento abhibhavati ajjhottharatīti attho, rājadaṇḍādīnaṃ etaṃ  adhivacanaṃ. khandhā ca edisāti vuttaṃ ^b^``aviditānaṃ...pe0... upaddavato''^eb^ti. diṭṭhadhammikasamparāyikabhayāvahato,  abhayapaṭipakkhato ca khandhā bhayanti āha ^b^``sabbabhayānaṃ...pe0... bhayato''^eb^ti. bahiddhā  ñātibyasanādīhi, ajjhattaṃ rāgādīhi anatthehi upasajjanaṭṭhena, upasaggasadisatāya ^a^M2.0396^ea^  ca upasaggo. ^b^upasaggo^eb^ti ca devatūpasaṃhāravasena pavatto byādhiādianattho. so atthakāmena  muhuttampi na ajjhupekkhitabbo hoti. tena vuttaṃ ^b^``anekehi...pe0... upasaggato''^eb^ti.  ^b^dosūpasaṭṭhatāyā^eb^ti ārammaṇato, sampayogato ca rāgādidosehi upetatāya. lokadhammā  lābhādihetukā anunayapaṭighā, tehi, byādhiādīhi ca anavaṭṭhitatā ^b^pacalitatā^eb^. </p>
              <p>[01] ^b^upakkamenā^eb^ti attano, parassa vā payogena. ^b^sarasenā^eb^ti sabhāvena. ^b^pabhaṅgupagamanasīlatā^eb^  bhiduratā. ^b^sabbāvatthanipātitāyā^eb^ti rukkhaphalaṃ viya atitaruṇakālato paṭṭhāya sabbāsu  avatthāsu nipatanasīlatāya. anipatassapi sabbena sabbaṃ asāratāya ^b^thirabhāvassa abhāvatāya^eb^.  thirañhi dhuvaṃ nāma hoti. tāyituṃ rakkhituṃ asamatthatāya na tāyanoti atāyano, tabbhāvo  ^b^atāyanatā^eb^. tāṇāsīsāya upagatassa ^b^alabbhaneyyakhematā^eb^. dukkhabhītiyā upalīyanādhippāyena  ^b^allīyituṃ^eb^. dukkhanivattanaṃ ^b^leṇakiccaṃ^eb^. jātiādibhayānaṃ hiṃsanaṃ vidhamanaṃ  ^b^bhayasārakattaṃ. yathāparikappitehī^eb^ti paramatthato avijjamānehi bālehi parikappitappakārehi.  ^b^rittatāyā^eb^ti vivittatāya, virahitatāyāti ^a^V2.0372^ea^ attho. antosārābhāvo ^b^rittatā^eb^. sā  eva ca tucchatāti āha ^b^``rittatāyeva tucchato''^eb^ti. ^b^appakattā^eb^ti parittattā,  lāmakattā vā. dhuvasārābhāvādīhi saddhiṃ attasārābhāvaṃ rittapadena vatvā nibbattitamattasārābhāvameva  suññapadena dassetuṃ ^b^``sāmi...pe0... suññato''^eb^ti vuttaṃ. yathā kenaci sāmiādilakkhaṇena  attanā suññā ete, evaṃ sayampi ataṃsabhāvoti āha ^b^``sayañca...pe0... anattato''^eb^ti.  na attāti hi anattāti.</p>
              <p>[03] ^b^pavattidukkhatāyā^eb^ti bhavapavattidukkhabhāvato. bhavapavatti ca pañcannaṃ khandhānaṃ aniccādiākārena  pavattanameva, so ca ādīnavo. yathāha ``yaṃ, bhikkhave, pañcupādānakkhandhā aniccā dukkhā  vipariṇāmadhammā. ayaṃ, bhikkhave, pañcasu upādānakkhandhesu ādīnavo''ti. tenāha  ^b^``dukkhassa ca ādīnavatāyā''^eb^ti. ^b^ādīna^eb^nti bhāvanapuṃsakaniddeso yathā ``ekamanta''nti  (dī0 ni0 1.165), ativiya kapaṇanti attho. bhusattho hi ayaṃ ^b^ā^eb^-kāro. yathā  ^a^M2.0397^ea^ ``dvidhā chiddakaṃ vicchiddaka''nti ettha dvi-saddassa atthe ^b^vi^eb^-saddo, evamidhāpīti  āha ^b^``dvedhā pariṇāmapakatitāya vipariṇāmadhammato''^eb^ti. vipariṇāmo ca viparītasabhāvāpatti.  ^b^dubbalatāyā^eb^ti sarasabhiduratāya balābhāvato. dubbalampi kiñci mudukammaññābhāvena  duppadhaṃsiyā. ime pana supadhaṃsiyā evāti āha ^b^``pheggu viya sukhabhañjanīyatāya  cā''^eb^ti. aghassa pāpassa hetutā ^b^aghahetutā^eb^. khandhapaṭibaddhameva hi sabbaṃ kibbisanti.  ime rūpādayo sukhahetu, na dukkhahetūti janitavissāsānaṃ hananasīlatāya, khandhesu hi  ``etaṃ mamā''ti gāhavasena sattā byasanaṃ pāpuṇanti, vissāsaṃ vā hanantīti ^b^vissāsaghātino,^eb^  tabbhāvato. </p>
              <p>[01] ^b^vigatabhavatāyā^eb^ti apagatavaḍḍhitāya. vibhavataṇhā, vibhavadiṭṭhi ca vibhavo uttarapadalopena,  tato ^b^vibhavato,^eb^ pitusadisassa vā sabhāvahetuno ^b^vibhavato^eb^ vināsato sambhūtatāya.  āsavānaṃ ārammaṇādinā paccayabhāvo ^b^āsavapadaṭṭhānatā^eb^. bījādiko asādhāraṇo ^b^hetu,^eb^  bhūtasalilādiko sādhāraṇo ^b^paccayo^eb^. esa nayo ajjhattepi. tehi samecca sambhūya kato  ^b^saṅkhato. maccumārassa^eb^ adhiṭṭhānabhāvena, ^b^kilesamārassa^eb^ paccayabhāvena saṃvaḍḍhanato ^b^āmisabhūtatā,^eb^  khandhāpi khandhānaṃ āmisabhūtā paccayabhāvena saṃvaḍḍhanato, tadantogadhā ^b^abhisaṅkhārā. devaputtamārassa^eb^  pana ``mameta''nti adhimānavasena āmisabhāvoti khandhādimārānampi imesaṃ yathārahaṃ  āmisabhūtatā vattabbā. dhammasaddo ``jātidhammāna''ntiādīsu (ma0 ni0 3.373; paṭi0  ma0 1.33) viya pakatiattho ^a^V2.0373^ea^, ``dhammapaṭisambhidā''tiādīsu (vibha0 718 ādayo) viya  hetuattho cāti āha ^b^``jātijarābyādhimaraṇapakatitāya, sokaparidevaupāyāsahetutāyā''^eb^ti.  ^b^saṃkilesattaya^eb^ggahaṇena tadekaṭṭhānaṃ dasannaṃ kilesavatthūnampi saṅgaho daṭṭhabbo. tadārammaṇāpi  hi dhammā tadanativattanato saṃkilesikā eva. tathā khuddā, taṇhā, jaṭādīsu sarīrassa,  saṃkilesassa ca saṅgaho daṭṭhabbo. </p>
              <p>[01] cattārīsāpi sammasanāni tīsu anupassanāsu antogadhānevāti tadantogadhabhāvaṃ dassetuṃ  ^b^``ettha hī''^eb^tiādi vuttaṃ. ^b^aniccānupassanāni^eb^ sarūpato ^a^M2.0398^ea^, pariyāyato  ca aniccabhāvavibhāvanato. esa nayo itaresupi. ^b^``asārakato''^eb^ti idaṃ niccasārābhāvavibhāvanaṃ.</p>
              <p>[03] ettāvatā kalāpato dhamme saṅgahetvā nayato sammasanamattaṃ dassitaṃ, na tāva anupadadhammavipassanā  vihitāti ^b^``sammasanārambhavidhāna''^eb^nti. vuttaṃ. </p>
            </h4>
          </h3>
          <h3>
            <h3n> indriyatikkhakāraṇanavakakathāvaṇṇanā </h3n>
            <h4>
              <h4n> </h4n>
              <p>[03] 699^b^.^eb^ ekaccassa tikkhindriyassa mahāpaññassa nayavipassanāvaseneva udayabbayañāṇaṃ uppajjati,  itarassa nuppajjati. taṃ sandhāya ^b^``yassa pana...pe0... na sampajjatī''^eb^ti vuttaṃ.  udayabbayañāṇuppatti hi idha nayavipassanāya sampajjananti adhippetaṃ. tena ``navahākārehi  indriyāni tikkhāni bhavanti...pe0... antarā ca abbosānenā''ti evaṃ vuttānaṃ  navannaṃ ākārānaṃ vasena indriyāni tikkhāni katvā sappāyāni sevamānena sammasitabbanti  sambandho. </p>
              <p>[01] ^b^tenā^eb^ti yoginā. ^b^navahākārehī^eb^ti vakkhamānehi navahi ākārehi. ^b^indriyānī^eb^ti  saddhādīni indriyāni. ^b^tikkhānī^eb^ti tikhiṇāni visadāni sūrāni. ^b^uppannuppannāna^eb^nti  khaṇe khaṇe uppannānaṃ uppannānaṃ. ^b^saṅkhārāna^eb^nti vipassiyamānānaṃ rūpārūpadhammānaṃ.  ^b^khayamevā^eb^ti paṭhamaṃ uppādaṃ disvā taṃ muñcitvā khayameva bhaṅgameva passati. tassa tathākhayadassanapasutassa  vipassanāpaññā tikkhā sūrā vahati, itarāni ca indriyāni. ^b^tatthā^eb^ti khayadassane.  ^b^sakkaccakiriyāyā^eb^ti ādarakāritāya, yathā khayadassanaparameneva vipassanāñāṇaṃ pavattati,  evaṃ taṃ ādarajāto sampādeti. ^b^sātaccakiriyāyā^eb^ti avicchedakiriyāya, yathā vipassanāñāṇaṃ  khayadassanavasena nirantarameva pavattati, evaṃ yuttappayutto naṃ sampādeti. ^b^sappāyakiriyāyā^eb^ti  anurūpakiriyāya āvāsādisattavidhasappāyāsevanakiriyāya ^a^V2.0374^ea^. ^b^nimittaggāhenā^eb^ti  yathā manasikarontassa vipassanāsamādhi uppanno, tassa ākārassa sallakkhaṇavasena samathanimittaggahaṇena  sampādetīti sambandho. ^b^anupavattanatāyā^eb^ti anurūpato pavattanena bhāvanācittassa līnabhāve  pītivīriyadhammavicayasambojjhaṅgānaṃ uddhatabhāve passaddhisamādhiupekkhāsambojjhaṅgānaṃ brūhanenāti  attho. ^b^kāye ca jīvite ca anapekkhata^eb^nti attano kāye asucibhāvena bāhirakāviññāṇakakuṇape  ^a^M2.0399^ea^ viya jīvite ahitāvahapaccatthike viya nirapekkhacittaṃ upaṭṭhapeti. ^b^tattha  ca abhibhuyya nekkhammenā^eb^ti tasmiṃ kāyacitte anapekkhabhāvena indriyānaṃ tikkhabhāvāpādanena  uppannaṃ uppannaṃ dukkhaṃ vīriyena abhibhavitvā bhāvanaṃ sampādeti. ^b^antarā^eb^ti yathādhippetāya  bhāvanāsiddhiyā antarāva. ^b^abbosānenā^eb^ti asaṅkocanena.</p>
              <p>[03] ^b^evaṃ vuttāna^eb^nti evaṃ ``navahākārehi indriyāni tikkhāni bhavantī''tiādinā aṭṭhakathāyaṃ  vuttānaṃ. ettha ca yathā nāma sukhumānaṃ muttāpavāḷādīnaṃ vijjhane sukhumatarena vedhanena  bhavitabbaṃ, evameva saṇhasukhumānaṃ rūpārūpadhammānaṃ, paccayassa ca pariggaṇhane tikkhena ñāṇena  bhavitabbaṃ. tesaṃ pana khayavayadassane tikkhatarena bhavitabbaṃ. tikkhataratā cassa nisānasilāyaṃ  saṇhamaṭṭhatāya karaṇena viya pharasudhārāya nisitabhāvāpādanena indriyānaṃ tikkhabhāvāpādanena  sādhetabbā. tañca yehi navahi ākārehi hoti, tesu khaṇikānaṃ saṅkhārānaṃ khaṇe khaṇe  bhijjanākāradassanaṃ paṭhamaṃ vuttaṃ ``uppannuppannānaṃ saṅkhārānaṃ khayameva passatī''ti.  asati ñāṇassa tikkhatarabhāve tadabhāvato sesindriyatikkhatā tassa sambhārabhāvato vuttā,  avinābhāvato vā. sakkaccakiriyādiggahaṇaṃ pana tassa upāyadassanaṃ. ^b^asappāyāni^eb^ bhojanādīni  anupayujjanādivasena ^b^vajjetvā sappāyāni^eb^ mattaso ^b^sevamānena^eb^. rūpārūpadhammānaṃ  accantavidhuratāya ekajjhaṃ asammasitabbattā, tathā sammasanassa ca idha anadhippetattā ^b^``kālena  rūpaṃ sammasitabbaṃ, kālena arūpa''^eb^nti vuttaṃ. tatthāpi ca rūpassa oḷārikatāya  suviññeyyattā paṭhamaṃ sammasitabbatā vuttā. ^b^nibbatti passitabbā^eb^ti paṭhamaṃ tāva  āgamānusārato anumānavasena daṭṭhabbā. tato paraṃ anukkamena balappatte bhāvanāñāṇe paccakkhatopi  dissatīti. </p>
            </h4>
          </h3>
          <h3>
            <h3n> rūpanibbattipassanākārakathāvaṇṇanā </h3n>
            <h4>
              <h4n> </h4n>
              <p>[03] 700^b^.^eb^ ^b^sabbesa^eb^nti ^a^V2.0375^ea^ kāmāvacarādiaṇḍajādibhedabhinnānaṃ sabbesaṃ sattānaṃ. ^b^paṭhamaṃ  kammato nibbattati^eb^ taṃmūlakattā utujādirūpānaṃ. parato pavattanakakāyadasakādivasena  labbhamānaṃ pabandhattayaṃ, santatisīsaṃ vā sandhāya ^b^``tisantativasenā''^eb^ti vuttaṃ.</p>
              <p>[03] dandhaṃ ^a^M2.0400^ea^ mandaṃ cirena nirodho etassāti ^b^dandhanirodhaṃ^eb^ sattarasacittakkhaṇāyukattā.  tenāha ^b^``garuparivattī''^eb^ti. ^b^tenā^eb^ti tasmā, yasmā ``tato sīghataraṃ kho, bhikkhave,  āyusaṅkhārā khīyantī''ti (saṃ0 ni0  2.228) vacanato rūpadhammāpi ittarakālā eva,  arūpadhammā pana tehi sātisayaṃ ittarakālā, tasmā āha bhagavāti attho. yaṃ panettha  vattabbaṃ, taṃ heṭṭhā vicāritameva. ^b^tehi sadisā^eb^ti cittassa uppādabhaṅgakkhaṇehi sadisā.  sabbesampi hi saṅkhārānaṃ uppādabhaṅgakkhaṇesu visadisatā natthi, samānakālāva te. ^b^ṭhānappatta^eb^nti  ṭhitikkhaṇappattaṃ. ^b^tenā^eb^ti dutiyabhavaṅgacittena. vatthurūpaṃ ekassa cittassa nissayo  hutvā aññassa na hoti ṭhapetvā maraṇāsannaṃ, tasmā vuttaṃ ^b^``tena saddhi''^eb^ntiādi.</p>
              <p>[03] evaṃ paṭisandhito paṭṭhāya yāva cuticittassa uppatti, taṃ dassetvā idāni nirodhaṃ dassetuṃ  ^b^``paṭisandhicittassā''^eb^tiādi āraddhaṃ. tattha ^b^ṭhānakkhaṇe^eb^ti paṭisandhicittassa ṭhitikkhaṇe.  ^b^yāva pavatti nāma atthī^eb^ti yāva saṃsārappavatti nāma atthi, yāva vā cittassa pavatti  nāma atthi. asaññūpapattiyañhi natthi cittappavattīti. rūpūpapattiyaṃ saṃsedajā opapātikasadisāti  opapātikānaṃyeva gahaṇaṃ. ^b^opapātikānampī^eb^ti ^b^pi^eb^-saddena vā saṃsedaje sampiṇḍeti.  ^b^sattasantativasenā^eb^ti cakkhudasakādīnaṃ sattannaṃ santatisīsānaṃ vasena. </p>
              <p>[03] 701^b^.^eb^ ^b^tatthā^eb^ti kammato rūpapavattiyaṃ. nānākkhaṇikakammapaccayabhūtaṃyeva idha kammanti  adhippetanti āha ^b^``kammaṃ nāma kusalākusalacetanā''^eb^ti. jīvitanavakaṃ cakkhudasakādiantogadhameva  katvā ^b^``samasattatirūpa''^eb^nti vuttaṃ. taṃ vā cakkhudasakādi viya sukhapariggahaṃ na  hotīti. ^b^tadevā^eb^ti yathāvuttaṃ vipākakkhandhakaṭattārūpamāha. kammañhi kammajassa janakaṃ,  paripācakampi hoti jīvitindriyassa, kammajaggino ca vasena anurakkhaṇasabbhāvato, āhārādipaṭilābhahetutāya  upatthambhakanimittato ca. tenāha ^b^``upatthambhakapaccayopi hotī''^eb^ti. upatthambhakapaccayatā  ^a^V2.0376^ea^ cassa upanissayapaccayavaseneva veditabbā. kammaṃ paccayo etassāti kammapaccayaṃ, tadeva  cittaṃ, taṃ samuṭṭhānaṃ etassāti ^b^kammapaccayacittasamuṭṭhānaṃ^eb^. vipākacetasikānampi  kammapaccayacittasamuṭṭhānatā vattabbā, na vā vattabbā kammasamuṭṭhānakammapaccayaggahaṇena  gahitattā. ^b^ṭhānappattā ojā aññaṃ ojaṭṭhamakaṃ samuṭṭhāpeti^eb^ āhārānugate sarīreti  gahetabbaṃ.</p>
              <p>[03] ^b^tatrāpī^eb^ti ^a^M2.0401^ea^ kammasamuṭṭhānāhārasamuṭṭhānepi ojaṭṭhamake. ^b^catasso vā pañca  vā pavattiyo ghaṭetī^eb^ti sadisasantativasena catasso vā pañca vā rūpakalāpappavattiyo santāneti.  bāhirapaccayavisesena pana visadisā bahūpi pavattiyo ghaṭetīti vadanti. yathā kammapaccayāhārasamuṭṭhāne  paveṇighaṭanā, evaṃ kammapaccayautusamuṭṭhānepīti taṃ dassetuṃ ^b^``kammapaccayautusamuṭṭhānaṃ  nāmā''^eb^tiādi vuttaṃ. ettha ca yathā tattha tattha koṭṭhāse paramparappavattiṃ dassentena  akammajā dutiyādipavattiyo asambhedena dassitā, evaṃ kammajāhārasamuṭṭhānautuvasena,  kammajautusamuṭṭhānāhāravasena, kammapaccayacittajāhārautusamuṭṭhānautuāhāravasena ca sambhedavasenāpi  rūpappavatti dassetabbāti vadanti. tattha kammajato pavattāahārā visesapaccayalābhe sati  yathāvuttaparimāṇāhi pavattīhi uddhampi pavattiyo na ghaṭentīti na sakkā vattuṃ. tathā  hi ``dasa dvādasa vāre pavattiṃ ghaṭetī''ti (visuddhi0 2.703), ``evaṃ dīghampi addhānaṃ  anupādinnapakkhe ṭhatvāpi utusamuṭṭhānaṃ pavattati evā''ti (visuddhi0 2.704) ca vakkhati. </p>
              <p>[03] 702^b^.^eb^ ^b^janakājanakā matā^eb^ti purimakā tikoṭṭhāsasaṅgahitā janakā, pacchimakoṭṭhāsikā  ``soḷasā''ti vuttā ajanakāti matā ñātā. ^b^kusalakiriyato^eb^ti kusalato ca  kiriyato ca. iriyāya kāyikakiriyāya pavattiṭṭhānatāya pathabhāvato ^b^iriyāpatho,^eb^  gamanādi, atthato tadavatthā rūpappavatti. kāmañcettha rūpavinimutto iriyāpatho, viññatti  ca natthi, tathāpi na sabbaṃ rūpasamuṭṭhāpakacittaṃ iriyāpathūpatthambhakaṃ, viññattivikāruppādakañca  hoti. yaṃ pana cittaṃ viññattijanakaṃ, taṃ ekaṃsato itarassa janakaṃ avinābhāvato,  tathā iriyāpathūpatthambhakaṃ rūpassa. etassa visesassa dassanatthaṃ ^b^``rūpaṃ, iriyāpathaṃ,  viññattiñcā''^eb^ti samuccayo kato. ^b^vipākavajjānī^eb^ti ettha vipākābhiññādvayavajjānīti  vattabbaṃ tadaññesaṃyeva sesaggahaṇena gahetabbattā. na vā vattabbaṃ sesaggahaṇeneva abhiññācittānampi  nivattetabbato. ^b^na viññattiṃ janaya^eb^nti ^a^V2.0377^ea^ mahaggatakusalādīnaṃ santabhāvena avipphārikabhāvato.  vipphārikameva hi kāmāvacarakusalādiviññattiṃ samuṭṭhāpeti, iriyāpathūpatthambhakāni  pana honti satipi santabhāve jhānavegena saussāhattā, yato tesaṃ javanakiccatā. pañca  bhavaṅgacittānīti ^a^M2.0402^ea^ sambandho. ^b^rūpameva janayanti, na iriyāpathaṃ^eb^ nirussāhasantabhāvena  paridubbalabhāvato. kiriyāmayacittehi avimissabhavaṅgappavattikāle khandhādisarīrāvayavānaṃ  niccalabhāvenāvaṭṭhānaṃ. tathā hi abbokiṇṇe bhavaṅge pavattamāne aṅgāni osīdanti  paviṭṭhāni viya honti. ``dvattiṃsā''ti pana ādinā vuttesu jāgaraṇacittesu vattamānesu  aṅgāni upatthaddhāni yathāpavattairiyāpathabhāveneva pavattantīti. ^b^dvepañcaviññāṇāni^eb^ sabbadubbalatāya  rūpaṃ na janenti. ^b^paṭisandhicittaṃ^eb^ vatthudubbalatāya. ^b^khīṇāsavānaṃ cuticitta^eb^nti  ettha -- </p>
              <p>[02] ``kāmāvacarānaṃ pacchimacittassa uppādakkhaṇe yassa cittassa anantarā kāmāvacarānaṃ pacchimacittaṃ  uppajjissati, rūpāvacare arūpāvacare pacchimabhavikānaṃ, ye ca rūpāvacaraṃ arūpāvacaraṃ upapajjitvā  parinibbāyissanti, tesaṃ cavantānaṃ tesaṃ vacīsaṅkhāro nirujjhissati, no ca tesaṃ  kāyasaṅkhāro nirujjhissatī''ti (yama0 2.saṅkhārayamaka.88) -- </p>
              <p>[25] pana vacanato aññesampi cuticittaṃ rūpaṃ na samuṭṭhāpetīti viññāyati. na hi rūpasamuṭṭhāpakacittassa  gabbhagatatādivibandhābhāve kāyasaṅkhārāsamuṭṭhāpane kāraṇaṃ atthi, na ca yuttaṃ cuto  ca cittasamuṭṭhānarūpañcassa pavattati, nāpi ``cuticittaṃ rūpaṃ samuṭṭhāpetī''ti pāḷi  atthi, ``khīṇāsavāna''nti, pana visesanaṃ appaṭisandhikanirodhena nirujjhantassa tesaṃ  cuticittassa rūpasamuṭṭhāpanaṃ pākaṭanti katvā katanti daṭṭhabbaṃ. ^b^soḷasa cittānī^eb^ti  paricchijja gahaṇaṃ tesaṃ rūpajanane ekaṃsato niyametabbattā, aññāni pana bahūni arūpe  uppannāni anokāsagatattā rūpaṃ na janentiyeva. na ṭhitikkhaṇe, bhaṅgakkhaṇe vā rūpaṃ  janentīti sambandho. ^b^uppādakkhaṇe pana balavaṃ^eb^ anantarādipaccayalābhato.</p>
              <p>[03] yathā pathavīādayo rūpadhammā cittahetukā cittasamuṭṭhānā, evaṃ vedanādayopīti vuttaṃ  ^b^``cittasamuṭṭhānaṃ nāma tayo arūpino khandhā, saddanavaka''^eb^ntiādi. tenevāha -- ``katame  dhammā cittasamuṭṭhānā? vedanākkhandho saññākkhandho saṅkhārakkhandho kāyaviññatti vacīviññattī''ti  (dha0 sa0 1201, 1535). tattha ^a^V2.0378^ea^ kāyaviññattiādīnaṃ cittasamuṭṭhānatā pariyāyato vuttāti  veditabbā tesaṃ anipphannattā. ^b^``evaṃ vuttaṃ catusamuṭṭhānarūpa''^eb^nti iminā ataṃsamuṭṭhānasseva  cittajarūpassa cittapaccayatā dassitā. yathā pana kammapaccayaṃ dassitaṃ ^a^M2.0403^ea^, evaṃ  cittapaccaye gayhamāne taṃsamuṭṭhānarūpassa, sahajātavedanādīnañca cittapaccayatā siyā. cittasamuṭṭhānacittapaccaye  pana asaṅkarato dassetuṃ pacchājātapaccayavaseneva cittapaccayaṃ uddhaṭanti daṭṭhabbaṃ. cittasamuṭṭhānautuāhārehi  kammasamuṭṭhānautuāhārā balavanto hontīti tesaṃ vasena catupañcapavattighaṭanaṃ vuttaṃ,  cittasamuṭṭhānānaṃ pana vasena dvattippavattighaṭanaṃ taṃpākatikacittavasena, mahaggatānuttaracittavasena  pana bahutarāpi pavattiyo icchitabbā. taṃnibbattānaṃ cittajarūpānaṃ uḷārapaṇītabhāvato. </p>
              <p>[03] 703^b^.^eb^ ^b^``upādinnaṃ kammajarūpaṃ paccayaṃ labhitvā''^eb^ti etena bahiddhā anupādinnaojā  rūpāharaṇakiccaṃ na karotīti dasseti. paccayalābho cassa kammajabhūtasannissayatāvasenāti  āha ^b^``tattha patiṭṭhāyā''^eb^ti. tattha kammapaccayacittasamuṭṭhānādirūpassapi kammamūlakattā  siyā kammajapariyāyoti taṃnivattanatthaṃ ``upādinna''nti visesetvā vuttaṃ. āhārapaccayassa  āhāro na kevalaṃ upatthambhakova, atha kho janakopīti dassetuṃ ^b^``catusamuṭṭhānarūpa''^eb^nti  vuttaṃ. ``dasa dvādasa vāre''ti vatvā kathaṃ imasseva dasa dvādasa vāre pavattighaṭanāti  anuyogaṃ sandhāyāha ^b^``ekadivasaṃ paribhuttāhāro''^eb^tiādi. ^b^dārakassa sarīraṃ  pharitvā^eb^ti nābhimūlānugatāhi rasaharaṇīhi pharitvā, aññathā jalābuantarike kāye  makkhanāvasena na sammāviniyogo āhārassa sambhavatīti.</p>
              <p>[03] upādinnako anupādinnakoti duvidhe āhāre pubbe anupādinnako āhārapaccayāahāro  dassitoti itaraṃ dassetuṃ ^b^``kammajāhāro''^eb^tiādi vuttaṃ. taṃ kammapaccayāhārasamuṭṭhāne  vuttanayameva. tenāha ^b^``catasso vā pañca vā pavattiyo ghaṭetī''^eb^ti. āhārapaccayautunopi  utupaccayāhārassa viya dasa dvādasa vāre pavattighaṭanā veditabbā. vuttanayattā na uddhatanti  vadanti. ^b^sesāna^eb^nti kammacittautusamuṭṭhānānaṃ tisantatirūpānaṃ. kabaḷīkārāhāro  hi aññāhārasamuṭṭhitassa, tisantatirūpānañca upatthambhakavasena attanā uppāditassa janako  hutvā paccayo hoti. evaṃ āhārapaccayo hontoyeva atthiavigatavasenāpi paccayo hoti,  nissayabhāvo pana paṭṭhānanayena natthi. āhārapaccayā pavattamānāni rūpāni āhāranissayāni  ^a^M2.0404^ea^ ^a^V2.0379^ea^ nāma hontīti suttantanayena vuttoti daṭṭhabbo. parato utuno nissayajotanāyapi  eseva nayo. </p>
              <p>[03] 704^b^.^eb^ kammasamuṭṭhānādivasena catubbidhāyapi tejodhātuyā rūpuppādane samatthabhāvato ^b^``utu  nāma catusamuṭṭhānā tejodhātū''^eb^ti vuttaṃ. ^b^esa duvidho hotī^eb^ti esa utu tejodhātubhāvāvisesepi  tikkhamandatāvisesena uṇho, sītoti duvidho hoti. yaṃ panettha vattabbaṃ, taṃ heṭṭhā  vicāritameva. yadipi utu upādinnakena vināpi rūpaṃ samuṭṭhāpeti, indriyabaddhe  pana tena vinā tassa rūpuppādanaṃ natthīti āha ^b^``upādinnakaṃ paccayaṃ labhitvā''^eb^ti.  tenāha ``catusamuṭṭhāno utū''ti. utusamuṭṭhānoyeva hi utu upādinnakena vinā  rūpaṃ samuṭṭhāpeti. ^b^utupaccayaṃ^eb^ nāma catusamuṭṭhānikaṃ rūpaṃ. yañhi utusamuṭṭhānaṃ  pannarasavidhaṃ rūpaṃ, yañca tadaññatisantatirūpaṃ, tassa sabbassapi sabhāgo utūpatthambhakapaccayo  hotīti. yasmā visabhāgo utu himādi viya padumādīnaṃ visadisarūpuppattihetubhūtaṃ  purimarūpaṃ vināsentaṃ viya hoti, tasmā sabhāgaṃ, visabhāgañca ekajjhaṃ gahetvā vuttaṃ  ^b^``utu catusamuṭṭhānikarūpānaṃ pavattiyā ca vināsassa ca paccayo hotī''^eb^ti.</p>
              <p>[03] ^b^dīghampi addhāna^eb^nti ``dasa dvādasa vāre''ti aññassa vuttaparicchedato dīghampi kālaṃ.  utu hi sabhāgasantativasena laddhapaccayaṃ ciratarampi kālaṃ sadisākāraṃ rūpappavattiṃ santāneti  upādinnakasannissayena vinā, pageva itarathā. tenāha ^b^``anupādinnapakkhe ṭhatvāpī''^eb^ti,  maṃsavinimuttakesalomanakhacammakhilatilakādivasena jīvamānasarīre aññattha matakaḷevarādivasenāti  adhippāyo. rūpassa nibbattiyā diṭṭhāya tassa bhaṅgopi diṭṭhoyeva hoti ittarakālattā dhammappavattiyāti  āha ^b^``nibbattiṃ passanto kālena rūpaṃ sammasati nāmā''^eb^ti. na hi nibbattimattadassanaṃ  sammasanaṃ nāma hoti, udayabbayadassanañca adhikatanti. esa nayo ito paresupi nibbattiggahaṇesu. </p>
            </h4>
          </h3>
          <h3>
            <h3n> arūpanibbattipassanākārakathāvaṇṇanā </h3n>
            <h4>
              <h4n> </h4n>
              <p>[03] 705^b^.^eb^ ^b^lokiyacittuppādavasenevā^eb^ti avadhāraṇaṃ itarassa avisayattā.</p>
              <p>[03] ^b^nibbattati^eb^ ^a^M2.0405^ea^ ^a^V2.0380^ea^ taṃtaṃbhavavasena. tadeva ekūnavīsatippabhedaṃ cittaṃ bhavaṅgavasena  nibbattatīti sambandho. tathā ^b^cutivasena tadārammaṇavasenā^eb^ti etthāpi. ^b^tatthā^eb^ti  tesu ekūnavīsaticittuppādesu. ^b^anantaracittato paṭṭhāyā^eb^tiādināpi pavattiyeva  vuttā.</p>
              <p>[03] so pana paṭisandhicittānaṃyeva pavattiyaṃ pavattanākāroti suddhappavatticittānaṃ uppattiṃ  dassento ^b^``pavatte panā''^eb^tiādimāha. ^b^asambhinnattā^eb^ti avinaṭṭhattā. ``asambhinnattā  cakkhussā''tiādinā saṅkhepato vuttamatthaṃ vivarituṃ ^b^``cakkhupasādassa hī''^eb^tiādi  vuttaṃ. ^b^``ṭhitippattamevā''^eb^ti iminā yathā nirujjhamānaṃ rūpaṃ kassaci paccayo na  hoti, evaṃ uppajjamānampīti dasseti. cakkhuviññāṇaṃ uppajjatīti sambandho. evaṃ sesesupi.  kāmāvacarakusalākusalakiriyacittesu ekaṃ vā pañca, satta vā javanāni hutvā uppajjatīti  sambandho. upekkhāsahagatāhetukaṃ cittaṃ vāti vā-saddaṃ ānetvā sambandhitabbaṃ.  voṭṭhabbanañhi sandhāya evaṃ vuttaṃ, taṃ pana dutiyamoghavāravasena veditabbaṃ. ^b^pañca javanāni^eb^  suttamucchitādikāle, ^b^satta^eb^ pākatikakāle veditabbāni. ^b^javanārammaṇānurūpa^eb^nti  ``tihetukaṃ ce javanaṃ, tihetukaṃ, dvihetukaṃ vā''tiādinā, ``iṭṭhaṃ ce ārammaṇaṃ,  somanassasahagata''ntiādinā ca javanassa, ārammaṇassa ca anurūpaṃ. ^b^sesadvāresū^eb^ti sotadvārādisesadvāresu.</p>
              <p>[03] ^b^anukkamenā^eb^ti udayabbayañāṇādhigamānukkamena ^b^paññābhāvanaṃ sampādeti^eb^ arahattaṃ adhigacchati. </p>
            </h4>
          </h3>
          <h3>
            <h3n> rūpasattakasammasanakathāvaṇṇanā </h3n>
            <h4>
              <h4n> </h4n>
              <p>[03] 706^b^.^eb^ rūpesu manasikārasattakaṃ ^b^rūpasattakaṃ,^eb^ rūpadhammesu sattahākārehi manasi kārotīti  attho. evaṃ arūpasattakampi veditabbaṃ. ^b^imehi ākārehī^eb^ti imehi ādānanikkhepanamanasikārādippakārehi,  imehi vā yathāvuttakoṭṭhāsehi. ^b^āropetvā^eb^ti tilakkhaṇaṃ āropetvā.</p>
              <p>[03] ^b^ādānanikkhepanato^eb^ti bhavassa gahaṇavissajjanato, jātito, maraṇato cāti attho. ^b^vayovuḍḍhatthagāmito^eb^ti  vayasā vuḍḍhassa atthagāmibhāvato, atthaṅgamato icceva attho. ^b^āhārato^eb^ti āhārahetu  ^a^M2.0406^ea^ ^a^V2.0381^ea^, rūpassa paccayabhūtāahāratoti attho. ayalohādibhūmipāsāṇādibhedaṃ vividhavaṇṇasaṇṭhānaṃ  kammānapekkhaṃ sabhāvasiddhaṃ rūpaṃ ^b^dhammatārūpaṃ. sattā^eb^ti sattadhā sattahākārehi.  ^b^vipassatī^eb^ti taṃ taṃ koṭṭhāsaṃ tilakkhaṇaṃ āropetvā vipassati sammasati.</p>
              <p>[03] ``bhārādānaṃ dukhaṃ loke''ti vacanato khandhabhārassa ādito gahaṇanti katvā ^b^``ādānanti  paṭisandhī''^eb^ti āha. ``sabbeva nikkhipissanti, bhūtā loke samussaya''nti (dī0  ni0 2.220; saṃ0 ni0  1.186) pana vacanato khandhabhāranikkhepoti katvā ^b^``nikkhepananti  cutī''^eb^ti vuttaṃ. ``yo ciraṃ jīvati, so vassasata''nti (dī0 ni0 2.7; saṃ0  ni0  1.145-146; a0 ni0  7.74) vacanato tato ūnādhikabhāvo appamāṇanti vuttaṃ  ^b^``ekaṃ vassasataṃ paricchinditvā''^eb^ti. ^b^etthantare sabbe saṅkhārā^eb^ti etasmiṃ ādānanikkhepantare  pavattā sabbe bhūtupādāyarūpappabhedā saṅkhārā. rūpadhammesu hi idaṃ sammasanavidhānanti.  ``aniccā''ti gahitamattaṃ yuttito hadaye patiṭṭhāpanatthaṃ ^b^``kasmā''^eb^tiādi vuttaṃ.  tattha ^b^uppādavayavattito^eb^ti uppajjanavasena, nirujjhanavasena ca pavattanato, ahutvā sambhavato  hutvā vayūpagamanatoti attho. ^b^vipariṇāmato^eb^ti santānassa purimuttaravisadisabhāvatoti  vadanti. taṃ vassasataparicchinne rūpe idaṃ sammasananti adhippāyeneva vuttaṃ siyā, jarāmaraṇena  vipariṇāmetabbatoti attho. asatipi dhammabhede avatthābhedo icchitabbo. na hi uppādāvatthā  eva bhaṅgāvatthāti yuttā. tathā hi vuttaṃ ``jarāya ceva maraṇena cāti dvedhā pariṇāmapakatitāyā''ti.  sabhāvavigamo eva vā ettha vipariṇāmo. khaṇikatā ^b^tāvakālikatā^eb^. niccasabhāvābhāvo  eva ^b^niccapaṭikkhepo^eb^. aniccadhammā hi teneva attano sabhāvena jānantānaṃ niccataṃ  paṭikkhipanti nāma. yato na niccanti aniccaṃ, uppādakkhaṇe yadavatthā saṅkhārā, na tadavatthā  ṭhitikkhaṇeti avatthantarappattiyā ñāyati tesaṃ kilamanākāroti āha ^b^``ṭhitiyaṃ jarāya  kilamantī''^eb^ti, svāyamattho pākaṭajarāya veditabbo. ye pana saṅkhārānaṃ ṭhitiṃ na sampaṭicchanti,  tattha vattabbaṃ heṭṭhā vuttameva. dhammānaṃ sabhāvo nāma duratikkamo jarānantaraṃ bhaṅgoti  āha ^b^``jaraṃ patvā avassaṃ bhijjantī''^eb^ti. ^b^tasmā^eb^ti yasmā uppādajarābhaṅgavasena   ^a^M2.0407^ea^ saṅkhārānaṃ nirantarabādhatā, tato ca nesaṃ dussahatāya dukkhamatā, tissannaṃ dukkhatānaṃ,  saṃsāradukkhassa ca adhiṭṭhānatāya dukkhavatthutā, tasmā. abhiṇha...pe0... dukkhāti  yojanā.</p>
              <p>[03] ^b^``sukhapaṭikkhepato''^eb^ti ^a^V2.0382^ea^ idaṃ vuttanayameva. ^b^ṭhitiṃ mā pāpuṇantu,^eb^ uppajjamānākāreneva  pavattantūti adhippāyo. ^b^``uppannā''^eb^ti iminā uppādakkhaṇasamaṅgitā vuttā. ^b^ṭhānappattā  mā jīrantū^eb^ti kasmā vuttaṃ, nanu atthato ṭhiti eva jarāti? saccametaṃ, jarāvasena  pana yo kilamatho, so idha jarāggahaṇena gahitoti daṭṭhabbaṃ. ^b^mā bhijjantū^eb^ti niccataṃ  āsīsati. kassaci dhammissarassāpi bhagavato vasavattibhāvo natthi. na hi lakkhaṇaññathattaṃ  kenaci kātuṃ sakkā. bhāvaññathattameva hi iddhivisayo. ^b^suññā^eb^ saṅkhārā ^b^tena^eb^  tīsu ṭhānesu ^b^vasavattanākārena. tasmā^eb^ti vuttakāraṇaparāmasanaṃ. ^b^suññato^eb^ti nivāsīkārakavedakādhiṭṭhāyakavirahena  tato suññato, na nissabhāvatoti ekaccaparikappitasabhāvasuññato. ^b^assāmikato^eb^ti  sāmibhūtassa kassaci abhāvato. etena anattaniyataṃ dasseti. ^b^avasavattito^eb^ti yathāvuttavasavattibhāvābhāvato.  ^b^attapaṭikkhepato^eb^ti paraparikappitassa attano paṭikkhipanato. ``suññato''tiādinā  hi dhammānaṃ bāhirakaparikappitāttaviraho vutto, iminā pana ataṃsabhāvato attā na hotīti. </p>
              <p>[03] 707^b^.^eb^ ettha ca ``uppādavayavattito''tiādinā catūhi kāraṇehi aniccā, ``abhiṇhasampaṭipīḷanato''tiādinā  catūhi kāraṇehi dukkhā, ``suññato''tiādinā catūhi kāraṇehi anattāti rūpadhamme  niruḷhaṃ lakkhaṇattayaṃ pubbe attanā asallakkhitaṃ sallakkhetvā sammasanto taṃ tattha āropetīti  vuccati. tathā panānena ādānanikkhepanavasena sammasitattā āha ^b^``rūpe tilakkhaṇaṃ  āropetvā''^eb^ti.</p>
              <p>[03] tattha ca yasmā aniccalakkhaṇaggahaṇapubbakaṃ dukkhalakkhaṇaggahaṇaṃ, dukkhalakkhaṇaggahaṇapubbakaṃ vā  anattalakkhaṇaggahaṇaṃ. aniccalakkhaṇañcettha rūpabhedena dassiyamānaṃ yathoḷārikato dīpetabbanti  taṃ vassasataparicchedena paṭhamaṃ dassentena vassasataṃ ṭhitassa ``dasa vā vīsati vā''tiādinā  ^a^M2.0408^ea^ vibhajitvā anukkamena yāvauddharaṇādikoṭṭhāsavasena rūpassa bhaṅgaṃ disvā  tato ``aniccaṃ dukkhaṃ anattā''ti tilakkhaṇāropanaṃ vayovuḍḍhatthaṅgamato sammasananti dassetuṃ  ^b^``tameva vassasata''^eb^ntiādinā vayavasena rūpassa sammasanavidhi āraddho. tattha yasmā  oḷārikavasenevāyaṃ ādito rūpabhedo gayhati, tasmā na vassasataṃ samakoṭṭhāsavasena vibhattaṃ,  majjhimāvatthāya vā tathārūpattā majjhimavaye ekaṃ vassaṃ vaḍḍhitaṃ. </p>
              <p>[03] 708^b^.^eb^ mandatābāhullena ^a^V2.0383^ea^ pavattaṃ vassānaṃ dasakaṃ ^b^mandadasakaṃ^eb^. esa nayo sesesupi.</p>
              <p>[03] ^b^tadā^eb^ti paṭhame vassadasake. ^b^so^eb^ti puggalo. ^b^capalo^eb^ti anavaṭṭhitakiriyatāya taralo.  tena momūhabhāvato viseseti. na hesa navamadasake viya momūhabhāvena mando, atha kho  capalatāyāti. tenāha ^b^``kumārako''^eb^ti. tatiye dasake maṃsapāripūriyā yathārahaṃ  chavivaṇṇo vippasīdatīti āha ^b^``vaṇṇāyatanaṃ vepullaṃ pāpuṇātī''^eb^ti. catutthe  dasake aṭṭhīnaṃ, nhārūnañca thirabhāvappattiyā ^b^balañca thāmo ca vepullaṃ pāpuṇāti^eb^.  pañcame dasake yobbanamadassa dūrībhāvena yebhuyyena kilesatanutāya paññā yathārahaṃ suvisadā  hoti. khiḍḍāya rati ^b^khiḍḍārati^eb^. kapallikādinissayavisesena padīpassa suddhatādi  viya nissayavisesena pañcamachaṭṭhadasakesu paññāya buddhihāniyo veditabbā. ^b^purato pabbhāro  hoti^eb^ kaṭisandhigīvāsandhīnaṃ vasena rassassāpi, pageva dīghassa. ^b^pabbhāro^eb^ti ca  garubhāvena palambako. ^b^momūho hoti^eb^ satipaññāvippavāsato. ^b^sayanabahulova hoti^eb^  ṭhānādivasena sarīrabhāraṃ vahituṃ asakkonto. </p>
              <p>[03] 709^b^.^eb^ ^b^tiṇṇaṃ tiṇṇaṃ vassāna^eb^nti yebhuyyatāya vuttaṃ. catuvassikopi hi eko koṭṭhāso  hotīti. dvisataṃ koṭṭhāse katvā ekekāyanavasenātipi veditabbaṃ.</p>
              <p>[03] vassāne pavattarūpanti sambandho.</p>
              <p>[03] taṃ ^a^M2.0409^ea^ pana vassānaṃ dvidhā samattaṃ, na pubbe viya catumāsanti āha ^b^``dvemāsa''^eb^nti.  accantasaṃyoge cetaṃ upayogavacanaṃ. so pana ^b^vassāno^eb^ utu sāvaṇapoṭṭhapādamāsā, assayujakattikamāsā  ^b^sarado,^eb^ migasiraphussamāsā ^b^hemanto,^eb^ māghaphaggunamāsā ^b^sisiro,^eb^ cittavesākhamāsā  ^b^vasanto,^eb^ jeṭṭhāsaḷhamāsā ^b^gimho^eb^ utūti veditabbo. ^b^cha koṭṭhāse katvā^eb^ti  dasadasanāṭikāvasena cha koṭṭhāse katvā. </p>
              <p>[03] 710^b^.^eb^ abhimukhaṃ purato kamanaṃ ^b^abhikkamo^eb^. paṭinivattanavasena kamanaṃ ^b^paṭikkamo^eb^.  āmukhaṃ lokanaṃ ^b^ālokanaṃ^eb^. vividhaṃ ito cito ca lokanaṃ ^b^vilokanaṃ^eb^. hatthapādānaṃ  saṅkucanaṃ ^b^samiñjanaṃ^eb^. āyamanaṃ ^b^pasāraṇaṃ^eb^.</p>
              <p>[03] ^b^pāduddharaṇakāle^eb^ti ^a^V2.0384^ea^ dutiyapāduddharaṇakāle. ^b^pādassā^eb^ti uddhaṭapādassa. ^b^omattā^eb^ti  sattito hīnappamāṇā. tenāha ^b^``mandā''^eb^ti. ^b^itarā^eb^ti tejovāyodhātuyo. yathā  pādassa uddharaṇaṃ sijjhati, tathā pavattacittasamuṭṭhānarūpesu ekaṃsato tejovāyodhātūnaṃ  adhimattatā icchitabbā sallahukasabhāvatāya tāsaṃ. tato eva ca itarāsaṃ omattatā garusabhāvattā.  taṃsambandhattā pana sesaṃ tisamuṭṭhānarūpaṃ taggatikameva hoti. kāyavacīviññattipavattiyaṃ  vāyopathavīadhimattatā imassa atthassa nidassananti daṭṭhabbaṃ. purato haraṇe, pacchato haraṇe  ca uddharaṇe viya sallahukasabhāvarūpappavattīti tāsaṃyeva dvinnaṃ dhātūnaṃ adhimattatā icchitabbāti  āha ^b^``tathā atiharaṇavītiharaṇesū''^eb^ti. yathā uddharaṇādīsu sallahukasabhāvattā pacchimānaṃ  dvinnaṃ dhātūnaṃ kiccaṃ adhikaṃ hoti, itarāsaṃ hīnaṃ, evaṃ vossajjanādīsu tīsu  garusabhāvattā purimānaṃ dvinnaṃ kiccaṃ adhikaṃ hoti, itarāsaṃ hīnanti dassento āha  ^b^``vossajjane''^eb^tiādi.</p>
              <p>[03] ^b^tadupādāyarūpānī^eb^ti tā dhātuyo nissāya pavattaupādārūpāni. ^b^etthevā^eb^ti uddharaṇeyeva.  tenāha ^b^``atiharaṇaṃ appatvā''^eb^ti. ^b^itī^eb^ti evaṃ. ^b^tattha tatthā^eb^ti tasmiṃ tasmiṃ  uddharaṇādikoṭṭhāse. ^b^pabbaṃ^eb^ ^b^pabba^eb^ntiādi ^a^M2.0410^ea^ tesaṃ dhammānaṃ koṭṭhāsantarasaṅkarābhāvadassanaṃ.  ^b^taṭataṭāyantā^eb^ti taṭataṭāyanti viya, tena nesaṃ pavattikkhaṇassa ittarataṃ dasseti. </p>
              <p>[03] 711^b^.^eb^ ^b^assā^eb^ti sammasanassa. ^b^dārutiṇukkādīsū^eb^ti dārūkkātiṇukkādīsu.  ``kiṃ andhabāla ekaghanaṃ satataṃ sabbadābhāviṃ ekanti maññasī''ti adhippāyenāha ^b^``kimettha  manāpa''^eb^nti. ^b^idampī^eb^ti yadidaṃ telavaṭṭikkhayena padīpassa apaññāyanaṃ vuttaṃ, idampi.  ^b^aṅgulaṅgulantare^eb^ti aṅguliyā mitaṃ aṅgulanti aṅgulappamāṇe padeseti attho. tantuno  avayavalesabhūtaṃ paramasukhumabhāvappattaṃ aṃsuṃ sandhāyāha ^b^``aṃsuṃ pana muñcitvā''^eb^ti.</p>
              <p>[03] ^b^tatthā^eb^tiādi upamāsaṃsandanaṃ. tattha kāmaṃ upameyye viya upamāyaṃ pākaṭo kālabhedo  natthi, ekakoṭṭhāsagataṃ pana koṭṭhāsantaraṃ na pāpuṇātīti ettāvatā upamābhāvo veditabbo.  upamāyampi vā tāva yāvāti kālassa bhedamattā labbhatevāti tassā gahaṇe kālabhedavasenāpi  upamā yojetabbā. </p>
              <p>[03] 712^b^.^eb^ pubbe ādānanikkhepādivasena catusantatirūpaṃ saṅgharitvā dassitaṃ,  idāni āhārasamuṭṭhānādivasena  ^a^V2.0385^ea^ bhinditvā dassento ^b^``tadeva rūpaṃ visaṅkharitvā''^eb^tiādimāha. tattha ^b^visaṅkharitvā^eb^  vibhajitvā. ``visaṅgharitvā''ti vā pāṭho, ayamevattho. ^b^āhāramaya^eb^nti āhārena  nibbattaṃ. ^b^jhatta^eb^nti milātaṃ. ^b^kilanta^eb^nti khinnaṃ. ^b^dhāta^eb^nti tittaṃ.  ^b^pīṇita^eb^nti maṃsūpacayasampattiyā pīṇitaṃ. tato eva ^b^mudu. siniddha^eb^nti siniddhacchavitāya  saṇhaṃ. tato eva ^b^phassavantaṃ^eb^. </p>
              <p>[03] 713^b^.^eb^ ^b^uṇhakāle samuṭṭhitaṃ rūpa^eb^nti uṇhasantāpena santattaṃ rūpaṃ sandhāyāha. ^b^sītautunā^eb^ti  sappāyena sītautunā. </p>
              <p>[03] 714^b^.^eb^ ^b^āyatanadvāravasenā^eb^ti āyatanasaṅkhātadvāravasena. kammadvāranivattanatthaṃ āyatanaggahaṇaṃ.  ^b^kāyadvāre^eb^ti pasādakāyadvāre. ^b^manodvāraṃ^eb^ nāma sāvajjanaṃ bhavaṅgaṃ. tassa nissayabhāvato  hadayavatthuṃ sandhāya nissitavohārena ^b^``manodvāre''^eb^ti vuttaṃ, yattha manodvāruppatti. </p>
              <p>[03] 715^b^.^eb^ ^b^somanassitadomanassitavasenā^eb^ti ^a^M2.0411^ea^ somanassitadomanassitapuggalavasena,  somanassitadomanassitakālavasena vā.</p>
              <p>[03] ^b^ayamattho^eb^ti ayaṃ idāni vuccamāno saṅkhārānaṃ atīttarakhaṇatāsaṅkhāto attho.</p>
              <p>[03] ^b^jīvita^eb^nti jīvitindriyaṃ. ^b^sukhadukkhā^eb^ti sukhadukkhavedanā. upekkhāpi hi  sukhadukkhāsu eva antogadhā iṭṭhāniṭṭhabhāvato. ^b^attabhāvo^eb^ti jīvitavedanāviññāṇāni  ṭhapetvā avasiṭṭhadhammā vuttā. saññāti keci. ^b^kevalā^eb^ti attanā niccabhāvena  vā avomissā. ^b^ekacittasamāyuttā^eb^ti ekekena cittena sahitā. ^b^lahuso vattate  khaṇo^eb^ti vuttanayena ekacittakkhaṇikatāya lahuko atīttaro jīvitādīnaṃ khaṇo vattati.</p>
              <p>[03] ^b^cullāsītisahassāni kappa^eb^nti caturāsītisahassaparimāṇaṃ kappaṃ, accantasaṃyoge etaṃ  upayogavacanaṃ. ^b^kappa^eb^nti ca sāmaññavasena ekavacanaṃ. ^b^marū^eb^ti devā. ^b^dvīhi cittehi  samohitā^eb^ti evaṃ cirajīvinopi te dvīhi cittehi sahitā hutvā na tiṭṭhanti. idaṃ  vuttaṃ hoti ^a^V2.0386^ea^ -- tesampi santāne jīvitādīni dvīhi cittehi saha na tiṭṭhanti, ekena  cittena saha uppannāni teneva saha nirujjhanato yāva dutiyā na tiṭṭhantīti.</p>
              <p>[03] ^b^ye niruddhā marantassā^eb^ti cavantassa sattassa cuticittena saddhiṃ niruddhāti vattabbā ye  khandhā. ^b^tiṭṭhamānassa vā idhā^eb^ti ye vā idha pavattiyaṃ tiṭṭhantassa dharantassa bhaṅgappattiyā  niruddhakkhandhā. ^b^sabbe^eb^pi ^b^sadisā^eb^ te sabbepi ekasadisā atthaṅgatā ^b^appaṭisandhikā^eb^  puna āgantvā paṭisandhānābhāvena vigatā. yathā hi cutikkhandhā na nibbattanti, evaṃ  tato pubbepi khandhā. tasmā ekacittakkhaṇikaṃ sattānaṃ jīvitanti adhippāyo.</p>
              <p>[03] ^b^anantarā ca ye bhaggā^eb^ti ye saṅkhārā anantarameva bhaggā niruddhā. ^b^ye ca bhaggā anāgate^eb^ti  ye ca saṅkhārā anāgate bhaggā bhañjanasīlā bhijjissanti. ^b^tadantarā niruddhāna^eb^nti tesaṃ  atītānāgatānaṃ antarā vemajjhe paccuppannataṃ patvā niruddhānaṃ bhaggānaṃ. ^b^vesamaṃ natthi  lakkhaṇe^eb^ti tesaṃ tividhānampi bhaṅgalakkhaṇanimittaṃ visamatā visadisatā natthi.</p>
              <p>[03] ^b^anibbattena^eb^ ^a^M2.0412^ea^ ^b^na jāto^eb^ti anuppannena cittena jāto na hoti, ajāto nāma  hoti. ^b^paccuppannena^eb^ vattamānena cittena ^b^jīvati^eb^ jīvamāno nāma hoti. ^b^cittabhaṅgā  mato loko^eb^ti cuticittassa viya sabbassapi tassa tassa cittassa bhaṅgappattiyā ayaṃ loko  paramatthato mato nāma hoti niruddhassa appaṭisandhikattā. evaṃ santepi ^b^paññatti paramatthiyā^eb^  yāyaṃ taṃ taṃ santaṃ sanissayaṃ cittaṃ upādāya ``tisso jīvati, phusso jīvatī''ti  evaṃ vacanappavattiyā visayabhūtā santānapaññatti, sā ettha paramatthiyā paramatthabhūtā.  tathā hi vadanti ``nāmagottaṃ na jīratī''ti (saṃ0 ni0  1.76).</p>
              <p>[03] ^b^anidhānagatā bhaggā^eb^ti ye bhaggā, na te katthaci nidhānaṃ gatā, atha kho abhāvameva  gatā. ^b^puñjo natthi anāgate^eb^ yato āgaccheyyuṃ vattamānabhāvaṃ. ^b^nibbattā yepī^eb^ti  ye paṭiladdhattabhāvā paccuppannā, tepi ^b^āragge sāsapūpamā tiṭṭhanti^eb^. yathā nāma sūciyaṃ  ṭhitāyaṃ sāsapo khitto tassā sikhaṃ phuṭṭhamatto vigacchati na tiṭṭhati, evaṃ saṅkhārā uppajjitvā  bhijjanti, na tesaṃ avaṭṭhānaṃ atthīti.</p>
              <p>[03] ^b^bhaṅgo^eb^ ^a^V2.0387^ea^ ^b^nesaṃ purakkhato^eb^ti tesaṃ nibbattadhammānaṃ bhaṅgo nāma purato eva kato, ekaṃsabhāvī  na apasakkatīti attho. ^b^purāṇehī^eb^ti purimakehi atītehi.</p>
              <p>[03] ^b^adassanato^eb^ti apassitabbato. ^b^āyantī^eb^ti āgacchanti. ^b^``uppajjantī''^eb^ti imināpi  kutoci rāsito āgamanābhāvamevāha. ^b^bhaggā gacchantudassana^eb^nti bhaggāpi katthaci  upagamanābhāvato sabbena sabbaṃ adassanaṃ abhāvameva gacchanti. tattha nidassanamāha ^b^``vijjuppādo...pe0...  vayanti cā''^eb^ti. </p>
              <p>[03] 716^b^.^eb^ ^b^``vivaṭṭakappato paṭṭhāya uppajjanakarūpa''^eb^nti iminā sayameva uppajjanakadhammatāya  ^b^``dhammatārūpa''^eb^nti anvatthanāmataṃ dasseti. ayalohādīsu ^b^ayo^eb^ nāma kāḷalohaṃ.  ^b^lohaṃ^eb^ nāma jātilohaṃ vijātilohaṃ kittimalohaṃ pisācalohanti catubbidhaṃ.  tattha ayo rajataṃ suvaṇṇaṃ tipu sīsaṃ tambalohaṃ vekantakalohanti imāni satta ^b^jātilohāni^eb^.  nāganāsikalohaṃ ^b^vijātilohaṃ^eb^. kaṃsalohaṃ vaṭṭalohaṃ ^a^M2.0413^ea^ hārakūṭanti  tīṇi ^b^kittimalohāni^eb^. morakkhakādi ^b^pisācalohaṃ^eb^. tattha tambalohaṃ vekantakanti  imehi dvīhi jātilohehi saddhiṃ sesaṃ sabbampi idha ``loha''nti gahitanti. ^b^tipū^eb^ti  setatipu. ^b^sīsa^eb^nti kāḷatipu. ^b^suvaṇṇaṃ^eb^ ākaruppannarasaviddhādibhedaṃ. ^b^muttā^eb^  sāmuddikamuttādi. ^b^maṇī^eb^ti veḷuriyalohitaṅgamasāragallāni ṭhapetvā avaseso sabbo  maṇiviseso. ^b^veḷuriyo^eb^ vaṃsavaṇṇamaṇi. ^b^saṅkho^eb^ sāmuddikasaṅkho. ^b^silā^eb^ti  kāḷasilāpaṇḍusilādibhedā sabbāpi ratanasammatasilā. ^b^pavāḷaṃ^eb^ nāma vaṭṭumaṃ viddhamaṃ.  ^b^lohitaṅgaṃ^eb^ rattamaṇi. ^b^masāragallaṃ^eb^ kabaramaṇi. ^b^bhūmi^eb^ādayo pākaṭāva. ^b^tadassā^eb^ti  taṃ dhammatārūpaṃ assa yogino.</p>
              <p>[03] ^b^taruṇapallavavaṇṇa^eb^nti ambādīnaṃ taruṇapallavena samānavaṇṇaṃ. ^b^sabhāgarūpasantati^eb^nti vaṇṇādinā  samānabhāgaṃ rūpasantānaṃ. ^b^anuppabandhāpayamāna^eb^nti hetuphalaparamparāya sambandhanavasena pavattanti.</p>
              <p>[03] ^b^so^eb^ti yogī. ^b^ta^eb^nti asokarukkhapaṇṇaṃ. ^b^pariggahetvā^eb^ti ñāṇena paricchijja gahetvā.  ^b^iminā nayenā^eb^ti iminā asokapaṇṇe vuttena nayena. ^b^sabbampi^eb^ ayalohādibhedaṃ  ^b^dhammatārūpaṃ^eb^. tampi hi sītakāle sītalaṃ, uṇhakāle sūriyasantāpena uṇhataraṃ  hoti. tattha sītabhāvena pavattaṃ ^a^V2.0388^ea^ rūpaṃ uṇhaṃ uṇhabhāvena pavattaṃ rūpaṃ sītaṃ na pāpuṇāti.  tattha tattheva taṭataṭāyantaṃ bhijjatītiādinā yojetabbaṃ. </p>
            </h4>
          </h3>
          <h3>
            <h3n> arūpasattakasammasanakathāvaṇṇanā </h3n>
            <h4>
              <h4n> </h4n>
              <p>[03] 717^b^.^eb^ ^b^kalāpato^eb^ti arūpadhammakalāpato.</p>
              <p>[03] yasmā tattha phassapañcamakā dhammā sabbacittuppādasādhāraṇā supākaṭā, suviññeyyā ca,  tasmā tesaṃ vasena dassento ^b^``kalāpatoti phassapañcamakā dhammā''^eb^ti āha.  ye ime sammasane uppannā phassapañcamakā dhammā, sabbe te vinaṭṭhāti sambandho.</p>
              <p>[03] ^b^pavattaṃ citta^eb^nti sattasu ṭhānesu sammasanavasena pavattaṃ cittaṃ. ^b^sammasanto^eb^ti  ekajjhaṃ gahetvā sammasanto. ^b^taṃ yuttatara^eb^nti taṃ ariyavaṃsakathāyaṃ vuttaṃ yuttataraṃ  āsannabhāvena vibhūtataraṃ rūpasattake sammasanaṃ saha gahetvā sammasanassa vuttattā. apica  rūpasattake sammasanassa ^a^M2.0414^ea^ rūpadhammesu sātisayaṃ ghanavinibbhogaṃ katvā pavattattā  tabbisayaṃ arūpasammasanaṃ sātisayaṃ aniccādilakkhaṇappaṭivedhāya sampavattatīti taṃ yuttataraṃ,  na pana apubbakesādisammasanaṃ katvā tabbisayaṃ pavattitaṃ. tathā sati kammaṭṭhānaṃ navaṃ  navaṃ eva siyā, pubbe gahitaṃ sammasanavisayaṃ chaḍḍetvā aññassa sammasanavisayassa gaṇhanato.  ^b^sesānipī^eb^ti yamakato sammasanādīnipi. ^b^tenevā^eb^ti ariyavaṃsakathānayeneva. </p>
              <p>[03] 718^b^.^eb^ ^b^tampi citta^eb^nti ādānanikkhepato sammasanavasena pavattacittuppādampi. cittasīsena  hi niddeso. esa nayo sabbattha. ^b^yamakato sammasati nāma^eb^ nāmarūpadhamme ārabbha yugaḷavasena  sammasanassa pavattanato. ayañhi pubbe rūpasattakavasena sammasitvā ṭhitopi idāni ādānanikkhepādivasena  sammasitvāva taṃ sammasati. khaṇikato sammasanādīsupi eseva nayo. </p>
              <p>[03] 719^b^.^eb^ ^b^etampī^eb^ti etaṃ catutthasammasanacittampi. ^b^paṭhamacitta^eb^nti  ādānanikkhepādivasena  rūpaṃ ^a^V2.0389^ea^ sammasitacittaṃ, yaṃ rūpapariggāhakacittanti adhippetaṃ. sammasitasammasitacittasammasanena  tesaṃ khaṇikabhāvassa vibhāvanato idaṃ sammasanaṃ ^b^``khaṇikato sammasana''^eb^nti vuttaṃ. </p>
              <p>[03] 720^b^.^eb^ idameva ca sammasanaṃ diguṇitaṃ anekasammasanapaṭipāṭisambhavato ^b^``paṭipāṭito sammasana''^eb^nti  vuttaṃ. ^b^vaṭṭeyyā^eb^ti sambhaveyya. tathā sati paṭipāṭisammasanapasutā eva bhāvanā siyā,  na mūlakammaṭṭhānupakārī, na cāyaṃ samāpatticāro. yasmā ca tattakena rūpadhammesu,  arūpadhammesu ca aniccādilakkhaṇāni suṭṭhu vibhūtāni honti, tasmā vuttaṃ ^b^``yāva dasamacittasammasanā...pe0...  ṭhapetabba''^eb^nti. ^b^ṭhapetabba^eb^nti ca na ekādasamaṃ dvādasamena sammasitabbanti paṭipāṭito  sammasanassa paricchedadassanaparaṃ, na tato sammasanato oramanadassanaparaṃ, tasmā punapi rūpaṃ pariggahetvā  yāva dasamacittasammasanā bhāvanamanuyuñjateva. ^b^vutta^eb^nti ariyavaṃsakathāyaṃ vuttaṃ. </p>
              <p>[03] 721^b^.^eb^ ^b^visuṃ sammasananayo nāma natthī^eb^ti aniccādimanasikāravinimutto añño vipassanāmanasikāro  natthi. vipassanāya ca diṭṭhiādivikkhambhanā idha diṭṭhiugghāṭanādayoti adhippetā. vipassanāya  eva hi pavattivisesena ^a^M2.0415^ea^ diṭṭhiugghāṭanādayo ijjhantīti dassento ^b^``yaṃ paneta''^eb^ntiādimāha.  tattha ^b^sattasaññā^eb^ti sattā atthīti uppajjanakasaññā. dubbalāya attadiṭṭhiyā sahagatasaññātipi  vadanti. ^b^sattasaññaṃ ugghāṭitacittenā^eb^ti sattasaññāya vikkhambhanavasena pavattacittena diṭṭhi  nuppajjati, saññāvipallāsahetūppajjanakā cittadiṭṭhivipallāsā tadabhāvena hontīti.  ^b^māno^eb^ nāma yo diṭṭhūpanissayo apāyagamanīyo, so diṭṭhiyā vikkhambhitāya vikkhambhito  eva hoti, diṭṭhiyā samucchinnāya samucchijjanatoti āha ^b^``diṭṭhiugghāṭita...pe0...  māno nuppajjatī''^eb^ti. māno vikkhambhiyamāno taṇhāya pavattiṃ nivāreti, abhimatavisayesu  eva taṇhāya pavattanatoti vuttaṃ ^b^``mānasamugghāṭita...pe0... taṇhā nuppajjatī''^eb^ti.  ^b^taṇhā^eb^ti idha sukhumā nikanti adhippetāti āha ^b^``taṇhāya...pe0... pariyādinnā  nāma hotī''^eb^ti.</p>
              <p>[03] ^b^ayaṃ nayo^eb^ti idāni vuccamāno sammasanavidhi.</p>
              <p>[03] ^b^mama vipassanā^eb^ti imassāpi attaniyasaññitāya vipassanāya sāmibhūto attā parāmasīyatīti  ^a^V2.0390^ea^ diṭṭhigāhatāti tathā ^b^``gaṇhato hi diṭṭhisamugghāṭanaṃ nāma na hotī''^eb^ti vuttaṃ.  kāmañcāyaṃ diṭṭhivisuddhikaṅkhāvitaraṇavisuddhisamadhigamena visuddhadiṭṭhiko, maggena pana asamugghāṭitattā  anoḷārikāya ca diṭṭhiyā vasenevaṃ vuttaṃ.</p>
              <p>[03] ^b^suṭṭhū^eb^ti sammā. ^b^manāpa^eb^nti ca kiriyāvisesanaṃ, manavaḍḍhanākārenāti attho. ubhayenāpi  vipassanāvisayaṃ adhimānamāha. tena vuttaṃ ^b^``mānasamugghāṭo nāma na hotī''^eb^ti.</p>
              <p>[03] ^b^vipassituṃ sakkomī^eb^ti tattha samatthatāpadesena guṇavisesayogato vipassanāya assādetabbatā  dassīyati, cittaṃ vipassituṃ sakkomi. tasmā vipassanto eva kālaṃ vītināmessāmīti  vipassanaṃ assādentassāti yojanā.</p>
              <p>[03] yasmā diṭṭhisamugghāṭanaṃ nāmettha visesato anattānupassanāya hoti, tasmā taṃ dassentena  ^b^``sace saṅkhārā''^eb^tiādinā anattānupassanāvidhiṃ vatvā yasmā pana anattato anupassantena  saṅkhārā aniccatopi ^a^M2.0416^ea^ dukkhatopi anupassitabbā eva tadupabrūhanato, tasmā  ^b^``hutvā abhāvaṭṭhenā''^eb^tiādi vuttaṃ.</p>
              <p>[03] yasmā mānasamugghāṭanaṃ nāma aniccānupassanāya hoti. khaṇe khaṇe bhijjanake saṅkhāre passantassa  kuto mānassa avasaro. aniccasaññā bhāvetabbā asmimānasamugghāṭāyāti hi vuttaṃ.</p>
              <p>[03] yasmā nikantipariyādānaṃ nāma dukkhānupassanāya hoti. na hi sabhāvato, dukkhavatthuto  ca dukkhabhūte saṅkhāre passantassa tattha īsakampi abhirato hoti. assādānupassino  hi tattha taṇhā uppajjeyya. sesaṃ anattalakkhaṇe vuttanayameva. ayaṃ panettha saṅkhepattho --  vuttanayena paṭipāṭito sammasanaṃ pasutassa yogino yadā anattānupassanā tikkhā  sūrā visadā pavattati, itarā dvepi tadanugatikā, tadānena diṭṭhiugghāṭanaṃ kataṃ hoti.  attadiṭṭhimūlikā hi sabbā diṭṭhiyo. anattānupassanā ca attadiṭṭhiyā ujupaṭipakkhā.</p>
              <p>[03] yadā pana aniccānupassanā tikkhā sūrā visadā pavattati,  itarā dvepi tadanugatikā ^a^V2.0391^ea^,  tadānena mānasamugghāṭanaṃ kataṃ hoti. sati hi niccagāhe mānajappanā ``idaṃ niccaṃ,  idaṃ dhuva''ntiādinā (ma0 ni0 1.501) ^b^bakabrahmuno^eb^ viya. aniccānupassanā  ca niccagāhassa ujupaṭipakkhā.</p>
              <p>[03] yadā pana dukkhānupassanā tikkhā sūrā visadā pavattati, itarā dvepi tadanugatikā, tadānena  nikantipariyādānaṃ kataṃ hoti. sati hi sukhasaññāya taṇhāgāhova, dukkhānupassanā  ca nikantiyā ujupaṭipakkhā. evaṃ tissannaṃ anupassanānaṃ kiccavisesavasena diṭṭhiugghāṭanādīni  honti. tena vuttaṃ ^b^``iti ayaṃ vipassanā attano attano ṭhāneyeva tiṭṭhatī''^eb^ti.  anupassanānaṃ yathārahaṃ sakakiccakaraṇañhi sakaṭṭhāneyeva ṭhānaṃ, tasmā visuṃ sammasananayo  natthīti na vattabbanti adhippāyo. </p>
              <p>[03] 722^b^.^eb^ ^b^sabbākārato^eb^ti idha viya ekadesena avatvā sabbākārato sarūpato, kiccato  ca anavasesato vattabbā. ^b^idhevā^eb^ti tīraṇapariññāyameva. ekaccānaṃyevettha anupassanānaṃ  paṭilābhoti āha ^b^``ekadesaṃ paṭivijjhanto''^eb^ti, tā pana sayameva sarūpato dassessati  ^a^M2.0417^ea^. ^b^tappaṭipakkhe dhamme^eb^ti yā anupassanā idha sambhavanti, tāsaṃ paṭipakkhe  dhamme niccasaññādike ^b^pajahati^eb^ vikkhambheti.</p>
              <p>[03] ^b^khayānupassana^eb^nti saṅkhārānaṃ khaṇabhaṅgānupassanaṃ. ^b^bhāvento^eb^ti vaḍḍhento. ^b^ghanasañña^eb^nti  santatisamūhakiccārammaṇānaṃ vasena ekattaggahaṇaṃ. ^b^khayānupassana^eb^nti hutvā abhāvānupassananti  vadanti. yāya paññāya ghanavinibbhogaṃ katvā ``aniccaṃ khayaṭṭhenā''ti (paṭi0 ma0  1.48) passati, sā ^b^khayānupassanā^eb^. bhaṅgānupassanato paṭṭhāya tassā pāripūrīti ghanasaññāya  pahānaṃ hoti, tato pubbe aparipuṇṇatāya taṃ na hoti. evamaññatthāpīti paripuṇṇāparipuṇṇatā  pahānatīraṇapariññāsu vipassanāpaññāya daṭṭhabbā. paccakkhato, anvayato ca saṅkhārānaṃ bhaṅgaṃ  disvā tattheva bhaṅgasaṅkhāte nirodhe adhimuttatā ^b^vayānupassanā,^eb^ tāya ^b^āyūhanaṃ pajahati^eb^.  yadatthaṃ, yāya ca āyūhati, tasmiṃ pavatte taṇhāya cassa cittaṃ na namatīti. tena vuttaṃ  ^b^``vayānupassanaṃ bhāvento āyūhanaṃ pajahatī''^eb^ti. jātassa jarāmaraṇehi dvidhā  pariṇāmadassanaṃ, rūpasattakādivasena vā pariggahitassa taṃtaṃparicchedato paraṃ aññabhāvadassanaṃ  ^b^vipariṇāmānupassanā,^eb^ tāya ^b^dhuvasaññaṃ^eb^ thirabhāvagahaṇaṃ ^b^pajahati^eb^.</p>
              <p>[03] ^b^animittānupassanā^eb^dayo ^a^V2.0392^ea^ aniccānupassanādayo eva. ^b^nimitta^eb^nti santatiyaṃ, samūhe  ca ekattasaññāya gayhamānaṃ kālantarāvaṭṭhāyibhāvena, niccabhāvena ca saṅkhārānaṃ sakiccaparicchedatāya  saviggahaṃ viya upaṭṭhānamattaṃ. ^b^paṇidhi^eb^nti sukhapatthanaṃ, rāgādipaṇidhiṃ vā, atthato  taṇhāvasena saṅkhāresu ninnataṃ. ^b^abhinivesa^eb^nti attābhinivesaṃ. etesañhi nimittādīnaṃ  paṭipakkhabhāvena aniccānupassanādayo animittādināmehi vuttāti aniccānupassanādīhi  pahātabbā niccasaññādayo viya nimittaggāhādayova paṭipakkhāti daṭṭhabbā. rūpādiārammaṇaṃ  ñatvā tadārammaṇassa cittassa bhaṅgaṃ disvā saṅkhārā eva bhijjanti, saṅkhārānaṃ maraṇaṃ, na  añño koci atthīti bhaṅgavasena suññataṃ gahetvā pavattā vipassanā adhipaññā ca sā  dhammesu ca vipassanāti ^b^adhipaññādhammavipassanā,^eb^ tāya niccasārādiādānavasena pavattaṃ  abhinivesaṃ sataṇhaṃ diṭṭhiṃ pajahati. ^b^yathābhūtañāṇadassanaṃ^eb^ nāma sappaccayanāmarūpadassanaṃ.  tena ``ahosiṃ nu kho ahamatītamaddhāna''nti ^a^M2.0418^ea^ (ma0 ni0 1.18; saṃ0 ni0   2.20) evamādikaṃ, ``issarato loko sambhavatī''ti evamādikañca ^b^sammohābhinivesaṃ  pajahati^eb^. bhayatupaṭṭhānavasena uppannaṃ sabbabhavādīsu ādīnavadassanañāṇaṃ ^b^ādīnavānupassanā,^eb^  tāya kassacipi ālayanissayādassanato ^b^ālayābhinivesaṃ^eb^ tathāpavattaṃ taṇhaṃ ^b^pajahati^eb^.  saṅkhārānaṃ muñcanassa upāyabhūtaṃ paṭisaṅkhāñāṇaṃ ^b^paṭisaṅkhānupassanā,^eb^ tāya aniccādīsu  appaṭisaṅkhātattā paṭisaṅkhānassa paṭipakkhabhūtaṃ avijjaṃ pajahati. saṅkhārupekkhā, anulomañāṇañca  ^b^vivaṭṭānupassanā^eb^. tassā hi vasena tassa padumapalāse udakabindu viya sabbasaṅkhārehi  cittaṃ patilīyati patikuṭati, tasmā tāya ^b^saṃyogābhinivesaṃ^eb^ kāmasaṃyogādikilesappavattiṃ  ^b^pajahati^eb^. aniccānupassanādayo satta anupassanā heṭṭhā atthato vibhattāti, parato  ca saṃvaṇṇīyantīti idha na vuttā.</p>
              <p>[03] ^b^tāsū^eb^ti aṭṭhārasasu mahāvipassanāsu. ^b^iminā^eb^ti yoginā. ^b^tasmā^eb^ti aniccādilakkhaṇattayavasena  saṅkhārānaṃ diṭṭhattā. taṃdassanañhi aniccādianupassanāti. ^b^paṭividdhā^eb^ti paṭiladdhā.  yadaggena hi ñāṇena savisayo paṭividdho, tadaggena taṃ paṭiladdhaṃ nāma hoti. ^b^byañjanameva  nānaṃ^eb^ yathā ``rukkho pādapo tarū''ti. ^b^tāpi^eb^ animittāpaṇihitasuññatānupassanā.</p>
              <p>[03] ^b^sabbāpi vipassanā,^eb^ tasmā ekadesena paṭividdhā hontīti  adhippāyo. ^b^kaṅkhāvitaraṇavisuddhiyā^eb^  ^a^V2.0393^ea^ ^b^eva saṅgahitaṃ,^eb^ tasmā taṃ pageva siddhanti attho. tenāha ^b^``idampi dvayaṃ paṭividdhameva  hotī''^eb^ti. ^b^sesesu^eb^ nibbidānupassanādīsu dasasu. ^b^``kiñci paṭividdhaṃ kiñci  appaṭividdha''^eb^nti iminā tesaṃ ekadesapaṭivedhamāha. aniccānupassanāya hi siddhāya  nirodhānupassanā, khayānupassanā, vayānupassanā, vipariṇāmānupassanā ca ekadesena siddhā  nāma honti, dukkhānupassanāya siddhāya nibbidānupassanā, ādīnavānupassanā ca, anattānupassanāya  siddhāya itarāti. </p>
            </h4>
          </h3>
          <h3>
            <h3n> udayabbayañāṇakathāvaṇṇanā </h3n>
            <h4>
              <h4n> </h4n>
              <p>[03] 723^b^.^eb^ parato ^a^M2.0419^ea^ paṭipadāñāṇadassanakathāyaṃ abbhādivigamena ākāsassa viya,  paṅkamalavigamena udakassa viya, kāḷakāpagamena suvaṇṇassa viya saṃkilesavigamena ñāṇassa  parisuddhīti āha ^b^``niccasaññādīnaṃ pahānena visuddhañāṇo''^eb^ti. anekākāravokārasaṅkhāresu  lakkhaṇattayasallakkhaṇasammasanassa katattā vuttaṃ ^b^``sammasanañāṇassa pāraṃ gantvā''^eb^ti.  tattha ^b^sammasanañāṇassā^eb^ti nayavipassanāsaṅkhātassa kalāpasammasanañāṇassa. tasseva hi thirabhāvāya  itare sammasanavisesāti vadanti. ^b^sammasanañāṇassā^eb^ti vā kalāpasammasanādisammasanañāṇassa.  anupadadhammavipassanāya sadisā hi sā. tāya hi diṭṭhiugghāṭanādi sambhavatīti. vitthārato  bhāvanāvidhānaṃ parato vattukāmo ^b^``saṅkhepato tāva ārabhatī''^eb^ti āha. saṅkhepato  hi ārambho ādikammikassa sukaro. ^b^tatrā^eb^ti saṅkhepena ārambhe.</p>
              <p>[03] ^b^katha^eb^nti kathetukamyatāpucchā. yaṃ ``paccuppannānaṃ...pe0... udayabbayānupassane  ñāṇa''nti vuttaṃ, taṃ kathaṃ ñātabbanti ceti attho. santatipaccuppanne, khaṇapaccuppanne  vā dhamme udayabbayadassanābhiniveso kātabbo, na atītānāgateti vuttaṃ ^b^``paccuppannānaṃ  dhammāna''^eb^nti. udayadassanañcettha yāvadeva vayadassanatthanti vayadassanassa padhānataṃ dassetuṃ  ^b^``vipariṇāmānupassane paññā''^eb^ti vatvā taṃ pana vayadassanaṃ udayadassanapubbakanti  āha ^b^``udayabbayānupassane ñāṇa''^eb^nti.</p>
              <p>[03] ^b^jāta^eb^nti nibbattaṃ paṭiladdhattabhāvaṃ. ayaṃ hi jātasaddo khaṇattayasamaṅgitaṃ sandhāya vutto  ``ye dhammā jātā bhūtā''tiādīsu (dha0 sa0 1046) viya, na atītaṃ </p>
              <p>[21] ``ye ^a^V2.0394^ea^ te jātā na te santi, ye na jātā tattheva te. </p>
              <p>[22] laddhattabhāvā no bhaggā, teva santi sabhāvato''ti.. -- </p>
              <p>[25] ādīsu viya, nāpi jātatāmattaṃ ``yaṃ taṃ jātaṃ bhūtaṃ saṅkhata''ntiādīsu viya.  tenāha ^b^``jātaṃ rūpaṃ paccuppanna''^eb^nti (dī0 ni0 2.207; saṃ0 ni0  5.379),  paccuppannarūpaṃ nāma jātaṃ khaṇattayapariyāpannanti attho. taṃ pana ādito duppariggahanti  santatipaccuppannavasena vipassanābhiniveso kātabbo. ^b^tassā^eb^ti rūpassa. paccayalakkhaṇapapañcaṃ  ^a^M2.0420^ea^ anāmasitvā ^b^nibbattilakkhaṇaṃ udayo^eb^ti nibbattanasaññitaṃ saṅkhatalakkhaṇaṃ udayo  uppādo. ^b^vipariṇāmalakkhaṇaṃ vayo^eb^ti vipariṇāmasaññitaṃ saṅkhatalakkhaṇaṃ vayo vināso.  ^b^anupassanāñāṇa^eb^nti yā udayassa, vayassa ca anupekkhanā, taṃ ñāṇaṃ. kiñcāpi  kalāpasammasanādīsu jātijarāmaraṇasīsena jātijarāmaraṇavanto dhammā vuttā, idha pana udayabbayañāṇaniddese  ``jāti paccuppannā, tassā nibbattilakkhaṇaṃ udayo, vipariṇāmalakkhaṇaṃ vayo''tiādinā  (paṭi0 ma0 1.49) vuccamāne jātijarāmaraṇānaṃ jātijarāmaraṇavantatā, nipphannatā ca  anuññātā viya hotīti taṃ pariharituṃ paṭiccasamuppādaṅgesu bhavapariyosānāva desanā  katā.</p>
              <p>[03] ^b^so^eb^ti yogī. ^b^iminā pāḷinayenā^eb^ti imāya ``jātaṃ rūpaṃ paccuppanna''ntiādinā  dassitāya pāḷigatiyā. ^b^jāti^eb^nti na pasūtiṃ, na ca paṭhamābhinibbattimattaṃ, atha kho  uppādaṃ nibbattivikāraṃ. svāyaṃ vikāro yasmā saṅkhārānaṃ abhinavāvaṭṭhānajarā viya  navabhāvāpagamoti āha ^b^``abhinavākāra''^eb^nti. samanupassatīti sambandho. ^b^anuppannassa  rāsi vā nicayo vā natthi^eb^ yato āgaccheyya uppajjamānaṃ aladdhattabhāvassa sabbena sabbaṃ  avijjamānattā. tenāha ^b^``uppajjamāna...pe0... natthī''^eb^ti. yathā anāgate addhani  ime dhammā sabbena sabbaṃ natthi, evaṃ atītepi addhanīti dassento ^b^``nirujjhamānassāpī''^eb^tiādiṃ  vatvā avijjamānānaṃyeva rūpārūpadhammānaṃ hetupaccayasamavāye uppādo, uppajjitvā ca  sabbaso abhāvūpagamoti imamatthaṃ samudāyagataṃ tadekadesabhūtāya upamāya vibhāvetuṃ ^b^``yathā  panā''^eb^tiādi vuttaṃ. tattha ^b^rāsito^eb^ti rāsibhāvena samussito puñjo rāsi.  yathā tathā piṇḍibhūto ^b^nicayo^eb^. bhūmiyaṃ nidahitvā ṭhapitaṃ ^b^nidhānaṃ^eb^. upavīṇeti  etenāti ^b^upavīṇaṃ,^eb^ vīṇāvādanaṃ. </p>
              <p>[03] 724^b^.^eb^ evaṃ ^a^V2.0395^ea^ saṅkhepato udayabbayamanasikāravidhiṃ dassetvā idāni vitthārato dassetuṃ ^b^``puna  yānī''^eb^tiādi vuttaṃ. tattha ^b^avijjāsamudayā^eb^ti avijjāya uppādā, atthibhāvāti  attho. nirodhavirodhīhi uppādo atthibhāvavācakopi hotīti vuttovāyamattho. tasmā  purimabhavasiddhāya avijjāya sati imasmiṃ bhave rūpassa uppādo hotīti ^a^M2.0421^ea^  attho. ^b^paccayasamudayaṭṭhenā^eb^ti paccayassa uppannabhāvena, atthibhāvatoti attho. avijjādīhi  ca tīhi atītakālikāni tesaṃ sahakārīkāraṇabhūtāni upādānādīnipi gahitānevāti  daṭṭhabbaṃ.</p>
              <p>[03] pavattipaccayesu kabaḷīkārāhārassa balavatāya so eva gahito ^b^``āhārasamudayā''^eb^ti.  tasmiṃ pana gahite pavattipaccayatāsāmaññena utucittānipi gahitāneva hontīti catusamuṭṭhānikarūpassa  paccayato udayadassanaṃ vibhāvitamevāti daṭṭhabbaṃ. avijjātaṇhupanissayasahiteneva kammunā  rūpakāyassa nibbatti. asati ca avijjupanissayāya bhavanikantiyā jātiyā asambhavo  evāti. yathā ca rūpassa avijjātaṇhupanissayatā, evaṃ vedanādīnampi daṭṭhabbā. āhāro  pana uppannassa rūpassa posako, kabaḷīkārāhārassa adhippetattā, kāmadhātādhiṭṭhānattā  ca desanāya. ukkaṃsaniddesena vā āhāraggahaṇaṃ. ^b^``nibbattilakkhaṇa''^eb^ntiādinā kālavasena  udayadassanamāha. tattha addhānavasena pageva udayaṃ passitvā ṭhito idha santativasena disvā  anukkamena khaṇavasena passati. ^b^pañca lakkhaṇānī^eb^ti ^a^V2.0396^ea^ avijjā taṇhā kammaṃ āhāroti  imesaṃ paccayānaṃ atthitāsaṅkhātalakkhaṇāni ceva rūpassa nibbattilakkhaṇañcāti imāni  pañca lakkhaṇāni. tesaṃ atthitā hi rūpassa udayo lakkhīyati etehīti lakkhaṇānīti vuccanti.  nibbatti pana saṅkhatalakkhaṇamevāti.</p>
              <p>[03] ^b^avijjānirodhā rūpanirodho^eb^ti aggamaggañāṇena avijjāya anuppādanirodhato anāgatassa  rūpassa anuppādanirodho hoti paccayābhāve abhāvato. ^b^paccayanirodhaṭṭhenā^eb^ti avijjāsaṅkhātassa  anāgate uppajjanakarūpapaccayassa niruddhabhāvena. ^b^taṇhānirodhā kammanirodhā^eb^ti etthāpi  eseva nayo. ^b^āhāranirodhā^eb^ti pavattipaccayassa kabaḷīkārāhārassa abhāve. ^b^rūpanirodho^eb^ti  taṃsamuṭṭhānarūpassa abhāvo hoti. sesaṃ heṭṭhā vuttanayānusārena veditabbaṃ. ^b^vipariṇāmalakkhaṇa^eb^nti  bhaṅgakālavasena tesaṃ vayadassanaṃ. tasmā taṃ addhāvasena pageva passitvā ṭhito idha santativasena  disvā anukkamena khaṇavasena passati. ^b^pañca lakkhaṇānī^eb^ti idha avijjādīnaṃ catunnaṃ paccayānaṃ  anuppādanirodho, rūpassa khaṇanirodho cāti imāni pañca lakkhaṇāni. tesañhi anuppādanirodho,  rūpassa accantanirodho lakkhīyati etehīti lakkhaṇānīti vuccanti.</p>
              <p>[03] ^b^vipariṇāmo^eb^ ^a^M2.0422^ea^ saṅkhatalakkhaṇameva. esa nayo vedanākkhandhādīsu. ayaṃ pana viseso --  ``phuṭṭho vedeti, phuṭṭho sañjānāti, phuṭṭho cetetī''ti (saṃ0 ni0  4.93),  ``phassapaccayā vedanā, cakkhusamphassajā vedanā, saññā, cetanā''ti, ca vacanato phasso  vedanā (vibha0 231) saññā saṅkhārakkhandhānaṃ pavattipaccayo, taṃnirodhā ca tesaṃ nirodho,  ^b^mahāpadāna^eb^ (dī0 ni0 2.60) ^b^mahānidāna^eb^suttesu, ^b^abhidhamme^eb^ ca aññamaññapaccayavāre  ``nāmarūpapaccayā viññāṇa''nti (kathā0 719) vacanato nāmarūpaṃ viññāṇassa pavattipaccayo,  taṃnirodhā tassa nirodhoti vuttaṃ ^b^``phassasamudayā vedanāsamudayo''^eb^tiādi.</p>
              <p>[03] ettha ca keci tāva āhu ``arūpakkhandhānaṃ udayabbayadassanaṃ addhāsantativaseneva, na khaṇavasenā''ti.  tesaṃ matena khaṇato udayabbayadassanameva na siyā. apare panāhu ``paccayato udayabbayadassane  atītādivibhāgaṃ anāmasitvā sabbasādhāraṇato avijjādipaccayā vedanāsambhavaṃ labbhamānataṃ  passati, na uppādaṃ. avijjādiabhāve ca tassā asambhavaṃ alabbhamānataṃ passati, na bhaṅgaṃ.  khaṇato udayabbayadassane paccuppannānaṃ uppādaṃ, bhaṅgañca passatī''ti, taṃ yuttaṃ. santativasena  hi rūpārūpadhamme udayato, vayato ca manasi karontassa anukkamena bhāvanāya balappattakāle  ñāṇassa tikkhavisadabhāvappattiyā khaṇato udayabbayā upaṭṭhahantīti. ayañhi paṭhamaṃ paccayato udayabbayaṃ  manasi karonto avijjādike paccayadhamme vissajjetvā udayabbayavante khandhe gahetvā tesaṃ  paccayato udayabbayadassanamukhena khaṇatopi udayabbayaṃ manasi karoti.   </p>
              <p>[01] tassa yadā ñāṇaṃ tikkhaṃ visadaṃ hutvā pavattati, tadā rūpārūpadhammā khaṇe khaṇe uppajjantā,  bhijjantā ca hutvā upaṭṭhahanti. tena vuttaṃ ^b^``evampi rūpassa udayo''^eb^tiādi. tattha  ^b^evampi rūpassa udayo^eb^ti evaṃ vuttanayena avijjāsamudayāpi. taṇhā...pe0... kamma...pe0...  āhārasamudayāpi rūpassa sambhavo. ^b^evampi rūpassa vayo^eb^ti evaṃ vuttanayeneva avijjānirodhāpi  taṇhā...pe0... āhāranirodhāpi rūpassa vayo anuppādoti ^b^paccayato vitthārena manasikāraṃ  karoti^eb^ ^a^V2.0397^ea^. ^b^evampi rūpaṃ udetī^eb^ti evaṃ vuttanayena nibbattilakkhaṇaṃ passantopi kammasamuṭṭhānarūpampi  āhārautucittasamuṭṭhānarūpampi udeti uppajjati nippajjatīti. evaṃ vuttanayeneva vipariṇāmalakkhaṇaṃ  passanto kammasamuṭṭhānarūpampi āhārautucittasamuṭṭhānarūpampi ^a^M2.0423^ea^ ^b^veti^eb^ nirujjhatīti  khaṇato vitthārena manasikāraṃ karotīti yojanā. </p>
              <p>[03] 725^b^.^eb^ evaṃ manasi karoto na yāva udayabbayañāṇaṃ uppajjati, tāva udayabbayā suṭṭhu pākaṭā  na hontīti katvā vuttaṃ ^b^``iti kirime dhammā...pe0... paṭiventī''^eb^ti, nayadassanavasena  vā evaṃ vuttaṃ. paṭhamañhi paccuppannadhammānaṃ udayabbayaṃ disvā atha atītānāgate nayaṃ  neti. dukkhādisaccappabhedā, anulomādipaṭiccasamuppādappabhedā, ekattādinayappabhedā,  aniccatādilakkhaṇappabhedā ca ^b^saccapaṭiccasamuppādanayalakkhaṇappabhedā^eb^. paṭiccasamuppādaggahaṇeneva  cettha paṭiccasamuppannadhammānampi gahaṇaṃ, tesampi attano phalaṃ pati paṭicca samuppādabhāvato. </p>
              <p>[03] 726^b^.^eb^ ^b^ya^eb^nti karaṇe paccattavacanaṃ, yena ñāṇenāti atthaṃ vadanti. ^b^ya^eb^nti vā  kiriyāparāmasanaṃ. ^b^khandhānaṃ samudayaṃ passati, khandhānaṃ nirodhaṃ passatī^eb^ti ettha  yadetaṃ dassananti attho. ^b^yaṃ panā^eb^ti etthāpi eseva nayo. ettha ca yathā avijjādisamudayanirodhato  khandhānaṃ samudayanirodhassa aññattā ``avijjāsamudayā rūpasamudayo''tiādivacanabhedo (paṭi0  ma0 1.50) kato, na evaṃ nibbattivipariṇāmalakkhaṇehi khandhānaṃ udayabbayassa bhedo atthi  abhinnādhikaraṇattāti ^b^``nibbattilakkhaṇavipariṇāmalakkhaṇāni passanto khandhānaṃ udayabbayaṃ  passatī''^eb^ti vacanabhedaṃ akatvā vuttaṃ. ^b^uppattikkhaṇeyeva hī^eb^ti ^b^hi^eb^-saddo  hetuattho. yasmā uppādakkhaṇeyeva nibbattilakkhaṇaṃ, bhaṅgakkhaṇeyeva ca vipariṇāmalakkhaṇaṃ,  tasmā tāni passanto khaṇato khandhānaṃ udayabbaye passati nāmāti ^b^``yaṃ panā''^eb^tiādinā  vuttamevatthaṃ pākaṭataraṃ karoti. </p>
              <p>[03] 727^b^.^eb^ ^b^iccasseva^eb^nti ettha ^b^iti^eb^-saddo hetuattho. yasmā ``avijjā samudayā''tiādi  paccayato khandhānaṃ udayabbayadassanaṃ, ``nibbattilakkhaṇa''ntiādi khaṇato, tasmāti attho.  ^b^assā^eb^ti yogino. ^b^eva^eb^nti vuttappakāraparāmasanaṃ. ye pana ^b^``iccassa paccayato''^eb^ti  paṭhanti, tesaṃ ^b^itī^eb^ti vuttappakāraparāmasanaṃ. ^b^janakāvabodhato^eb^ti khandhānaṃ janakassa  avijjādipaccayassa avabujjhanato ^a^V2.0398^ea^. ^b^jātidukkhāvabodhato^eb^ti jātisaṅkhātassa dukkhassa avabujjhanato.  ^b^dukkhasaccaṃ pākaṭaṃ hoti^eb^ ekadesadassanena pabbatasamuddādidassanakānaṃ ^a^M2.0424^ea^  viya. ^b^maraṇadukkhāvabodhato^eb^ti etthāpi eseva nayo. ^b^``paccayānuppādenā''^eb^ti etena  paccayānaṃ anuppādanirodho idha paccayanirodhoti dasseti. ^b^paccayavata^eb^nti paccayato  uppajjanakānaṃ. ^b^yañcassa udayabbayadassana^eb^nti yaṃ assa yogino paccayato, khaṇato ca  udayabbayānaṃ dassanaṃ. tattha asammoho, tappadhāno vā vitakkādidhammapuñjo ^b^maggo  vāyaṃ lokiko^eb^ti niyyānānulomato lokiko maggo evāyaṃ. ^b^iti^eb^ tasmā ^b^maggasaccaṃ  pākaṭaṃ hoti^eb^ sabhāvāvabodhato. tenāha ^b^``tatra sammohavighātato''^eb^ti, tadaṅgavasenāti  attho. atha vā yathāvutto sammādiṭṭhisaṅkhāto maggo ariyamaggassa upāyabhūto asammohasabhāvo  attānampi pakāseti padīpo viyāti maggasaccaṃ pākaṭaṃ hoti. svāyaṃ pākaṭabhāvo  mohandhakāravidhamanenāti āha ^b^``tatra sammohavighātato''^eb^ti. </p>
              <p>[03] 728^b^.^eb^ ``avijjāpaccayā''tiādiko ^b^anulomo paṭiccasamuppādo^eb^ pavattiyā anulomanato.  ``avijjāsamudayā''tiādinā avijjādīsu santesūti ayamattho vuttoti āha ^b^``imasmiṃ  sati idaṃ hotīti avabodhato''^eb^ti. pavattiyā vilomanato ``avijjāyatveva asesavirāganirodhā''tiādiko  ^b^paṭilomo paṭiccasamuppādo. te ca^eb^ saṅkhatā ^b^paṭiccasamuppannā^eb^ ``jarāmaraṇaṃ,  bhikkhave, aniccaṃ saṅkhataṃ paṭiccasamuppanna''ntiādivacanato (saṃ0 ni0  2.20).  paṭiccasamuppannassa ca pākaṭatā paccayākārapākaṭatāya eva ``imassetaṃ phala''nti avabodhato. </p>
              <p>[03] 729^b^.^eb^ purimapurimānaṃ nirodho uttaruttarānaṃ uppādānubandhoti ayamattho paccayato udayadassanena  sijjhamāno ekattanayādhigamāya hoti. yato ``añño karoti, añño paṭisaṃvedayatī''tiādi  (saṃ0 ni0  2.17) vohārasiddhiyā ucchedadiṭṭhiyā anokāsatā. tenāha ^b^``hetuphalasambandhenā''^eb^tiādi.  saṅkhārā khaṇe khaṇe uppajjantīti ayamattho khaṇato udayadassanena sijjhamāno nānattanayādhigamāya  hoti. yato paccayapaccayuppannānaṃ sabhāvabhedāvabodhato ``so karoti, so paṭisaṃvedayatī''tiādinayappavattāya  sassatadiṭṭhiyā anokāsatā. tenāha ^b^``khaṇato udayadassanenā''^eb^tiādi. ^b^paccayato^eb^  ^a^M2.0425^ea^ ^b^udayabbayadassanena^eb^ paccaye sati phalassa bhāvo, asati abhāvoti imassa atthassa  siddhiyā atthitāmatteneva te dhammā kāraṇanti ^b^abyāpāranayo pākaṭo hoti^eb^. yato attadiṭṭhiyā  anokāsatā vasavattitāya alabbhaneyyato ^a^V2.0399^ea^. tena vuttaṃ ^b^``dhammāna''^eb^ntiādi.  ^b^avasavattibhāvo^eb^  parāyattatā, sā ca sappaccayatāya veditabbā. ^b^paccayato udayadassanena^eb^ tehi tehi paccayehi  ime dhammā uppajjanti, uppajjamānā ca paccayānurūpameva uppajjantīti hetuphalassa hetuanurūpato  siddhiyā akiriyadiṭṭhiyā anokāsatāvāti āha ^b^``paccayato panā''^eb^tiādi. sati  kāraṇe kuto akiriyavādo. karotīti hi ^b^kāraṇaṃ^eb^. </p>
              <p>[03] 730^b^.^eb^ paccayato udayaṃ passato paccaye sati sabhāve sati phalassa sambhavoti atthitāmattena  upakārakatāti saṅkhatānaṃ nirīhatā, asati ca abhāvoti paccayādhīnavuttitā ca viññāyamānā  attasuññataṃ vibhāvetīti āha ^b^``paccayato cassa...pe0... tāvabodhato''^eb^ti. ^b^aniccalakkhaṇaṃ  pākaṭaṃ hoti^eb^ khaṇato udayabbayadassanena saṅkhārānaṃ udayabbayato paricchinnatāya viññāyamānattā.  tenāha ^b^``hutvā abhāvāvabodhato''^eb^ti. uppajjitvā nirujjhanañhi ^b^hutvā abhāvo.  pubbantāparantaviveko^eb^ atītānāgatabhāvasuññatā. na hi saṅkhārā khaṇattayato pubbe,  pacchā ca vijjanti, tasmā ^b^pubbantāparantavivekāvabodhato^eb^ti ādiantavantatāpaṭivedhatoti  attho. ^b^dukkhalakkhaṇampi pākaṭaṃ hoti^eb^ udayabbayadassanenāti sambandho. uppajjitvā  bhijjantā saṅkhārā uppādato uddhaṃ jarābhaṅgāvatthantaruppattiyā nirantaraṃ vibādhīyanteva.  sā ca nesaṃ vibādhiyamānatā sammā udayabbayadassanena vibhūtā hotīti āha ^b^``dukkha...pe0...  bodhato''^eb^ti.</p>
              <p>[03] ^b^sabhāvalakkhaṇampī^eb^ti udayabbayadassanena na kevalaṃ aniccadukkhalakkhaṇameva, atha kho pathavīphassādīnaṃ  kakkhaḷaphusanādisaññitaṃ sabhāvasaṅkhātaṃ lakkhaṇampi pākabhāvaviddhaṃ sabhāvāvacchinnaṃ pākaṭaṃ  hoti. tenāha ^b^``udayabbayaparicchinnāvabodhato''^eb^ti. ^b^sabhāvalakkhaṇe^eb^ti sabhāvasaññite  lakkhaṇe, taṃtaṃdhammānaṃ salakkhaṇe. ^b^saṅkhatalakkhaṇassa tāvakālikattampī^eb^ti uppādādisaṅkhatalakkhaṇassa  uppādakkhaṇādiparittakālikatāpi khaṇantarānavaṭṭhānato ^a^M2.0426^ea^ tassa. tenāha ^b^``udayakkhaṇe''^eb^tiādi.  ^b^udayavaya^eb^mattaggahaṇañcettha udayabbayadassanavaseneva imassa ñāṇassa pavattanato, na ṭhitikkhaṇassa  abhāvā. </p>
              <p>[03] 731^b^.^eb^ ^b^na kevalañca niccanavā,^eb^ atha kho parittakālaṭṭhāyino. kathanti āha ^b^``sūriyuggamane''^eb^tiādi.  tattha udake daṇḍena katalekhā ^b^udake daṇḍarāji. ussāvabindu^eb^ādayo pañca kiccāpi  uttaruttari atiparittaṭṭhāyibhāvadassanatthaṃ nidassitā, tathāpi te dandhanirodhā eva  ^a^V2.0400^ea^ nidassitā,  tatopi lahutaranirodhattā saṅkhārānaṃ. tathā hi gamanassādānaṃ devaputtānaṃ heṭṭhupariyāyena  paṭimukhaṃ dhāvantānaṃ sirasi pāde ca bandhakhuradhārā sannipātatopi sīghataro rūpadhammānaṃ  nirodho vutto, pageva arūpadhammānaṃ. na kevalaṃ niccanavā, nāpi parittakālaṭṭhāyinova,  atha kho asārā. kathanti āha ^b^``māyā''^eb^tiādi. māyādayo hi maṇiādivasena  dissamānā ataṃsabhāvatāya ^b^asārā^eb^. tattha mantosadhabhāvitā indajālādikā ^b^māyā^eb^.  migataṇhikā ^b^marīci^eb^. supinameva ^b^supinantaṃ^eb^. maṇḍalākārena āvijjhiyamānaṃ  alātameva ^b^alātacakkaṃ^eb^. gandhabbadevaputtānaṃ kīḷanicchāvasena nagaraṃ viya ākāse  upaṭṭhānamattaṃ ^b^gandhabbanagaraṃ^eb^.</p>
              <p>[03] ^b^ettāvatā^eb^ti yvāyaṃ ``jātaṃ rūpaṃ paccuppanna''ntiādipāḷinayānusārena (paṭi0 ma0  1.49), ``yaṃ kiñci rūpaṃ atītānāgatapaccuppanna''ntiādipāḷinayānusārena (ma0  ni0 1.347, 361; 2.113; 3.86, 89; paṭi0 ma0 1.48) vā yāva udayabbayapaṭivedhā  bhāvanāvidhi āraddho, ettāvatā. kalāpasammasanādikopi hi sabbo bhāvanāvidhi udayabbayañāṇuppādanasseva,  na parisaparisarīrakarabandhoti. ^b^vayadhammamevā^eb^ti bhijjanasabhāvameva. ^b^vayaṃ upeti^eb^ attano  dhammatāya. yañhi upakkamena vinassatīti vuccati, tampi attano dhammatāya eva vinassati  ahetukattā vināsassa. upakkamahetu pana visadisuppādo hoti. ^b^iminā ākārenā^eb^ti  ``yaṃ kiñci samudayadhammaṃ, sabbaṃ taṃ nirodhadhamma''nti (saṃ0 ni0  5.1081; mahāva0  16; paṭi0 ma0 2.30) hi vuttaṃ, tasmā vayaṃ anālambitvāpi ``vayadhammameva uppajjatī''ti  udayassa, ``uppannañca idaṃ vayaṃ upetī''ti vayassa ca iminā yathāvuttena paccakkhakaraṇākārena.  adhunā uppannaṃ, na tāva balappattanti āha ^b^``taruṇavipassanāñāṇa''^eb^nti. kalāpasammasanādivasena  pavattaṃ ^a^M2.0427^ea^ sammasanaṃ na nippariyāyena vipassanāsamaññaṃ labhati, udayabbayānupassanādivasena  pavattameva labhatīti āha ^b^``yassādhigamā āraddhavipassakoti saṅkhaṃ gacchatī''^eb^ti. </p>
            </h4>
          </h3>
          <h3>
            <h3n> vipassanupakkilesakathāvaṇṇanā </h3n>
            <h4>
              <h4n> </h4n>
              <p>[03] 732^b^.^eb^ ^b^imāya^eb^ udayabbayānupassanāsaṅkhātāya ^b^taruṇavipassanāya^eb^ vasena, na āraddhavipassanānaṃ  bhaṅgānupassanādisaṅkhātāya taruṇavipassanāya, nāpi nibbidānupassanādisaṅkhātāya  ^a^V2.0401^ea^ balavavipassanāya  vasenāti attho. na hi tadā vipassanupakkilesā uppajjantīti. ^b^āraddhavipassakassā^eb^ti  ca āraddhavipassakassevāti eva-kāro luttaniddiṭṭho. tenāha ^b^``vipassanupakkilesā  hī''^eb^tiādi. diṭṭhigāhādivatthubhāvena vipassanaṃ upakkilesantīti ^b^vipassanupakkilesā.  ``ariyasāvakassā''^eb^ti idaṃ ukkaṭṭhaniddesena vuttaṃ balavavipassanāpattassāpi anuppajjanato.  ^b^vippaṭipannakassā^eb^ti sīlavipattiādivasena yathā tathā vippaṭipannakassa. tassa pana  paṭipattiyā garahitabbataṃ dassento ^b^``vippaṭipannakassā''^eb^ti āha. ^b^ca^eb^-saddo uparipadadvayepi  yojetabbo. ^b^nikkhittakammaṭṭhānassā^eb^ti vipassanaṃ ārabhitvā antarā vosānaṃ āpannassa.  ^b^kusītapuggalassā^eb^ti sīlasampannasseva kosajjena bhāvanaṃ ananuyuñjantassa. atha vā  ^b^vippaṭipannakassā^eb^ti vipassanābhāvanāsaṅkhātāya sammāpaṭipattiyā abhāvena vigarahitapaṭipattikassa.  vipassanāpaṭipattiyeva hi sasambhārā pubbabhāge sammāpaṭipatti, tadaññā vippaṭipatti,  sā ca tattha nikkhittadhurassa hoti. nikkhittadhuratā ca kosajjenāti vuttaṃ ^b^``nikkhittakammaṭṭhānassa  kusītapuggalassā''^eb^ti. ^b^yuttappayuttassā^eb^ti yogena ñāṇena bhāvanamanuyuñjantassa.  sā pana yuttappayuttatā samathavasenāpi hotīti āha ^b^``āraddhavipassakassā''^eb^ti. ^b^uppajjantiyeva^eb^  na nuppajjanti aññathā maggāmaggañāṇasseva asambhavato.</p>
              <p>[03] obhāsādīsu ``ariyadhammo''ti pavattaṃ uddhaccaṃ vikkhepo dhammuddhaccaṃ, tena dhammuddhaccena  vipassanāvīthito ukkamanena virūpaṃ gahitaṃ pavattitaṃ mānasaṃ ^b^dhammuddhaccaviggahitamānasaṃ.  obhāso dhammo^eb^ti kāraṇūpacārenāha, īdisaṃ obhāsaṃ vissajjento mama ariyamaggoti  attho. obhāsaṃ āvajjati ``nibbāna''nti vā ``maggo''ti vā ``phala''nti vā.  ^b^nibbāna^eb^nti gaṇhanto ^a^M2.0428^ea^ tattha pavattadhamme maggaphalabhāvena gaṇhāti, ñāṇādike  pana maggaphalabhāveneva gaṇhāti. ^b^tato vikkhepo uddhacca^eb^nti tato obhāsahetu  yo vikkhepo, taṃ uddhaccanti attho. ^b^``uddhaccena viggahitamānaso''^eb^ti saṅkhepato  vuttamatthaṃ vivarituṃ ^b^``aniccato''^eb^tiādi vuttaṃ.</p>
              <p>[03] tattha ^b^anicca...pe0... nappajānāti^eb^ ``maggaṃ pattosmī''ti saññāya aniccatādivasena  manasikārasseva abhāvato. ayañca attho -- </p>
              <p>[02] ``yo hi koci, āvuso, bhikkhu vā bhikkhunī vā mama santike  arahattappattiṃ ^a^V2.0402^ea^ byākaroti,  sabbo so catūhi maggehi, etesaṃ vā aññatarena. katamehi catūhi? idhāvuso, bhikkhu  samathapubbaṅgamaṃ vipassanaṃ bhāveti, tassa samathapubbaṅgamaṃ vipassanaṃ bhāvayato maggo sañjāyati,  so taṃ maggaṃ āsevati bhāveti bahulīkaroti. tassa taṃ maggaṃ āsevato...pe0...  karoto saṃyojanāni pahīyanti anusayā byantīhonti. </p>
              <p>[02] ``puna caparaṃ, āvuso, bhikkhu vipassanāpubbaṅgamaṃ samathaṃ bhāveti...pe0... samathavipassanaṃ  yuganaddhaṃ bhāveti...pe0.... </p>
              <p>[02] ``puna caparaṃ, āvuso, bhikkhuno dhammuddhaccaviggahitaṃ mānasaṃ hoti, hoti so, āvuso,  samayo yaṃ taṃ cittaṃ ajjhattameva santiṭṭhati sannisīdati ekodi hoti samādhiyati, tassa  maggo sañjāyati...pe0... anusayā byantīhontī''ti (a0 ni0  4.170) -- </p>
              <p>[25] iminā suttapadeneva veditabbo. ettha hi catutthamaggavissajjane yathāvuttamaggaphalanibbānadhammā  ^b^dhammo^eb^. tattha ^b^uddhaccaṃ^eb^ ``adhigatamaggādikohamasmī''ti amaggādīsu vikkhepo dhammuddhaccaṃ,  tena upaddutaṃ ^b^viggahitamānasaṃ^eb^ hoti. ^b^nikanti^eb^ obhāsādīsu apekkhā sukhumarūpā  taṇhā, sā vipassanābhiratiākārena upaṭṭhahantī adhimānikena ``dhammo''ti gayhatīti  āha ^b^``nikanti `dhammo'ti nikantiṃ āvajjatī''^eb^ti. </p>
              <p>[03] 733^b^.^eb^ ^b^vipassanobhāso^eb^ti vipassanācittasamuṭṭhitaṃ, sasantatipatitaṃ utusamuṭṭhānañca bhāsuraṃ  rūpaṃ. tattha ^b^vipassanācittasamuṭṭhitaṃ^eb^ yogino ^a^M2.0429^ea^ sarīraṭṭhameva pabhassaraṃ hutvā  tiṭṭhati, itaraṃ sarīraṃ muñcitvā ñāṇānubhāvānurūpaṃ samantato pattharati, taṃ tasseva paññāyati,  tena phuṭṭhokāse rūpagatampi passati, passanto ca cakkhuviññāṇena passati, udāhu manoviññāṇenāti  vīmaṃsitabbanti vadanti. dibbacakkhulābhino viya taṃ manoviññāṇaviññeyyamevāti  vuttaṃ viya dissatīti. ^b^vipassanāvīthi^eb^ nāma paṭipāṭiyā pavattamānā vipassanāva.  ^b^ukkantā nāma hoti^eb^ yoginā ``maggappattomhī''ti adhimānena vissaṭṭhattā, tassa  vā ^a^V2.0403^ea^ yogino vipassanā tato eva vīthi ukkantā nāma hoti. ^b^mūlakammaṭṭhāna^eb^nti vipassanamevāha.</p>
              <p>[03] ^b^vemattatāyā^eb^ti appavipulatāvasena visadisatāya. ^b^assā^eb^ti obhāsassa. dvīhi kuṭṭehi  paricchinnaṃ gehaṃ ^b^dvikuṭṭagehaṃ^eb^. tassa kira abbhantarepi ekā bhitti hoti bahipi,  ubhinnaṃ antare anupariyāyapathaṃ hoti, sāyanhe tattha santharitāni ^b^pañcavaṇṇāni kusumāni,^eb^  visadañāṇassa obhāsena pharitaṭṭhāne rūpagatañca dibbacakkhuno viya ^b^paññāyanti^eb^. tena  vuttaṃ ^b^``bhante mayha''^eb^ntiādi.</p>
              <p>[03] evaṃ obhāsassa vemattatāya vatthuṃ dassetvā cirakālavippalambane vatthuṃ dassetuṃ ^b^``ayaṃ  panā''^eb^tiādi vuttaṃ. tattha ^b^ayaṃ pana vipassanupakkileso^eb^ti vakkhamānappakāraṃ  sandhāyāha, na sabbaṃ. ^b^so^eb^ti so samathavipassanālābhī adhimāniko.</p>
              <p>[03] ^b^divāsane^eb^ti divāṭṭhāne nisīditabbāasane. paṭhamaṃ ``pañhaṃ pucchissāmī''ti cintitattā  vuttaṃ ^b^``pañhaṃ, bhante, pucchituṃ āgatomhī''^eb^ti.</p>
              <p>[03] pacchā upāyena puthujjanabhāvaṃ viññāpetvā kammaṭṭhāne niyojessāmīti cintitattā vuttaṃ  ^b^``avassayo bhavissāmiccevāhaṃ āgato''^eb^ti, tassa ca padhānattā sāvadhāraṇaṃ katvā  vuttaṃ. ^b^ayaṃ dhammo^eb^ti ayaṃ ariyamaggānugato paṭisambhidādhammoti therassa ajjhāsayavasena  vadati. ^b^samādhi^eb^nti abhiññāsamādhiṃ. ^b^añcitakaṇṇo^eb^ti niccalaṭṭhapitakaṇṇapuṭo.  ^b^palāyituṃ āraddho^eb^ bhayena. tenāha ^b^``thero kira dosacarito''^eb^ti. dosacaritassa  hi sūrassāpi sahasā bhayaṃ uppajjati. tenassa khīṇāsavatthero ajjhāsayaṃ ñatvā ``iminā  upāyena puthujjanabhāvaṃ jānāpessāmī''ti ^a^M2.0430^ea^ hatthinimmāpanādimakāsi.  dosacaritattā hi thero khippaṃ paṭivijjhi. khippavirāgī hi dosacarito. </p>
              <p>[03] 734^b^.^eb^ ^b^tassā^eb^ti udayabbayañāṇaṃ matthakaṃ pāpentassa yogino. ``evampi rūpaṃ udeti,  evampi rūpaṃ vetī''tiādinā udayabbayānupassanamevettha tulanaṃ, tīraṇañca veditabbaṃ.  yathā devānamindena khittaṃ vajiraṃ amoghaṃ, appaṭihatañca hoti, evamidampi ñāṇaṃ  nipuṇaṃ udayabbayadassaneti ^a^V2.0404^ea^ vuttaṃ ^b^``vissaṭṭhaindavajiramivā''^eb^tiādi. tattha ^b^tikhiṇa^eb^nti  akuṇṭhaṃ. ^b^sūra^eb^nti tejavantaṃ. ^b^ativisada^eb^nti nisitabhāvena ativiya paṭutaraṃ  ñāṇaṃ uppajjati. tathā hinena yogī ``maggappattosmī''ti maññati.</p>
              <p>[03] ^b^vipassanāpītī^eb^ti vipassanācittasampayuttā pīti. khuddakādayo pītiyo heṭṭhā vaṇṇitā  eva. yasmā udayabbayānupassanāya vīthipaṭipannāya anukkamena pañca pītiyo uppajjanti,  tasmā vuttaṃ ^b^``ayaṃ pañca...pe0... uppajjatī''^eb^ti. matthakappattena pana udayabbayañāṇena  saddhiṃ pharaṇāpītiyeva hoti. upacārappanākkhaṇato aññadāpi hi pharaṇāpīti hotiyeva.  tenāha ^b^``sakalasarīraṃ pūrayamānā uppajjatī''^eb^ti.</p>
              <p>[03] passaddhiādīni cha yugaḷakāni aññamaññāviyoginīti passaddhiyā uppannāya itarāpi uppannā  eva hontīti kiccadassanamukhena tā sabbāpi dassento ^b^``kāyacittānaṃ neva daratho,  na gārava''^eb^ntiādimāha. tattha kāyaggahaṇena rūpakāyassapi gahaṇaṃ veditabbaṃ, na vedanādikkhandhattayasseva.  kāyappassaddhiādayo hi rūpakāyassāpi darathādinimmaddikāti. ^b^kāyacittāni passaddhāni...pe0...  ujukāniyeva honti^eb^ tesaṃ apassaddhādibhāvassa hetubhūtānaṃ uddhaccādithinamiddhādidiṭṭhimānādisesanīvaraṇādiassaddhiyādimāyāsātheyyādisaṃkilesadhammānaṃ  vidhamanavasena tadā vipassanācittuppādassa pavattanato. ^b^tasmiṃ samaye^eb^ti tasmiṃ udayabbayañāṇuppattisamaye.  manussānaṃ ayanti mānusī, manussayoggā kāmasukharati, tādisehi manussavisesehi  anubhavitabbatānativattanato dibbā ratipi saṅgahitā, mānusīsadisatāya kāmasukhabhāvena  dibbā ratipi vā, tassā atikkantatāya na mānusīti ^b^amānusī^eb^.</p>
              <p>[03] ^b^suññāgāra^eb^nti ^a^M2.0431^ea^ yaṃ kiñci vivittaṃ senāsanaṃ, vipassanaṃ eva vā.  sāpi hi niccabhāvādisuññatāya, yogino sukhasannissayatāya ca ``suññāgāra''nti vattabbataṃ  labhati. cittassa anupassanakarānaṃ kilesānaṃ vigamena ^b^santacittassa^eb^. saṃsāre  bhayassa ikkhanena ^b^bhikkhuno. sammā^eb^ ñāyena rūpārūpadhammānaṃ udayabbayānupassanādivasena ^b^vipassato^eb^.  sammasato anāraddhavipassanānaṃ manussānaṃ avisayatāya ^b^amānusī^eb^. vipassanāpītisukhasaññitā  ^b^rati hotī^eb^ti ayamettha gāthāya saṅkhepattho. dutiyagāthā pana udayabbayañāṇameva sandhāya  vuttā. tattha ^b^yato yato^eb^ti rūpato vā arūpato vā.</p>
              <p>[03] ^b^vipassanāsukha^eb^nti ^a^V2.0405^ea^ vipassanācittasampayuttaṃ cetasikasukhaṃ. yasmā taṃsamuṭṭhitehi  atipaṇītarūpehi sabbo kāyo pariphuṭo, paribrūhito ca hoti. tasmā vuttaṃ ^b^``sakalasarīraṃ  abhisandayamāna''^eb^nti.</p>
              <p>[03] ^b^adhimokkhoti saddhā,^eb^ na yevāpanakādhimokkhoti adhippāyo. sā cettha na kammaphalaṃ,  ratanattayaṃ vā saddahanavasena pavattā, atha kho kilesakālussiyāpagamena sampayuttānaṃ ativiya  pasannabhāvahetubhūtā. tenāha ^b^``vipassanāsampayuttā...pe0... saddhā uppajjatī''^eb^ti.</p>
              <p>[03] purimuppannabhāvanābalasaṃsiddhaṃ samappavattaṃ vīriyaṃ sampayuttadhammānaṃ saṃkilesapakkhato  kosajjato paggaṇhanato ^b^paggaho^eb^. tenāha ^b^``paggahoti vīriya''^eb^ntiādi.</p>
              <p>[03] ^b^supaṭṭhitā^eb^ti sabhāvasallakkhaṇena ārammaṇe suṭṭhu upaṭṭhitā. ^b^supatiṭṭhitā^eb^ti paṭipakkhavigamena  tena acalanīyatāya suṭṭhu patiṭṭhitā. tato eva nikhātā viya ^b^acalā^eb^. acalabhāveneva  ^b^pabbatarājasadisā^eb^ti tīhipi padehi supatiṭṭhitameva dasseti. ^b^so^eb^ti yogāvacaro.  ^b^yaṃ yaṃ ṭhāna^eb^nti yaṃ yaṃ attano upatiṭṭhānaṭṭhānaṃ rūpaṃ vā arūpaṃ vā. ^b^okkhanditvā^eb^ti  anupavisitvā. ^b^pakkhinditvā^eb^ti tasseva vevacanaṃ. dibbacakkhuno paribhaṇḍabhūtassa  yathākammūpagañāṇassa upaṭṭhahante paralokasaññite satte sandhāyāha ^b^``dibbacakkhuno paraloko  viyā''^eb^ti na dibbacakkhuno paralokavisayattā. vaṇṇāyatanavisayañhi tanti. ^b^assa^eb^ sati  ^b^upaṭṭhāti^eb^ khāyati, upatiṭṭhatīti vā attho. yadaggena hi sati ārammaṇaṃ okkhanditvā  ^a^M2.0432^ea^ upatiṭṭhati, tadaggena ārammaṇampissa okkhanditvā upatiṭṭhatīti vuccati.</p>
              <p>[03] vicinitavisayattā saṅkhārānaṃ vicinane majjhattabhāvena ṭhitā ^b^vipassanupekkhā^eb^. sā pana  atthato tathāpavattā tatramajjhattupekkhāva. manodvārāvajjanacittasampayuttā cetanā āvajjane  ajjhupekkhanavasena pavattiyā ^b^``āvajjanupekkhā''^eb^ti vuttā. udayabbayānaṃ suṭṭhutaraṃ  upaṭṭhānato tadanupassanāyaṃ majjhattabhūtā idha ^b^vipassanupekkhā^eb^ nāma. te pana udayabbayā  sabbasaṅkhārānanti āha ^b^``sabbasaṅkhāresu majjhattabhūtā''^eb^ti. āvajjanāya indavajiratattanārācasadisatā,  sūratikkhabhāvo ca sabbaññutaññāṇapurecarā viya tadanucarañāṇassa tathābhāvena daṭṭhabbā.</p>
              <p>[03] ^b^vipassanānikantī^eb^ti ^a^V2.0406^ea^ vipassanāya nikāmanā apekkhā. obhāsādayo vipassanāya vijambhanabhūtā  tassā alaṅkāro viya hontīti āha ^b^``obhāsādipaṭimaṇḍitāyā''^eb^ti. ^b^ālaya^eb^nti  apekkhaṃ. ^b^sukhumā, santākārā^eb^ti sukhumākārā, santākārā ca, sā cassā sukhumasantākāratā  bhāvanāya sātisayappavattiyā, yato kilesabhāvopissā duviññeyyo hoti. tenāha  ^b^``yā nikanti kilesoti...pe0... hotī''^eb^ti.</p>
              <p>[03] ^b^etesupī^eb^ti yathādassitesu ñāṇādīsupi. ^b^``aññatarasmiṃ uppanne''^eb^ti idaṃ uppanne  aññatarasmiṃ ``maggappattomhī''tiādiggahaṇadassanatthaṃ vuttaṃ, na aññataraññatarasseva uppajjanato.  na vāpi hi upakkilesā ekakkhaṇepi uppajjanti, paccavekkhaṇā pana visuṃ visuṃ hoti.  ^b^``na vata me ito pubbe evarūpā nikanti uppannapubbā''^eb^ti idaṃ dhammasabhāvadassanavasena  vuttaṃ, na pana tadā yogino tathācittappavattivasena. na hi so tadā taṃ ``nikantī''ti  jānāti, tathā sati tabbisayassa ``maggappattomhī''tiādiggahaṇassa asambhavo eva. tasmā  evamassa siyā ``na vata me evarūpā bhāvanābhirati uppannapubbā, addhā maggappattomhī''ti. </p>
              <p>[03] 735^b^.^eb^ ^b^upakkilesavatthutāyā^eb^ti nippariyāyato diṭṭhimānataṇhā idha upakkilesā tesaṃ  vatthutāya uppattiṭṭhānatāya. na sabhāvatoti āha ^b^``na akusalattā''^eb^ti. yathā pana  obhāsādayo, evaṃ nikantipi diṭṭhigāhādīnaṃ ^a^M2.0433^ea^ ṭhānaṃ hotīti vuttaṃ ^b^``upakkilesavatthu  cā''^eb^ti. ^b^vatthuvasenevā^eb^ti gāhe anāmasitvā gāhānaṃ vatthutāvaseneva. attavādī  hi ``ahaṃbuddhinibandhano''ti parikappito attā obhāsassa sāmibhūto ``mamā''ti  sāmivacanassa visayabhāvena gahitoti āha ^b^``mama obhāso uppannoti gaṇhato hi diṭṭhigāho''^eb^ti.  obhāsassa manāpaggahaṇamukhena tena attānaṃ seyyādito dahatīti vuttaṃ ^b^``manāpo vata  obhāso uppannoti gaṇhato mānagāho''^eb^ti. ^b^assādayato^eb^ti sampiyāyato. ^b^tesa^eb^nti  diṭṭhigāhādisaññitānaṃ upakkilesānaṃ vasena. ^b^obhāsādīsū^eb^ti obhāsādinimittaṃ.  kampanaṃ yathāraddhavipassanāya aṭṭhatvā vikkhepāpatti, sā ca obhāsādīsu taṇhādigāhoti dassento  ^b^``obhāsādīsu kampati...pe0... samanupassatī''^eb^ti āha.</p>
              <p>[03] obhāsanimittaṃ cittaṃ vikampatīti sambandho. obhāse vā visayabhūte upakkilesehi  cittaṃ ^a^V2.0407^ea^ vikampatīti yojanā. tenāha ^b^``yehi cittaṃ pavedhatī''^eb^ti. sesesupi  eseva nayo. ^b^upaṭṭhāne^eb^ti satiyaṃ. ^b^upekkhāya cā^eb^ti vipassanupekkhāya ca. </p>
            </h4>
          </h3>
          <h3>
            <h3n> maggāmaggavavatthānakathāvaṇṇanā </h3n>
            <h4>
              <h4n> </h4n>
              <p>[03] 736^b^.^eb^ ^b^kusalo panā^eb^tiādīsu kammaṭṭhānakosallayogena ^b^kusalo^eb^. paripakkañāṇatāya  ^b^paṇḍito^eb^. āgamabyattiyā ^b^byatto^eb^. upakkilesatabbisodhanesu ādīnavānisaṃsāvabodhayogato  ^b^buddhisampanno. ayaṃ kho so^eb^ti yo so ācariyena kammaṭṭhānadānakāle udayabbayañāṇuppattisamaye  uppajjatīti vutto, ayaṃ kho so obhāso uppannoti upakkilesavatthubhāvavavatthānaṃ dassetvā  idānissa vipassanāya visayabhāvūpanayanavidhiṃ dassento ^b^``so kho panā''^eb^tiādimāha.  tattha paṭhamanaye aniccalakkhaṇavibhāvanameva dassitaṃ, tasmiṃ siddhe itarampi lakkhaṇadvayaṃ siddhameva  hoti. dutiyanaye pana obhāsādike nissāya uppajjanakadiṭṭhigāhādīnaṃ ugghāṭanasamugghāṭanapariyādānavasena  manasikāravidhiṃ dassetuṃ ^b^``sace obhāso attā bhaveyyā''^eb^tiādi vuttaṃ. arūpasattake  ``sace saṅkhārā attā bhaveyyu''ntiādi ^a^M2.0434^ea^ (visuddhi0 2.721) sabbasaṅkhārasaṅgaṇhanavasena  sāmaññato vuttaṃ, idha obhāsādivasena saṅkhāre vibhajja vuttaṃ. seso manasikāravidhi  tattha vuttanayovāti āha ^b^``sabbaṃ arūpasattake vuttanayena vitthāretabba''^eb^nti.</p>
              <p>[03] obhāsaṃ ``netaṃ mamā''ti samanupassanto taṇhāgāhato cittaṃ visodheti, ``nesohamasmī''ti  samanupassanto mānagāhato, ``na meso attā''ti samanupassanto diṭṭhigāhato. tenāha  ^b^``obhāsaṃ netaṃ mamā''^eb^tiādi. esa nayo ñāṇādīsupi.</p>
              <p>[03] ^b^imāni dasa ṭhānānī^eb^ti imāni yathāvuttāni obhāsādīni dasa upakkilesakāraṇāni.  ^b^paññā yassa pariccitā^eb^ti yassa yogino paññā obhāsādīsu aniccatādiggahaṇavasena paricitavatī  pariggahetvā upaparikkhitvā ṭhitā. dhammuddhaccassa samaggabhāvajānanena ^b^dhammuddhaccakusalo  hoti^eb^.</p>
              <p>[03] ^b^vīthipaṭipanna^eb^nti udayabbayānupassanāvasena vipassanāvīthipaṭipannaṃ.</p>
              <p>[03] ^b^diṭṭhivisuddhiya^eb^nti ^a^V2.0408^ea^ diṭṭhivisuddhiyaṃ adhigatāyaṃ, diṭṭhivisuddhiñāṇena vā diṭṭhiyā visodhane  dukkhasaccassa vavatthānaṃ kataṃ hoti dukkhasaccapariyāpannassa nāmarūpassa vavatthānato. nāmarūpassa  paccayā nāmarūpasamudayapakkhiyāti āha ^b^``kaṅkhā...pe0... samudayasaccassa vavatthānaṃ kata''^eb^nti.  abhidhammanayena hi sabbakilesā, kammañca samudayasaccaṃ. ^b^imissa^eb^nti imāyaṃ. ^b^sammā^eb^ti  aviparītaṃ. ^b^maggassā^eb^ti ariyamaggassa upāyabhūtamaggassa. </p>
              <p>[06] maggāmaggañāṇadassanavisuddhiniddesavaṇṇanā niṭṭhitā. </p>
              <p>[06] iti vīsatimaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 21. paṭipadāñāṇadassanavisuddhiniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> upakkilesavimuttaudayabbayañāṇakathāvaṇṇanā </h3n>
            <h4>
              <h4n> </h4n>
              <p>[03] 737^b^.^eb^ vipassanācārassa ^a^M2.0435^ea^ ^a^V2.0409^ea^ matthakappattiyā saṅkhārupekkhāñāṇaṃ ^b^sikhāppattā  vipassanā^eb^. sikhāppatti panassa udayabbayañāṇādīnaṃ attaṭṭhamānaṃvasena jātāti  āha ^b^``aṭṭhannaṃ pana ñāṇānaṃ vasena sikhāppattā vipassanā''^eb^ti. oḷārikoḷārikassa  saccapaṭicchādakamohatamassa vigamanena saccappaṭivedhānukūlattā ^b^``saccānulomikañāṇa''^eb^nti  anulomañāṇamāha. tāni pana ñāṇāni sarūpato dassetuṃ ^b^``aṭṭhannanti cā''^eb^tiādi  āraddhaṃ. tattha udayabbayadassanena saṅkhārānaṃ aniccalakkhaṇaṃ, tadanusārena itaralakkhaṇāni ca  vibhāventīyeva udayabbayānupassanā pavattatīti katvā ^b^``vīthipaṭipannavipassanāsaṅkhātaṃ  udayabbayānupassanāñāṇa''^eb^nti vuttanti keci. tayidaṃ tassa sabbaso tīraṇapariññābhāvameva  maññamānehi vuttaṃ. kiñcāpi hi udayabbayañāṇaṃ tīraṇapariññantogadhameva, udayabbayādīnaṃ  pana jānanaṭṭhena, paccakkhato dassanaṭṭhena ca ñāṇadassanāni, udayabbayañāṇādīni. tāniyeva  paṭipakkhato visuddhattā ñāṇadassanavisuddhi, sā eva ariyamaggo paṭipajjati etāyāti paṭipadā  cāti ^b^paṭipadāñāṇadassanavisuddhī^eb^ti vuttaṃ. taṃ pana uppannamattaṃ appaguṇaṃ sandhāya vuttaṃ.  paguṇañhi niccasaññādipahānasiddhiyā pahānapariññāya adhiṭṭhānabhūtaṃ. yato tadavigamena  aṭṭhārasasu mahāvipassanāsu ekaccā adhigatā eva honti. na hi udayabbayānaṃ paccakkhato  paṭivedhena vinā sāmaññākārānaṃ tīraṇamattena sātisayaṃ paṭipakkhapahānaṃ sambhavati.  asati ca paṭipakkhapahāne kuto ñāṇādīnaṃ vajiramiva avihatavegatā, tikhiṇavisadāditā  vā. tasmā paguṇabhāvappattaṃ udayabbayañāṇaṃ pahānapariññāpakkhiyameva daṭṭhabbaṃ. sabbasaṅkhārānaṃ  bhaṅgasseva anupassanā bhaṅgānupassanā, tadeva ñāṇaṃ ^b^bhaṅgānupassanāñāṇaṃ^eb^. yathābhūtadassāvī  bhāyati etasmāti bhayaṃ, tebhūmakadhammā, tesu bhayato upaṭṭhitesu bhāyitabbākāragāhiñāṇaṃ  ^b^bhayatupaṭṭhānañāṇaṃ^eb^. muñcituṃ icchatīti muñcitukamyaṃ, cittaṃ, puggalo vā,  tassa bhāvo muñcitukamyatā ^a^V2.0410^ea^, tadeva ñāṇaṃ ^b^muñcitukamyatāñāṇaṃ^eb^. puna ^a^M2.0436^ea^  paṭisaṅkhānākārena pavattaṃ ñāṇaṃ ^b^paṭisaṅkhānupassanāñāṇaṃ^eb^. nirapekkhatāya saṅkhārānaṃ  upekkhanavasena pavattañāṇaṃ ^b^saṅkhārupekkhāñāṇaṃ. tasmā^eb^ti yasmā upakkilesavimuttaṃ  udayabbayañāṇādinavavidhañāṇaṃ paṭipadāñāṇadassanavisuddhi, tasmā. </p>
              <p>[03] 738^b^.^eb^ ^b^``upakkilesavimutta''^eb^nti visesanena vibhāvitamatthaṃ anavabujjhanto codako  ^b^``puna udayabbayañāṇe yogo kimatthiyo''^eb^ti pucchati. tattha ^b^kimatthiyo^eb^ti kiṃ  payojano niratthako, pageva nibbattitattā pakkassa pacanaṃ viyāti adhippāyo. atha  vā lakkhaṇasallakkhaṇādihetupaṭipāṭiggahaṇavasena tamatthaṃ ñāpetukāmo ācariyova kathetukamyatāvasena  ^b^``kimatthiyo''^eb^ti pucchati. ^b^lakkhaṇasallakkhaṇattho^eb^ti aniccādilakkhaṇānaṃ sammadeva  upadhāraṇattho. tattha kāraṇaṃ dassento ^b^``udayabbayañāṇaṃ hī''^eb^tiādimāha. nanu  ca udayabbayañāṇaṃ nāma saṅkhārānaṃ udayabbayameva passati, na aniccādilakkhaṇattayaṃ, tena  kathaṃ aniccatādilakkhaṇattayasallakkhaṇaṃ hotīti? na kho panetaṃ evaṃ daṭṭhabbaṃ ``udayabbayañāṇaṃ  lakkhaṇattayavisayaṃ hotī''ti. udayabbaye pana paṭividdhe aniccalakkhaṇaṃ pākaṭaṃ hutvā  upaṭṭhāti. tato ``yadaniccaṃ, taṃ dukkhaṃ. yaṃ dukkhaṃ, tadanattā''ti (saṃ0 ni0   3.15; 45, 77;  4.1, 4; paṭi0 ma0 2.10) itaralakkhaṇampi. atha vā udayabbayaggahaṇena  hutvā abhāvākāro, abhiṇhasampaṭipīḷanākāro, avasavattanākāro ca vibhūtataro hotīti  kāraṇabhāvena udayabbayañāṇe yogassa lakkhaṇattayasallakkhaṇatthatā veditabbā, na sammukheneva.  ^b^heṭṭhā^eb^ti maggāmaggañāṇadassanavisuddhito heṭṭhā. tañhi obhāsādiuppattihetutāya tikkhaṃ  visadaṃ hutvā pavattampi diṭṭhiādīhi upakkiliṭṭhattā kuṇṭhaṃ avisadameva jātaṃ.  tenāha ^b^``dasahi...pe0... nāsakkhī''^eb^ti. </p>
              <p>[03] 739^b^.^eb^ ^b^amanasikārā^eb^ti hetumhi nissakkavacanaṃ. ^b^``kissa amanasikārā''^eb^ti hi  idaṃ ``kena paṭicchannattā''ti pucchitassa paṭicchādakassa hetupucchā. santatiyā  hissa paṭicchannattā aniccalakkhaṇaṃ na upaṭṭhāti, sā ca santati udayabbayāmanasikārena paṭicchādikā  jātā. iriyāpathehi paṭicchannattā dukkhalakkhaṇaṃ na upaṭṭhāti, te ca iriyāpathā abhiṇhasampaṭipīḷanāmanasikārena  paṭicchādakā jātā. ghanena paṭicchannattā anattalakkhaṇaṃ ^a^M2.0437^ea^ na upaṭṭhāti, te  ca ghanā nānādhātuvinibbhogāmanasikārena paṭicchādakā jātāti.  udayabbayaṃ passato ^a^V2.0411^ea^  na udayāvatthā vayāvatthaṃ pāpuṇāti, vayāvatthā vā udayāvatthaṃ. aññova udayakkhaṇo,  aññova vayakkhaṇoti ekopi dhammo khaṇavasena bhedato upaṭṭhāti, pageva atītādikoti  āha ^b^``udayabbayaṃ pana...pe0... upaṭṭhātī''^eb^ti. tattha ^b^santatiyā vikopitāyā^eb^ti  pubbāpariyena pavattamānānaṃ dhammānaṃ aññoññabhāvasallakkhaṇena santatiyā ugghāṭitāya.  na hi sammadeva udayabbayaṃ sallakkhentassa dhammā sambandhabhāvena upaṭṭhahanti, atha kho ayosalākā  viya asambandhabhāvenāti suṭṭhutaraṃ aniccalakkhaṇaṃ pākaṭaṃ hoti.</p>
              <p>[03] ^b^abhiṇhasampaṭipīḷanaṃ manasi katvā^eb^ti yathāpariggahitaudayabbayavasena saṅkhārānaṃ nirantaraṃ  paṭipīḷiyamānataṃ vibādhiyamānataṃ manasi karitvā. ^b^iriyāpathe ugghāṭite^eb^ti iriyāpathe  labbhamānadukkhapaṭicchādakabhāve ugghāṭite. ekasmiñhi iriyāpathe uppannassa dukkhassa  vinodakaṃ iriyāpathantaraṃ tassa paṭicchādakaṃ viya hoti, evaṃ sesāpīti iriyāpathānaṃ  taṃtaṃdukkhapaṭicchādakabhāve yāthāvato ñāte tesaṃ dukkhapaṭicchādakabhāvo ugghāṭito  nāma hoti saṅkhārānaṃ nirantaraṃ dukkhābhitunnatāya pākaṭabhāvato. tenāha ^b^``dukkhalakkhaṇaṃ  yāthāvasarasato upaṭṭhātī''^eb^ti. ^b^nānādhātuyo^eb^ti nānāvidhā pathavīādidhātuyo nānāvidhe  sabhāvadhamme. ^b^vinibbhujitvā^eb^ti ``aññā pathavīdhātu, aññā āpodhātū''tiādinā,  ``añño phasso, aññā vedanā''tiādinā ca visuṃ visuṃ katvā. ^b^ghanavinibbhoge  kate^eb^ti samūhaghane, kiccārammaṇaghane ca pabhedite. yā hesā aññamaññūpatthaddhesu samuditesu  rūpārūpadhammesu ekattābhinivesavasena aparimadditasaṅkhārehi gayhamānā ^b^samūhaghanatā,^eb^ tathā  tesaṃ tesaṃ dhammānaṃ kiccabhedassa satipi paṭiniyatabhāve ekato gayhamānā ^b^kiccaghanatā,^eb^  tathā sārammaṇadhammānaṃ satipi ārammaṇakaraṇabhede ekato gayhamānā ^b^ārammaṇaghanatā^eb^ ca,  tā dhātūsu ñāṇena vinibbhujitvā dissamānā hatthena parimajjiyamāno pheṇapiṇḍo  viya vilayaṃ gacchanti, ``yathāpaccayaṃ pavattamānā suññā ete dhammā dhammamattā''ti anattalakkhaṇaṃ  pākaṭataraṃ hoti. tena vuttaṃ ^b^``nānādhātuyo...pe0... upaṭṭhātī''^eb^ti. </p>
              <p>[03] 740^b^.^eb^ dhuvabhāvapaṭikkhepato ^a^M2.0438^ea^ na niccanti ^b^aniccaṃ,^eb^ khandhapañcakaṃ. yathāha  ``rūpaṃ kho, rādha, aniccaṃ, vedanā... saññā... saṅkhārā... viññāṇaṃ anicca''nti  (saṃ0 ni0  3.172). tattha kāraṇaṃ vadanto ^b^``uppādavayaññathattabhāvā''^eb^ti āha.  ^b^uppādo^eb^ nibbattilakkhaṇaṃ, ^b^vayo^eb^ vipariṇāmalakkhaṇaṃ, ^b^aññathattaṃ^eb^ jarā, tesaṃ sabbhāvatoti  attho. ^b^hutvā abhāvato^eb^ti ^a^V2.0412^ea^ uppajjitvā vinassanato. ettha ca purimena jātijarāmaraṇasabbhāvato  ^b^anicca^eb^nti dasseti, dutiyena pākabhāvaviddhaṃsābhāvato. yassa bhāvena khandhapañcakaṃ  ``anicca''nti vuccati, taṃ aniccalakkhaṇanti dassetuṃ ^b^``uppādavayaññathatta''^eb^ntiādi  vuttaṃ. tena hi taṃ ``anicca''nti lakkhīyati. ^b^ākāravikāro^eb^ti ākāravikati.  abhāvākāro hi vikatirūpena labbhati, virūpattā na uppādākāro. ^b^ākāravikāro^eb^ti  vā ākāraviseso. hutvā abhāvo hi pākabhāvato bhinno viddhaṃsābhāvattā tattha ca  aniccalakkhaṇaṃ niruḷhaṃ. aniccākāro hi dukkhānattākārehi viya uppādākārato  ca visiṭṭho. tathā hi saddassa viddhaṃsābhāvo saṅkhatabhāvenapi sādhīyati.</p>
              <p>[03] ^b^saṅkhatabhāvo^eb^ ca atthato uppādavantatā. ^b^uppādo^eb^ ca pākabhāvasādhitā dharamānāvatthā.  iminā nayena dukkhānattālakkhaṇāni veditabbāni. apica yathā niccapaṭikkhepato aniccanti  niccākārapaṭikkhepato yathāvutto abhāvākārasaṅkhāto aniccākāro ^b^aniccalakkhaṇaṃ,^eb^  evaṃ sukhapaṭikkhepato dukkhanti sukhākārapaṭikkhepato abhiṇhapaṭipīḷanākārasaṅkhāto dukkhākāro  ^b^dukkhalakkhaṇaṃ,^eb^ tathā attapaṭikkhepato anattāti attākārapaṭikkhepato avasavattanākārasaṅkhāto  anattākāro ^b^anattalakkhaṇa^eb^nti daṭṭhabbaṃ. te yime tayopi ākārā asabhāvadhammattā  khandhapariyāpannā na honti. khandhehi vinā anupalabbhanīyato khandhavinimuttāpi na honti.  khandhe pana upādāya vohāravasena labbhamānā tadādīnavavibhāvanāya visesakāraṇabhūtā tajjāpaññattivisesāti  veditabbā.</p>
              <p>[03] ^b^tayidaṃ sabbampī^eb^ti yathāvuttalakkhaṇattayañceva lakkhitabbañca khandhapañcakaṃ. ^b^``udayabbayānupassanāñāṇena  yāthāvasarasato sallakkhetī''^eb^ti idaṃ tadatthe tabbohāravasena vuttaṃ. udayabbayañāṇatthañhi  lakkhaṇārammaṇikavipassanā ``udayabbayañāṇa''nti kathitā. na hi udayabbayañāṇaṃ dukkhalakkhaṇādivisayaṃ  ^a^M2.0439^ea^. tabbisayatte vā udayabbayañāṇameva na siyā, udayabbayañāṇaṃ pana tikkhaṃ,  visadañca kātukāmena lakkhaṇattayatīraṇameva kātabbaṃ. parikammasadisañhetaṃ tassa.  esa nayo sesañāṇesupīti. </p>
              <p>[06] upakkilesavimuttaudayabbayañāṇaṃ niṭṭhitaṃ. </p>
            </h4>
          </h3>
          <h3>
            <h3n> bhaṅgānupassanāñāṇakathāvaṇṇanā </h3n>
            <h4>
              <h4n> </h4n>
              <p>[03] 741^b^.^eb^ ^b^vahatī^eb^ti ^a^V2.0413^ea^ pavattati. ñāṇassa tikkhabhāvo bhāvanāya paguṇabhāvena. paguṇā ca  bhāvanā vikkhepābhāvato ārammaṇe appitā viya pavattatīti ñāṇassa tikkhabhāvena saṅkhārānaṃ  lahūpaṭṭhānatā dassitā. ^b^saṅkhāresu^eb^ pana udayabbayavasena ^b^lahuṃ lahuṃ upaṭṭhahantesu^eb^ udayadassanañca  ``uppādavato vināso''ti yāvadeva vayadassanatthaṃ tassa nibbidāvahattāti vaye evassa  ābhogasamannāhāro manasikāro pavattati, tena uppādādiṃ muñcitvā vayamevārabbha ñāṇaṃ  uppajjati. tena vuttaṃ ^b^``uppādaṃ vā''^eb^tiādi. tattha ^b^uppāda^eb^nti nibbattivikāraṃ.  ^b^ṭhiti^eb^nti ṭhitippattaṃ, jaranti attho. ^b^pavatta^eb^nti upādinnakappavattaṃ. ^b^nimitta^eb^nti  saṅkhāranimittaṃ. yaṃ saṅkhārānaṃ samudayādighanavasena, sakiccaparicchedatāya ca saviggahānaṃ  viya upaṭṭhānaṃ, taṃ saṅkhāranimittaṃ. keci pana ^b^``pavattaṃ^eb^ nāma saṅkhārānaṃ avicchedena  pavattanaṃ uppādova, ^b^nimittaṃ^eb^ nāma uppannānaṃ vijjamānatā ṭhānaparamparā, tasmā  uppādameva gaṇhāti ce, pavattaṃ gaṇhāti nāma. ṭhitiṃyeva gaṇhāti ce, nimittaṃ  gaṇhāti nāmā''ti vadanti, taṃ ^b^``uppādaṃ vā''^eb^tiādivacanena virujjhati. na hi  asati bhede vikappo yutto. ^b^na sampāpuṇāti^eb^ aggahaṇato. kiṃ pana sampāpuṇātīti  āha ^b^``khaya...pe0... santiṭṭhatī''^eb^ti. tattha ^b^nirodha^eb^saddo anuppādepi dissatīti  bhedasaddena visesitaṃ, ^b^bheda^eb^saddo visesavācakopi hotīti vayasaddena visesitaṃ, sopi  anirodhavācakopi atthīti khayasaddena visesitaṃ, khayavayabhedasaṅkhāte khaṇikanirodheti attho.  ^b^sati santiṭṭhatī^eb^ti satisīsena ñāṇamāha. ^b^etasmiṃ ṭhāne^eb^ti upakkilesavinimuttassa  udayabbayañāṇassa tikkhabhāvāpattiyaṃ vuttanayena udayampi muñcitvā vayasseva manasikārakāle.</p>
              <p>[03] ^b^ārammaṇapaṭisaṅkhā^eb^ti rūpavedanādiārammaṇaṃ khayavayavaseneva paṭisaṅkhāya. yakāralopena hi  niddeso ``sayaṃ abhiññā''tiādīsu (dī0 ni0 1.28, 405) viya. yathāvuttassa   ^a^M2.0440^ea^ vā ārammaṇassa khayavayabhedavasena paṭisaṅkhā ^b^ārammaṇapaṭisaṅkhā. bhaṅgānupassane^eb^ti  yo tadārammaṇassa cittassa bhaṅgo, tassa anupassane. ^b^paññā^eb^ti pakārato jānanā. yaṃ  panettha vattabbaṃ, taṃ idāneva saṃvaṇṇīyati. </p>
              <p>[03] 742^b^.^eb^ ^b^yaṃ kiñci ārammaṇa^eb^nti rūpaṃ yāva jarāmaraṇanti vipassitabbabhāvena gahitaṃ  sabbaṃ saṅkhāragatamāha ^a^V2.0414^ea^. paṭisaṅkhānaṃ nāma jānanaṃ, tañca bhaṅgānupassanāya adhippetattā bhaṅgato  dassanamevāti āha ^b^``jānitvā khayato vayato disvāti attho''^eb^ti. tassa ñāṇassāti  sambandho.</p>
              <p>[03] rūpārammaṇameva ^b^rūpārammaṇatā^eb^ yathā ``devo eva devatā''ti imamatthaṃ dassetuṃ ^b^``rūpārammaṇaṃ  citta''^eb^nti vuttaṃ. ^b^rūpārammaṇatā^eb^ti vā bhummatthe paccattavacananti dassento ^b^``atha  vā rūpārammaṇabhāve''^eb^ti āha. ^b^aparena cittena bhaṅgaṃ anupassatī^eb^ti vipassanāvisayaṃ  bhaṅgānupassanamāha. evañhi bhaṅgānupassanā paguṇā hoti, ārammaṇañcassa vibhūtataraṃ hutvā  upaṭṭhāti. ^b^ñāta^eb^nti ārammaṇamāha anupassanāvasena ñātattā. ^b^ñāṇa^eb^nti anupassanāñāṇaṃ.  ^b^ubhopi vipassatī^eb^ti tadubhayampi khayato vayato vipassatīti. ayaṃ hettha saṅkhepattho --  rūpassa yāva jarāmaraṇassa khayato vayato dassanaṃ ārammaṇapaṭisaṅkhātaṃ, dassanakañāṇassa khayato  vayato dassanaṃ ārammaṇapaṭisaṅkhāya bhaṅgassa anupassananti ubhayattha paññā. purimaṃ vā tadabhāve  abhāvato pacchimāyaṃ pakkhipitvā pacchimā eva paññā vipassane ñāṇanti.</p>
              <p>[03] ^b^etthā^eb^ti ``tassa cittassa...pe0... bhaṅgaṃ anupassatī''ti ettha. ^b^anekehi ākārehī^eb^ti  aniccato anupassanādīhi anekehi ākārehi. ^b^anu^eb^-saddo ``bhiyyo''ti etasmiṃ  attheti āha ^b^``punappunaṃ passatī''^eb^ti.</p>
              <p>[03] idha saṅkhatadhammo nāma jātijarāmaraṇapakatiko, tassa jāti ādikoṭi, jarā majjhimakoṭi,  maraṇaṃ osānakoṭi. tattha kiñcāpi uppādāditividhampi saṅkhatalakkhaṇatāya aniccalakkhaṇaṃ,  tathāpi jātijarāsu diṭṭhāsu na tathā aniccalakkhaṇaṃ pākaṭaṃ hutvā upaṭṭhāti yathā  vayakkhaṇeti āha ^b^``bhaṅgo nāma aniccatāya paramā koṭī''^eb^ti, uttamā koṭi ^a^M2.0441^ea^  pariyosānakoṭīti attho. yathā hi jarādhammaṃ, maraṇadhammameva ca jāyatīti ^b^jāti^eb^  aniccatāya ādi koṭi, tathā jātidhammaṃ, maraṇadhammameva ca jīratīti ^b^jarā^eb^ majjhimā  koṭi, jātidhammaṃ, jarādhammameva ca bhijjatīti ^b^bhaṅgo^eb^ paramā koṭīti. ^b^aniccato  anupassatī^eb^ti na kalāpato sammasanto viya ``aniccaṃ khayaṭṭhenā''ti (paṭi0 ma0 1.48)  anumānavasena, nāpi āraddhavipassako viya udayaggahaṇapubbakavayadassanavasena, atha kho udayabbayañāṇānubhāvena  paccakkhato upaṭṭhitesu udayavayesu vuttanayena udayaṃ muñcitvā bhaṅgadassanavaseneva aniccato  anupassati, evaṃ anupassato panassa niccagāhassa lesopi natthīti ^a^V2.0415^ea^ āha ^b^``no niccato''^eb^ti.  tathā hesa niccasaññaṃ pajahatīti vuccati. ettha ca ``aniccato eva anupassatī''ti  eva-kāro luttaniddiṭṭhoti tena nivattitamatthaṃ dassetuṃ ^b^``no niccato''^eb^ti vuttaṃ.  na cettha dukkhato anupassanādinivattanamāsaṅkitabbaṃ paṭiyogīnivattanaparattā, eva-kārassa  upari desanāruḷhattā ca tāsaṃ. ^b^dukkhato anupassatī^eb^tiādīsupi eseva nayo. </p>
              <p>[01] aniccato tāva anupassanā bhaṅgānupassakassa yuttā ``bhaṅgo nāma aniccatāya paramā koṭī''ti,  dukkhādito pana kathanti āha ^b^``aniccassa dukkhattā''^eb^tiādi. etena yaṃ aniccaṃ,  taṃ ekantato dukkhaṃ anattā, tato ca na abhinandaniyādirūpaṃ. tasmā upari nibbattetabbato  ñāṇaparikammatthañca itarāsampi channaṃ anupassanānaṃ vasena anupassatīti dasseti. keci  panettha ^b^``aniccato anupassati, no niccato^eb^tiādinā visuṃ dassanakiccaṃ natthi,  bhaṅgadassaneneva sabbaṃ diṭṭhaṃ hotī''ti vadanti, taṃ bhaṅgānupassanāya matthakappattiyaṃ yuttaṃ,  tato pana pubbabhāge anekākāravokārā anupassanā icchitabbāva. aññathā ``aniccato  anupassatī''tiādikā (paṭi0 ma0 1.51) pāḷi, ``anekehi ākārehi punappunaṃ  passatī''ti āgatā tassā aṭṭhakathā ca virodhitā siyā. ^b^tadeva^eb^ aniccato diṭṭhameva  sabbasaṅkhāragataṃ.</p>
              <p>[03] ^b^na taṃ abhinanditabba^eb^nti taṃ saṅkhāragataṃ taṇhādiṭṭhābhinandanavasena ``etaṃ mama, eso me attā''ti  na abhinanditabbaṃ. ^b^na tattha rañjitabba^eb^nti tattha saṅkhāragate rañjanavasena na pavattitabbaṃ,  kāmarāgo, bhavarāgo vā na pavattetabboti ^a^M2.0442^ea^ attho. ^b^rāgaṃ nirodhetī^eb^ti  rāgaṃ vikkhambhananirodhaṃ pāpeti, vikkhambhetīti attho. tenāha ^b^``lokikeneva tāva  ñāṇenā''^eb^ti. sati ca vikkhambhane kathaṃ samudayoti āha ^b^``no samudeti, samudayaṃ  na karotī''^eb^ti.</p>
              <p>[03] ^b^evaṃ viratto^eb^ti evaṃ bhaṅgānupassanānusārena viratto. yathā diṭṭhaṃ sampati upaṭṭhitaṃ saṅkhāragataṃ  nirodheti nirodhaṃ manasi karoti, adiṭṭhampi atītānāgataṃ anvayañāṇavasena yathā idaṃ  etarahi, evaṃ itarepīti anuminanto nirodheti manasikatassāpi nirodhaṃ karoti.  ^b^no samudetī^eb^ti etthāpi eseva nayo, no samudayaṃ manasi karotīti attho. </p>
              <p>[01] ^b^evaṃ paṭipanno^eb^ti evaṃ vuttappakārena aniccānupassanādivasena paṭipanno. ^b^saddhiṃ  khandhābhisaṅkhārehi^eb^ ^a^V2.0416^ea^ ^b^kilesānaṃ pariccajanato^eb^ti khandhehi, abhisaṅkhārehi ca saha kilesānaṃ  pajahanato. kilese hi pajahanto tannimittakakammaṃ, tato nibbattanake khandhe ca pajahati  nāma. ^b^saṅkhatadosadassanenā^eb^ti saṅkhatadhammesu aniccadukkhatādiādīnavadassanena. ^b^tabbiparīte^eb^ti  niccasukhādisabhāve. ^b^tanninnatāyā^eb^ti tadadhimuttatāya. ^b^paṭinissagga^eb^saddo pariccāgattho,  pakkhandanattho cāti paṭinissaggassa duvidhatā vuttā. tattha ^b^pakkhandanaṃ^eb^ adhimuccanaṃ.  ^b^yathāvuttenā^eb^ti tadaṅgādippahānappakārena, tanninnappakārena ca. ^b^nibbattanavasenā^eb^ti  uppādanavasena. nibbattento hi kilese ādiyatīti te anibbattento kilese na  ādiyati nāma. ^b^adosadassitāvasenā^eb^ti dosānaṃ adassāvibhāvena. saṅkhatārammaṇaṃ ādiyatīti  yojanā. anādīnavadassitāya hi saṅkhāre ādiyatīti ādīnavadassitāya te na ādiyati  na gaṇhāti. </p>
              <p>[03] 743^b^.^eb^ ^b^assā^eb^ti yogino. ^b^tehi ñāṇehī^eb^ti aniccānupassanādiñāṇehi. ^b^ta^eb^nti  pahānaṃ. ^b^niccasañña^eb^nti niccagāhaṃ, saññāsīsena niddeso. ^b^sukhasaññaṃ attasañña^eb^nti  etthāpi eseva nayo. ^b^sappītikaṃ taṇha^eb^nti sauppilāvitaṃ abhipatthanaṃ. </p>
              <p>[03] 744^b^.^eb^ ^b^``vatthusaṅkamanā''^eb^ti ettha vipassanāya pavattiṭṭhānabhāvato rūpādiārammaṇaṃ ``vatthū''ti  adhippetanti dassento ^b^``rūpassā''^eb^tiādimāha. tattha ^b^saṅkamanā^eb^ti vipassanābhāvasāmaññato  ekattanayena vuttaṃ ^a^M2.0443^ea^, aññathā aññadeva rūpabhaṅgavisayaṃ ñāṇaṃ, aññadeva  tadārammaṇacittabhaṅgavisayanti kuto saṅkamanā. paññāvivaṭṭanāyapi eseva nayo. ^b^paññāyā^eb^ti  udayabbayadassanavasena pavattamānāya vipassanāpaññāya. vayasseva gahaṇavasena udayato vinivaṭṭanā.  tenāha ^b^``udayaṃ pahāya vaye santiṭṭhanā''^eb^ti. ^b^``anantarameva āvajjanasamatthatā''^eb^ti  iminā bhaṅgānupassanāya paguṇabalavabhāvamāha. </p>
              <p>[03] 745^b^.^eb^ ^b^ubho^eb^ti diṭṭhādiṭṭhabhāvena dvepi ārammaṇāni. ^b^ekavavatthanā^eb^ti khaṇabhaṅguratāya samānāti  vavatthāpanā.</p>
              <p>[03] ^b^saṃvijjamānamhī^eb^ti paccakkhato upalabbhamāne paccuppanne. ^b^visuddhadassano^eb^ti bhaṅgadassanassa  paribandhavidhamanena visuddhañāṇo, suvisuddhabhaṅgadassanoti attho. ^b^tadanvayaṃ netī^eb^ti tassa  paccuppannasaṅkhārabhaṅgadassino ñāṇassa anvayaṃ anugatabhūtaṃ ñāṇaṃ pavatteti. kattha pana pavattetīti  ^a^V2.0417^ea^ āha ^b^``atītanāgate''^eb^ti, atīte, anāgate ca saṅkhāragate. ^b^sabbepī^eb^tiādi tassa pavattanākāradassanaṃ.</p>
              <p>[03] ^b^bhaṅgasaṅkhāte nirodhe,^eb^ na nibbānasaṅkhāteti adhippāyo. ^b^esā^eb^ti yā ārammaṇanvayena ubho  diṭṭhādiṭṭhe khaṇabhaṅguratāya ekabhāvena vavatthāpanā, esā vayalakkhaṇe vipariṇāmalakkhaṇe ^b^vipassanā^eb^  bhaṅgānupassanāti attho. </p>
              <p>[03] 746^b^.^eb^ ^b^ārammaṇañca paṭisaṅkhā^eb^tiādi bhaṅgānupassanāya duppaṭivijjhattā vuttassevatthassa  daḷhīkaraṇaṃ. tayidaṃ bhaṅgadassanaṃ saṅkhārānaṃ avasavattanāvabodhanena anattalakkhaṇapaṭivedhāyāti  taṃ dassento ^b^``suññato ca upaṭṭhāna''^eb^nti āha. ārammaṇassa hi bhaṅgārammaṇacittassa ca  bhaṅgamanupassato visesato saṅkhārā suññā hutvā upaṭṭhahanti. tenāha ^b^``tasseva''^eb^ntiādi.</p>
              <p>[03] ^b^na catthi añño^eb^ti ettha imasmiṃ loke añño khandhavinimutto attā nāma koci natthi.  ^b^tesaṃ khayaṃ passatī^eb^ti tesaṃ dhammānaṃ khaṇe khaṇe upaṭṭhahantaṃ bhaṅgaṃ passati. yathāvuttāya  appamādapaṭipattiyā ^b^appamatto^eb^. yathā kiṃ? ^b^maṇiṃva vijjhaṃ vajirena yoniso^eb^  yathā nāma kusalo puriso upāyena maṇiṃ vijjhanto maṇissa chiddameva passati manasi karoti  ^a^M2.0444^ea^, na maṇissa vaṇṇādiṃ, evameva saṅkhārānaṃ nirantaraṃ bhaṅgameva yoniso manasi  karoti, na saṅkhāreti adhippāyo. yathā vā vajirena maṇiṃ vijjhantassa viddhaṭṭhānaṃ na puna  ruhati, evaṃ vajirasadisena bhaṅgānupassanāñāṇena bhaṅge diṭṭhe na puna niccagāho ruhati,  evaṃ bhaṅgameva passatīti attho.</p>
              <p>[03] ^b^yā ca ārammaṇapaṭisaṅkhā^eb^ti ``rūpārammaṇatā cittaṃ uppajjitvā bhijjati, taṃ ārammaṇaṃ  paṭisaṅkhā''ti (paṭi0 ma0 1.51) evamāgatā yā ca ārammaṇapaṭisaṅkhā, ``tassa cittassa  bhaṅgaṃ anupassatī''ti evaṃ vuttā ^b^yā ca bhaṅgānupassanā,^eb^ ``saṅkhārāva bhijjanti,  tesaṃ bhedo maraṇaṃ, na añño koci atthī''ti evaṃ vuttaṃ ^b^yañca suññato upaṭṭhānaṃ,^eb^  ayaṃ evaṃ tidhā vuttāpi ^b^adhipaññāvipassanā nāmā^eb^ti attho. </p>
              <p>[03] 747^b^.^eb^ ^b^aniccānupassanādīsū^eb^ti aniccadukkhānattānupassanāsu. ^b^nibbidādīsū^eb^ti  nibbidāvirāganirodhapaṭinissaggānupassanāsu ^a^V2.0418^ea^. ^b^tayo upaṭṭhāne^eb^ti aniccādivasena tividhe  upaṭṭhāne. khayato vayato upaṭṭhānañhi aniccato upaṭṭhānaṃ, bhayato upaṭṭhānaṃ dukkhato, suññato  upaṭṭhānaṃ anattatoti. ^b^diṭṭhīsū^eb^ti diṭṭhinimittaṃ ^b^na vedhati^eb^. tā hi asaṃhīratāya  na calati. </p>
              <p>[03] 748^b^.^eb^ ^b^dubbalabhājanassa viyā^eb^ti tintāamamattikābhājanassa viya bhedameva passatīti sambandho.  ettha ca ^b^dubbalabhājanūpamā^eb^ sarasabhiduratādassanatthaṃ, ^b^vippakiriyamānasukhumarajūpamā^eb^  aññamaññaṃ asambandhatādassanatthaṃ, ^b^bhijjiyamānatilūpamā^eb^ khaṇe khaṇe bhijjanakabhāvadassanatthanti  daṭṭhabbā. ^b^bhedamevā^eb^ti vināsameva ^b^passati^eb^ uppādādīnaṃ aggahaṇato. ^b^evamevā^eb^ti  yathā udakabubbuḷakāni udakatalādipaccayaṃ paṭicca uppannāni na ciraṭṭhitikāni sīghaṃ  sīghaṃ bhijjanti, evameva sabbe rūpārūpadhammā kammādipaccayaṃ paṭicca uppannā khaṇaṭṭhitikā  sīghaṃ sīghaṃ bhijjantīti bhedameva passati. turitaturitañhi nesaṃ bhedadassanatthaṃ ^b^``bhijjanti  bhijjantī''^eb^ti āmeḍitavacanaṃ.</p>
              <p>[03] marīcipi ittarakālikāva, nissayapabandhavasena pana ciratarupaṭṭhānanti ^b^``yathā passe marīcika''^eb^nti  vuttaṃ, na ayāthāvupaṭṭhānatova. ^b^loka^eb^nti khandhalokaṃ. ^b^maccurājā na passati^eb^ arahattādhigamena  punabbhavābhāvato. </p>
              <p>[03] 749^b^.^eb^ ^b^bhavadiṭṭhippahāna^eb^nti ^a^M2.0445^ea^ sassatadiṭṭhiyā vikkhambhanaṃ. na hi nirantaraṃ  bhaṅgameva passato sassatadiṭṭhiyā avasaro atthi. tato eva jīvite nirālayattā ^b^jīvitanikantipariccāgo.  sadā^eb^ti sabbakālaṃ rattindivaṃ. bhāvanāya ^b^yuttappayuttatā^eb^. icchācārānaṃ dūrībhāvato  ^b^visuddhājīvitā. ussukkappahānaṃ^eb^ kiccākiccesu abyāvaṭatā tibbasaṃvegattā.  ^b^vigatabhayatā^eb^ kutocipi nibbhayatā attasinehābhāvato. ^b^khantisoraccapaṭilābho^eb^ aniccatāya  sudiṭṭhattā. pantasenāsanesu adhikusalesu ca aratiyā, kāmaguṇesu ratiyā ca sahanato  abhibhavanato ^b^aratiratisahanatā^eb^.</p>
              <p>[03] ^b^imāni aṭṭhagguṇamuttamānī^eb^ti liṅgavipallāsena vuttaṃ. ^b^ma^eb^-kāro ca padasandhikaro,  bhavadiṭṭhippahānādike ime aṭṭha uttamānisaṃseti attho. ^b^tahi^eb^nti tattha bhaṅgānupassanāyanti  attho. </p>
              <p>[06] bhaṅgānupassanāñāṇaṃ niṭṭhitaṃ. </p>
            </h4>
          </h3>
          <h3>
            <h3n> bhayatupaṭṭhānañāṇakathāvaṇṇanā </h3n>
            <h4>
              <h4n> </h4n>
              <p>[03] 750^b^.^eb^ ^b^sabbasaṅkhārāna^eb^nti ^a^V2.0419^ea^ tebhūmakānaṃ sabbasaṅkhārānaṃ. adhikāravasena hi padesasabbavisayo  idha ^b^sabba^eb^saddo. ^b^āsevantassā^eb^ti ādaravasena sevantassa pavattentassa. ^b^bhāventassā^eb^ti  vaḍḍhentassa brūhentassa. ^b^bahulīkarontassā^eb^ti punappunaṃ karontassa yuñjantassa.  ^b^pabhedakā^eb^ti khaṇe khaṇe bhijjanavasena pabhedakā. ājīvikā byādhiādinimittaṃ  maritukāmassa, amaritukāmassāpi sūrassa bhāyitabbampi na bhayato upaṭṭhātīti ^b^``sukhena  jīvitukāmassa bhīrukapurisassā''^eb^ti vuttaṃ. yathā bhīrukajātikassa sīhādayo  santāsanimittaṃ bhayānakabhāvato, tathā yogino bhaṅgato dissamānā saṅkhārāti āha ^b^``sīha...pe0...  upaṭṭhahantī''^eb^ti. ^b^paccuppannā^eb^ti addhāpaccuppannā oḷārikā dīghatarapabandhā, khaṇapaccuppannā  sukhumatarā ittarakālā, santatipaccuppannā majjhimā idha ādito pariggahetabbā. bhayato  bhāyitabbato upatiṭṭhanakesu ñāṇaṃ ^b^bhayatupaṭṭhānañāṇaṃ^eb^.</p>
              <p>[03] yathā ^a^M2.0446^ea^ itthiyā puttānaṃ sīsassa chinnatā chijjamānatā gayhamānā bhayāvahā,  evaṃ yogino tiyaddhagatānaṃ saṅkhārānaṃ nirodhā gayhamānāti imamatthaṃ dassetuṃ ^b^``ekissā  kira itthiyā''^eb^tiādi vuttaṃ.</p>
              <p>[03] yathā pūtibhūtaṃ odanādi na sabhāvena tiṭṭhati vinassati, evaṃ yassā itthiyā vijātavijātā  puttā na jīvanti maranti eva, sā ^b^``pūtipajā''^eb^ti vuttā. pūtipajāggahaṇañcettha  visesato gabbhagatamaraṇacintādassanena yogino anāgatasaṅkhāranirodhasanniṭṭhānadassanatthaṃ. atītapaccuppannasaṅkhāranirodho  hissa supākaṭo evāti na so upamāya sādhetabbo. antimabhavikassa ca yogino sattakkhattuṃ  paramādibhāvino atīte dukkhabahutāya, anāgatadukkhaparittatāya ca dassanatthaṃ bahupajāva  itthī nidassitā.</p>
              <p>[03] tattha yathā tassā nava puttā matā, evaṃ ajjhattādippabhedā atītā saṅkhārā, vusitapubbā  vā nava sattāvāsā daṭṭhabbā, mīyamānaputto viya paccuppannā saṅkhārā, pavattamāno vā  sattāvāso daṭṭhabbo. ajātaputto viya anāgatā saṅkhārā, bhāvī vā sattāvāso daṭṭhabbo.  evamavaṭṭhite yadeke dasaputtamātaraṃ aggahetvā navaputtamātuggahaṇaṃ sātthakanti vadanti,  tadapāhataṃ hoti ^a^V2.0420^ea^. dārakānaṃ maraṇassa cirakālikattā ^b^maraṇānussaraṇa^eb^nti vuttaṃ.  gabbhagato appaccakkhatāya bhāvīpakkheyeva tiṭṭhatīti adhippāyena kucchigato anāgatasaṅkhāraṭṭhāniyo  vutto. ^b^etasmiṃ khaṇe^eb^ti bhaṅgadassanamukhena saṅkhārānaṃ bhayānakabhāvena upaṭṭhānakkhaṇe. </p>
              <p>[03] 751^b^.^eb^ ^b^na bhāyati^eb^ ñāṇassa bhāyanākārena appavattanato. paṭighacittuppādavasena hi bhāyanaṃ,  ñāṇaṃ pana bhāyitabbavatthuṃ bhāyitabbanti yāthāvato jānāti. tenāha ^b^``atītā...pe0...  tīraṇamattamevā''^eb^ti, tisso aṅgārakāsuyo atitāpena tikkhamajjhamudubhedāti adhippāyo.  kāmabhavādīnañhi tiṇṇaṃ bhavānaṃ nidassanabhāvena tāsaṃ gahaṇaṃ, tathā khadirādisūlattayassa  appaṇītādibhāvato. tenāha ^b^``kevalaṃ hī''^eb^tiādi. ^b^assā^eb^ti ñāṇassa. ^b^byasanāpannā^eb^ti  nānāvidhavipulānatthapatitā. ^b^bhayato^eb^ti bhāyitabbato.</p>
              <p>[03] ^b^saṅkhāranimitta^eb^nti ^a^M2.0447^ea^ ``saṅkhārānaṃ samūhādighanavasena, sakiccaparicchedatāya  ca saviggahānaṃ viya upaṭṭhāna''nti vuttovāyamattho. saṅkhārānaṃ pana tathā upaṭṭhānaṃ saṅkhāravinimuttaṃ  na hotīti āha ^b^``atītā...pe0... adhivacana''^eb^nti. ^b^maraṇamevā^eb^ti bhaṅgameva. ^b^tenā^eb^ti  bhaṅgadassanena. khaṇe khaṇe bhaṅgameva passato hi nimittasaññitaṃ saṅkhāragataṃ aniccatāya vuttanayena  sappaṭibhayaṃ hutvā upaṭṭhāti. pavattaṃ nāma kāmaṃ sabbā bhavapavatti, matthakappattāya  pana bhaṅgānupassanāya sabbabhavesu abhiṇhasampaṭipīḷanassa suṭṭhutaraṃ upaṭṭhānato santasukhābhimatāpi  bhavā dukkhasabhāvatāya bhayato upaṭṭhahantīti dassanatthaṃ ^b^``pavattanti rūpārūpabhavapavattī''^eb^tiādi  vuttaṃ. ^b^ubhaya^eb^nti nimittaṃ, pavattañca. dvayampi hi taṃ attasuññameva hutvā upaṭṭhahatīti. </p>
              <p>[06] bhayatupaṭṭhānañāṇaṃ niṭṭhitaṃ. </p>
            </h4>
          </h3>
          <h3>
            <h3n> ādīnavānupassanāñāṇakathāvaṇṇanā </h3n>
            <h4>
              <h4n> </h4n>
              <p>[03] 752^b^.^eb^ ^b^tāṇa^eb^nti saṅkhārahetukā anattato rakkhaṇaṃ. ^b^neva paññāyati^eb^ sabbabhavādīnaṃ sādīnavatāya  ekasadisattā. ^b^leṇa^eb^nti tassa pariharaṇatāṇāya upalīyanaṃ. ^b^gatī^eb^ti tadatthaṃ gantabbaṭṭhānaṃ.  ^b^paṭisaraṇa^eb^nti tasseva paṭisaraṇaṭṭhānaṃ. ^b^patthanā^eb^ti āsīsanā na hoti.  etena ``netaṃ ^a^V2.0421^ea^  mamā''ti taṇhāgāhābhāvamāha. ^b^parāmāso^eb^ti diṭṭhiparāmāso. tena ``eso me  attā''ti diṭṭhigāhābhāvamāha. taṇhāgāhābhāveneva cettha ``esohamasmī''ti mānagāhābhāvopi  vuttoyeva hoti, ^b^vā^eb^-saddaggahaṇena vā.</p>
              <p>[03] idāni patthanādīnamabhāve kāraṇaṃ dassetuṃ ^b^``tayo bhavā''^eb^tiādi vuttaṃ. tattha ^b^tayo  bhavā aṅgārakāsuyo viya^eb^ jātiādidukkhādhiṭṭhānabhāvena mahābhitāpatāya. ^b^cattāro  mahābhūtā^eb^ kaṭṭhamukhapūtimukhāggimukhasatthamukhasaṅkhātā ^b^ghoravisāasīvisā viya^eb^ kāyassa  thaddhatāvissandanadāhacchedadukkhavidhānato visesato, avisesato pana āsayato, visavikārato,  anatthadānato, durupacārato, durāsadato, akataññuto, avisesakārito, anekādīnavūpaddavato  ca. ``cattāro āsīvisā uggatejā ghoravisāti kho, bhikkhave ^a^M2.0448^ea^, catunnetaṃ  mahābhūtānaṃ adhivacana''nti (saṃ0 ni0  4.238) hi vuttaṃ. ^b^pañcakkhandhā^eb^ ekakkhandhabhede  aññakkhandhānavaṭṭhānato. aññamaññāghātanato, maraṇadukkhāvahanato ca ^b^ukkhittāsikavadhakā  viya^eb^. vuttampi cetaṃ ``ukkhittāsiko vadhakoti kho, bhikkhave, pañcannetaṃ upādānakkhandhānaṃ  adhivacana''nti. ^b^cha ajjhattikāyatanāni^eb^ attattaniyabhāvena gahitānipi tato rittabhāvato  ^b^suññagāmo viya^eb^ bhojanādigayhupagamettha atthīti paviṭṭhasuññagāmo viya. tathā hi vuttaṃ -- </p>
              <p>[02] ``suññagāmoti kho, bhikkhave, channetaṃ ajjhattikānaṃ āyatanānaṃ adhivacanaṃ. cakkhuto  cepi naṃ, bhikkhave, paṇḍito byatto medhāvī upaparikkheyya, rittakaññeva khāyati,  tucchakaññeva khāyati, suññakaññeva khāyatī''ti (saṃ0 ni0  4.238) -- </p>
              <p>[25] ādi. ^b^cha bāhirāyatanāni gāmaghātakacorā viya^eb^ sabbathāpi ghātakabhāvato. tenevāha  ``corā gāmaghātakāti kho, bhikkhave, channetaṃ bāhirānaṃ āyatanānaṃ adhivacanaṃ. cakkhu,  bhikkhave, haññati manāpāmanāpesu rūpesū''tiādi. rāgaggiādīhi ^b^ekādasahi aggīhi^eb^.  vuttañhetaṃ -- </p>
              <p>[02] ``cakkhu, bhikkhave, ādittaṃ. kena ādittaṃ? rāgagginā dosagginā mohagginā  jātiyā jarāya maraṇena sokehi paridevehi dukkhehi domanassehi upāyāsehī''ti (saṃ0  ni0  4.28) -- </p>
              <p>[25] ādi ^a^V2.0422^ea^. saṅkhārānaṃ gaṇḍādisadisatā heṭṭhā vuttāyeva. ^b^nirassādā^eb^ti assādetabbarahitā  dukkhasabhāvattā. ^b^nirasā^eb^ti sampattirahitā vipattipariyosānattā. sabbattha yathā  heṭṭhā nirassādā nirasā mahāādīnavarāsibhūtā hutvā upaṭṭhahantīti sambandho, evaṃ uparipi  ``savāḷakamiva vanagahana''ntiādīsu taṃ ānetvā sambandhitabbaṃ.</p>
              <p>[03] ^b^sasaddūlā^eb^ti sabyagghā. ^b^gāhā^eb^ kumbhilādayo. ^b^rakkhaso^eb^ dakarakkhaso. ^b^``nirasaṃ  nirassāda''^eb^nti iminā ādīnavassa abbokiṇṇataṃ dasseti. tathā hissa yogino  sabbesu bhavādīsu sabbepi saṅkhārā nissaggato nirantaraṃ sappaṭibhayāva hutvā upaṭṭhahanti.  yañca sappaṭibhayaṃ, taṃ sādīnavaṃ. tenāha ^b^``tasseva''^eb^ntiādi.</p>
              <p>[03] ^b^ya^eb^nti ^a^M2.0449^ea^ ādīnavañāṇaṃ. ^b^idaṃ vutta^eb^nti idaṃ dasavatthukaṃ dvādasavārapaṭimaṇḍitaṃ  anvayabyatirekavasena tasseva padabhājanaṃ ^b^paṭisambhidāyaṃ^eb^ vuttaṃ.</p>
              <p>[03] ^b^uppādo bhaya^eb^nti saṅkhārānaṃ uppādo akhemaṭṭhena bhayavatthutāya bhayaṃ. uppādamūlakañhi  sabbaṃ taṃ sabbavatthukanti sabyasanaṃ. ^b^pavattaṃ bhaya^eb^ntiādīsupi eseva nayo. natthi  etassa uppādo, na vā etasmiṃ adhigate saṅkhārānaṃ āyatiṃ uppādoti ^b^anuppādo,^eb^ nibbānaṃ.  tañca sabbaso bhayābhāvato paramassāsabhūtattā nibbhayaṭṭhena ^b^khema^eb^nti. ^b^santipade^eb^ti sabbasaṅkhārūpasamabhūte  amatapade. ^b^appavatta^eb^ntiādīhipi pavattādipaṭikkhepamukhena nibbānameva vadati. pavattiyaṃ  ādīnavaṃ disvā tadanantarameva nivattiyaṃ ānisaṃsadassanavasena sīghaṃ vipassanaṃ ussukkāpentānaṃ  vasena ^b^``uppādo bhayaṃ, anuppādo khema''^eb^nti tatiyavāro vutto. eseva nayo  chaṭṭhavārādīsupi. ettha ca ^b^uppādo^eb^ viseso, ^b^bhayaṃ^eb^ visesitabbaṃ sāmaññabhāvatoti  satipi dvinnaṃ padānaṃ samānādhikaraṇabhāve liṅgabhedo gahito. yathā ``dukkhasamudayo ariyasacca''nti  (dī0 ni0 3.354; ma0 ni0 3.374). esa nayo ^b^``gati bhaya''^eb^ntiādīsupi.</p>
              <p>[03] ^b^uppādo saṅkhārā^eb^ti ettha pana sabbesaṃ saṅkhārānaṃ uppādaṃ sāmaññena gahetvā saṅkhārā  bhedato vihitā sabbatthakameva tesaṃ vibhāgato vipassiyamānattāti vacanabhedo kato.</p>
              <p>[03] āyūhanaṃ paṭisandhiṃ ``dukkha''nti passatīti sambandho. ^b^ñāṇaṃ ādīnave ida^eb^nti  ādīnave visayabhūte ^a^V2.0423^ea^ idaṃ pañcavatthukaṃ ñāṇaṃ veditabbaṃ. ^b^ñāṇaṃ santipade^eb^ti  santipade ninnādibhāvena ṭhitaṃ idaṃ ñāṇanti attho. </p>
              <p>[03] 753^b^.^eb^ kammapaccayā paccuppannabhave uppajjamānānaṃ saṅkhārānaṃ uppādo pākaṭataro hutvā  upaṭṭhātīti āha ^b^``purimakammapaccayā idha uppattī''^eb^ti. pavattaṃ nāma idha pavattiyaṃ  dhammappavattīti āha ^b^``uppannassa pavattī''^eb^ti. ^b^sabbampī^eb^ti tiyaddhagataṃ rūpārūpaṃ ajjhattabahiddhādivibhāgaṃ  sabbampi. ^b^kamma^eb^nti etarahi pavattaṃ kammaṃ. ettha ca uppādapavattāayūhanaggahaṇena  paccuppannaddhapariyāpannā saṅkhārā gahitā, paṭisandhiggahaṇena anāgataddhapariyāpannā upādittā.  uppādaggahaṇena ca atītaddhapariyāpannā kammasaṅkhārā ulliṅgattā. nimittaggahaṇena pana sabbepi  gahitā. ^b^yāya gatiyā sā paṭisandhi hoti^eb^ sā ^a^M2.0450^ea^ nirayādibhedā gati sucaritaduccaritavasena  gantabbattā, sā panatthato taṃtaṃkammaniyamitā bhavasamaññārahā vipākakkhandhā, kaṭattā  ca rūpanti veditabbā. ^b^khandhānaṃ nibbattana^eb^nti sabbesampi khandhānaṃ nibbattanaṃ. ^b^pākaṭā  eva^eb^ saccavibhaṅge lakkhaṇādivasena niddiṭṭhattā. ^b^vatthuvasenā^eb^ti ārammaṇasaṅkhātapavattiṭṭhānavasena.  yadi te pañceva vatthubhāvena icchitā, atha kasmā sesā vuttāti āha ^b^``sesā tesaṃ  vevacanavasenā''^eb^ti. tena vipassakānaṃ ñāṇavipphārassa visayasaṃvaḍḍhanatthaṃ desanā vaḍḍhitāti  dasseti.</p>
              <p>[03] anvayato dassitassa ādīnavañāṇassa byatirekato dassanatthaṃ ^b^paṭipakkhañāṇadassanaṃ^eb^ ``yattha  uppādo natthi, tattha sabbena sabbaṃ bhayampi natthī''ti. ^b^``bhayatupaṭṭhānena vā''^eb^tiādinā  pavattiṃ dassetvā nivattidassanaṃ buddhānaṃ, anubuddhānañca āciṇṇametaṃ yathā purimaṃ  saccadvayaṃ dassetvā nirodhasaccadesanāti dasseti. yathā loke kassaci ādīnavadassanaṃ  niratthakampi hoti, na tathā idaṃ, idaṃ pana sātthakamevāti imamatthaṃ dassetuṃ ^b^``yasmā  vā''^eb^tiādi vuttaṃ. ^b^tappaṭipakkhaninnaṃ cittaṃ hoti^eb^ dāhābhibhūtassa sītaninnatā  viya suṭṭhu diṭṭhādīnavato ekaṃsena muñcitukamyatābhāvato.</p>
              <p>[03] ^b^bhaya^eb^nti bhāyitabbaṃ. ^b^``niyamato dukkha''^eb^nti etenassa dukkhabhāvena bhāyitabbatāti  bhāyitabbatā dukkhabhāvaṃ na byabhicaratīti dasseti. ^b^vaṭṭāmisaṃ^eb^ upādinnakkhandhāti  vadanti. tividhampi vaṭṭaṃ, vaṭṭasannissitañca ^b^vaṭṭāmisaṃ^eb^. kilesehi āmasitabbato  ^b^lokāmisaṃ,^eb^ pañca kāmaguṇā ^a^V2.0424^ea^. kilesā eva ^b^kilesāmisaṃ. saṅkhāramattamevā^eb^ti  ettha ^b^eva^eb^-saddena visaṅkhāraṃ nivatteti. na hi tattha sāmisatālesopi atthīti. ^b^matta^eb^-saddena  pana aparipuṇṇataṃ vibhāveti. na hi sabbasaṅkhāragataṃ sāmisanti. ^b^tasmā^eb^ti ``bhaya''nti  vuttassa dukkhādibhāvena niyatattā. yadi yaṃ bhayaṃ, taṃ dukkhādisabhāvameva, tathā  sati bhayādīsu ekeneva atthasiddhi. kasmā sabbāni gahitānīti anuyogaṃ manasi katvā  āha ^b^``evaṃ santepī''^eb^tiādi. yathā tesu eva saṅkhāresu aniccato dukkhato anattato  pavattivasena ākāranānattato anupassanānānattaṃ, evaṃ bhayākārādiākāranānattato ^b^pavattivasenevettha^eb^  ñāṇassa ^b^nānattaṃ^eb^ ^a^M2.0451^ea^. tattha bhayākārena pavattaṃ ñāṇaṃ ^b^bhayatupaṭṭhānañāṇaṃ,^eb^  itarākāravasena pavattaṃ ^b^ādīnavañāṇa^eb^nti daṭṭhabbaṃ.</p>
              <p>[03] yasmā ādīnavañāṇassa visayabhāvena vuttā pannarasāpi atthā uppādādīsu pañcasveva antogadhā,  tattha ca ñāṇaṃ anvayabyatirekavasena pavattanato dasavidhaṃ hoti. tasmā āha ^b^``dasa ñāṇe  pajānātī''^eb^ti. pajānanañca sātisayaṃ visayagatasammohavigamena asammūḷhaṃ, attanipi  asammūḷhamevāti attānampi pajānantaṃ viya hotīti katvā vuttaṃ. tenāha ^b^``paṭivijjhati  sacchikarotī''^eb^ti. ^b^dvinna^eb^nti dvīsu kusalasaddayogena hi bhummatthe sāmivacanaṃ yathā  ``kusalā naccagītassā''ti (jā0 2.22.94). ^b^kusalatā^eb^ti karaṇe paccattavacananti  āha ^b^``dvinnaṃ kusalatāyā''^eb^ti. ^b^dvinna^eb^nti vā dvinnaṃ ñāṇānaṃ vasenāti attho.  pavattiyā yāthāvato diṭṭhatāya tappaṭipakkhato santipadaṃ suvinicchitameva hutvā upaṭṭhāti.  tenassa cittaṃ paramadiṭṭhadhammanibbānādimicchāgāhavasena na vicalati. tattha suparidiṭṭhādīnavattāti  āha ^b^``nānādiṭṭhīsu na kampatī''^eb^tiādi. sesamettha uttānatthameva. </p>
              <p>[06] ādīnavānupassanāñāṇaṃ niṭṭhitaṃ. </p>
            </h4>
          </h3>
          <h3>
            <h3n> nibbidānupassanāñāṇakathāvaṇṇanā </h3n>
            <h4>
              <h4n> </h4n>
              <p>[03] 754^b^.^eb^ ^b^saṅkhāragate^eb^ti sabbasmiṃ tebhūmake saṅkhāre. ^b^nibbindatī^eb^ti ñāṇanibbidena  nibbedaṃ āpajjati. tathābhūto ca tattha ukkaṇṭhanto, anabhiramanto ca nāma hotīti vuttaṃ  ^b^``ukkaṇṭhati nābhiramatī''^eb^ti.</p>
              <p>[03] tattha ^a^V2.0425^ea^ anabhiramaṇassa upamaṃ dassetuṃ ^b^``seyyathāpī''^eb^tiādi vuttaṃ. anotattadahaṃ parikkhipitvā  ṭhitesu dviyojanasatubbedhesu yathākkamaṃ sānuañjanarajatasuvaṇṇasattaratanamayesugandhamādanakāḷakelāsasudassanacittakūṭabhedesu  pañcasu himavato mahāsikharesu pacchimo ^b^cittakūṭapabbato^eb^ nāma. sīhapapātādīsu  ^b^sattasu mahāsaresu^eb^.</p>
              <p>[03] ^b^suvaṇṇapañjare^eb^ti ^a^M2.0452^ea^ suvaṇṇamaye sīhapañjare. ^b^pakkhitto^eb^ti niruddho.  ^b^tividhe sugatibhave^eb^ti kāmasugatiādike tividhe sampattibhave.</p>
              <p>[03] hatthapādavālavatthikosehi bhūmiphusanehi sattahi patiṭṭhitoti ^b^sattapatiṭṭho. nagaramajjhe  nābhiramati^eb^ dvārapañjaranāḷanādiavabādhanabhayena. ^b^diṭṭhe^eb^ti adhimuttipubbakena anvayadassanena  diṭṭhe. tenāha ^b^``tanninnatappoṇatappabbhāramānaso''^eb^ti. </p>
              <p>[06] nibbidānupassanāñāṇaṃ niṭṭhitaṃ. </p>
              <p>[03] 755^b^.^eb^ ^b^taṃ paneta^eb^nti nibbidāñāṇamāha. ^b^ñāṇadvayenā^eb^ti bhayatupaṭṭhānādīnavānupassanāñāṇadvayena.  yasmā bhayato dissamānā eva saṅkhārā mahādīnavā, nibbinditabbā ca hutvā upaṭṭhahanti,  tasmā ekampi taṃ ñāṇaṃ tathābhāvanābalappattiyā avatthāvisesayuttaṃ tividhakiccasāmatthiyavantaṃ  hotīti vuttaṃ ^b^``atthato eka''^eb^nti. tenāha ^b^``sabbasaṅkhāre''^eb^tiādi.</p>
              <p>[03] tayidaṃ tāsaṃ anupassanānaṃ matthakappattivasena vuttaṃ, ādimhi pana bhinnasabhāvā eva pavattanti.  ^b^uppādesī^eb^ti pātvākāsi, vibhāvesīti attho. </p>
            </h4>
          </h3>
          <h3>
            <h3n> muñcitukamyatāñāṇakathāvaṇṇanā </h3n>
            <h4>
              <h4n> </h4n>
              <p>[03] 756^b^.^eb^ ^b^na sajjati^eb^ bahvādīnavatāya diṭṭhattā. ^b^muñcitukāmaṃ nissaritukāmaṃ hoti^eb^  anādikālikassa khandhassa pariññāyamānattā. ^b^muñcitukāmatā^eb^ tato attānaṃ nibbedhetukāmatā  nissaritukāmatā apagantukāmatā. ^b^pañjarapakkhitto^eb^ti pañjarena samoruddho. ^b^evamādayo^eb^ti  ^b^ādi^eb^-saddena ādittāṅgāraupasaṭṭhadesabyāḷasāpadākulavanagahanādīnaṃ saṅgaho daṭṭhabbo. </p>
              <p>[06] muñcitukamyatāñāṇaṃ niṭṭhitaṃ. </p>
            </h4>
          </h3>
          <h3>
            <h3n> paṭisaṅkhānupassanāñāṇakathāvaṇṇanā </h3n>
            <h4>
              <h4n> </h4n>
              <p>[03] 757^b^.^eb^ ^b^``sabbabhava^eb^ ^a^M2.0453^ea^ ^a^V2.0426^ea^ ^b^...pe0... muñcitukāmo''^eb^ti vatvā puna ^b^sabbasmā  saṅkhāragatā^eb^ti ^b^sabba^eb^ggahaṇaṃ sātisayamuttidassanatthaṃ adhikavacanaṃ aññamatthaṃ bodhetīti.  yañhi saṅkhārehi ananubandhassa muñcanaṃ, taṃ sātisayaṃ muñcanaṃ. taṃ pana vuccamānāya  paṭisaṅkhānupassanāya hotīti taṃ dassetuṃ ^b^``puna te evaṃ saṅkhāre''^eb^tiādi vuttaṃ.  tilakkhaṇaṃ āropetvā saṅkhārapariggaṇhanaṃ pubbepi katanti ^b^puna^eb^ggahaṇaṃ. bhavādigatassa  saṅkhārassa aparitulitassa abhāvato ^b^``te''^eb^ti vuttaṃ. anupassanākārassa apubbassapi  atthitāya ^b^``eva''^eb^nti vuttaṃ. idāni vuccamānākārenāti hi attho. saṅkhārānaṃ  pariggaṇhanaṃ nāma paripuṇṇalakkhaṇavaseneva hotīti ^b^``tilakkhaṇaṃ āropetvā''^eb^ti vuttaṃ.</p>
              <p>[03] ^b^anaccantikato^eb^tiādīsu yaṃ vattabbaṃ, taṃ heṭṭhā vuttameva. paṭhamena ^b^ādi^eb^-saddena  ``ādiantavantato niccapaṭikkhepato''ti evamādīnaṃ saṅgaho.</p>
              <p>[03] dutiyena ``udayabbayapaṭipīḷanato sukhapaṭikkhepato''ti evamādīnaṃ saṅgaho.</p>
              <p>[03] ^b^ajaññato^eb^ti amanuññato, asobhanato vā. ^b^jegucchato^eb^ti ``dhī''ti jigucchitabbato.  ^b^paṭikkūlato^eb^ti abhiruciyā paṭilomanena paṭikkūlabhāvato. na maṇḍanena hatā ^b^amaṇḍanahatā,^eb^  amaṇḍanena sakkā etesaṃ subhabhāvaṃ hantunti attho. amaṇḍanena vā tesaṃ asubhatā pākaṭā  hotīti ^b^amaṇḍanahatā^eb^. maṇḍanena vā na hantabbasabhāvā ``asūriyapassā''ti viya  ^b^amaṇḍanahatā^eb^. tato amaṇḍanahatabhāvatoti rūpasaṅkhāre sandhāya vadati. ^b^virūpato^eb^ti asundarato.  paṭighasaṃyojanavatthutāya passante attani bandhatīti ^b^bībhacchaṃ^eb^ ativiya virūpaṃ. yaṃ  diṭṭhamattameva domanassuppattinimittaṃ hoti. ajaññajigucchanīyatā hi gūthaṃ viya pariccajitabbaṃ  vā ^b^bībhacchaṃ^eb^. idha ^b^ādi^eb^-saddena ``asucito amanāpato''ti evamādīnaṃ saṅgaho.</p>
              <p>[03] catutthena ^b^ādi^eb^-saddena ``apariṇāyakato attapaṭikkhepato''ti evamādīnaṃ saṅgaho. </p>
              <p>[03] 758^b^.^eb^ ^b^aya^eb^nti ^a^M2.0454^ea^ ^a^V2.0427^ea^ yogāvacaro. ^b^muñcanassā^eb^ti puna ananubandhanatthaṃ sumuttamuñcanassa.  ^b^upāyasampādanattha^eb^nti aniccādivasena suṭṭhu pariggaṇhanaṃ parimaddanā upāyo, tassa sādhanatthaṃ.</p>
              <p>[03] macchagahaṇatthaṃ udake tattha tattha khipanti etanti ^b^khippaṃ,^eb^ macchānaṃ gahaṇakūṭapaṃ. ^b^oḍḍāpesī^eb^ti  osāresi, khipīti attho. ^b^sappa^eb^nti kaṇhasappaṃ. ^b^gahaṇe^eb^ti yathāgahitaṃ sappaṃ  achaḍḍetvā gahaṇe. ^b^hatthaṃ nibbeṭhetvā^eb^ti sappena attano bhogena veṭhitaṃ hatthapadesaṃ  nibbeṭhetvā mocetvā. ^b^āvijjhitvā^eb^ āveṭhikappahāpanena bhametvā. ^b^nissajjitvā^eb^ti  chaḍḍetvā.</p>
              <p>[03] ^b^tatthā^eb^tiādi upamāsaṃsandanaṃ. tattha ^b^āditovā^eb^ti viññutaṃ pattakāle. ^b^ghanavinibbhogaṃ  katvā^eb^ti kammaṭṭhānaṃ gahetvā samūhādighanaggahaṇaṃ bhinditvā. ^b^sumutta^eb^nti bhāvanapuṃsakaniddeso  ``visamaṃ candimasūriyā parivattantī''tiādīsu (a0 ni0  4.70) viya. saṅkhārānaṃ  niccādiākārena upaṭṭhātuṃ asamatthatā aniccasaññādibhedāya vipassanāya sātisayaṃ balavabhāvappattiyā,  sā ca saṅkhārānaṃ aniccādiākārassa suṭṭhutaraṃ sallakkhaṇenāti āha ^b^``tilakkhaṇāropanena...pe0...  pāpetvā''^eb^ti. yathā hi nibbuddhakaraṇe balavatarena paṭimallena tattha tattha muṭṭhippahārādinā  vimathito itaro tena yujjhituṃ asamatthataṃ pāpito hoti. na kevalaṃ asamatthataṃ pāpitova  hoti, atha kho maraṇamattaṃ dukkhaṃ vā maraṇaṃ vā pāpuṇāti, evametepi saṅkhārā evaṃ  dubbalabhāvaṃ pāpitā upariñāṇānubhāvena nibbisevanataṃ, sabbaso bhaṅgañca pāpuṇantīti. </p>
              <p>[03] 759^b^.^eb^ ^b^ettāvatā^eb^ti evaṃ ``anaccantikato''tiādinā parocattālīsāya ākārehi  saṅkhārānaṃ aniccādibhāvasallakkhaṇavasappavattena paṭisaṅkhānena.</p>
              <p>[03] ^b^aniccato manasikaroto^eb^tiādīsu yaṃ vattabbaṃ, taṃ bhayatupaṭṭhānakathāyaṃ (visuddhi0 2.750)  vuttanayameva. </p>
              <p>[01] ayaṃ pana viseso -- ^b^``paṭisaṅkhā''^eb^ti padassa ^b^``jānitvā''^eb^ti atthaṃ vatvā paṭisaṅkhānuppajjanakiriyānaṃ  samānakhaṇattā asatipi pubbāparakālatte saddavohāramattena evaṃ vuttanti dassento ^b^``kāma''^eb^ntiādimāha.  tena ``kusalaṃ ^a^M2.0455^ea^ dhammaṃ paṭicca kusalo dhammo uppajjati hetupaccayā  ^a^V2.0428^ea^ (paṭṭhā0  1.1.53), nihantvā timiraṃ sabbaṃ, uggatoyaṃ divākaro''ti ca evamādīsu viya  samānakālavasenāyaṃ saddapayogoti. tathā manañca dhamme ca paṭhamaṃ paṭicca pacchā na manoviññāṇassa  uppatti, evamidhāpīti dassetuṃ ^b^``manañca paṭiccā''^eb^tiādi vuttaṃ. ediso saddapayogo  yebhuyyena loke pubbakālavaseneva dissatīti pubbakālavaseneva idhāpi taṃ dassetuṃ  ^b^``ekattanayena vā...pe0... veditabba''^eb^nti āha. tassattho -- aparāparaṃ uppannesu  ñāṇesu purimassa vasena paṭisaṅkhānakiriyā, tadaññassa vasena uppajjanakiriyā ca yojetabbā,  na ca tāni bhedato apekkhitabbāni ekasantānapatitatāya ekattanayavasena gahitattāti. ^b^itarasmiṃ  padadvaye^eb^ti ``pavattaṃ paṭisaṅkhā, nimittañca pavattañca paṭisaṅkhā''ti imasmiṃ padadvaye. </p>
              <p>[06] paṭisaṅkhānupassanāñāṇaṃ niṭṭhitaṃ. </p>
            </h4>
          </h3>
          <h3>
            <h3n> saṅkhārupekkhāñāṇakathāvaṇṇanā </h3n>
            <h4>
              <h4n> </h4n>
              <p>[03] 760^b^.^eb^ saṅkhārānaṃ aniccadukkhākārādipariggaṇhanavasena pavattampi paṭisaṅkhānupassanāñāṇaṃ  visesato anattākārapariggaṇhanapadhānanti vuttaṃ ^b^``sabbe saṅkhārā suññāti pariggahetvā''^eb^tiādi.  tasmiñhi sati saccasampaṭivedho ijjhati, na asati. tadabhāvato hi aniccadukkhalakkhaṇapaññāpakampi  ^b^sarabhaṅgasatthārā^eb^dīnaṃ sāsanaṃ aniyyānikameva jātaṃ. atha vā tesaṃ niccasārādīhi  rittakaṃ sandhāya ^b^``sabbe saṅkhārā suññāti pariggahetvā''^eb^ti vuttaṃ. yañhi yato  rittakaṃ, taṃ tena suññanti. saṅkhārānaṃ attasuññatāya duviññeyyabhāvato anekavāraṃ  paṭividdhāyapi suññatānupassanāya daḷhībhāvāpādanatthaṃ ^b^``puna suññamida''^eb^ntiādi  āraddhaṃ. tattha yadaggena saṅkhārā anattatā, tadaggena anattaniyā. sati hi attani attaniyena  bhavitabbanti vuttaṃ ^b^``suññamidaṃ attena vā attaniyena vā''^eb^ti. ^b^dvikoṭika^eb^nti  dviaṃsikaṃ, attānaṃ neva disvā ñāṇacakkhunā paccakkhato, anumānato ca tassa anupalabbhanīyatoti  adhippāyo. paraṃ aññaṃ sattaṃ, saṅkhāraṃ vā parikkhārabhāve attano sukhadukkhasādhanabhāve  ṭhitaṃ na disvāti yojanā. puna pariggaṇhātīti sambandho. ^b^etthā^eb^ti etasmiṃ suññatānupassanādhikāre.</p>
              <p>[03] ^b^kvacī^eb^ti ^a^M2.0456^ea^ ^a^V2.0429^ea^ katthaci ṭhāne, kāle, dhamme vā. atha vā ^b^kvacī^eb^ti ajjhattaṃ,  bahiddhā vā. ^b^attano attāna^eb^nti sakattānaṃ. ``ayaṃ kho bhavaṃ brahmā mahābrahmā...pe0...  seṭṭho sajitā vasī pitā bhūtabhabyāna''ntiādinā (dī0 ni0 1.42) parehi parikappitaṃ  attānañca kassaci kiñcanabhūtaṃ na passatīti dassento ^b^``kassacī''^eb^tiādimāha.  tattha ^b^parassā^eb^ti ``parajāti, paro puriso''ti ca evaṃ gahitassa. ^b^na ca mama kvacanī^eb^ti  ettha ^b^mama^eb^-saddo aṭṭhāne payuttoti āha ^b^``mama-saddaṃ tāva ṭhapetvā''^eb^ti. ^b^parassa cā^eb^ti  attato aññassa. ``paro puriso''ti evaṃbhūto attho mamatthāya ṭhito, tassa vasena  mayhaṃ sabbaṃ sijjhatīti evaṃ ekaccadiṭṭhigatikaparikappitavasena paraṃ attānaṃ tañca attano  kiñcanabhūtaṃ na passatīti dassento ^b^``na ca kvacanī''^eb^tiādimāha. ettha ca ^b^nāhaṃ  kvacanī^eb^ti sakāttano abhāvaṃ passati. ^b^na kassaci kiñcanatasmi^eb^nti sakāttano eva  kassaci anattaniyataṃ passati. ^b^na ca mamā^eb^ti etaṃ dvayaṃ yathāsaṅkhyaṃ sambandhitabbaṃ. ^b^atthī^eb^ti  paccekaṃ. ^b^na ca kvacani parassa attā atthī^eb^ti parassa attano abhāvaṃ passati. ^b^tassa  parassa attano mama kiñcanatā na catthī^eb^ti parassa attano anattaniyataṃ passati. evaṃ ajjhattaṃ,  bahiddhā ca khandhānaṃ attattaniyasuññatā suddhasaṅkhārapuñjatā catukoṭikasuññatāpariggaṇhanena  diṭṭhā hoti. tena vuttaṃ ^b^``evamaya''^eb^ntiādi. </p>
              <p>[03] 761^b^.^eb^ ^b^``chahākārehī''^eb^tiādinā niddesādīsu tattha tattha āgate pakāre suññatānupassanāya  paribrūhanaṃ saṅgahetvā dasseti. tattha ^b^chahākārehī^eb^ti chahi gahaṇākārehi, gahetabbākārehi  vā. ^b^niccenā^eb^ti ``nicco''ti parikappitena attanā vā aññena vā kenaci.  ^b^niccenā^eb^ti vā niccabhāvena. dhuvādayo ``nicco''ti gahitasseva gahetabbākārā.  tabbibhāgena hi imassa chakkatā. tattha niccatā nāma kūṭaṭṭhatā. dhuvabhāvo thiratā.  sadā bhāvitā sassatatā. nibbikāratā avipariṇāmadhammatā. ^b^yāva jarāmaraṇā^eb^ti peyyālaṃ  akatvā pariyosānapadameva dasseti. </p>
              <p>[03] 762^b^.^eb^ na sāranti ^b^asāraṃ,^eb^ natthi etassa sāranti ^b^nissāraṃ^eb^. sārato apagataṃ,  sāraṃ vā tato apagatanti ^b^sārāpagataṃ^eb^. keci panettha ^a^M2.0457^ea^ ``niccasārasārena  vā sukhasārasārena vā attasārasārena vā''ti pāḷīti adhippāyena ``asāraṃ nissāraṃ  sārāpagata''nti padattayaṃ eko suññatāpariggahākāro, aññathā satteva ākārā siyuṃ,  na aṭṭhāti vadanti. apare pana ``subhasārasārenātipi ^a^V2.0430^ea^ pāḷiyaṃ atthīti `asāraṃ nissāraṃ  sārāpagata'nti idaṃ padattayaṃ `niccasārasārenā'tiādīsu paccekaṃ yojetabba''nti  vadanti. ^b^setavaccho^eb^ti setavaruṇako. ``minarukkho''tipi vadanti. ^b^pāḷibhaddako^eb^ti  kiṃsuko. </p>
              <p>[03] 763^b^.^eb^ niccasārādīnaṃ abhāvato ^b^rittato passati^eb^. parittato, lāmakattā vā ^b^tucchato^eb^.  attasārābhāvena ^b^suññato^eb^. sayaṃ anattatāya ^b^anattato^eb^. issariyassa abhāvato, kenaci  issariyaṃ kāretuṃ asakkuṇeyyatāya ca ^b^anissariyato^eb^. pheṇapiṇḍena bhājanādiṃ  kātukāmassa viya rūpassa niccatādiṃ kātukāmassa taṃ na sijjhati, sakaicchāvasena vā  kāci kiriyā natthīti ^b^akāmakāriyato^eb^. ``evaṃ rūpaṃ hotu, mā eva''nti  ^b^alabbhanīyato^eb^. sayaṃ aññassa vase na vattati, nāpi aññaṃ attano vase vattetīti ^b^avasavattakato^eb^.  yasmiṃ santāne sayaṃ tassa paro viya avidheyyatāya ^b^parato^eb^. kārakādi viya kāraṇehi,  phalena ca ^b^vivittato^eb^. na hi kāraṇena phalaṃ, phalena vā kāraṇaṃ sagabbhaṃ tiṭṭhati.  esa nayo vedanādīsupi. </p>
              <p>[03] 764^b^.^eb^ ^b^rūpaṃ na satto^eb^tiādīsu yo lokavohārena satto, rūpaṃ so na hotīti ayamattho  idha nādhippeto tassāvuttasiddhattā. na hi loko rūpamattaṃ ``satto''ti voharati,  bāhirakaparikappito pana attā ``satto''ti adhippeto. so hi tehi rūpādīsu sattavisattatāya  paresaṃ sañjāpanaṭṭhena ``satto''ti vuccati, rūpaṃ so na hotīti attho. suññatāpariggaṇhanañhetanti.  esa nayo ^b^na jīvo^eb^tiādīsupi. tattha jīvanaṭṭhena ^b^jīvo^eb^. naranaṭṭhena netubhāvena ^b^naro^eb^.  ``ahamasmī''ti mānuppattiṭṭhānatāya māno ettha vāti pavattatīti ^b^mānavo^eb^. thiyati  ettha gabbhoti ^b^itthī^eb^. padhānabhāvena puri setīti ^b^puriso^eb^ ^a^M2.0458^ea^. āhito  ahaṃmāno etthāti ^b^attā^eb^. paccattaṃ tassa tassa ahaṃkāravatthutāya ``aha''nti ca diṭṭhigatikehi  attā vuccati, rūpaṃ pana tādisaṃ na hotīti suññatāpariggaṇhanavidhiṃ dassetuṃ ^b^``rūpaṃ  na satto''^eb^tiādi vuttaṃ. tasmā aṭṭhahipi padehi rūpassa attasuññatāva dassitā.  itarehi catūhi tassa kiñcanatābhāvo. tattha ^b^na mamā^eb^ti mayhaṃ attano santakaṃ na hoti,  tathā aññassa attano santakaṃ na hoti, kassacipi attano santakaṃ na hoti attanoyeva  abhāvato. ^b^``na attaniya''^eb^nti padena pakāsito evattho pariyāyantarehi tīhipi padehi  pakāsito. esa nayo vedanādīsupi. </p>
              <p>[03] 765^b^.^eb^ heṭṭhā ^a^V2.0431^ea^ kalāpasammasanassa daḷhabhāvāya vuttasammasananayāpi suññatānupassanāya daḷhabhāvāya  saṃvattantīti dassento ^b^``tīraṇapariññāvasenā''^eb^tiādimāha. tattha bhayassa ahiṃsanena  ^b^asaraṇato^eb^. ``saraṇa''nti gahetuṃ ayuttatāya ^b^asaraṇībhūtato. ``anassādato''^eb^ti idaṃ  pāḷiyaṃ natthi. sati ca tecattālīsa ākārā siyuṃ. rūpappavattiyaṃ sabbādīnavūpaladdhiyā  ^b^ādīnavato. ``samudayato atthaṅgamato''^eb^ti idaṃ dvayaṃ yathā aniccato dassanaṃ panāḷikāya,  niccasāravirahadīpanena vā suññatāvibhāvanaṃ hoti, evaṃ suññatāvibhāvananti katvā  vuttaṃ. tathā ``yaṃ kho rūpaṃ paṭicca uppajjati sukhaṃ somanassaṃ, ayaṃ rūpassa assādo''ti  (saṃ0 ni0  3.26) dassanaṃ paccayapaccayuppannatāvibhāvanena suññatāvibhāvanaṃ. ``yaṃ  rūpaṃ aniccaṃ dukkhaṃ vipariṇāmadhammaṃ, ayaṃ rūpassa ādīnavo''ti (saṃ0 ni0  3.26)  ca dassanaṃ niccatādisuññatābhāvanato. tathā ``yo rūpe chandarāgavinayo chandarāgappahānaṃ,  idaṃ rūpassa nissaraṇa''nti evaṃ samudayādidassanānaṃ, itaresañca yathārahaṃ suññatānupassanānubrūhanatā  daṭṭhabbā. yaṃ pana ādīnavato dassanaṃ, pubbe vatvāpi puna vacanaṃ assādapaṭikkhepato  dassanaṃ sandhāya vuttanti veditabbaṃ. sesaṃ heṭṭhā vuttanayameva. vedanādīsupi dvācattālīsa  ākārā netabbāti āha ^b^``vedanaṃ...pe0... viññāṇaṃ aniccato...pe0... nissaraṇato  passatī''^eb^ti.</p>
              <p>[03] ^b^vuttampi ca^eb^ niddese ^b^etaṃ^eb^ suññatāpariggaṇhanakathāsandassanaṃ ``asukāya pāḷiyā ayaṃ  niddeso''ti dassanatthaṃ, tassa phalasandassanatthañca. </p>
              <p>[03] 766^b^.^eb^ evaṃ ^a^M2.0459^ea^ tīraṇapariññāvasena paccekaṃ khandhesu dvācattālīsāya ākārehi  suññataṃ pariggahetvāpi tividhānupassanāvaseneva bhāvanaṃ anuyuñjantassa saṅkhārupekkhāñāṇuppattīti  dassento ^b^``evaṃ suññato''^eb^tiādimāha. tattha ^b^pariggaṇhanto^eb^ti sammasanto. ^b^bhayañca  nandiñca vippahāyā^eb^ti ajjhupekkhakatāya saṅkhārānaṃ vipattiṃ nissāya uppajjanakabhayañceva  tesaṃ sampattiṃ nissāya uppajjanakapītiñca pajahitvā. atha vā bhayatupaṭṭhānavasena uppajjanakañāṇabhayañca  sammasanavasena uppajjanakapītisaṅkhātaṃ nandiñca pahāya. na hi sabbaso suññatāya diṭṭhāya  bhayanandīnaṃ avasaro atthi, atha kho upekkhāva saṇṭhāti. tenāha ^b^``saṅkhāresu udāsīno  hotī''^eb^ti. tattha yena micchāgāhena anudāsīnatā siyā, tadabhāvaṃ dassento ^b^``ahanti  vā mamanti vā na gaṇhātī''^eb^ti āha. idānissa udāsīnatāya upamaṃ dassento ^b^``vissaṭṭhabhariyo  viya puriso''^eb^tiādimāha.</p>
              <p>[03] tattha ^a^V2.0432^ea^ anudāsīnatāpubbikā udāsīnatā vuccamānā idha opammatthaṃ pharatīti dassetuṃ  ^b^``iṭṭhā kantā''^eb^tiādi vuttaṃ. ^b^ativiya naṃ mamāyeyya^eb^ itthīnaṃ sāṭheyyakūṭeyyavaṅkeyyādīnaṃ  ajānanato. ^b^muñcitukāmo hutvā^eb^ti muñcitukāmova hutvā, ^b^taṃ vissajjeyya^eb^  nirapekkhatāya vasenevāti adhippāyo. ^b^ayaṃ^eb^ yogāvacaro. muñcitukāmatāya uddhaṃ  yāva saṅkhārupekkhāñāṇaṃ na uppajjati, tāva pavattā vipassanā paṭisaṅkhānupassanā evāti  āha ^b^``paṭisaṅkhānupassanāya saṅkhāre pariggaṇhanto''^eb^ti. </p>
              <p>[01] ^b^patilīyatī^eb^ti ekapassena nilīyati nilīnaṃ viya hoti. ^b^patikuṭatī^eb^ti saṅkucati.  ^b^paṭivaṭṭatī^eb^ti vivaṭṭati. ^b^na sampasāriyatī^eb^ti na visarati, abhirativasena na pakkhandatīti  attho.</p>
              <p>[03] ^b^iccassā^eb^ti iti evaṃ assa yogino. </p>
              <p>[03] 767^b^.^eb^ tikkhavisadasūrabhāvena saṅkhāresu ajjhupekkhane sijjhamāne ^b^taṃ panetaṃ^eb^ saṅkhārupekkhāñāṇaṃ  anekavāraṃ pavattamānaṃ paripākagamanena anulomañāṇassa paccayabhāvaṃ gacchantaṃ ^b^nibbānaṃ  santato passati^eb^ nāma. tathābhūtañca ^b^sabbaṃ saṅkhārappavattaṃ vissajjetvā nibbānameva pakkhandati^eb^  nāma. tayidaṃ idha ñāṇaṃ anulomagotrabhuñāṇehi saddhiṃ ekattaṃ netvā vuttaṃ ekattanayavasena  ^a^M2.0460^ea^. ^b^no ce nibbānaṃ santato passatī^eb^ti tāva saṅkhārupekkhāñāṇassa  aparipakkatamevāha. samuddaṃ tarantīti ^b^sāmuddikā,^eb^ saṃyattikā. disājānanako  kāko ^b^disākāko,^eb^ lakkhaṇamattañcetaṃ yo koci tādiso sakunto veditabbo.  ^b^videsa^eb^nti adesaṃ samudde aparicitaṭṭhānaṃ. ^b^anugantvā^eb^ti anu anu gantvā.</p>
              <p>[03] ^b^tayidaṃ^eb^ vipassanāñāṇaṃ. ^b^piṭṭhaṃ vaṭṭayamānaṃ viyā^eb^ti thūlathūlato vivecanavasena nipphoṭiyamānaṃ  saṇhaṃ saṇhaṃ piṭṭhacuṇṇaṃ viya. ^b^nibbaṭṭitakappāsa^eb^nti nibbaṭṭitabījaṃ kappāsaṃ.  ^b^vihanamānaṃ viyā^eb^ti dhanukena vihaññamānaṃ viya. upamādvayenapi punappunaṃ sammasanena  vipassanāñāṇassa sukhumatarabhāvāpattimāha. yathā yathā hi vipassanābhāvanābalena tikkhā,  visadā, sūrā ca hoti, tathā tathā sukhumatarāpi hotīti. ^b^saṅkhāravicinane^eb^ti pavicayassa  sikhāppattatāya saṅkhāresu viya tesaṃ vicinanepi udāsīnaṃ hutvā tividhānupassanāvasena  tiṭṭhati pakārantarassa abhāvato. ^a^V2.0433^ea^ ``sattadhā aṭṭhārasadhā''tiādinā vibhattāpi hi anupassanāpakārā  aniccānupassanādīsveva tīsu antogadhāti matthakappattā vipassanā tāsaṃ eva vasena  tiṭṭhati. </p>
              <p>[03] 768^b^.^eb^ ^b^tatrā^eb^ti tasmiṃ vimokkhamukhabhāvāpajjane, ariyapuggalavibhāgapaccayatthe ca. ^b^idaṃ^eb^  vipassanāñāṇaṃ. ^b^tiṇṇaṃ indriyāna^eb^nti saddhindriyasamādhindriyapaññindriyānaṃ. ^b^ādhipateyyavasenā^eb^ti  sampayuttadhammānaṃ adhipatibhāvavasena. aniccānupassanābahulassa hi saddhindriyaṃ balavaṃ  hoti, dukkhānupassanābahulassa samādhindriyaṃ, anattānupassanābahulassa paññindriyanti  tissannaṃ anupassanānaṃ vasena balavatarabhāvaṃ pattāni imāni tīṇi indriyāni vimokkhamukhabhāvaṃ  āpādentīti āha ^b^``tividhānupassanā...pe0... āpajjati nāmā''^eb^ti. ^b^tividhavimokkhamukhabhāva^eb^nti  ettha ke pana tayo vimokkhā, kāni vā tīṇi vimokkhamukhānīti antolīne anuyoge  vimokkhamukhādhīnattā vimokkhādhigamassa vimokkhamukhāni tāva dassento ^b^``tisso hi...pe0...  vuccantī''^eb^ti vatvā ayañca attho pāḷito eva viññāyatīti dassento ^b^``yathāhā''^eb^tiādimāha.</p>
              <p>[03] ^b^lokaniyyānāyā^eb^ti ^a^M2.0461^ea^ lokato nikkhamanāya, sattalokassa vā vaṭṭadukkhato  nikkhamanāya. ^b^paricchedaparivaṭumato^eb^ti udayabbayavasena paricchedato ceva parivaṭumato  ca. ^b^samanupassanatāyā^eb^ti sammadeva anu anu passanāya saṃvattantīti sambandho. aniccānupassanā  hi saṅkhāre ādito udayena, antato vayena paricchinne passati. ādiantavantatāya hi  te aniccāti. ^b^animittāya ca dhātuyā^eb^ti sabbasaṅkhāranimittavirahato ``animittā''ti  laddhanāmāya asaṅkhatāya dhātuyā. ^b^cittasampakkhandanatāyā^eb^ti paricchinditvā anulomañāṇādibhāvena  sammadeva adhicittassa anupavisanatthāya. ^b^appaṇihitāyā^eb^ti rāgapaṇidhiādīnaṃ abhāvena  ``appaṇihitā''ti laddhanāmāya. ^b^suññatāyā^eb^ti attasuññatāya ``suññatā''ti laddhanāmāya.</p>
              <p>[03] ^b^gati^eb^nti nibbattiṃ. saṅkhārānaṃ sabhāvavibhāvanena saṃvejiyamānaṃ cittaṃ sammāpaṭipattiyaṃ  samuttejitaṃ nāma hotīti āha ^b^``manosamuttejanatāyāti cittasaṃvejanatāyā''^eb^ti.  mamaṃkārena attaniyasaññitassa vatthuno sāmibhūto attā paṭhamaṃ parāmasīyati, tato attaniyanti  āha ^b^``nāhaṃ, na mamāti evaṃ anattato samanupassanatāyā''^eb^ti. ^b^tīṇi padānī^eb^ti paricchedaparivaṭuma,  manosamuttejana, samanupassanapadānīti vadanti, ``sabbasaṅkhāre''tiādīni pana tīṇi vākyāni  tīṇi ^a^V2.0434^ea^ padānīti veditabbāni. ^b^tenevā^eb^ti aniccānupassanādīnaṃ vasena tesaṃ tiṇṇaṃ  padānaṃ vuttattā eva. ^b^pañhavissajjane^eb^ti ``aniccato manasi karoto kathaṃ saṅkhārā  upaṭṭhahantī''ti pañhassa vissajjane. </p>
              <p>[03] 769^b^.^eb^ evaṃ vimokkhamukhāni dassetvā idāni vimokkhe dassetuṃ ^b^``katame panā''^eb^tiādi  vuttaṃ. ^b^aniccato manasi karonto^eb^ti aniccānupassanaṃ anuyuñjanto. ^b^adhimokkhabahulo^eb^ti  saddhindriyabahulo. yassa visesato aniccānupassanā tikkhā sūrā hoti, tassa saddhindriyaṃ  adhimattaṃ hoti. ``aniccā saṅkhārā''ti hi ādito saddhāmattakena paṭipajjitvā  vipassanāya ukkaṃsagatāya tarupallavādīsu viya maṇikanakādīsupi tesaṃ aniccataṃ  sātisayaṃ paccakkhato passato ``sammāsambuddho vata so bhagavā''ti satthari saddhā balavatī  pavattatīti so adhimokkhabahulo, adhimattasaddho ca hoti. tassa aniccānupassanābahulatāya  aniccākārato ^a^M2.0462^ea^ vuṭṭhānaṃ hotīti so ^b^``animittaṃ vimokkhaṃ paṭilabhatī''^eb^ti  vuttaṃ. ^b^passaddhibahulo^eb^ti dukkhānupassanaṃ anuyuñjanto ``dukkhā saṅkhārā, tappaṭipakkhato  sukho nirodho''ti ca manasikāravasena nibbānassa santapaṇītasukhabhāvaṃ adhimuccanto  abhiṇhaṃ pītipāmojjasamāyogato passaddhibahulo hoti. tato ca adhimattasamādhindriyapaṭilābhena  rāgapaṇidhiyā dūrībhāvato appaṇihitavimokkhasamadhigamo hotīti vuttaṃ ^b^``dukkhato...pe0...  paṭilabhatī''^eb^ti. ^b^vedabahulo^eb^ti anattānupassanaṃ anuyuñjanto attasuññatāya nipuṇañāṇavisayattā  ñāṇabahulo hoti. tato ca adhimattapaññindriyapaṭilābhena mohassa dūrībhāvato suññatavimokkhasamadhigamo  hotīti āha ^b^``anattato...pe0... paṭilabhatī''^eb^ti.</p>
              <p>[03] yo aniccānupassanāya nimittavasena saṅkhāre pariggahetvā vipassanaṃ anuyuñjanto yattha  idaṃ saṅkhāranimittaṃ sabbaso natthi, taṃ ``animittaṃ nibbāna''nti animittākārena  adhimuccanto vuṭṭhānagāminimaggena ghaṭeti. tassa maggo animittato nibbānaṃ sacchikarotīti  vuccatīti āha ^b^``animittākārena nibbānaṃ ārammaṇaṃ katvā pavatto ariyamaggo''^eb^ti.  svāyaṃ nibbānassa animittākāro neva maggena kato, na vipassanāya, atha kho sabhāvasiddho.  tadārammaṇatāya ca maggo animittoti vuccatīti dassento āha ^b^``animittāya dhātuyā  uppannattā animitto''^eb^ti. yo dukkhānupassanāvasena paṇidhiyā dūrībhāvakaraṇena appaṇihitaṃ  adhimuccanto ^a^V2.0435^ea^, yo anattānupassanāvasena attūpaladdhiyā dūrībhāvakaraṇena suññataṃ adhimuccantoti  ca ādinā yojetabbaṃ. tenāha ^b^``eteneva nayenā''^eb^tiādi. </p>
              <p>[03] 770^b^.^eb^ yadi ariyamaggo tividhampi vimokkhanāmaṃ labhati, atha kasmā ^b^abhidhamme^eb^ vimokkhadvayameva  āgatanti codanaṃ sandhāyāha ^b^``yaṃ panā''^eb^tiādi. tattha ^b^ta^eb^nti abhidhamme vimokkhadvayavacanaṃ.  ^b^nippariyāyato vipassanāgamanaṃ sandhāyā^eb^ti ujukameva vipassanato maggassa nāmāgamanaṃ  sandhāya vuttaṃ. kasmā? animittavipassanā āgamanīyaṭṭhāne ṭhatvā attano maggassa nāmaṃ  dātuṃ na sakkoti. kāmaṃ ^b^sutte^eb^ ``animittañca bhāvehi, mānānusayamujjahā''ti  (su0 ni0 344) animittavipassanā kathitā, sā pana niccanimittadhuvanimittāttanimittāni  ^a^M2.0463^ea^ ugghāṭentīpi sayaṃ nimittadhammesu eva caratīti sanimittāva hotīti.  apica abhidhammo nāma paramatthadesanā, animittamaggassa ca paramatthato hetuvekallameva.  aniccānupassanāvasena hi ^b^animittavimokkho^eb^ kathito. tattha ca saddhindriyaṃ adhimattaṃ  hoti, taṃ ariyamagge ekaṅgampi na hoti, amaggaṅgattā attano maggassa nāmaṃ dātuṃ na sakkoti.  itaresu dukkhānupassanāya vasena ^b^appaṇihitavimokkho,^eb^ anattānupassanāya vasena ^b^suññatavimokkho^eb^.</p>
              <p>[03] tesu appaṇihitavimokkhena samādhindriyaṃ, suññatavimokkhena paññindriyaṃ adhimattaṃ hotīti  tāni ariyamaggassa aṅgattā attano maggassa nāmaṃ dātuṃ sakkonti, na animittamaggo tadabhāvatoti  keci. ye pana vadanti ``animittamaggo āgamanato nāmaṃ alabhantopi saguṇato ca ārammaṇato  ca nāmaṃ labhatī''ti, tesaṃ matena appaṇihitasuññatamaggāpi saguṇato eva, ārammaṇato  eva ca nāmaṃ labheyyunti? taṃ ayuttaṃ. kasmā? maggo hi dvīhi kāraṇehi nāmaṃ  labhati sarasato ca paccanīkato cāti, sabhāvato ca paṭipakkhato cāti attho. ^b^appaṇihitamaggo^eb^  hi rāgapaṇidhiādīhi vimutto, ^b^suññatamaggo^eb^ rāgādīhi suñño evāti te sarasato  nāmaṃ labhanti. tathā ^b^appaṇihitamaggo^eb^ paṇidhissa paṭipakkho, ^b^suññatamaggo^eb^ attābhinivesassa  evāti te paccanīkato nāmaṃ labhanti, ^b^animittamaggo^eb^ pana rāgādinimittānaṃ, niccanimittādīnaṃ  vā abhāvena sarasato eva nāmaṃ labhati, no paccanīkato. na hi so saṅkhāranimittārammaṇāya  aniccānupassanāya paṭipakkho, sā ^a^V2.0436^ea^ panassa anulomabhāve ṭhitāti sabbathāpi abhidhammapariyāyena  animittamaggo na labbhati. tena vuttaṃ ^b^``taṃ nippariyāyato vipassanāgamanaṃ sandhāyā''^eb^ti. </p>
              <p>[01] yasmā suttantapariyāyena animittamaggo labbhati. vuṭṭhānagāminī hi vipassanā yaṃ  yaṃ sammasantī vuṭṭhānaṃ gacchati, tassa tassa vasena āgamanīyaṭṭhāne ṭhatvā attano maggassa nāmaṃ  deti, tattha aniccato vuṭṭhahantassa maggo animitto hoti, dukkhato vuṭṭhahantassa appaṇihito,  anattato vuṭṭhahantassa suññato, tasmā suttantasaṃvaṇṇanā esāti katvā idha tayopi vimokkhā  uddhaṭā. yaṃ pana ^b^paṭisambhidāmagge^eb^ abhinivesanimittapaṇidhimuñcanaṃ upādāya tissannampi  anupassanānaṃ tadāgamanavasena tadanvayassa maggassa ca suññatavimokkhādibhāvo niddiṭṭho, tassa  pariyāyabhāve ^a^M2.0464^ea^ vattabbameva natthīti dassetuṃ ^b^``vipassanāñāṇaṃ hī''^eb^tiādi  vuttaṃ. vipassanāñāṇaṃ paṭisambhidāmagge ``appaṇihito, vimokkho''ti ca kiñcāpi  vuttanti sambandho. </p>
              <p>[01] ^b^aniccānupassanāñāṇa^eb^nti ``aniccā saṅkhārā''ti anupassanāvasena pavattañāṇaṃ.  ^b^niccato abhinivesaṃ muñcatī^eb^ti ``te niccā''ti niccākārato pavattamicchābhinivesaviddhaṃsanavasena,  tadanvayaṃ pana maggañāṇaṃ samucchedavasena muñcati. ^b^itī^eb^ti tasmā. aniccābhinivesato  rittatāya, vimuttatāya ca ^b^suññato vimokkho^eb^. sesapadesupi eseva nayo.</p>
              <p>[03] ^b^ta^eb^nti tividhaṃ vipassanāñāṇaṃ. tattha yassa pariyāyato, yassa ca nippariyāyato nāmalābho,  taṃ dassetuṃ ^b^``saṅkhāranimittassā''^eb^tiādi vuttaṃ. ^b^na nippariyāyena,^eb^ atha kho pariyāyenāti  attho. ^b^tasmā^eb^ti nippariyāyakathābhāvato. ^b^vimokkhadvayameva vuttaṃ^eb^ abhidhammeti  adhippāyo. ^b^etthā^eb^ti etasmiṃ vipassanādhikāre. ``tividhavimokkhamukhabhāvaṃ āpajjitvā''ti  etasmiṃ vā uddesavacane. </p>
              <p>[03] 771^b^.^eb^ ^b^tesaṃ vibhāgāyā^eb^ti tesaṃ yathāvuttānaṃ sattannaṃ ariyapuggalānaṃ saddhānusāriādibhāvena  vibhattasabhāvatāya. </p>
              <p>[03] 772^b^.^eb^ ^b^saddhindriyaṃ paṭilabhatī^eb^ti saddhānusāribhāvitākāraṇabhūtaṃ adhimattaṃ saddhindriyaṃ  paṭilabhati. adhimokkhabahulatāya, saddhindriyādhimattatāya ca kāraṇaṃ heṭṭhā vuttameva.  apica ayamettha ^a^V2.0437^ea^ saṅkhepattho -- aniccākārasallakkhaṇassa saddhābhibuddhiyā upanissayabhāvato tadanvaye  magge saddhā tikkhatarā hoti, tena aṭṭhamako ^b^saddhānusārī^eb^ nāma hoti. ^b^sesesu sattasu  ṭhānesū^eb^ti paṭhamaphalato paṭṭhāya yāva aggaphalā sattasu ṭhānesu. ``sattasu ṭhānesū''ti  kasmā vuttaṃ, nanu sesesu chasu ṭhānesu saddhāvimutto, aggaphale pana sacāyaṃ arūpajjhānalābhī,  ubhatobhāgavimutto hoti, no ce arūpajjhānalābhī, paññāvimutto, na saddhāvimutto.  ^b^abhidhamme^eb^ hi -- </p>
              <p>[02] ``katamo ca puggalo ^b^saddhāvimutto^eb^? idhekacco puggalo `idaṃ dukkha'nti yathābhūtaṃ  pajānāti, `ayaṃ dukkhasamudayo'ti, `ayaṃ dukkhanirodho'ti, `ayaṃ dukkhanirodhagāminī  paṭipadā'ti yathābhūtaṃ pajānāti. tathāgatappaveditā cassa dhammā paññāya diṭṭhā ^a^M2.0465^ea^  honti, paññāya cassa disvā ekacce āsavā parikkhīṇā honti, no ca kho yathādiṭṭhippattassa.  ayaṃ vuccati puggalo saddhāvimutto''ti (pu0 pa0 208) -- </p>
              <p>[25] ekaccāsavaparikkhayavacanato saddhāvimuttassa sekkhabhāvo viññāyati, na asekkhabhāvo. aṭṭhakathāyañca  ``dve dhurāni, dve abhinivesā, dve sīsānī''ti vacanato natthi arahato saddhāvimuttatāti?  saccametaṃ nippariyāyato. nippariyāyakathā hi abhidhammo, idha pana pariyāyena evaṃ  vuttaṃ. yadi pariyāyato arahato saddhāvimuttatā, ko pana so pariyāyo? saddhāvimuttanvayatā.  yo hi aggamaggakkhaṇe saddhāvimutto hoti, so aggaphalakkhaṇepi tadanvayatāya saddhāvimuttoti  ^b^paṭisambhidāmagge^eb^ pariyāyena vuttoti idhāpi tatheva vuttaṃ. atha vā saddhāvimuttasadisatāya  arahā saddhāvimutto. kā panettha sadisatā? yathā saddhāvimuttassa sekkhassa kilesakkhayo  kuṇṭhena asinā kadalicchedasadiso ``no ca kho yathādiṭṭhippattassā''ti vacanato, evaṃ  tadanvayassāpi arahatoti ayamettha sadisatā. kiṃ pana nesaṃ kilesapahāne nānattaṃ atthīti?  natthi. atha kasmā saddhāvimutto diṭṭhippattaṃ na pāpuṇātīti? āgamanīyanānattena. diṭṭhippatto  hi āgamanamhi kilese vikkhambhento appakasirena akilamanto vikkhambhetuṃ sakkoti,  saddhāvimutto kicchena kasirena vikkhambhetuṃ sakkoti. apica paññāyapi nesaṃ vemattatā.  sā ca yāvatikā labbhatevāti vadanti. evañca katvā paṭhamamaggādīsu satipi indriyasamatte  saddhādīnaṃ tikkhatāvacanampi samatthitaṃ hoti. </p>
              <p>[03] 773^b^.^eb^ ^b^so^eb^ti ^a^V2.0438^ea^ dukkhato vuṭṭhito. ^b^sabbatthā^eb^ti aṭṭhasupi ṭhānesu. nanu ca aṭṭhakathāyaṃ  ``dve dhurānī''ti niyamitattā paṭhamamaggakkhaṇe saddhānusārī vā siyā, dhammānusārī  vā? idha na saddhānusārī yutto, kāyasakkhitāpi arahato natthi. ^b^abhidhamme^eb^ hi -- </p>
              <p>[02] ``katamo ca puggalo ^b^kāyasakkhī^eb^? idhekacco puggalo aṭṭha vimokkhe kāyena  phusitvā viharati, paññāya cassa disvā ekacce āsavā parikkhīṇā honti. ayaṃ  vuccati puggalo kāyasakkhī''ti (pu0 pa0 208) -- </p>
              <p>[25] ekaccāsavaparikkhayavacanato ^a^M2.0466^ea^ kāyasakkhino sekkhabhāvova viññāyatīti? saccametaṃ  nippariyāyato, idha pana pariyāyena vuttaṃ. ko pana so pariyāyoti? kāyasakkhisadisatā.  upacārarūpajjhānasamādhito hi sātisayaṃ arūpasamādhisamphassaṃ laddhā nibbattīti ekaccāsavaparikkhayaṃ  upādāya ``kāyasakkhī''ti vattabbapuggalena sātisayasamādhisamphassatadadhiṭṭhānāsavaparikkhayasāmaññaṃ  apekkhitvā kāyasakkhī viya ^b^kāyasakkhī^eb^ti arahā ^b^paṭisambhidāmagge^eb^ vuttoti  idhāpi tameva nayaṃ gahetvā arahatopi kāyasakkhitā vuttā. suttantasaṃvaṇṇanā hesāti.  nippariyāyena pana paṭhamaphalato paṭṭhāya chasu ṭhānesu kāyasakkhī nāma hoti, so ca kho  aṭṭhasamāpattilābhī, na vipassanāyāniko sukkhavipassako, upacāramattalābhī, rūpajjhānamattalābhī  vā. ^b^passaddhibahulo^eb^ti ca passaddhisīsena samādhi vuttoti sātisayasamādhilābhī samathayānikova  adhippeto, samathayānikasseva ca kāyasakkhibhāvo heṭṭhā vutto. ^b^arūpajjhāna^eb^nti catubbidhaṃ  arūpajjhānaṃ. tattha pana ekampi laddhā arahattaṃ patto ubhatobhāgavimutto eva hotīti imamatthaṃ  dassetuṃ ^b^``arūpajjhāna''^eb^micceva vuttaṃ, na ``cattāri arūpajjhānānī''ti. tenāyaṃ  catunnaṃ arūpasamāpattīnaṃ, nirodhasamāpattiyā ca vasena pañcavidho hoti. esa nayo  kāyasakkhimhipi. dvīhi bhāgehi dve vāre vimuttoti ^b^ubhatobhāgavimutto^eb^. </p>
              <p>[03] 774^b^.^eb^ paññavato nipuṇatarā, gambhīrā ca atthā pākaṭā hutvā upaṭṭhahantīti anattato manasi  karoto vedabahulatā, paññindriyapaṭilābho ca vutto. ^b^dhammānusārī hoti^eb^ paññindriyassa  adhimattattā. paññā hi idha ``dhammo''ti adhippetā ``saccaṃ dhammo dhiti cāgo''tiādīsu  viya (jā0 1.1.57). </p>
              <p>[03] 775^b^.^eb^ yassā ^a^V2.0439^ea^ pāḷiyā vasena idha ariyapuggalassa saddhāvimuttādibhāvo vutto, taṃ pāḷiṃ  dassetuṃ ^b^``vuttaṃ heta''^eb^ntiādi āraddhaṃ, taṃ suviññeyyameva. </p>
              <p>[03] 776^b^.^eb^ ``saddhindriyassa adhimattattā saddhāvimutto''ti evamādiatthassa sādhakaṃ ^b^aparampi  vuttaṃ. ``saddahanto vimutto''^eb^ti etena sabbathā avimuttassa ^a^M2.0467^ea^ saddhāmattena  vimuttabhāvadassanena saddhāvimuttassa sekkhabhāvameva vibhāveti. ^b^saddhāvimutto^eb^ti  vā saddhāya adhimuttoti attho.</p>
              <p>[03] ^b^phuṭṭhantaṃ sacchikato^eb^ti phuṭṭhānaṃ anantaraṃ phuṭṭhanto, phuṭṭhānaṃ arūpajjhānānaṃ anantaro  kāloti adhippāyo, accantasaṃyoge cetaṃ upayogavacanaṃ, phuṭṭhānantarakālameva sacchikaraṇūpāyena  sacchikātabbaṃ sacchākāsīti vuttaṃ hoti. bhāvanapuṃsakaṃ vā etaṃ yathā ``ekamanta''nti  (pārā0 2). yo hi arūpajjhānena rūpakāyato, nāmakāyekadesato ca vikkhambhanavimokkhena  vimutto, tena nirodhasaṅkhāto vimokkho ālocito pakāsito viya hoti, na pana kāyena  sacchikato, nirodhaṃ pana ārammaṇaṃ katvā ekaccesu āsavesu khepitesu tena so  sacchikatova hoti. tasmā so sacchikātabbaṃ yathāālocitaṃ nāmakāyena sacchākāsīti  ^b^kāyasakkhī^eb^ti vuccati, na tu vimutto ekaccānaṃ āsavānaṃ aparikkhīṇattā. ^b^diṭṭhantaṃ  patto^eb^ti dassanasaṅkhātassa sotāpattimaggañāṇassa anantaraṃ pattoti vuttaṃ hoti. paṭhamaphalato  paṭṭhāya hi yāva aggamaggā diṭṭhippattoti. ^b^``diṭṭhiyā patto''^eb^ti vā pāṭho, catusaccadassanasaṅkhātāya  diṭṭhiyā nirodhaṃ pattoti attho. ime ca saddhāvimuttādayo tayo paramatthato apariyositañāṇakiccāti  taṃ nayaṃ dassetuṃ ^b^``saddahanto vimuccatī''^eb^tiādi vuttaṃ. ^b^jhānaphassa^eb^nti sātisayaṃ  jhānaphassaṃ. tena arūpajjhānaphasso saṅgahito hoti.</p>
              <p>[03] ^b^``dukkhā saṅkhārā^eb^ti ^b^ñātaṃ hotī''^eb^ti iminā dukkhasaccapaṭivedhamāha, ^b^``sukho  nirodho^eb^ti ^b^ñātaṃ hotī''^eb^ti iminā nirodhasaccapaṭivedhaṃ. tadubhayena ca samudayamaggasaccapaṭivedhaṃ  nānantariyakabhāvato. ^b^``ñātaṃ hotī''^eb^ti iminā dutiyamaggakiccaṃ, ^b^``diṭṭhaṃ hotī''^eb^ti  iminā tatiyamaggakiccaṃ, ^b^``viditaṃ hotī''^eb^ti iminā catutthamaggakiccaṃ, ^b^``sacchikata''^eb^nti  iminā paṭhamaphalakiccaṃ, ^b^``phusita''^eb^nti iminā sesaphaladvayakiccaṃ. iti diṭṭhippattassa  maggaphalañāṇabyāpāradassanāni imāni padānīti vadanti. </p>
              <p>[03] 777^b^.^eb^ ^b^itaresū^eb^ti ^a^V2.0440^ea^ saddhānusāriādipadesu. ^b^saddhaṃ anusaratī^eb^ti āgamanīyaṭṭhāne ṭhitaṃ  saddhaṃ anugacchati. yathā sā tikkhā sūrā ahosi ^a^M2.0468^ea^, maggakkhaṇepi tadanurūpameva  pavattetīti attho. ^b^saddhāya vā anusaratī^eb^ti saddhāya kāraṇabhūtāya saccapaṭivedhassa anurūpaṃ  sarati gacchati, paṭipajjatīti attho. dvīhipi atthavikappehi saddhāya adhimattataṃyeva vibhāveti.  ^b^dhammānusārī^eb^ti etthāpi eseva nayo. ^b^ubhatobhāgavimutto^eb^ti dvīhi bhāgehi  dve vāre vimutto, rūpakāyato ca nāmakāyato ca vikkhambhanavasena, samucchedavasena ca  vimuttoti attho. arūpajjhānena rūpakāyato ca nāmakāyekadesato ca vimutto, ariyamaggena  nāmakāyato vimuttoti ubhohi bhāgehi dve vāre vimuttattā ubhatobhāgavimutto.  ^b^pajānanto vimutto^eb^ti paṭhamajjhānaphassena vinā parijānanādippakārehi cattāri ariyasaccāni  jānanto paṭivijjhanto tesaṃ kiccānaṃ matthakappattiyā niṭṭhitakiccatāya visesena muttoti  vimutto.</p>
              <p>[03] ayaṃ panettha nippariyāyato saṅkhepakathā -- yassa aniccākārato vuṭṭhānaṃ hoti, so adhimokkhabahulo  saddhindriyassa tikkhabhāvena paṭhamamaggakkhaṇe ^b^saddhānusārī^eb^ nāma hoti, majjhe chasu ṭhānesu  ^b^saddhāvimutto^eb^. aggaphalakkhaṇe ^b^paññāvimutto^eb^ nāma hoti. tathā yassa dukkhākārato  vuṭṭhānaṃ hoti, tassa passaddhibahulatāya samādhindriyaṃ adhimattaṃ hoti dukkhupanisāya  saddhāyapi tibbatarattā, dhuraniyamato ca. sopi paṭhamamaggakkhaṇe ^b^saddhānusārī^eb^ eva hoti,  majjhe chasu ṭhānesu ^b^saddhāvimutto,^eb^ ante ^b^paññāvimutto^eb^ ca hoti. yassa pana anattākārato  vuṭṭhānaṃ hoti, so vedabahulo paññindriyassa tikkhabhāvena paṭhamamaggakkhaṇe ^b^dhammānusārī^eb^  eva hoti, majjhe chasu ṭhānesu ^b^diṭṭhippatto,^eb^ ante ^b^paññāvimutto^eb^ eva hoti.  ime pana na aṭṭhavimokkhalābhino, aṭṭhavimokkhalābhī pana paṭhamamaggakkhaṇe ^b^saddhānusārī^eb^ vā  ^b^dhammānusārī^eb^ vā siyā. majjhe chasu ṭhānesu ^b^kāyasakkhī,^eb^ pariyosāne ^b^ubhatobhāgavimutto^eb^ti. </p>
              <p>[06] saṅkhārupekkhāñāṇaṃ. </p>
              <p>[03] 778^b^.^eb^ yaṃ taṃ vimokkhamukhabhāvaṃ āpajjitvā sattāriyapuggalavibhāgāya ca paccayo hotīti  vuttaṃ, ^b^taṃ panetaṃ^eb^ saṅkhārupekkhāñāṇaṃ. ^b^purimena ñāṇadvayenā^eb^ti muñcitukamyatāpaṭisaṅkhānupassanāñāṇadvayena  ^b^atthato^eb^ ^a^M2.0469^ea^ ^b^ekaṃ,^eb^ pavattiākārabhedato nānanti adhippāyo. yathāvuttamatthaṃ  aṭṭhakathāya, pāḷiyā ca sādhetuṃ ^b^``tenāhū''^eb^tiādi vuttaṃ. muñcitukamyatāmuñcanupāyakaraṇañāṇānipi  saṅkhāresu udāsīnabhāveneva pavattanato saṅkhārupekkhāsamaññāneva hontīti  ^a^V2.0441^ea^ vuttaṃ ^b^``idaṃ  saṅkhārupekkhāñāṇaṃ ekameva tīṇi nāmāni labhatī''^eb^ti. tena saṅkhārupekkhāvohāro  muñcitukamyatādiñāṇasamudāyavisayoti dasseti. </p>
              <p>[03] 780^b^.^eb^ ^b^uppādādīnī^eb^ti uppādapavattādiapadesena vutte saṅkhāre. ^b^pariccajitukāmatā^eb^ti  tappaṭibandhachandarāgappahānena vissajjitukāmatā. ^b^paṭisaṅkhāna^eb^nti punappunaṃ tīraṇaṃ.  ^b^muñcitvā^eb^ti nirālayabhāvāpattiyā apekkhāvissajjanavasena vissajjitvā. ^b^avasāne^eb^ti  tathākaraṇassa uttarakālaṃ. yāva nibbānasampakkhandanā na ijjhati, tāva vicinanepi udāsīnatāya  ñāṇassa santānavasena pavattiṃ sandhāyāha ^b^``ajjhupekkhanaṃ santiṭṭhanā''^eb^ti. ^b^eva^eb^nti  ajjhupekkhanākārasāmaññato ``muñcitukamyatā ca sā santiṭṭhanā cā''ti vuttākārena. </p>
              <p>[03] 781^b^.^eb^ ^b^ime dhammā^eb^ti ime ñāṇasaṅkhātā dhammā, ñāṇapariyāyo vā idha dhamma-saddo, tasmā  imāni ñāṇānīti attho. ^b^ekattā^eb^ti ekasabhāvā. </p>
              <p>[03] 782^b^.^eb^ ^b^vuṭṭhānagāminī hoti^eb^ vuṭṭhānagamanato. ^b^saṅkhārupekkhādiñāṇattayassā^eb^ti saṅkhārupekkhānulomagotrabhusaññitassa  ñāṇattayassa. kiccavasena pavattiṭṭhānavasenapi lokiyañāṇānaṃ upari ṭhitattā vuttaṃ  ^b^``uttamabhāvaṃ pattattā''^eb^ti. ^b^nimittabhūtato^eb^ti vipassanāya ārammaṇabhūtato khandhapañcakato.  tenāha ^b^``abhiniviṭṭhavatthuto''^eb^ti. tañhi vipassanāya gocarakaraṇasaṅkhātena abhinivesena  abhiniviṭṭhavatthunti pavuccati. taṃ panetaṃ sasantatipariyāpannampi parato diṭṭhitāya ``bahiddhā''ti  vuttaṃ. tadeva hi ``bahiddhā sabbanimittānī''ti tattha tattha vuccati. ^b^ajjhattapavattato^eb^ti  sasantāne micchādiṭṭhipavattanāadito, tadanuvattakakilesakkhandhehi ca. tañhi sasantatiyaṃ  kilesappavattabhāvato, tannimittaṃ asati maggabhāvanāya uppajjanakaupādinnakkhandhapavattabhāvato  ca tathā vuttaṃ. vuṭṭhahanañca nesaṃ ārammaṇākaraṇaṃ, āyatiṃ anuppattidhammatāpādanañca.  ^b^ghaṭiyati^eb^ attano anantarameva maggasamuppattito. </p>
              <p>[03] 783^b^.^eb^ ^b^tatrā^eb^ti ^a^M2.0470^ea^ tasmiṃ ``abhiniviṭṭhavatthuto vuṭṭhahanato''ti saṅkhepavacane.  ajjhattabahiddhā rūpārūpapapañcakkhandhalakkhaṇattayavasena ayaṃ ^b^mātikā^eb^ uddeso. ^b^ajjhattaṃ abhinivisitvā^eb^ti  sasantatipariyāpannesu khandhesu vipassanaṃ  paṭṭhapetvā. ^b^``ajjhattā vuṭṭhātī''^eb^ti idaṃ ^a^V2.0442^ea^  vuṭṭhānagāminiyā ajjhattadhammārammaṇattā pariyāyato vuttaṃ, nippariyāyato pana maggo  sabbatopi vuṭṭhāti. ^b^bahiddhā vuṭṭhātī^eb^tiādīsupi eseva nayo. ^b^ekappahārenā^eb^ti  ekajjhaṃ, taṃ pana ajjhattādivibhāgaṃ akatvā ``yaṃ kiñci samudayadhammaṃ, sabbaṃ taṃ  nirodhadhamma''nti (dī0 ni0 1.298; saṃ0 ni0  5.1081; mahāva0 16; paṭi0 ma0 2.30)  avibhāgena vuṭṭhānagāminiyā pavattivasena veditabbaṃ, tayidaṃ satthu sammukhā desanānusārena  ñāṇaṃ pesentassa ñāṇuttarassa sambhavatīti vadanti. </p>
              <p>[03] 784^b^.^eb^ ^b^suddhājjhattadassanamatteneva maggavuṭṭhānaṃ na hoti^eb^ mamaṃkāravatthunopi pariññeyyattā  maggasaṅkhātaṃ vuṭṭhānaṃ, maggena vā vuṭṭhānaṃ ^b^maggavuṭṭhānaṃ^eb^. </p>
              <p>[03] 785^b^.^eb^ ^b^rāsiṃ katvā^eb^ti bhūtupādāyavasena duvidhaṃ antarabhedavasena anekabhedampi ``ruppanaṭṭhena  rūpa''nti piṇḍato gahetvā. yathā rūpe vipassanābhiniveso yebhuyyena vipassanāyānikassa,  evaṃ arūpe vipassanābhiniveso yebhuyyena samathayānikassa hoti. ^b^abhiniveso^eb^ti ca  vipassanāya pubbabhāge kattabbanāmarūpaparicchedo veditabbo. tasmā paṭhamaṃ rūpapariggaṇhanaṃ  rūpe abhiniveso. esa nayo sesesupi. </p>
              <p>[03] 786^b^.^eb^ ^b^yaṃ kiñci samudayadhammaṃ, sabbaṃ taṃ nirodhadhamma^eb^nti kāmaṃ udayabbayapariggaṇhanaṃ  abhinivesoti dassitaṃ, yathāupaṭṭhite pana rūpārūpadhamme, tesañca paccaye pariggahetvā saṅkhepeneva  vipassanāñāṇaṃ cārento ñāṇuttaro yathānisinnova ñāṇapaṭipāṭiyā khippameva saccāni  paṭivijjhanto ekappahārena pañcahi khandhehi vuṭṭhāti nāma. aññathā ekeneva lokiyacittena  pañcannaṃ khandhānaṃ pariggahaparijānanādīnaṃ asambhavato. na hi sanidassanasappaṭighādiṃ ekajjhaṃ  ārammaṇaṃ kātuṃ sakkā. yassa pana ekavāraṃ ñāṇena phassitaṃ, puna taṃ phassitabbameva,  tādisassa vasena vuttanti vadanti. </p>
              <p>[03] 788^b^.^eb^ ettha ^a^M2.0471^ea^ ca abhiniveso akāraṇaṃ vuṭṭhānameva pamāṇaṃ, tasmā heṭṭhā vuttavimokkhāriyapuggalavibhāgāpi  vuṭṭhānavasena sambhavantīti dassetuṃ ^b^``ettha ca yopī''^eb^tiādi āraddhaṃ. tattha ^b^tayopi  janā^eb^ti vuṭṭhānavasena bhede asatipi abhinivesavaseneva laddhaṃ bhedaṃ gahetvā vuttaṃ. </p>
              <p>[03] 789^b^.^eb^ ^b^saddhiṃ^eb^ ^a^V2.0443^ea^ ^b^purimapacchimañāṇehī^eb^ti bhayatupaṭṭhānādipurimañāṇehi ceva gotrabhuādipacchimañāṇehi  ca saha. ^b^uddāna^eb^nti uddeso.</p>
              <p>[03] ^b^yattha katthaci...pe0... vaṭṭeyyuṃ^eb^ taṃtaṃñāṇaṭṭhāniyassa upamāvatthuno labbhanato. ^b^imasmiṃ  pana ṭhāne^eb^ti imasmiṃ vuṭṭhānagāminivipassanāpadese. ^b^sabba^eb^nti sabbaṃ ñāṇaṃ, sabbaṃ  vā ñāṇakiccaṃ pākaṭaṃ hoti vemajjhe ṭhatvā vibhāviyamānattā. ^b^vuttā^eb^ visuddhikathāyaṃ. </p>
              <p>[03] 790^b^.^eb^ ^b^nilīyitvā^eb^ti upavisitvā. ^b^parāmasitvā^eb^ti vīmaṃsitvā.</p>
              <p>[03] ^b^gayhupagaṃ adisvā^eb^ti gahaṇayoggaṃ niccasārādiṃ adisvā. cittassa vaṅkabhāvakarānaṃ māyādīnaṃ  suṭṭhu vikkhambhanena anulomassa ujukasākhāsadisatā. nibbānālocanato gotrabhuñāṇassa  uddhaṃ ullokanasadisatā. appatiṭṭhe nibbāne patiṭṭhitattā maggañāṇassa ākāse uppatanasadisatā. </p>
              <p>[03] 791^b^.^eb^ ^b^sappavissajjanaṃ viya gotrabhuñāṇaṃ^eb^ sabbasaṅkhāragataṃ vissajjitvā nibbānassa ālambanato.  ^b^āgatamaggaṃ olokentassa ṭhānaṃ viya maggañāṇaṃ^eb^ asammohapaṭivedhavasena attanopi dassanato.  ^b^abhayaṭṭhāne ṭhāna^eb^nti abhayaṭṭhānaṃ sampattamāha, na tassa pāpuṇapaṭipattiṃ. </p>
              <p>[03] 792^b^.^eb^ attatthādīnaṃ anavabujjhanato ``ahaṃ, mamā''ti gahaṇassa niddokkamanasadisatā. ^b^muñcitukamyatā^eb^ggahaṇeneva  paṭisaṅkhā santiṭṭhanāpi gahitā. tissannampi tāsaṃ saṃsārato nikkhamanādhimuttatāya nikkhamanamaggolokanasadisatā.  magge diṭṭhe maggapaṭipatti viya anulome siddhe maggo siddho evāti anulomassa maggadassanasadisatā.  saṅkhāranimittato nikkhantattā ādittagharato ^b^nikkhamanaṃ viya gotrabhuñāṇaṃ. vegena^eb^  ^b^gamanaṃ^eb^ ^a^M2.0472^ea^ ^b^viya maggañāṇaṃ^eb^ vissajjetabbagahetabbapadesesu sādhanakiccavisesayogato. </p>
              <p>[03] 793^b^.^eb^ parato na mamāyitabbato ca passitabbānaṃ khandhānaṃ ^b^``ahaṃ, mamā''^eb^ti gahaṇassa rājagoṇānaṃ  sakagahaṇasadisatā vuttā. </p>
              <p>[03] 794^b^.^eb^ sabhaye ^a^V2.0444^ea^ abhayadassanahetutāya khandhānaṃ ``ahaṃ, mamā''ti gahaṇassa yakkhiniyā saṃvāsasadisatā.  ^b^susānavijahanaṃ viya^eb^ saṅkhārasusānaṃ vijahitvā nibbānārammaṇavasena pavattaṃ ^b^gotrabhu^eb^. </p>
              <p>[03] 795^b^.^eb^ ^b^puttagiddhinī^eb^ti puttavacchalā. ^b^ottappamānā^eb^ti sārajjayamānā. oḷārikaoḷārikalobhakkhandhādivikkhambhanena  saṅkhārapariccajanato anulomassa tattheva dārakoropanasadisatā. </p>
              <p>[03] 796^b^.^eb^ ^b^vuṭṭhānagāminiyā...pe0... dassanatthaṃ vuttā,^eb^ na purimāsu viya bhayatupaṭṭhānādīsu  ṭhitassa bhāyanādiākāradassanatthanti adhippāyo. aparāparuppattito, cirānubandhato,  dussahato ca vaṭṭadukkhasadisaṃ jighacchādukkhanti āha ^b^``saṃsāravaṭṭajighacchāyā''^eb^ti.  kāyagatāsati eva bhojanaṃ ^b^kāyagatāsatibhojanaṃ^eb^. sā panettha maggasampayuttā sammāsati  kāyānupassanādikiccasādhanavasena amatarasaparibhogatāya ca ^b^``amatarasaṃ kāyagatāsatibhojana''^eb^nti  vuttā. tenāha bhagavā ``amataṃ te, bhikkhave, paribhuñjanti, ye kāyagatāsatiṃ paribhuñjantī''tiādi  (a0 ni0  1.600).</p>
              <p>[03] phalarasāmalakasiṅgīveramuggamāsādi ^b^anekaṅgasambhāraṃ^eb^.</p>
              <p>[03] kapaṇāseribhāvādikaraṇena taṇhāsinehassa sītasadisatā. ^b^maggateja^eb^nti ariyamaggasaṅkhātaṃ  indaggiṃ.</p>
              <p>[03] rāgaggiādayo ekādasaggī vūpasamanti etthāti ^b^ekādasaggivūpasamaṃ,^eb^ nibbānaṃ.</p>
              <p>[03] ^b^andhakārapareto^eb^ti caturaṅgasamannāgatena andhakārena kiñci attatthaṃ vā paratthaṃ vā  kātuṃ asakkuṇeyyabhāvena abhibhūto. ñāṇamayo āloko etissāti ^b^ñāṇālokā,^eb^  maggabhāvanā.</p>
              <p>[03] amatabhūtaṃ ^a^M2.0473^ea^, amatabhāvasādhakaṃ vā osadhaṃ ^b^amatosadhaṃ,^eb^ nibbānaṃ. heṭṭhā  attanā vuttameva saṅkhārupekkhābyāpāraṃ nigamanavasena dassento ^b^``tena vutta''^eb^ntiādimāha. </p>
              <p>[03] 797^b^.^eb^ nirālayatāya ^a^V2.0445^ea^ taṇhāvasena bhavādīsu avisaṭajjhāsayo hutvā tato saṅkucitacitto patilīnabhāvena  carati pavattatīti patilīnacaro, tassa ^b^patilīnacarassa^eb^. saṃsāre bhayassa ikkhanatāya ^b^bhikkhuno^eb^  kāyacittavivekasiddhiyā ^b^vivittamāsanaṃ bhajamānassa. sāmaggiya^eb^nti yuttaṃ, patirūpanti  attho. ^b^bhavane^eb^ti kāmabhavādike tividhepi bhave. so hi idha bhavanaṭṭhena bhavanti vutto.  ^b^na dassaye^eb^ti anuppajjanavasena na dasseyya. ^b^tassa taṃ^eb^ adassanaṃ sāmaggiyanti buddhādayo  ariyā ^b^āhū^eb^ti yojanā.</p>
              <p>[03] ^b^niyametvā^eb^ti niyataṃ ekaṃsikaṃ katvā. bojjhaṅgavisesaṃ, maggaṅgavisesaṃ, jhānaṅgavisesaṃ,  paṭipadāvisesaṃ, vimokkhavisesanti visesasaddo paccekaṃ yojetabbo. ^b^visesa^eb^nti  chasattabhāvo sattaṭṭhabhāvo pañcādibhāvoti imaṃ yathākkamaṃ bojjhaṅgādīnaṃ ariyamagge labbhamānabhedaṃ.  ^b^pādakajjhāna^eb^nti maggassa āsannavuṭṭhānagāminiyā vipassanāya padaṭṭhānabhūtaṃ jhānaṃ.  ^b^vipassanāya ārammaṇabhūtā^eb^ti maggāsannāya eva vuṭṭhānagāminiyā vipassanāya gocarabhūtā  vipassitā. ^b^puggalajjhāsayo^eb^ti ubhinnaṃ bhede sati vipassakassa ajjhāsayo. ettha  ca paṭhamaṃ ^b^kecī^eb^ti vutto tipiṭakacūḷanāgatthero. dutiyaṃ ^b^kecī^eb^ti vutto moravāpīvāsimahādattatthero.  tatiyaṃ ^b^kecī^eb^ti vutto tipiṭakacūḷābhayatthero.</p>
              <p>[03] ^b^tesampi vādesu ayaṃ pubbabhāgavuṭṭhānagāminivipassanā niyametiyevāti veditabbā^eb^.  kasmā? vipassanāniyameneva hi paṭhamattheravādepi apādakapaṭhamajjhānapādakamaggā paṭhamajjhānikāva  honti, itare ca dutiyajjhānikādimaggā pādakajjhānavipassanāniyamehi taṃtaṃjhānikāva  tato tato dutiyādipādakajjhānato uppannassa saṅkhārupekkhāñāṇassa pādakajjhānātikkantānaṃ  aṅgānaṃ asamāpajjitukāmatāvirāgabhāvanābhāvato, itarassa ca atabbhāvato. yathā hi maggāsannāya  vipassanāya somanassasahagatatte maggassa paṭhamādijhānikatā ca upekkhāsahagatatte pañcamajjhānikatā  eva ca hoti, tato ca bojjhaṅgādīnaṃ ^a^M2.0474^ea^ visesoti tesaṃ niyamane āsannakāraṇaṃ,  padhānakāraṇañca vuṭṭhānagāminivipassanā, na evaṃ pādakajjhānādayo. yasmā pana pādakajjhānena  vinā vipassanāva imaṃ yathāvuttavisesaṃ niyametuṃ na sakkoti, vuttanayena pana padhānakāraṇaṃ  hotiyeva, tasmā ``vuṭṭhānagāminivipassanāva niyametī''ti avatvā ``vuṭṭhānagāminivipassanā  niyametiyevā''ti vuttaṃ. evaṃ sesavādesupi vipassanāniyamo yathāsambhavaṃ yojetabbo.  yathā hi pādakajjhānātikkantānaṃ aṅgānaṃ asamāpajjitukāmatāvirāgabhāvanābhūtā  ^a^V2.0446^ea^ vuṭṭhānagāminivipassanā  adhiṭṭhānabhūtena pādakajjhānena āhitavisesā maggassa bojjhaṅgādivisesaniyāmikā hoti,  evaṃ ārammaṇabhūtasammasitajjhānātikkantānaṃ aṅgānaṃ jigucchanākāravirāgabhāvanābhūtā  sammasitajjhānena āhitavisesā, ubhayasabbhāve ajjhāsayavasena tato aññatarena āhitavisesā  ca vuṭṭhānagāminivipassanā maggassa bojjhaṅgādivisesaṃ niyametīti. </p>
              <p>[03] 798^b^.^eb^ ^b^tatra^eb^ tasmiṃ bojjhaṅgādivisesaniyamane. ajhānalābhī suddhavipassanāyānikova sukkhavipassako.  so hi jhānasinehena vipassanāya asiniddhabhāvato sukkhā lūkhā vipassanā etassāti  ^b^sukkhavipassako^eb^ti vuccati. ^b^pakiṇṇakasaṅkhāre^eb^ti pādakajjhānato aññe saṅkhāre.  tena pādakajjhānasaṅkhāresu sammasitesu vattabbameva natthīti dasseti. ^b^``paṭhamaṃ jhānaṃ  pādakaṃ katvā''^eb^ti hi vuttaṃ. ettha ca sukkhavipassakādiggahaṇaṃ vipassanāniyamassa  ekantikabhāvadassanatthaṃ. na hi vuṭṭhānagāminiṃ vinā kevalaṃ pādakajjhānādayo niyamahetū  diṭṭhā, vuṭṭhānagāminī pana pādakajjhānādīnaṃ abhāvepi sukkhavipassakādīnaṃ maggassa  paṭhamajjhānikabhāvahetu, tasmā sā bojjhaṅgādivisesaniyamane ekantikahetūti. idāni  yathāvuttamatthaṃ pākaṭataraṃ kātuṃ ^b^``tesaṃ hī''^eb^tiādi vuttaṃ. ^b^ayaṃ viseso^eb^ti  ayaṃ jhānādīnaṃ caturaṅgikādiviseso, na pubbe viya vipassanāniyameneva, atha kho  pādakajjhānaniyamena ceva vipassanāniyamena ca. ^b^tesampī^eb^ti pañcakanaye dutiyatatiyacatutthajjhānāni  pādakāni katvā uppāditamaggānampi. ^b^``āsannapadese''^eb^ti iminā vipassakena  antarantarā paviṭṭhasamāpattiyā vasena ayaṃ viseso natthīti dasseti. </p>
              <p>[03] 799^b^.^eb^ ^b^tatrāpi^eb^ ^a^M2.0475^ea^ ^b^cā^eb^ti dutiyattheravādepi. taṃtaṃsamāpattisadisatā  taṃtaṃsammasitasaṅkhāravipassanāniyamehi hoti. tatrāpi hi vipassanā taṃtaṃvirāgāvirāgabhāvanābhāvena  somanassasahagatā, upekkhāsahagatā ca hutvā jhānaṅgādiniyamaṃ maggassa karotīti evaṃ vipassanāniyamo  vuttanayeneva veditabbo. </p>
              <p>[03] 800^b^.^eb^ ^b^ta^eb^nti taṃtaṃjhānasadisabhavaṃ. ^b^svāyamattho^eb^ pādakajjhānasammasitajjhānupanissayehi  vinā ajjhāsayamattena asijjhanaṃ upanissayena vinā saṅkappamattena sakadāgāmiphalādīnaṃ asijjhanadīpakena  ^b^nandakovādena dīpetabbo^eb^. tattha hi yathā sotāpannāyapi  paripuṇṇasaṅkappataṃ vadantena ^a^V2.0447^ea^  bhagavatā ``yassa yassa upanissayo atthi, tassa tasseva ajjhāsayo niyāmako, nāññassā''ti  tena tena paripuṇṇasaṅkappatā hoti, na tato paraṃ, saṅkappasabbhāve satipi asijjhanatoti ayamattho  dīpito, evamidhāpi yassa yassa dutiyādijhānikassa maggassa yathāvutto upanissayo atthi,  tassa tasseva ajjhāsayo niyāmako, nāññassa satipi tasmiṃ asijjhanato. imasmiṃ pana  vāde pādakasammasitajjhānupanissayasabbhāve ajjhāsayo ekantena hoti taṃtaṃphalūpanissayasabbhāve  taṃtaṃsaṅkappo viyāti tadabhāvābhāvato ``ajjhāsayo niyametī''ti vuttaṃ. ^b^etthāpī^eb^ti  tatiyattheravādepi. ^b^vuttanayenevā^eb^ti ``yato yato samāpattito vuṭṭhāyā''tiādinā  vuttanayena. tasmā ``tatrāpi hi vipassanā''tiādinā idha vuttanayena tadattho veditabbo. </p>
              <p>[03] 801^b^.^eb^ evaṃ vipassanāya bojjhaṅgādiniyāmikataṃ dassetvā idāni paṭipadādiniyāmikataṃ  dassento ^b^``sace panāya''^eb^ntiādimāha. tattha ^b^aya^eb^nti saṅkhārupekkhā vuttā.  sāpi hi kāmaṃ ``imaṃ vāraṃ rocesu''nti ettha kalāpasammasanāvasāne udayabbayānupassanāya  pavattamānāya uppannassa vipassanupakkilesassa tikkhattuṃ vikkhambhanena kicchatāvāraṃ  dukkhāpaṭipadāti rocesunti vadanti, ^b^aṭṭhakathāyaṃ^eb^ pana ``vipassanāñāṇe tikkhe sūre  pasanne vahante uppannaṃ vipassanānikantiṃ dukkhena kasirena kilamanto pariyādiyatī''ti  vuttattā pubbabhāge muñcitukamyatādibhāvena pavattamānā ^a^M2.0476^ea^ saṅkhārupekkhā  attano paṭipakkhe kicchena kasirena vikkhambhentī dukkhāpaṭipadāpakkheyeva tiṭṭhatīti.  tenāha ^b^``ādito kilese vikkhambhayamānā''^eb^tiādi. keci pana ``yena ñāṇena vipassanupakkilesā  vikkhambhitā, tena saddhiṃ idaṃ ñāṇaṃ ekattanayavasena ekaṃ katvā ^b^`ādito kilese  vikkhambhayamānā'^eb^ti vutta''nti vadanti. ^b^sappayogenā^eb^ti cittappayogasaṅkhātena saussāhanena.  ^b^sasaṅkhārenā^eb^ti tasseva vevacanaṃ. ubhayenāpi vikkhambhanassa kicchasiddhimeva vadati.  ^b^vipariyāyenā^eb^ti adukkhena appayogena asaṅkhārena. maggasaññitaṃ icchitaṭṭhānaṃ anugantvā  parivasati vippavasati etthāti parivāso, vipassanā parivāso etassa atthīti ^b^vipassanāparivāso,^eb^  maggapātubhāvo, taṃ pana sīghaṃ kurumānā khippābhiññā nāma hotīti vuttaṃ ^b^``saṇika''^eb^nti.  kurumānā ayaṃ saṅkhārupekkhāti yojanā. yato maggo āgacchati, taṃ āgamanīyaṭṭhānaṃ,  tasmiṃ ^b^āgamanīyaṭṭhāne^eb^. maggassa pabhavaṭṭhāne ṭhatvā nāmaṃ detīti sambandho. dukkhāpaṭipadādandhābhiññādivipassanānayo  añño, añño eva maggoti āha ^b^``attano attano maggassā''^eb^ti. ^b^tena^eb^ āgamanato  laddhanāmena ``dukkhāpaṭipadā ^a^V2.0448^ea^ dandhābhiññā''tiādīni cattāri nāmāni labhati. na hi maggassa  sarasato edisaṃ nāmaṃ atthi.</p>
              <p>[03] ^b^sā panāyaṃ^eb^ vuttappabhedā ^b^paṭipadā. nānā hotī^eb^ti visuṃ visuṃ hoti. ekassa  bhikkhuno ^b^catūsupi maggesu ekāva^eb^ hotīti niyamo natthi calanato. ^b^ahesu^eb^nti  vuttaṃ, amhākaṃ bhagavantaṃ sandhāya hontīti pana vattabbaṃ. sabbesampi hi sammāsambuddhānaṃ  cattāropi maggā sukhāpaṭipadā khippābhiññāva hontīti. paṭipadāpasaṅgena adhipatimpi  dassetuṃ ^b^``yathā cā''^eb^tiādi vuttaṃ. ^b^adhipatayo^eb^ti chandādiadhipatayo. pubbābhisaṅkhārānurūpañhi  maggo paccekaṃ chandādhipateyyo vā hoti vīriyādīsu aññatarādhipateyyo vā, na  kassaci niyamo atthi. tenāha ^b^``kassaci bhikkhuno''^eb^tiādi. </p>
              <p>[03] 802^b^.^eb^ pubbe vuttappakārato sātisayaṃ katvā anavasesato maggassa nāmalābhe kāraṇaṃ  dassetuṃ ^b^``apicā''^eb^tiādi vuttaṃ. tattha ^b^sarasenā^eb^ti sabhāvena attano pavattivisesena.  ^b^paccanīkenā^eb^ti paṭipakkhavasena. ^b^saguṇenā^eb^ti attano guṇavasena.</p>
              <p>[03] kāmañcettha ^a^M2.0477^ea^ yathā āgamanena vinā saguṇena, ārammaṇena ca maggassa nāmalābho  avavatthito, evaṃ paccanīkena vinā saraseneva nāmalābho, tathāpi sarasādayo paccekaṃ  nāmalābhassa kāraṇamevāti dassetuṃ ^b^``sarasena vā''^eb^tiādinā sabbattha aniyamattho  ^b^vā^eb^-saddo vutto. te ca asaṅkarato dassetuṃ ^b^``sace hī''^eb^tiādi āraddhaṃ. tattha  ^b^sammasitvā^eb^ti sammasanahetu. hetuattho hi ayaṃ ^b^tvā^eb^-saddo ``ghataṃ pivitvā balaṃ  hoti, sīhaṃ disvā bhayaṃ hotī''tiādīsu viya, maggakattukāya vuṭṭhānakiriyāya  ekantikahetubhūtā saṅkhārupekkhā phalūpacārena ^b^``vuṭṭhātī''^eb^ti vuttā. yasmā  vā saṅkhārupekkhāti vuṭṭhānagāminiyā etaṃ upalakkhaṇaṃ, tadantogadhañca gotrabhuñāṇaṃ nimittato  vuṭṭhāti, tasmā vuttaṃ ekattanayena ^b^``sammasitvā vuṭṭhātī''^eb^ti. ^b^animittavimokkhena  vimuccatī^eb^ti animittasaññitena vimuccanena vimuccati, ``maggo''ti ānetvā sambandhitabbaṃ.  ^b^vimuccatī^eb^ti vā taṃsamaṅgī ariyapuggalo. sesadvayepi eseva nayo. ^b^idaṃ sarasato  nāmaṃ nāmā^eb^ti idaṃ nimittādivirahato animittaṃ appaṇihitaṃ suññatanti tividhampi  maggassa sabhāvato siddhanāmaṃ nāma.</p>
              <p>[03] ^b^esā^eb^ti ^a^V2.0449^ea^ maggo. so ca kho pubbabhāgamaggena saddhiṃ ekaṃ katvā vutto ekattanayena.  ^b^idaṃ paccanīkato nāmaṃ nāmā^eb^ti idaṃ niccanimittādīnaṃ paṇidhiyā, attasaññāya ca  pahānavasena laddhaṃ maggassa animittādināmattayaṃ paṭipakkhato siddhanāmaṃ nāma.</p>
              <p>[03] ^b^suññattā^eb^ti vivittattā. na hi magge rāgādayo santi. ^b^rūpanimittādīna^eb^nti rūpanimittavedanānimittādīnaṃ  gahetabbānanti adhippāyo. ^b^rāganimittādīna^eb^nti etthāpi eseva nayo. saviggahānaṃ  viya upaṭṭhānañhettha nimittanti adhippetaṃ. ^b^idamassa saguṇato^eb^ nāmanti idaṃ rāgādivivittattā  rūpanimittādipaṇidhiādiabhāvavasena assa maggassa saguṇato siddhaṃ nāmaṃ.</p>
              <p>[03] ^b^svāya^eb^nti so ayaṃ maggo. ^b^suññata^eb^nti sabbasaṅkhārasuññato, attasuññato ca ^b^suññataṃ^eb^.  sabbasaṅkhāranimittābhāvato ^b^animittaṃ^eb^. taṇhāpaṇidhiādīnaṃ abhāvena ^b^appaṇihitaṃ.  idamassa ārammaṇato nāma^eb^nti yathā sukhārammaṇaṃ rūpaṃ ``sukha''nti vuccati, evaṃ  suññatādināmassa nibbānassa ^a^M2.0478^ea^ ārammaṇakaraṇato idaṃ assa maggassa suññatādibhedaṃ  ārammaṇato siddhaṃ nāmaṃ. </p>
              <p>[03] 803^b^.^eb^ anattānupassanā attasuññatāya diṭṭhattā sarasato ^b^suññatā nāma^eb^. tassā suññatāvipassanāya  maggo vipassanāgamanena ^b^suññato. animittā nāma^eb^ niccanimittādīnaṃ ugghāṭanato.  ^b^idaṃ pana^eb^ maggassa animittanāmaṃ ^b^na abhidhammapariyāyena labbhati^eb^. kiṃ kāraṇaṃ?  abhidhamme sarasaṃ anāmasitvā paccanīkato nāmalābhato. yo hi saguṇārammaṇehi nāmalābho,  so sarasappadhāno hoti, saraseneva ca nāmalābhe sabbamaggānaṃ suññatādibhāvoti vavatthānaṃ  na siyā. tasmā abhidhamme satipi dvīhipi kāraṇehi animittanāmalābhe paccanīkatova  nāmavavatthānakaraṇaṃ gayhatīti tadabhāvā na labbhati. atha vā ^b^na labbhatī^eb^ti aññanirapekkhehi  saguṇārammaṇehi na labbhati. kiṃ kāraṇaṃ? abhidhamme sarasapaccanīkehi sahitehi  nāmalābhato. paccanīkañhi vavatthānakaraṇaṃ anapekkhitvā kevalassa sarasassa nāmahetubhāvo  abhidhamme natthi, avavatthānāpattito. tasmā attābhinivesapaṇidhipaṭipakkhavipassanānulomā  maggā satipi sarasantare paccanīkasahitena sarasena nāmaṃ labhanti. animittamaggassa pana  vipassanā nimittapaṭipakkhā na hoti, sayaṃ nimittaggahaṇato nimittaggahaṇānivāraṇāti  tadanulomo maggopi na nimittassa paṭipakkho. yadi siyā, nimittagatavipassanāyapi paṭipakkho  siyā, tasmā vijjamānopi saraso vavatthānakarapaccanīkābhāvā abhidhamme animittanāmadāyako  ^a^V2.0450^ea^ na gayhatīti. yadi evaṃ, aniccānupassanānulomo maggo abhidhamme asaṅgahito siyāti?  na, suddhikapaṭipadānaye tassa saṅgahitattā. tasmā eva hi so vutto. suttante pana  pariyāyadesanattā saguṇārammaṇamattenapi nāmaṃ gayhatīti āha ^b^``suttantapariyāyena labbhatī''^eb^ti.  yaṃ panettha vattabbaṃ, taṃ heṭṭhā vuttameva. āgamanavasenapi maggassa animittanāmaṃ labbhatiyevāti  dassetuṃ ^b^``tatrā hī''^eb^tiādi vuttaṃ. ^b^āgamanīyaṭṭhāne^eb^ti āgamanapaṭipadāṭhāne.  sesaṃ vuttanayattā uttānamevāti. </p>
              <p>[06] saṅkhārupekkhāñāṇaṃ niṭṭhitaṃ. </p>
            </h4>
          </h3>
          <h3>
            <h3n> anulomañāṇakathāvaṇṇanā </h3n>
            <h4>
              <h4n> </h4n>
              <p>[03] 804^b^.^eb^ ^b^adhimokkhasaddhā^eb^ti ^a^M2.0479^ea^ pasādabhūto vatthugato nicchayo adhimokkho. tasmā  tathābhūtā bhāvanāvisesena kiccato adhimattatāya balavatarā nibbattati. ^b^supaggahita^eb^nti  suṭṭhu paggahitaṃ. asallīnaṃ paṭutarabhāvena paṭipakkhavidhamanasamatthaṃ vīriyaṃ hoti. ^b^sūpaṭṭhitā^eb^ti  tikkhataratāya ārammaṇābhimukhabhāvena suṭṭhu upaṭṭhitā sati hoti. ^b^susamāhita^eb^nti passaddhisukhānaṃ  sātisayatāya suṭṭhu samāhitaṃ ārammaṇe sammadeva ṭhapitaṃ appitaṃ viya hoti. ^b^tikkhatarā^eb^ti  anulomañāṇuppattiyā paccayo bhavituṃ samatthabhāvena sātisayaṃ tikkhā sūrā. saṅkhārānaṃ  vicinanepi majjhattabhūta^b^saṅkhārupekkhā^eb^ paññā ^b^uppajjati. aniccāti vā...pe0...  sammasitvā bhavaṅgaṃ otaratī^eb^ti aniccādīsu ekenākārena sammasantī sattakkhattuṃ  pavattitvā bhijjantī bhavaṅgaṃ otiṇṇā nāma hoti tato paraṃ bhavaṅgassa vāroti katvā.  ^b^saṅkhārupekkhāya katanayenevā^eb^ti aniccādinā ālambanakaraṇanayeneva, na sammasitanayena.  tenāha ^b^``ārammaṇaṃ kurumāna''^eb^nti. ^b^āvaṭṭetvā^eb^ti nivattetvā cittassa bhavaṅgavasena  vattituṃ adatvā. visadisacittapavattisaṅkhātāya vīciyā abhāvena avīcikā, cittasantati.  kiriyamanodhātuyā hi bhavaṅge āvaṭṭite kiriyamayacittapavattivipākacittuppattiyā savīcikā  santarā, na evaṃ manodvārāvajjanenāti vuttaṃ ^b^``avīcikaṃ cittasantatiṃ anuppabandhamāna''^eb^nti.  ^b^tathevā^eb^ti yathā atītāsu dvattiṃsajavanavīthīsu saṅkhārupekkhā ``aniccā''ti vā  ``dukkhā''ti vā ``anattā''ti vā saṅkhāre ārammaṇamakāsi, tatheva. ^b^parikammanti  vuccati^eb^ maggassa parikammattā paṭisaṅkhārakattā ^a^V2.0451^ea^. ^b^upacāranti vuccati^eb^ maggassa āsannattā,  samīpacārikattā vā. anulomattaṃ sayameva vadati.</p>
              <p>[03] ayañca nayo kāmaṃ maggavīthiyaṃ paṭhamajavanassa paṭisaṅkharaṇaṭṭho, dutiyassa tato āsannaṭṭho, tatiyassa  heṭṭhimuparimānaṃ anulomaṭṭho ca yuttoti vutto, tathāpi sabbesampi imā samaññā sambhavantīti  dassetuṃ ^b^``avisesena panā''^eb^tiādi vuttaṃ. tattha ^b^āsevana^eb^nti ādarena sevanaṃ.  ^b^purimabhāgapacchimabhāgāna^eb^nti heṭṭhimānaṃ, uparimānañca dhammakoṭṭhāsānaṃ. ^b^aṭṭhanna^eb^nti  udayabbayañāṇādīnaṃ aṭṭhannaṃ. sabbāpi vipassanā lakkhaṇattayasammasanakiccāva ^a^M2.0480^ea^,  idampi tathevāti vuttaṃ ^b^``tathakiccatāyā''^eb^ti. ^b^uparī^eb^ti magge. ^b^bodhipakkhiyadhammānaṃ^eb^  tathakiccatāya anulometi sammosādipaṭipakkhavidhamanato. idāni anulomañāṇassa tadubhayakiccānulomaṃ  vitthārato dassetuṃ ^b^``tañhī''^eb^tiādi vuttaṃ. tattha anulomañāṇaṃ saccapaṭicchādakamohakkhandhādīnaṃ  ^b^sātisayaṃ^eb^ vidhamanena lokiyañāṇesu ukkaṃsapariyantagataṃ, tato eva heṭṭhā nibbattitaudayabbayañāṇādīnampi  kiccaṃ paṭipakkhadūrībhāvena atthato sādhentameva hutvā pavattati, tathāpavattamānañca tesaṃ  kiccaṃ anulomentaṃ viya hotīti āha ^b^``udayabbayavantānaṃ...pe0... tathakiccatāya  anulometī''^eb^ti. tattha ^b^``bhayato upaṭṭhita''^eb^nti imināpi ārammaṇasīsena ñāṇabyāpārameva  vadati sappaṭibhayānaṃ saṅkhārānaṃ yathāsabhāvadassanadīpanato. sesesu pana sattasupi ṭhānesu  ñāṇabyāpārova dassito. yasmā etaṃ anulomañāṇaṃ aniccādīsu aññataralakkhaṇavaseneva  saṅkhāre ārabbha pavattati, tasmā vuttaṃ ^b^``aniccalakkhaṇādivasena saṅkhāre ārabbha pavattattā''^eb^ti.  ^b^tāya paṭipattiyā^eb^ti yā sā anulomañāṇassa thūlathūlasaccapaṭicchādakasaṃkilesavikkhambhanapaṭipatti,  tāya. na hi anulomañāṇe tathā anuppanne gotrabhuñāṇaṃ nibbānaṃ ālambituṃ sakkoti,  gotrabhuñāṇe vā anuppanne maggañāṇaṃ uppajjatīti.</p>
              <p>[03] vuttamatthaṃ opammena pākaṭataraṃ kātuṃ ^b^``yathā hī''^eb^tiādi vuttaṃ. tattha aṭṭhannaṃ  ^b^vohārikamahāmattānaṃ agatigamanaṃ pahāya^eb^ taṃtaṃvinicchayakaraṇaṃ viya aṭṭhannaṃ ñāṇānaṃ yathāsakaṃ  paṭipakkhaṃ pahāya saṅkhāresu udayabbayādipaṭipatti, rañño majjhattabhāvo viya anulomañāṇassa  purimapacchimadhammakoṭṭhāsassa anukūlatā. ^b^tenevā^eb^ti heṭṭhimañāṇānaṃ anulomanamukhena  uparibodhipakkhiyānaṃ anulomanatoyeva. ^b^saccānulomikanti vuccati^eb^ maggasaccassa  anulomikattā. </p>
              <p>[06] anulomañāṇaṃ niṭṭhitaṃ. </p>
            </h4>
          </h3>
          <h3>
            <h3n> vuṭṭhānagāminīvipassanākathāvaṇṇanā </h3n>
            <h4>
              <h4n> </h4n>
              <p>[03] 805^b^.^eb^ kiñci ^a^M2.0481^ea^ ^a^V2.0452^ea^ asaṅkhatārammaṇampi ñāṇaṃ vuṭṭhānagāminiyā ekasaṅgahanti katvā  ^b^``saṅkhārārammaṇāyā''^eb^ti visesanaṃ kataṃ. tañhi visesato vuṭṭhānaṃ ariyamaggaṃ gacchati  upetīti vuṭṭhānagāminīti vattabbataṃ labhati. tenāha ^b^``sabbena sabba''^eb^ntiādi. ^b^asammohattha^eb^nti  tattha tattha sutte pariyāyantarehi āgatāya sammohābhāvatthaṃ. ^b^suttasaṃsandanā^eb^ti suttānaṃ  tesaṃ tesaṃ suttapadānaṃ anusandānaṃ.</p>
              <p>[03] ye lokiye saṅkhāre ārabbha anulomapariyosānā vuṭṭhānagāminivipassanā pavattati,  taṃsannissitā tappaṭibaddhā taṇhā tehi vinā appavattanato tammayā nāma, tammayāva tammayatā,  tammayā vā taṇhāsampayuttā khandhā, tesaṃ bhāvo tammayatā, sā eva taṇhā. tappaṭipakkhā  vuṭṭhānagāminivipassanā ^b^atammayatā^eb^. tena vuttaṃ ^b^aṭṭhakathāyaṃ^eb^ ``tammayatā nāma taṇhā,  tassā pariyādiyanato vuṭṭhānagāminivipassanā atammayatāti vuccatī''ti (ma0 ni0  aṭṭha0 3.310). ^b^nissāyā^eb^ti taṃ atammayataṃ nissayaṃ katvā, bhāvetvāti attho. ^b^ekattā^eb^ti  ettha ayaṃ pāḷi ``atthi, bhikkhave, upekkhā rūpesu...pe0... phoṭṭhabbesu, ayaṃ,  bhikkhave, upekkhā nānattā nānattasitā''ti (ma0 ni0 3.310), sayampi nānāsabhāvā,  nānārammaṇanissitā cāti attho. sā pana samādhisampayuttā vipassanupekkhā veditabbā.  ``atthi, bhikkhave, upekkhā ākāsānañcāyatananissitā...pe0... nevasaññānāsaññāyatananissitā,  ayaṃ, bhikkhave, upekkhā ekattā ekattasitā''ti (ma0 ni0 3.310). yā hi taṃtaṃarūpacittuppādapariyāpannā  upekkhā, sā ekasabhāvattā, ekārammaṇattā ca ekattā, ekattasitā cāti vuccati,  sā pana taṃtaṃjhānasahagatavedanupekkhā ca tadārammaṇavipassanupekkhā cāti vadanti. ^b^taṃ  pajahathā^eb^ti tadārammaṇakilesapahānena pajahatha. tenāha ^b^``taṃ samatikkamathā''^eb^ti.</p>
              <p>[03] ^b^nibbidā^eb^ti vuṭṭhānagāminī. tattha hi sutte ^b^virajjatī^eb^ti maggakiccamāha, ^b^vimuccatī^eb^ti  phalakiccaṃ.</p>
              <p>[03] ^b^susimasuttaṃ^eb^ ^a^M2.0482^ea^ ^a^V2.0453^ea^ nidānavagge. tattha ^b^dhammaṭṭhitiñāṇaṃ^eb^ vuṭṭhānagāminīti  ^b^vuttā^eb^ dhammaṭṭhitiyaṃ paṭiccasamuppāde asammuyhanavasena pavattanato. ^b^nibbāne ñāṇa^eb^nti  maggañāṇamāha.</p>
              <p>[03] ^b^saññā kho, poṭṭhapādā^eb^ti ettha kāmaṃ ``saññā''icceva vuccati, pubbe pana ``saññaggaṃ  phusatī''ti vuttattā āha ^b^``saññagganti vuttā''^eb^ti.</p>
              <p>[03] ^b^paṭipadāñāṇadassanavisuddhī^eb^ti tadekadesabhūtā vuṭṭhānagāminī vuttā. samudāyesu hi  pavattā vohārā avayavesupi pavattantīti. ^b^pārisuddhipadhāniyaṅga^eb^nti pārisuddhiyā  padhānakāraṇaṃ.</p>
              <p>[03] ^b^tīhi nāmehī^eb^ti anulomagotrabhuvodānasaṅkhātehi tīhi nāmehi.</p>
              <p>[03] ^b^kittitā^eb^ti thomitā ariyamaggādhiṭṭhānatāya. mahantānaṃ sīlakkhandhādīnaṃ esanaṭṭhena ^b^mahesinā^eb^  sammāsambuddhena. santakilesatāya ^b^santā. yoga^eb^nti bhāvanaṃ, bhāvanābhiyogaṃ vā. </p>
              <p>[06] paṭipadāñāṇadassanavisuddhiniddesavaṇṇanā niṭṭhitā. </p>
              <p>[06] iti ekavīsatimaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 22. ñāṇadassanavisuddhiniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paṭhamamaggañāṇakathāvaṇṇanā </h3n>
            <h4>
              <h4n> </h4n>
              <p>[03] 806^b^.^eb^ idāni ^a^M2.0483^ea^ ^a^V2.0454^ea^ ñāṇadassanavisuddhiyā niddese anuppatte sā yassa ñāṇassa  anantaraṃ uppajjati, taṃ tāva dassento ^b^``ito paraṃ gotrabhuñāṇaṃ hotī''^eb^ti āha.  ^b^ito para^eb^nti ito anulomañāṇato upari. ^b^ta^eb^nti gotrabhuñāṇaṃ. ^b^neva paṭipadāñāṇadassanavisuddhiṃ  bhajati^eb^ aniccādivasena saṅkhārānaṃ aggahaṇato. ^b^na ñāṇadassanavisuddhiṃ bhajati^eb^ satipi  nibbānārammaṇatte kilesānaṃ akhepanato. tato evetaṃ viññāṇadhātūnaṃ visayaṃ uddesantaṃ  dassanakiccaṃ karontaṃ kiriyamanodhātu viya maggassa āvajjanaṭṭhāniyaṃ vuccati. ^b^antarā^eb^ti  chaṭṭhasattamavisuddhīnaṃ vemajjhe. ^b^abbohārikameva hoti^eb^ ubhayavisuddhilakkhaṇatābhāvato. tathāpi  vuṭṭhānagāminiyā pariyosānatāya vipassanāpakkhikaṃ. tenevassa taṃsotapatitatā. tenāha  ^b^``vipassanāsote...pe0... saṅkhaṃ gacchatī''^eb^ti. etenassa paṭipadāñāṇadassanavisuddhibhajanaṃ  dasseti. sotassa ariyassāadito pajjanaṃ sotāpatti, so eva maggo, sotaṃ vā ariyaṃ  ādito pajjati adhigacchatīti sotāpatti, paṭhamako. tassa maggo ^b^sotāpattimaggo^eb^.  paṭisandhivasena sakideva imaṃ manussalokaṃ āgacchatīti sakadāgāmī, tassa maggo ^b^sakadāgāmimaggo^eb^.  paṭisandhivasena kāmabhavaṃ na āgacchatīti anāgāmī, tassa maggo ^b^anāgāmimaggo^eb^.  kilesādīnaṃ hananādinā arahaṃ, aggamaggaṭṭho. tassa bhāvo arahattaṃ, so eva maggoti  ^b^arahattamaggo. catūsu maggesu ñāṇaṃ^eb^ ekajjhaṃ gahetvā ^b^ñāṇadassanavisuddhi nāma^eb^. </p>
              <p>[01] ^b^tehi tīhipī^eb^ti heṭṭhā tiṇṇaṃ anulomañāṇānaṃ vuttattā vuttaṃ, tīsu vā dvinnaṃ  antogadhattā. ^b^tīhipī^eb^ti vā vikappantarasampiṇḍanattho ^b^pi^eb^-saddo, tena tīhipi  dvīhipīti vuttaṃ hoti. ^b^attano balānurūpenā^eb^ti attano attano ānubhāvānukūlaṃ.  paṭhamañhi anulomañāṇaṃ sabboḷārikaṃ, dutiyaṃ tato nātioḷārikaṃ, tatiyaṃ tato  nātioḷārikaṃ tamaṃ antaradhāpeti. atha vā ^b^balānurūpenā^eb^ti heṭṭhā ^a^V2.0455^ea^ saṅkhārupekkhāya  āhitabalānurūpena ^a^M2.0484^ea^. pubbābhisaṅkhāravasena hi anulomañāṇassāpi maggañāṇassa  viya saddhāvimuttadiṭṭhippattānaṃ pavattiākārasiddho attheva mudutikkhatāviseso. ^b^palibodhato  upaṭṭhāti^eb^ palibodhabhāvapaṭicchādakassa tamassa antaradhāpitattā. ^b^``āsevanante''^eb^ti  iminā dutiyassa vā tatiyassa vā anulomañāṇassa anantaraṃ gotrabhuñāṇuppatti, na paṭhamassāti  dasseti tassa anāsevanattā. na hi aladdhāsevanaṃ gotrabhuñāṇaṃ uppādetuṃ sakkoti.  nimittādivirahato, tabbidhurato ca ^b^``animitta''^eb^ntiādinā nibbānaṃ visesitaṃ.  ^b^puthujjanagotta^eb^nti ariyehi asammissaṃ puthujjanasamaññaṃ. ^b^gotta^eb^nti hi ekavaṃsajānaṃ  samānā samaññā, evaṃ idhāpīti. ^b^puthujjanasaṅkha^eb^nti tasseva vevacanaṃ, ^b^puthujjanabhūmi^eb^nti  puthujjanavatthuṃ. ekantikatāya ekavārameva ca uppajjanato ^b^apunarāvaṭṭakaṃ^eb^.</p>
              <p>[03] ^b^bahiddhā vuṭṭhānavivaṭṭane^eb^ti asaṅkhatadhātuyā bahibhāvato bahiddhāsaññitā saṅkhāragatā vuṭṭhānabhūte  vivaṭṭane nipphajjamāne paññā. ^b^abhibhuyyatī^eb^ti abhibhavati. ^b^pakkhandatī^eb^ti anupavisati.  ettha ca ^b^``uppādaṃ abhibhuyyatī''^eb^tiādinā puthujjanagottābhibhavanaṃ tadatikkamanamāha.  ^b^``anuppādaṃ pakkhandatī''^eb^tiādinā ariyagottabhāvanaṃ tadubhayabhāvato. </p>
              <p>[03] 807^b^.^eb^ ekāvajjanānaṃ nānāvīthitā natthīti na taṃnisedhanāya ekavīthiggahaṇaṃ, atha kho  nānārammaṇānampi ekāvajjanānaṃ nānāvīthitā natthīti dassanatthanti daṭṭhabbaṃ. ^b^mahāmātika^eb^nti  mahantaṃ udakavāhakaṃ. ^b^laṅghitvā^eb^ti anotaranto eva atikkamitvā. ^b^ullaṅghitvā^eb^ti  uparibhāgeneva laṅghitvā. ninnapoṇapabbhāratā uttaruttaravisiṭṭhā ninnatāva.</p>
              <p>[03] aṭṭhahi ñāṇehi anukkamena āhitavisesaṃ anulomañāṇaṃ nibbānārammaṇassa ñāṇassa paccayo  bhavituṃ samatthaṃ jātanti āha ^b^``udayabbayānupassanādinā vegena dhāvitvā''^eb^ti.  rūpaṃ anekasantatisambandhatāya anekavaṭṭaracitā rajju viya hotīti vuttaṃ ^b^``rūparajjuṃ  vā''^eb^ti. attabhāvassa rukkhaṭṭhāniyatāya vuttattā taṃsambandhadaṇḍaṭṭhāniyatā vedanādīsu  ekasseva yuttā, na vedanādisamudāyassāti vuttaṃ ^b^``vedanādīsu aññataradaṇḍaṃ vā''^eb^ti.  ^b^anulomāvajjanenā^eb^ti anulomassa āvajjanena. yena āvajjanena anulomañāṇaṃ uppajjati,  tena ^b^taṃ^eb^ ārammaṇaṃ. ^b^``paṭhamena anulomacittena ullaṅghitvā''^eb^ti idaṃ sakkāyatīrassa  tassa atikkamanārambhatāya ^a^M2.0485^ea^ vuttaṃ. ^b^``dutiyena nibbānaninnapoṇapabbhāramānaso''^eb^ti  idaṃ tassa sabbasaṅkhārato sātisayaṃ alaggaṃ hutvā ^a^V2.0456^ea^ visaṅkhāre allīnabhāvato vuttaṃ. ^b^nibbāne^eb^  ārammaṇakaraṇavasena ^b^patati^eb^ yogāvacaro. ^b^ekārammaṇe^eb^ti ekavāraṃyeva ālambite  ārammaṇe. tenāha ^b^``aladdhāsevanatāyā''^eb^ti. tena ekārammaṇe āsevanā upakāravatī,  na tathā nānārammaṇeti dasseti. </p>
              <p>[03] 808^b^.^eb^ ^b^tatrā^eb^ti anulomagotrabhūnaṃ itarītarakiccākaraṇe. ^b^nakkhattayoga^eb^nti nakkhattena  candassa yogaṃ, nakkhattayogavibhāvaniyaṃ vā kālaṃ, divasanti attho.</p>
              <p>[03] ^b^tatthā^eb^tiādi upamāsaṃsandanaṃ.</p>
              <p>[03] ^b^evaṃ nibbattāhī^eb^ti anulomañāṇāni viya saṅkhāre anālambitvā ahaṃ viya nibbānārammaṇe  vattāhīti maggassa gotrabhunā dinnasaññāmuñcanaṃ, anubandhanañca nibbānārammaṇakaraṇameva  sandhāya vuttaṃ. </p>
              <p>[03] 809^b^.^eb^ ^b^tatrā^eb^ti tasmiṃ gotrabhunā dinnasaññaṃ amuñcitvā viya tena gahitārammaṇeyeva  vattitvā maggassa lobhakkhandhādinibbijjhane. usuṃ asati khippatīti ^b^issāso,^eb^  dhanuggaho. saragocaraṭṭhānaṃ nāma aṭṭhausabhamattaṃ. tañca kho dūre pātino majjhimapurisassa  vasena catuhatthāya yaṭṭhiyā vīsatiyaṭṭhi usabhaṃ, tena ^b^aṭṭhausabhamatte padese^eb^ hatthavasena cattārīsādhikachasatahatthe  padese. ^b^phalakasata^eb^nti asanasāramayaṃ phalakasataṃ. kumbhakāracakkasadise ^b^cakkayante.  āvijjhitvā^eb^ti bhametvā. daṇḍakaghaṭṭanāya uppādetabbasaddo ^b^daṇḍakasaññā^eb^. phalakasatavinivijjhanassa  paccayabhūtā ^b^daṇḍakasaññā viya gotrabhuñāṇaṃ^eb^ lobhakkhandhādinibbijjhanassa maggañāṇassa  paccayabhāvato. ^b^issāso viya maggañāṇaṃ^eb^ nibbijjhitabbanivijjhanato. </p>
              <p>[03] 810^b^.^eb^ aṭṭhamabhavato paṭṭhāya nibbattanakaṃ ^b^anamataggasaṃsāravaṭṭadukkhasamuddaṃ soseti^eb^. saddhādhanaṃ  sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhananti imesaṃ ^b^sattannaṃ ariyadhanānaṃ.  sammukhībhāva^eb^nti paccakkhasiddhiṃ. pāṇātipātādipañcaverāni ^a^M2.0486^ea^ ceva pañcavīsatimahābhayāni  cāti ^b^sabbaverabhayāni. aññesañca^eb^ ratanattaye niviṭṭhasaddhādīnaṃ. samudāye pavatto sotāpattimaggasaddo  tadekadesepi pavattatīti āha ^b^``sotāpattimaggena sampayuttaṃ ñāṇa''^eb^nti. </p>
              <p>[06] paṭhamamaggañāṇaṃ niṭṭhitaṃ. </p>
            </h4>
          </h3>
          <h3>
            <h3n> sotāpannapuggalakathāvaṇṇanā </h3n>
            <h4>
              <h4n> </h4n>
              <p>[03] 811^b^.^eb^ ^b^tasseva^eb^ ^a^V2.0457^ea^ sotāpattimaggacittassa. kāmañcettha nātitikkhapaññassa dve, tikkhapaññassa  tīṇi phalacittāni honti, avisesato pana gahitassa maggassa vasena ^b^``dve, tīṇi vā''^eb^ti  vuttaṃ. ^b^samādhimānantarikaññamāhū^eb^ti yaṃ attano pavattisamanantaraṃ niyameneva phalappadānato  ānantarikasamādhīti āhūti attho. anantarameva pavattanakaṃ phalaṃ anantaraṃ, tattha niyutto,  taṃ vā payojanaṃ etassāti ānantariko, maggo.</p>
              <p>[03] ^b^āsevanante^eb^ti āsevanato ante, āsevanalābhino anulomañāṇassa anantaranti attho.  laddhāsevanameva anulomaṃ gotrabhuṃ uppādeti. upari pana cha, satta vā javanāni pavattanti,  tasmā cattāri phalacittāni hontīti vadeyyāti āha ^b^``sattacittaparamā ca ekāvajjanavīthī''^eb^ti.</p>
              <p>[03] taṃ pana na sārato paccetabbanti yojanā. yaṃ panettha vattabbaṃ, taṃ heṭṭhā vuttameva. </p>
              <p>[03] 812^b^.^eb^ ^b^ettāvatā^eb^ti paṭhamamaggānantaraṃ phalassa uppattimakkena. ^b^bhusaṃ pamattopī^eb^ti  devarajjacakkavattirajjādipamādaṭṭhānaṃ āgamma bhusaṃ pamattopi. ^b^yesaṃ^eb^ yathāvuttāavajjanajavanacittānaṃ  ^b^uppattiyā esa^eb^ sotāpanno ^b^paccavekkhati^eb^ nāmāti adhippāyo.</p>
              <p>[03] eteneva pasaṅgena sesānaṃ ariyānaṃ paccavekkhaṇāni dassetuṃ ^b^``yathā cā''^eb^tiādi vuttaṃ.</p>
              <p>[03] ^b^ukkaṭṭhaparicchedoyeva^eb^ ^a^M2.0487^ea^ ^b^ceso,^eb^ yadidaṃ pañcannaṃ, catunnañca paccavekkhaṇānaṃ  dassananti attho. ^b^``abhāvenevā''^eb^ti etena pahīnāvasiṭṭhakilesapaccavekkhaṇasamatthatā  kassaci hoti, kassaci na hotīti dasseti. lobho eva ^b^lobhadhammo^eb^. </p>
            </h4>
          </h3>
          <h3>
            <h3n> dutiyamaggañāṇakathāvaṇṇanā </h3n>
            <h4>
              <h4n> </h4n>
              <p>[03] 813^b^.^eb^ ^b^kāmarāgabyāpādānaṃ tanubhāvāyā^eb^ti etesaṃ kilesānaṃ tanubhāvatthaṃ. tattha  dvīhi kāraṇehi tanubhāvo adhiccuppattiyā, pariyuṭṭhānamandatāya ca. sakadāgāmissa hi  vaṭṭānusārimahājanassa ^a^V2.0458^ea^ viya kilesā abhiṇhaṃ na uppajjanti, kadāci kadāci viraḷākārā  hutvā uppajjanti. tathā uppajjantāpi maddantā chādentā andhakāraṃ karontā na  uppajjanti, dvīhi pana maggehi pahīnattā mandamandā tanukākārā hutvā uppajjanti.  keci pana ``sakadāgāmissāpi kilesā cirena uppajjanti, uppajjantāpi bahalāva  uppajjanti. tathā hissa puttadhītaro dissantī''ti, taṃ akāraṇaṃ vatthupaṭisevanena  vināpi gabbhaggahaṇasabbhāvato. tasmā vuttanayeneva dvīhi kāraṇehi tesaṃ tanubhāvo veditabbo.  ^b^dutiyāyā^eb^ti gaṇanavasenapi dutiyāya, uppattivasenapi dutiyāya ^b^bhūmiyā. pattiyā^eb^ti  sāmaññaphalassa paṭilābhāya. tañhi sampayuttānaṃ nissayabhāvato te dhammā bhavanti etthāti  ^b^bhūmi^eb^. yasmā vā samānepi lokuttarabhāve sayampi bhavati uppajjati, na nibbānaṃ  viya apātubhūtaṃ, tasmāpi ^b^``bhūmī''^eb^ti vuccati. ^b^yogaṃ karotī^eb^ti vipassanābhiyogaṃ  karoti. ``navahākārehi indriyāni tikkhāni bhavantī''tiādinā (visuddhi0 2.699)  vuttanayeneva yadaggena indriyānaṃ tikkhataṃ sampādeti, tadaggena balāni, bojjhaṅgāni  ca paṭutarabhāvaṃ āpādento ^b^indriyabalabojjhaṅgāni samodhānetvā^eb^ lakkhaṇattayatīraṇavasena ^b^ñāṇena  parimaddati^eb^. tattha aparāparaṃ ñāṇaṃ cārento ^b^parivatteti^eb^. tenāha ^b^``vipassanāvīthiṃ  ogāhatī''^eb^ti. ^b^vuttanayenevā^eb^ti udayabbayañāṇādīnaṃ uppādane vuttanayena. ^b^gotrabhuanantara^eb^nti  ettha gotrabhu viya gotrabhu. paṭhamamaggapurecārikañāṇañhi puthujjanagottābhibhavanato, ariyagottabhavanato  ca nippariyāyato gotrabhūti vuccati, idaṃ pana taṃsadisatāya pariyāyato gotrabhu. ekaccasaṃkilesavisuddhiyā  ^a^M2.0488^ea^, pana accantavisuddhiyā ārammaṇakaraṇato ca vodānanti vuccati. tenāha  ^b^paṭṭhāne^eb^ ``anulomaṃ vodānassa anantarapaccayena paccayo''ti (paṭṭhā 1.1.417). yasmā  pana ^b^paṭisambhidāmagge^eb^ uppādādiabhibhavanatthaṃ upādāya ``aṭṭha gotrabhudhammā samādhivasena  uppajjanti, dasa gotrabhudhammā vipassanāvasena uppajjantī''tiādīsu (paṭi0 ma0 1.60)  gotrabhunāmenevetaṃ āgataṃ, tasmā idhāpi ``gotrabhuanantara''nti vuttanti daṭṭhabbaṃ. </p>
              <p>[06] dutiyañāṇaṃ niṭṭhitaṃ. </p>
            </h4>
          </h3>
          <h3>
            <h3n> tatiyamaggañāṇakathāvaṇṇanā </h3n>
            <h4>
              <h4n> </h4n>
              <p>[03] 814^b^.^eb^ ^b^sakidevā^eb^ti ^a^V2.0459^ea^ ekavāraṃyeva. ^b^``imaṃ lokaṃ āgantvā''^eb^ti iminā pañcasu  sakadāgāmīsu cattāro vajjetvā ekova gahito. ekacco idha sakadāgāmiphalaṃ patvā  idheva loke parinibbāti, ekacco idha patvā devaloke parinibbāti, ekacco  devaloke patvā tattheva parinibbāti, ekacco devaloke patvā idhūpapajjitvā  parinibbāti. ime cattāropi idha na gahitā. yo pana idha patvā devaloke yāvatāyukaṃ  vasitvā puna idhūpapajjitvā parinibbāti, ayaṃ ekova idha gahitoti veditabbo.</p>
              <p>[03] ^b^kāmarāgabyāpādānaṃ anavasesappahānāyā^eb^ti tesaṃyeva sakadāgāmimaggena tanukatānaṃ saṃyojanānaṃ  niravasesappahānāya. paṭisandhivasena kāmabhavassa anāgamanato ^b^anāgāmī^eb^. </p>
              <p>[06] tatiyañāṇaṃ niṭṭhitaṃ. </p>
            </h4>
          </h3>
          <h3>
            <h3n> catutthamaggañāṇakathāvaṇṇanā </h3n>
            <h4>
              <h4n> </h4n>
              <p>[03] 815^b^.^eb^ ^b^opapātiko^eb^ti upapātayoniko. imināssa gabbhaseyyā paṭikkhittā. ^b^tattha  parinibbāyī^eb^ti tattha suddhāvāse parinibbāyitā. ^b^anāvattidhammo tasmā lokā^eb^ti  paṭisandhiggahaṇavasena tasmā lokā idha ^a^M2.0489^ea^ anāvattanasabhāvo, buddhadassanadhammassavanānaṃ  panatthāya āgamanaṃ hotiyeva.</p>
              <p>[03] ^b^rūparāgārūparāgamānauddhaccāvijjānaṃ anavasesappahānāyā^eb^ti etesaṃ pañcannaṃ uddhambhāgiyasaṃyojanānaṃ  nissesappajahanatthāya. tattha rūpabhave chandarāgo ^b^rūparāgo^eb^. arūpabhave chandarāgo ^b^arūparāgo.  māno^eb^ arahattamaggavajjhamāno. tathā ^b^uddhaccāvijjā^eb^. </p>
              <p>[06] catutthañāṇaṃ niṭṭhitaṃ. </p>
            </h4>
          </h3>
          <h3>
            <h3n> arahantapuggalakathāvaṇṇanā </h3n>
            <h4>
              <h4n> </h4n>
              <p>[03] 816^b^.^eb^ ^b^mahākhīṇāsavo^eb^ti ^a^V2.0460^ea^ mahānubhāvatānibandhanaṃ pūjāvacanametaṃ, na upādāyavacanaṃ yathā  ``mahāmoggallāno''ti. na hi cūḷakhīṇāsavo nāma atthi. antimadehaṃ dhāretīti  ^b^antimadehadhārī^eb^. khandhakilesābhisaṅkhārabhārānaṃ ohitattā oropitattā ^b^ohitabhāro^eb^.  anuppatto sadatthaṃ sakatthanti ^b^anuppattasadattho. sadattho^eb^ti ca arahattaṃ veditabbaṃ.  tañhi attupanibandhanaṭṭhena, attānaṃ avijahanaṭṭhena, attano paramatthaṭṭhena ca attano atthattā  sakatthoti vuccati. parikkhīṇāni dasapi bhavasaṃyojanāni etassāti ^b^parikkhīṇabhavasaṃyojano^eb^.  khandhādiatthaṃ sammā aññāya vimuttoti ^b^sammadaññāvimutto^eb^. aggo ca so dakkhiṇeyyo  ca, aggadakkhiṇaṃ vā arahatīti ^b^aggadakkhiṇeyyo^eb^. </p>
            </h4>
          </h3>
          <h3>
            <h3n> bodhipakkhiyakathāvaṇṇanā </h3n>
            <h4>
              <h4n> </h4n>
              <p>[03] 817^b^.^eb^ catunnaṃ maggañāṇānaṃ vasena ^b^catuñāṇāya. ānubhāvavijānanattha^eb^nti satipaṭṭhānapāripūriādikassa  ānubhāvassa bodhanatthaṃ.</p>
              <p>[03] paripuṇṇā bodhipakkhiyā etassāti paripuṇṇabodhipakkhiyo, maggo. tassa bhāvo ^b^paripuṇṇabodhipakkhiyabhāvo^eb^.  vuṭṭhānabalehi sampayuttatāva ^b^vuṭṭhānabalasamāyogo, ye^eb^ saṃyojanādayo ^b^yena^eb^ paṭhamamaggādinā  ^b^pahātabbā^eb^. </p>
              <p>[03] 818^b^.^eb^ bujjhanaṭṭhena ^a^M2.0490^ea^ vā bodho, maggacittuppādo. tassa bujjhanakiriyāya  anuguṇabhāvato pakkhe bhavāti ^b^bodhipakkhiyā^eb^. </p>
              <p>[03] 819^b^.^eb^ ^b^tesu^eb^ bodhipakkhiyesu. ^b^ārammaṇesū^eb^ti kāyādiārammaṇesu. ^b^okkhanditvā^eb^ti  anupavisitvā. ^b^pakkhanditvā^eb^ti tasseva vevacanaṃ. ^b^upaṭṭhānato^eb^ti asubhākārādiggahaṇavasena  upagantvā avaṭṭhānato. kāyādīsu asubhākārādiggahaṇaṃ pubbabhāgasatipaṭṭhānavasena subhasaññādipahānakiccasādhanaṃ  maggasatipaṭṭhānavasena veditabbaṃ. tattha hi ekāva sati catukiccasādhanavasena pavattati. </p>
              <p>[03] 820^b^.^eb^ ^b^padahantī^eb^ti ^a^V2.0461^ea^ vāyamanti, kāyacittāni paggaṇhanti vā. asobhāhetūnaṃ saṃkilesadhammānaṃ  pajahanena, sobhāhetūnañca vodānadhammānaṃ bhāvanena ^b^sobhanaṃ,^eb^ sundaranti attho. ^b^seṭṭhabhāvāvahanato^eb^ti  pāsaṃsatamabhāvasādhanato. ^b^padhānabhāvakāraṇato^eb^ti uttamabhāvahetuto. </p>
              <p>[03] 821^b^.^eb^ ^b^pubbe vuttenā^eb^ti iddhividhañāṇaniddese (visuddhi0 2.369) vuttena. ^b^ijjhanaṭṭho^eb^  nipphajjanaṭṭho, paṭilābhasampadā vā, yena vā ijjhanti iddhā vuddhā ukkaṃsagatā honti,  taṃ ^b^ijjhanaṃ^eb^. samādhipadhānasaṅkhārapamukhā maggadhammā idha ^b^``iddhī''^eb^ti adhippetā. ^b^pubbaṅgamaṭṭho^eb^  adhipatipaccayabhāvo. tasmā sotāpattimaggo ijjhatīti ^b^iddhi,^eb^ tasmā sampayuttā chandādayo  ^b^pubbaṅgamaṭṭhena pādo^eb^. tassā eva ^b^phalabhūtāya^eb^ vuṭṭhānagāminiyā chandādayo ^b^pubbabhāgakāraṇaṭṭhena  pādo. so^eb^ti iddhipādo. ^b^ime lokuttarāvā^eb^ti ime yathāvuttā chandādayo  uttaracūḷabhājanīye āgatanayena lokuttarā veditabbā. ^b^chandādiadhipativasena paṭiladdhadhammāpi^eb^  phassādayo iddhipādā hontīti attho. kāmañcettha iddhipādo no adhipati, adhipati  vā no iddhipādo nāma natthi, yathā pana ekasmiṃ rajje rajjārahesu catūsu rājakumāresu  ekasmiṃ kāle ekova rajjamanusāsati, na sabbe, evaṃ ekamekasmiṃ cittuppāde  ekova adhipati, iddhipādo ca hotīti veditabbo. </p>
              <p>[03] 822^b^.^eb^ ^b^assaddhiyaṃ^eb^ ^a^M2.0491^ea^ saddhāpaṭipakkhā akusalā dhammā, avatthugato pasādapatirūpako  micchādhimokkho vā. ^b^kosajjaṃ^eb^ thinamiddhapadhāno akusalacittuppādo. ^b^pamādo^eb^  satisammoso tathāpavattā akusalā khandhā. ^b^abhibhavanasaṅkhātena adhipatiyaṭṭhenā^eb^ti assaddhiyādīnaṃ  abhibhavanato abhibhavananti vattabbena adhimokkhapaggahaupaṭṭhānāvikkhepapajānanassa ekalakkhaṇena  sampayuttadhammesu adhipatiyaṭṭhena. ^b^assaddhiyādīhi cā^eb^ti ^b^ca^eb^-saddo samuccayattho aṭṭhānappayutto,  tasmā akampiyaṭṭhena ca sampayuttadhammesu thirabhāvena ca ^b^bala^eb^nti evamettha adhippāyo  veditabbo. </p>
              <p>[03] 823^b^.^eb^ ^b^bujjhanakasattassā^eb^ti catunnaṃ ariyasaccānaṃ paṭivijjhanakasattassa. yo heso  lokuttaramaggakkhaṇe uppajjamānāya satiādidhammasāmaggiyā karaṇabhūtāya bujjhati kilesasantānaniddāya  uṭṭhahati, cattāri vā ariyasaccāni paṭivijjhati, nibbānameva vā sacchikarotīti  ^a^V2.0462^ea^ bodhīti  vuccati ariyasāvako, tassa bodhissa bujjhanakasattassa aṅgāti ^b^bojjhaṅgā. niyyānikaṭṭhenā^eb^ti  vaṭṭato nissaraṇaṭṭhena. </p>
              <p>[03] 824^b^.^eb^ pubbabhāge nānācittesu labbhantīti sambandho. ^b^cuddasavidhenā^eb^ti ānāpānairiyāpathacatusampajaññapaṭikkūlamanasikāradhātumanasikārapabbāni,  nava sivathikapabbāni cāti evaṃ cuddasavidhena. ^b^kāyaṃ pariggaṇhato ca kāyānupassanāsatipaṭṭhānaṃ^eb^  labbhati, na vedanādayo pariggaṇhato. esa nayo sesesupi. ``sukhaṃ vedana''ntiādināti  vā ``sāmisa''ntiādināti vā ``nirāmisa''ntiādināti vā evaṃ ^b^navavidhena^eb^.  sarāgadosamohasaṃkhittamahaggatasamāhitasauttaravimuttapadānaṃ sapaṭipakkhānaṃ vasena ^b^soḷasavidhena^eb^.  nīvaraṇupādānakkhandhāyatanabojjhaṅgasaccapabbānaṃ vasena ^b^pañcavidhena. imasmiṃ attabhāve^eb^ti  paccuppanne attabhāve. ^b^anuppannapubba^eb^nti attano abhūtapubbaṃ. ^b^parassa uppannaṃ  akusalaṃ disvā^eb^ tannimittañca vadhabandhārahādīnīti adhippāyo. ^b^tassā^eb^ti tādisassa.  bhavati hi taṃsadisepi tabbohāro yathā ``tāniyeva osadhānī''ti. ^b^tassa pahānāyā^eb^ti  etthāpi eseva nayo. jhānavipassanā ito aññasmiṃ attabhāve uppannapubbāpi siyunti  vuttaṃ ^b^``imasmiṃ attabhāve anuppannapubba''^eb^nti, chandiddhipādasammāvācānaṃyeva  gahaṇaṃ. tesu vuttesu sesiddhipādasesaviratiyo atthato ^a^M2.0492^ea^ vuttāva hontīti  lakkhaṇahāravasena ayamattho veditabbo. ^b^evaṃ nānācittesu labbhanti^eb^ pubbabhāge ete  satipaṭṭhānasammappadhānaiddhipādā. ^b^catunnaṃ ñāṇāna^eb^nti catunnaṃ ariyamaggañāṇānaṃ. kāmaṃ  sabbepi bodhipakkhiyadhammā maggacittuppādapariyāpannāva, tathāpi sātisayo sammappadhānabyāpāro  maggakkhaṇeti vuttaṃ ^b^``phalakkhaṇe ṭhapetvā cattāro sammappadhāne''^eb^ti. ^b^avasesā tettiṃsa  labbhanti,^eb^ te ca kho pariyāyato, na nippariyāyatoti adhippāyo. </p>
              <p>[03] 825^b^.^eb^ ^b^sesesu panā^eb^ti iddhipādādīsu pañcasu koṭṭhāsesu. yathā sativīriyesu ``satipaṭṭhānaṃ  sammappadhāna''nti saṅkhipanavasena hāpanaṃ, ``kāyānupassanā''tiādivibhāgadassanavasena  vaḍḍhanaṃ atthi, īdisaṃ hāpanavaḍḍhanaṃ natthīti attho. </p>
              <p>[03] 826^b^.^eb^ idāni sabbesu eva yathārahaṃ labbhamānavibhāgadassanatthaṃ ^b^``apicā''^eb^tiādi āraddhaṃ.  tattha ^b^tesū^eb^ti sattatiṃsāya bodhipakkhiyadhammesu. ^b^chaddhā^eb^ti ekadhā dvedhā catudhā pañcadhā  aṭṭhadhā navadhāti evaṃ chappakārena ^b^te bhavanti^eb^. </p>
              <p>[01] ^b^chandiddhipādādivasenā^eb^ti ^a^V2.0463^ea^ chando chandiddhipādavaseneva, cittaṃ cittiddhipādavaseneva,  pītipassaddhiupekkhā bojjhaṅgavaseneva, saṅkappādayo maggavasenevāti evaṃ ^b^nava ekavidhāva  honti^eb^.</p>
              <p>[03] ^b^cuddaseva asambhinnā^eb^ti sati vīriyaṃ chando cittaṃ paññā saddhā samādhi pīti passaddhi  upekkhā sammāsaṅkappo sammāvācā sammākammanto sammāājīvoti ime asambhinnā  padantarasambhedena vinā aggahitaggahaṇena gayhamānā cuddaseva ca sabhāvadhammā. ^b^cuddasā^eb^ti  ca ukkaṃsaparicchedena vuttaṃ. tañca kho paṭhamajjhānikamaggacittuppādavasena, dutiyajjhānike  pana sammāsaṅkappābhāvato terasa, tatiyacatutthapañcamajjhānikesu pītisambojjhaṅgābhāvato dvādasa  honti. ^b^``sattatiṃsappabhedato''^eb^ti idampi ukkaṃsavaseneva vuttaṃ, avakaṃsato pana  vuttanayena ekasmiṃ khaṇe chattiṃsa, pañcatiṃsa honti, catunnaṃ adhipatīnaṃ ekajjhaṃ anuppajjanato  ekasmiṃ khaṇe ekasseva iddhipādassa sambhavoti dvattiṃsa ca hontīti veditabbaṃ.</p>
              <p>[03] sattatiṃsapabhedato ^a^M2.0493^ea^ kathanti āha ^b^``sakiccanipphādanato''^eb^tiādi, ekaccassa  sabhāvato ekassāpi attano ānubhāvānurūpakāyānupassanāditaṃtaṃkiccasādhanatoti attho.  ^b^sarūpena ca vuttito^eb^ti abhedassa cittiddhipādādikassa sarūpeneva pavattanato ca.</p>
              <p>[03] ^b^etthā^eb^ti ñāṇadassanavisuddhiyaṃ. kasmā pana bodhipakkhiyesu jhānakoṭṭhāso na gahito,  nanu jhānarahito ariyamaggo natthīti? saccaṃ natthi, tato eva na kho panetaṃ evaṃ daṭṭhabbaṃ  ``bodhipakkhiyesu jhānaṃ na gahita''nti lakkhaṇūpanijjhānalakkhaṇassa jhānassa maggaggahaṇeneva  gahitattā. tañhi sandhāya ``yasmiṃ samaye lokuttaraṃ jhānaṃ bhāvetī''tiādi (dha0  sa0 277, 343 ādayo) vuttaṃ. ārammaṇūpanijjhānalakkhaṇassa panettha sambhavo eva natthi.  aparo nayo -- kasmā pana bodhipakkhiyesu jhānakoṭṭhāso na gahito, nanu jhānarahito ariyamaggo  natthi, na ca taṃ paṭipadā viya ekantapubbabhāgiyaṃ, nāpi ekaccapaṭisambhidā viya magganissando,  atha kho maggacittuppādapariyāpanno, yato ``lokuttaraṃ jhānaṃ bhāvetī''ti (dha0  sa0 277, 343 ādayo) vuttaṃ, maggamaggaparivāradhammā ca bodhipakkhiyadhammāti? vuccate --  yaṃ tāva vuttaṃ jhānarahito ariyamaggo natthī''ti, tattha na ariyamaggasampayogamattena jhānassa  bodhipakkhiyatā ^a^V2.0464^ea^ labbhati atippasaṅgato. āhārādīnampi hi bodhipakkhiyatā āpajjeyyāti.  etena maggacittuppādapariyāpannatā bodhipakkhiyabhāvassa akāraṇanti dassitaṃ hoti.</p>
              <p>[03] yaṃ pana vuttaṃ ``maggamaggaparivāradhammā ca bodhipakkhiyā''ti, tattha parivāraṭṭho kiṃ  sahapavattiattho, udāhu parikkhāraṭṭhoti? yadi purimo pakkho, so pageva nillocito.  atha dutiyo, idaṃ vicāretabbaṃ. kathaṃ pavattamānaṃ jhānaṃ maggassa parikkhāro? yadi  sahajātādipaccayabhāvena, evaṃ sati phassādīnampi maggaparikkhāratā āpajjati. atha paṭipakkhavidhaṃsanena,  na sabbe jhānadhammā paṭipakkhavidhaṃsanasamatthā. na hi vicāro, vedanā ca kassaci saṃkilesadhammassa  ujupaṭipakkhabhāvena pavattanti. yaṃ pana ^b^peṭake^eb^ ``sukhaṃ uddhaccakukkuccassa, vicāro  vicikicchāya paṭipakkho''ti vuttaṃ, taṃ pariyāyena vuttaṃ. na hi sukhaṃ sayaṃ uddhaccakukkuccassa  paṭipakkho, paṭipakkhassa pana samādhissa paccayatāya paṭipakkho. na ca vicāro paññā viya,  adhimokkho viya vā vicikicchāya paṭipakkho, paṭipakkhassa paṭirūpatāya pana paṭipakkho   ^a^M2.0494^ea^ vutto. tathā pītipi na byāpādassa adoso viya ujupaṭipakkho, adosasampayogato  pana paṭipakkho vutto. tena vuttaṃ ``taṃ pariyāyena vutta''nti. vitakkasamādhayo  eva pana jhānadhammesu ujukaṃ paṭipakkhavidhaṃsanasamatthāti paṭipakkhaviddhaṃsanasamatthassa paripuṇṇassa  jhānakoṭṭhāsassa abhāvato na cassa bodhipakkhiyesu saṅgaho kato. yasmā pana sammāsaṅkappo,  sammāsamādhi ca maggapariyāpannā jhānadhammā, tasmā te sandhāya taṃsampayuttatāya vā itarepi  gahetvā pariyāyena vuttaṃ ^b^pāḷiyaṃ^eb^ ``yasmiṃ samaye lokuttaraṃ jhānaṃ bhāveti  niyyānika''ntiādi (dha0 sa0 277). </p>
            </h4>
          </h3>
          <h3>
            <h3n> vuṭṭhānabalasamāyogakathāvaṇṇanā </h3n>
            <h4>
              <h4n> </h4n>
              <p>[03] 827^b^.^eb^ ^b^vuṭṭhānaṃ^eb^ nimittato, pavattato ca vuṭṭhānaṃ. ^b^balasamāyogo^eb^ samathavipassanābalehi  sampayuttatā. pariññābhisamayādivasena dukkhādīsu visesadassanaṭṭhena maggapaññāpi vipassanāti  vuccatīti ^b^``lokiyavipassanā''^eb^ti visesetvā vuttaṃ. tenevāha ``vuṭṭhānaṭṭhena  samathavipassanaṃ yuganaddhaṃ bhāvetī''ti (paṭi0 ma0 2.5). nimittārammaṇattā nevanimittā  vuṭṭhāti, pavatti...pe0... chindanato na pavattā vuṭṭhātīti yojanā. tattha nimittato  vuṭṭhānaṃ saṅkhāranimittaṃ nissajjitvā nibbānārammaṇakaraṇaṃ. pavattato vuṭṭhānaṃ hetunirodhena  āyatiṃ vipākappavattassa ^a^V2.0465^ea^ anuppavattidhammatāpādanaṃ. tenāha ^b^``samudayassa asamucchindanato  pavattā na vuṭṭhātī''^eb^ti.</p>
              <p>[03] ^b^dubhato^eb^ti ubhato, da-kārāgamaṃ katvā evaṃ vuttaṃ. ^b^dubhā^eb^ti vā padantaramevetaṃ  ubhayasaddena samānatthaṃ. ^b^dassanaṭṭhenā^eb^ti pariññābhisamayādilakkhaṇena catusaccadassanaṭṭhena.  ^b^micchādiṭṭhiyā^eb^ti dvāsaṭṭhippabhedāyapi micchādiṭṭhiyā. ^b^tadanuvattakakilesehī^eb^ti apāyagamanīyatāya  tassā micchādiṭṭhiyā anuvattakehi vicikicchādikilesehi. ^b^khandhehī^eb^ti etthāpi  tadanuvattakasaddo ānetvā sambandhitabbo. te ca micchādiṭṭhiādipaccayā uppajjanārahā  veditabbā. ^b^micchāsaṅkappā^eb^tiādīsupi tadanuvattakakilesehi ca khandhehi ca vuṭṭhāti.  ^b^bahiddhā ca sabbanimittehi vuṭṭhātī^eb^ti pāḷi saṃkhittā. yathā micchādiṭṭhimicchāsaṅkappā,  evaṃ micchāvācādayopi apāyagamanīyā eva veditabbā. ^b^micchāvācākammantājīvā^eb^  cetanāsabhāvā. ^b^micchāsati^eb^ tathāpavattā cattāro khandhā. uparimaggattaye sammādiṭṭhi  taṃtaṃmaggavajjhā ^a^M2.0495^ea^ mānato vuṭṭhāti. so hi ``ahamasmī''ti pavattiyā diṭṭhiṭṭhāniyo,  micchāmaggato panettha vuṭṭhānaṃ anuddharitvā taṃtaṃmaggavajjhasaṃyojanānusayeheva vuṭṭhānaṃ uddhaṭaṃ.</p>
              <p>[03] ^b^aṇusahagatā^eb^ti aṇubhāvaṃ gatā pattā, tanubhūtāti attho. </p>
              <p>[03] 828^b^.^eb^ evaṃ vuṭṭhānaṃ dassetvā idāni balasamāyogaṃ dassetuṃ ^b^``lokiyānañcā''^eb^tiādi  vuttaṃ. ^b^samathabalaṃ adhikaṃ hoti^eb^ samādhibhāvanābhāvato. ^b^vipassanābalaṃ adhikaṃ hoti^eb^  ñāṇuttarattā vipassanābhāvanāya. samānabhāvena yuge naddhā baddhā viya hontīti ^b^yuganaddhā^eb^.  tenāha ^b^``aññamaññaṃ anativattanaṭṭhenā''^eb^ti, kiccato anūnādhikabhāvenāti attho.  tato eva ^b^samāyogo^eb^ti samaparicchedayogoti attho.</p>
              <p>[03] samādhipaṭipakkhadassanatthaṃ ^b^``uddhaccasahagatakilesehī''^eb^ti vuttaṃ, uddhaccapadhānehi kilesehīti  adhippāyo. ^b^avikkhepo samādhī^eb^ti samucchindanena vikkhepassa ujupaṭipakkhabhūto  samādhi. ^b^nirodhagocaro^eb^ti nibbānārammaṇo. ^b^vuṭṭhānaṭṭhenā^eb^ti vuṭṭhānakabhāvena nimittato,  pavattato ca vuṭṭhahamānavasena. ^b^ekarasā^eb^ti samānakiccā. </p>
            </h4>
          </h3>
          <h3>
            <h3n> pahātabbadhammapahānakathāvaṇṇanā </h3n>
            <h4>
              <h4n> </h4n>
              <p>[03] 829^b^.^eb^ ^b^ye^eb^ ^a^V2.0466^ea^ ^b^dhammā^eb^ti ye saṃkilesadhammā. saṃyojanādīsu saṃyojanaṭṭhena bandhanaṭṭhena  ^b^saṃyojanāni,^eb^ vibādhanaṭṭhena, upatāpanaṭṭhena vā ^b^kilesā,^eb^ micchāsabhāvāti ^b^micchattā,^eb^  loke dhammā lokapariyāpannā dhammāti ^b^lokadhammā,^eb^ maccherassa bhāvo, kammaṃ vāti  ^b^macchariyaṃ,^eb^ viparītaṭṭhena ^b^vipallāsā,^eb^ ganthanaṭṭhena ^b^ganthā,^eb^ ayuttā gatīti ^b^agati,^eb^  āsavantīti ^b^āsavā,^eb^ ohanantīti ^b^oghā,^eb^ yojanaṭṭhena ^b^yogā,^eb^ nīvarantīti ^b^nīvaraṇāni,^eb^  dhammasabhāvaṃ atikkamma parato āmasantīti ^b^parāmāsā,^eb^ bhusaṃ ādiyantīti ^b^upādānāni,^eb^  appahīnabhāvena santāne anu anu sentīti ^b^anusayā,^eb^ malīnabhāvakaraṇaṭṭhena ^b^malā,^eb^  akusalakammāni ca tāni sugatiduggatīnaṃ, tattha nibbattanakasukhadukkhānañca pathā cāti  ^b^akusalakammapathā,^eb^ cittaṃ uppajjati etthāti ^b^cittuppādo,^eb^ cittacetasikarāsi ^a^M2.0496^ea^,  akusalo ca so cittuppādo cāti akusalacittuppādoti akusalasaddaṃ ānetvā sambandhitabbaṃ.</p>
              <p>[03] ^b^khandhehi khandhāna^eb^nti idhalokakkhandhehi paralokakkhandhānaṃ. ^b^yāvañhi te^eb^ti te rūparāgādayo  yāva pavattanti na samucchijjanti, ^b^tāva etesaṃ^eb^ khandhaphaladukkhānaṃ ^b^anuparamo^eb^ avicchedoti.  etena tesaṃ saṃyojanatthaṃ vibhāveti. ^b^uddha^eb^nti rūpārūpabhavesu, tatiyamagguppattiyā  vā uddhaṃ. uddhaṃ bhajantīti uddhaṃbhāgā, rūpārūpabhavā, tesaṃ avicchedahetutāya hitāni ^b^uddhaṃbhāgiyāni^eb^.</p>
              <p>[03] kilissanti, kilesenti cāti duvidhampi atthaṃ dassento ^b^``sayaṃ saṃkiliṭṭhattā''^eb^tiādimāha.</p>
              <p>[03] ^b^micchāvimutti^eb^ ``lokathūpikādīsu mokkho''ti pavattamicchāvimokkho. abhinivisanādivasena  micchā viparītaṃ na sammā pavattanato ^b^micchāñāṇaṃ^eb^ mohova.</p>
              <p>[03] ^b^lokappavattiyā^eb^ti khandhappavattiyaṃ sati. ^b^anuparamadhammakattā^eb^ti puññapāpavasena aparāparaṃ  avicchijjanato. ``lābhahetuko lābho''tiādinā ^b^kāraṇopacārena^eb^.</p>
              <p>[03] āvāse macchariyaṃ, āvāsahetukaṃ vā macchariyaṃ ^b^āvāsamacchariyaṃ^eb^.</p>
              <p>[03] ^b^tayo^eb^ti ^a^V2.0467^ea^ vatthuṃ abhinditvā vuttaṃ, bhinditvā pana vuccamāne dvādasa honti.</p>
              <p>[03] ganthakaraṇaṃ kāraṇabhāvena paṭibaddhatākaraṇaṃ ^b^ganthana^eb^nti taṃ rūpakāyepi labbhatīti āha  ^b^``nāmakāyassa ceva rūpakāyassa cā''^eb^ti. tattha byāpādassāpi abhisajjanupanayhavasena  pavattanato ganthanaṭṭho veditabbo, yato tassa paṭighasaṃyojanabhāvo vutto.</p>
              <p>[03] ^b^chandadosamohabhayehī^eb^ti chandadosamohabhayahetu. ^b^tañhī^eb^ti akattabbakaraṇaṃ, kattabbākaraṇañca.</p>
              <p>[03] ^b^savanā^eb^ti pavattanato. ^b^savanato^eb^ti kilesāsucibhāvena vissandanato. puna ^b^savanato^eb^ti  pasavanato. </p>
              <p>[01] ^b^ākaḍḍhanaṭṭhena^eb^ ^a^M2.0497^ea^, ^b^duruttaraṇaṭṭhena cā^eb^ti etena oghā viya ^b^oghā^eb^ti  dasseti. ārammaṇena, dukkhena ca viyogassa appadānasaṅkhātena yojanaṭṭhena ^b^yogā^eb^ti  dasseti, saṃkilesakaraṇaṭṭhenāti attho. ^b^tesaññevā^eb^ti kāmarāgādīnaṃyeva. te hi  sotavasena vattamānā soto viya sotapatite satte apāyasamuddaṃ pāpenti, saṃsārasamuddato  ca sīsaṃ ukkhipituṃ na denti, yathāgahitañca ārammaṇaṃ vissajjituṃ na denti, yādisañca  pāpaṃ katvā dukkhappatte punapi tādisena yojenti.</p>
              <p>[03] ^b^cittassā^eb^ti kusalacittassa, visesato jhānacittassa. ādito varaṇaṃ ^b^āvaraṇaṃ^eb^.  kilesavāsanaṃ netvā varaṇaṃ ^b^nīvaraṇaṃ^eb^. kuṭṭakavāṭādīhi viya pidahanaṃ ^b^paṭicchādanaṃ,^eb^  taṃ pana kusalādīni saṅgaṇhituṃ, pariññātuṃ, ñātuñca appadānavasena daṭṭhabbaṃ.</p>
              <p>[03] ^b^tassa tassa dhammassa sabhāva^eb^nti kāyādikassa tassa tassa dhammassa asubhādisabhāvaṃ. ^b^abhūtaṃ  sabhāva^eb^nti subhādisabhāvaṃ.</p>
              <p>[03] ^b^thāmagataṭṭhenā^eb^ti thāmagatabhāvena. ^b^thāmagata^eb^nti ca anaññasādhāraṇo kāmarāgādīnaṃ sabhāvo  daṭṭhabbo. yena te eva bhagavatā ^b^``anusayā''^eb^ti vuttā. anusayanañca maggena appahīnabhāvena  paccayasamavāye uppajjanārahatā. tenāha ^b^``punappunaṃ kāmarāgādīnaṃ uppattihetubhāvena  anusentiyevā''^eb^ti.</p>
              <p>[03] dummocanīyabhāvena ^a^V2.0468^ea^ pavattiṃ sandhāyāha ^b^``telañjanakalalaṃ viyā''^eb^ti. </p>
              <p>[03] 830^b^.^eb^ ^b^sesā^eb^ti anapāyagamanīyā. sukhumā kāmarāgapaṭighāti sambandho. ^b^catutthañāṇavajjhā  evā^eb^ti avadhāraṇena paṭhamañāṇādivajjhatā nivattīyati. tayidaṃ niyamadassanaṃ aññatthāpi  netabbanti dassento ^b^``parato''^eb^tiādimāha. tattha ^b^``niyamaṃ na karissāmā''^eb^ti  etena niyame akate heṭṭhimamaggavajjhatāpi anuññātā eva hotīti.</p>
              <p>[03] ^b^lobha...pe0... catutthañāṇavajjhānī^eb^tiādīsu paṭhamañāṇādīhi hatāpāyagamanīyādibhāvānīti  adhippāyo veditabbo. ādisaddena oḷārikasukhumatā gahitā.</p>
              <p>[03] ^b^yase^eb^ti parivāre.</p>
              <p>[03] agatīsu ^a^M2.0498^ea^ chandādayo kiñcāpi uparimaggavajjhā, tathāpi taṃmūlakassa akattabbakaraṇassa,  kattabbākaraṇassa ca apāyagamanīyatāya paṭhamamaggavajjhā.</p>
              <p>[03] katākatākusalākusalavisayaṃ yaṃ vippaṭisārabhūtaṃ kukkuccaṃ, taṃ idha ^b^tatiyañāṇavajjhaṃ^eb^  vuttaṃ. yaṃ pana ``kukkuccapakatatāya āpattimāpajjatī''ti (pāci0 aṭṭha0 438;  kaṅkhā0 aṭṭha0 nidānavaṇṇanā) vuttaṃ kukkuccaṃ, taṃ sandhāya ``kukkuccavicikicchā  sotāpattimaggena pahīyantī''ti (dha0 sa0 aṭṭha0 1176) ^b^aṭṭhasāliniyaṃ^eb^ vuttaṃ. tasmā  dvinnaṃ vacanānaṃ adhippāyo veditabbo. aññesupi edisesu ṭhānesu adhippāyo maggitabbo,  na virodhato paccetabbo. oḷārikānavasesappahānaṃ vā sandhāya kukkuccassa paṭhamatatiyañāṇavajjhatā  vuttāti veditabbaṃ. ``bhagavatā paṭikkhittaṃ anuvasitvā anuvasitvā āvasathapiṇḍaṃ  bhuñjitu''nti, ``kukkuccāyanto na paṭiggahesī''ti (pāci0 204) pana āgataṃ  kukkuccaṃ, na nīvaraṇaṃ arahato uppajjanato, nīvaraṇapaṭirūpakaṃ pana ``kappati na kappatī''ti  vīmaṃsanabhūtaṃ vinayakukkuccaṃ nāma, taṃ tathāpavattacittuppādova.</p>
              <p>[03] ^b^kāmarāgapaṭighānusayā^eb^ aṇusahagatā ^b^tatiyañāṇavajjhā^eb^. oḷārikānaṃ pana dutiyañāṇavajjhatā  heṭṭhā vuttanayāva.</p>
              <p>[03] cittuppādaggahaṇena ^a^V2.0469^ea^ cettha makkhapaḷāsamāyāsāṭheyyapamādathambhasārambhādīnaṃ saṅgaho katoti daṭṭhabbaṃ. </p>
              <p>[03] 831^b^.^eb^ ^b^aphalo vāyāmo^eb^ti ettha atītānaṃ tāva pajahane aphalo hotu vāyāmo niruddhattā,  anāgatānaṃ pana kathanti tesampi vakkhamānaṃ aviparītamatthaṃ ajānanto natthitāmattaṃ gahetvā  codeti, tathāpi ``aphalo''ti pubbe pahātabbānaṃ natthitāya codanā katā, idāni pahānassa.  yadi hi pahānaṃ atthi, kathaṃ pahātabbā santi? atha pahātabbā santi, kathaṃ pahānaṃ  hoti? pahātabbā ca santi, pahānañca hotīti vippaṭisiddhametaṃ. kasmā? pahātabbesu  santesu pahānassa asambhavato tadupago vāyāmo aphalo ālokatamānaṃ sahāvaṭṭhāne sati  ālokassa aphalatā viya. athāpi kathañci pahānaṃ siyā? ^b^saṃkilesikā ca maggabhāvanā  āpajjati^eb^ pahātabbapahāyakānaṃ sahāvaṭṭhānato ^a^M2.0499^ea^. ^b^vippayuttatā vā kilesānaṃ^eb^  cittavippayuttasaṅkhāravādīnaṃ vippayuttasaṅkhārānaṃ viyāti adhippāyo. taṃ pana nesaṃ vādīnaṃ  yathā matimattaṃ, evamidhāpīti dassento āha ^b^``na ca paccuppannakileso cittavippayutto  nāma atthī''^eb^ti. arūpadhammā hi ekavatthukādibhāvena vattamānā khaṇattayapariyāpannā  paccuppannā, te kathaṃ cittena vippayuttā nāma siyuṃ, tasmā nattheva vippayuttatā  kilesānaṃ. ^b^āveṇikā^eb^ti asādhāraṇā, sayameva uppāditā pāḷi anāruḷhāti adhippāyo.  pāḷiyaṃyeva hi paṭikkhittanti sambandho. ^b^svāyaṃ^eb^ puggalo. ^b^hañcī^eb^ti yadi.</p>
              <p>[03] ^b^vinibaddho^eb^ti mānena patthaddhacitto. ^b^parāmaṭṭho^eb^ti micchābhiniviṭṭho. ^b^thāmagato^eb^ti  thāmagatakileso thirabhāvagatānusayo. ^b^tena hi natthi maggabhāvanā^eb^ti yasmā tīsupi kālesu  kilesānaṃ pahānaṃ na yujjati, tikālikā ca kilesā, tasmā natthi maggabhāvanā,  tāya sādhetabbaṃ kiccaṃ natthīti attho. ^b^``na hi natthi maggabhāvanā''^eb^tiādinā catukkhattuṃ  vuttassa paṭikkhepassa paṭikkhepo. idaṃ vuttaṃ ``pāḷiyaṃyeva hī''tiādiṃ ānetvā  sambandhitabbaṃ.</p>
              <p>[03] ^b^evamevā^eb^ti yathā ajātaphale taruṇarukkhe mūle chinne asati chedane āyatiṃ uppajjanārahāni  chedanapaccayā anuppajjamānāni vinaṭṭhāni nāma honti, evameva maggabhāvanāya asati uppajjanārahā  kilesā maggabhāvanāya anuppajjamānā ``pahīnā''ti vuccantīti upamāsaṃsandanaṃ veditabbaṃ.  ^b^uppādo^eb^ti uppādasīsena uppādavanto khandhā vuttā. ^b^anuppāde^eb^ti  ^a^V2.0470^ea^ nibbāne.  ^b^ajātāyeva na jāyanti,^eb^ tasmā pahīnā nāma hontīti ``natthi kilesappahāna''nti paravādinā  kato paṭikkhepo ``na hī''ti paṭikkhitto. te pana neva uppajjitvā vigatā, nāpi  bhavissanti, na ca uppannāti ``atīte kilese pajahatī''tiādi na vattabbanti dasseti.  ^b^hetunirodhā^eb^ti dukkhahetūnaṃ kilesānaṃ nirodhā. ^b^dukkhanirodho^eb^ti āyatiṃ  uppajjanakadukkhassa nirodho. uppādapavattanimittāyūhanā paccuppannabhavavasena gahitā. </p>
              <p>[03] 832^b^.^eb^ ^b^etenā^eb^ti ``ajātāyeva na jāyantī''tiādivacanena. vipassanāya ārammaṇabhūtaṃ  upādānakkhandhapañcakasaṅkhātaṃ bhūmipavattiṭṭhānaṃ laddhavanto ^b^bhūmiladdhā^eb^ yathā ``aggiāhito''ti,  laddhabhūmikāti attho ^a^M2.0500^ea^. vattamānādiuppannavidhuratāya ^b^bhūmiladdhuppannā eva  nāma te^eb^ti vuttaṃ. </p>
              <p>[03] 833^b^.^eb^ anubhavitvā, bhavitvā ca apagataṃ ^b^bhūtāpagataṃ^eb^. anubhūtabhūtā hi bhūtatāsāmaññena  bhūtasaddena vuttā. sāmaññameva hi upasaggena visesīyatīti. ^b^anubhūta^eb^saddo ca kammavacanicchāya  abhāvato anubhāvakavācako daṭṭhabbo. vikappagāhavasena rāgādīhi, tabbipakkhehi ca  akusalaṃ, kusalañca ārammaṇarasaṃ anubhavati, na vipāko kammavegakkhittattā, nāpi  kiriyā ahetukānaṃ atidubbalatāya, sahetukānañca khīṇakilesassa chaḷaṅgupekkhāvato  uppajjamānānaṃ atisantavuttittā. ettha ca purimanaye kusalākusalameva vattuṃ adhippāyavasena  ``bhūtāpagata''nti vuttaṃ. yaṃ ``uppannānaṃ akusalānaṃ dhammānaṃ pahānāya uppannānaṃ  kusalānaṃ dhammānaṃ ṭhitiyā''ti (saṃ0 ni0  5.651-662; vibha0 390-391) ettha ``uppanna''nti  gahetvā taṃsadisānaṃ pahānaṃ, vuddhi ca vuttā. pacchimanaye ca-saddena kusalākusalañca  ākaḍḍhitvā sabbaṃ saṅkhataṃ vuttaṃ bhutvāpagatabhāvābhidhānādhippāyena. vipaccituṃ okāsakaraṇavasena  uppattitaṃ atītaṃ kammañca tato uppajjituṃ āraddho vipāko ca anāgato ^b^okāsakatuppanno^eb^ti  vutto okāso kato etena, okāso kato etassāti ca atthadvayavasena, yaṃ uppannasaddena  vināpi viññāyamānaṃ uppannaṃ sandhāya ``nāhaṃ, bhikkhave, sañcetanikānaṃ kammāna''ntiādi  (a0 ni0  10.217, 219) vuttaṃ.</p>
              <p>[03] ^b^tāsu tāsu bhūmīsū^eb^ti manussadevādiattabhāvasaṅkhātesu upādānakkhandhesu. tasmiṃ tasmiṃ  santāne ^a^V2.0471^ea^ anuppattidhammataṃ anāpāditatāya ^b^asamūhataṃ^eb^. asamūhatattāyeva hissa natthīti  navattabbatāya uppannavohāro. </p>
              <p>[03] 834^b^.^eb^ ``kā bhūmi, ko vā bhūmiladdho''ti āsaṅkaṃ nivattetuṃ ^b^``ettha cā''^eb^tiādi  āraddhaṃ. ^b^``vipassanāya ārammaṇabhūtā''^eb^ti etena khandhānaṃ apariññātataṃ dasseti,  na ārammaṇabhāvamattaṃ tebhūmakaggahaṇeneva tassa siddhattā. apariññātā hi khandhā kilesānaṃ  bhūmīti adhippetā. ^b^khandhesu^eb^ vatthubhūtesu. ^b^ārammaṇavasenā^eb^ti ārammaṇakaraṇavasena.  ^b^atītānāgate,^eb^ pageva paccuppanneti adhippāyo. ^b^ta^eb^nti taṃ aññasantānagataṃ ^a^M2.0501^ea^  kilesajātaṃ. tato aññasmiṃ santāne ārammaṇakaraṇamattena bhūmiladdhaṃ nāma yadi siyāti  sambandho. ^b^tassā^eb^ti kilesajātassa. ^b^appaheyyato^eb^ parasantatipatitattā ^b^na koci bhavamūlaṃ  pajaheyya^eb^. bhūmiladdhañhi anusayitaṃ nāma hotīti adhippāyo. ^b^vatthuvasenā^eb^ti uppattiṭṭhānavasena.  ^b^yattha yattha^eb^ bhave, santāne vā. pariññātānaṃ abhūmibhāvato ^b^``apariññātā''^eb^ti  vuttaṃ. ^b^uppādato pabhutī^eb^ti tesaṃ khandhānaṃ uppajjanato paṭṭhāya. kilesānaṃ appahīnabhāvaṃ  ṭhapetvā aññassa kāraṇassa abhāvato ^b^tesu^eb^ khandhesu ^b^kilesajātaṃ anuseti,^eb^ tasmā  ^b^taṃ^eb^ anusayitaṃ kilesajātaṃ, teneva anusayanasaṅkhātena ^b^appahīnaṭṭhena bhūmiladdhanti veditabbaṃ^eb^. </p>
              <p>[03] 835^b^.^eb^ tattha ca bhūmibhūtesu khandhesu na sabbe sabbesaṃ vatthū honti, atha kho viseso  atthīti taṃ dassento āha ^b^``yassa yesū''^eb^tiādi. tattha ^b^yassā^eb^ti yassa puggalassa.  ^b^yesū^eb^ti satipi ajjhattabhāvasāmaññe yesu atītādikāmāvacarādibhedabhinnesu khandhesu.  ^b^te eva^eb^ yathānusayitā ^b^khandhā^eb^. kiṃ panete kilesā ārammaṇaṃ karontā viya  paricchijja paricchijja anusentīti? yato te eva khandhā tesaṃ kilesānaṃ vatthūti  vuttā, na heva kho anusayānaṃ vatthuṃ paricchijja pavatti atthi. atītādikāmāvacarādivasena  pana yathāparicchinne vatthusmiṃ yo kilesānaṃ appahīnaṭṭho, so paricchijja pavatto viya  hotīti ^b^``atītakkhandhesū''^eb^tiādi vuttaṃ. tena vatthuvasena bhūmiladdhaṃ hotīti  vatthubhedena siyā tassa bhedoti dasseti. tathāvavatthitabhāvato eva hi ``aññataro lolajātiko  taṃ rasapathaviṃ aṅguliyā sāyī''tiādivacanaṃ (dī0 ni0 3.120) kāmāvacarakkhandhesu anusayitānaṃ  rasataṇhādīnaṃ rūpārūpāvacarakkhandhe atikkamitvā puna kāmāvacarakkhandhavatthukataṃ vibhāveti.  tenāha ^b^``tathā kāmāvacarakkhandhesū''^eb^tiādi ^a^V2.0472^ea^. yathā cettha rūpārūpāvacarakkhandhe atikkamitvā  pavatti, evaṃ kāmāvacarakkhandhe atikkamitvā pavatti hotīti āha ^b^``esa nayo rūpārūpāvacaresū''^eb^ti.</p>
              <p>[03] pariyuṭṭhānābhibhavanavasena ca kilesānaṃ anusayanaṭṭho anumīyati tadabhāve abhāvato. yassa  ye anusayā pahīnā, tesaṃ vatthu tena ^a^M2.0502^ea^ samatikkantaṃ pariññātattāti  kuto nesaṃ bhūmisamaññāti dassetuṃ vuttaṃ ^b^``sotāpannādīsu panā''^eb^tiādi. idha  ^b^vaṭṭamūlakilesā^eb^ti anusayā adhippetā, na avijjā, bhavataṇhā ca. ^b^yaṃ kiñci^eb^  cetanācetasikabhedaṃ, kāyikādibhedaṃ vā. ^b^itī^eb^ti evaṃ, appahīnānusayattāti  adhippāyo. ^b^assā^eb^ti puthujjanassa. te panete anusayā atītādikāmāvacarādivasena  yathāparicchinne tattha tattha vatthusmiṃ anusayantāpi te te pañcupādānakkhandhe avibhāgeneva  vatthuṃ katvā anusentīti dassento ^b^``tassetaṃ vaṭṭamūla''^eb^ntiādimāha. </p>
              <p>[03] 836^b^.^eb^ idāni tamatthaṃ anvayabyatirekavasena upamāya vibhāvetuṃ ^b^``pathavīrasādi viyā''^eb^tiādi  vuttaṃ. rukkhagacchalatādīnaṃ paccayabhūto sasambhārapathaviyā raso ^b^pathavīraso. āporase^eb^pi  eseva nayo. ^b^sākhā^eb^ nāma khuddakasākhā. ^b^pasākho^eb^ viṭapo. ^b^rukkhapaveṇi^eb^nti rukkhaparāparaṃ.  ^b^santānayamāne^eb^ti aparāparaṃ anuppabandhante.</p>
              <p>[03] ^b^maṇḍūkakaṇṭako^eb^ti eko macchakaṇṭakoti vadanti. ^b^anupādāno^eb^ti pahīnacaturupādāno,  rūpādīsu vā kiñcipi agaṇhanto. </p>
              <p>[03] 837^b^.^eb^ idha ^b^samudācāro^eb^ nāma laddhattalābhatāti khaṇattayasamaṅgisamudācāruppannanti āha ^b^``vattamānuppannameva  samudācāruppanna''^eb^nti. ^b^pubbabhāge anuppajjamānampī^eb^ti tasmiṃ āpāthagate ārammaṇe  ādito pavattajavanavāresu anuppajjamānampi. ^b^adhiggahitattā^eb^ti ayonisomanasikārena  abhiruyha gahitattā, daḷhaṃ gahitattāti attho. ^b^aparabhāge^eb^ti aparasmiṃ kālabhāge,  kālantareti attho. ^b^ekantena uppattito^eb^ti paccayasamavāye sati tathā ayonisomanasikārassa  tattha nibbattattā niyamena uppajjanato. ^b^kalyāṇigāme^eb^ti evaṃnāmake gāme. rohaṇe  kira abhirūpānaṃ itthīnaṃ uppattiṭṭhānatāya so gāmo tathā vuccati. ^b^cittasantatimanāruḷha^eb^nti  paccuppannataṃ paṭisedheti. ^b^``uppattinivārakassa hetuno abhāvā''^eb^ti  etena paccaye ^a^V2.0473^ea^  sati paccayasamavāye uppajjanārahatāya avikkhambhitassa uppannatāpariyāyoti dasseti. nanu  ca asamūhatuppannampi paccaye sati uppajjanārahameva? saccametaṃ, pahānavisesabhāvakato   ^a^M2.0503^ea^ pana nesaṃ bhedo. yathā avikkhambhitāsamūhatabhūmiladdhuppannaṃ sati paccayasamavāye  uppajjanārahaṃ, evaṃ ārammaṇādhiggahituppannampīti tividhassāpi bhūmiladdhena ekasaṅgahatā  vuttā. </p>
              <p>[03] 838^b^.^eb^ akusalampi bhūtāpagatuppannaṃ atītattā na pahātabbaṃ, tathā ekaccaṃ okāsakatuppannaṃ  itaraṃ appahātabbato, sesadvayaṃ khaṇattayasamaṅgibhāvatoti āha ^b^``amaggavajjhattā''^eb^ti. ^b^kenacī^eb^ti  catūsu maggañāṇesu kenaci. ^b^tassā^eb^ti yathāvuttassa catubbidhassapi uppannassa. ^b^taṃ  uppannabhāvaṃ vināsayamāna^eb^nti anuppattidhammatāpādanena uppajjanārahataṃ vināsentaṃ. paṭhamaṃ  lokiyañāṇena yathābalaṃ pahīnameva lokuttarañāṇaṃ pajahatīti lokiyaggahaṇaṃ kataṃ. </p>
            </h4>
          </h3>
          <h3>
            <h3n> pariññādikiccakathāvaṇṇanā </h3n>
            <h4>
              <h4n> </h4n>
              <p>[03] 839^b^.^eb^ ^b^saccābhisamayakālasmi^eb^nti catunnaṃ ariyasaccānaṃ paṭivijjhanakkhaṇe. ^b^vuttānī^eb^ti  ``dukkhaṃ pariññeyya''ntiādinā (saṃ0 ni0  5.1099), ``yo, bhikkhave, dukkhaṃ  passatī''tiādinā (saṃ0 ni0  5.1100) ca vuttāni. ^b^yathāsabhāvenā^eb^ti aviparītasabhāvena.  ``jānitabbānī''ti vatvā tesaṃ jānanavidhiṃ upamāvasena aṭṭhakathāyaṃ tāva vuttanayena  dassetuṃ ^b^``vuttaṃ heta''^eb^ntiādi vuttaṃ.</p>
              <p>[03] tattha ^b^yathā padīpo^eb^tiādi ekassa ñāṇassa ekakkhaṇe cattāri kiccāni kathaṃ sambhavanti.  na hi tādisaṃ kiñci loke diṭṭhaṃ atthi, na ca vacanaṃ labbhatīti antolīnacodanaṃ manasi  katvā vuttaṃ ^b^``pariññābhisamayenā''^eb^ti. anavasesato paricchijja jānanasaṅkhātena paṭivijjhanena  ^b^abhisameti^eb^ asammohavasena ^b^paṭivijjhati. pahānābhisamayenā^eb^ti samucchedappahānasaṅkhātena  paṭivijjhanena asammohato ^b^abhisameti. maggaṃ bhāvanābhisamayenā^eb^ti maggañāṇaṃ sammāsaṅkappādisesamaggaṃ  sahajātādipaccayatāvasena bhāvanābhisamayena. ^b^abhisameti^eb^ pubbabhāgabhāvanāsambhūtena ariyamaggabhāvanāsaṅkhātena  paṭivijjhanena abhisameti aṭṭhaṅgikaṃ maggaṃ asammohato ^a^V2.0474^ea^ paṭivijjhati. maggañāṇañhi sampayuttadhammesu  sammohaṃ viddhaṃsentaṃ attanipi sammohaṃ viddhaṃsetiyeva. ^b^nirodha^eb^nti nibbānaṃ. ^b^sacchikiriyābhisamayenā^eb^ti  paccakkhakaraṇasaṅkhātena paṭivijjhanena. ^b^pāpuṇātī^eb^ti ^a^M2.0504^ea^ adhigacchati. svāyaṃ  adhigamo dassanapaṭivedhoti āha ^b^``passati paṭivijjhatī''^eb^ti.</p>
              <p>[03] ^b^``nirodhaṃ...pe0... paṭivijjhatī''^eb^ti etena nirodhasaccamekaṃ ārammaṇapaṭivedhena  cattāripi saccāni asammohapaṭivedhena maggañāṇaṃ paṭivijjhatīti evaṃ yuttivasena vibhāvitaṃ  ekapaṭivedhaṃ āgamenapi sādhetuṃ ^b^``vuttampi ceta''^eb^ntiādi vuttaṃ. ^b^``sabbaṃ  veditabba''^eb^nti iminā ``yo dukkhasamudayaṃ passati, so dukkhampi passatī''tiādinā  (saṃ0 ni0  5.1100) āgataṃ samudayaṃ saccādimūlakaṃ yojanaṃ saṅgaṇhāti.</p>
              <p>[03] na cetaṃ kālantaradassanaṃ sandhāya vuttaṃ, atha kho ekapaṭivedhamevāti dassentena ``maggasamaṅgissa  ñāṇaṃ, dukkhepetaṃ ñāṇa''ntiādinā (vibha0 794; paṭi0 ma0 1.109) aparaṃ suttapadaṃ  ānītaṃ. tathā hi ``yo nu kho, āvuso, dukkhaṃ passati, dukkhasamudayampi so  passati...pe0... paṭipadampi so passatī''ti (saṃ0 ni0  5.1100) ekasaccadassanasamaṅgino  aññasaccadassanasamaṅgibhāvavicāraṇāya tamatthaṃ sādhetuṃ āyasmatā ^b^gavampati^eb^ttherena vuttaṃ,  paccekañca saccattayadassanayojanā katā. aññathā kamābhisamaye purimadiṭṭhassa puna adassanato  samudayādiṃ passato dukkhādidassanaṃ puna avattabbaṃ siyā, vuccamāne ca sabbadassanaṃ  dassanantaraparamanti dassanānuparamo eva siyāti. </p>
              <p>[01] nissayabhāvahetutāya dukkhapariññāya vaṭṭijhāpanasadisatā, paṭipakkhaviddhaṃsanatāya samudayappahānassa  andhakāravidhamanasadisatā, ñāṇālokaparibrūhanatāya maggabhāvanāya ālokaviddhaṃsanasadisatā,  tena tena maggena yathā yathā nirodhassa sacchikiriyā, tathā tathā kilesasnehapariyādānaṃ  hotīti nirodhasacchikiriyāya snehapariyādānasadisatā kāraṇūpacārena vuttā. </p>
              <p>[03] 840^b^.^eb^ ^b^obhāsetī^eb^ti pakāseti. ^b^kilesapaṭippassaddhi^eb^nti sabbakilesadarathapariḷāhavūpasamabhāvato  kilesānaṃ paṭippassaddhibhūtaṃ. </p>
              <p>[03] 841^b^.^eb^ ^b^appetī^eb^ti ^a^V2.0475^ea^ pappoti. dukkhapariññāya sakkāyatīrasamatikkamabhāvato orimatīrappahānasadisatā,  maggabhāvanāya sattattiṃsabodhipakkhiyadhammāvahanatāya bhaṇḍavahanasadisatā. </p>
              <p>[03] 842^b^.^eb^ pavattaṃ ^a^M2.0505^ea^ ñāṇaṃ assāti ^b^pavattañāṇo,^eb^ maggo. ^b^assa^eb^ maggassa.</p>
              <p>[03] ^b^tathaṭṭhenā^eb^ti tathasabhāvena, pīḷanādiaviparītasabhāvenāti attho. ^b^ekapaṭivedhānī^eb^ti  ekajjhaṃ paṭivijjhitabbākārāni. </p>
              <p>[01] ^b^dukkhassa pīḷanaṭṭho^eb^tiādīsu yaṃ vattabbaṃ, taṃ heṭṭhā ^b^buddhānussativaṇṇanāyaṃ^eb^ (visuddhi0  mahāṭī0 1.144) vuttameva. ^b^ekasaṅgahitānī^eb^ti ekeneva saṅgahitāni. kena? tathaṭṭhena,  saccaṭṭhenāti attho. ^b^yaṃ ekasaṅgahita^eb^ntiādi ñāṇassa ekapaṭivedhadassanaṃ. maggañāṇañhi  nirodhameva ārammaṇaṃ karontampi yo so dukkhādīsu tacchāvipallāsabhūtabhāvasaṅkhāto saccaṭṭho,  tappaṭicchādakasammohaviddhaṃsanena taṃ yāthāvato paṭivijjhantaṃ paccakkhaṃ karontameva pavattati.  yato aparabhāge pīḷanādayo soḷasapi saccaṭṭhā ariyassa hatthāmalakaṃ viya yāthāvato upaṭṭhahanti. </p>
              <p>[03] 843^b^.^eb^ ^b^atthā^eb^ti ñāṇena araṇīyato atthāti laddhasamaññā ākārā. ^b^aññasaccadassanavasenā^eb^ti  samudayādisaccantaradassanavasena. ^b^āvibhāvato^eb^ti pakāsabhāvato. idaṃ vuttaṃ hoti --  ye ākārā dukkhādīsu sabhāvavasena, saccantaradassanavasena ca āvibhavanti, te pīḷanādayo  cattāroyevāti soḷaseva vuttā, na aññeti. ayamattho idhādhippetoti kathamidaṃ viññāyatīti  āha ^b^``tattha katamaṃ dukkhe ñāṇa''^eb^ntiādi. tenetaṃ dasseti -- yasmā pāḷiyaṃ visuṃ  visuṃ ārammaṇakaraṇavasenapi saccañāṇaṃ vuttaṃ kiccanibbattivasenapi, tasmā viññāyati  ``sabhāvato, saccantaradassanato ca saccānaṃ ākārā āvibhavantī''ti.</p>
              <p>[03] kiccanibbattivasena dassanaṃ āvibhāvato dassanasadisanti taṃ anāmasitvā itarameva dassento  ^b^``tatthā''^eb^tiādimāha. ^b^tatthā^eb^ti tesu dvīsu dassanesu. ^b^āyūhita^eb^nti piṇḍavasena  nibbattitaṃ. yañhi kiñci paccayuppannaṃ nāma, sabbaṃ taṃ samuditameva nibbattatīti.  ^b^saṅkhata^eb^nti paccayantarehi samecca sambhūya kataṃ. ^b^rāsikata^eb^nti puñjakataṃ. anekameva  hi paccayuppannaṃ ekajjhaṃ ^a^V2.0476^ea^ nibbattamānaṃ attano paccayehi rāsikataṃ viya hotīti. ^b^tasmā^eb^ti  samudayena āyūhitattā. ^b^assā^eb^ti dukkhasaccassa. yasmiṃ santāne uppanno ^a^M2.0506^ea^,  tassa ^b^kilesasantāpaharo^eb^. sayampi kilesapariḷāhābhāvato ^b^susītalo. santāpaṭṭho  āvibhavati^eb^ uḷāradassanena tadaññassa anuḷārabhāvo viyāti dassento āha ^b^``āyasmato''^eb^tiādi.  ^b^avipariṇāmadhammassa^eb^ niccasabhāvassa ^b^vattabbameva natthi^eb^ paṭipakkhato āvibhavanākārassa  sukhasiddhito.</p>
              <p>[03] ^b^nidānaṭṭho āvibhavati^eb^ idamassa nidadātīti. saṃyogapalibodhaṭṭhā paṭipakkhavasena āvibhavanākārāti  dassento āha ^b^``visaṃyogabhūtassā''^eb^tiādi. kilesadukkhehi saṃyojanaṭṭho ^b^saṃyogaṭṭho^eb^.  saṃsāracārake palibuddhanaṭṭho ^b^palibodhaṭṭho^eb^.</p>
              <p>[03] kilesasaṅgaṇikādivasena ^b^avivekabhūtassa. vivekaṭṭho^eb^ upadhivivekatā. sabbasaṅkhāravivittatā  asaṅkhatabhāvoti evaṃ acchariyabbhutasabhāvopi ariyamaggo saṅkhato eva, ayameva ca eko asaṅkhatoti  nirodhassa asaṅkhatabhāvo supākaṭo hoti. ^b^dukkhaṃ visaṃ^eb^ maraṇadhammato tassa agadabhūtaṃ  ^b^amataṃ nibbānaṃ^eb^.</p>
              <p>[03] ``maggo''ti sambhāvetabbataṃ patto sukhumasantabhāvena upaṭṭhito nikantibhūtopi ^b^nāyaṃ^eb^  samudayo ^b^hetu nibbānassa pattiyā. ayaṃ^eb^ ariyamaggo ^b^hetū^eb^ti maggāmaggañāṇadassane  vuttanayena maggassa ^b^hetuṭṭho āvibhavati. nirodhadassanenā^eb^ti ativiya nipuṇassa paramagambhīrassa  nirodhasaccassa dassanena. tenāha ^b^``paramasukhumānī''^eb^tiādi. ^b^dukkhadassanenā^eb^ti  ativiya ādīnavappattiyā vipulatarādīnavassa dukkhasaccassa dassanena. tappaṭipakkhato ^b^ādhipateyyaṭṭho^eb^.  tenāha ^b^``anekarogātura...pe0... uḷārabhāvo viyā''^eb^ti. evamete yathārahaṃ anvayato,  byatirekato ca saccesu āvibhavanākārā vibhāvitā. </p>
              <p>[01] ^b^ekekassā^eb^ti ekekassa atthassa, pīḷanāyūhananissaraṇaniyyānaṭṭhe sandhāyāha. ^b^tiṇṇaṃ  tiṇṇa^eb^nti saṅkhatādiatthe. ^b^ye pana^eb^ vādino. ^b^nānābhisamaya^eb^nti nānāñāṇena abhisamayaṃ,  catunnaṃ saccānaṃ nānākkhaṇe nānāñāṇena paṭivijjhananti attho. yadi hi maggañāṇassa catūsu  saccesu nānābhisamayo siyā, dukkhadassanādīhi paṭhamamaggādīhi pahātabbānaṃ saṃyojanattayādīnaṃ  ^a^M2.0507^ea^ ekadesappahānaṃ āpajjati. tathā ca sati ekadesasotāpattimaggaṭṭhatādippasaṅgo.  taṃtaṃdassanānantarañca ^a^V2.0477^ea^ taṃtaṃphalena bhavitabbanti taṃtaṃpaheyyakilesapaṭippassaddhibhūtānaṃ phalānaṃ  maggānaṃ viya catukkatā siyā. tathā ca sati ekadesasotāpannatādippasaṅgo. kiñca  bhiyyo -- yadi maggañāṇassa nānābhisamayo siyā, aññena ñāṇena dukkhaṃ passati. aññena  samudayaṃ, aññena nirodhaṃ, aññena maggaṃ, evaṃ sati maggakiccaṃ aparipuṇṇameva siyā.  maggadassanena hi dvayagati, teneva vā tassa dassanaṃ, aññena vāti. tattha paṭhamo tāva pakkho  na yujjati attani pavattiyā asambhavato. na hi teneva aṅgulaggena tameva parāmasituṃ sakkā.  atha aññena anavaṭṭhānappasaṅgo ``yena maggaṃ passati, sopi maggo. tampi yena passati, sopi  maggo''ti. tasmā ekābhisamayato yathāvutto asammohapaṭivedhova yutto. apica paricchinditabbaṃ,  samucchinditabbañca saccadvayaṃ ārabbha pavattamānassa maggañāṇassa paricchindanasamucchindanāni  na sambhavanti tato anissaraṇato. na hi dukkhapariññāsamudayappahānāni dukkhasamudayasaccārammaṇena  ñāṇena kātuṃ sakkuṇeyyāni. nibbānārammaṇena pana tattha, itaradvaye ca sammohaṃ viddhaṃsentena  sakkā kātunti ekābhisamayo eva yutto. ayaṃ pana attho pāḷiyaṃ āgato evāti ^b^``tesaṃ  uttaraṃ abhidhamme kathāvatthusmiṃ vuttamevā''^eb^ti. </p>
            </h4>
          </h3>
          <h3>
            <h3n> pariññādippabhedakathāvaṇṇanā </h3n>
            <h4>
              <h4n> </h4n>
              <p>[03] 845^b^.^eb^ ^b^abhiññāpaññā^eb^tiādīnaṃ attho heṭṭhā vuttoyeva. apica sutamayāya, cintāmayāya,  ekaccabhāvanāmayāya ca abhivisiṭṭhāya paññāya ñātā ^b^abhiññātā. āveṇikā bhūmi^eb^  pariññantarānaṃ avisayabhāvato. na hi nāmarūpaparicchedapaccayapariggahaṇavasena tīraṇapariññādīnaṃ  pavatti atthi. </p>
              <p>[03] 846^b^.^eb^ anulomañāṇampi aniccādivaseneva saṅkhāre ārabbha pavattati, pageva paṭisaṅkhānupassanādayoti  āha ^b^``yāva anulomā āveṇikā bhūmī''^eb^ti. kāmañcettha tīraṇapariññābhūmiyaṃ  ñātappahānapariññāyopi laddhāvasarā, tattha pana yathā tīraṇapariññā sātisayaṃ kiccakārī,  na tathā itarāti āveṇikaggahaṇaṃ. </p>
              <p>[03] 847^b^.^eb^ nippariyāyena ^a^M2.0508^ea^ pahānapariññā nāma maggañāṇanti ^b^``yāva maggañāṇā  bhūmī''^eb^ti vuttaṃ ^a^V2.0478^ea^. ^b^ayaṃ idha adhippetā^eb^ti idha abhisamayakāle kiccavicāre ayaṃ  pahānapariññā adhippetā tadatthattā sesapariññānaṃ. tenāha ^b^``yasmā vā''^eb^tiādi.</p>
              <p>[03] ^b^tadatthāyevā^eb^ti pahānapariññatthā eva. atha vā ^b^tadatthāyevā^eb^ti pahānatthā eva. atha vā  ^b^tadatthāyevā^eb^ti maggatthā eva. ñātatīraṇapariññā hi yāvadeva maggādhigamatthāya pavattā.  ^b^niyamato ñātā ceva tīritā ca honti^eb^ ñātatīritabhāvehi vinā pahānābhāvato, pahānasiddhiyañca  ñātatīritabhāvasiddhito. maggañāṇañhi dukkhe pariññābhisamayavasena pavattamānaṃ tassa sabhāvalakkhaṇaṃ  viya sāmaññalakkhaṇampi paṭivijjhatīti vuccati tappaṭicchādakasammohaviddhaṃsanato. tenāha  ^b^``pariññattayampi...pe0... veditabba''^eb^nti. </p>
              <p>[03] 848^b^.^eb^ ^b^pariññā viyā^eb^ti tividhatāsāmaññaṃ nidasseti, na pariññāpahātabbatāsāmaññaṃ  vikkhambhanappahānassa aripaññākiccabhāvato. kāmacchandādayo yathā na cittaṃ pariyuṭṭhāya  tiṭṭhanti, evaṃ pariyuṭṭhānassa nisedhanaṃ appavattikaraṇaṃ vikkhambhanaṃ, vikkhambhanameva pahānaṃ  ^b^vikkhambhanappahānaṃ. pākaṭattā^eb^ti ``ayaṃ abyāpannacitto vigatathinamiddho''tiādinā  (a0 ni0  4.198) paresampi pākaṭattā. ^b^``na sahasā cittaṃ ajjhottharantī''^eb^ti  idaṃ paṭiladdhamattassa jhānassa vasena vuttaṃ, subhāvite pana paguṇajjhāne yāva carimakacittampi  na ajjhottharanteva. atha vā ^b^jhānassa pubbabhāgepī^eb^ti jhānādhigamatthāya pubbabhāgapaṭipattiyā.  ^b^pacchābhāgepī^eb^ti jhānaṃ labhitvā aññakiccappasutassapi. ^b^vitakkādayo^eb^ti vitakkavicārapītisukharūpasaññādayo.  dutiyajjhānādīnaṃ paṭipakkhā dutiyādīsu appitesuyeva vikkhambhanti, tato tato vuṭṭhitamattassa  pana pavattanti parittacittavaseneva vuṭṭhahanato. </p>
              <p>[03] 849^b^.^eb^ ^b^``padīpena andhakārassa viyā''^eb^ti idaṃ paṭipakkhena pahīnabhāvadassanatthaṃ vuttaṃ.  paṭipakkho hi padīpo andhakārassa, ghaṭappahāro pana sevālassa na paṭipakkho, kevalaṃ  pavattinivāraṇamattameva karotīti. tena asatipi ujuvipaccanīkatāya dutiyajjhānādīnaṃ  vitakkādīnaṃ vikkhambhanassa taṃ nidassanaṃ suṭṭhutaraṃ yujjati. ^b^``vipassanāya avayavabhūtenā''^eb^ti  idaṃ idhādhikatatadaṅgappahānassa ^a^M2.0509^ea^ dassanatthaṃ vuttaṃ. sīlavisodhanādināpi  hi tadaṅgappahānaṃ hotiyevāti. ^b^ñāṇaṅgenā^eb^ti ñāṇasaṅkhātena kāraṇena. tadaṅgena tadaṅgassa  pahānaṃ ^b^tadaṅgappahānaṃ^eb^. sati vijjamāne khandhapañcakasaṅkhāte kāye, sayaṃ vā tattha sati  diṭṭhi ^b^sakkāyadiṭṭhi,^eb^ ``rūpaṃ attato ^a^V2.0479^ea^ samanupassatī''tiādinā (saṃ0 ni0  3.81;   4.345) nayena vuttā attānudiṭṭhi. soḷasavatthukā, aṭṭhavatthukā ca kaṅkhāva malaṃ ^b^kaṅkhāmalaṃ.  samūhagāhassā^eb^ti ``attā attaniya''nti evaṃ pavattasamūhagahaṇassa pahānaṃ kalāpasammasanena  ekādasasu okāsesu pakkhipitvā vikiraṇavasena khandhānaṃ dassanato. ^b^assādasaññāyā^eb^ti  pañcakkhandhe assādanavasena pavattamicchāsaññāya. ^b^appaṭisaṅkhānassā^eb^ti paṭisaṅkhānapaṭipakkhassa  mohassa. ^b^anupekkhanassā^eb^ti apekkhāya. saṅkhāresu niccādigāho ^b^saccapaṭilomagāho^eb^  maggasaccādhigamassa vilomanato. sādīnavesu anādīnavasaññitā, anādīnave ca sādīnavasaññitā  ^b^saccapaṭilomagāho^eb^ti ca vadanti.</p>
              <p>[03] evaṃ visuddhikkamena tadaṅgappahānaṃ dassetvā idāni aṭṭhārasamahāvipassanāvasenapi taṃ dassetuṃ  ^b^``yaṃ vā panā''^eb^tiādi vuttaṃ. tattha yaṃ vā pana pahānanti sambandho. </p>
              <p>[03] 850^b^.^eb^ ^b^vuttameva^eb^ ``sabbaṃ saṅkhāragataṃ aniccato anupassatī''tiādinā (visuddhi0 2.742).</p>
              <p>[03] santatisamūhakiccārammaṇānaṃ vasena ghanaggahaṇaṃ ghanasaññā, tassā ^b^ghanasaññāya^eb^.</p>
              <p>[03] ^b^nirodhe adhimuttatā, tāyā^eb^ti tiyaddhagatānaṃ saṅkhārānaṃ nirodhameva disvā tattha adhimuccanavasena  pavattapaññā, tāya. ^b^āyūhanassā^eb^ti abhisaṅkharaṇassa.</p>
              <p>[03] ^b^taṃ taṃ pariccheda^eb^nti ādānanikkhepādikaṃ taṃ taṃ paricchedaṃ. ^b^aññathāpavattidassana^eb^nti  vuttaparicchedato pubbe, pacchā ca aññākārappavattiyā dassanaṃ, avatthāvisesappavattidassanaṃ  vā. ^b^dhuvasaññāyā^eb^ti thirabhāvaggahaṇassa.</p>
              <p>[03] ^b^sārādānābhinivesassā^eb^ti ^a^M2.0510^ea^ asāresu sāragahaṇābhinivesassa.</p>
              <p>[03] saṃsayamicchāñāṇānaṃ vasena sammuyhanaṃ sammoho, so eva abhinivesoti ^b^sammohābhiniveso^eb^.  saṅkhāresu leṇatāṇabhāvaggahaṇaṃ ^b^ālayābhiniveso,^eb^ atthato bhavanikanti. </p>
              <p>[01] yathā ^a^V2.0480^ea^ cittaṃ saṅkhāre muñcitvā vivaṭṭaṃ nibbānaṃ pakkhandati, tathā pavattanato saṅkhārupekkhā  ca anulomañca ``vivaṭṭānupassanā''ti vuttaṃ. niviṭṭhabhāvena ogāḷhabhāvena pavattasaṃyojanādikilesā  eva ^b^kilesābhiniveso. nibbedhabhāgiyaṃ samādhi^eb^nti vipassanāsamādhimāha. </p>
              <p>[03] 851^b^.^eb^ ^b^asanivicakkaṃ^eb^ asanimaṇḍalaṃ. ^b^evaṃ pahāna^eb^nti anuppattidhammatāpādanamāha.  kammakilesānaṃ, sabbesampi vā saṅkhārānaṃ khayaṃ nirodhaṃ gacchatīti ^b^khayagāmī,^eb^ ariyamaggo.  lokuttaraggahaṇeneva siddhepi khayagāmiggahaṇaṃ vaṇṇabhaṇanatthaṃ. ^b^samucchedappahānamevā^eb^ti  avadhāraṇaṃ nippariyāyataṃ upādāya. ^b^tadatthānevā^eb^ti samucchedappahānatthāneva. tena vikkhambhanatadaṅgappahānānaṃ  maggasambhāratamāha tehi vinā asijjhanato. atha vā ^b^tadatthānevā^eb^ti maggatthāneva. tena  tadatthatāya tesaṃ taṃkiccataṃ dasseti. tenāha ^b^``tasmā''^eb^tiādi. tamevatthaṃ upamāya  dassetuṃ ^b^``paṭirājānaṃ vadhitvā''^eb^tiādi vuttaṃ. ^b^yampi tato pubbe kata^eb^nti  yaṃ tatorajjappattito pubbe kataṃ paccantasādhanaduggaviddhaṃsanādi. yathā ^b^idañcidañca raññā  katantiyeva vuccati,^eb^ evaṃ lokiyañāṇena sādhitānipi vikkhambhanatadaṅgappahānāni samucchedappahānavasena  pavattassa maggassa kiccabhāvena vuccanti, tadatthatāya, tesaṃ taṃsantatipatitatāya ca maggassāti  veditabbā. </p>
              <p>[03] 852^b^.^eb^ lokiyassa, lokiyā vā sacchikiriyā ^b^lokiyasacchikiriyā^eb^. evaṃ  ^b^lokuttarasacchikiriyā^eb^ veditabbā. ^b^lābhīmhī^eb^ti lābhī amhi. tathā ^b^vasīmhī^eb^ti  etthāpi. ^b^paccakkhato ñāṇaphassenā^eb^ti paccakkhato ārammaṇakaraṇasaṅkhātena ñāṇaphassanena.  ^b^``paccakkhato''^eb^ti ca iminā anumānato ārammaṇakaraṇaṃ nivatteti, ``īdisamida''nti  paccavekkhaṇavasena paccakkhato jānanaṃ hettha ``ñāṇaphasso''ti adhippeto. ^b^phassitā^eb^ti  ñāṇena phuṭṭhā.</p>
              <p>[03] jhānamaggaphalāni ^a^M2.0511^ea^ viya attano santāne anuppādetvāpi tappaṭicchādakasammohaviddhaṃsanavasena  tathāviddhaṃsanapavattañāṇaṃ ^b^aparappaccayañāṇaṃ^eb^.</p>
              <p>[03] ^b^passanto^eb^ paccakkhato jānanto. ^b^amatogadha^eb^nti amatapariyāpannaṃ, amatasaṅkhātanti attho.</p>
              <p>[03] sotāpattimaggo paṭhamaṃ nibbānadassanato dassanaṃ, tena dassanena sacchikiriyā ^b^dassanasacchikiriyā^eb^.  kiñcāpi gotrabhuñāṇaṃ tato paṭhamataraṃ nibbānaṃ passati, ālambanakaraṇato ^a^V2.0481^ea^ disvā  kattabbakiccākaraṇato pana na dassananti vuccati. ^b^sā duvidhāpī^eb^ti sā dassanabhāvanāvasena  duvidhāpi sacchikiriyā. ^b^dassanabhāvanāvasenā^eb^ti dassanamaggabhāvanāmaggavasena. tena  amaggavasena pavattanibbānassa paccavekkhaṇasacchikiriyaṃ nivatteti. ^b^nibbānassā^eb^ti pana  iminā maggaphalesu paccavekkhaṇasacchikiriyaṃ. ^b^imassa ñāṇassā^eb^ti imassa yathādhigatassa  lokuttarañāṇassa. </p>
              <p>[03] 853^b^.^eb^ ^b^abhimatā^eb^ti adhippetā. bhāvanā nāma uppādanā, santānaparibhāvanā cāti tadubhayaṃ  dassento ^b^``lokiyāna''^eb^ntiādimāha. yadaggena hi lokiyā kusalādayo uppāditā,  vaḍḍhitā ca, tadaggenassa sīlabhāvanā, kāyabhāvanā, cittabhāvanā, paññābhāvanā ca lokiyā  nipphāditā hoti, tāya ca santānopi paribhāvitoti. ^b^tāsu^eb^ lokiyalokuttarabhāvanāsu  ^b^idha^eb^ ñāṇadassanavisuddhikathāyaṃ ^b^lokuttara^eb^bhāvanā ^b^adhippetā,^eb^ na itarā tassā sambhārabhāvato.  ^b^catubbidhampetaṃ ñāṇa^eb^nti etaṃ catubbidhampi ariyamaggañāṇaṃ lokuttarāni sammāvācādibhedāni  ^b^sīlādīni uppādeti^eb^. kathaṃ? sahajātādipaccayatāya. ^b^sīlādīnī^eb^ti ettha ^b^ādi^eb^-saddena  samādhissa gahaṇaṃ, na paññāya. na hi tadeva taṃ uppādeti, maggacittuppādo pana uppādeti.  tadantogadhabhāvā sammāsaṅkappo. so hi pañcakkhandhasaṅgahitoti vadanti. ^b^sīlādīnī^eb^ti  vā phalasīlādīnampi gahaṇanti paññāyapi gahaṇaṃ yujjatiyeva. ^b^sahajātapaccayāditāyā^eb^ti  ettha ^b^ādi^eb^-saddena anantarapaccayāditāyapi saṅgaho daṭṭhabbo. ^b^tehi ca santānaṃ vāsetī^eb^ti  tehi samucchindanapaṭipassambhanavasena pavattehi lokuttarehi sīlādīhi ariyapuggalo attano  santānaṃ paribhāveti. yaṃ nissāya parāvuttīti vadanti. yathā pariññattayampi ^a^M2.0512^ea^  pahānattayampi maggañāṇassa kiccanti vuttaṃ pariyāyena, na evamidha. idha pana ^b^lokuttarabhāvanāva  assa^eb^ maggañāṇassa ^b^kiccaṃ^eb^. na hettha bhāvanāya pariyāyo labbhatīti avadhāraṇaṃ. tena  lokiyabhāvanaṃ nivatteti.</p>
              <p>[03] ^b^evaṃ sarūpeneva āgatāyā^eb^ti ``cittaṃ bhāvaya''nti samādhi viya cittasīsena anāgantvā  ``paññaṃ bhāvaya''nti evaṃ sarūpeneva āgatāya paññāya. ^b^yaṃ vuttaṃ^eb^ uddesavasena. ^b^ettāvatā  taṃ vitthāritaṃ hoti^eb^. ayañca pañho vissajjito hotīti sambandho. </p>
              <p>[06] ñāṇadassanavisuddhiniddesavaṇṇanā niṭṭhitā. </p>
              <p>[06] iti bāvīsatimaparicchedavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 23. paññābhāvanānisaṃsaniddesavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> ānisaṃsapakāsanāvaṇṇanā </h3n>
            <h4>
              <h4n> </h4n>
              <p>[03] 854^b^.^eb^ ^b^anekasatānisaṃsā^eb^ ^a^M2.0513^ea^ ^a^V2.0482^ea^ sāvakabodhiādivipulodātaguṇavisesāvahattā.  ^b^vitthārato^eb^ti nayadassanaṃ akatvā ``ayampi paññābhāvanāya ānisaṃso, ayampī''ti  anupadadassanavasena vitthārato pakāsetuṃ na sukaraṃ atibahubhāvato. ^b^assā^eb^ti paññābhāvanāya.  ^b^nānākilesaviddhaṃsana^eb^nti sakkāyadiṭṭhivicikicchādivasena nānāvidhānaṃ kilesadhammānaṃ  tadaṅgādivasena pajahanaṃ. ^b^ariyaphalarasānubhavana^eb^nti sotāpattiphalādiphalasukhapaṭisaṃvedanaṃ. </p>
            </h4>
          </h3>
          <h3>
            <h3n> nānākilesaviddhaṃsanakathāvaṇṇanā </h3n>
            <h4>
              <h4n> </h4n>
              <p>[03] 855^b^.^eb^ ``ariyaphalarasānubhavana''nti eteneva kilesānaṃ paṭippassaddhippahānaṃ dīpīyatīti  ^b^``ariyamaggakkhaṇe''^eb^ti visesavacanaṃ, tabbhāvabhāvato vā. siddhe hi samucchedappahāne  paṭippassaddhippahānaṃ siddhameva hotīti.</p>
              <p>[03] ^b^bhīmavegānupatitā^eb^ti sakalaṃ lokaṃ bhindantena viya bhīmena bhayānakena vegena sahasā  patitā. ^b^siluccaye^eb^ti pabbate selaputhule. ^b^satejujjalamaṇḍalo^eb^ti saradakālasamiddhena  attano tejasā samujjaladuddikkhamaṇḍalo. vadhabandhanādiduggatiparipakkilesādijātiādi^b^sabbānatthavidhāyakaṃ.  sandiṭṭhika^eb^nti paccakkhabhūtaṃ. ^b^jaññā^eb^ti jāneyya. ^b^idhā^eb^ti imissaṃ paññābhāvanāyaṃ. </p>
            </h4>
          </h3>
          <h3>
            <h3n> phalasamāpattikathāvaṇṇanā </h3n>
            <h4>
              <h4n> </h4n>
              <p>[03] 856^b^.^eb^ ariyassa ^a^V2.0483^ea^ maggassa phalaṃ ^b^ariyaphalaṃ,^eb^ ariyañca taṃ visuddhattā phalañcātipi ^b^ariyaphalaṃ,^eb^  tassa ^b^raso,^eb^ paṭippassaddhivimuttisukhaṃ, ^b^anubhavanaṃ^eb^ nibbānārammaṇassa tassa paṭisevanaṃ.  ^b^tatrā^eb^ti tesu dvīsu ākāresu. ^b^assā^eb^ti ariyaphalassa. </p>
              <p>[03] 857^b^.^eb^ saṃyojanesu ^a^M2.0514^ea^ pahīnesu sabbepi kilesā pahīnāyeva hontīti  saṃyojanānaṃyeva gahaṇaṃ. ^b^saṃyojanappahānamattameva^eb^ ariyamaggassa ^b^phalaṃ nāma,^eb^ na aññaṃ  kiñci atthantaraṃ vipākabhūtanti adhippāyo. tenāha ^b^``phalaṃ nāma na koci añño  dhammo atthī''^eb^ti. ke panetaṃ vadantīti? andhakādayo. te hi ``arahattaṃ arahattanti,  āvuso, vuccati...pe0... mohakkhayo''ti (saṃ0 ni0  4.315) suttapadassa atthaṃ  aññathā gahetvā nippariyāyato ``arahattaṃ nāma kiñci natthi, kilesappahānameva tathā  voharīyatī''ti vadantā sesaphalepi paṭikkhipanti. ^b^idaṃ suttampī^eb^ti paṭisambhidāmaggapāḷimāha.  pakaṭṭho ukkaṭṭho yogoti payogo, ariyamaggo, payoganimittaṃ jātakilesānaṃ paṭippassaddhi  ^b^payogapaṭippassaddhi^eb^. yā pana ariyamaggassa bhāvitattā labbhamānāpi yassā vipākapaññāya  nippajjamānāya nippajjati, sā paṭippassaddhiyaṃ nipphādetabbāyaṃ paññāti ^b^paṭippassaddhipaññā^eb^ti  vuttā. ^b^sammādiṭṭhi micchādiṭṭhiyā vuṭṭhātī^eb^ti sammādiṭṭhiyā ujuvipaccanīkadassanavasena  vatvā tadaññatopi vuṭṭhānaṃ dassetuṃ ^b^``tadanuvattakakilesehī''^eb^ti vuttaṃ, tassā  micchādiṭṭhiyā sampayogato, upanissayato ca anuvattakakilesehi. tena tadekaṭṭhappahānamāha.  ^b^khandhehī^eb^ti tadanuvattakakkhandhehi, tāya micchādiṭṭhiyā sampayuttakkhandhehi ceva tappaccayā  āyatiṃ uppajjanakkhandhehi cāti attho. ^b^bahiddhā ca sabbanimittehī^eb^ti yathāvuttakilesakkhandhehi  bahiddhābhūtehi vipassanāya gocarabhūtehi sabbasaṅkhāranimittehi.</p>
              <p>[03] evaṃ maggakiccaṃ dassetvā idāni tassa vasena phalaṃ dassetuṃ ^b^``tampayogapaṭippassaddhattā''^eb^tiādi  vuttaṃ. tattha ^b^tampayogapaṭippassaddhattā^eb^ti tassa ajjhattabahiddhā vuṭṭhānādipayogassa paṭippassaddhattā.  maggo hi nimittato, pavattato ca vuṭṭhahanto kilese pajahatīti attano khaṇe taṃ payogaṃ  karoti nāma, phalakkhaṇe panassa so payogo paṭippassaddho vūpasanto nāma hoti. tena vuttaṃ  ``tampayogapaṭippassaddhattā''ti. ^b^uppajjatī^eb^ti maggānantaraṃ ^a^V2.0484^ea^ dvikkhattuṃ vā tikkhattuṃ  vā uppajjati. phalasamāpattikāle pana bahukkhattuṃ, nirodhā vuṭṭhahantassa dvikkhattuṃ  uppajjati. sabbampi yathāvuttapayogapaṭippassaddhinimittaṃ uppajjanato ``tampayogapaṭippassaddhattā  uppajjatī''ti vuttaṃ. ^b^maggassetaṃ phala^eb^nti yathāvuttā vipākā sammādiṭṭhi nāma,  etaṃ ariyamaggassa ^a^M2.0515^ea^ phalanti veditabbaṃ. ^b^vitthāretabba^eb^nti ``sotāpattimaggakkhaṇe  abhiniropanaṭṭhena sammāsaṅkappo micchāsaṅkappā''tiādinā (paṭi0 ma0 1.63) saṅkappādivasena,  sesamaggavasena ca vitthārato veditabbaṃ.</p>
              <p>[03] ^b^cattāri ca sāmaññaphalāni, ime dhammā appamāṇārammaṇā^eb^ti appamāṇārammaṇatāya maggehi  nibbisesatāya. tathā nevasaññānāsaññāyatanasaṅkhāto mahaggato dhammo nirodhato vuṭṭhānavelāyaṃ  appamāṇassa dhammassa anantarapaccayena paccayoti ariyaphalassa anantarapaccayatāya ca dīpanāti  ^b^evamādīnipi ettha^eb^ ariyaphalassa sabhāvadhammabhāvena atthitāya ^b^sādhakāni,^eb^ na yathādassitapaṭisambhidāmaggapāḷiyevāti  adhippāyo. </p>
              <p>[03] 858^b^.^eb^ ^b^phalasamāpattiya^eb^nti phalapavattisaṅkhātāya samāpattiyaṃ. ^b^assā^eb^ti ariyaphalassa.  sarūpakattukāraṇākāraṭṭhitivuṭṭhānānantaravasena ^b^idaṃ pañhākammaṃ^eb^. </p>
              <p>[03] 859^b^.^eb^ ^b^ariyaphalassa nirodhe appanā^eb^ti ariyassa phalajhānassa nibbāne ārammaṇabhūte  appanākārena pavatti. </p>
              <p>[03] 860^b^.^eb^ ^b^sabbepi puthujjanā^eb^ti jhānasamāpattilābhinopi puthujjanā na samāpajjanti, pageva  itare. ^b^ariyā sabbepi^eb^ phalasamāpattiṃ ^b^samāpajjantī^eb^ti kāmaṃ sāmaññajotanā,  sā pana visesaniviṭṭhāyeva hoti. ^b^adhigatattā^eb^ti pana hetukittanaṃ. uparimānampi  heṭṭhimāya lokiyasamāpattiyā viya samāpajjanaṃ sādhentaṃ viya ṭhitanti taṃ nivattento  ^b^``uparimā panā''^eb^tiādimāha. tattha ^b^uparimā^eb^ti sakadāgāmiādayo. ^b^heṭṭhima^eb^nti  sotāpattiphalādiṃ. ^b^na samāpajjanti^eb^ satipi adhigatatte. kasmāti ce? kāraṇamāha  ^b^``puggalantarabhāvūpagamanena paṭippassaddhattā''^eb^ti. etena uparimo ariyo heṭṭhimaṃ phalasamāpattiṃ  samāpajjati attanā adhigatattā, yathā taṃ lokiyasamāpattinti, evaṃ pavattaṃ hetuṃ  byabhicāreti. na hi lokiyajjhānesu puggalantarabhāvūpagamanaṃ nāma atthi visesābhāvato.  idha pana asamugghāṭitakammakilesanirodhanena ^a^V2.0485^ea^ puthujjanehi viya sotāpannassa, sotāpannādīhi  sakadāgāmiādīnaṃ puggalantarabhāvūpagamanaṃ atthi. yato heṭṭhimā heṭṭhimā phaladhammā  uparūpari maggadhammehi ^a^M2.0516^ea^ nivattitā paṭipakkhehi viya abhibhūtā appavattidhammataṃyeva  āpannā. tenāha ``paṭippassaddhattā''ti.</p>
              <p>[03] apica kusalakiriyapavatti nāma aññādisī, vipākapavatti ca aññādisī, anantaraphalattā  ca lokuttarakusalānaṃ heṭṭhimato uparimo bhavantaragato viya hoti. taṃtaṃphalavaseneva  hi ariyānaṃ sotāpannādināmalābho. te sace aññaphalasamaṅginopi honti, sotāpannādināmampi  tesaṃ avaṭṭhitaṃ siyā, tena tena jhānena gahitapaṭisandhiko viyāti tassa tassa ariyassa  taṃ taṃ phalaṃ bhavaṅgasadisanti na uparimassa heṭṭhimaphalasamaṅgitāya lesopi sambhavati, kuto  tassa samāpajjananti daṭṭhabbaṃ. ^b^heṭṭhimā ca uparima^eb^nti heṭṭhimā ca sotāpannādayo ariyā  uparimaṃ sakadāgāmiphalādiṃ na samāpajjantīti sambandho. tattha kāraṇamāha ^b^``anadhigatattā''^eb^ti.  na hi anadhigatasamāpattiṃ samāpajjituṃ sakkā.</p>
              <p>[03] ^b^``attano attanoyeva pana phalaṃ samāpajjantī''^eb^ti iminā sabbepi ariyā attano attano  phalasamāpattiṃ samāpajjantīti atthe āpanne tattha kesañci matibhedaṃ dassetuṃ ^b^``keci  panā''^eb^tiādi vuttaṃ. ^b^ete hi samādhismiṃ paripūrakārino^eb^ti yasmā hi te ``uparimā  dve''ti vuttā anāgāmino, arahanto ca samādhismiṃ paripūrakārino, itare pana sīlesu  paripūrakārino, tasmā dve eva phalasamāpattiṃ samāpajjantīti. na hi samādhipāripūriyā  vinā samāpattivaḷañjanaṃ sambhavatīti adhippāyo. ^b^ta^eb^nti ``samādhismiṃ paripūrakārino''ti  tehi vuttakāraṇaṃ. ^b^akāraṇamevā^eb^ti ayuttiyeva. kasmāti ce? āha ^b^``puthujjanassāpī''^eb^tiādi.  tassattho -- sabbaso asamucchinnakilesassa puthujjanassāpi attanā paṭiladdhalokiyasamāpattisamāpajjanaṃ  labbhati, kimaṅgaṃ pana samucchinnekaccakilesānaṃ heṭṭhimānaṃ ariyānaṃ, tasmā tesaṃ  samādhismiṃ aparipūrakāritā attano phalasamāpattiṃ asamāpajjanassa akāraṇanti. yutticintā  nāma pāḷianāruḷhe atthe yuttā, ayaṃ panattho pāḷiāruḷhoti kāraṇāpadese anādarakaraṇamukhena  pāḷiṃ dassento ^b^``kiñcetthā''^eb^tiādimāha. ^b^sotāpattimaggapaṭilābhatthāyā^eb^ti  sotāpattimaggassa samadhigamāya. ^b^sotāpattiphalasamāpattatthāyā^eb^ti sotāpattiphalasamāpattiyā  samāpajjanatthaṃ. esa nayo sesesupi.</p>
              <p>[03] ettha ^a^M2.0517^ea^ ^a^V2.0486^ea^ ca ``suññatavihārasamāpattatthāya animittavihārasamāpattatthāyā''tiādinā  sarūpato uddhaṭattā tato pubbe āgatā maggaphalavārā appaṇihitavasena vuttā. tattha anattānupassanāmukhena,  aniccānupassanāmukhena ca pavattānaṃ phalasamāpattīnaṃ purecarā gotrabhudhammā navadasabhāvena  vuttāti veditabbā. ``sotāpattiphalasamāpattatthāyā''tiādinā pana catūsupi phalesu  ekasadisaṃ desanāya āgatattā sotāpannasakadāgāminopi attano phalaṃ samāpajjantīti viññāyati.  maggānantaraphalavasena taṃ vuttanti ca na sakkā vattuṃ vipassanāvasena dasannaṃ gotrabhudhammānaṃ  dassanavasena desanāya āraddhattā, maggavāreneva ca tadatthasiddhito. na ca maggānantaraṃ phalaṃ  ``phalasamāpattī''ti vuccati visuṃ parikammābhāvato. tasmā phalasamāpattivacaneneva  sotāpannādīnampi phalasamāpattisamāpajjanaṃ siddhaṃ. tenāha ^b^``tasmā''^eb^tiādi. </p>
              <p>[03] 861^b^.^eb^ payojanampi tadatthāya paṭipattiyā kāraṇaṃ hoti tannimittaṃ paṭipajjanatoti ^b^``kasmā  samāpajjantī''^eb^ti kāraṇaṃ pucchitvā ^b^``diṭṭhadhammasukhavihārattha''^eb^nti payojanaṃ vissajjitaṃ.  ^b^kasmā^eb^ti vā sampadāne nissakkavacanaṃ, kissāti vuttaṃ hoti. ^b^diṭṭhadhammasukhavihārattha^eb^nti  diṭṭheva dhamme kilesadarathapariḷāhavūpasamena santena sukhavihārena viharaṇatthaṃ. satipi  vipākabhāve parikammena vinā anuppajjanato phalasamāpattidhammānaṃ tassa tassa ariyassa  rucivaseneva pavatti, yato nesaṃ sādhipatitāti āha ^b^``addhāna...pe0... samāpajjantī''^eb^ti. </p>
              <p>[03] 862^b^.^eb^ ^b^dvīhi ākārehī^eb^ti dvīhi kāraṇehi. yathā hi lokiyajjhānānaṃ samadhigamo  sampayogasamaṅgibhāvena sijjhamāno pahānaṅgasamatikkamamukhena vuccati tathā samadhigantabbattā,  evaṃ phalasamāpattipi nibbānamanasikārena sijjhamānā tadaññārammaṇāmanasikāramukhena vuccati  sabbasaṅkhārato vinivaṭṭitamānasatāvasena samijjhanato. tenāha ^b^``nibbānato''^eb^tiādi.  udayabbayañāṇādiñāṇaparamparavasena hi sabbaphalacittaṃ saṅkhārato sabbaso nibbinnavirattacittassa  tato vinissaṭanibbānārammaṇaṃ pavattati. evaṃ pavattamānañca taṃ ^b^nibbānato aññassa ārammaṇassa  amanasikārā, nibbānassa ca manasikārā^eb^ pavattatīti vuccati.</p>
              <p>[03] ^b^animittāya^eb^ ^a^M2.0518^ea^ ^b^cetovimuttiyā^eb^ti animittavimokkhadvayāya phalasamāpattiyā,  aniccānupassanāmukhena ^a^V2.0487^ea^ vā samāpajjitabbāya phalasamāpattiyā. ^b^samāpattiyā^eb^ti samāpajjanatthāya.  ^b^sabbanimittāna^eb^nti rūpādisabbasaṅkhāranimittānaṃ. ^b^amanasikāro^eb^ti ādīnavato disvā  vissaṭṭhatāya anāvajjanaṃ asamannāhāro. ^b^animittāya ca dhātuyā manasikāro^eb^ti sabbasaṅkhāranimittābhāvato  animittāya. kehici paccayehi na saṅkhatattā ca asaṅkhatāti laddhanāmāya asaṅkhatāya dhātuyā  phalasamāpattisahajātena manasikārena manasikaraṇaṃ, tassā vā dhātuyā phalasamāpatticittasaṅkhāte  manasikaraṇaṃ. </p>
              <p>[03] 863^b^.^eb^ ^b^udayabbayādivasenā^eb^ti udayabbayabhaṅgabhayatupaṭṭhānādivasena pavattanakānaṃ navannampi  ñāṇānaṃ byāpāraṃ vadati. tenāha ^b^``pavattānupubbavipassanassā''^eb^ti. ^b^saṅkhārārammaṇagotrabhuñāṇānantara^eb^nti  saṅkhārārammaṇassa ``vodāna''nti laddhanāmassa gotrabhuñāṇassa anantaraṃ. kasmā panettha gotrabhuñāṇaṃ  maggañāṇapurecārikaṃ viya nibbānārammaṇaṃ na hotīti? phaladhammānaṃ aniyyānikabhāvato.  ariyamaggadhammā eva hi niyyānikā. vuttañhetaṃ ``katame dhammā niyyānikā?  cattāro maggā apariyāpannā''ti (dha0 sa0 1295, 1609). tasmā ekantena niyyānikasabhāvassa  ubhatovuṭṭhānabhāvena pavattamānassa maggañāṇassa anantarapaccayabhūtena ñāṇena nimittato vuṭṭhiteneva  bhavitabbanti tassa nibbānārammaṇatā yuttā, na pana ariyamaggassa bhāvitattā tassa vipākabhāvena  pavattamānānaṃ kilesānaṃ asamucchindanato aniyyānikattā avuṭṭhānasabhāvānaṃ phalañāṇānaṃ  purecārikañāṇassa kadācipi nibbānārammaṇatā ubhayattha anulomañāṇānaṃ atulyākārato.  ariyamaggavīthiyañhi anulomañāṇāni anibbiddhapubbānaṃ thūlathūlalobhakkhandhādīnaṃ sātisayaṃ  padālanena lokiyañāṇesu ukkaṃsapāramippattāni maggañāṇānuguṇāni uppajjanti. phalasamāpattivīthiyaṃ  pana tāni tena tena maggena tesaṃ tesaṃ kilesānaṃ samucchinnattā tattha kilesavikkhambhane  nirussukkāni kevalaṃ ariyānaṃ phalasamāpattisukhasamaṅgibhāvassa parikammamattāni hutvā  uppajjantīti na tesaṃ kutoci vuṭṭhānasambhavo, yato nesaṃ pariyosānañāṇaṃ saṅkhāranimittavuṭṭhānato  nibbānārammaṇaṃ siyā.</p>
              <p>[03] evañca ^a^M2.0519^ea^ katvā ``sekkhassa attano phalasamāpattivaḷañjanatthāya udayabbayādivasena  saṅkhāre sammasantassa vipassanāñāṇānupubbiyā phalameva uppajjati, na maggo''ti idañca  aṭṭhakathāvacanaṃ samatthitaṃ hoti. tenāha ^b^``sekkhassāpi phalameva uppajjati, na maggo''^eb^ti.  nibbānārammaṇe appanajjhānavasena yathāparicchinnakālaṃ nirantaraṃ phalacittasseva pavattanaṃ  samāpajjanaṃ ^a^V2.0488^ea^ phalasamāpattīti āha ^b^``phalasamāpattivasena nirodhe cittaṃ appetī''^eb^ti.  yadi anupubbavipassanānaṃ vasena phalasamāpattisamāpajjanaṃ, tena nīhārena sekkhassa uparimaggenāpi  bhavitabbanti anuyogaṃ sandhāyāha ^b^``phalasamāpattininnatāyā''^eb^tiādi. tena aññoyeva  vipassanācāro ariyamaggāvaho, añño phalasamāpattiāvahoti dasseti, svāyaṃ vipassanāya  vibhāgo vutto eva.  ^b^ye panā^eb^ti abhayagirivāsino sandhāyāha. te hi maggaphalavipassanāya āloḷetvā vadanti.  teneva hi ^b^``evaṃ satī''^eb^tiādi vuttaṃ. ^b^arahā paccekabuddho bhavissati^eb^ yadi  itaratthāpi vipassanā tadatthāya saṃvatteyyāti adhippāyo. ^b^pāḷivaseneva ca paṭikkhitta^eb^nti  ``dasa gotrabhudhammā vipassanāvasena uppajjantī''ti maggatthā phalatthā vipassanā visuṃ  katvā pavattapāḷivaseneva tesaṃ vacanaṃ paṭikkhittantipi na gahetabbaṃ, aññathā ``dasa gotrabhudhammā''ti  vacanaṃ virujjheyyāti. ^b^idameva pana gahetabba^eb^nti vuttassevatthassa nigamanaṃ. ^b^phalañcassā^eb^tiādi  mahaggatavipākānaṃ viya lokuttaravipākānañca kusalasarikkhatādassanaṃ. jhānato sarikkhatādassaneneva  cettha bojjhaṅgamaggaṅgavasenāpi sarikkhatā dassitāyevāti veditabbaṃ. </p>
              <p>[03] 864^b^.^eb^ ^b^ṭhitiyā^eb^ti pabandhaṭṭhitiyā. yathāparicchinnakālañhi samāpattiyā pabandhavasenāvaṭṭhānaṃ  idha ^b^ṭhitī^eb^ti. ``cande vā sūriye vā ettakaṃ ṭhānaṃ gate vuṭṭhahissāmī''ti kālāvadhiggahaṇavasena  samāpajjanaṃ cittassa abhisaṅkharaṇaṃ ^b^abhisaṅkhāro^eb^. </p>
              <p>[03] 865^b^.^eb^ ^b^sabbānevetānī^eb^ti rūpanimittādisabbāneva etāni ekato kāmaṃ na manasi karoti  asambhavato. ^b^sabbasaṅgāhikavasenā^eb^ti anavasesapariyādānavasena. samudāyasaddā hi avayavesupi  pavattanti ^a^M2.0520^ea^, avayavabyatirekena ca samudāyo na labbhatīti avayavagatampi kiccaṃ  samudāyavasena vuttaṃ. ^b^tasmā^eb^ti sabbesaṃ saṅkhāranimittānaṃ ekato manasikārābhāvato.  yasmā bhavaṅgacitte uppanne phalasamāpattito vuṭṭhito nāma hoti, tasmā vuttaṃ ^b^``yaṃ bhavaṅgassā''^eb^tiādi.  ^b^bhavaṅgassa ārammaṇaṃ^eb^ nāma kammādi. ^b^manasi karoto^eb^ti bhavaṅgasahagatena manasikārena  manasi karoto, taṃ vā ārammaṇaṃ bhavaṅgamanasi karoto. </p>
              <p>[03] 866^b^.^eb^ ^b^phalassa phalameva vā anantaraṃ hoti^eb^ purimassa purimassa pacchimaṃ  pacchimaṃ. ^b^bhavaṅgaṃ^eb^ ^a^V2.0489^ea^  ^b^vā^eb^ sabbapacchimassa. ^b^phalānantaraṃ^eb^ maggavīthiyaṃ, phalasamāpattiyañca. ^b^``yena phalena  nirodhā vuṭṭhānaṃ hotī''^eb^ti idaṃ phaluppattiyā nirodhā vuṭṭhānabhāvato vuttaṃ. ^b^ta^eb^nti  nirodhāvuṭṭhānabhāvena vuttaṃ anāgāmiphalaṃ vā aggaphalaṃ vā. ^b^nevasaññānāsaññāyatanānantara^eb^nti  nevasaññānāsaññāyatanassa kusalassa, kiriyassa vā anantaraṃ satipi sattāhātikkame  vijātiyena antarikattā.</p>
              <p>[03] ^b^paṭippassaddhadaratha^eb^nti sabbaso passaddhakilesadarathaṃ. ^b^amatārammaṇa^eb^nti nibbānārammaṇaṃ.  ^b^subha^eb^nti asobhanatāya kilesassāpi abhāvato sobhanaṃ. taṇhāsaṅkhātaṃ lokāmisaṃ  vantaṃ chaḍḍitaṃ etenāti ^b^vantalokāmisaṃ^eb^. vūpasantakilesatāya, susantatāya ca ^b^santaṃ^eb^.  yena dhammena yogato samaṇo nāma hoti, tassa ariyamaggasaṅkhātassa sāmaññassa phalanti ^b^sāmaññaphalaṃ^eb^.</p>
              <p>[03] ^b^ojavantenā^eb^ti sabhāvasampannena. ^b^sucinā^eb^ti kilesāsucivirahato parisuddhena. ^b^sukhenā^eb^ti  anuttarasukhena. ^b^abhisandita^eb^nti sabbaso lūkhabhāvāpagamanena sinehitaṃ. ^b^sātātisātenā^eb^ti  mahaggatasātato, lokuttarakusalasātato ca ativiya sātena madhurena. maggasukhatopi hi  phalasukhaṃ santataratāya paṇītataraṃ. ^b^amatena^eb^ sammoditaṃ. ^b^``madhuṃ viyā''^eb^ti iminā  sātātisātataṃyeva vibhāveti.</p>
              <p>[03] tassa ariyassa phalassa rasabhūtaṃ sārabhūtaṃ taṃ sukhaṃ paññaṃ bhāvetvā yasmā paṇḍito  vindati paṭilabhatīti yojanā. </p>
            </h4>
          </h3>
          <h3>
            <h3n> nirodhasamāpattikathāvaṇṇanā </h3n>
            <h4>
              <h4n> </h4n>
              <p>[03] 867^b^.^eb^ ^b^tatrā^eb^ti ^a^M2.0521^ea^ tasmiṃ ``nirodhasamāpattiyā samāpajjanasamatthatā''ti saṃkhittavacane.  ^b^idaṃ^eb^ sarūpādivasena ^b^pañhākammaṃ. katthā^eb^ti kasmiṃ bhave. </p>
              <p>[03] 868^b^.^eb^ ^b^anupubbanirodhavasenā^eb^ti vipassanānugatā aṭṭha samāpattiyo ārohantena taṃtaṃpaṭipakkhanirodhamukhena  tiṇṇaṃ saṅkhārānaṃ anupubbato nirodhavasena. yathāparicchinnakālaṃ yā cittacetasikānaṃ  appavatti, ayaṃ nirodhasamāpattīti attho. ^b^ke samāpajjanti, ke  na samāpajjantī^eb^ti ^a^V2.0490^ea^  kāmaṃ samāpajjanasamatthā padhānatāya paṭhamaṃ pucchitā, tabbissajjanaṃ pana garubhāvato pacchā  vissajjetuṃ asamāpajjanake tāva dassento ^b^``sabbepi...pe0... na samāpajjantī''^eb^ti  āha yathā ``vāmaṃ muñca, dakkhiṇaṃ gaṇhā''ti. tattha ^b^``sabbepī''^eb^ti idaṃ puthujjanādīnaṃ  tiṇṇaṃ visesanaṃ. te hi aṭṭhannaṃ samāpattīnaṃ lābhinopi alābhino viya samādhismiṃ  aparipūrakāritāya nirodhaṃ samāpajjituṃ na sakkonti. kāmacchandādisamucchindanena  hi samādhismiṃ paripūrakāritā, na jhānādhigamamattena. ^b^anāgāmino, arahanto^eb^ti  ettha sukkhavipassakā ca anāgāmino, sukkhavipassakā ca arahantoti sukkhavipassakasaddo  paccekaṃ yojetabbo. ubhayepi cete satipi vipassanābale samādhibalassa abhāvato nirodhaṃ  na samāpajjanti. anupubbavihārasambhavataññevettha samādhibalaṃ icchitabbaṃ. purimakā  pana tayo satipi samādhibale vipassanābalassa abhāvato, aparipuṇṇattā ca samāpajjituṃ na  sakkonti. aparipuṇṇatā cassa saṅkhārānaṃ na sammā parimadditattā. ^b^aṭṭha samāpatti...pe0...  samāpajjantī''^eb^ti vatvā tattha kāraṇaṃ pāḷivaseneva dassetuṃ ^b^``dvīhi balehī''^eb^tiādi  vuttaṃ. ^b^tayo ca saṅkhārāna^eb^nti ettha ^b^tayo^eb^ti sāmiatthe paccattavacanaṃ, tiṇṇanti attho.  ^b^ñāṇacariyāhī^eb^ti ñāṇappavattīhi. ^b^nirodhasamāpattiyā^eb^ti nirodhasamāpajjanāya ñāṇaṃ.  ^b^ayañca sampadā^eb^ti ayaṃ baladvayasamannāgamādikā yathāvuttanirodhasamāpattiāvahā sampatti.  ^b^anāgāmikhīṇāsave^eb^ti anāgāmino ceva khīṇāsave ca. </p>
              <p>[03] 869^b^.^eb^ ^b^samathabala^eb^nti kāmacchandādike paccanīkadhamme sametīti samatho, so eva paṭipakkhehi  akampiyaṭṭhena balaṃ. aniccādivasena vividhehi ^a^M2.0522^ea^ ākārehi passatīti  vipassanā, sā eva vuttanayena balanti ^b^vipassanābalaṃ. nekkhammavasenā^eb^tiādīsu kāmacchandavikkhambhanassa  nekkhammasaṅkappassa, alobhapadhānassa vā tathāpavattakusalacittuppādassa vasena cittassa ekaggatāsaṅkhāto  yo avikkhepo, taṃ ^b^samathabalaṃ^eb^. byāpādavikkhambhanassa abyāpādavitakkassa, adosapadhānassa  vā tathāpavattakusalacittuppādassa vaseneva. thinamiddhavikkhambhikāya vibhūtaṃ katvā  manasikaraṇena upaṭṭhitāalokasaññāya vasena. uddhaccavikkhambhanassa avikkhepassa samādhānassa  vasena. sakalamicchāvitakkavikkhambhanassa sikhāpattāanāpānassatisiddhapaṭinissaggānupassiassāsapassāsānaṃ  vasena cittassa ekaggatāsaṅkhāto yo avikkhepo, taṃ ^b^samathabala^eb^nti atthayojanā.</p>
              <p>[03] evaṃ ^a^V2.0491^ea^ upacārassa jhānassa vasena samathabalaṃ dassetvā idāni taṃ aṭṭhannaṃ samāpattīnaṃ vasena paṭipakkhehi  anabhibhavanīyatāya ca balappattivasena dassetuṃ ^b^``paṭhamajjhānenā''^eb^tiādi vuttaṃ. tattha  ^b^nīvaraṇe^eb^ti nīvaraṇanimittaṃ nīvaraṇapaccayā. ^b^na kampati^eb^ jhānasamaṅgipuggalo, jhānasampayuttasamādhi  vā. so hi visesato idha ``samathabala''nti adhippeto. tathā hi ^b^kenaṭṭhena samathabala^eb^nti  balaṭṭho pucchito. ^b^uddhacce^eb^ti uddhaccanimittaṃ. ^b^uddhaccasahagatakilese^eb^ti uddhaccena sampayuttamohāhirikādikilesahetu.  ^b^khandhe^eb^ti uddhaccasampayuttacatukkhandhanimittaṃ. ^b^na kampatī^eb^tiādīni aññamaññavevacanāni.  ^b^kampanaṃ^eb^ vā ṭhānāpagamo. ^b^calanaṃ^eb^ paribbhamanaṃ. ^b^vedhanaṃ^eb^ sandhāvanaṃ. ^b^uddhacce^eb^  na kampati, uddhaccasahagatakilese na calati, uddhaccasahagatakkhandhe na vedhatīti vā yojetabbaṃ.  uddhaccaggahaṇañcettha samathassa ujupaṭipakkhatāya tadabhibhavena balappattidassanatthaṃ. tenetaṃ aṭṭhannampi  samāpattīnaṃ sādhāraṇato kiccātisayadassanaṃ daṭṭhabbaṃ. ^b^idaṃ samathabala^eb^nti yāyaṃ nekkhammādivasena  laddhāya cittekaggatāya nīvaraṇādīhi akampanīyatā, tāni ca abhibhavitvā avaṭṭhānaṃ, idaṃ  samathabalaṃ.</p>
              <p>[03] idāni vipassanābalaṃ niddisanto yasmā vipassanā saṅkhepato sattahi anupassanāhi saṅgahitā,  tasmā tato tato samāpattito vuṭṭhāya tāsaṃ vasena anupassanā kātabbā, tattakeneva  cettha anupassanākiccaṃ paripuṇṇaṃ hotīti ^b^``aniccānupassanā vipassanābalaṃ...pe0...  paṭinissaggānupassanā vipassanābala''^eb^nti sarūpato dassetvā puna tā heṭṭhā ^a^M2.0523^ea^  vuttanayena visayavibhāgena dassetuṃ ^b^``rūpe aniccānupassanā''^eb^tiādi vuttaṃ.  idhāpi paṭipakkhehi anabhibhavanīyatāva balaṭṭhoti dassetuṃ ^b^``kenaṭṭhena vipassanābala''^eb^ntiādi  āraddhaṃ. tattha ^b^avijjāyā^eb^ti dvādasasu akusalacittuppādesu avijjānimittaṃ.  ^b^avijjāsahagatakilese^eb^ti avijjāya sampayuttalobhadosādikilesavatthunimittaṃ. sesaṃ  heṭṭhā vuttanayattā suviññeyyameva. avijjaggahaṇañcettha vipassanāya ujupaṭipakkhatāya tadabhibhavena  balappattidassanatthaṃ. tenetaṃ sattannampi anupassanānaṃ sādhāraṇato kiccātisayadassanaṃ  daṭṭhabbaṃ. ^b^idaṃ vipassanābala^eb^nti yāyaṃ aniccānupassanādivasena laddhassa vipassanāñāṇassa  niccasaññādinimittaṃ akampanīyatā, tā ca abhibhavitvā avaṭṭhānaṃ, idaṃ vipassanābalaṃ.</p>
              <p>[03] ^b^vitakkavicārā vacīsaṅkhārā^eb^ vācaṃ saṅkharonti pavattentīti katvā. tenāha ``pubbe  kho, āvuso visākha, vitakketvā vicāretvā pacchā vācaṃ bhindati, tasmā vitakkavicārā  vacīsaṅkhāro''ti ^a^V2.0492^ea^ (ma0 ni0 1.463; saṃ0 ni0  4.348). te pana dutiyajjhāne vūpasantā  hontīti āha ^b^``dutiyajjhānaṃ...pe0... paṭippassaddhā hontī''^eb^ti. kāyena saṅkharīyantīti  ^b^kāyasaṅkhārā,^eb^ assāsapassāsā. tathā hi vuttaṃ ``assāsapassāsā kho, āvuso  visākha, kāyikā ete dhammā kāyappaṭibaddhā, tasmā assāsapassāsā kāyasaṅkhāro''ti  (ma0 ni0 1.463; saṃ0 ni0  4.348). te pana yasmā catutthajjhāne vūpasantā honti,  tasmā āha ^b^``catutthajjhānaṃ...pe0... paṭippassaddhā hontī''^eb^ti. cittena saṅkharīyantīti  ^b^cittasaṅkhārā,^eb^ saññā vedanā. tathā hi vuttaṃ ``saññā ca vedanā ca cetasikā  ete dhammā cittappaṭibaddhā, tasmā saññā ca vedanā ca cittasaṅkhāro''ti (saṃ0 ni0 1.463;  saṃ0 ni0  4.348). te pana yasmā nirodhaṃ samāpannassa vūpasamanti, tasmā vuttaṃ  ^b^``saññāvedayita...pe0... paṭippassaddhā hontī''^eb^ti.</p>
              <p>[03] ñāṇacariyāsu vivaṭṭānupassanāggahaṇeneva tassa ādibhūtā sesānupassanāpi gahitāva honti  tadavinābhāvato. ^b^maggo ñāṇacariyā, phalasamāpatti ñāṇacariyā^eb^ti maggaphalasamāpattīnaṃ  ñāṇacariyābhāvavacanaṃ maggaphaladhammānaṃ ñāṇapadhānattā, ñāṇena vā indriyādhipatihetumaggapaccayādivasena  sātisayapaccayabhūtena sesā maggaphaladhammā caritā pavattitāti katvā tathā vuttaṃ.  samādhicariyāsupi eseva nayo ^a^M2.0524^ea^. ^b^imāhi soḷasahī^eb^ti aṭṭhannaṃ anupassanānaṃ,  aṭṭhannañca maggaphalañāṇānaṃ vasena imāhi soḷasahi ñāṇapavattīhi.</p>
              <p>[03] ^b^navahi samādhicariyāhī^eb^ti aṭṭha samāpattiyo aṭṭha samādhicariyā, tāsaṃ upacārasamādhi upacārasamādhibhāvanāsāmaññena  ekā samādhicariyāti evaṃ navahi samādhicariyāhi. tenāha ^b^``paṭhamajjhānaṃ samādhicariyā''^eb^tiādi.  ^b^paṭhamajjhānapaṭilābhatthāya vitakko cā^eb^tiādi nānāvajjanupacāravasena vuttanti daṭṭhabbaṃ,  uparisamāpattīnampi upacārassa tatheva vuttattā. na hi ekāvajjane catutthajjhānādiupacāre  pītiādayo sambhavanti. ettha ca ``paṭhamajjhānapaṭilābhatthāyā''tiādivacanena upacārasamādhissāpi  pāripūrī icchitabbāti dasseti. kiṃ panettha samathabalasamādhicariyānaṃ nānattaṃ, kiṃ  vā vipassanābalalokiyañāṇacariyānaṃ? yathā samathabalepi ``nekkhammavasenā''tiādinā  upacārasamādhinā saddhiṃ aṭṭhasu samāpattīsu appanāsamādhiyeva vutto, tathā samādhicariyāsu,  vipassanābalalokiyañāṇacariyāsu ca vipassanāva vuttāti? kiñcāpi vuttā, vivaṭṭānupassanā  pana purecarañāṇādivipassanābale avuttā ^a^V2.0493^ea^ eva ñāṇacariyāsu vuttā. apica paṭipakkhehi  akampiyaṭṭho ^b^balaṭṭho,^eb^ pañcannaṃ vasībhāvānaṃ vasena suciṇṇatā ^b^cariyaṭṭho,^eb^ eteneva samathabalasamādhicariyānampi  nānattaṃ saṃvaṇṇitanti daṭṭhabbaṃ.</p>
              <p>[03] ^b^vasībhāvatā paññā^eb^ti ettha vaso etassa atthīti vasī, tassa bhāvo vasībhāvo, sā  eva vasībhāvatā. ^b^``vasiyo''^eb^ti pana pāḷiyaṃ itthiliṅgavasena vuttattā tāyo dassetuṃ  ^b^``vasīti pañca vasiyo''^eb^tiādi vuttaṃ. tattha jhānaṃ āvajjantassa nirantaraṃ jhānaṅgesu  cittappavattanasamatthatā ^b^āvajjanavasī^eb^. samāpajjitukāmassa sīghaṃ jhānaṃ samāpajjanasamatthatā  ^b^samāpajjanavasī^eb^. accharāmattaṃ vā katipayaccharāmattaṃ vā khaṇaṃ jhānaṃ ṭhapetuṃ samatthatā  ^b^adhiṭṭhānavasī^eb^. tatheva lahuṃ vuṭṭhātuṃ samatthatā ^b^vuṭṭhānavasī. paccavekkhaṇavasī^eb^  pana āvajjanavasiyā eva sijjhati. paccavekkhaṇajavanāneva hi tattha āvajjanānantarānīti.  ayamettha saṅkhepo, vitthāro pana heṭṭhā āgato eva. ayañca vasībhāvo samādhicariyānaṃ vasena  vutto. ñāṇacariyāsu pana lokuttarānaṃ ñāṇacariyānaṃ vasībhāvāpādanakiccaṃ nāma natthi.  paṭipakkhassa suvihatattā sabhāvasiddho tattha ^a^M2.0525^ea^ vasībhāvo, lokiyānaṃ pana paguṇabalavabhāvāpādanena  vasībhāvo labbhateva. </p>
              <p>[03] 870^b^.^eb^ ^b^ukkaṭṭhaniddeso^eb^ti anavasesaniddeso. ^b^cuddasahi ñāṇacariyāhi hoti^eb^ aggamaggaphalānaṃ  anadhigatattāti. ^b^yadi eva^eb^nti yadi ukkaṭṭhaniddesavasena ``soḷasahi ñāṇacariyāhī''ti  vuttaṃ, tato avakaṃsavasenapi icchitabbaṃ, ^b^evaṃ^eb^ sante ^b^kiṃ na hoti^eb^ nirodhasamāpajjananti  adhippāyo. pañca kāmaguṇā vatthubhūtā etassa santīti ^b^pañcakāmaguṇiko,^eb^ kāmarāgo.  ^b^appahīnattā^eb^ asamucchinnattā. na hi kāmarāgassa vikkhambhanappahānamattaṃ nirodhassa  adhiṭṭhānaṃ bhavituṃ sakkoti. ^b^tasmā^eb^ti samādhipāripanthikassa kāmarāgassa supahīnattā.  etena kāmaṃ maggaphalañāṇacariyā lokiyañāṇasamādhicariyā viya nirodhasamāpajjane sarūpena  na viniyujjanti tadā appavattanato, tassa tassa pana paṭipakkhassa samucchindanena balacariyānaṃ  visesapaccayatāya nirodhasamāpattiyā adhiṭṭhānaṃ hotīti dasseti. ^b^esā^eb^ti anāgāmī.  idañhi ``nirodhā vuṭṭhahantassā''tiādivacanaṃ anāgāminova nirodhā vuṭṭhānaṃ sandhāya  vuttaṃ ``nevasaññānāsaññāyatanakusala''nti (paṭṭhā0 1.1.417) vacanato, aññathā ``nevasaññānāsaññāyatanakiriyā''ti  (paṭṭhā0 1.1.417) vucceyya. </p>
              <p>[03] 871^b^.^eb^ ^b^``pañcavokārabhave''^eb^ti ^a^V2.0494^ea^ kasmā vuttaṃ, nanu catuvokārabhavepi arūpajjhānavasena  yathārahaṃ anupubbasamāpatti labbhatīti? kāmaṃ labbhati, sā pana ``anupubbasamāpattī''ti  na vuccati ekadesabhāvato. aṭṭhasamāpattivaseneva ca ``anupubbasamāpattī''ti vuccatīti  dassento āha ^b^``paṭhamajjhānādīnaṃ uppatti natthī''^eb^ti. ^b^vatthussa abhāvā^eb^ti hadayavatthuno  abhāvāti vadanti, karajakāyasaṅkhātassa pana vatthuno abhāvāti attho. yadi hi āruppe  nirodhaṃ samāpajjeyya, cittacetasikānaṃ, aññassa ca kassaci abhāvato apaññattikova  bhaveyya anupādisesāya nibbānadhātuyā parinibbutasadiso. kiñcāyaṃ upādāya nirodhaṃ  samāpannoti vucceyya, kiṃ vā etāya vatthucintāya. aṅgavekallatova natthi āruppe  nirodhasamāpattisamāpajjanaṃ. </p>
              <p>[03] 872^b^.^eb^ ^b^saṅkhārānaṃ^eb^ ^a^M2.0526^ea^ ^b^pavattibhede^eb^ti saṅkhatadhammānaṃ khaṇe khaṇe uppajjane,  bhijjane ca, tesaṃ vā kusalādibhedabhinne yathārahaṃ tīhi dukkhatāhi upaddute pavattivibhāge.  cittacetasikavigamehi rūpadhammesu labbhamānāpi saṅkhāradukkhatā abbohārikataṃ āpajjati.  ^b^ukkaṇṭhitvā^eb^ti nibbinditvā. ^b^nibbānaṃ patvā^eb^ti anupādisesanibbānaṃ patvā  viya. ^b^sukha^eb^nti niddukkhaṃ. </p>
              <p>[03] 873^b^.^eb^ ^b^samathavipassanāvasenā^eb^ti yuganaddhānaṃ viya aññamaññūpakāritāya sahitānaṃ vasena.  ^b^ussakkitvā^eb^ti ukkaṃsaṃ patvā yāva nevasaññānāsaññāyatanā, yāva ca anulomañāṇā  āruhitvā. ^b^nirodhayato^eb^ti nevasaññānāsaññāyatanaṃ samāpajjitvā taṃ nirodhentassa.  aññassa kassacipi cittassa anuppajjanena ^b^evamassā^eb^ nirodhasamāpattiyā ^b^samāpajjanaṃ  hoti. ``yo hī''^eb^tiādinā ``samathavipassanāvasenā''ti vuttamevatthaṃ byatirekamukhena  vivarati. ^b^nevasaññānāsaññāyatanasamāpattiṃ patvā tiṭṭhati^eb^ taduddhaṃ suddhasamathavipassanāya  abhāvato. ^b^yo vipassanāvaseneva ussakkati^eb^ sace ariyo phalasamāpattatthiko, so  attano ^b^phalasamāpattiṃ patvā tiṭṭhati^eb^. atha puthujjano, sekho vā maggatthiko tāya  ce vipassanāya maggaṃ patvā phale ṭhito, sopi phalasamāpattiṃ patvā tiṭṭhaticceva vuccati.  ^b^so^eb^ti ubhayavasena paṭipanno. ^b^ta^eb^nti nirodhasamāpattiṃ. </p>
              <p>[03] 874^b^.^eb^ yena phaladvayasamannāgamādinā nirodhaṃ samāpajjituṃ samattho hoti, so vidhi pageva  vibhāvitoti samāpajjanākārameva dassento ^b^``katabhattakicco''^eb^tiādimāha. tañhi  sabbāsampi ^a^V2.0495^ea^ bhāvanānaṃ sādhāraṇaṃ pubbakiccaṃ. ^b^tattha saṅkhāre^eb^ti tasmiṃ paṭhamajjhāne,  paṭhamajjhānacittuppāde vā saṅkhāre.</p>
              <p>[03] ``vipassatī''ti vuttaṃ, kīdisī panettha vipassanā icchitabbāti taṃ niddhāraṇatthaṃ  ^b^``vipassanā panesā''^eb^tiādinā tameva vipassanaṃ tidhā bhinditvā dasseti. ^b^mandā^eb^  ce vipassanā, dandhābhiññaṃ maggaṃ sādheti. ^b^tikkhā^eb^ ce, khippābhiññanti ayaṃ mandatikkhatāya  viseso. lakkhaṇappattā pana vipassanā maggassa paccayo hotiyevāti imamatthaṃ dassento  āha ^b^``saṅkhāra...pe0... hotiyevā''^eb^ti. ^b^tikkhāva vaṭṭati^eb^ saṅkhārārammaṇepi sati sabbasaṅkhārehi  vivaṭṭanākāreneva pavattanato, maggo viya visaṅkhāragatassa phalassa ^a^M2.0527^ea^ paccayabhāvato  ca. tenāha ^b^``maggabhāvanāsadisā''^eb^ti. yasmā atimandā samathādikā saṅkhārānaṃ nirodhane  asamatthā samathaniṭṭhā hoti, atitikkhā ñāṇādikā sātisayaṃ saṅkhāresu dosadassane phalasamāpattiniṭṭhā  hoti, tasmā vuttaṃ ^b^``nātimandanātitikkhā vaṭṭatī''^eb^ti. ^b^esa^eb^ nirodhasamāpajjanako.  ^b^te saṅkhāre^eb^ti te paṭhamajjhānasaṅkhāre.</p>
              <p>[03] ^b^``tathevā''^eb^ti iminā ``nātimandāya nātitikkhāyā''ti imamatthaṃ ākaḍḍhati. esa nayo  sesesupi. ``ākiñcaññāyatanaṃ samāpajjitvā vuṭṭhāya tattha saṅkhāre tatheva vipassatī''ti  vattabbaṃ, heṭṭhā vuttanayattā pana taṃ avatvā ^b^``catubbidhaṃ pubbakiccaṃ karoti''^eb^cceva  vuttanti keci, taṃ tesaṃ matimattaṃ. vipassanācārato hi samādhicāro, tasmā samāpattito  vuṭṭhāya pubbakiccaṃ kātabbaṃ. tathā hi paratopi ``ākiñcaññāyatanaṃ samāpajjitvā  vuṭṭhāya imaṃ pubbakiccaṃ katvā''tiādiṃ (visuddhi0 2.879) vakkhati, na pana ``tattha  saṅkhāre tatheva vipassitvā''ti. ^b^nānābaddhāvikopana^eb^nti attanā asambaddhassa parikkhārassa  avināsanaṃ. yathā taṃ na vinassati, tathā adhiṭṭhānaṃ. ^b^saṅghapaṭimānana^eb^nti saṅghassa paṭimānanāvajjanaṃ.  ^b^satthupakkosana^eb^nti satthu pakkosanāvajjanaṃ. ^b^addhānapariccheda^eb^nti jīvitaddhānaparicchedaṃ  pubbakiccaṃ karotīti sambandho. </p>
              <p>[03] 875^b^.^eb^ ^b^adhiṭṭhātabba^eb^nti cittaṃ uppādetabbaṃ. tathā cittuppādanameva hettha adhiṭṭhānaṃ.</p>
              <p>[03] cittajarūpādīnaṃ anuppajjanato, pacchājātapaccayādiupatthambhābhāvato ca sattāhameva  tathā sarīraṃ ^a^V2.0496^ea^  pavattati, tato paraṃ kilamatīti sattāhameva paricchinditvā nirodhaṃ samāpajjantīti  vadanti.</p>
              <p>[03] ^b^samāpattivasenevā^eb^ti nirodhasamāpattivaseneva. ^b^naṃ^eb^ aggiādiantarāyaṃ ^b^rakkhati^eb^  samāpannako adhiṭṭhānavasenāti adhippāyo. ^b^āyasmato sañjīvassā^eb^tiādīsu yaṃ vattabbaṃ,  taṃ heṭṭhā ^b^iddhikathāyaṃ^eb^ (visuddhi0 2.374) vuttameva. </p>
              <p>[03] 876^b^.^eb^ ^b^etassā^eb^ti ^a^M2.0528^ea^ nirodhaṃ samāpajjantassa, nirodhasamāpajjanassa vā. ^b^tasmiṃ  samaye^eb^ti tasmiṃ tassa bhikkhuno upasaṅkamanasamaye vuṭṭhātiyeva. kālaparicchedasadisañhetaṃ.</p>
              <p>[03] ^b^evaṃ garukā^eb^ti aggiādīhipi anabhibhavanīyaṃ nirodhaṃ samāpannaṃ samāpattito vuṭṭhāpanato  evaṃ garukā hi ^b^saṅghassa āṇā nāma,^eb^ tasmā attano hitasukhaṃ ākaṅkhantena jīvitahetupi  saṅghassa āṇā na atikkamitabbāti adhippāyo. </p>
              <p>[03] 877^b^.^eb^ ^b^na pakkosati^eb^ ``satthā taṃ, āvuso, āmantetī''ti. ``vuṭṭhahissāmī''ti  āvajjitabbanti sambandho. </p>
              <p>[03] 878^b^.^eb^ ^b^jīvitaddhānassā^eb^ti attano jīvitakālassa jīvitappavattiyā. āyu eva ^b^āyusaṅkhārā^eb^.  ``āyūsmāviññāṇānī''ti ca vadanti, te cassa pakaticittasseva ārammaṇaṃ honti.  ^b^antonirodhe^eb^ maraṇaṃ natthi carimabhavaṅgena mīyanato. ^b^āvajjitvāva samāpajjitabbaṃ^eb^  ``sahasā maraṇaṃ mā ahosī''ti. sahasā hi maraṇe aññabyākaraṇabhikkhuovādadānasāsanānubhāvadīpanānaṃ  anissaro siyā, anāgāmino vā aggamaggānadhigamo siyā. ^b^avasesa^eb^nti nānābaddhāvikopanāditividhampi  pubbakiccaṃ. ^b^vuttaṃ^eb^ aṭṭhakathāyaṃ. </p>
              <p>[03] 879^b^.^eb^ kiñcāpi ``ekaṃ vā dve vā''ti aniyametvā viya vuttaṃ, dve vāre eva pana  niyamato vadanti. ^b^cittavāre^eb^ti nevasaññānāsaññāyatanacittavāre. ^b^nirodhaṃ phusatī^eb^ti  acittakabhāvamevāha. ^b^nirodhassa payogattā^eb^ti cittanirodhāya payogabhāvato, baladvayasambharaṇādipayogassa  cittanirodhattāti attho. samathavipassanābalasamannāgamo,  ñāṇasamādhicariyāvasībhāvo cettha ^a^V2.0497^ea^  aññamaññānativattanavaseneva icchitabboti āha ^b^``dve samathavipassanādhamme yuganaddhe  katvā''^eb^ti. ^b^anupubbanirodhassa payogo^eb^ti paṭhamajjhānādīnaṃ, tadanupassanānañca anupubbato  nirodhanassāyaṃ payogo. ^b^idaṃ^eb^ vuttanayena ^b^aṭṭhasamāpattiārohanaṃ na nevasaññānāsaññāyatanasamāpattiyā^eb^  samāpajjanassa. tasmā dvinnaṃ cittānaṃ upari cittāni na pavattantīti yojanā. </p>
              <p>[01] ^b^parato^eb^ ^a^M2.0529^ea^ ^b^acittako bhavituṃ na sakkotī^eb^ti sakalaṃ yathāparicchinnakālaṃ  acittako bhavituṃ na sakkoti. tañca kho saṅghapaṭimānanasatthupakkosanāddhānaparicchedāvajjanānaṃ  akaraṇena, na nānābaddhāvikopanassa. tassa hi akaraṇena kadāci kevalaṃ tādisassa  parikkhārassa avināso na siyā, na nirodhasamāpattivibandho. ayañca attho ^b^mahānāgattheravatthunā^eb^  vibhāvito eva. evaṃ sante tīhi ākārehi nirodhasamāpattiyā vuṭṭhānaṃ hotīti  āpajjati, tasmā taṃ na sārato paccetabbaṃ. ^b^paṭinivattitvā puna ākiñcaññāyataneyeva  patiṭṭhātī^eb^ti iminā samāpattiyā vibandhe jāte evaṃ hotīti dasseti, avibandheneva  pana yathāparicchinnakālavītikkamane phalacittuppattiyā vuṭṭhānaṃ hoti. evañca katvā  gambhīrakandaroruḷhatattapāsāṇakkantapurisanidassanampi samatthitaṃ hotīti keci vadanti.  apare pana ``pubbakiccassa akatattā nevasaññānāsaññāyatanaṃ samāpannamattova `paṭinivattitvā  ākiñcaññāyatane patiṭṭhātī'ti vuttattā saṅghapaṭimānanādiekaccapubbakiccākaraṇe aṅgavekallato  nirodhasamāpattisamāpajjanaṃ na ijjhatevā''ti vadanti. vattasadisañhetaṃ nirodhasamāpattiyā,  yadidaṃ pubbakiccakaraṇaṃ. tasmā tattha yaṃ garutaraṃ, tassa akaraṇaṃ samāpajjanaṃ vibandhatīti  apare. vīmaṃsitvā gahetabbaṃ. ``ākiñcaññāyatane patiṭṭhātī''ti ca idaṃ puna ākiñcaññāyatanassa  samāpajjitabbattā vuttaṃ. samāpajjitvā hi vuṭṭhāya pubbakiccassa kātabbattā.</p>
              <p>[03] ^b^yathā panā^eb^tiādi katapubbakiccatāsāmaññena upamāsaṃsandanaṃ. </p>
              <p>[03] 880^b^.^eb^ ^b^assā^eb^ti nirodhasamāpattiyā. ^b^``kālaparicchedavasenā''^eb^tiādinā catūhi  ākārehi nirodhasamāpattiyā ṭhānaṃ dasseti. </p>
              <p>[03] 882^b^.^eb^ ^b^vivekaninna^eb^nti ^a^V2.0498^ea^ nissaraṇavivekaninnaṃ, pageva saṅkhāravimukhatāya, phalacittuppattiyā  cāti veditabbaṃ. </p>
              <p>[03] 883^b^.^eb^ ūsaṅkhārattayapaṭippassaddhiyā, avasesacetasikaviññāṇābhāvena rūpadhammamattāvasesatāya  ca matanirodhasamāpannānaṃ avisesaṃ gahetvā pucchā ^b^``matassa ca samāpannassa ca ko  viseso''^eb^ti. kāmaṃ nesaṃ saṅkhārattayapaṭippassaddhiādīhi ^a^M2.0530^ea^ aviseso,  rūpadhammamattāvasesatāya pana āyūsmāindriyānaṃ apagamānapagamanaṃ visesoti dassetuṃ ^b^``yvāya''^eb^ntiādi  vuttaṃ. </p>
              <p>[03] 884^b^.^eb^ ^b^sabhāvato^eb^ti sabhāvadhammato, paramatthatoti attho. paramatthato hi vijjamānānaṃ saṅkhatādibhāvena  vattabbataṃ labhati, na avijjamānaṃ. ^b^samāpajjantassa vasenā^eb^ti yasmā samāpajjantassa ariyapuggalassa  samathavipassanādhamme yuganaddhe katvā aṭṭha samāpattiyo ārohantassa anukkamena saṅkhārānaṃ  paṭippassambhanapayoganibbattiyā nirodhasamāpatti nipphannā nāma hoti, tasmā taṃ payoganibbattiṃ  upādāya ^b^``nipphannā''ti vattuṃ vaṭṭati^eb^.</p>
              <p>[03] saṅkhāravūpasamato, santadhammasamanvayato ca ^b^santaṃ^eb^. ariyehi eva nisevitabbattā ^b^ariyanisevitaṃ^eb^.  tissannampi dukkhatānaṃ nibbutabhāvato ^b^nibbānamiti saṅkhaṃ upāgataṃ. ariyaṃ pañña^eb^nti  suvisuddhaṃ maggaphalapaññaṃ. ^b^imissāpī^eb^ti nirodhasamāpattiyā. ^b^samāpattisamatthatā^eb^ti  samāpajjanasamatthatā. </p>
            </h4>
          </h3>
          <h3>
            <h3n> āhuneyyabhāvādisiddhikathāvaṇṇanā </h3n>
            <h4>
              <h4n> </h4n>
              <p>[03] 885^b^.^eb^ ^b^āhuneyyabhāvādisiddhī^eb^ti āhuneyyapāhuneyyadakkhiṇeyyāñjalikaraṇīyānuttarapuññakkhettabhāvasiddhi.  ^b^avisesenā^eb^ti dassanamaggapaññādivisesena vinā, ^b^etissā^eb^ lokuttarapaññāya. ānetvā  hunitabbanti āhunaṃ, dūratopi ānetvā dātabbadānaṃ, taṃ paṭiggahetuṃ yuttoti  ^b^āhuneyyo^eb^. pāhunaṃ vuccati āgantukadānaṃ, taṃ paṭiggahetuṃ yuttoti ^b^pāhuneyyo^eb^.  dakkhiṇaṃ arahatīti ^b^dakkhiṇeyyo,^eb^ añjalikaraṇaṃ añjalikammaṃ, taṃ arahatīti ^b^añjalikaraṇīyo^eb^.  anuttaraṃ uttamaṃ sattānaṃ puññaviruhanaṭṭhānanti ^b^anuttaraṃ puññakkhettaṃ lokassā^eb^ti  ayamettha saṅkhepo. vitthāro pana heṭṭhā vuttoyeva. </p>
              <p>[03] 886^b^.^eb^ ^b^mandāya^eb^ ^a^V2.0499^ea^ ^b^vipassanāya āgato^eb^ti atikkhāya vipassanāya vasena paṭhamamaggapaññaṃ bhāvetvā  sotāpannabhāvaṃ āgato. saddhādīnaṃ mudūnaṃ indriyānaṃ vasena ^b^mudindriyopi^eb^ samāno.  ^b^sattakkhattuparamo^eb^ti sattakkhattuṃ paramā bhavūpapatti attabhāvaggahaṇaṃ, tato paraṃ aṭṭhamaṃ  bhavaṃ nādiyatīti ^a^M2.0531^ea^ sattakkhattuparamo. ^b^saṃsaritvā^eb^ti paṭisandhiggahaṇavasena  aparāparaṃ gantvā. ^b^dukkhassantaṃ karotī^eb^ti vaṭṭadukkhassa pariyantaṃ pariyosānaṃ karoti.  ayaṃ kālena devalokassa, kālena manussalokassāti missakassa bhavassa vasena ^b^``sattasugatibhave  saṃsaritvā''^eb^ti vutto. kulato kulaṃ gacchatīti ^b^kolaṃkolo^eb^. sotāpattiphalasacchikiriyato  paṭṭhāya hi nīcakule upapatti nāma natthi, mahābhogakulesuyeva nibbattatīti attho.  ^b^dve vā tīṇi vā kulānī^eb^ti devamanussavasena dve vā tayo vā bhave. iti ayampi  missakabhaveneva kathito. desanāmattameva cetaṃ ``dve vā tīṇi vā''ti. yāva chaṭṭhabhavā  saṃsarantopi kolaṃkolova hoti. attabhāvaggahaṇasaṅkhātaṃ ekaṃyeva khandhabījaṃ etassa atthīti  ^b^ekabījī. ``mānusakaṃ bhava''^eb^nti idampi desanāmattaṃ. ``devabhavaṃ nibbattetī''tipi  vattuṃ vaṭṭatiyeva. ko panetesaṃ imaṃ pabhedaṃ niyametīti? tiṇṇaṃ maggānaṃ vipassanā.  sace hi upari tiṇṇaṃ maggānaṃ vipassanā balavatī hoti, ekabījī nāma hoti. tato  mandāya kolaṃkolo, tato mandatarāya sattakkhattuparamo. </p>
              <p>[03] 887^b^.^eb^ paṭisandhivasena sakiṃ āgacchatīti sakadāgāmī. ^b^sakidevā^eb^ti ekavāraṃyeva.  ^b^``imaṃ lokaṃ āgantvā''^eb^ti iminā pañcasu sakadāgāmīsu cattāro vajjetvā ekova  gahito. ekacco hi idha sakadāgāmiphalaṃ patvā idheva parinibbāti, ekacco idha patvā  devaloke parinibbāti, ekacco devaloke patvā tattheva parinibbāti,  ekacco devaloke patvā idhūpapajjitvā parinibbāti. ime cattāropi idha na gahitā.  yo pana idha patvā devaloke yāvatāyukaṃ vasitvā puna idhūpapajjitvā parinibbāti,  ayaṃ idha gahito. </p>
              <p>[03] 888^b^.^eb^ paṭisandhivasena idha anāgamanato ^b^anāgāmī. indriyavemattatāvasenā^eb^ti saddhādīnaṃ  vimuttiparipācakaindriyānaṃ paropariyattena. ^b^pañcadhā idha vihāya niṭṭho hotī^eb^ti so  anāgāmī antarāparinibbāyiādibhāvena pañcapakārena imaṃ lokaṃ pajahitvā parinibbāyanako  hoti. āyuvemajjhassa antarāyeva kilesaparinibbānena parinibbāyanato ^b^antarāparinibbāyī^eb^  ^a^M2.0532^ea^. ^b^upahaccā^eb^ti vā upagantvā kālakiriyaṃ. ^b^appayogenā^eb^ti adhimattapayogena  vinā appakasireneva tikkhindriyatāya ^a^V2.0500^ea^ sukheneva. ^b^sappayogenā^eb^ti ettha vuttavipariyāyena  attho veditabbo. uddhaṃ vā hi bhāvena uddhamassa taṇhāsotaṃ, vaṭṭasotaṃ vāti ^b^uddhaṃsoto^eb^.  uddhaṃ vā gantvā paṭilabhitabbato uddhamassa maggasotanti ^b^uddhaṃsoto^eb^. paṭisandhivasena akaniṭṭhabhavaṃ  gacchatīti ^b^akaniṭṭhagāmī^eb^.</p>
              <p>[03] ^b^yatthupapanno^eb^ti avihādīsu yattha yattha upapanno. imesaṃ pana anāgāmīnaṃ pabhedajānanatthaṃ  uddhaṃsotākaniṭṭhagāmicatukkaṃ veditabbaṃ -- yo hi avihato paṭṭhāya cattāro devaloke  sodhetvā akaniṭṭhaṃ gantvā parinibbāti, ayaṃ ^b^uddhaṃsoto akaniṭṭhagāmī^eb^ nāma.  yo pana heṭṭhā tayo devaloke sodhetvā sudassīdevaloke ṭhatvā parinibbāti, ayaṃ  ^b^uddhaṃsoto nākaniṭṭhagāmī^eb^ nāma. yo ito akaniṭṭhameva gantvā parinibbāti, ayaṃ  ^b^nauddhaṃsoto akaniṭṭhagāmī^eb^ nāma. yo pana heṭṭhā catūsu devalokesu tattha tattheva  parinibbāti, ayaṃ ^b^nauddhaṃsoto nākaniṭṭhagāmī^eb^ nāma. ete pana avihesu upapannasamanantarā  āyuvemajjhaṃ appatvā, patvā ca parinibbāyanavasena tayo antarāparinibbāyino, eko  upahaccaparinibbāyī, eko uddhaṃsototi pañca. te asaṅkhārasasaṅkhāraparinibbāyivibhāgena  dasa honti. tathā atappasudassasudassīsūti cattāro dasakā cattālīsaṃ. akaniṭṭhe  pana uddhaṃsoto natthi. tayo antarāparinibbāyino, eko upahaccaparinibbāyīti cattāro.  te asaṅkhārasasaṅkhāraparinibbāyivibhāgena aṭṭhāti aṭṭhacattālīsaṃ anāgāmino.</p>
              <p>[03] sotāpannā pana paṭipadābhedena cattāro sattakkhattuparamā, cattāro kolaṃkolā, cattāro  ekabījinoti saddhādhurena paṭipannā dvādasa, tathā paññādhurenāti catuvīsati.</p>
              <p>[03] sakadāgāmino suññatavimokkhena vimuttā paṭipadāvasena cattāro, tathā animittāppaṇihitavimokkhehīti  dvādasa. </p>
              <p>[03] 889^b^.^eb^ tathā arahanto. te pana dvādasa paññāvimuttā, dvādasa ubhatobhāgavimuttā, dvādasa  tevijjā, dvādasa chaḷabhiññā, dvādasa paṭisambhidāppattāti ^a^M2.0533^ea^ samasaṭṭhi honti.  evamete saddhiṃ paccekasambuddhasammāsambuddhehi chacattālīsādhikasataṃ ariyā. yasmā tesaṃ  ariyabhāvasiddhi ariyāya paññābhāvanāya, tena vuttaṃ ``āhuneyyabhāvādisiddhipi imissā  lokuttarapaññābhāvanāya ānisaṃso''ti. lokiyavijjābhiññāhi vināpi ubhatobhāgavimuttatā  hotīti ^a^V2.0501^ea^ ubhatobhāgavimutto visuṃ gahito. ^b^yaṃ sandhāya vutta^eb^nti yaṃ catutthamaggapaññābhāvanaṃ  sandhāya heṭṭhā saṅkhepato gāthāvaṇṇanāyaṃ vuttaṃ, taṃ pana vuttākāraṃ nigamanavasena dassetuṃ  ^b^``maggakkhaṇe''^eb^tiādi vuttaṃ. kāmaṃ catūsupi maggakkhaṇesu taṃ jaṭaṃ vijaṭeti  nāma, phalakkhaṇesupi yathārahaṃ vijaṭitajaṭo, aggaphalakkhaṇeyeva pana sabbaso vijaṭitajaṭo,  tato paraṃ vijaṭetabbāya jaṭāya abhāvato. tenettha heṭṭhā heṭṭhimamaggapaññābhāvanānisaṃsassa  vuttattāva catutthamaggapaññābhāvanāvasena attho vutto.</p>
              <p>[03] ^b^rati^eb^nti abhiratiṃ, abhirucinti attho. ^b^tatthā^eb^ti ariyāya paññābhāvanāya. </p>
              <p>[03] 890^b^.^eb^ ^b^imissā gāthāyā^eb^ti imissaṃ gāthāyaṃ. gāthā hi attano atthabhūtassa visuddhimaggassa  ādhārabhāvena vuttā, sāmivacanaṃ vā etaṃ atthassa taṃsambandhibhāvato. </p>
              <p>[06] paññābhāvanānisaṃsaniddesavaṇṇanā niṭṭhitā. </p>
              <p>[06] iti tevīsatimaparicchedavaṇṇanā. </p>
            </h4>
          </h3>
          <h3>
            <h3n> nigamanakathāvaṇṇanā </h3n>
            <h4>
              <h4n> </h4n>
              <p>[03] 891^b^.^eb^ ^b^imissā^eb^ ^a^M2.0534^ea^ ^b^dāni gāthāyā^eb^tiādīnaṃ gāthānaṃ attho heṭṭhā vutto  eva. svāyaṃ ``visuddhimaggaṃ bhāsissa''nti evaṃ paṭiññāto visuddhimaggo ettāvatā  bhāsito hotīti sambandho. </p>
              <p>[03] 892^b^.^eb^ ^b^tatthā^eb^tiādīsu ayaṃ padasambandhena saddhiṃ saṅkhepattho -- ^b^tesaṃ^eb^ ``sīle patiṭṭhāyā''tigāthāyaṃ  vuttānaṃ sīlādippabhedānaṃ ^b^atthānaṃ pañcannampi^eb^ mahā^b^nikāyānaṃ aṭṭhakathānaye^eb^ aṭṭhakathātantiyaṃ  tattha tattha ^b^vutto yo vinicchayo, yebhuyyena taṃ sabbaṃ samāharitvā^eb^ samānetvā nikāyantarassa  nikāyagatavādadosasaṅkarehi ^b^mutto^eb^ so ^b^nicchayo yasmā pakāsito, tasmā visuddhikāmehi  yogīhi etasmiṃ visuddhimagge ādaro karaṇīyo^eb^yevāti. </p>
            </h4>
          </h3>
          <h3>
            <h3n> nigamanagāthāyo</h3n>
            <h4>
              <h4n> </h4n>
              <p>[03] ettāvatā ^a^M2.0535^ea^ ^a^V2.0502^ea^ ca -- </p>
              <p>[21] suvisuddhasamācāro, visuddhanayamaṇḍitaṃ. </p>
              <p>[22] ^b^visuddhimaggaṃ^eb^ lokassa, yadaccantavisuddhiyā.. </p>
              <p>[21] abhāsi karuṇāvega-samussāhitamānaso. </p>
              <p>[22] mahesi vipulodāta-visuddhimatipāṭavo.. </p>
              <p>[21] tassa atthaṃ pakāsetuṃ, kathāmaggaṃ purātanaṃ. </p>
              <p>[22] nissāya yā samāraddhā, ^b^atthasaṃvaṇṇanā^eb^ mayā.. </p>
              <p>[21] āyācito siddhagāma-pariveṇanivāsinā. </p>
              <p>[22] therena ^b^dāṭhanāgena,^eb^ suddhācārena dhīmatā.. </p>
              <p>[21] sā esā paramatthānaṃ, tattha tattha yathārahaṃ. </p>
              <p>[22] nidhānato ^b^paramattha-mañjūsā^eb^ nāma nāmato.. </p>
              <p>[21] sampattā pariniṭṭhānaṃ, anākulavinicchayā. </p>
              <p>[22] aṭṭhāsītippamāṇāya, pāḷiyā bhāṇavārato.. </p>
              <p>[21] iti taṃ saṅkharontena, yaṃ taṃ adhigataṃ mayā. </p>
              <p>[22] puññaṃ tassānubhāvena, lokanāthassa sāsane.. </p>
              <p>[21] ogāhetvā visuddhāya, sīlādipaṭipattiyā. </p>
              <p>[22] sabbepi dehino hontu, vimuttirasabhāgino.. </p>
              <p>[21] ciraṃ ^a^V2.0503^ea^ tiṭṭhatu lokasmiṃ, sammāsambuddhasāsanaṃ. </p>
              <p>[22] tasmiṃ sagāravā niccaṃ, hontu sabbepi pāṇino.. </p>
              <p>[21] sammā vassatu kālena, devo rājā mahīpati. </p>
              <p>[22] saddhammanirato lokaṃ, dhammeneva pasāsatūti.. </p>
              <p>[06] badaratitthavihāravāsinā ācariyadhammapālena katā </p>
              <p>[06] paramatthamañjūsā nāma visuddhimaggamahāṭīkā samattā. </p>
              <p>[06] visuddhimagga-mahāṭīkā samattā.</p>
              <p>[03] </p>
            </h4>
          </h3>
        </h2>
      </h1>
    </h0>
  </ha>
</body>
<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] visuddhimaggo </h>
  <ha>
    <han> (dutiyo bhāgo) </han>
    <h0>
      <h0n> 12. iddhividhaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> abhiññākathā </h3n>
            <h4>
              <h4n> </h4n>
              <p>[03] 365^b^.^eb^ idāni ^a^M2.0001^ea^ ^a^V2.0001^ea^ yāsaṃ lokikābhiññānaṃ vasena ayaṃ samādhibhāvanā abhiññānisaṃsāti  vuttā, tā abhiññā sampādetuṃ yasmā pathavīkasiṇādīsu adhigatacatutthajjhānena yoginā  yogo kātabbo. evañhissa sā samādhibhāvanā adhigatānisaṃsā ceva bhavissati thiratarā  ca, so adhigatānisaṃsāya thiratarāya samādhibhāvanāya samannāgato sukheneva paññābhāvanaṃ  sampādessati. tasmā abhiññākathaṃ tāva ārabhissāma. </p>
              <p>[01] bhagavatā hi adhigatacatutthajjhānasamādhīnaṃ kulaputtānaṃ samādhibhāvanānisaṃsadassanatthañceva  uttaruttari paṇītapaṇītadhammadesanatthañca ^a^V2.0002^ea^ ``so evaṃ samāhite citte parisuddhe pariyodāte  anaṅgaṇe vigatūpakkilese mudubhūte kammaniye ṭhite āneñjappatte iddhividhāya  cittaṃ abhinīharati abhininnāmeti. so anekavihitaṃ iddhividhaṃ paccanubhoti ekopi  hutvā bahudhā hotī''tiādinā (dī0 ni0 1.238) nayena iddhividhaṃ, dibbasotadhātuñāṇaṃ,  cetopariyañāṇaṃ, pubbenivāsānussatiñāṇaṃ, sattānaṃ cutūpapāte ñāṇanti pañca  lokikābhiññā vuttā.</p>
              <p>[03] tattha ^a^M2.0002^ea^ ekopi hutvā bahudhā hotītiādikaṃ iddhivikubbanaṃ kātukāmena  ādikammikena yoginā odātakasiṇapariyantesu aṭṭhasu kasiṇesu aṭṭha aṭṭha samāpattiyo  nibbattetvā --</p>
              <p>[03] kasiṇānulomato, kasiṇapaṭilomato, kasiṇānulomapaṭilomato, jhānānulomato, jhānapaṭilomato,  jhānānulomapaṭilomato, jhānukkantikato, kasiṇukkantikato, jhānakasiṇukkantikato,  aṅgasaṅkantito, ārammaṇasaṅkantito, aṅgārammaṇasaṅkantito, aṅgavavatthāpanato, ārammaṇavavatthāpanatoti.</p>
              <p>[03] imehi cuddasahi ākārehi cittaṃ paridametabbaṃ. </p>
              <p>[03] 366^b^.^eb^ katamaṃ panettha kasiṇānulomaṃ...pe0... katamaṃ ārammaṇavavatthāpananti. idha bhikkhu  pathavīkasiṇe jhānaṃ samāpajjati, tato āpokasiṇeti evaṃ paṭipāṭiyā aṭṭhasu kasiṇesu  satakkhattumpi sahassakkhattumpi samāpajjati, idaṃ ^b^kasiṇānulomaṃ^eb^ nāma.</p>
              <p>[03] odātakasiṇato pana paṭṭhāya tatheva paṭilomakkamena samāpajjanaṃ ^b^kasiṇapaṭilomaṃ^eb^ nāma. </p>
              <p>[01] pathavīkasiṇato paṭṭhāya yāva odātakasiṇaṃ, odātakasiṇatopi paṭṭhāya yāva pathavīkasiṇanti  evaṃ anulomapaṭilomavasena punappunaṃ samāpajjanaṃ ^b^kasiṇānulomapaṭilomaṃ^eb^ nāma.</p>
              <p>[03] paṭhamajjhānato pana paṭṭhāya paṭipāṭiyā yāva nevasaññānāsaññāyatanaṃ, tāva punappunaṃ samāpajjanaṃ  ^b^jhānānulomaṃ^eb^ nāma.</p>
              <p>[03] nevasaññānāsaññāyatanato ^a^V2.0003^ea^ paṭṭhāya yāva paṭhamajjhānaṃ, tāva punappunaṃ samāpajjanaṃ ^b^jhānapaṭilomaṃ^eb^  nāma.</p>
              <p>[03] paṭhamajjhānato paṭṭhāya yāva nevasaññānāsaññāyatanaṃ, nevasaññānāsaññāyatanato paṭṭhāya yāva paṭhamajjhānanti  evaṃ anulomapaṭilomavasena punappunaṃ samāpajjanaṃ ^b^jhānānulomapaṭilomaṃ^eb^ nāma.</p>
              <p>[03] pathavīkasiṇe pana paṭhamaṃ jhānaṃ samāpajjitvā tattheva tatiyaṃ samāpajjati, tato tadeva ugghāṭetvā  ākāsānañcāyatanaṃ, tato ākiñcaññāyatananti ^a^M2.0003^ea^ evaṃ kasiṇaṃ anukkamitvā  jhānasseva ekantarikabhāvena ukkamanaṃ ^b^jhānukkantikaṃ^eb^ nāma. evaṃ āpokasiṇādimūlikāpi  yojanā kātabbā.</p>
              <p>[03] pathavīkasiṇe paṭhamaṃ jhānaṃ samāpajjitvā puna tadeva tejokasiṇe, tato nīlakasiṇe,  tato lohitakasiṇeti iminā nayena jhānaṃ anukkamitvā kasiṇasseva ekantarikabhāvena  ukkamanaṃ ^b^kasiṇukkantikaṃ^eb^ nāma.</p>
              <p>[03] pathavīkasiṇe paṭhamaṃ jhānaṃ samāpajjitvā tato tejokasiṇe tatiyaṃ, nīlakasiṇaṃ ugghāṭetvā  ākāsānañcāyatanaṃ, lohitakasiṇato ākiñcaññāyatananti iminā nayena jhānassa ceva  kasiṇassa ca ukkamanaṃ ^b^jhānakasiṇukkantikaṃ^eb^ nāma.</p>
              <p>[03] pathavīkasiṇe pana paṭhamaṃ jhānaṃ samāpajjitvā tattheva itaresampi samāpajjanaṃ ^b^aṅgasaṅkantikaṃ^eb^  nāma.</p>
              <p>[03] pathavīkasiṇe paṭhamaṃ jhānaṃ samāpajjitvā tadeva āpokasiṇe...pe0... tadeva odātakasiṇeti  evaṃ sabbakasiṇesu ekasseva jhānassa samāpajjanaṃ ^b^ārammaṇasaṅkantikaṃ^eb^ nāma.</p>
              <p>[03] pathavīkasiṇe paṭhamaṃ jhānaṃ samāpajjitvā āpokasiṇe dutiyaṃ, tejokasiṇe tatiyaṃ,  vāyokasiṇe catutthaṃ, nīlakasiṇaṃ ugghāṭetvā ākāsānañcāyatanaṃ, pītakasiṇato  viññāṇañcāyatanaṃ ^a^V2.0004^ea^, lohitakasiṇato ākiñcaññāyatanaṃ, odātakasiṇato nevasaññānāsaññāyatananti  evaṃ ekantarikavasena aṅgānañca ārammaṇānañca saṅkamanaṃ ^b^aṅgārammaṇasaṅkantikaṃ^eb^ nāma.</p>
              <p>[03] paṭhamaṃ jhānaṃ pana pañcaṅgikanti vavatthapetvā dutiyaṃ tivaṅgikaṃ, tatiyaṃ duvaṅgikaṃ, tathā  catutthaṃ ākāsānañcāyatanaṃ...pe0... nevasaññānāsaññāyatananti evaṃ jhānaṅgamattasseva  vavatthāpanaṃ ^b^aṅgavavatthāpanaṃ^eb^ nāma.</p>
              <p>[03] tathā idaṃ pathavīkasiṇanti vavatthapetvā idaṃ āpokasiṇaṃ...pe0... idaṃ odātakasiṇanti  evaṃ ārammaṇamattasseva vavatthāpanaṃ ^b^ārammaṇavavatthāpanaṃ^eb^ nāma ^a^M2.0004^ea^. aṅgārammaṇavavatthāpanampi  eke icchanti. aṭṭhakathāsu pana anāgatattā addhā taṃ bhāvanāmukhaṃ na hoti. </p>
              <p>[03] 367^b^.^eb^ imehi pana cuddasahi ākārehi cittaṃ aparidametvā pubbe abhāvitabhāvano ādikammiko  yogāvacaro iddhivikubbanaṃ sampādessatīti netaṃ ṭhānaṃ vijjati. ādikammikassa  hi kasiṇaparikammampi bhāro, satesu sahassesu vā ekova sakkoti. katakasiṇaparikammassa  nimittuppādanaṃ bhāro, satesu sahassesu vā ekova sakkoti. uppanne nimitte taṃ  vaḍḍhetvā appanādhigamo bhāro, satesu sahassesu vā ekova sakkoti. adhigatappanassa  cuddasahākārehi cittaparidamanaṃ bhāro, satesu sahassesu vā ekova sakkoti. cuddasahākārehi  paridamitacittassāpi iddhivikubbanaṃ nāma bhāro, satesu sahassesu vā ekova sakkoti.  vikubbanappattassāpi khippanisantibhāvo nāma bhāro, satesu sahassesu vā ekova khippanisantī  hoti. therambatthale mahārohaṇaguttattherassa gilānupaṭṭhānaṃ āgatesu tiṃsamattesu iddhimantasahassesu  upasampadāya aṭṭhavassiko rakkhitatthero viya. tassānubhāvo pathavīkasiṇaniddese (visuddhi0  1.78 ādayo) vuttoyeva. taṃ panassānubhāvaṃ disvā thero āha ``āvuso, sace rakkhito  nābhavissa sabbe garahappattā assāma `nāgarājānaṃ rakkhituṃ nāsakkhiṃsū'ti. tasmā  attanā gahetvā vicaritabbaṃ āvudhaṃ nāma malaṃ sodhetvāva gahetvā vicarituṃ vaṭṭatī''ti.  te therassa ovāde ṭhatvā tiṃsasahassāpi bhikkhū khippanisantino ahesuṃ.</p>
              <p>[03] khippanisantiyāpi ^a^V2.0005^ea^ ca sati parassa patiṭṭhābhāvo bhāro, satesu sahassesu vā ekova hoti,  giribhaṇḍavāhanapūjāya mārena aṅgāravasse pavattite ākāse pathaviṃ māpetvā aṅgāravassaparittārako  thero viya.</p>
              <p>[03] balavapubbayogānaṃ pana buddhapaccekabuddhāggasāvakādīnaṃ vināpi iminā vuttappakārena  bhāvanānukkamena arahattapaṭilābheneva idañca iddhivikubbanaṃ aññe ^a^M2.0005^ea^ ca paṭisambhidādibhedā  guṇā ijjhanti. tasmā yathā piḷandhanavikatiṃ kattukāmo suvaṇṇakāro aggidhamanādīhi  suvaṇṇaṃ muduṃ kammaññaṃ katvāva karoti, yathā ca bhājanavikatiṃ kattukāmo kumbhakāro  mattikaṃ suparimadditaṃ muduṃ katvā karoti, evameva ādikammikena imehi cuddasahākārehi  cittaṃ paridametvā chandasīsacittasīsavīriyasīsavīmaṃsāsīsasamāpajjanavasena ceva āvajjanādivasībhāvavasena  ca muduṃ kammaññaṃ katvā iddhividhāya yogo karaṇīyo. pubbahetusampannena pana kasiṇesu  catutthajjhānamatte ciṇṇavasināpi kātuṃ vaṭṭati. yathā panettha yogo kātabbo, taṃ  vidhiṃ dassento bhagavā ``so evaṃ samāhite citte''tiādimāha. </p>
              <p>[03] 368^b^.^eb^ tatrāyaṃ pāḷinayānusāreneva vinicchayakathā. tattha ^b^so^eb^ti so adhigatacatutthajjhāno  yogī. ^b^eva^eb^nti catutthajjhānakkamanidassanametaṃ. iminā paṭhamajjhānādhigamādinā  kamena catutthajjhānaṃ paṭilabhitvāti vuttaṃ hoti. ^b^samāhite^eb^ti iminā catutthajjhānasamādhinā  samāhite. ^b^citte^eb^ti rūpāvacaracitte. ^b^parisuddhe^eb^tiādīsu pana upekkhāsatipārisuddhibhāvena  parisuddhe. parisuddhattāyeva ^b^pariyodāte,^eb^ pabhassareti vuttaṃ hoti. sukhādīnaṃ  paccayānaṃ ghātena vihatarāgādiaṅgaṇattā ^b^anaṅgaṇe^eb^. anaṅgaṇattāyeva ^b^vigatūpakkilese^eb^.  aṅgaṇena hi taṃ cittaṃ upakkilissati. subhāvitattā ^b^mudubhūte,^eb^ vasībhāvappatteti  vuttaṃ hoti. vase vattamānaṃ hi cittaṃ mudunti vuccati. muduttāyeva ca ^b^kammaniye,^eb^  kammakkhame kammayoggeti vuttaṃ hoti. muduṃ hi cittaṃ kammaniyaṃ hoti sudantamiva  suvaṇṇaṃ, tañca ubhayampi subhāvitattāyevāti. yathāha ``nāhaṃ, bhikkhave, aññaṃ ekadhammampi  samanupassāmi, yaṃ evaṃ bhāvitaṃ bahulīkataṃ muduñca hoti kammaniyañca, yathayidaṃ,  bhikkhave, citta''nti (a0 ni0  1.22).</p>
              <p>[03] etesu parisuddhabhāvādīsu ṭhitattā ^b^ṭhite^eb^. ṭhitattāyeva ^b^āneñjappatte,^eb^ acale niriñjaneti  vuttaṃ hoti. mudukammaññabhāvena vā attano vase ṭhitattā ^b^ṭhite^eb^. saddhādīhi pariggahitattā  ^b^āneñjappatte^eb^ ^a^V2.0006^ea^. saddhāpariggahitaṃ hi cittaṃ assaddhiyena na iñjati. vīriyapariggahitaṃ  kosajjena na iñjati. satipariggahitaṃ pamādena na iñjati. samādhipariggahitaṃ uddhaccena  na iñjati ^a^M2.0006^ea^. paññāpariggahitaṃ avijjāya na iñjati. obhāsagataṃ kilesandhakārena  na iñjati. imehi chahi dhammehi pariggahitaṃ āneñjappattaṃ hoti. evaṃ aṭṭhaṅgasamannāgataṃ  cittaṃ abhinīhārakkhamaṃ hoti abhiññāsacchikaraṇīyānaṃ dhammānaṃ abhiññāsacchikiriyāya.</p>
              <p>[03] aparo nayo, catutthajjhānasamādhinā ^b^samāhite^eb^. nīvaraṇadūrabhāvena ^b^parisuddhe^eb^. vitakkādisamatikkamena  ^b^pariyodāte^eb^. jhānapaṭilābhapaccayānaṃ icchāvacarānaṃ abhāvena ^b^anaṅgaṇe^eb^. abhijjhādīnaṃ  cittassa upakkilesānaṃ vigamena ^b^vigatūpakkilese^eb^. ubhayampi cetaṃ anaṅgaṇasuttavatthasuttānusārena  (ma0 ni0 1.57 ādayo) veditabbaṃ. vasippattiyā ^b^mudubhūte^eb^. iddhipādabhāvūpagamena  ^b^kammaniye^eb^. bhāvanāpāripūriyā paṇītabhāvūpagamena ^b^ṭhite āneñjappatte^eb^. yathā  āneñjappattaṃ hoti, evaṃ ṭhiteti attho. evampi aṭṭhaṅgasamannāgataṃ cittaṃ abhinīhārakkhamaṃ  hoti abhiññāsacchikaraṇīyānaṃ dhammānaṃ abhiññāsacchikiriyāya pādakaṃ padaṭṭhānabhūtanti. </p>
            </h4>
          </h3>
          <h3>
            <h3n> dasaiddhikathā </h3n>
            <h4>
              <h4n> </h4n>
              <p>[03] 369^b^.^eb^ ^b^iddhividhāya cittaṃ abhinīharati abhininnāmetī^eb^ti ettha ijjhanaṭṭhena ^b^iddhi,^eb^  nipphattiatthena paṭilābhaṭṭhena cāti vuttaṃ hoti. yañhi nipphajjati paṭilabbhati ca,  taṃ ijjhatīti vuccati. yathāha ``kāmaṃ kāmayamānassa, tassa cetaṃ samijjhatī''ti (su0  ni0 772). tathā ``nekkhammaṃ ijjhatīti iddhi, paṭiharatīti pāṭihāriyaṃ. arahattamaggo  ijjhatīti iddhi, paṭiharatīti pāṭihāriya''nti (paṭi0 ma0 3.32).</p>
              <p>[03] aparo nayo, ijjhanaṭṭhena iddhi. upāyasampadāyetamadhivacanaṃ. upāyasampadā hi ijjhati adhippetaphalappasavanato.  yathāha -- ``ayaṃ kho citto gahapati sīlavā kalyāṇadhammo, sace paṇidahissati `anāgatamaddhānaṃ  rājā assaṃ cakkavattī'ti, tassa kho ayaṃ ijjhissati sīlavato cetopaṇidhi visuddhattā''ti  (saṃ0 ni0  4.352). </p>
              <p>[01] aparo nayo, etāya sattā ijjhantīti iddhi. ^b^ijjhantī^eb^ti  iddhā vuddhā ukkaṃsagatā hontīti ^a^V2.0007^ea^  vuttaṃ hoti. sā dasavidhā. yathāha ^b^``kati iddhiyo^eb^ti dasa iddhiyo''. puna  caparaṃ āha ``katamā dasa iddhiyo ^a^M2.0007^ea^? adhiṭṭhānā iddhi, vikubbanā iddhi,  manomayā iddhi, ñāṇavipphārā iddhi, samādhivipphārā iddhi, ariyā iddhi,  kammavipākajā iddhi, puññavato iddhi, vijjāmayā iddhi, tattha tattha sammāpayogapaccayā  ijjhanaṭṭhena iddhī''ti (paṭi0 ma0 3.9). </p>
              <p>[03] 370^b^.^eb^ tattha ``pakatiyā eko bahukaṃ āvajjati. sataṃ vā sahassaṃ vā satasahassaṃ vā  āvajjitvā ñāṇena adhiṭṭhāti `bahuko homī'''ti (paṭi0 ma0 3.10) evaṃ vibhajitvā  dassitā iddhi adhiṭṭhānavasena nipphannattā ^b^adhiṭṭhānā iddhi^eb^ nāma. </p>
              <p>[03] 371^b^.^eb^ ``so pakativaṇṇaṃ vijahitvā kumārakavaṇṇaṃ vā dasseti nāgavaṇṇaṃ vā...pe0...  vividhampi senābyūhaṃ dassetī''ti (paṭi0 ma0 3.13) evaṃ āgatā iddhi pakativaṇṇavijahanavikāravasena  pavattattā ^b^vikubbanā iddhi^eb^ nāma. </p>
              <p>[03] 372^b^.^eb^ ``idha bhikkhu imamhā kāyā aññaṃ kāyaṃ abhinimmināti rūpiṃ manomaya''nti  (paṭi0 ma0 3.14) iminā nayena āgatā iddhi sarīrabbhantare aññasseva manomayassa sarīrassa  nipphattivasena pavattattā ^b^manomayā iddhi^eb^ nāma. </p>
              <p>[03] 373^b^.^eb^ ñāṇuppattito pana pubbe vā pacchā vā taṃkhaṇe vā ñāṇānubhāvanibbatto viseso  ^b^ñāṇavipphārā iddhi^eb^ nāma. vuttañhetaṃ -- ``aniccānupassanāya niccasaññāya  pahānaṭṭho ijjhatīti ñāṇavipphārā iddhi...pe0... arahattamaggena sabbakilesānaṃ pahānaṭṭho  ijjhatīti ñāṇavipphārā iddhi. āyasmato bākkulassa ñāṇavipphārā iddhi. āyasmato  saṃkiccassa ñāṇavipphārā iddhi. āyasmato bhūtapālassa ñāṇavipphārā iddhī''ti  (paṭi0 ma0 3.15).</p>
              <p>[03] tattha ^b^āyasmā bākkulo^eb^ daharova maṅgaladivase nadiyā nhāpiyamāno dhātiyā pamādena  sote patito. tamenaṃ maccho gilitvā bārāṇasītitthaṃ agamāsi. tatra taṃ macchabandho  gahetvā seṭṭhibhariyāya vikkiṇi. sā macche sinehaṃ uppādetvā ahameva naṃ pacissāmīti  phālentī macchakucchiyaṃ suvaṇṇabimbaṃ viya dārakaṃ disvā putto me laddhoti somanassajātā  ahosi. iti macchakucchiyaṃ arogabhāvo āyasmato bākkulassa ^a^M2.0008^ea^ pacchimabhavikassa  tena attabhāvena paṭilabhitabbārahattamaggañāṇānubhāvena ^a^V2.0008^ea^ nibbattattā ñāṇavipphārā iddhi  nāma. vatthu pana vitthārena kathetabbaṃ.</p>
              <p>[03] ^b^saṃkiccattherassa^eb^ pana gabbhagatasseva mātā kālamakāsi. tassā citakaṃ āropetvā  sūlehi vijjhitvā jhāpiyamānāya dārako sūlakoṭiyā akkhikūṭe pahāraṃ labhitvā  saddaṃ akāsi. tato dārako jīvatīti otāretvā kucchiṃ phāletvā dārakaṃ ayyikāya  adaṃsu. so tāya paṭijaggito vuddhimanvāya pabbajitvā saha paṭisambhidāhi arahattaṃ pāpuṇi.  iti vuttanayeneva dārucitakāya arogabhāvo āyasmato saṃkiccassa ñāṇavipphārā iddhi  nāma.</p>
              <p>[03] ^b^bhūtapāladārakassa^eb^ pana pitā rājagahe daliddamanusso. so dārūnaṃ atthāya sakaṭena aṭaviṃ  gantvā dārubhāraṃ katvā sāyaṃ nagaradvārasamīpaṃ patto. athassa goṇā yugaṃ ossajjitvā  nagaraṃ pavisiṃsu. so sakaṭamūle puttakaṃ nisīdāpetvā goṇānaṃ anupadaṃ gacchanto nagarameva  pāvisi. tassa anikkhantasseva dvāraṃ pihitaṃ. dārakassa vāḷayakkhānucaritepi bahinagare  tiyāmarattiṃ arogabhāvo vuttanayeneva ñāṇavipphārā iddhi nāma. vatthu pana vitthāretabbaṃ. </p>
              <p>[03] 374^b^.^eb^ samādhito pubbe vā pacchā vā taṃkhaṇe vā samathānubhāvanibbatto viseso ^b^samādhivipphārā  iddhi^eb^. vuttañhetaṃ ``paṭhamajjhānena nīvaraṇānaṃ pahānaṭṭho ijjhatīti samādhivipphārā  iddhi...pe0... nevasaññānāsaññāyatanasamāpattiyā ākiñcaññāyatanasaññāya pahānaṭṭho ijjhatīti  samādhivipphārā iddhi. āyasmato sāriputtassa samādhivipphārā iddhi, āyasmato  sañjīvassa, āyasmato khāṇukoṇḍaññassa, uttarāya upāsikāya, sāmāvatiyā upāsikāya  samādhivipphārā iddhī''ti (paṭi0 ma0 3.16).</p>
              <p>[03] tattha yadā ^b^āyasmato sāriputtassa^eb^ mahāmoggallānattherena saddhiṃ kapotakandarāyaṃ viharato  juṇhāya rattiyā navoropitehi kesehi ajjhokāse nisinnassa eko duṭṭhayakkho sahāyakena  yakkhena vāriyamānopi sīse pahāramadāsi. yassa meghassa viya gajjato ^a^M2.0009^ea^ saddo  ahosi. tadā thero tassa paharaṇasamaye samāpattiṃ appesi. athassa tena pahārena na koci  ābādho ahosi ^a^V2.0009^ea^. ayaṃ tassāyasmato samādhivipphārā iddhi. vatthu pana udāne (udā0  34) āgatameva.</p>
              <p>[03] ^b^sañjīvattheraṃ^eb^ pana nirodhasamāpannaṃ kālakatoti sallakkhetvā gopālakādayo tiṇakaṭṭhagomayāni  saṅkaḍḍhetvā aggiṃ adaṃsu. therassa cīvare aṃsumattampi najjhāyittha. ayamassa anupubbasamāpattivasena  pavattasamathānubhāvanibbattattā samādhivipphārā iddhi. vatthu pana sutte (ma0 ni0 1.507)  āgatameva. </p>
              <p>[01] ^b^khāṇukoṇḍaññatthero^eb^ pana pakatiyāva samāpattibahulo. so aññatarasmiṃ araññe  rattiṃ samāpattiṃ appetvā nisīdi. pañcasatā corā bhaṇḍakaṃ thenetvā gacchantā ``idāni  amhākaṃ anupathaṃ āgacchantā natthī''ti vissamitukāmā bhaṇḍakaṃ oropayamānā ``khāṇuko  aya''nti maññamānā therasseva upari sabbabhaṇḍakāni ṭhapesuṃ. tesaṃ vissamitvā gacchantānaṃ  paṭhamaṃ ṭhapitabhaṇḍakassa gahaṇakāle kālaparicchedavasena thero vuṭṭhāsi. te therassa calanākāraṃ  disvā bhītā viraviṃsu. thero ``mā bhāyittha upāsakā, bhikkhu aha''nti āha.  te āgantvā vanditvā theragatena pasādena pabbajitvā saha paṭisambhidāhi arahattaṃ pāpuṇiṃsu  (dha0 pa0 aṭṭha0 1.1). ayamettha pañcahi bhaṇḍakasatehi ajjhotthaṭassa therassa ābādhābhāvo  samādhivipphārā iddhi.</p>
              <p>[03] ^b^uttarā^eb^ pana upāsikā puṇṇaseṭṭhissa dhītā. tassā sirimā nāma gaṇikā issāpakatā  tattatelakaṭāhaṃ sīse āsiñci. uttarā taṃkhaṇaññeva mettaṃ samāpajji. telaṃ pokkharapattato  udakabindu viya vivaṭṭamānaṃ agamāsi. ayamassā samādhivipphārā iddhi. vatthu  pana vitthāretabbaṃ.</p>
              <p>[03] ^b^sāmāvatī^eb^ nāma udenassa rañño aggamahesī. māgaṇḍiyabrāhmaṇo attano dhītāya aggamahesiṭṭhānaṃ  patthayamāno tassā vīṇāya āsīvisaṃ ^a^M2.0010^ea^ pakkhipāpetvā rājānaṃ āha ``mahārāja,  sāmāvatī taṃ māretukāmā vīṇāya āsīvisaṃ gahetvā pariharatī''ti. rājā taṃ  disvā kupito sāmāvatiṃ vadhissāmīti dhanuṃ āropetvā visapītaṃ khurappaṃ sannayhi.  sāmāvatī saparivārā rājānaṃ mettāya phari. rājā neva saraṃ khipituṃ na oropetuṃ  sakkonto vedhamāno aṭṭhāsi. tato naṃ devī āha ``kiṃ, mahārāja, kilamasī''ti?  ``āma kilamāmī''ti. ``tena ^a^V2.0010^ea^ hi dhanuṃ oropehī''ti. saro rañño pādamūleyeva  pati. tato naṃ devī ``mahārāja, appaduṭṭhassa nappadussitabba''nti ovadi. iti rañño  saraṃ muñcituṃ avisahanabhāvo sāmāvatiyā upāsikāya samādhivipphārā iddhīti. </p>
              <p>[03] 375^b^.^eb^ paṭikkūlādīsu appaṭikkūlasaññivihārādikā pana ^b^ariyā iddhi^eb^ nāma.  yathāha -- ``katamā ariyā iddhi? idha -- bhikkhu sace ākaṅkhati `paṭikkūle appaṭikkūlasaññī  vihareyya'nti, appaṭikkūlasaññī tattha viharati...pe0... upekkhako tattha viharati  sato sampajāno''ti (paṭi0 ma0 3.17). ayañhi cetovasippattānaṃ ariyānaṃyeva sambhavato  ^b^ariyā iddhī^eb^ti vuccati.</p>
              <p>[03] etāya hi samannāgato khīṇāsavo bhikkhu paṭikkūle aniṭṭhe vatthusmiṃ mettāpharaṇaṃ vā  dhātumanasikāraṃ vā karonto appaṭikkūlasaññī viharati. appaṭikkūle iṭṭhe vatthusmiṃ  asubhapharaṇaṃ vā aniccanti manasikāraṃ vā karonto paṭikkūlasaññī viharati. tathā  paṭikkūlāpaṭikkūlesu tadeva mettāpharaṇaṃ vā dhātumanasikāraṃ vā karonto appaṭikkūlasaññī  viharati. appaṭikkūlapaṭikkūlesu ca tadeva asubhapharaṇaṃ vā aniccanti manasikāraṃ  vā karonto paṭikkūlasaññī viharati. cakkhunā rūpaṃ disvā neva sumano hotītiādinā  nayena vuttaṃ pana chaḷaṅgupekkhaṃ pavattayamāno paṭikkūle ca appaṭikkūle ca tadubhayaṃ  abhinivajjitvā upekkhako viharati sato sampajāno. paṭisambhidāyañhi ``kathaṃ paṭikkūle  appaṭikkūlasaññī viharati? aniṭṭhasmiṃ vatthusmiṃ mettāya vā pharati dhātuso vā  upasaṃharatī''tiādinā (paṭi0 ma0 3.17) nayena ayameva attho vibhatto. ayaṃ cetovasippattānaṃ  ariyānaṃyeva sambhavato ariyā iddhīti vuccati. </p>
              <p>[03] 376^b^.^eb^ pakkhīādīnaṃ pana ^a^M2.0011^ea^ vehāsagamanādikā ^b^kammavipākajā iddhi^eb^  nāma. yathāha -- ``katamā kammavipākajā iddhi? sabbesaṃ pakkhīnaṃ sabbesaṃ devānaṃ  ekaccānaṃ manussānaṃ ekaccānañca vinipātikānaṃ ayaṃ kammavipākajā iddhī''ti  (paṭi0 ma0 3.18). ettha hi sabbesaṃ pakkhīnaṃ jhānaṃ vā vipassanaṃ vā vināyeva ākāsena  gamanaṃ. tathā sabbesaṃ devānaṃ paṭhamakappikānañca ekaccānaṃ manussānaṃ. tathā piyaṅkaramātā  (saṃ0 ni0  1.240) yakkhinī ^a^V2.0011^ea^ uttaramātā phussamittā dhammaguttāti evamādīnaṃ  ekaccānaṃ vinipātikānaṃ ākāsena gamanaṃ kammavipākajā iddhīti. </p>
              <p>[03] 377^b^.^eb^ cakkavattiādīnaṃ vehāsagamanādikā pana ^b^puññavato iddhi^eb^ nāma. yathāha  ``katamā puññavato iddhi? rājā cakkavattī vehāsaṃ gacchati saddhiṃ caturaṅginiyā senāya  antamaso assabandhagobandhapurise upādāya. jotikassa gahapatissa puññavato iddhi.  jaṭilakassa gahapatissa puññavato iddhi. ghositassa gahapatissa puññavato iddhi.  meṇḍakassa gahapatissa puññavato iddhi. pañcannaṃ mahāpuññānaṃ puññavato iddhī''ti.  saṅkhepato pana paripākaṃ gate puññasambhāre ijjhanakaviseso puññavato iddhi.</p>
              <p>[03] ettha ca ^b^jotikassa^eb^ gahapatissa pathaviṃ bhinditvā maṇipāsādo uṭṭhahi. catusaṭṭhi ca kapparukkhāti  ayamassa puññavato iddhi. ^b^jaṭilakassa^eb^ asītihattho suvaṇṇapabbato nibbatti.  ^b^ghositassa^eb^ sattasu ṭhānesu māraṇatthāya upakkame katepi arogabhāvo puññavato iddhi.  ^b^meṇḍakassa^eb^ ekakarīsamatte padese sattaratanamayānaṃ meṇḍakānaṃ pātubhāvo puññavato  iddhi. pañca mahāpuññā nāma meṇḍakaseṭṭhi, tassa bhariyā candapadumasirī, putto  dhanañcayaseṭṭhi, suṇisā sumanadevī, dāso puṇṇo nāmāti. tesu seṭṭhissa sīsaṃ  nhātassa ākāsaṃ ullokanakāle aḍḍhateḷasakoṭṭhasahassāni ākāsato rattasālīnaṃ pūrenti.  bhariyāya nāḷikodanamattampi gahetvā sakalajambudīpavāsike parivisamānāya bhattaṃ na  khīyati. puttassa sahassatthavikaṃ gahetvā sakalajambudīpavāsikānampi dentassa kahāpaṇā  na khīyanti. suṇisāya ekaṃ ^a^M2.0012^ea^ vīhitumbaṃ gahetvā sakalajambudīpavāsikānampi  bhājayamānāya dhaññaṃ na khīyati. dāsassa ekena naṅgalena kasato ito satta ito sattāti  cuddasa maggā honti. ayaṃ nesaṃ puññavato iddhi. </p>
              <p>[03] 378^b^.^eb^ vijjādharādīnaṃ vehāsagamanādikā pana ^b^vijjāmayā iddhi^eb^. yathāha ``katamā  vijjāmayā iddhi? vijjādharā vijjaṃ parijapitvā vehāsaṃ gacchanti. ākāse  antalikkhe hatthimpi dassenti...pe0... vividhampi senābyūhaṃ dassentī''ti (paṭi0  ma0 3.18). </p>
              <p>[03] 379^b^.^eb^ tena tena pana sammāpayogena tassa tassa kammassa  ijjhanaṃ ^b^tattha tattha sammāpayogapaccayā  ijjhanaṭṭhena iddhi^eb^. yathāha -- ``nekkhammena kāmacchandassa pahānaṭṭho  ijjhatīti tattha ^a^V2.0012^ea^ tattha  sammāpayogapaccayā ijjhanaṭṭhena iddhi...pe0... arahattamaggena sabbakilesānaṃ pahānaṭṭho ijjhatīti  tattha tattha sammāpayogapaccayā ijjhanaṭṭhena iddhī''ti (paṭi0 ma0 3.18). ettha ca paṭipattisaṅkhātasseva  sammāpayogassa dīpanavasena purimapāḷisadisāva pāḷi āgatā. aṭṭhakathāyaṃ pana sakaṭabyūhādikaraṇavasena  yaṃkiñci sippakammaṃ yaṃkiñci vejjakammaṃ tiṇṇaṃ bedānaṃ uggahaṇaṃ tiṇṇaṃ piṭakānaṃ  uggahaṇaṃ antamaso kasanavapanādīni upādāya taṃ taṃ kammaṃ katvā nibbattaviseso tattha  tattha sammāpayogapaccayā ijjhanaṭṭhena iddhīti āgatā. (10)</p>
              <p>[03] iti imāsu dasasu iddhīsu iddhividhāyāti imasmiṃ pade adhiṭṭhānā iddhiyeva āgatā. imasmiṃ  panatthe vikubbanāmanomayāiddhiyopi icchitabbā eva. </p>
              <p>[03] 380^b^.^eb^ ^b^iddhividhāyā^eb^ti iddhikoṭṭhāsāya, iddhivikappāya vā. ^b^cittaṃ abhinīharati abhininnāmetī^eb^ti  so bhikkhu vuttappakāravasena tasmiṃ citte abhiññāpādake jāte iddhividhādhigamatthāya  parikammacittaṃ abhinīharati kasiṇārammaṇato apanetvā iddhividhābhimukhaṃ peseti.  ^b^abhininnāmetī^eb^ti adhigantabbaiddhipoṇaṃ iddhipabbhāraṃ karoti. ^b^so^eb^ti so evaṃ  katacittābhinīhāro bhikkhu. ^b^anekavihita^eb^nti anekavidhaṃ nānappakārakaṃ. ^b^iddhividha^eb^nti  iddhikoṭṭhāsaṃ. ^b^paccanubhotī^eb^ti paccanubhavati, phusati ^a^M2.0013^ea^ sacchikaroti  pāpuṇātīti attho. idānissa anekavihitabhāvaṃ dassento ``ekopi hutvā''tiādimāha.  tattha ^b^ekopi hutvā^eb^ti iddhikaraṇato pubbe pakatiyā ekopi hutvā. ^b^bahudhā  hotī^eb^ti bahūnaṃ santike caṅkamitukāmo vā sajjhāyaṃ vā kattukāmo pañhaṃ vā pucchitukāmo  hutvā satampi sahassampi hoti. kathaṃ panāyamevaṃ hoti? iddhiyā catasso bhūmiyo  cattāro pādā aṭṭha padāni soḷasa ca mūlāni sampādetvā ñāṇena adhiṭṭhahanto. </p>
              <p>[03] 381^b^.^eb^ tattha ^b^catasso bhūmiyo^eb^ti cattāri jhānāni veditabbāni. vuttañhetaṃ dhammasenāpatinā  ``iddhiyā katamā catasso bhūmiyo? vivekajabhūmi paṭhamaṃ jhānaṃ, pītisukhabhūmi dutiyaṃ  jhānaṃ, upekkhāsukhabhūmi tatiyaṃ jhānaṃ, adukkhamasukhabhūmi catutthaṃ jhānaṃ. iddhiyā imā  catasso bhūmiyo iddhilābhāya iddhipaṭilābhāya iddhivikubbanatāya iddhivisavitāya iddhivasitāya  iddhivesārajjāya saṃvattantī''ti (paṭi0 ma0 3.9). ettha ca purimāni tīṇi jhānāni  yasmā pītipharaṇena ca sukhapharaṇena ca sukhasaññañca lahusaññañca okkamitvā ^a^V2.0013^ea^ lahumudukammaññakāyo  iddhiṃ pāpuṇāti, tasmā iminā pariyāyena iddhilābhāya saṃvattanato sambhārabhūmiyoti veditabbāni.  catutthajjhānaṃ pana iddhilābhāya pakatibhūmiyeva. </p>
              <p>[03] 382^b^.^eb^ ^b^cattāro pādā^eb^ti cattāro iddhipādā veditabbā. vuttañhetaṃ ``iddhiyā katame  cattāro pādā? idha bhikkhu chandasamādhipadhānasaṅkhārasamannāgataṃ iddhipādaṃ bhāveti.  vīriya... citta... vīmaṃsāsamādhipadhānasaṅkhārasamannāgataṃ iddhipādaṃ bhāveti. iddhiyā  ime cattāro pādā iddhilābhāya...pe0... iddhivesārajjāya saṃvattantī''ti (paṭi0  ma0 3.9). ettha ca chandahetuko chandādhiko vā samādhi ^b^chandasamādhi^eb^. kattukamyatāchandaṃ  adhipatiṃ karitvā paṭiladdhasamādhissetaṃ adhivacanaṃ. padhānabhūtā saṅkhārā ^b^padhānasaṅkhārā^eb^.  catukiccasādhakassa sammappadhānavīriyassetaṃ adhivacanaṃ. ^b^samannāgata^eb^nti chandasamādhinā  ca padhānasaṅkhārehi ca upetaṃ. ^b^iddhipāda^eb^nti nipphattipariyāyena vā ijjhanaṭṭhena, ijjhanti  etāya sattā iddhā vuddhā ukkaṃsagatā hontīti iminā vā pariyāyena iddhīti saṅkhaṃ gatānaṃ  abhiññācittasampayuttānaṃ chandasamādhipadhānasaṅkhārānaṃ ^a^M2.0014^ea^ adhiṭṭhānaṭṭhena pādabhūtaṃ  sesacittacetasikarāsinti attho. vuttañhetaṃ ``iddhipādoti tathābhūtassa vedanākkhandho...pe0...  viññāṇakkhandho''ti (vibha0 434).</p>
              <p>[03] atha vā pajjate anenāti pādo. pāpuṇīyatīti attho. iddhiyā pādo iddhipādo. chandādīnametaṃ  adhivacanaṃ. yathāha -- ``chandañce, bhikkhave, bhikkhu nissāya labhati samādhiṃ, labhati cittassekaggataṃ,  ayaṃ vuccati chandasamādhi. so anuppannānaṃ pāpakānaṃ...pe0... padahati, ime vuccanti  padhānasaṅkhārā. iti ayañca chando ayañca chandasamādhi ime ca padhānasaṅkhārā, ayaṃ vuccati,  bhikkhave, chandasamādhipadhānasaṅkhārasamannāgato iddhipādo''ti (saṃ0 ni0  5.825). evaṃ  sesiddhipādesupi attho veditabbo. </p>
              <p>[03] 383^b^.^eb^ ^b^aṭṭha padānī^eb^ti chandādīni aṭṭha veditabbāni. vuttañhetaṃ ``iddhiyā katamāni  aṭṭha padāni? chandañce bhikkhu nissāya labhati samādhiṃ, labhati cittassekaggataṃ. chando  na samādhi, samādhi na chando. añño chando, añño samādhi. vīriyañce bhikkhu... cittañce  bhikkhu... vīmaṃsañce bhikkhu nissāya labhati samādhiṃ, labhati cittassekaggataṃ. vīmaṃsā  na samādhi, samādhi na vīmaṃsā. aññā vīmaṃsā, añño samādhi. iddhiyā imāni aṭṭha  padāni iddhilābhāya...pe0... iddhivesārajjāya saṃvattantī''ti (paṭi0 ma0 3.9). ettha  hi iddhimuppādetukāmatāchando ^a^V2.0014^ea^ samādhinā ekato niyuttova iddhilābhāya saṃvattati; tathā  vīriyādayo. tasmā imāni aṭṭha padāni vuttānīti veditabbāni. </p>
              <p>[03] 384^b^.^eb^ ^b^soḷasa mūlānī^eb^ti soḷasahi ākārehi āneñjatā cittassa veditabbā.  vuttañhetaṃ -- ``iddhiyā kati mūlāni? soḷasa mūlāni -- anonataṃ cittaṃ kosajje  na iñjatīti āneñjaṃ, anunnataṃ cittaṃ uddhacce na iñjatīti āneñjaṃ, anabhinataṃ cittaṃ  rāge na iñjatīti āneñjaṃ, anapanataṃ cittaṃ byāpāde na iñjatīti āneñjaṃ, anissitaṃ  cittaṃ diṭṭhiyā na iñjatīti āneñjaṃ, appaṭibaddhaṃ cittaṃ chandarāge na iñjatīti āneñjaṃ,  vippamuttaṃ cittaṃ kāmarāge na iñjatīti āneñjaṃ, visaṃyuttaṃ cittaṃ kilese  na iñjatīti āneñjaṃ, vimariyādikataṃ cittaṃ kilesamariyāde na iñjatīti āneñjaṃ,  ekattagataṃ cittaṃ nānattakilese na iñjatīti āneñjaṃ, saddhāya pariggahitaṃ ^a^M2.0015^ea^  cittaṃ assaddhiye na iñjatīti āneñjaṃ, vīriyena pariggahitaṃ cittaṃ kosajje na iñjatīti  āneñjaṃ, satiyā pariggahitaṃ cittaṃ pamāde na iñjatīti āneñjaṃ, samādhinā pariggahitaṃ  cittaṃ uddhacce na iñjatīti āneñjaṃ, paññāya pariggahitaṃ cittaṃ avijjāya na iñjatīti  āneñjaṃ, obhāsagataṃ cittaṃ avijjandhakāre na iñjatīti āneñjaṃ. iddhiyā imāni  soḷasa mūlāni iddhilābhāya...pe0... iddhivesārajjāya saṃvattantī''ti (paṭi0 ma0 3.9).</p>
              <p>[03] kāmañca esa attho evaṃ samāhite cittetiādināpi siddhoyeva, paṭhamajjhānādīnaṃ pana iddhiyā  bhūmipādapadamūlabhāvadassanatthaṃ puna vutto. purimo ca suttesu āgatanayo. ayaṃ paṭisambhidāyaṃ.  iti ubhayattha asammohatthampi puna vutto. </p>
              <p>[03] 385^b^.^eb^ ^b^ñāṇena adhiṭṭhahanto^eb^ti svāyamete iddhiyā bhūmipādapadabhūte dhamme sampādetvā  abhiññāpādakaṃ jhānaṃ samāpajjitvā vuṭṭhāya sace sataṃ icchati ``sataṃ homi sataṃ homī''ti  parikammaṃ katvā puna abhiññāpādakaṃ jhānaṃ samāpajjitvā vuṭṭhāya adhiṭṭhāti, adhiṭṭhānacittena  saheva sataṃ hoti. sahassādīsupi eseva nayo. sace evaṃ na ijjhati puna parikammaṃ  katvā dutiyampi samāpajjitvā vuṭṭhāya adhiṭṭhātabbaṃ. saṃyuttaṭṭhakathāyaṃ hi ekavāraṃ dvevāraṃ  samāpajjituṃ vaṭṭatīti vuttaṃ. tattha pādakajjhānacittaṃ nimittārammaṇaṃ. parikammacittāni  satārammaṇāni vā sahassārammaṇāni vā, tāni ca kho vaṇṇavasena, no paṇṇattivasena. adhiṭṭhānacittampi  tatheva satārammaṇaṃ ^a^V2.0015^ea^ vā sahassārammaṇaṃ vā. taṃ pubbe vuttaṃ appanācittamiva gotrabhuanantaraṃ  ekameva uppajjati rūpāvacaracatutthajjhānikaṃ. </p>
              <p>[03] 386^b^.^eb^ yampi paṭisambhidāyaṃ vuttaṃ ``pakatiyā eko bahukaṃ āvajjati sataṃ vā sahassaṃ  vā satasahassaṃ vā, āvajjitvā ñāṇena adhiṭṭhāti `bahuko homī'ti, bahuko hoti,  yathā ^b^āyasmā cūḷapanthako''^eb^ti (paṭi0 ma0 3.10). tatrāpi ^b^āvajjatī^eb^ti parikammavaseneva  vuttaṃ. ^b^āvajjitvā ñāṇena adhiṭṭhātī^eb^ti abhiññāñāṇavasena vuttaṃ. tasmā bahukaṃ  āvajjati, tato tesampi parikammacittānaṃ avasāne samāpajjati, samāpattito vuṭṭhahitvā  puna bahuko homīti āvajjitvā tato paraṃ pavattānaṃ tiṇṇaṃ catunnaṃ vā pubbabhāgacittānaṃ  anantarā uppannena sanniṭṭhāpanavasena adhiṭṭhānanti ^a^M2.0016^ea^ laddhanāmena ekeneva abhiññāñāṇena  adhiṭṭhātīti evamettha attho daṭṭhabbo.</p>
              <p>[03] yaṃ pana vuttaṃ ``yathā ^b^āyasmā cūḷapanthako''^eb^ti, taṃ bahudhābhāvassa kāyasakkhidassanatthaṃ  vuttaṃ. taṃ pana vatthunā dīpetabbaṃ. te kira dvebhātaro panthe jātattā panthakāti  nāmaṃ labhiṃsu. tesaṃ jeṭṭho mahāpanthako, so pabbajitvā saha paṭisambhidāhi arahattaṃ  pāpuṇi. arahā hutvā cūḷapanthakaṃ pabbājetvā -- </p>
              <p>[21] padumaṃ yathā kokanadaṃ sugandhaṃ, pāto siyā phullamavītagandhaṃ. </p>
              <p>[22] aṅgīrasaṃ passa virocamānaṃ, tapantamādiccamivantalikkheti.. (a0 ni0  5.195) --</p>
              <p>[03] imaṃ gāthaṃ adāsi. so taṃ catūhi māsehi paguṇaṃ kātuṃ nāsakkhi. atha naṃ thero  abhabbo tvaṃ sāsaneti vihārato nīhari. tasmiñca kāle thero bhattuddesako hoti.  jīvako theraṃ upasaṅkamitvā ``sve, bhante, bhagavatā saddhiṃ pañcabhikkhusatāni gahetvā  amhākaṃ gehe bhikkhaṃ gaṇhathā''ti āha. theropi ṭhapetvā cūḷapanthakaṃ sesānaṃ adhivāsemīti  adhivāsesi.</p>
              <p>[03] cūḷapanthako dvārakoṭṭhake ṭhatvā rodati. bhagavā dibbacakkhunā disvā taṃ upasaṅkamitvā  kasmā rodasīti āha. so taṃ pavattimācikkhi. bhagavā na sajjhāyaṃ kātuṃ asakkonto  mama ^a^V2.0016^ea^ sāsane abhabbo nāma hoti, mā soci bhikkhūti taṃ bāhāyaṃ gahetvā vihāraṃ pavisitvā  iddhiyā pilotikakhaṇḍaṃ abhinimminitvā adāsi, handa bhikkhu imaṃ parimajjanto rajoharaṇaṃ  rajoharaṇanti punappunaṃ sajjhāyaṃ karohīti. tassa tathā karoto taṃ kāḷavaṇṇaṃ ahosi.  so parisuddhaṃ vatthaṃ, natthettha doso, attabhāvassa panāyaṃ dosoti saññaṃ paṭilabhitvā pañcasu  khandhesu ñāṇaṃ otāretvā vipassanaṃ vaḍḍhetvā anulomato gotrabhusamīpaṃ pāpesi.  athassa bhagavā obhāsagāthā abhāsi -- </p>
              <p>[21] ``rāgo rajo na ca pana reṇu vuccati, </p>
              <p>[27] rāgassetaṃ adhivacanaṃ rajoti. </p>
              <p>[26] etaṃ rajaṃ vippajahitvā paṇḍitā, </p>
              <p>[22] viharanti te vigatarajassa sāsane.. </p>
              <p>[22] ``doso ^a^M2.0017^ea^...pe0..... </p>
              <p>[21] ``moho rajo na ca pana reṇu vuccati, </p>
              <p>[27] mohassetaṃ adhivacanaṃ rajoti. </p>
              <p>[26] etaṃ rajaṃ vippajahitvā paṇḍitā, </p>
              <p>[22] viharanti te vigatarajassa sāsane''ti.. (mahāni0 209).</p>
              <p>[03] tassa gāthāpariyosāne catupaṭisambhidāchaḷabhiññāparivārā nava lokuttaradhammā hatthagatāva  ahesuṃ.</p>
              <p>[03] satthā dutiyadivase jīvakassa gehaṃ agamāsi saddhiṃ bhikkhusaṅghena. atha dakkhiṇodakāvasāne  yāguyā diyyamānāya hatthena pattaṃ pidahi. jīvako kiṃ bhanteti pucchi. vihāre  eko bhikkhu atthīti. so purisaṃ pesesi ``gaccha, ayyaṃ gahetvā sīghaṃ ehī''ti.  vihārato nikkhante pana bhagavati, </p>
              <p>[21] sahassakkhattumattānaṃ ^a^V2.0017^ea^, nimminitvāna panthako. </p>
              <p>[22] nisīdambavane ramme, yāva kālappavedanāti.. (theragā0 563).</p>
              <p>[03] atha so puriso gantvā kāsāvehi ekapajjotaṃ ārāmaṃ disvā āgantvā bhikkhūhi bharito  bhante ārāmo, nāhaṃ jānāmi katamo so ayyoti āha. tato naṃ bhagavā āha ``gaccha  yaṃ paṭhamaṃ passasi, taṃ cīvarakaṇṇe gahetvā `satthā taṃ āmantetī'ti vatvā ānehī''ti.  so taṃ gantvā therasseva cīvarakaṇṇe aggahesi. tāvadeva sabbepi nimmitā antaradhāyiṃsu.  thero ``gaccha tva''nti taṃ uyyojetvā mukhadhovanādisarīrakiccaṃ niṭṭhapetvā paṭhamataraṃ  gantvā pattāsane nisīdi. idaṃ sandhāya vuttaṃ ``yathā āyasmā cūḷapanthako''ti. </p>
              <p>[01] tatra ye te bahū nimmitā te aniyametvā nimmitattā iddhimatā sadisāva honti. ṭhānanisajjādīsu  vā bhāsitatuṇhībhāvādīsu vā yaṃ yaṃ iddhimā karoti, taṃ tadeva karonti. sace  pana nānāvaṇṇe kātukāmo hoti, keci paṭhamavaye, keci majjhimavaye, keci pacchimavaye,  tathā ^a^M2.0018^ea^ dīghakese, upaḍḍhamuṇḍe, muṇḍe, missakese, upaḍḍharattacīvare, paṇḍukacīvare,  padabhāṇadhammakathāsarabhaññapañhapucchanapañhavissajjanarajanapacanacīvarasibbanadhovanādīni karonte  aparepi vā nānappakārake kātukāmo hoti, tena pādakajjhānato vuṭṭhāya ettakā  bhikkhū paṭhamavayā hontūtiādinā nayena parikammaṃ katvā puna samāpajjitvā vuṭṭhāya  adhiṭṭhātabbaṃ. adhiṭṭhānacittena saddhiṃ icchiticchitappakārāyeva hontīti. esa nayo bahudhāpi  hutvā eko hotītiādīsu.</p>
              <p>[03] ayaṃ pana viseso, iminā bhikkhunā evaṃ bahubhāvaṃ nimminitvā puna ``ekova hutvā  caṅkamissāmi, sajjhāyaṃ karissāmi, pañhaṃ pucchissāmī''ti cintetvā vā, ``ayaṃ  vihāro appabhikkhuko, sace keci āgamissanti `kuto ime ettakā ekasadisā bhikkhū,  addhā therassa esa ānubhāvo'ti maṃ jānissantī''ti appicchatāya vā antarāva ``eko  homī''ti icchantena pādakajjhānaṃ samāpajjitvā vuṭṭhāya ``eko homī''ti parikammaṃ  katvā puna samāpajjitvā vuṭṭhāya ``eko homī''ti adhiṭṭhātabbaṃ. adhiṭṭhānacittena  saddhiṃyeva eko hoti. evaṃ akaronto pana yathā paricchinnakālavasena sayameva eko  hoti. </p>
              <p>[03] 387^b^.^eb^ ^b^āvibhāvaṃ tirobhāva^eb^nti ettha āvibhāvaṃ karoti tirobhāvaṃ karotīti  ayamattho ^a^V2.0018^ea^. idameva hi sandhāya paṭisambhidāyaṃ vuttaṃ ``āvibhāvanti kenaci anāvaṭaṃ  hoti appaṭicchannaṃ vivaṭaṃ pākaṭaṃ. tirobhāvanti kenaci āvaṭaṃ hoti paṭicchannaṃ  pihitaṃ paṭikujjita''nti (paṭi0 ma0 3.11). tatrāyaṃ iddhimā āvibhāvaṃ kātukāmo  andhakāraṃ vā ālokaṃ karoti, paṭicchannaṃ vā vivaṭaṃ, anāpāthaṃ vā āpāthaṃ karoti.  kathaṃ? ayañhi yathā paṭicchannopi dūre ṭhitopi vā dissati, evaṃ attānaṃ vā paraṃ  vā kātukāmo pādakajjhānato vuṭṭhāya idaṃ andhakāraṭṭhānaṃ ālokajātaṃ hotūti vā,  idaṃ paṭicchannaṃ vivaṭaṃ hotūti vā, idaṃ anāpāthaṃ āpāthaṃ hotūti vā āvajjitvā  parikammaṃ katvā vuttanayeneva adhiṭṭhāti, saha adhiṭṭhānacittena yathādhiṭṭhitameva hoti.  pare dūre ṭhitāpi passanti. sayampi passitukāmo passati. </p>
              <p>[03] 388^b^.^eb^ etaṃ ^a^M2.0019^ea^ pana pāṭihāriyaṃ kena katapubbanti? bhagavatā. bhagavā hi  cūḷasubhaddāya nimantito vissakammunā nimmitehi pañcahi kūṭāgārasatehi sāvatthito  sattayojanabbhantaraṃ sāketaṃ gacchanto yathā sāketanagaravāsino sāvatthivāsike,  sāvatthivāsino ca sāketavāsike passanti, evaṃ adhiṭṭhāsi. nagaramajjhe ca otaritvā  pathaviṃ dvidhā bhinditvā yāva avīciṃ ākāsañca dvidhā viyūhitvā yāva brahmalokaṃ dassesi.</p>
              <p>[03] devorohaṇenapi ca ayamattho vibhāvetabbo. bhagavā kira yamakapāṭihāriyaṃ katvā caturāsītipāṇasahassāni  bandhanā pamocetvā atītā buddhā yamakapāṭihāriyāvasāne kuhiṃ gatāti āvajjitvā tāvatiṃsabhavanaṃ  gatāti addasa. athekena pādena pathavītalaṃ akkamitvā dutiyaṃ yugandharapabbate patiṭṭhapetvā  puna purimapādaṃ uddharitvā sinerumatthakaṃ akkamitvā tattha paṇḍukambalasilātale vassaṃ  upagantvā sannipatitānaṃ dasasahassacakkavāḷadevatānaṃ ādito paṭṭhāya abhidhammakathaṃ ārabhi.  bhikkhācāravelāya nimmitabuddhaṃ māpesi. so dhammaṃ deseti. bhagavā nāgalatādantakaṭṭhaṃ  khāditvā anotattadahe mukhaṃ dhovitvā uttarakurūsu piṇḍapātaṃ gahetvā anotattadahatīre  paribhuñjati. sāriputtatthero tattha gantvā bhagavantaṃ vandati. bhagavā ajja ettakaṃ dhammaṃ  desesinti therassa nayaṃ deti. evaṃ tayo māse abbocchinnaṃ abhidhammakathaṃ kathesi.  taṃ sutvā asītikoṭidevatānaṃ dhammābhisamayo ahosi.</p>
              <p>[03] yamakapāṭihāriye sannipatitāpi dvādasayojanā parisā bhagavantaṃ passitvāva gamissāmāti  ^a^V2.0019^ea^ khandhāvāraṃ bandhitvā aṭṭhāsi. taṃ cūḷānāthapiṇḍikaseṭṭhiyeva sabbapaccayehi upaṭṭhāsi.  manussā kuhiṃ bhagavāti jānanatthāya anuruddhattheraṃ yāciṃsu. thero ālokaṃ vaḍḍhetvā  addasa dibbena cakkhunā tattha vassūpagataṃ bhagavantaṃ disvā ārocesi.</p>
              <p>[03] te bhagavato vandanatthāya mahāmoggallānattheraṃ yāciṃsu. thero parisamajjheyeva mahāpathaviyaṃ  nimujjitvā sinerupabbataṃ nibbijjhitvā tathāgatapādamūle ^a^M2.0020^ea^ bhagavato  pāde vandamānova ummujjitvā bhagavantaṃ etadavoca ``jambudīpavāsino, bhante, bhagavato  pāde vanditvā passitvāva gamissāmāti vadantī''ti. bhagavā āha ``kuhiṃ pana te,  moggallāna, etarahi jeṭṭhabhātā dhammasenāpatī''ti? ``saṅkassanagare bhante''ti. ``moggallāna,  maṃ daṭṭhukāmā sve saṅkassanagaraṃ āgacchantu, ahaṃ sve mahāpavāraṇapuṇṇamāsīuposathadivase  saṅkassanagare otarissāmī''ti. ``sādhu, bhante''ti thero dasabalaṃ vanditvā āgatamaggeneva  oruyha manussānaṃ santikaṃ sampāpuṇi. gamanāgamanakāle ca yathā naṃ manussā passanti,  evaṃ adhiṭṭhāsi. idaṃ tāvettha mahāmoggallānatthero āvibhāvapāṭihāriyaṃ akāsi.</p>
              <p>[03] so evaṃ āgato taṃ pavattiṃ ārocetvā ``dūranti saññaṃ akatvā katapātarāsāva nikkhamathā''ti  āha. bhagavā sakkassa devarañño ārocesi ``mahārāja, sve manussalokaṃ gacchāmī''ti.  devarājā vissakammaṃ āṇāpesi ``tāta, sve bhagavā manussalokaṃ gantukāmo,  tisso sopānapantiyo māpehi ekaṃ kanakamayaṃ, ekaṃ rajatamayaṃ, ekaṃ maṇimaya''nti.  so tathā akāsi. bhagavā dutiyadivase sinerumuddhani ṭhatvā puratthimalokadhātuṃ olokesi,  anekāni cakkavāḷasahassāni vivaṭāni hutvā ekaṅgaṇaṃ viya pakāsiṃsu. yathā ca puratthimena,  evaṃ pacchimenapi uttarenapi dakkhiṇenapi sabbaṃ vivaṭamaddasa. heṭṭhāpi yāva avīci,  upari yāva akaniṭṭhabhavanaṃ, tāva addasa.</p>
              <p>[03] taṃ divasaṃ kira lokavivaraṇaṃ nāma ahosi. manussāpi deve passanti, devāpi manusse.  tattha neva manussā uddhaṃ ullokenti, na devā adho olokenti, sabbe sammukhāva  aññamaññaṃ passanti. bhagavā majjhe maṇimayena sopānena otarati, chakāmāvacaradevā vāmapasse  kanakamayena, suddhāvāsā ca mahābrahmā ca dakkhiṇapasse rajatamayena. devarājā pattacīvaraṃ  aggahesi, mahābrahmā tiyojanikaṃ setacchattaṃ, suyāmo vāḷabījaniṃ,  pañcasikho gandhabbaputto ^a^V2.0020^ea^  tigāvutamattaṃ beḷuvapaṇḍuvīṇaṃ gahetvā tathāgatassa pūjaṃ karonto otarati. taṃdivasaṃ  bhagavantaṃ disvā buddhabhāvāya pihaṃ anuppādetvā ṭhitasatto nāma natthi. idamettha bhagavā  āvibhāvapāṭihāriyaṃ akāsi.</p>
              <p>[03] apica ^a^M2.0021^ea^ tambapaṇṇidīpe talaṅgaravāsī dhammadinnattheropi tissamahāvihāre  cetiyaṅgaṇasmiṃ nisīditvā ``tīhi, bhikkhave, dhammehi samannāgato bhikkhu apaṇṇakapaṭipadaṃ  paṭipanno hotī''ti apaṇṇakasuttaṃ (a0 ni0  3.16) kathento heṭṭhāmukhaṃ bījaniṃ  akāsi, yāva avīcito ekaṅgaṇaṃ ahosi. tato uparimukhaṃ akāsi, yāva brahmalokā  ekaṅgaṇaṃ ahosi. thero nirayabhayena tajjetvā saggasukhena ca palobhetvā dhammaṃ desesi.  keci sotāpannā ahesuṃ, keci sakadāgāmī anāgāmī arahantoti. </p>
              <p>[03] 389^b^.^eb^ tirobhāvaṃ kātukāmo pana ālokaṃ vā andhakāraṃ karoti, appaṭicchannaṃ vā  paṭicchannaṃ, āpāthaṃ vā anāpāthaṃ karoti. kathaṃ? ayañhi yathā appaṭicchannopi samīpe  ṭhitopi vā na dissati, evaṃ attānaṃ vā paraṃ vā kātukāmo pādakajjhānato vuṭṭhāya  ``idaṃ ālokaṭṭhānaṃ andhakāraṃ hotū''ti vā, ``idaṃ appaṭicchannaṃ paṭicchannaṃ hotū''ti  vā, ``idaṃ āpāthaṃ anāpāthaṃ hotū''ti vā āvajjitvā parikammaṃ katvā vuttanayeneva  adhiṭṭhāti. saha adhiṭṭhānacittena yathādhiṭṭhitameva hoti. pare samīpe ṭhitāpi na passanti.  sayampi apassitukāmo na passati. </p>
              <p>[03] 390^b^.^eb^ etaṃ pana pāṭihāriyaṃ kena katapubbanti? bhagavatā. bhagavā hi yasaṃ kulaputtaṃ  samīpe nisinnaṃyeva yathā naṃ pitā na passati, evamakāsi. tathā vīsayojanasataṃ mahākappinassa  paccuggamanaṃ katvā taṃ anāgāmiphale, amaccasahassañcassa sotāpattiphale patiṭṭhāpetvā,  tassa anumaggaṃ āgatā sahassitthiparivārā anojādevī āgantvā samīpe nisinnāpi  yathā saparisaṃ rājānaṃ na passati, tathā katvā ``api, bhante, rājānaṃ passathā''ti vutte  ``kiṃ pana te rājānaṃ gavesituṃ varaṃ, udāhu attāna''nti? ``attānaṃ, bhante''ti  vatvā nisinnāya tassā tathā dhammaṃ desesi, yathā sā saddhiṃ itthisahassena sotāpattiphale  patiṭṭhāsi, amaccā anāgāmiphale, rājā arahatteti. apica tambapaṇṇidīpaṃ ^a^M2.0022^ea^ ^a^V2.0021^ea^  āgatadivase yathā attanā saddhiṃ āgate avasese rājā na passati, evaṃ karontena mahindattherenāpi  idaṃ katameva (pārā0 aṭṭha0 1ṭatiyasaṅgītikathā). </p>
              <p>[03] 391^b^.^eb^ apica sabbampi pākaṭaṃ pāṭihāriyaṃ āvibhāvaṃ nāma. apākaṭapāṭihāriyaṃ  tirobhāvaṃ nāma. tattha pākaṭapāṭihāriye iddhipi paññāyati iddhimāpi. taṃ yamakapāṭihāriyena  dīpetabbaṃ. tatra hi ``idha tathāgato yamakapāṭihāriyaṃ karoti asādhāraṇaṃ sāvakehi.  uparimakāyato aggikkhandho pavattati, heṭṭhimakāyato udakadhārā pavattatī''ti (paṭi0  ma0 1.116) evaṃ ubhayaṃ paññāyittha. apākaṭapāṭihāriye iddhiyeva paññāyati, na iddhimā.  taṃ mahakasuttena (saṃ0 ni0  4.346) ca brahmanimantanikasuttena (ma0 ni0 1.501 ādayo)  ca dīpetabbaṃ. tatra hi āyasmato ca mahakassa, bhagavato ca iddhiyeva paññāyittha, na iddhimā.</p>
              <p>[03] yathāha -- </p>
              <p>[02] ``ekamantaṃ nisinno kho citto gahapati āyasmantaṃ mahakaṃ etadavoca `sādhu me, bhante,  ayyo mahako uttarimanussadhammā iddhipāṭihāriyaṃ dassetū'ti. tena hi tvaṃ gahapati  āḷinde uttarāsaṅgaṃ paññāpetvā tiṇakalāpaṃ okāsehīti. `evaṃ, bhante'ti kho  citto gahapati āyasmato mahakassa paṭissutvā āḷinde uttarāsaṅgaṃ paññāpetvā tiṇakalāpaṃ  okāsesi. atha kho āyasmā mahako vihāraṃ pavisitvā tathārūpaṃ iddhābhisaṅkhāraṃ abhisaṅkhāsi,  yathā tālacchiggaḷena ca aggaḷantarikāya ca acci nikkhamitvā tiṇāni jhāpesi, uttarāsaṅgaṃ  na jhāpesī''ti (saṃ0 ni0  4.346).</p>
              <p>[03] yathā cāha -- </p>
              <p>[02] ``atha khvāhaṃ, bhikkhave, tathārūpaṃ iddhābhisaṅkhāraṃ abhisaṅkhāsiṃ `ettāvatā brahmā ca brahmaparisā  ca brahmapārisajjā ca saddañca me sossanti, na ca maṃ dakkhissantī'ti antarahito imaṃ  gāthaṃ abhāsiṃ -- </p>
              <p>[21] `bhave ^a^M2.0023^ea^ ^a^V2.0022^ea^ vāhaṃ bhayaṃ disvā, bhavañca vibhavesinaṃ. </p>
              <p>[22] bhavaṃ nābhivadiṃ kiñci, nandiñca na upādiyi'''nti.. (ma0 ni0 1.504). </p>
              <p>[03] 392^b^.^eb^ tirokuṭṭaṃ tiropākāraṃ tiropabbataṃ asajjamāno gacchati seyyathāpi ākāseti  ettha ^b^tirokuṭṭa^eb^nti parakuṭṭaṃ, kuṭṭassa parabhāganti vuttaṃ hoti. esa nayo itaresu.  ^b^kuṭṭo^eb^ti ca gehabhittiyā etamadhivacanaṃ. ^b^pākāro^eb^ti gehavihāragāmādīnaṃ parikkhepapākāro.  ^b^pabbato^eb^ti paṃsupabbato vā pāsāṇapabbato vā. ^b^asajjamāno^eb^ti alaggamāno. ^b^seyyathāpi  ākāse^eb^ti ākāse viya. evaṃ gantukāmena pana ākāsakasiṇaṃ samāpajjitvā  vuṭṭhāya kuṭṭaṃ vā pākāraṃ vā sinerucakkavāḷesupi aññataraṃ pabbataṃ vā āvajjitvā  kataparikammena ākāso hotūti adhiṭṭhātabbo. ākāsoyeva hoti. adho otaritukāmassa,  uddhaṃ vā ārohitukāmassa susiro hoti, vinivijjhitvā gantukāmassa chiddo. so  tattha asajjamāno gacchati.</p>
              <p>[03] ^b^tipiṭakacūḷābhayatthero^eb^ panetthāha -- ``ākāsakasiṇasamāpajjanaṃ, āvuso, kimatthiyaṃ,  kiṃ hatthiassādīni abhinimminitukāmo hatthiassādi kasiṇāni samāpajjati, nanu  yattha katthaci kasiṇe parikammaṃ katvā aṭṭhasamāpattivasībhāvoyeva pamāṇaṃ. yaṃ yaṃ  icchati, taṃ tadeva hotī''ti. bhikkhū āhaṃsu -- ``pāḷiyā, bhante, ākāsakasiṇaṃyeva  āgataṃ, tasmā avassametaṃ vattabba''nti. tatrāyaṃ pāḷi -- </p>
              <p>[02] ``pakatiyā ākāsakasiṇasamāpattiyā lābhī hoti. tirokuṭṭaṃ tiropākāraṃ tiropabbataṃ  āvajjati. āvajjitvā ñāṇena adhiṭṭhāti -- `ākāso hotū'ti. ākāso hoti.  tirokuṭṭaṃ tiropākāraṃ tiropabbataṃ asajjamāno gacchati. yathā manussā pakatiyā aniddhimanto  kenaci anāvaṭe aparikkhitte asajjamānā gacchanti, evameva so iddhimā cetovasippatto  tirokuṭṭaṃ tiropākāraṃ tiropabbataṃ asajjamāno gacchati, seyyathāpi ākāse''ti  (paṭi0 ma0 3.11).</p>
              <p>[03] sace ^a^M2.0024^ea^ panassa bhikkhuno adhiṭṭhahitvā gacchantassa antarā pabbato vā rukkho vā  uṭṭheti, kiṃ puna samāpajjitvā adhiṭṭhātabbanti? doso natthi. puna samāpajjitvā  adhiṭṭhānaṃ hi ^a^V2.0023^ea^ upajjhāyassa santike nissayaggahaṇasadisaṃ hoti. iminā ca pana bhikkhunā  ākāso hotūti adhiṭṭhitattā ākāso hotiyeva. purimādhiṭṭhānabaleneva cassa antarā  añño pabbato vā rukkho vā utumayo uṭṭhahissatīti aṭṭhānamevetaṃ. aññena iddhimatā nimmite  pana paṭhamanimmānaṃ balavaṃ hoti. itarena tassa uddhaṃ vā adho vā gantabbaṃ. </p>
              <p>[03] 393^b^.^eb^ ^b^pathaviyāpi ummujjanimujja^eb^nti ettha ummujjanti uṭṭhānaṃ vuccati. nimujjanti  saṃsīdanaṃ. ummujjañca nimujjañca ummujjanimujjaṃ. evaṃ kātukāmena āpokasiṇaṃ  samāpajjitvā uṭṭhāya ettake ṭhāne pathavī udakaṃ hotūti paricchinditvā parikammaṃ  katvā vuttanayeneva adhiṭṭhātabbaṃ. saha adhiṭṭhānena yathā paricchinne ṭhāne pathavī udakameva  hoti. so tattha ummujjanimujjaṃ karoti. tatrāyaṃ pāḷi -- </p>
              <p>[02] ``pakatiyā āpokasiṇasamāpattiyā lābhī hoti. pathaviṃ āvajjati. āvajjitvā ñāṇena  adhiṭṭhāti -- `udakaṃ hotū'ti. udakaṃ hoti. so pathaviyā ummujjanimujjaṃ karoti.  yathā manussā pakatiyā aniddhimanto udake ummujjanimujjaṃ karonti, evameva so  iddhimā cetovasippatto pathaviyā ummujjanimujjaṃ karoti, seyyathāpi udake''ti (paṭi0  ma0 3.11).</p>
              <p>[03] na kevalañca ummujjanimujjameva, nhānapānamukhadhovanabhaṇḍakadhovanādīsu yaṃ yaṃ icchati,  taṃ taṃ karoti. na kevalañca udakameva, sappitelamadhuphāṇitādīsupi yaṃ yaṃ icchati,  taṃ taṃ idañcidañca ettakaṃ hotūti āvajjitvā parikammaṃ katvā adhiṭṭhahantassa yathādhiṭṭhitameva  hoti. uddharitvā bhājanagataṃ karontassa sappi sappimeva hoti. telādīni telādīniyeva.  udakaṃ udakameva. so tattha temitukāmova temeti, na temitukāmo na temeti.  tasseva ca sā pathavī udakaṃ hoti sesajanassa pathavīyeva. tattha manussā pattikāpi gacchanti,  yānādīhipi gacchanti, kasikammādīnipi karontiyeva. sace panāyaṃ tesampi udakaṃ  hotūti ^a^M2.0025^ea^ icchati, hotiyeva. paricchinnakālaṃ pana atikkamitvā yaṃ pakatiyā  ghaṭataḷākādīsu udakaṃ, taṃ ṭhapetvā avasesaṃ paricchinnaṭṭhānaṃ pathavīyeva hoti. </p>
              <p>[03] 394^b^.^eb^ ^b^udakepi abhijjamāne^eb^ti ettha yaṃ udakaṃ akkamitvā saṃsīdati, taṃ bhijjamānanti  ^a^V2.0024^ea^ vuccati. viparītaṃ abhijjamānaṃ. evaṃ gantukāmena pana pathavīkasiṇaṃ samāpajjitvā  vuṭṭhāya ettake ṭhāne udakaṃ pathavī hotūti paricchinditvā parikammaṃ katvā vuttanayeneva  adhiṭṭhātabbaṃ. saha adhiṭṭhānena yathā paricchinnaṭṭhāne udakaṃ pathavīyeva hoti. so tattha  gacchati, tatrāyaṃ pāḷi -- </p>
              <p>[02] ``pakatiyā pathavīkasiṇasamāpattiyā lābhī hoti. udakaṃ āvajjati. āvajjitvā  ñāṇena adhiṭṭhāti -- `pathavī hotū'ti. pathavī hoti. so abhijjamāne udake gacchati.  yathā manussā pakatiyā aniddhimanto abhijjamānāya pathaviyā gacchanti, evameva so iddhimā  cetovasippatto abhijjamāne udake gacchati, seyyathāpi pathaviya''nti (paṭi0 ma0 3.11).</p>
              <p>[03] na kevalañca gacchati, yaṃ yaṃ iriyāpathaṃ icchati, taṃ taṃ karoti. na kevalañca pathavimeva  karoti, maṇisuvaṇṇapabbatarukkhādīsupi yaṃ yaṃ icchati, taṃ taṃ vuttanayeneva āvajjitvā  adhiṭṭhāti, yathādhiṭṭhitameva hoti. tasseva ca taṃ udakaṃ pathavī hoti, sesajanassa udakameva,  macchakacchapā ca udakakākādayo ca yathāruci vicaranti. sace panāyaṃ aññesampi manussānaṃ  taṃ pathaviṃ kātuṃ icchati, karotiyeva. paricchinnakālātikkamena pana udakameva hoti. </p>
              <p>[03] 395^b^.^eb^ ^b^pallaṅkena kamatī^eb^ti pallaṅkena gacchati. ^b^pakkhī sakuṇo^eb^ti pakkhehi yuttasakuṇo.  evaṃ kātukāmena pana pathavīkasiṇaṃ samāpajjitvā vuṭṭhāya sace nisinno gantumicchati,  pallaṅkappamāṇaṃ ṭhānaṃ paricchinditvā parikammaṃ katvā vuttanayeneva adhiṭṭhātabbaṃ.  sace nipanno gantukāmo hoti mañcappamāṇaṃ, sace padasā gantukāmo hoti maggappamāṇanti  evaṃ yathānurūpaṃ ṭhānaṃ paricchinditvā vuttanayeneva pathavī hotūti adhiṭṭhātabbaṃ, saha  adhiṭṭhānena pathavīyeva hoti. tatrāyaṃ pāḷi -- </p>
              <p>[02] ``ākāsepi ^a^M2.0026^ea^ pallaṅkena kamati, seyyathāpi pakkhī sakuṇoti. pakatiyā  pathavīkasiṇasamāpattiyā lābhī hoti, ākāsaṃ āvajjati. āvajjitvā ñāṇena adhiṭṭhāti --  `pathavī hotū'ti. pathavī hoti. so ākāse antalikkhe caṅkamatipi tiṭṭhatipi ^a^V2.0025^ea^ nisīdatipi  seyyampi kappeti. yathā manussā pakatiyā aniddhimanto pathaviyaṃ caṅkamantipi...pe0...  seyyampi kappenti, evameva so iddhimā cetovasippatto ākāse antalikkhe caṅkamatipi...pe0...  seyyampi kappetī''ti (paṭi0 ma0 3.11). </p>
              <p>[01] ākāse gantukāmena ca bhikkhunā dibbacakkhulābhināpi bhavitabbaṃ. kasmā? antare  utusamuṭṭhānā vā pabbatarukkhādayo honti, nāgasupaṇṇādayo vā usūyantā māpenti,  nesaṃ dassanatthaṃ. te pana disvā kiṃ kātabbanti? pādakajjhānaṃ samāpajjitvā vuṭṭhāya  ākāso hotūti parikammaṃ katvā adhiṭṭhātabbaṃ. thero panāha ``samāpattisamāpajjanaṃ,  āvuso, kimatthiyaṃ, nanu samāhitamevassa cittaṃ, tena yaṃ yaṃ ṭhānaṃ ākāso hotūti  adhiṭṭhāti, ākāsoyeva hotī''ti. kiñcāpi evamāha, atha kho tirokuṭṭapārihāriye  vuttanayeneva paṭipajjitabbaṃ.</p>
              <p>[03] apica okāse orohaṇatthampi iminā dibbacakkhulābhinā bhavitabbaṃ, ayañhi sace anokāse  nhānatitthe vā gāmadvāre vā orohati. mahājanassa pākaṭo hoti. tasmā dibbacakkhunā  passitvā anokāsaṃ vajjetvā okāse otaratīti. </p>
              <p>[03] 396^b^.^eb^ imepi candimasūriye evaṃmahiddhike evaṃmahānubhāve pāṇinā parāmasati parimajjatīti  ettha candimasūriyānaṃ dvācattālīsayojanasahassassa upari caraṇena mahiddhikatā, tīsu dīpesu  ekakkhaṇe ālokakaraṇena mahānubhāvatā veditabbā. evaṃ upari caraṇāalokakaraṇehi  vā mahiddhike teneva mahānubhāve. ^b^parāmasatī^eb^ti pariggaṇhati ekadese vā chupati.  ^b^parimajjatī^eb^ti samantato ādāsatalaṃ viya parimajjati. ayaṃ panassa iddhi abhiññāpādakajjhānavaseneva  ijjhati, natthettha kasiṇasamāpattiniyamo. vuttañhetaṃ paṭisambhidāyaṃ -- </p>
              <p>[02] ``imepi ^a^M2.0027^ea^ candimasūriye...pe0... parimajjatīti idha so iddhimā cetovasippatto  candimasūriye āvajjati, āvajjitvā ñāṇena adhiṭṭhāti -- `hatthapāse hotū'ti. hatthapāse  hoti. so nisinnako vā nipannako vā candimasūriye pāṇinā āmasati parāmasati  parimajjati. yathā manussā pakatiyā aniddhimanto  kiñcideva rūpagataṃ hatthapāse ^a^V2.0026^ea^ āmasanti  parāmasanti parimajjanti, evameva so iddhimā...pe0... parimajjatī''ti (paṭi0 ma0  3.12). </p>
              <p>[01] svāyaṃ yadi icchati gantvā parāmasituṃ, gantvā parāmasati, yadi pana idheva nisinnako  vā nipannako vā parāmasitukāmo hoti, hatthapāse hotūti adhiṭṭhāti, adhiṭṭhānabalena  vaṇṭā muttatālaphalaṃ viya āgantvā hatthapāse ṭhite vā parāmasati, hatthaṃ vā vaḍḍhetvā.  vaḍḍhentassa pana kiṃ upādiṇṇakaṃ vaḍḍhati, anupādiṇṇakanti? upādiṇṇakaṃ nissāya  anupādiṇṇakaṃ vaḍḍhati.</p>
              <p>[03] tattha ^b^tipiṭakacūḷanāgatthero^eb^ āha ``kiṃ panāvuso, upādiṇṇakaṃ khuddakampi mahantampi  na hoti, nanu yadā bhikkhu tālacchiddādīhi nikkhamati, tadā upādiṇṇakaṃ khuddakaṃ hoti.  yadā mahantaṃ attabhāvaṃ karoti, tadā mahantaṃ hoti mahāmoggallānattherassa viyā''ti. </p>
            </h4>
          </h3>
          <h3>
            <h3n> nandopanandanāgadamanakathā</h3n>
            <h4>
              <h4n> </h4n>
              <p>[03] ekasmiṃ kira samaye anāthapiṇḍiko gahapati bhagavato dhammadesanaṃ sutvā ``sve, bhante,  pañcahi bhikkhusatehi saddhiṃ amhākaṃ gehe bhikkhaṃ gaṇhathā''ti nimantetvā pakkami.  bhagavā adhivāsetvā taṃdivasāvasesaṃ rattibhāgañca vītināmetvā paccūsasamaye dasasahassilokadhātuṃ  olokesi. athassa ^b^nandopanando^eb^ nāma nāgarājā ñāṇamukhe āpāthamāgacchi. bhagavā  ``ayaṃ nāgarājā mayhaṃ ñāṇamukhe āpāthamāgacchi, atthi nu kho assa upanissayo''ti  āvajjento ``ayaṃ micchādiṭṭhiko tīsu ratanesu appasannoti disvā ko nu kho imaṃ  micchādiṭṭhito viveceyyā''ti āvajjento mahāmoggallānattheraṃ addasa.</p>
              <p>[03] tato ^a^M2.0028^ea^ pabhātāya rattiyā sarīrapaṭijagganaṃ katvā āyasmantaṃ ānandaṃ āmantesi --  ``ānanda, pañcannaṃ bhikkhusatānaṃ ārocehi tathāgato devacārikaṃ gacchatī''ti. taṃ  divasañca nandopanandassa āpānabhūmiṃ sajjayiṃsu. so dibbaratanapallaṅke dibbena setacchattena  dhāriyamānena tividhanāṭakehi ceva nāgaparisāya ca parivuto dibbabhājanesu upaṭṭhāpitaṃ  annapānavidhiṃ olokayamāno nisinno hoti. atha bhagavā yathā nāgarājā passati, tathā  katvā tassa vitānamatthakeneva pañcahi bhikkhusatehi saddhiṃ tāvatiṃsadevalokābhimukho  pāyāsi.</p>
              <p>[03] tena ^a^V2.0027^ea^ kho pana samayena nandopanandassa nāgarājassa evarūpaṃ pāpakaṃ diṭṭhigataṃ uppannaṃ hoti --  ``ime hi nāma muṇḍakā samaṇakā amhākaṃ uparūparibhavanena devānaṃ tāvatiṃsānaṃ bhavanaṃ  pavisantipi nikkhamantipi, na dāni ito paṭṭhāya imesaṃ amhākaṃ matthake pādapaṃsuṃ okirantānaṃ  gantuṃ dassāmī''ti uṭṭhāya sinerupādaṃ gantvā taṃ attabhāvaṃ vijahitvā sineruṃ  sattakkhattuṃ bhogehi parikkhipitvā upari phaṇaṃ katvā tāvatiṃsabhavanaṃ avakujjena  phaṇena gahetvā adassanaṃ gamesi.</p>
              <p>[03] atha kho āyasmā raṭṭhapālo bhagavantaṃ etadavoca ``pubbe, bhante, imasmiṃ padese ṭhito sineruṃ  passāmi, sineruparibhaṇḍaṃ passāmi, tāvatiṃsaṃ passāmi, vejayantaṃ passāmi, vejayantassa  pāsādassa upari dhajaṃ passāmi. ko nu kho, bhante, hetu ko paccayo, yaṃ etarahi  neva sineruṃ passāmi...pe0... na vejayantassa pāsādassa upari dhajaṃ passāmī''ti.  ``ayaṃ, raṭṭhapāla, nandopanando nāma nāgarājā tumhākaṃ kupito sineruṃ sattakkhattuṃ  bhogehi parikkhipitvā upari phaṇena paṭicchādetvā andhakāraṃ katvā ṭhito''ti. ``damemi  naṃ, bhante''ti. na bhagavā anujāni. atha kho āyasmā bhaddiyo āyasmā rāhuloti  anukkamena sabbepi bhikkhū uṭṭhahiṃsu. na bhagavā anujāni.</p>
              <p>[03] avasāne mahāmoggallānatthero ``ahaṃ, bhante, damemi na''nti āha. ``damehi moggallānā''ti  bhagavā anujāni. thero attabhāvaṃ vijahitvā mahantaṃ nāgarājavaṇṇaṃ abhinimminitvā nandopanandaṃ  cuddasakkhattuṃ bhogehi parikkhipitvā tassa phaṇamatthake attano phaṇaṃ ṭhapetvā sinerunā  ^a^M2.0029^ea^ saddhiṃ abhinippīḷesi. nāgarājā padhūmāyi. theropi na tuyhaṃyeva sarīre  dhūmo atthi, mayhampi atthīti padhūmāyi. nāgarājassa dhūmo theraṃ na bādhati. therassa  pana dhūmo nāgarājānaṃ bādhati. tato nāgarājā pajjali. theropi na tuyhaṃyeva sarīre  aggi atthi, mayhampi atthīti pajjali. nāgarājassa tejo theraṃ na bādhati. therassa pana  tejo nāgarājānaṃ bādhati. nāgarājā ayaṃ maṃ sinerunā abhinippīḷetvā dhūmāyati  ceva pajjalati cāti cintetvā ``bho tvaṃ kosī''ti paṭipucchi. ``ahaṃ kho, nanda,  moggallāno''ti. ``bhante, attano bhikkhubhāvena tiṭṭhāhī''ti.</p>
              <p>[03] thero taṃ attabhāvaṃ vijahitvā tassa dakkhiṇakaṇṇasotena  pavisitvā vāmakaṇṇasotena nikkhami ^a^V2.0028^ea^,  vāmakaṇṇasotena pavisitvā dakkhiṇakaṇṇasotena nikkhami, tathā dakkhiṇanāsasotena pavisitvā  vāmanāsasotena nikkhami, vāmanāsasotena pavisitvā dakkhiṇanāsasotena nikkhami. tato  nāgarājā mukhaṃ vivari. thero mukhena pavisitvā antokucchiyaṃ pācīnena ca pacchimena  ca caṅkamati. bhagavā ``moggallāna, manasikarohi mahiddhiko esa nāgo''ti āha. thero  ``mayhaṃ kho, bhante, cattāro iddhipādā bhāvitā bahulīkatā yānīkatā vatthukatā anuṭṭhitā  paricitā susamāraddhā, tiṭṭhatu, bhante, nandopanando, ahaṃ nandopanandasadisānaṃ nāgarājānaṃ  satampi sahassampi satasahassampi dameyya''nti āha.</p>
              <p>[03] nāgarājā cintesi ``pavisanto tāva me na diṭṭho, nikkhamanakāle dāni naṃ dāṭhantare  pakkhipitvā saṅkhādissāmī''ti cintetvā nikkhama bhante, mā maṃ antokucchiyaṃ aparāparaṃ  caṅkamanto bādhayitthāti āha. thero nikkhamitvā bahi aṭṭhāsi. nāgarājā ayaṃ soti  disvā nāsavātaṃ vissajji. thero catutthaṃ jhānaṃ samāpajji. lomakūpampissa vāto  cāletuṃ nāsakkhi. avasesā bhikkhū kira ādito paṭṭhāya sabbapāṭihāriyāni kātuṃ  sakkuṇeyyuṃ, imaṃ pana ṭhānaṃ patvā evaṃ khippanisantino hutvā samāpajjituṃ na  sakkhissantīti tesaṃ bhagavā nāgarājadamanaṃ nānujāni.</p>
              <p>[03] nāgarājā ^a^M2.0030^ea^ ``ahaṃ imassa samaṇassa nāsavātena lomakūpampi cāletuṃ nāsakkhiṃ,  mahiddhiko samaṇo''ti cintesi. thero attabhāvaṃ vijahitvā supaṇṇarūpaṃ abhinimminitvā  supaṇṇavātaṃ dassento nāgarājānaṃ anubandhi. nāgarājā taṃ attabhāvaṃ vijahitvā māṇavakavaṇṇaṃ  abhinimminitvā ``bhante, tumhākaṃ saraṇaṃ gacchāmī''ti vadanto therassa pāde vandi.  thero ``satthā, nanda, āgato, ehi gamissāmā''ti nāgarājānaṃ damayitvā nibbisaṃ  katvā gahetvā bhagavato santikaṃ agamāsi. nāgarājā bhagavantaṃ vanditvā ``bhante,  tumhākaṃ saraṇaṃ gacchāmī''ti āha. bhagavā ``sukhī hohi, nāgarājā''ti vatvā bhikkhusaṅghaparivuto  anāthapiṇḍikassa nivesanaṃ agamāsi.</p>
              <p>[03] anāthapiṇḍiko ``kiṃ, bhante, atidivā āgatatthā''ti āha. moggallānassa ca nandopanandassa  ca saṅgāmo ahosīti. kassa, bhante, jayo, kassa parājayoti. moggallānassa jayo, nandassa  parājayoti. anāthapiṇḍiko ``adhivāsetu me, bhante, bhagavā sattāhaṃ ^a^V2.0029^ea^ ekapaṭipāṭiyā  bhattaṃ, sattāhaṃ therassa sakkāraṃ karissāmī''ti vatvā sattāhaṃ buddhapamukhānaṃ pañcannaṃ  bhikkhusatānaṃ mahāsakkāraṃ akāsi. iti imaṃ imasmiṃ nandopanandadamane kataṃ mahantaṃ  attabhāvaṃ sandhāyetaṃ vuttaṃ ``yadā mahantaṃ attabhāvaṃ karoti, tadā mahantaṃ hoti mahāmoggallānattherassa  viyā''ti. evaṃ vuttepi bhikkhū upādiṇṇakaṃ nissāya anupādiṇṇakameva vaḍḍhatīti  āhaṃsu. ayameva cettha yutti.</p>
              <p>[03] so evaṃ katvā na kevalaṃ candimasūriye parāmasati. sace icchati pādakathalikaṃ katvā  pāde ṭhapeti, pīṭhaṃ katvā nisīdati, mañcaṃ katvā nipajjati, apassenaphalakaṃ katvā  apassayati. yathā ca eko, evaṃ aparopi. anekesupi hi bhikkhusatasahassesu evaṃ  karontesu tesañca ekamekassa tatheva ijjhati. candimasūriyānañca gamanampi ālokakaraṇampi  tatheva hoti. yathā hi pātisahassesu udakapūresu sabbapātīsu ca candamaṇḍalāni dissanti.  pākatikameva ca candassa gamanaṃ ālokakaraṇañca hoti. tathūpamametaṃ pāṭihāriyaṃ. </p>
              <p>[03] 397^b^.^eb^ ^b^yāva brahmalokāpī^eb^ti brahmalokampi paricchedaṃ katvā. ^b^kāyena vasaṃ vattetī^eb^ti  tattha brahmaloke kāyena attano vasaṃ vatteti. tassattho pāḷiṃ anugantvā veditabbo.  ayañhettha pāḷi -- </p>
              <p>[02] ``yāva ^a^M2.0031^ea^ brahmalokāpi kāyena vasaṃ vattetīti. sace so iddhimā cetovasippatto  brahmalokaṃ gantukāmo hoti, dūrepi santike adhiṭṭhāti santike hotūti, santike  hoti. santikepi dūre adhiṭṭhāti dūre hotūti, dūre hoti. bahukampi thokanti  adhiṭṭhāti thokaṃ hotūti, thokaṃ hoti. thokampi bahukanti adhiṭṭhāti bahukaṃ hotūti,  bahukaṃ hoti. dibbena cakkhunā tassa brahmuno rūpaṃ passati. dibbāya sotadhātuyā  tassa brahmuno saddaṃ suṇāti. cetopariyañāṇena tassa brahmuno cittaṃ pajānāti. sace  so iddhimā cetovasippatto dissamānena kāyena brahmalokaṃ gantukāmo hoti, kāyavasena  cittaṃ pariṇāmeti, kāyavasena cittaṃ adhiṭṭhāti, kāyavasena cittaṃ pariṇāmetvā  kāyavasena cittaṃ adhiṭṭhahitvā sukhasaññañca lahusaññañca okkamitvā dissamānena kāyena  brahmalokaṃ gacchati. sace so iddhimā cetovasippatto adissamānena kāyena brahmalokaṃ  gantukāmo hoti, cittavasena kāyaṃ pariṇāmeti, cittavasena ^a^V2.0030^ea^ kāyaṃ adhiṭṭhāti.  cittavasena kāyaṃ pariṇāmetvā cittavasena kāyaṃ adhiṭṭhahitvā sukhasaññañca lahusaññañca  okkamitvā adissamānena kāyena brahmalokaṃ gacchati. so tassa brahmuno purato rūpaṃ  abhinimmināti manomayaṃ sabbaṅgapañcaṅgiṃ ahīnindriyaṃ. sace so iddhimā caṅkamati, nimmitopi  tattha caṅkamati. sace so iddhimā tiṭṭhati, nisīdati, seyyaṃ kappeti, nimmitopi tattha  seyyaṃ kappeti. sace so iddhimā dhūmāyati, pajjalati, dhammaṃ bhāsati, pañhaṃ pucchati,  pañhaṃ puṭṭho vissajjeti, nimmitopi tattha pañhaṃ puṭṭho vissajjeti. sace so iddhimā  tena brahmunā saddhiṃ santiṭṭhati, sallapati, sākacchaṃ samāpajjati, nimmitopi tattha tena  brahmunā saddhiṃ santiṭṭhati, sallapati, sākacchaṃ samāpajjati. yaṃ yadeva hi so iddhimā  karoti, taṃ tadeva nimmito karotī''ti (paṭi0 ma0 3.12).</p>
              <p>[03] tattha ^a^M2.0032^ea^ ^b^dūrepi santike adhiṭṭhātī^eb^ti pādakajjhānato vuṭṭhāya dūre devalokaṃ  vā brahmalokaṃ vā āvajjati santike hotūti. āvajjitvā parikammaṃ katvā puna  samāpajjitvā ñāṇena adhiṭṭhāti santike hotūti, santike hoti. esa nayo sesapadesupi.</p>
              <p>[03] tattha ko dūraṃ gahetvā santikaṃ akāsīti? bhagavā. bhagavā hi yamakapāṭihāriyāvasāne  devalokaṃ gacchanto yugandharañca sineruñca santike katvā pathavītalato ekapādaṃ yugandhare  patiṭṭhapetvā dutiyaṃ sinerumatthake ṭhapesi. añño ko akāsi? mahāmoggallānatthero.  thero hi sāvatthito bhattakiccaṃ katvā nikkhantaṃ dvādasayojanikaṃ parisaṃ tiṃsayojanaṃ  saṅkassanagaramaggaṃ saṅkhipitvā taṅkhaṇaññeva sampāpesi.</p>
              <p>[03] apica tambapaṇṇidīpe ^b^cūḷasamuddatthero^eb^pi akāsi. dubbhikkhasamaye kira therassa  santikaṃ pātova satta bhikkhusatāni āgamaṃsu. thero ``mahā bhikkhusaṅgho kuhiṃ bhikkhācāro  bhavissatī''ti cintento sakalatambapaṇṇidīpe adisvā ``paratīre pāṭaliputte bhavissatī''ti  disvā bhikkhū pattacīvaraṃ gāhāpetvā ``ethāvuso, bhikkhācāraṃ gamissāmā''ti pathaviṃ  saṅkhipitvā pāṭaliputtaṃ gato. bhikkhū ``kataraṃ, bhante, imaṃ nagara''nti pucchiṃsu.  pāṭaliputtaṃ, āvusoti. pāṭaliputtaṃ nāma dūre bhanteti. āvuso, mahallakattherā  nāma dūrepi gahetvā santike karontīti. mahāsamuddo kuhiṃ, bhanteti? nanu,  āvuso, antarā ekaṃ nīlamātikaṃ atikkamitvā ^a^V2.0031^ea^ āgatatthāti? āma, bhante. mahāsamuddo  pana mahantoti. āvuso, mahallakattherā nāma mahantampi khuddakaṃ karontīti.</p>
              <p>[03] yathā cāyaṃ, evaṃ ^b^tissadattatthero^eb^pi sāyanhasamaye nhāyitvā katuttarāsaṅgo mahābodhiṃ  vandissāmīti citte uppanne santike akāsi.</p>
              <p>[03] santikaṃ pana gahetvā ko dūramakāsīti? bhagavā. bhagavā hi attano ca aṅgulimālassa  (ma0 ni0 2.348) ca antaraṃ santikampi dūramakāsīti.</p>
              <p>[03] atha ko bahukaṃ thokaṃ akāsīti? ^b^mahākassapatthero^eb^. rājagahe kira nakkhattadivase  pañcasatā kumāriyo candapūve gahetvā nakkhattakīḷanatthāya gacchantiyo bhagavantaṃ disvā  kiñci nādaṃsu. pacchato āgacchantaṃ pana theraṃ disvā amhākaṃ thero eti pūvaṃ dassāmāti  sabbā pūve ^a^M2.0033^ea^ gahetvā theraṃ upasaṅkamiṃsu. thero pattaṃ nīharitvā sabbaṃ  ekapattapūramattamakāsi. bhagavā theraṃ āgamayamāno purato nisīdi. thero āharitvā  bhagavato adāsi.</p>
              <p>[03] ^b^illisaseṭṭhivatthusmiṃ^eb^ pana ^b^mahāmoggallānatthero^eb^ thokaṃ bahukamakāsi, ^b^kākavaliyavatthusmiñca^eb^  bhagavā. mahākassapatthero kira sattāhaṃ samāpattiyā vītināmetvā daliddasaṅgahaṃ karonto  kākavaliyassa nāma duggatamanussassa gharadvāre aṭṭhāsi. tassa jāyā theraṃ disvā patino  pakkaṃ aloṇambilayāguṃ patte ākiri. thero taṃ gahetvā bhagavato hatthe ṭhapesi. bhagavā  mahābhikkhusaṅghassa pahonakaṃ katvā adhiṭṭhāsi. ekapattena ābhatā sabbesaṃ pahosi. kākavaliyopi  sattame divase seṭṭhiṭṭhānaṃ alatthāti.</p>
              <p>[03] na kevalañca thokassa bahukaraṇaṃ, madhuraṃ amadhuraṃ, amadhuraṃ madhurantiādīsupi yaṃ yaṃ  icchati, sabbaṃ iddhimato ijjhati. tathā hi ^b^mahāanuḷatthero^eb^ nāma sambahule bhikkhū  piṇḍāya caritvā sukkhabhattameva labhitvā gaṅgātīre nisīditvā paribhuñjamāne disvā  gaṅgāya udakaṃ sappimaṇḍanti adhiṭṭhahitvā sāmaṇerānaṃ saññaṃ adāsi. te thālakehi  āharitvā bhikkhusaṅghassa adaṃsu. sabbe madhurena sappimaṇḍena bhuñjiṃsūti.</p>
              <p>[03] ^b^dibbena^eb^ ^a^V2.0032^ea^ ^b^cakkhunā^eb^ti idheva ṭhito ālokaṃ vaḍḍhetvā tassa brahmuno rūpaṃ passati. idheva  ca ṭhito sabbaṃ tassa bhāsato saddaṃ suṇāti. cittaṃ pajānāti. ^b^kāyavasena cittaṃ pariṇāmetī^eb^ti  karajakāyassa vasena cittaṃ pariṇāmeti. pādakajjhānacittaṃ gahetvā kāye āropeti.  kāyānugatikaṃ karoti dandhagamanaṃ. kāyagamanaṃ hi dandhaṃ hoti. ^b^sukhasaññañca lahusaññañca  okkamatī^eb^ti pādakajjhānārammaṇena iddhicittena sahajātaṃ sukhasaññañca lahusaññañca okkamati  pavisati phasseti sampāpuṇāti. ^b^sukhasaññā^eb^ nāma upekkhāsampayuttasaññā. upekkhā  hi santaṃ sukhanti vuttā. sāyeva ca saññā nīvaraṇehi ceva vitakkādīhi paccanīkehi  ca vimuttattā ^b^lahusaññā^eb^tipi veditabbā. taṃ okkantassa panassa karajakāyopi tūlapicu  viya sallahuko hoti. so evaṃ vāyukkhittatūlapicunā ^a^M2.0034^ea^ viya sallahukena  dissamānena kāyena brahmalokaṃ gacchati. evaṃ gacchanto ca sace icchati pathavīkasiṇavasena  ākāse maggaṃ nimminitvā padasā gacchati. sace icchati vāyokasiṇavasena vāyuṃ  adhiṭṭhahitvā tūlapicu viya vāyunā gacchati. apica gantukāmatā eva ettha pamāṇaṃ. ``sati  hi gantukāmatāya'' evaṃ katacittādhiṭṭhāno adhiṭṭhānavegukkhittova so issāsakhittasaro  viya dissamāno gacchati.</p>
              <p>[03] ^b^cittavasena kāyaṃ pariṇāmetī^eb^ti kāyaṃ gahetvā citte āropeti. cittānugatikaṃ  karoti sīghagamanaṃ. cittagamanaṃ hi sīghaṃ hoti. ^b^sukhasaññañca lahusaññañca okkamatī^eb^ti  rūpakāyārammaṇena iddhicittena sahajātaṃ sukhasaññañca lahusaññañca okkamatīti. sesaṃ vuttanayeneva  veditabbaṃ. idaṃ pana cittagamanameva hoti. evaṃ adissamānena kāyena gacchanto panāyaṃ  kiṃ tassa adhiṭṭhānacittassa uppādakkhaṇe gacchati, udāhu ṭhitikkhaṇe bhaṅgakkhaṇe vāti vutte  tīsupi khaṇesu gacchatīti thero āha. kiṃ pana so sayaṃ gacchati nimmitaṃ pesetīti.  yathāruci karoti. idha panassa sayaṃ gamanameva āgataṃ. </p>
              <p>[01] ^b^manomaya^eb^nti adhiṭṭhānamanena nimmitattā manomayaṃ. ^b^ahīnindriya^eb^nti idaṃ cakkhusotādīnaṃ  saṇṭhānavasena vuttaṃ. nimmitarūpe pana pasādo nāma natthi. sace iddhimā caṅkamati nimmitopi  tattha caṅkamatītiādi sabbaṃ sāvakanimmitaṃ sandhāya vuttaṃ. buddhanimmito pana yaṃ yaṃ  bhagavā karoti, taṃ tampi karoti. bhagavato rucivasena aññampi karotīti. ettha  ca yaṃ so iddhimā idheva ṭhito dibbena cakkhunā rūpaṃ passati, dibbāya sotadhātuyā  saddaṃ suṇāti, cetopariyañāṇena ^a^V2.0033^ea^ cittaṃ pajānāti, na ettāvatā kāyena vasaṃ vatteti.  yampi so idheva ṭhito tena brahmunā saddhiṃ santiṭṭhati sallapati sākacchaṃ samāpajjati,  ettāvatāpi na kāyena vasaṃ vatteti. yampissa dūrepi santike adhiṭṭhātītiādikaṃ  adhiṭṭhānaṃ, ettāvatāpi na kāyena vasaṃ vatteti. yampi so dissamānena vā adissamānena  vā kāyena brahmalokaṃ gacchati, ettāvatāpi na kāyena vasaṃ vatteti. yañca kho so  tassa brahmuno purato rūpaṃ abhinimminātītiādinā nayena ^a^M2.0035^ea^ vuttavidhānaṃ  āpajjati, ettāvatā kāyena vasaṃ vatteti nāmaṃ. sesaṃ panettha kāyena vasaṃ vattanāya  pubbabhāgadassanatthaṃ vuttanti ayaṃ tāva adhiṭṭhānā iddhi. </p>
              <p>[03] 398^b^.^eb^ ^b^vikubbanāya^eb^ pana manomayāya ca idaṃ nānākaraṇaṃ. vikubbanaṃ tāva karontena  ``so pakativaṇṇaṃ vijahitvā kumārakavaṇṇaṃ vā dasseti, nāgavaṇṇaṃ vā dasseti,  supaṇṇavaṇṇaṃ vā dasseti, asuravaṇṇaṃ vā dasseti, indavaṇṇaṃ vā dasseti, devavaṇṇaṃ  vā dasseti, brahmavaṇṇaṃ vā dasseti, samuddavaṇṇaṃ vā dasseti, pabbatavaṇṇaṃ vā dasseti,  sīhavaṇṇaṃ vā dasseti, byagghavaṇṇaṃ vā dasseti, dīpivaṇṇaṃ vā dasseti, hatthimpi  dasseti, assampi dasseti, rathampi dasseti, pattimpi dasseti, vividhampi senābyūhaṃ  dassetī''ti (paṭi0 ma0 3.13) evaṃ vuttesu kumārakavaṇṇādīsu yaṃ yaṃ ākaṅkhati,  taṃ taṃ adhiṭṭhātabbaṃ. adhiṭṭhahantena ca pathavīkasiṇādīsu aññatarārammaṇato abhiññāpādakajjhānato  vuṭṭhāya attano kumārakavaṇṇo āvajjitabbo. āvajjitvā parikammāvasāne puna samāpajjitvā  vuṭṭhāya evarūpo nāma kumārako homīti adhiṭṭhātabbaṃ. saha adhiṭṭhānacittena kumārako  hoti devadatto viya (cūḷava0 333). esa nayo sabbattha.</p>
              <p>[03] ^b^hatthimpi dassetī^eb^tiādi panettha bahiddhāpi hatthiādidassanavasena vuttaṃ. tattha hatthī  homīti anadhiṭṭhahitvā hatthī hotūti adhiṭṭhātabbaṃ, assādīsupi eseva nayoti. ayaṃ  vikubbanā iddhi. </p>
              <p>[03] 399^b^.^eb^ ^b^manomayaṃ^eb^ kātukāmo pana pādakajjhānato vuṭṭhāya kāyaṃ tāva āvajjitvā vuttanayeneva  susiro hotūti adhiṭṭhāti, susiro hoti. athassa abbhantare aññaṃ kāyaṃ āvajjitvā  parikammaṃ katvā vuttanayeneva adhiṭṭhāti, tassa abbhantare añño kāyo hotūti.  so taṃ muñjamhā īsikaṃ viya kosiyā asiṃ viya karaṇḍāya  ahiṃ viya ca abbāhati ^a^V2.0034^ea^.  tena vuttaṃ ``idha bhikkhu imamhā kāyā aññaṃ kāyaṃ abhinimmināti rūpiṃ manomayaṃ  sabbaṅgapaccaṅgiṃ ahīnindriyaṃ. seyyathāpi puriso muñjamhā īsikaṃ pavāheyya, tassa  evamassa ayaṃ muñjo ayaṃ īsikā ^a^M2.0036^ea^, añño muñjo aññā īsikā, muñjamhātveva  īsikā pavāḷhā''tiādi (paṭi0 ma0 3.14). ettha ca yathā īsikādayo muñjādīhi  sadisā honti, evaṃ manomayarūpaṃ iddhimatāsadisameva hotīti dassanatthaṃ etā upamā vuttāti.  ayaṃ manomayā iddhi. </p>
              <p>[06] iti sādhujanapāmojjatthāya kate visuddhimagge </p>
              <p>[06] iddhividhaniddeso nāma </p>
              <p>[06] dvādasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 13. abhiññāniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> dibbasotadhātukathā </h3n>
            <h4>
              <h4n> </h4n>
              <p>[03] 400^b^.^eb^ idāni ^a^M2.0037^ea^ ^a^V2.0035^ea^ dibbasotadhātuyā niddesakkamo anuppatto. tattha tato parāsu  ca tīsu abhiññāsu ^b^so evaṃ samāhite citte^eb^tiādīnaṃ (dī0 ni0 1.240  ādayo) attho vuttanayeneva veditabbo. sabbattha pana visesamattameva vaṇṇayissāma. tatra  ^b^dibbāya sotadhātuyā^eb^ti ettha dibbasadisattā dibbā. devānaṃ hi sucaritakammanibbattā  pittasemharuhirādīhi apalibuddhā upakkilesavimuttatāya dūrepi ārammaṇaṃ sampaṭicchanasamatthā  dibbapasādasotadhātu hoti. ayañcāpi imassa bhikkhuno vīriyabhāvanābalanibbattā ñāṇasotadhātu  tādisāyevāti dibbasadisattā dibbā. apica dibbavihāravasena paṭiladdhattā attanā  ca dibbavihārasannissitattāpi dibbā. savanaṭṭhena nijjīvaṭṭhena ca sotadhātu. sotadhātukiccakaraṇena  ca sotadhātu viyātipi sotadhātu. tāya dibbāya sotadhātuyā.</p>
              <p>[03] ^b^visuddhāyā^eb^ti parisuddhāya nirupakkilesāya. ^b^atikkantamānusikāyā^eb^ti manussūpacāraṃ  atikkamitvā saddasavanena mānusikaṃ maṃsasotadhātuṃ atikkantāya vītivattitvā ṭhitāya.  ^b^ubho sadde suṇātī^eb^ti dve sadde suṇāti. katame dve? dibbe ca mānuse ca, devānañca  manussānañca saddeti vuttaṃ hoti. etena padesapariyādānaṃ veditabbaṃ. ^b^ye dūre  santike cā^eb^ti ye saddā dūre paracakkavāḷepi ye ca santike antamaso sadehasannissitapāṇakasaddāpi,  te suṇātīti vuttaṃ hoti. etena nippadesapariyādānaṃ veditabbaṃ. </p>
              <p>[01] kathaṃ panāyaṃ uppādetabbāti? tena bhikkhunā abhiññāpādakajjhānaṃ samāpajjitvā vuṭṭhāya  parikammasamādhicittena paṭhamataraṃ pakatisotapathe dūre oḷāriko araññe sīhādīnaṃ  saddo āvajjitabbo. vihāre ghaṇḍisaddo, bherisaddo, saṅkhasaddo, sāmaṇeradaharabhikkhūnaṃ sabbathāmena  sajjhāyantānaṃ ^a^V2.0036^ea^ sajjhāyanasaddo, pakatikathaṃ kathentānaṃ ``kiṃ bhante, kimāvuso''tiādisaddo,  sakuṇasaddo, vātasaddo, padasaddo, pakkuthitaudakassa ^a^M2.0038^ea^ cicciṭāyanasaddo, ātape  sussamānatālapaṇṇasaddo, kunthakipillikādisaddoti evaṃ sabboḷārikato pabhuti yathākkamena  sukhumasaddā āvajjitabbā. tena puratthimāya disāya saddānaṃ saddanimittaṃ manasikātabbaṃ.  pacchimāya, uttarāya, dakkhiṇāya, heṭṭhimāya, uparimāya disāya, puratthimāya anudisāya,  pacchimāya, uttarāya, dakkhiṇāya anudisāya saddānaṃ saddanimittaṃ manasikātabbaṃ. oḷārikānampi  sukhumānampi saddānaṃ saddanimittaṃ manasikātabbaṃ. tassa te saddā pākatikacittassāpi  pākaṭā honti. parikammasamādhicittassa pana ativiya pākaṭā.</p>
              <p>[03] tassevaṃ saddanimittaṃ manasikaroto idāni dibbasotadhātu uppajjissatīti tesu saddesu  aññataraṃ ārammaṇaṃ katvā manodvārāvajjanaṃ uppajjati. tasmiṃ niruddhe cattāri pañca  vā javanāni javanti, yesaṃ purimāni tīṇi cattāri vā parikammaupacārānulomagotrabhunāmakāni  kāmāvacarāni, catutthaṃ pañcamaṃ vā appanācittaṃ rūpāvacaraṃ catutthajjhānikaṃ. tattha  yaṃ tena appanācittena saddhiṃ uppannaṃ ñāṇaṃ, ayaṃ dibbasotadhātūti veditabbā.  tato paraṃ tasmiṃ sote patito hoti. taṃ thāmajātaṃ karontena ``etthantare saddaṃ suṇāmī''ti  ekaṅgulamattaṃ paricchinditvā vaḍḍhetabbaṃ. tato dvaṅgulacaturaṅgulāṭṭhaṅgulavidatthiratanāntogabbhapamukhapāsādapariveṇasaṅghārāmagocaragāmajanapadādivasena  yāva cakkavāḷaṃ tato vā bhiyyopi paricchinditvā paricchinditvā vaḍḍhetabbaṃ.</p>
              <p>[03] evaṃ adhigatābhiñño esa pādakajjhānārammaṇena phuṭṭhokāsabbhantaragatepi sadde puna pādakajjhānaṃ  asamāpajjitvāpi abhiññāñāṇena suṇātiyeva. evaṃ suṇanto ca sacepi yāva brahmalokā  saṅkhabheripaṇavādisaddehi ekakolāhalaṃ hoti, pāṭiyekkaṃ vavatthapetukāmatāya sati  ayaṃ saṅkhasaddo ayaṃ bherisaddoti vavatthapetuṃ sakkotiyevāti. </p>
              <p>[06] dibbasotadhātukathā niṭṭhitā. </p>
            </h4>
          </h3>
          <h3>
            <h3n> cetopariyañāṇakathā </h3n>
            <h4>
              <h4n> </h4n>
              <p>[03] 401^b^.^eb^ cetopariyañāṇakathāya ^a^M2.0039^ea^ ^a^V2.0037^ea^ ^b^cetopariyañāṇāyā^eb^ti ettha pariyātīti pariyaṃ,  paricchindatīti attho. cetaso pariyaṃ cetopariyaṃ. cetopariyañca taṃ ñāṇañcāti cetopariyañāṇaṃ.  tadatthāyāti vuttaṃ hoti. ^b^parasattāna^eb^nti attānaṃ ṭhapetvā sesasattānaṃ. ^b^parapuggalāna^eb^nti  idampi iminā ekatthameva. veneyyavasena pana desanāvilāsena ca byañjananānattaṃ kataṃ.  ^b^cetasā ceto^eb^ti attano cittena tesaṃ cittaṃ. ^b^paricca pajānātī^eb^ti paricchinditvā  sarāgādivasena nānappakārato jānāti.</p>
              <p>[03] kathaṃ panetaṃ ñāṇaṃ uppādetabbanti? etañhi dibbacakkhuvasena ijjhati, taṃ etassa parikammaṃ.  tasmā tena bhikkhunā ālokaṃ vaḍḍhetvā dibbena cakkhunā parassa hadayarūpaṃ nissāya  vattamānassa lohitassa vaṇṇaṃ passitvā cittaṃ pariyesitabbaṃ. yadā hi somanassacittaṃ  vattati, tadā rattaṃ nigrodhapakkasadisaṃ hoti. yadā domanassacittaṃ vattati, tadā  kāḷakaṃ jambupakkasadisaṃ. yadā upekkhācittaṃ vattati, tadā pasannatilatelasadisaṃ.  tasmā tena ``idaṃ rūpaṃ somanassindriyasamuṭṭhānaṃ, idaṃ domanassindriyasamuṭṭhānaṃ, idaṃ  upekkhindriyasamuṭṭhāna''nti parassa hadayalohitavaṇṇaṃ passitvā cittaṃ pariyesantena cetopariyañāṇaṃ  thāmagataṃ kātabbaṃ. evaṃ thāmagate hi tasmiṃ anukkamena sabbampi kāmāvacaracittaṃ  rūpāvacarārūpāvacaracittañca pajānāti cittā cittameva saṅkamanto vināpi hadayarūpadassanena.  vuttampi cetaṃ aṭṭhakathāyaṃ ``āruppe parassa cittaṃ jānitukāmo kassa hadayarūpaṃ  passati, kassindriyavikāraṃ oloketīti? na kassaci. iddhimato visayo esa yadidaṃ  yattha katthaci cittaṃ āvajjanto soḷasappabhedaṃ cittaṃ jānāti. akatābhinivesassa  pana vasena ayaṃ kathā''ti.</p>
              <p>[03] ^b^sarāgaṃ vā citta^eb^ntiādīsu pana aṭṭhavidhaṃ lobhasahagataṃ cittaṃ ^b^sarāgaṃ citta^eb^nti  veditabbaṃ. avasesaṃ catubhūmakaṃ kusalābyākataṃ cittaṃ ^b^vītarāgaṃ^eb^. dve domanassacittāni  dve vicikicchuddhaccacittānīti imāni pana cattāri cittāni imasmiṃ duke saṅgahaṃ  na gacchanti. keci pana therā tānipi saṅgaṇhanti. duvidhaṃ pana domanassacittaṃ ^b^sadosaṃ  cittaṃ^eb^ nāma. sabbampi catubhūmakaṃ ^a^V2.0038^ea^ kusalābyākataṃ ^b^vītadosaṃ^eb^. sesāni dasākusalacittāni  imasmiṃ duke saṅgahaṃ na gacchanti. keci pana therā tānipi saṅgaṇhanti.</p>
              <p>[03] ^b^samohaṃ^eb^ ^a^M2.0040^ea^ ^b^vītamoha^eb^nti ettha pana pāṭipuggalikanayena vicikicchuddhaccasahagatadvayameva  ^b^samohaṃ,^eb^ mohassa pana sabbākusalesu sambhavato dvādasavidhampi akusalacittaṃ ^b^samohaṃ  citta^eb^nti veditabbaṃ. avasesaṃ ^b^vītamohaṃ^eb^. thinamiddhānugataṃ pana ^b^saṃkhittaṃ^eb^.  uddhaccānugataṃ ^b^vikkhittaṃ^eb^. rūpāvacarārūpāvacaraṃ ^b^mahaggataṃ^eb^. avasesaṃ ^b^amahaggataṃ^eb^.  sabbampi tebhūmakaṃ ^b^sauttaraṃ^eb^. lokuttaraṃ ^b^anuttaraṃ^eb^. upacārappattaṃ appanāppattañca  ^b^samāhitaṃ^eb^. ubhayamappattaṃ ^b^asamāhitaṃ^eb^. tadaṅgavikkhambhanasamucchedapaṭipassaddhinissaraṇavimuttippattaṃ  ^b^vimuttaṃ^eb^. pañcavidhampi etaṃ vimuttimappattaṃ ^b^avimutta^eb^nti veditabbaṃ.  iti cetopariyañāṇalābhī bhikkhu sabbappakārampi idaṃ sarāgaṃ vā cittaṃ...pe0... avimuttaṃ  vā cittaṃ avimuttaṃ cittanti pajānātīti. </p>
              <p>[06] cetopariyañāṇakathā niṭṭhitā. </p>
            </h4>
          </h3>
          <h3>
            <h3n> pubbenivāsānussatiñāṇakathā </h3n>
            <h4>
              <h4n> </h4n>
              <p>[03] 402^b^.^eb^ pubbenivāsānussatiñāṇakathāyaṃ ^b^pubbenivāsānussatiñāṇāyā^eb^ti (dī0 ni0  1.244) pubbenivāsānussatimhi yaṃ ñāṇaṃ, tadatthāya. ^b^pubbenivāso^eb^ti pubbe  atītajātīsu nivutthakkhandhā. ^b^nivutthā^eb^ti ajjhāvutthā anubhūtā attano santāne  uppajjitvā niruddhā. nivutthadhammā vā. ^b^nivutthā^eb^ti gocaranivāsena nivutthā  attano viññāṇena viññātā paricchinnā, paraviññāṇaviññātāpi vā chinnavaṭumakānussaraṇādīsu,  te buddhānaṃyeva labbhanti. ^b^pubbenivāsānussatī^eb^ti yāya satiyā pubbenivāsaṃ anussarati,  sā pubbenivāsānussati. ^b^ñāṇa^eb^nti tāya satiyā sampayuttañāṇaṃ. evamimassa pubbenivāsānussatiñāṇassa  atthāya pubbenivāsānussatiñāṇāya etassa ñāṇassa adhigamāya pattiyāti vuttaṃ hoti.</p>
              <p>[03] ^b^anekavihita^eb^nti anekavidhaṃ, anekehi vā pakārehi pavattitaṃ, saṃvaṇṇitanti  attho. ^b^pubbenivāsa^eb^nti samanantarātītabhavaṃ ādiṃ katvā tattha tattha nivutthasantānaṃ.  ^b^anussaratī^eb^ti khandhapaṭipāṭivasena ^a^V2.0039^ea^ cutipaṭisandhivasena vā anugantvā anugantvā sarati.  imañhi pubbenivāsaṃ cha janā anussaranti -- titthiyā, pakatisāvakā, mahāsāvakā,  aggasāvakā, paccekabuddhā, buddhāti. </p>
              <p>[01] tattha ^a^M2.0041^ea^ ^b^titthiyā^eb^ cattālīsaṃyeva kappe anussaranti, na tato paraṃ.  kasmā, dubbalapaññattā. tesañhi nāmarūpaparicchedavirahitattā dubbalā paññā hoti.  ^b^pakatisāvakā^eb^ kappasatampi kappasahassampi anussarantiyeva, balavapaññattā. ^b^asītimahāsāvakā^eb^  satasahassakappe anussaranti. ^b^dve aggasāvakā^eb^ ekaṃ asaṅkhyeyyaṃ satasahassañca. ^b^paccekabuddhā^eb^  dve asaṅkhyeyyāni satasahassañca. ettako hi etesaṃ abhinīhāro. ^b^buddhānaṃ^eb^ pana paricchedo  nāma natthi.</p>
              <p>[03] titthiyā ca khandhapaṭipāṭimeva saranti, paṭipāṭiṃ muñcitvā cutipaṭisandhivasena sarituṃ  na sakkonti. tesañhi andhānaṃ viya icchitapadesokkamanaṃ natthi. yathā pana andhā  yaṭṭhiṃ amuñcitvāva gacchanti, evaṃ te khandhānaṃ paṭipāṭiṃ amuñcitvāva saranti. pakatisāvakā  khandhapaṭipāṭiyāpi anussaranti cutipaṭisandhivasenapi saṅkamanti. tathā asītimahāsāvakā.  dvinnaṃ pana aggasāvakānaṃ khandhapaṭipāṭikiccaṃ natthi. ekassa attabhāvassa cutiṃ disvā  paṭisandhiṃ passanti, puna aparassa cutiṃ disvā paṭisandhinti evaṃ cutipaṭisandhivaseneva  saṅkamantā gacchanti. tathā paccekabuddhā.</p>
              <p>[03] buddhānaṃ pana neva khandhapaṭipāṭikiccaṃ, na cutipaṭisandhivasena saṅkamanakiccaṃ atthi. tesañhi  anekāsu kappakoṭīsu heṭṭhā vā upari vā yaṃ yaṃ ṭhānaṃ icchanti, taṃ taṃ pākaṭameva  hoti. tasmā anekāpi kappakoṭiyo peyyālapāḷiṃ viya saṃkhipitvā yaṃ yaṃ icchanti,  tatra tatreva okkamantā sīhokkantavasena gacchanti. evaṃ gacchantānañca nesaṃ ñāṇaṃ  yathā nāma katavālavedhaparicayassa sarabhaṅgasadisassa dhanuggahassa khitto saro antarā rukkhalatādīsu  asajjamāno lakkheyeva patati, na sajjati, na virajjhati, evaṃ antarantarāsu jātīsu na  sajjati, na virajjhati, asajjamānaṃ avirajjhamānaṃ icchiticchitaṭṭhānaṃyeva gaṇhāti.</p>
              <p>[03] imesu ca pana pubbenivāsaṃ anussaraṇasattesu titthiyānaṃ pubbenivāsadassanaṃ khajjupanakapabhāsadisaṃ  hutvā upaṭṭhāti. pakatisāvakānaṃ dīpappabhāsadisaṃ.  mahāsāvakānaṃ ukkāpabhāsadisaṃ ^a^V2.0040^ea^.  aggasāvakānaṃ osadhitārakappabhāsadisaṃ. paccekabuddhānaṃ candappabhāsadisaṃ. buddhānaṃ  rasmisahassapaṭimaṇḍitasaradasūriyamaṇḍalasadisaṃ hutvā upaṭṭhāti.</p>
              <p>[03] titthiyānañca ^a^M2.0042^ea^ pubbenivāsānussaraṇaṃ andhānaṃ yaṭṭhikoṭigamanaṃ viya hoti.  pakatisāvakānaṃ daṇḍakasetugamanaṃ viya. mahāsāvakānaṃ jaṅghasetugamanaṃ viya. aggasāvakānaṃ  sakaṭasetugamanaṃ viya. paccekabuddhānaṃ mahājaṅghamaggagamanaṃ viya. buddhānaṃ mahāsakaṭamaggagamanaṃ  viya.</p>
              <p>[03] imasmiṃ pana adhikāre sāvakānaṃ pubbenivāsānussaraṇaṃ adhippetaṃ. tena vuttaṃ ``anussaratīti  khandhapaṭipāṭivasena cutipaṭisandhivasena vā anugantvā anugantvā saratī''ti. </p>
              <p>[03] 403^b^.^eb^ tasmā evamanussaritukāmena ādikammikena bhikkhunā pacchābhattaṃ piṇḍapātapaṭikkantena  rahogatena paṭisallinena paṭipāṭiyā cattāri jhānāni samāpajjitvā abhiññāpādakacatutthajjhānato  vuṭṭhāya sabbapacchimā nisajjā āvajjitabbā. tato āsanapaññāpanaṃ, senāsanappavesanaṃ, pattacīvarapaṭisāmanaṃ,  bhojanakālo, gāmato āgamanakālo, gāme piṇḍāya caritakālo, gāmaṃ piṇḍāya paviṭṭhakālo,  vihārato nikkhamanakālo, cetiyaṅgaṇabodhiyaṅgaṇavandanakālo, pattadhovanakālo, pattapaṭiggahaṇakālo,  pattapaṭiggahaṇato yāva mukhadhovanā katakiccaṃ, paccūsakāle katakiccaṃ, majjhimayāme  katakiccaṃ, paṭhamayāme katakiccanti evaṃ paṭilomakkamena sakalaṃ rattindivaṃ katakiccaṃ  āvajjitabbaṃ. ettakaṃ pana pakaticittassapi pākaṭaṃ hoti. parikammasamādhicittassa  pana atipākaṭameva.</p>
              <p>[03] sace panettha kiñci na pākaṭaṃ hoti, puna pādakajjhānaṃ samāpajjitvā vuṭṭhāya āvajjitabbaṃ.  ettakena dīpe jalite viya pākaṭaṃ hoti. evaṃ paṭilomakkameneva dutiyadivasepi  tatiyacatutthapañcamadivasepi dasāhepi aḍḍhamāsepi māsepi yāva saṃvaccharāpi katakiccaṃ  āvajjitabbaṃ. eteneva upāyena dasavassāni vīsativassānīti yāva imasmiṃ bhave attano  paṭisandhi, tāva āvajjantena purimabhave cutikkhaṇe pavattitanāmarūpaṃ āvajjitabbaṃ. pahoti  hi paṇḍito bhikkhu paṭhamavāreneva paṭisandhiṃ ugghāṭetvā cutikkhaṇe nāmarūpamārammaṇaṃ kātuṃ.</p>
              <p>[03] yasmā ^a^V2.0041^ea^ pana purimabhave nāmarūpaṃ asesaṃ niruddhaṃ aññaṃ uppannaṃ, tasmā taṃ ṭhānaṃ āhundarikaṃ  andhatamamiva hoti duddasaṃ duppaññena. tenāpi ``na sakkomahaṃ ^a^M2.0043^ea^ paṭisandhiṃ  ugghāṭetvā cutikkhaṇe pavattitanāmarūpamārammaṇaṃ kātu''nti dhuranikkhepo na kātabbo.  tadeva pana pādakajjhānaṃ punappunaṃ samāpajjitabbaṃ. tato ca vuṭṭhāya vuṭṭhāya taṃ ṭhānaṃ  āvajjitabbaṃ.</p>
              <p>[03] evaṃ karonto hi seyyathāpi nāma balavā puriso kūṭāgārakaṇṇikatthāya mahārukkhaṃ  chindanto sākhāpalāsacchedanamatteneva pharasudhārāya vipannāya mahārukkhaṃ chindituṃ asakkontopi  dhuranikkhepaṃ akatvāva kammārasālaṃ gantvā tikhiṇaṃ pharasuṃ kārāpetvā puna āgantvā  chindeyya, puna vipannāya ca punapi tatheva kāretvā chindeyya. so evaṃ chindanto  chinnassa chinnassa puna chetabbābhāvato acchinnassa ca chedanato nacirasseva mahārukkhaṃ pāteyya,  evamevaṃ pādakajjhānā vuṭṭhāya pubbe āvajjitaṃ anāvajjitvā paṭisandhimeva āvajjanto  nacirasseva paṭisandhiṃ ugghāṭetvā cutikkhaṇe pavattitanāmarūpaṃ ārammaṇaṃ kareyyāti.  kaṭṭhaphālakakesohārakādīhipi ayamattho dīpetabbo.</p>
              <p>[03] tattha pacchimanisajjato pabhuti yāva paṭisandhito ārammaṇaṃ katvā pavattaṃ ñāṇaṃ pubbenivāsañāṇaṃ  nāma na hoti. taṃ pana parikammasamādhiñāṇaṃ nāma hoti. atītaṃsañāṇantipi eke  vadanti. taṃ rūpāvacaraṃ sandhāya na yujjati. yadā panassa bhikkhuno paṭisandhiṃ atikkamma  cutikkhaṇe pavattitanāmarūpaṃ ārammaṇaṃ katvā manodvārāvajjanaṃ uppajjati, tasmiñca niruddhe  tadevārammaṇaṃ katvā cattāri pañca vā javanāni javanti. sesaṃ pubbe vuttanayeneva purimāni  parikammādināmakāni kāmāvacarāni honti. pacchimaṃ rūpāvacaraṃ catutthajjhānikaṃ appanācittaṃ.  tadāssa yaṃ tena cittena saha ñāṇaṃ uppajjati, idaṃ ^b^pubbenivāsānussatiñāṇaṃ^eb^ nāma.  tena ñāṇena sampayuttāya satiyā anekavihitaṃ pubbenivāsaṃ anussarati. seyyathidaṃ,  ekampi jātiṃ dvepi jātiyo...pe0... iti sākāraṃ sauddesaṃ anekavihitaṃ pubbenivāsaṃ  anussaratīti (dī0 ni0 1.244). </p>
              <p>[03] 404^b^.^eb^ tattha ^b^ekampi jāti^eb^nti ekampi paṭisandhimūlaṃ cutipariyosānaṃ ekabhavapariyāpannaṃ  khandhasantānaṃ. esa nayo ^b^dvepi jātiyo^eb^tiādīsupi. ^b^anekepi saṃvaṭṭakappe^eb^tiādīsu  pana parihāyamāno kappo ^b^saṃvaṭṭakappo,^eb^ vaḍḍhamāno ^b^vivaṭṭakappo^eb^ti veditabbo.  tattha saṃvaṭṭena ^b^saṃvaṭṭaṭṭhāyī^eb^ ^a^M2.0044^ea^ gahito ^a^V2.0042^ea^ hoti, taṃmūlakattā. vivaṭṭena ca ^b^vivaṭṭaṭṭhāyī,^eb^  evañhi sati yāni tāni ``cattārimāni, bhikkhave, kappassa asaṅkhyeyyāni. katamāni  cattāri? saṃvaṭṭo, saṃvaṭṭaṭṭhāyī, vivaṭṭo, vivaṭṭaṭṭhāyīti (a0 ni0  4.156 thokaṃ  visadisaṃ) vuttāni, tāni pariggahitāni honti.</p>
              <p>[03] tattha tayo saṃvaṭṭā -- āposaṃvaṭṭo, tejosaṃvaṭṭo, vāyosaṃvaṭṭoti. tisso saṃvaṭṭasīmā --  ābhassarā, subhakiṇhā, vehapphalāti.</p>
              <p>[03] yadā kappo tejena saṃvaṭṭati, ābhassarato heṭṭhā agginā ḍayhati. yadā āpena saṃvaṭṭati,  subhakiṇhato heṭṭhā udakena vilīyati. yadā vāyunā saṃvaṭṭati, vehapphalato heṭṭhā  vātena viddhaṃsati. vitthārato pana sadāpi ekaṃ buddhakhettaṃ vinassati.</p>
              <p>[03] ^b^buddhakhettaṃ^eb^ nāma tividhaṃ hoti -- jātikhettaṃ, āṇākhettaṃ, visayakhettañca. tattha  ^b^jātikhettaṃ^eb^ dasasahassacakkavāḷapariyantaṃ hoti. yaṃ tathāgatassa paṭisandhigahaṇādīsu kampati.  ^b^āṇākhettaṃ^eb^ koṭisatasahassacakkavāḷapariyantaṃ, yattha ratanasuttaṃ (khu0 pā0 6.1 ādayo)  khandhaparittaṃ (cūḷava0 251; a0 ni0  4.67) dhajaggaparittaṃ (saṃ0 ni0  1.249) āṭānāṭiyaparittaṃ  (dī0 ni0 3.275 ādayo) moraparittanti (jā0 1.2.17-18) imesaṃ parittānaṃ ānubhāvo  vattati. ^b^visayakhettaṃ^eb^ anantamaparimāṇaṃ. yaṃ ``yāvatā vā pana ākaṅkheyyā''ti (a0  ni0  3.81) vuttaṃ, yattha yaṃ yaṃ tathāgato ākaṅkhati, taṃ taṃ jānāti. evametesu  tīsu buddhakhettesu ekaṃ āṇākhettaṃ vinassati. tasmiṃ pana vinassante jātikhettampi  vinaṭṭhameva hoti. vinassantañca ekatova vinassati, saṇṭhahantampi ekato saṇṭhahati. tassevaṃ  vināso ca saṇṭhahanañca veditabbaṃ. </p>
              <p>[03] 405^b^.^eb^ yasmiṃ hi samaye kappo agginā nassati, āditova kappavināsakamahāmegho vuṭṭhahitvā  koṭisatasahassacakkavāḷe ekaṃ mahāvassaṃ vassati. manussā tuṭṭhahaṭṭhā sabbabījāni nīharitvā  vapanti. sassesu pana gokhāyitakamattesu jātesu gadrabharavaṃ ravanto ekabindumpi na  vassati, tadā pacchinnaṃ pacchinnameva vassaṃ hoti. idaṃ sandhāya hi bhagavatā ``hoti  kho so, bhikkhave, samayo yaṃ bahūni vassāni bahūni vassasatāni ^a^M2.0045^ea^ bahūni vassasahassāni  bahūni ^a^V2.0043^ea^ vassasatasahassāni devo na vassatī''ti (a0 ni0  7.66) vuttaṃ. vassūpajīvino  sattā kālaṅkatvā brahmaloke nibbattanti, pupphaphalūpajīviniyo ca devatā. evaṃ  dīghe addhāne vītivatte tattha tattha udakaṃ parikkhayaṃ gacchati, athānupubbena macchakacchapāpi  kālaṅkatvā brahmaloke nibbattanti, nerayikasattāpi. tattha nerayikā sattamasūriyapātubhāve  vinassantīti eke.</p>
              <p>[03] jhānaṃ vinā natthi brahmaloke nibbatti, etesañca keci dubbhikkhapīḷitā keci abhabbā  jhānādhigamāya, te kathaṃ tattha nibbattantīti. devaloke paṭiladdhajjhānavasena. tadā  hi ``vassasatasahassassaccayena kappuṭṭhānaṃ bhavissatī''ti lokabyūhā nāma kāmāvacaradevā  muttasirā vikiṇṇakesā rudamukhā assūni hatthehi puñchamānā rattavatthanivatthā ativiya  virūpavesadhārino hutvā manussapathe vicarantā evaṃ ārocenti ``mārisā ito vassasatasahassassaccayena  kappavuṭṭhānaṃ bhavissati, ayaṃ loko vinassissati, mahāsamuddopi ussussissati, ayañca  mahāpathavī sineru ca pabbatarājā uddayhissanti vinassissanti. yāva brahmalokā lokavināso  bhavissati. mettaṃ mārisā bhāvetha, karuṇaṃ, muditaṃ, upekkhaṃ mārisā bhāvetha,  mātaraṃ upaṭṭhahatha, pitaraṃ upaṭṭhahatha, kule jeṭṭhāpacāyino hothā''ti.</p>
              <p>[03] tesaṃ vacanaṃ sutvā yebhuyyena manussā ca bhummadevatā ca saṃvegajātā aññamaññaṃ muducittā  hutvā mettādīni puññāni karitvā devaloke nibbattanti. tattha dibbasudhābhojanaṃ  bhuñjitvā vāyokasiṇe parikammaṃ katvā jhānaṃ paṭilabhanti. tadaññe pana aparāpariyavedanīyena  kammena devaloke nibbattanti. aparāpariyavedanīyakammarahito hi saṃsāre saṃsaramāno  satto nāma natthi. tepi tattha tatheva jhānaṃ paṭilabhanti. evaṃ devaloke paṭiladdhajjhānavasena  sabbepi brahmaloke nibbattantīti.</p>
              <p>[03] vassūpacchedato pana uddhaṃ dīghassa addhuno accayena dutiyo sūriyo pātubhavati. vuttampi  cetaṃ bhagavatā ``hoti kho so, bhikkhave, samayo''ti ^b^sattasūriyaṃ^eb^ (a0 ni0  7.66)  vitthāretabbaṃ. pātubhūte ca pana tasmiṃ neva ^a^M2.0046^ea^ rattiparicchedo, na divāparicchedo  paññāyati. eko sūriyo uṭṭheti, eko atthaṃ gacchati. avicchinnasūriyasantāpova  loko hoti. yathā ca pakatisūriye sūriyadevaputto hoti, evaṃ kappavināsakasūriye  natthi. tattha pakatisūriye ^a^V2.0044^ea^ vattamāne ākāse valāhakāpi dhūmasikhāpi caranti.  kappavināsakasūriye vattamāne vigatadhūmavalāhakaṃ ādāsamaṇḍalaṃ viya nimmalaṃ nabhaṃ hoti.  ṭhapetvā pañca mahānadiyo sesakunnadīādīsu udakaṃ sussati.</p>
              <p>[03] tatopi dīghassa addhuno accayena tatiyo sūriyo pātubhavati. yassa pātubhāvā mahānadiyopi  sussanti.</p>
              <p>[03] tatopi dīghassa addhuno accayena catuttho sūriyo pātubhavati. yassa pātubhāvā himavati  mahānadīnaṃ pabhavā ``sīhapapāto haṃsapātano kaṇṇamuṇḍako rathakāradaho anotattadaho  chaddantadaho kuṇāladaho''ti ime satta mahāsarā sussanti.</p>
              <p>[03] tatopi dīghassa addhuno accayena pañcamo sūriyo pātubhavati. yassa pātubhāvā anupubbena  mahāsamudde aṅgulipabbatemanamattampi udakaṃ na saṇṭhāti.</p>
              <p>[03] tatopi dīghassa addhuno accayena chaṭṭho sūriyo pātubhavati. yassa pātubhāvā sakalacakkavāḷaṃ  ekadhūmaṃ hoti. pariyādiṇṇasinehaṃ dhūmena. yathā cidaṃ, evaṃ koṭisatasahassacakkavāḷānipi.</p>
              <p>[03] tatopi dīghassa addhuno accayena sattamo sūriyo pātubhavati. yassa pātubhāvā sakalacakkavāḷaṃ  ekajālaṃ hoti saddhiṃ koṭisatasahassacakkavāḷehi. yojanasatikādibhedāni sinerukūṭānipi  palujjitvā ākāseyeva antaradhāyanti. sā aggijālā uṭṭhahitvā cātumahārājike  gaṇhāti. tattha kanakavimānaratanavimānamaṇivimānāni jhāpetvā tāvatiṃsabhavanaṃ gaṇhāti.  eteneva upāyena yāva paṭhamajjhānabhūmiṃ gaṇhāti. tattha tayopi brahmaloke jhāpetvā ābhassare  āhacca tiṭṭhati. sā yāva aṇumattampi saṅkhāragataṃ atthi, tāva na nibbāyati. sabbasaṅkhāraparikkhayā  pana sappitelajhāpanaggisikhā viya chārikampi ^a^M2.0047^ea^ anavasesetvā nibbāyati.  heṭṭhāākāsena saha upariākāso eko hoti mahandhakāro. </p>
              <p>[03] 406^b^.^eb^ atha dīghassa addhuno accayena mahāmegho uṭṭhahitvā paṭhamaṃ  sukhumaṃ sukhumaṃ vassati ^a^V2.0045^ea^.  anupubbena kumudanāḷayaṭṭhimusalatālakkhandhādippamāṇāhi dhārāhi vassanto koṭisatasahassacakkavāḷesu  sabbaṃ daḍḍhaṭṭhānaṃ pūretvā antaradhāyati. taṃ udakaṃ heṭṭhā ca tiriyañca vāto samuṭṭhahitvā  ghanaṃ karoti parivaṭumaṃ paduminipatte udakabindusadisaṃ. kathaṃ tāva mahantaṃ udakarāsiṃ  ghanaṃ karotīti ce? vivarasampadānato. tañhissa tamhi tamhi vivaraṃ deti. taṃ evaṃ  vātena sampiṇḍiyamānaṃ ghanaṃ kariyamānaṃ parikkhayamānaṃ anupubbena heṭṭhā otarati.  otiṇṇe otiṇṇe udake brahmalokaṭṭhāne brahmalokā, upari catukāmāvacaradevalokaṭṭhāne  ca devalokā pātubhavanti.</p>
              <p>[03] purimapathaviṭṭhānaṃ otiṇṇe pana balavavātā uppajjanti. te taṃ pihitadvāre dhamakaraṇe ṭhitaudakamiva  nirassāsaṃ katvā rundhanti. madhurodakaṃ parikkhayaṃ gacchamānaṃ upari rasapathaviṃ samuṭṭhāpeti.  sā vaṇṇasampannā ceva hoti gandharasasampannā ca nirudakapāyāsassa upari paṭalaṃ viya.</p>
              <p>[03] tadā ca ābhassarabrahmaloke paṭhamatarābhinibbattā sattā āyukkhayā vā puññakkhayā vā tato  cavitvā idhūpapajjanti. te honti sayaṃpabhā antalikkhacarā. te ^b^aggaññasutte^eb^ (dī0  ni0 3.119) vuttanayena taṃ rasapathaviṃ sāyitvā taṇhābhibhūtā āluppakārakaṃ paribhuñjituṃ  upakkamanti. atha nesaṃ sayaṃpabhā antaradhāyati, andhakāro hoti. te andhakāraṃ disvā  bhāyanti. </p>
              <p>[01] tato nesaṃ bhayaṃ nāsetvā sūrabhāvaṃ janayantaṃ paripuṇṇapaṇṇāsayojanaṃ sūriyamaṇḍalaṃ pātubhavati,  te taṃ disvā ``ālokaṃ paṭilabhimhā''ti haṭṭhatuṭṭhā hutvā ``amhākaṃ bhītānaṃ bhayaṃ  nāsetvā sūrabhāvaṃ janayanto uṭṭhito, tasmā ^b^``sūriyo^eb^ hotū''ti sūriyotvevassa  nāmaṃ karonti.</p>
              <p>[03] atha ^a^M2.0048^ea^ sūriye divasaṃ ālokaṃ katvā atthaṅgate yampi ālokaṃ labhimhā,  sopi no naṭṭhoti puna bhītā honti. tesaṃ evaṃ hoti ``sādhu vatassa sace aññaṃ  ālokaṃ labheyyāmā''ti. tesaṃ cittaṃ ñatvā viya ekūnapaṇṇāsayojanaṃ ^b^candamaṇḍalaṃ^eb^  pātubhavati. te taṃ disvā bhiyyoso mattāya haṭṭhatuṭṭhā hutvā ``amhākaṃ chandaṃ ñatvā  viya uṭṭhito, tasmā ^b^cando^eb^ hotū''ti ^a^V2.0046^ea^ candotvevassa nāmaṃ karonti. evaṃ candimasūriyesu  pātubhūtesu nakkhattāni tārakarūpāni pātubhavanti. </p>
              <p>[01] tato pabhuti rattindivā paññāyanti, anukkamena ca māsaddhamāsautusaṃvaccharā. candimasūriyānaṃ  pana pātubhūtadivaseyeva sinerucakkavāḷahimavantapabbatā pātubhavanti. te ca kho apubbaṃ  acarimaṃ phagguṇapuṇṇamadivaseyeva pātubhavanti. kathaṃ? yathā nāma kaṅgubhatte paccamāne  ekappahāreneva pupphuḷakāni uṭṭhahanti. eke padesā thūpathūpā honti, eke ninnaninnā,  eke samasamā. evamevaṃ thūpathūpaṭṭhāne pabbatā honti, ninnaninnaṭṭhāne samuddā, samasamaṭṭhāne  dīpāti.</p>
              <p>[03] atha tesaṃ sattānaṃ rasapathaviṃ paribhuñjantānaṃ kamena ekacce vaṇṇavanto, ekacce dubbaṇṇā  honti. tattha vaṇṇavanto dubbaṇṇe atimaññanti. tesaṃ atimānapaccayā sāpi ^b^rasapathavī^eb^  antaradhāyati. ^b^bhūmipappaṭako^eb^ pātubhavati. atha nesaṃ teneva nayena sopi antaradhāyati.  ^b^padālatā^eb^ pātubhavati. teneva nayena sāpi antaradhāyati. akaṭṭhapāko ^b^sāli^eb^ pātubhavati  akaṇo athuso suddho sugandho taṇḍulapphalo.</p>
              <p>[03] tato nesaṃ bhājanāni uppajjanti. te sāliṃ bhājane ṭhapetvā pāsāṇapiṭṭhiyā ṭhapenti,  sayameva jālasikhā uṭṭhahitvā taṃ pacati. so hoti odano sumanajātipupphasadiso, na  tassa sūpena vā byañjanena vā karaṇīyaṃ atthi. yaṃ yaṃ rasaṃ bhuñjitukāmā honti,  taṃ taṃ rasova hoti. tesaṃ taṃ oḷārikaṃ āhāraṃ āharayataṃ tato pabhuti muttakarīsaṃ  sañjāyati. atha nesaṃ tassa nikkhamanatthāya vaṇamukhāni pabhijjanti, purisassa purisabhāvo,  itthiyāpi itthibhāvo pātubhavati.</p>
              <p>[03] tatra ^a^M2.0049^ea^ sudaṃ itthī purisaṃ, puriso ca itthiṃ ativelaṃ upanijjhāyati. tesaṃ  ativelaṃ upanijjhāyanapaccayā kāmapariḷāho uppajjati. tato ^b^methunadhammaṃ^eb^ paṭisevanti.  te asaddhammapaṭisevanapaccayā viññūhi garahiyamānā viheṭhiyamānā tassa asaddhammassa paṭicchādanahetu  ^b^agārāni^eb^ karonti. te agāraṃ ajjhāvasamānā anukkamena aññatarassa alasajātikassa  sattassa diṭṭhānugatiṃ āpajjantā sannidhiṃ karonti. tato pabhuti kaṇopi thusopi taṇḍulaṃ  pariyonandhati, lāyitaṭṭhānampi na paṭivirūhati.</p>
              <p>[03] te ^a^V2.0047^ea^ sannipatitvā anutthunanti ``pāpakā vata bho dhammā sattesu pātubhūtā, mayaṃ hi pubbe  manomayā ahumhā''ti ^b^aggaññasutte^eb^ (dī0 ni0 3.128) vuttanayena vitthāretabbaṃ.  tato mariyādaṃ ṭhapenti. atha aññataro satto aññassa bhāgaṃ adinnaṃ ādiyati. taṃ dvikkhattuṃ  paribhāsetvā tatiyavāre pāṇileṭṭudaṇḍehi paharanti. te evaṃ adinnādānagarahamusāvādadaṇḍādānesu  uppannesu sannipatitvā cintayanti ``yaṃnūna mayaṃ ekaṃ sattaṃ sammanneyyāma, yo no  sammā khīyitabbaṃ khīyeyya, garahitabbaṃ garaheyya, pabbājetabbaṃ pabbājeyya, mayaṃ panassa  sālīnaṃ bhāgaṃ anuppadassāmā''ti.</p>
              <p>[03] evaṃ katasanniṭṭhānesu pana sattesu imasmiṃ tāva kappe ayameva bhagavā bodhisattabhūto tena  samayena tesu sattesu abhirūpataro ca dassanīyataro ca mahesakkhataro ca buddhisampanno paṭibalo  niggahapaggahaṃ kātuṃ. te taṃ upasaṅkamitvā yācitvā sammanniṃsu. so tena mahājanena  sammatoti ^b^mahāsammato,^eb^ khettānaṃ adhipatīti ^b^khattiyo,^eb^ dhammena samena pare rañjetīti  ^b^rājā^eb^ti tīhi nāmehi paññāyittha. yañhi loke acchariyaṭṭhānaṃ, bodhisattova tattha  ādipurisoti evaṃ bodhisattaṃ ādiṃ katvā khattiyamaṇḍale saṇṭhite anupubbena brāhmaṇādayopi  vaṇṇā saṇṭhahiṃsu. </p>
              <p>[01] tattha kappavināsakamahāmeghato yāva jālupacchedo, idamekaṃ asaṅkhyeyyaṃ ^b^saṃvaṭṭo^eb^ti  vuccati.</p>
              <p>[03] kappavināsakajālupacchedato ^a^M2.0050^ea^ yāva koṭisatasahassacakkavāḷaparipūrako sampattimahāmegho,  idaṃ dutiyaṃ asaṅkhyeyyaṃ ^b^saṃvaṭṭaṭṭhāyī^eb^ti vuccati. </p>
              <p>[01] sampattimahāmeghato yāva candimasūriyapātubhāvo, idaṃ tatiyaṃ asaṅkhyeyyaṃ ^b^vivaṭṭo^eb^ti  vuccati.</p>
              <p>[03] candimasūriyapātubhāvato yāva puna kappavināsakamahāmegho, idaṃ catutthaṃ asaṅkhyeyyaṃ ^b^vivaṭṭaṭṭhāyī^eb^ti  vuccati. imāni cattāri asaṅkhyeyyāni eko mahākappo hoti. evaṃ tāva agginā  vināso ca saṇṭhahanañca veditabbaṃ. </p>
              <p>[03] 407^b^.^eb^ yasmiṃ pana samaye kappo udakena nassati,  āditova kappavināsakamahāmegho uṭṭhahitvāti ^a^V2.0048^ea^  pubbe vuttanayeneva vitthāretabbaṃ. ayaṃ pana viseso, yathā tattha dutiyasūriyo,  evamidha kappavināsako khārudakamahāmegho vuṭṭhāti. so ādito sukhumaṃ sukhumaṃ vassanto  anukkamena mahādhārāhi koṭisatasahassacakkavāḷānaṃ pūrento vassati. khārudakena  phuṭṭhaphuṭṭhā pathavīpabbatādayo vilīyanti, udakaṃ samantato vātehi dhāriyati. pathavito  yāva dutiyajjhānabhūmiṃ udakaṃ gaṇhāti. tattha tayopi brahmaloke vilīyāpetvā subhakiṇhe  āhacca tiṭṭhati. taṃ yāva aṇumattampi saṅkhāragataṃ atthi, tāva na vūpasammati. udakānugataṃ  pana sabbasaṅkhāragataṃ abhibhavitvā sahasā vūpasammati antaradhānaṃ gacchati. heṭṭhāākāsena saha  upariākāso eko hoti mahandhakāroti sabbaṃ vuttasadisaṃ. kevalaṃ panidha ābhassarabrahmalokaṃ  ādiṃ katvā loko pātubhavati. subhakiṇhato ca cavitvā ābhassaraṭṭhānādīsu sattā  nibbattanti.</p>
              <p>[03] tattha kappavināsakamahāmeghato yāva kappavināsakudakūpacchedo, idamekaṃ asaṅkhyeyyaṃ.  udakūpacchedato yāva sampattimahāmegho, idaṃ dutiyaṃ asaṅkhyeyyaṃ. sampattimahāmeghato...pe0...  imāni cattāri asaṅkhyeyyāni eko mahākappo hoti. evaṃ udakena vināso ca saṇṭhahanañca  veditabbaṃ. </p>
              <p>[03] 408^b^.^eb^ yasmiṃ ^a^M2.0051^ea^ samaye kappo vātena vinassati, āditova kappavināsakamahāmegho  uṭṭhahitvāti pubbe vuttanayeneva vitthāretabbaṃ. ayaṃ pana viseso, yathā tattha dutiyasūriyo,  evamidha kappavināsanatthaṃ vāto samuṭṭhāti. so paṭhamaṃ thūlarajaṃ uṭṭhāpeti. tato saṇharajaṃ  sukhumavālikaṃ thūlavālikaṃ sakkharapāsāṇādayoti yāva kūṭāgāramatte pāsāṇe visamaṭṭhāne  ṭhitamahārukkhe ca uṭṭhāpeti. te pathavito nabhamuggatā na ca puna patanti. tattheva cuṇṇavicuṇṇā  hutvā abhāvaṃ gacchanti. </p>
              <p>[01] athānukkamena heṭṭhā mahāpathaviyā vāto samuṭṭhahitvā pathaviṃ parivattetvā uddhaṃmūlaṃ katvā  ākāse khipati. yojanasatappamāṇāpi pathavippadesā dviyojanatiyojanacatuyojanapañcayojanasatappamāṇāpi  bhijjitvā vātavegena khittā ākāseyeva cuṇṇavicuṇṇā hutvā abhāvaṃ gacchanti.  cakkavāḷapabbatampi sinerupabbatampi vāto ukkhipitvā ākāse khipati. te aññamaññaṃ  abhihantvā cuṇṇavicuṇṇā hutvā vinassanti. eteneva upāyena bhummaṭṭhakavimānāni ca  ākāsaṭṭhakavimānāni ca vināsento chakāmāvacaradevaloke vināsetvā koṭisatasahassacakkavāḷāni  ^a^V2.0049^ea^ vināseti. tattha cakkavāḷā cakkavāḷehi himavantā himavantehi sinerū sinerūhi  aññamaññaṃ samāgantvā cuṇṇavicuṇṇā hutvā vinassanti. pathavito yāva tatiyajjhānabhūmiṃ  vāto gaṇhāti. tattha tayopi brahmaloke vināsetvā vehapphalaṃ āhacca tiṭṭhati.  evaṃ sabbasaṅkhāragataṃ vināsetvā sayampi vinassati. heṭṭhāākāsena saha upariākāso  eko hoti mahandhakāroti sabbaṃ vuttasadisaṃ. idha pana subhakiṇhabrahmalokaṃ ādiṃ  katvā loko pātubhavati. vehapphalato ca cavitvā subhakiṇhaṭṭhānādīsu sattā nibbattanti.</p>
              <p>[03] tattha kappavināsakamahāmeghato yāva kappavināsakavātūpacchedo, idamekaṃ asaṅkhyeyyaṃ.  vātūpacchedato yāva sampattimahāmegho, idaṃ dutiyaṃ asaṅkhyeyyaṃ...pe0... imāni cattāri  asaṅkhyeyyāni eko mahākappo hoti. evaṃ vātena vināso ca saṇṭhahanañca veditabbaṃ. </p>
              <p>[03] 409^b^.^eb^ kiṃkāraṇā ^a^M2.0052^ea^ evaṃ loko vinassati? akusalamūlakāraṇā. akusalamūlesu  hi ussannesu evaṃ loko vinassati. so ca kho rāge ussannatare agginā vinassati.  dose ussannatare udakena vinassati. keci pana dose ussannatare agginā. rāge ussannatare  udakenāti vadanti. mohe ussannatare vātena vinassati. evaṃ vinassantopi ca  nirantarameva sattavāre agginā vinassati. aṭṭhame vāre udakena. puna sattavāre agginā.  aṭṭhame vāre udakenāti evaṃ aṭṭhame aṭṭhame vāre vinassanto sattakkhattuṃ udakena vinassitvā  puna sattavāre agginā nassati. ettāvatā tesaṭṭhi kappā atītā honti. etthantare  udakena nassanavāraṃ sampattampi paṭibāhitvā laddhokāso vāto paripuṇṇacatusaṭṭhikappāyuke  subhakiṇhe viddhaṃsento lokaṃ vināseti. </p>
              <p>[03] 410^b^.^eb^ pubbenivāsaṃ anussarantopi ca kappānussaraṇako bhikkhu etesu kappesu anekepi  saṃvaṭṭakappe anekepi vivaṭṭakappe anekepi saṃvaṭṭavivaṭṭakappe anussarati. kathaṃ?  ``amutrāsi''ntiādinā (dī0 ni0 1.244) nayena.</p>
              <p>[03] tattha ^b^amutrāsi^eb^nti amumhi saṃvaṭṭakappe ahaṃ amumhi bhave vā yoniyā vā gatiyā  vā viññāṇaṭṭhitiyā vā sattāvāse vā sattanikāye vā āsiṃ. ^b^evaṃnāmo^eb^ti tisso  vā phusso vā. ^b^evaṃgotto^eb^ti kaccāno vā kassapo vā. idamassa atītabhave  attano nāmagottānussaraṇavasena ^a^V2.0050^ea^ vuttaṃ. sace pana tasmiṃ kāle attano vaṇṇasampattiṃ  vā lūkhapaṇītajīvikabhāvaṃ vā sukhadukkhabahulataṃ vā appāyukadīghāyukabhāvaṃ vā anussaritukāmo  hoti, tampi anussaratiyeva. tenāha ``evaṃvaṇṇo...pe0... evamāyupariyanto''ti.</p>
              <p>[03] tattha ^b^evaṃvaṇṇo^eb^ti odāto vā sāmo vā. ^b^evamāhāro^eb^ti sālimaṃsodanāhāro vā  pavattaphalabhojano vā. ^b^evaṃ sukhadukkhapaṭisaṃvedī^eb^ti anekappakārena kāyikacetasikānaṃ  sāmisanirāmisādippabhedānaṃ vā sukhadukkhānaṃ paṭisaṃvedī. ^b^evamāyupariyanto^eb^ti  evaṃ vassasataparimāṇāyupariyanto vā caturāsītikappasatasahassāyupariyanto vā. ^b^so  tato cuto amutra udapādi^eb^nti sohaṃ tato ^a^M2.0053^ea^ bhavato yonito gatito viññāṇaṭṭhitito  sattāvāsato sattanikāyato vā cuto puna amukasmiṃ nāma bhave yoniyā gatiyā viññāṇaṭṭhitiyā  sattāvāse sattanikāye vā udapādiṃ. ^b^tatrāpāsi^eb^nti atha tatrāpi bhave yoniyā gatiyā  viññāṇaṭṭhitiyā sattāvāse sattanikāye vā puna ahosiṃ. ^b^evaṃnāmo^eb^tiādi vuttanayameva.</p>
              <p>[03] apica yasmā ^b^amutrāsi^eb^nti idaṃ anupubbena ārohantassa yāvadicchakaṃ anussaraṇaṃ.  ^b^so tato cuto^eb^ti paṭinivattantassa paccavekkhaṇaṃ, tasmā ``idhūpapanno''ti imissā  idhūpapattiyā anantaramevassa upapattiṭṭhānaṃ sandhāya ``amutra udapādi''nti idaṃ vuttanti  veditabbaṃ. ^b^tatrāpāsi^eb^nti evamādi panassa tatra imissā upapattiyā anantare upapattiṭṭhāne  nāmagottādīnaṃ anussaraṇadassanatthaṃ vuttaṃ. ^b^so tato cuto idhūpapanno^eb^ti svāhaṃ  tato anantarūpapattiṭṭhānato cuto idha asukasmiṃ nāma khattiyakule vā brāhmaṇakule  vā nibbattoti. ^b^itī^eb^ti evaṃ. ^b^sākāraṃ sauddesa^eb^nti nāmagottavasena sauddesaṃ,  vaṇṇādivasena sākāraṃ. nāmagottena hi satto tisso kassapoti uddisīyati. vaṇṇādīhi  sāmo odātoti nānattato paññāyati. tasmā nāmagottaṃ uddeso, itare ākārā.  ^b^anekavihitaṃ pubbenivāsamanussaratī^eb^ti idaṃ uttānatthamevāti. </p>
              <p>[06] pubbenivāsānussatiñāṇakathā niṭṭhitā. </p>
            </h4>
          </h3>
          <h3>
            <h3n> cutūpapātañāṇakathā </h3n>
            <h4>
              <h4n> </h4n>
              <p>[03] 411^b^.^eb^ sattānaṃ ^a^V2.0051^ea^ cutūpapātañāṇakathāya ^b^cutūpapātañāṇāyā^eb^ti (dī0 ni0 1.247) cutiyā  ca upapāte ca ñāṇāya. yena ñāṇena sattānaṃ cuti ca upapāto ca ñāyati, tadatthaṃ dibbacakkhuñāṇatthanti  vuttaṃ hoti. ^b^cittaṃ abhinīharati abhininnāmetī^eb^ti parikammacittaṃ abhinīharati  ceva abhininnāmeti ca. ^b^so^eb^ti so katacittābhinīhāro bhikkhu. ^b^dibbenā^eb^tiādīsu  pana dibbasadisattā dibbaṃ. devatānañhi sucaritakammanibbattaṃ pittasemharuhirādīhi  apalibuddhaṃ upakkilesavimuttatāya dūrepi ārammaṇaṃ sampaṭicchanasamatthaṃ dibbaṃ pasādacakkhu  hoti. idañcāpi vīriyabhāvanābalanibbattaṃ ñāṇacakkhu ^a^M2.0054^ea^ tādisamevāti dibbasadisattā  dibbaṃ. dibbavihāravasena paṭiladdhattā attanā ca dibbavihārasannissitattāpi dibbaṃ.  ālokapariggahena mahājutikattāpi dibbaṃ. tirokuṭṭādigatarūpadassanena mahāgatikattāpi  dibbaṃ. taṃ sabbaṃ saddasatthānusāreneva veditabbaṃ.</p>
              <p>[03] dassanaṭṭhena ^b^cakkhu^eb^. cakkhukiccakaraṇena cakkhumivātipi ^b^cakkhu^eb^. cutūpapātadassanena  diṭṭhivisuddhihetuttā ^b^visuddhaṃ^eb^. yo hi cutimattameva passati, na upapātaṃ. so  ucchedadiṭṭhiṃ gaṇhāti. yo upapātamattameva passati, na cutiṃ, so navasattapātubhāvadiṭṭhiṃ  gaṇhāti. yo pana tadubhayaṃ passati, so yasmā duvidhampi taṃ diṭṭhigataṃ ativattati.  tasmāssa taṃdassanaṃ diṭṭhivisuddhihetu hoti. ubhayampi cetaṃ buddhaputtā passanti. tena  vuttaṃ ``cutūpapātadassanena diṭṭhivisuddhihetuttā visuddha''nti.</p>
              <p>[03] manussūpacāraṃ atikkamitvā rūpadassanena ^b^atikkantamānusakaṃ,^eb^ mānusakaṃ vā maṃsacakkhuṃ  atikkantattā atikkantamānusakanti veditabbaṃ. tena dibbena cakkhunā visuddhena  atikkantamānusakena. ^b^satte passatī^eb^ti manussānaṃ maṃsacakkhunā viya satte oloketi.</p>
              <p>[03] ^b^cavamāne upapajjamāne^eb^ti ettha cutikkhaṇe upapattikkhaṇe vā dibbacakkhunā daṭṭhuṃ na sakkā.  ye pana āsannacutikā idāni cavissanti, te cavamānā. ye ca gahitapaṭisandhikā  sampatinibbattāva, te upapajjamānāti adhippetā. te evarūpe cavamāne ca upapajjamāne  ca passatīti dasseti.</p>
              <p>[03] ^b^hīne^eb^ti ^a^V2.0052^ea^ mohanissandayuttattā hīnānaṃ jātikulabhogādīnaṃ vasena hīḷite ohīḷite  oññāte avaññāte. ^b^paṇīte^eb^ti amohanissandayuttattā tabbiparīte. ^b^suvaṇṇe^eb^ti  adosanissandayuttattā iṭṭhakantamanāpavaṇṇayutte. ^b^dubbaṇṇe^eb^ti dosanissandayuttattā  aniṭṭhākantāmanāpavaṇṇayutte. anabhirūpe virūpetipi attho. ^b^sugate^eb^ti sugatigate.  alobhanissandayuttattā vā aḍḍhe mahaddhane. ^b^duggate^eb^ti duggatigate. lobhanissandayuttattā  vā dalidde appannapāne.</p>
              <p>[03] ^b^yathākammupage^eb^ti yaṃ yaṃ kammaṃ upacitaṃ, tena tena upagate. tattha purimehi cavamānetiādīhi  dibbacakkhukiccaṃ vuttaṃ. iminā pana padena yathākammupagañāṇakiccaṃ. tassa ca ñāṇassa  ayamuppattikkamo, idha bhikkhu heṭṭhā nirayābhimukhaṃ ^a^M2.0055^ea^ ālokaṃ vaḍḍhetvā nerayike  satte passati mahādukkhamanubhavamāne. taṃ dassanaṃ dibbacakkhukiccameva. so evaṃ manasikaroti  ``kiṃ nu kho kammaṃ katvā ime sattā etaṃ dukkhaṃ anubhavantī''ti. athassa idaṃ  nāma katvāti taṃkammārammaṇaṃ ñāṇaṃ uppajjati. tathā uparidevalokābhimukhaṃ ālokaṃ  vaḍḍhetvā nandanavanamissakavanaphārusakavanādīsu satte passati mahāsampattiṃ anubhavamāne.  tampi dassanaṃ dibbacakkhukiccameva. so evaṃ manasikaroti ``kiṃ nu kho kammaṃ  katvā ime sattā etaṃ sampattiṃ anubhavantī''ti. athassa idaṃ nāma katvāti taṃkammārammaṇaṃ  ñāṇaṃ uppajjati. idaṃ yathākammupagañāṇaṃ nāma. imassa visuṃ parikammaṃ nāma  natthi, yathā cimassa, evaṃ anāgataṃsañāṇassāpi. dibbacakkhupādakāneva hi imāni dibbacakkhunā  saheva ijjhanti. </p>
              <p>[01] ^b^kāyaduccaritenā^eb^tiādīsu duṭṭhu caritaṃ, duṭṭhaṃ vā caritaṃ kilesapūtikattāti  duccaritaṃ. kāyena duccaritaṃ, kāyato vā uppannaṃ duccaritanti kāyaduccaritaṃ,  itaresupi eseva nayo. ^b^samannāgatā^eb^ti samaṅgībhūtā. ^b^ariyānaṃ upavādakā^eb^ti buddhapaccekabuddhasāvakānaṃ  ariyānaṃ antamaso gihisotāpannānampi anatthakāmā hutvā antimavatthunā vā guṇaparidhaṃsanena  vā upavādakā akkosakā garahakāti vuttaṃ hoti. tattha natthi imesaṃ samaṇadhammo,  assamaṇā eteti vadanto antimavatthunā upavadati. natthi imesaṃ jhānaṃ vā vimokkho vā  maggo vā phalaṃ vātiādīni vadanto guṇaparidhaṃsanavasena upavadatīti veditabbo. so ca  jānaṃ vā upavadeyya ajānaṃ vā, ubhayathāpi ariyūpavādova hoti. bhāriyaṃ kammaṃ  ānantariyasadisaṃ saggāvaraṇañca maggāvaraṇañca, satekicchaṃ pana hoti. tassa āvibhāvatthaṃ  idaṃ vatthu veditabbaṃ.</p>
              <p>[03] aññatarasmiṃ ^a^V2.0053^ea^ kira gāme eko thero ca daharabhikkhu ca piṇḍāya caranti. te paṭhamaghareyeva  uḷuṅkamattaṃ uṇhayāguṃ labhiṃsu. therassa ca kucchivāto rujjhati. so cintesi ``ayaṃ  yāgu mayhaṃ sappāyā, yāva na sītalā hoti, tāva naṃ pivāmī''ti. so manussehi  ummāratthāya āhaṭe dārukhaṇḍe nisīditvā pivi. itaro taṃ jigucchanto ``atikhuddābhibhūto  mahallako, amhākaṃ lajjitabbakaṃ akāsī''ti āha. thero ^a^M2.0056^ea^ gāme caritvā  vihāraṃ gantvā daharabhikkhuṃ āha ``atthi te, āvuso, imasmiṃ sāsane patiṭṭhā''ti?  āma, bhante, sotāpanno ahanti. tena hāvuso, uparimaggatthāya vāyāmaṃ mā akāsi.  khīṇāsavo tayā upavaditoti. so taṃ khamāpesi. tenassa taṃ kammaṃ pākatikaṃ ahosi.</p>
              <p>[03] tasmā yo aññopi ariyaṃ upavadati, tena gantvā sace attanā vuḍḍhataro hoti, ukkuṭikaṃ  nisīditvā ``ahaṃ āyasmantaṃ idañcidañca avacaṃ, taṃ me khamāhī''ti khamāpetabbo.  sace navakataro hoti, vanditvā ukkuṭikaṃ nisīditvā añjaliṃ paggahetvā ``ahaṃ,  bhante, tumhe idañcidañca avacaṃ, taṃ me khamathā''ti khamāpetabbo. sace disāpakkanto  hoti, sayaṃ vā gantvā saddhivihārikādike vā pesetvā khamāpetabbo.</p>
              <p>[03] sace ca nāpi gantuṃ, na pesetuṃ sakkā hoti, ye tasmiṃ vihāre bhikkhū vasanti,  tesaṃ santikaṃ gantvā sace navakatarā honti, ukkuṭikaṃ nisīditvā, sace vuḍḍhatarā,  vuḍḍhe vuttanayeneva paṭipajjitvā ``ahaṃ, bhante, asukaṃ nāma āyasmantaṃ idañcidañca  avacaṃ, khamatu me so āyasmā''ti vatvā khamāpetabbaṃ. sammukhā akhamantepi etadeva  kattabbaṃ.</p>
              <p>[03] sace ekacārikabhikkhu hoti, nevassa vasanaṭṭhānaṃ, na gataṭṭhānaṃ paññāyati, ekassa paṇḍitassa  bhikkhuno santikaṃ gantvā ``ahaṃ, bhante, asukaṃ nāma āyasmantaṃ idañcidañca avacaṃ,  taṃ me anussarato vippaṭisāro hoti, kiṃ karomī''ti vattabbaṃ. so vakkhati ``tumhe  mā cintayittha, thero tumhākaṃ khamati, cittaṃ vūpasamethā''ti. tenāpi ariyassa  gatadisābhimukhena añjaliṃ paggahetvā khamatūti vattabbaṃ. sace so parinibbuto hoti,  parinibbutamañcaṭṭhānaṃ gantvā yāvasivathikaṃ gantvāpi khamāpetabbaṃ. evaṃ kate neva  saggāvaraṇaṃ, na maggāvaraṇaṃ hoti, pākatikameva hotīti.</p>
              <p>[03] ^b^micchādiṭṭhikā^eb^ti ^a^V2.0054^ea^ viparītadassanā. ^b^micchādiṭṭhikammasamādānā^eb^ti micchādiṭṭhivasena  samādinnanānāvidhakammā, ye ca micchādiṭṭhimūlakesu kāyakammādīsu aññepi samādapenti.  ettha ca vacīduccaritaggahaṇeneva ariyūpavāde manoduccaritaggahaṇena ca micchādiṭṭhiyā  saṅgahitāyapi imesaṃ dvinnaṃ puna vacanaṃ ^a^M2.0057^ea^ mahāsāvajjabhāvadassanatthanti veditabbaṃ.  mahāsāvajjo hi ariyūpavādo, ānantariyasadisattā. vuttampi cetaṃ ``seyyathāpi,  sāriputta, bhikkhu sīlasampanno samādhisampanno paññāsampanno diṭṭheva dhamme aññaṃ ārādheyya,  evaṃsampadamidaṃ, sāriputta, vadāmi taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā yathābhataṃ nikkhitto, evaṃ niraye''ti (ma0 ni0 1.149). micchādiṭṭhito  ca mahāsāvajjataraṃ nāma aññaṃ natthi. yathāha ``nāhaṃ, bhikkhave, aññaṃ ekadhammampi samanupassāmi,  yaṃ evaṃ mahāsāvajjaṃ, yathayidaṃ, bhikkhave, micchādiṭṭhi. micchādiṭṭhiparamāni, bhikkhave,  vajjānī''ti (a0 ni0  1.310).</p>
              <p>[03] ^b^kāyassa bhedā^eb^ti upādiṇṇakkhandhapariccāgā. ^b^parammaraṇā^eb^ti tadanantaraṃ abhinibbattikkhandhaggahaṇe.  atha vā kāyassa bhedāti jīvitindriyassa upacchedā. parammaraṇāti cuticittato uddhaṃ.  ^b^apāya^eb^nti evamādi sabbaṃ nirayavevacanameva.</p>
              <p>[03] nirayo hi saggamokkhahetubhūtā puññasammatā ayā apetattā, sukhānaṃ vā āyassa abhāvā  ^b^apāyo^eb^. dukkhassa gati paṭisaraṇanti ^b^duggati,^eb^ dosabahulatāya vā duṭṭhena kammunā  nibbattā gatīti ^b^duggati^eb^. vivasā nipatanti ettha dukkaṭakārinoti ^b^vinipāto^eb^.  vinassantā vā ettha patanti saṃbhijjamānaṅgapaccaṅgātipi ^b^vinipāto^eb^. natthi ettha assādasaññito  ayoti ^b^nirayo^eb^.</p>
              <p>[03] atha vā ^b^apāya^eb^ggahaṇena tiracchānayoniṃ dīpeti. tiracchānayoni hi apāyo sugatito  apetattā, na duggati mahesakkhānaṃ nāgarājādīnaṃ sambhavato. ^b^duggati^eb^ggahaṇena pettivisayaṃ.  so hi apāyo ceva duggati ca, sugatito apetattā dukkhassa ca gatibhūtattā. na tu  vinipāto asurasadisaṃ avinipatitattā. ^b^vinipāta^eb^ggahaṇena asurakāyaṃ. so hi  yathāvuttena atthena apāyo ceva duggati ca sabbasamussayehi ca vinipatitattā vinipātoti  vuccati. ^b^niraya^eb^ggahaṇena ^a^V2.0055^ea^ avīciādianekappakāraṃ nirayamevāti. ^b^upapannā^eb^ti upagatā,  tattha abhinibbattāti adhippāyo. vuttavipariyāyena sukkapakkho veditabbo.</p>
              <p>[03] ayaṃ ^a^M2.0058^ea^ pana viseso, tattha sugatiggahaṇena manussagatipi saṅgayhati. saggaggahaṇena  devagatiyeva. tattha sundarā gatīti ^b^sugati^eb^. rūpādīhi visayehi suṭṭhu aggoti  ^b^saggo^eb^. so sabbopi lujjanapalujjanaṭṭhena ^b^loko^eb^ti ayaṃ vacanattho.</p>
              <p>[03] ``iti dibbena cakkhunā''tiādi sabbaṃ nigamanavacanaṃ. evaṃ dibbena cakkhunā...pe0...  passatīti ayamettha saṅkhepattho. </p>
              <p>[03] 412^b^.^eb^ evaṃ passitukāmena pana ādikammikena kulaputtena kasiṇārammaṇaṃ abhiññāpādakajjhānaṃ  sabbākārena abhinīhārakkhamaṃ katvā ``tejokasiṇaṃ, odātakasiṇaṃ, ālokakasiṇa''nti  imesu tīsu kasiṇesu aññataraṃ āsannaṃ kātabbaṃ. upacārajjhānagocaraṃ katvā vaḍḍhetvā  ṭhapetabbaṃ. na tattha appanā uppādetabbāti adhippāyo. sace hi uppādeti, pādakajjhānanissayaṃ  hoti, na parikammanissayaṃ. imesu ca pana tīsu ālokakasiṇaṃyeva seṭṭhataraṃ. tasmā  taṃ vā itaresaṃ vā aññataraṃ kasiṇaniddese vuttanayena uppādetvā upacārabhūmiyaṃyeva  ṭhatvā vaḍḍhetabbaṃ. vaḍḍhanānayopi cassa tattha vuttanayeneva veditabbo.</p>
              <p>[03] vaḍḍhitaṭṭhānassa antoyeva rūpagataṃ passitabbaṃ. rūpagataṃ passato panassa parikammassa vāro atikkamati.  tato āloko antaradhāyati. tasmiṃ antarahite rūpagatampi na dissati. athānena punappunaṃ  pādakajjhānameva pavisitvā tato vuṭṭhāya āloko pharitabbo. evaṃ anukkamena āloko  thāmagato hotīti ettha āloko hotūti yattakaṃ ṭhānaṃ paricchindati, tattha āloko  tiṭṭhatiyeva. divasampi nisīditvā passato rūpadassanaṃ hoti. rattiṃ tiṇukkāya maggapaṭipanno  cettha puriso opammaṃ.</p>
              <p>[03] eko kira rattiṃ tiṇukkāya maggaṃ paṭipajji. tassa sā tiṇukkā vijjhāyi. athassa  samavisamāni na paññāyiṃsu. so taṃ tiṇukkaṃ bhūmiyaṃ ghaṃsitvā tiṇukkā puna ujjālesi.  sā pajjalitvā purimālokato mahantataraṃ ālokaṃ akāsi. evaṃ  punappunaṃ vijjhātaṃ ^a^V2.0056^ea^  ujjālayato kamena sūriyo uṭṭhāsi. sūriye uṭṭhite ukkāya kammaṃ natthīti taṃ chaḍḍetvā  divasampi agamāsi. tattha ukkāloko viya parikammakāle kasiṇāloko. ukkāya  ^a^M2.0059^ea^ vijjhātāya samavisamānaṃ adassanaṃ viya rūpagataṃ passato parikammassa vārātikkamena  āloke antarahite rūpagatānaṃ adassanaṃ. ukkāya ghaṃsanaṃ viya punappunaṃ pavesanaṃ.  ukkāya purimālokato mahantatarālokakaraṇaṃ viya puna parikammaṃ karoto balavatarālokapharaṇaṃ.  sūriyuṭṭhānaṃ viya thāmagatālokassa yathāparicchedena ṭhānaṃ. tiṇukkaṃ chaḍḍetvā divasampi  gamanaṃ viya parittālokaṃ chaḍḍetvā thāmagatenālokena divasampi rūpadassanaṃ.</p>
              <p>[03] tattha yadā tassa bhikkhuno maṃsacakkhussa anāpāthagataṃ antokucchigataṃ hadayavatthunissitaṃ  heṭṭhāpathavītalanissitaṃ tirokuṭṭapabbatapākāragataṃ paracakkavāḷagatanti idaṃ rūpaṃ ñāṇacakkhussa  āpāthaṃ āgacchati, maṃsacakkhunā dissamānaṃ viya hoti, tadā dibbacakkhu uppannaṃ hotīti  veditabbaṃ. tadeva cettha rūpadassanasamatthaṃ, na pubbabhāgacittāni.</p>
              <p>[03] taṃ panetaṃ puthujjanassa paribandho hoti. kasmā? so hi yasmā yattha yattha āloko  hotūti adhiṭṭhāti, taṃ taṃ pathavīsamuddapabbate vinivijjhitvāpi ekālokaṃ hoti, athassa  tattha bhayānakāni yakkharakkhasādirūpāni passato bhayaṃ uppajjati. yena cittavikkhepaṃ  patvā jhānavibbhantako hoti, tasmā rūpadassane appamattena bhavitabbaṃ.</p>
              <p>[03] tatrāyaṃ dibbacakkhuno uppattikkamo. vuttappakārametaṃ rūpamārammaṇaṃ katvā manodvārāvajjane  uppajjitvā niruddhe tadeva rūpaṃ ārammaṇaṃ katvā cattāri pañca vā javanāni uppajjantīti  sabbaṃ purimanayeneva veditabbaṃ. idhāpi pubbabhāgacittāni savitakkasavicārāni kāmāvacarāni.  pariyosāne atthasādhakacittaṃ catutthajjhānikaṃ rūpāvacaraṃ. tena sahajātaṃ ñāṇaṃ sattānaṃ  cutūpapāte ñāṇantipi dibbacakkhuñāṇantipi vuccatīti. </p>
              <p>[06] cutūpapātañāṇakathā niṭṭhitā. </p>
            </h4>
          </h3>
          <h3>
            <h3n> pakiṇṇakakathā </h3n>
            <h4>
              <h4n> </h4n>
              <p>[03] 413^b^.^eb^ </p>
              <p>[21] iti ^a^V2.0057^ea^ pañcakkhandhavidū, pañca abhiññā avoca yā nātho. </p>
              <p>[22] tā ñatvā tāsu ayaṃ, pakiṇṇakakathāpi viññeyyā..</p>
              <p>[03] etāsu ^a^M2.0060^ea^ hi yadetaṃ cutūpapātañāṇasaṅkhātaṃ dibbacakkhu, tassa anāgataṃsañāṇañca  yathākammupagañāṇañcāti dvepi paribhaṇḍañāṇāni honti. iti imāni ca dve iddhividhādīni  ca pañcāti satta abhiññāñāṇāni idhāgatāni. idāni tesaṃ ārammaṇavibhāge asammohatthaṃ -- </p>
              <p>[21] ārammaṇattikā vuttā, ye cattāro mahesinā. </p>
              <p>[22] sattannamapi ñāṇānaṃ, pavattiṃ tesu dīpaye..</p>
              <p>[03] tatrāyaṃ dīpanā. cattāro hi ārammaṇattikā mahesinā vuttā. katame cattāro?  parittārammaṇattiko, maggārammaṇattiko, atītārammaṇattiko, ajjhattārammaṇattikoti  (dha0 sa0 tikamātikā 13, 16, 19, 21). </p>
              <p>[03] 414^b^.^eb^ tattha ^b^iddhividhañāṇaṃ^eb^ parittamahaggatātītānāgatapaccuppannājjhattabahiddhārammaṇavasena  sattasu ārammaṇesu pavattati. kathaṃ? tañhi yadā kāyaṃ cittasannissitaṃ katvā  adissamānena kāyena gantukāmo cittavasena kāyaṃ pariṇāmeti, mahaggatacitte samodahati  samāropeti, tadā upayogaladdhaṃ ārammaṇaṃ hotīti katvā rūpakāyārammaṇato parittārammaṇaṃ  hoti. yadā cittaṃ kāyasannissitaṃ katvā dissamānena kāyena gantukāmo kāyavasena  cittaṃ pariṇāmeti, pādakajjhānacittaṃ rūpakāye samodahati samāropeti, tadā upayogaladdhaṃ  ārammaṇaṃ hotīti katvā mahaggatacittārammaṇato mahaggatārammaṇaṃ hoti.</p>
              <p>[03] yasmā pana tadeva cittaṃ atītaṃ niruddhaṃ ārammaṇaṃ karoti, tasmā atītārammaṇaṃ hoti.  mahādhātunidhāne mahākassapattherādīnaṃ viya anāgataṃ adhiṭṭhahantānaṃ anāgatārammaṇaṃ hoti.  ^b^mahākassapatthero^eb^ kira mahādhātunidhānaṃ karonto ``anāgate aṭṭhārasavassādhikāni  dvevassasatāni ime gandhā mā sussiṃsu, pupphāni mā milāyiṃsu, dīpā mā nibbāyiṃsū''ti  ^a^V2.0058^ea^ (dha0 sa0 aṭṭha0 1434) adhiṭṭhahi. sabbaṃ tatheva ahosi. ^b^assaguttatthero^eb^ vattaniyasenāsane  bhikkhusaṅghaṃ sukkhabhattaṃ bhuñjamānaṃ disvā udakasoṇḍiṃ divase divase purebhatte dadhirasaṃ  hotūti adhiṭṭhāsi. purebhatte gahitaṃ dadhirasaṃ hoti. pacchābhatte pākatikaudakameva  (dha0 sa0 aṭṭha0 1434). kāyaṃ pana cittasannissitaṃ ^a^M2.0061^ea^ katvā adissamānena  kāyena gamanakāle paccuppannārammaṇaṃ hoti.</p>
              <p>[03] kāyavasena cittaṃ, cittavasena vā kāyaṃ pariṇāmanakāle attano kumārakavaṇṇādinimmānakāle  ca sakāyacittānaṃ ārammaṇakaraṇato ajjhattārammaṇaṃ hoti. bahiddhā hatthiassādidassanakāle  pana bahiddhārammaṇanti evaṃ tāva iddhividhañāṇassa sattasu ārammaṇesu pavatti veditabbā. </p>
              <p>[03] 415^b^.^eb^ ^b^dibbasotadhātuñāṇaṃ^eb^ parittapaccuppannājjhattabahiddhārammaṇavasena catūsu ārammaṇesu  pavattati. kathaṃ? tañhi yasmā saddaṃ ārammaṇaṃ karoti, saddo ca paritto, tasmā parittārammaṇaṃ  hoti. vijjamānaṃyeva pana saddaṃ ārammaṇaṃ katvā pavattanato paccuppannārammaṇaṃ hoti.  taṃ attano kucchisaddasavanakāle ajjhattārammaṇaṃ. paresaṃ saddasavanakāle bahiddhārammaṇanti  evaṃ dibbasotadhātuñāṇassa catūsu ārammaṇesu pavatti veditabbā. </p>
              <p>[03] 416^b^.^eb^ ^b^cetopariyañāṇaṃ^eb^ parittamahaggatāppamāṇamaggātītānāgatapaccuppannabahiddhārammaṇavasena  aṭṭhasu ārammaṇesu pavattati. kathaṃ? tañhi paresaṃ kāmāvacaracittajānanakāle parittārammaṇaṃ  hoti. rūpāvacarārūpāvacaracittajānanakāle mahaggatārammaṇaṃ hoti. maggaphalajānanakāle  appamāṇārammaṇaṃ hoti.</p>
              <p>[03] ettha ca puthujjano sotāpannassa cittaṃ na jānāti. sotāpanno vā sakadāgāmissāti  evaṃ yāva arahato netabbaṃ. arahā pana sabbesaṃ cittaṃ jānāti. aññopi ca uparimo  heṭṭhimassāti ayaṃ viseso veditabbo. maggacittārammaṇakāle maggārammaṇaṃ hoti.  yadā pana atīte sattadivasabbhantare ca anāgate sattadivasabbhantare ca paresaṃ cittaṃ jānāti,  tadā atītārammaṇaṃ anāgatārammaṇañca hoti. </p>
              <p>[01] kathaṃ ^a^V2.0059^ea^ paccuppannārammaṇaṃ hoti. paccuppannaṃ nāma tividhaṃ -- khaṇapaccuppannaṃ, santatipaccuppannaṃ,  addhāpaccuppannañca. tattha uppādaṭṭhitibhaṅgappattaṃ ^b^khaṇapaccuppannaṃ^eb^. ekadvesantativārapariyāpannaṃ  ^b^santatipaccuppannaṃ^eb^. tattha andhakāre nisīditvā ālokaṭṭhānaṃ gatassa na tāva ārammaṇaṃ  pākaṭaṃ hoti, yāva pana taṃ pākaṭaṃ hoti ^a^M2.0062^ea^, etthantare ekadvesantativārā  veditabbā. ālokaṭṭhāne vicaritvā ovarakaṃ paviṭṭhassāpi na tāva sahasā rūpaṃ pākaṭaṃ  hoti, yāva pana taṃ pākaṭaṃ hoti, etthantare ekadvesantativārā veditabbā. dūre ṭhatvā  pana rajakānaṃ hatthavikāraṃ, ghaṇḍibherīākoṭanavikārañca disvāpi na tāva saddaṃ suṇāti,  yāva pana taṃ suṇāti, etasmimpi antare ekadvesantativārā veditabbā. evaṃ tāva  ^b^majjhimabhāṇakā^eb^.</p>
              <p>[03] ^b^saṃyuttabhāṇakā^eb^ pana rūpasantati arūpasantatīti dve santatiyo vatvā udakaṃ akkamitvā  gatassa yāva tīre akkantaudakalekhā na vippasīdati, addhānato āgatassa yāva kāye usumabhāvo  na vūpasammati, ātapā āgantvā gabbhaṃ paviṭṭhassa yāva andhakārabhāvo na vigacchati, antogabbhe  kammaṭṭhānaṃ manasi karitvā divā vātapānaṃ vivaritvā olokentassa yāva akkhīnaṃ  phandanabhāvo na vūpasammati, ayaṃ ^b^rūpasantati^eb^ nāma. dve tayo javanavārā ^b^arūpasantati^eb^ nāmāti  vatvā tadubhayampi ^b^santatipaccuppannaṃ^eb^ nāmāti vadanti. </p>
              <p>[01] ekabhavaparicchinnaṃ pana ^b^addhāpaccuppannaṃ^eb^ nāma. yaṃ sandhāya ^b^bhaddekarattasutte^eb^ ``yo  cāvuso, mano ye ca dhammā ubhayametaṃ paccuppannaṃ, tasmiṃ ce paccuppanne chandarāgappaṭibaddhaṃ  hoti viññāṇaṃ, chandarāgappaṭibaddhattā viññāṇassa tadabhinandati, tadabhinandanto paccuppannesu  dhammesu saṃhīratī''ti (ma0 ni0 3.284) vuttaṃ. santatipaccuppannañcettha aṭṭhakathāsu  āgataṃ. addhāpaccuppannaṃ sutte.</p>
              <p>[03] tattha keci khaṇapaccuppannaṃ cittaṃ cetopariyañāṇassa ārammaṇaṃ hotīti vadanti. kiṃ  kāraṇā? yasmā iddhimato ca parassa ca ekakkhaṇe cittaṃ uppajjatīti. idañca nesaṃ opammaṃ,  yathā ākāse khitte pupphamuṭṭhimhi avassaṃ ekaṃ pupphaṃ ekassa vaṇṭena vaṇṭaṃ paṭivijjhati,  evaṃ parassa cittaṃ jānissāmīti rāsivasena mahājanassa citte āvajjite avassaṃ ekassa  cittaṃ ekena cittena uppādakkhaṇe vā ṭhitikkhaṇe vā bhaṅgakkhaṇe vā paṭivijjhatīti.  taṃ pana vassasatampi vassasahassampi āvajjanto yena ca cittena āvajjati ^a^V2.0060^ea^, yena ca jānāti.  tesaṃ dvinnaṃ sahaṭhānābhāvato āvajjanajavanānañca aniṭṭhaṭṭhāne nānārammaṇabhāvappattidosato ayuttanti  aṭṭhakathāsu paṭikkhittaṃ.</p>
              <p>[03] santatipaccuppannaṃ ^a^M2.0063^ea^ pana addhāpaccuppannañca ārammaṇaṃ hotīti veditabbaṃ.  tattha yaṃ vattamānajavanavīthito atītānāgatavasena dvittijavanavīthiparimāṇe kāle parassa  cittaṃ, taṃ sabbampi santatipaccuppannaṃ nāma. ``addhāpaccuppannaṃ pana javanavārena  dīpetabba''nti ^b^saṃyuttaṭṭhakathāyaṃ^eb^ vuttaṃ. taṃ suṭṭhu vuttaṃ.</p>
              <p>[03] tatrāyaṃ dīpanā, iddhimā parassa cittaṃ jānitukāmo āvajjati, āvajjanaṃ khaṇapaccuppannaṃ  ārammaṇaṃ katvā teneva saha nirujjhati. tato cattāri pañca vā javanāni. yesaṃ pacchimaṃ  iddhicittaṃ, sesāni kāmāvacarāni, tesaṃ sabbesampi tadeva niruddhaṃ cittamārammaṇaṃ  hoti, na ca tāni nānārammaṇāni honti, addhāvasena paccuppannārammaṇattā. ekārammaṇattepi  ca iddhicittameva parassa cittaṃ jānāti, na itarāni. yathā cakkhudvāre cakkhuviññāṇameva  rūpaṃ passati, na itarānīti. iti idaṃ santatipaccuppannassa ceva addhāpaccuppannassa  ca vasena paccuppannārammaṇaṃ hoti. yasmā vā santatipaccuppannampi addhāpaccuppanneyeva  patati, tasmā addhāpaccuppannavasenevetaṃ paccuppannārammaṇanti veditabbaṃ. parassa cittārammaṇattāyeva  pana bahiddhārammaṇaṃ hotīti evaṃ cetopariyañāṇassa aṭṭhasu ārammaṇesu pavatti veditabbā. </p>
              <p>[03] 417^b^.^eb^ ^b^pubbenivāsañāṇaṃ^eb^ parittamahaggatāppamāṇamaggātītājjhattabahiddhānavattabbārammaṇavasena  aṭṭhasu ārammaṇesu pavattati. kathaṃ? tañhi kāmāvacarakkhandhānussaraṇakāle parittārammaṇaṃ  hoti. rūpāvacarārūpāvacarakkhandhānussaraṇakāle mahaggatārammaṇaṃ. atīte attanā parehi  vā bhāvitamaggaṃ sacchikataphalañca anussaraṇakāle appamāṇārammaṇaṃ. bhāvitamaggameva anussaraṇakāle  maggārammaṇaṃ. niyamato panetaṃ atītārammaṇameva.</p>
              <p>[03] tattha kiñcāpi cetopariyañāṇayathākammupagañāṇānipi atītārammaṇāni honti, atha kho  tesaṃ cetopariyañāṇassa sattadivasabbhantarātītaṃ cittameva ārammaṇaṃ. tañhi aññaṃ khandhaṃ  vā khandhapaṭibaddhaṃ vā na jānāti. maggasampayuttacittārammaṇattā pana pariyāyato maggārammaṇanti  ^a^V2.0061^ea^ vuttaṃ. yathākammupagañāṇassa ca atītaṃ cetanāmattameva ārammaṇaṃ. pubbenivāsañāṇassa  pana atītā khandhā khandhapaṭibaddhañca kiñci anārammaṇaṃ nāma natthi ^a^M2.0064^ea^. tañhi  atītakkhandhakhandhapaṭibaddhesu dhammesu sabbaññutaññāṇagatikaṃ hotīti ayaṃ viseso veditabbo.  ayamettha aṭṭhakathānayo. yasmā pana ``kusalā khandhā iddhividhañāṇassa cetopariyañāṇassa pubbenivāsānussatiñāṇassa  yathākammupagañāṇassa anāgataṃsañāṇassa ārammaṇapaccayena paccayo''ti (paṭṭhā0 1.1.404)  paṭṭhāne vuttaṃ. tasmā cattāropi khandhā cetopariyañāṇayathākammupagañāṇānaṃ ārammaṇā  honti. tatrāpi yathākammupagañāṇassa kusalākusalā evāti.</p>
              <p>[03] attano khandhānussaraṇakāle panetaṃ ajjhattārammaṇaṃ. parassa khandhānussaraṇakāle bahiddhārammaṇaṃ.  ``atīte vipassī bhagavā ahosi. tassa mātā bandhumatī, pitā bandhumā''tiādinā  (dī0 ni0 2.12) nayena nāmagottapathavīnimittādianussaraṇakāle navattabbārammaṇaṃ hoti.  ^b^nāmagotta^eb^nti cettha khandhūpanibandho sammutisiddho byañjanattho daṭṭhabbo, na byañjanaṃ.  byañjanañhi saddāyatanasaṅgahitattā parittaṃ hoti. yathāha ``niruttipaṭisambhidā parittārammaṇā''ti  (vibha0 749). ayamettha amhākaṃ khanti. evaṃ pubbenivāsañāṇassa aṭṭhasu ārammaṇesu  pavatti veditabbā. </p>
              <p>[03] 418^b^.^eb^ ^b^dibbacakkhuñāṇaṃ^eb^ parittapaccuppannājjhattabahiddhārammaṇavasena catūsu ārammaṇesu  pavattati. kathaṃ? tañhi yasmā rūpaṃ ārammaṇaṃ karoti, rūpañca parittaṃ, tasmā parittārammaṇaṃ  hoti. vijjamāneyeva ca rūpe pavattattā paccuppannārammaṇaṃ. attano kucchigatādirūpadassanakāle  ajjhattārammaṇaṃ. parassa rūpadassanakāle bahiddhārammaṇanti evaṃ dibbacakkhuñāṇassa catūsu  ārammaṇesu pavatti veditabbā. </p>
              <p>[03] 419^b^.^eb^ ^b^anāgataṃsañāṇaṃ^eb^ parittamahaggatāppamāṇamaggānāgatājjhattabahiddhānavattabbārammaṇavasena  aṭṭhasu ārammaṇesu pavattati. kathaṃ? tañhi ``ayaṃ anāgate kāmāvacare nibbattissatī''ti  jānanakāle parittārammaṇaṃ hoti. ``rūpāvacare arūpāvacare vā nibbattissatī''ti  jānanakāle mahaggatārammaṇaṃ. ``maggaṃ bhāvessati, phalaṃ sacchikarissatī''ti jānanakāle  ^a^V2.0062^ea^ appamāṇārammaṇaṃ. ``maggaṃ bhāvessati''cceva jānanakāle maggārammaṇaṃ. niyamato pana  taṃ anāgatārammaṇameva.</p>
              <p>[03] tattha ^a^M2.0065^ea^ kiñcāpi cetopariyañāṇampi anāgatārammaṇaṃ hoti, atha kho tassa sattadivasabbhantarānāgataṃ  cittameva ārammaṇaṃ. tañhi aññaṃ khandhaṃ vā khandhapaṭibaddhaṃ vā na jānāti. anāgataṃsañāṇassa  pubbenivāsañāṇe vuttanayena anāgate anārammaṇaṃ nāma natthi. ``ahaṃ amutra nibbattissāmī''ti  jānanakāle ajjhattārammaṇaṃ. ``asuko amutra nibbattissatī''ti jānanakāle bahiddhārammaṇaṃ.  ``anāgate metteyyo bhagavā uppajjissati (dī0 ni0 3.107). subrahmā nāmassa  brāhmaṇo pitā bhavissati. brahmavatī nāma brāhmaṇī mātā''tiādinā pana nayena nāmagottajānanakāle  pubbenivāsañāṇe vuttanayeneva na vattabbārammaṇaṃ hotīti evaṃ anāgataṃsañāṇassa aṭṭhasu  ārammaṇesu pavatti veditabbā. </p>
              <p>[03] 420^b^.^eb^ ^b^yathākammupagañāṇaṃ^eb^ parittamahaggatātītājjhattabahiddhārammaṇavasena pañcasu ārammaṇesu  pavattati. kathaṃ? tañhi kāmāvacarakammajānanakāle parittārammaṇaṃ hoti. rūpāvacarārūpāvacarakammajānanakāle  mahaggatārammaṇaṃ. atītameva jānātīti atītārammaṇaṃ. attano kammaṃ jānanakāle  ajjhattārammaṇaṃ. parassa kammaṃ jānanakāle bahiddhārammaṇaṃ hoti. evaṃ yathākammupagañāṇassa  pañcasu ārammaṇesu pavatti veditabbā. yañcettha ajjhattārammaṇañceva bahiddhārammaṇañcāti  vuttaṃ, taṃ kālena ajjhattaṃ kālena bahiddhā jānanakāle ajjhattabahiddhārammaṇampi hotiyevāti. </p>
              <p>[06] iti sādhujanapāmojjatthāya kate visuddhimagge </p>
              <p>[06] abhiññāniddeso nāma </p>
              <p>[06] terasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 14. khandhaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paññākathā </h3n>
            <h4>
              <h4n> </h4n>
              <p>[03] 421^b^.^eb^ idāni ^a^M2.0066^ea^ ^a^V2.0063^ea^ yasmā evaṃ abhiññāvasena adhigatānisaṃsāya thiratarāya samādhibhāvanāya  samannāgatena bhikkhunā ^b^sīle patiṭṭhāya naro sapañño, cittaṃ paññañca bhāvaya^eb^nti ettha  cittasīsena niddiṭṭho ^b^samādhi^eb^ sabbākārena bhāvito hoti.</p>
              <p>[03] tadanantarā pana paññā bhāvetabbā. sā ca atisaṅkhepadesitattā viññātumpi tāva na sukarā,  pageva bhāvetuṃ. tasmā tassā vitthāraṃ bhāvanānayañca dassetuṃ idaṃ pañhākammaṃ hoti.</p>
              <p>[03] kā paññā, kenaṭṭhena paññā, kānassā lakkhaṇarasapaccupaṭṭhānapadaṭṭhānāni, katividhā paññā,  kathaṃ bhāvetabbā, paññābhāvanāya ko ānisaṃsoti? </p>
              <p>[03] 422^b^.^eb^ tatridaṃ vissajjanaṃ, ^b^kā paññā^eb^ti paññā bahuvidhā nānappakārā. taṃ sabbaṃ  vibhāvayituṃ ārabbhamānaṃ vissajjanaṃ adhippetañceva atthaṃ na sādheyya, uttari ca vikkhepāya  saṃvatteyya, tasmā idha adhippetameva sandhāya vadāma. kusalacittasampayuttaṃ vipassanāñāṇaṃ  paññā. </p>
              <p>[03] 423^b^.^eb^ ^b^kenaṭṭhena paññā^eb^ti pajānanaṭṭhena paññā. kimidaṃ ^b^pajānanaṃ^eb^ nāma? sañjānanavijānanākāravisiṭṭhaṃ  nānappakārato jānanaṃ. saññāviññāṇapaññānaṃ hi samānepi jānanabhāve, saññā ``nīlaṃ  pītaka''nti ārammaṇasañjānanamattameva hoti. ``aniccaṃ dukkhamanattā''ti lakkhaṇapaṭivedhaṃ  pāpetuṃ na sakkoti. viññāṇaṃ ``nīlaṃ pītaka''nti ārammaṇañca jānāti, lakkhaṇapaṭivedhañca  pāpeti. ussakkitvā pana maggapātubhāvaṃ pāpetuṃ na ^a^V2.0064^ea^ sakkoti. paññā vuttanayavasena  ārammaṇañca jānāti, lakkhaṇapaṭivedhañca pāpeti, ussakkitvā maggapātubhāvañca pāpeti.</p>
              <p>[03] yathā hi heraññikaphalake ṭhapitaṃ kahāpaṇarāsiṃ eko ajātabuddhidārako, eko gāmikapuriso,  eko heraññikoti tīsu janesu passamānesu ^a^M2.0067^ea^ ajātabuddhidārako kahāpaṇānaṃ  cittavicittadīghacaturassaparimaṇḍalabhāvamattameva jānāti, ``idaṃ manussānaṃ upabhogaparibhogaṃ  ratanasammata''nti na jānāti. gāmikapuriso cittavicittādibhāvaṃ jānāti, ``idaṃ  manussānaṃ upabhogaparibhogaṃ ratanasammata''nti ca. ``ayaṃ cheko, ayaṃ kūṭo, ayaṃ addhasāro''ti  imaṃ pana vibhāgaṃ na jānāti. heraññiko sabbepi te pakāre jānāti, jānanto  ca kahāpaṇaṃ oloketvāpi jānāti, ākoṭitassa saddaṃ sutvāpi, gandhaṃ ghāyitvāpi,  rasaṃ sāyitvāpi, hatthena dhārayitvāpi, asukasmiṃ nāma gāme vā nigame vā nagare  vā pabbate vā nadītīre vā katotipi, asukācariyena katotipi jānāti, evaṃsampadamidaṃ  veditabbaṃ.</p>
              <p>[03] saññā hi ajātabuddhino dārakassa kahāpaṇadassanaṃ viya hoti, nīlādivasena ārammaṇassa  upaṭṭhānākāramattagahaṇato. viññāṇaṃ gāmikassa purisassa kahāpaṇadassanamiva hoti,  nīlādivasena ārammaṇākāragahaṇato, uddhaṃpi ca lakkhaṇapaṭivedhasampāpanato. paññā heraññikassa  kahāpaṇadassanamiva hoti, nīlādivasena ārammaṇākāraṃ gahetvā, lakkhaṇapaṭivedhañca pāpetvā,  tato uddhampi maggapātubhāvapāpanato. tasmā yadetaṃ sañjānanavijānanākāravisiṭṭhaṃ nānappakārato  jānanaṃ. idaṃ pajānananti veditabbaṃ. idaṃ sandhāya hi etaṃ vuttaṃ ``pajānanaṭṭhena paññā''ti.</p>
              <p>[03] sā panesā yattha saññāviññāṇāni, na tattha ekaṃsena hoti. yadā pana hoti, tadā avinibbhuttā  tehi dhammehi ``ayaṃ saññā, idaṃ viññāṇaṃ, ayaṃ paññā''ti vinibbhujjitvā alabbhaneyyanānattā  sukhumā duddasā. tenāha āyasmā nāgaseno ``dukkaraṃ, mahārāja, bhagavatā kata''nti.  kiṃ, bhante, nāgasena bhagavatā dukkaraṃ katanti? `dukkaraṃ, mahārāja, bhagavatā kataṃ  yaṃ arūpīnaṃ cittacetasikānaṃ dhammānaṃ ekārammaṇe pavattamānānaṃ vavatthānaṃ akkhātaṃ ayaṃ  phasso, ayaṃ vedanā, ayaṃ saññā, ayaṃ cetanā, idaṃ citta'''nti (mi0 pa0 2.7.16). </p>
              <p>[03] 424^b^.^eb^ ^b^kānassā^eb^ ^a^M2.0068^ea^ ^a^V2.0065^ea^ ^b^lakkhaṇarasapaccupaṭṭhānapadaṭṭhānānī^eb^ti ettha pana dhammasabhāvapaṭivedhalakkhaṇā  paññā, dhammānaṃ sabhāvapaṭicchādakamohandhakāraviddhaṃsanarasā, asammohapaccupaṭṭhānā. ``samāhito  yathābhūtaṃ jānāti passatī''ti (a0 ni0  10.2) vacanato pana samādhi tassā padaṭṭhānaṃ. </p>
            </h4>
          </h3>
          <h3>
            <h3n> paññāpabhedakathā </h3n>
            <h4>
              <h4n> </h4n>
              <p>[03] 425^b^.^eb^ ^b^katividhā paññā^eb^ti dhammasabhāvapaṭivedhalakkhaṇena tāva ekavidhā. lokiyalokuttaravasena  duvidhā. tathā sāsavānāsavādivasena, nāmarūpavavatthāpanavasena, somanassupekkhāsahagatavasena,  dassanabhāvanābhūmivasena ca. tividhā cintāsutabhāvanāmayavasena. tathā parittamahaggatāppamāṇārammaṇavasena,  āyāpāyaupāyakosallavasena, ajjhattābhinivesādivasena ca. catubbidhā catūsu saccesu  ñāṇavasena catupaṭisambhidāvasena cāti. </p>
              <p>[03] 426^b^.^eb^ tattha ^b^ekavidhakoṭṭhāso^eb^ uttānatthoyeva. ^b^duvidhakoṭṭhāse^eb^ lokiyamaggasampayuttā  ^b^lokiyā^eb^. lokuttaramaggasampayuttā ^b^lokuttarā^eb^ti evaṃ lokiyalokuttaravasena  duvidhā.</p>
              <p>[03] dutiyaduke āsavānaṃ ārammaṇabhūtā ^b^sāsavā^eb^. tesaṃ anārammaṇā ^b^anāsavā^eb^. atthato  panesā lokiyalokuttarāva hoti. āsavasampayuttā sāsavā. āsavavippayuttā anāsavātiādīsupi  eseva nayo. evaṃ sāsavānāsavādivasena duvidhā.</p>
              <p>[03] tatiyaduke yā vipassanaṃ ārabhitukāmassa catunnaṃ arūpakkhandhānaṃ vavatthāpane paññā,  ayaṃ ^b^nāmavavatthāpanapaññā^eb^. yā rūpakkhandhassa vavatthāpane paññā, ayaṃ ^b^rūpavavatthāpanapaññā^eb^ti  evaṃ nāmarūpavavatthāpanavasena duvidhā. </p>
              <p>[01] catutthaduke dvīsu kāmāvacarakusalacittesu soḷasasu ca pañcakanayena catukkajjhānikesu  maggacittesu paññā ^b^somanassasahagatā^eb^. dvīsu kāmāvacarakusalacittesu catūsu ca  pañcamajjhānikesu maggacittesu paññā ^b^upekkhāsahagatā^eb^ti evaṃ somanassupekkhāsahagatavasena  duvidhā.</p>
              <p>[03] pañcamaduke ^a^V2.0066^ea^ paṭhamamaggapaññā ^a^M2.0069^ea^ ^b^dassanabhūmi^eb^. avasesamaggattayapaññā ^b^bhāvanābhūmī^eb^ti  evaṃ dassanabhāvanābhūmivasena duvidhā. </p>
              <p>[03] 427^b^.^eb^ ^b^tikesu^eb^ paṭhamattike parato assutvā paṭiladdhapaññā attano cintāvasena nipphannattā  ^b^cintāmayā^eb^. parato sutvā paṭiladdhapaññā sutavasena nipphannattā ^b^sutamayā^eb^. yathā  tathā vā bhāvanāvasena nipphannā appanāppattā paññā ^b^bhāvanāmayā^eb^. vuttañhetaṃ -- </p>
              <p>[02] ``tattha katamā cintāmayā paññā? yogavihitesu vā kammāyatanesu yogavihitesu  vā sippāyatanesu yogavihitesu vā vijjāṭṭhānesu kammassakataṃ vā saccānulomikaṃ  vā rūpaṃ aniccanti vā vedanā...pe0... saññā... saṅkhārā... viññāṇaṃ aniccanti  vā, yaṃ evarūpiṃ anulomikaṃ khantiṃ diṭṭhiṃ ruciṃ mutiṃ pekkhaṃ dhammanijjhānakhantiṃ parato  assutvā paṭilabhati, ayaṃ vuccati cintāmayā paññā...pe0... sutvā paṭilabhati, ayaṃ  vuccati sutamayā paññā. sabbāpi samāpannassa paññā bhāvanāmayā paññā''ti  (vibha0 768).</p>
              <p>[03] evaṃ cintāsutabhāvanāmayavasena tividhā.</p>
              <p>[03] dutiyattike kāmāvacaradhamme ārabbha pavattā paññā ^b^parittārammaṇā^eb^. rūpāvacarārūpāvacare  ārabbha pavattā ^b^mahaggatārammaṇā^eb^. sā lokiyavipassanā. nibbānaṃ ārabbha pavattā ^b^appamāṇārammaṇā^eb^.  sā lokuttaravipassanāti evaṃ parittamahaggatāppamāṇārammaṇavasena tividhā.</p>
              <p>[03] tatiyattike ^b^āyo^eb^ nāma vuddhi, sā duvidhā anatthahānito atthuppattito ca. tattha  kosallaṃ ^b^āyakosallaṃ^eb^. yathāha -- </p>
              <p>[02] ``tattha katamaṃ āyakosallaṃ? ime me dhamme manasikaroto anuppannā ceva akusalā  dhammā na uppajjanti, uppannā ca akusalā dhammā pahīyanti, ime vā panime dhamme manasikaroto  anuppannā ceva kusalā dhammā uppajjanti. uppannā ca kusalā dhammā bhiyyobhāvāya  vepullāya bhāvanāya pāripūriyā saṃvattantīti, yā tattha paññā ^a^V2.0067^ea^ pajānanā...pe0... amoho  dhammavicayo sammādiṭṭhi, idaṃ vuccati āyakosalla''nti (vibha0 771).</p>
              <p>[03] ^b^apāyo^eb^ti ^a^M2.0070^ea^ pana avuddhi, sāpi duvidhā atthahānito ca anatthuppattito  ca. tattha kosallaṃ ^b^apāyakosallaṃ^eb^. yathāha ``tattha katamaṃ apāyakosallaṃ? ime  dhamme manasikaroto anuppannā ceva kusalā dhammā na uppajjantī''tiādi (vibha0 771).</p>
              <p>[03] sabbattha pana tesaṃ tesaṃ dhammānaṃ upāyesu nibbattikāraṇesu taṃkhaṇappavattaṃ ṭhānuppattikaṃ  kosallaṃ upāyakosallaṃ nāma. yathāha -- ``sabbāpi tatrupāyā paññā upāyakosalla''nti  (vibha0 771). evaṃ āyāpāyaupāyakosallavasena tividhā.</p>
              <p>[03] catutthattike attano khandhe gahetvā āraddhā vipassanā paññā ^b^ajjhattābhinivesā^eb^.  parassa khandhe bāhiraṃ vā anindriyabaddharūpaṃ gahetvā āraddhā ^b^bahiddhābhinivesā^eb^. ubhayaṃ  gahetvā āraddhā ^b^ajjhattabahiddhābhinivesā^eb^ti evaṃ ajjhattābhinivesādivasena tividhā. </p>
              <p>[03] 428^b^.^eb^ ^b^catukkesu^eb^ paṭhamacatukke dukkhasaccaṃ ārabbha pavattaṃ ñāṇaṃ ^b^dukkhe ñāṇaṃ^eb^.  dukkhasamudayaṃ ārabbha pavattaṃ ñāṇaṃ ^b^dukkhasamudaye ñāṇaṃ^eb^. dukkhanirodhaṃ ārabbha  pavattaṃ ñāṇaṃ ^b^dukkhanirodhe ñāṇaṃ^eb^. dukkhanirodhagāminiṃ paṭipadaṃ ārabbha pavattaṃ  ñāṇaṃ ^b^dukkhanirodhagāminiyā paṭipadāya ñāṇa^eb^nti evaṃ catūsu saccesu ñāṇavasena  catubbidhā.</p>
              <p>[03] dutiyacatukke catasso paṭisambhidā nāma atthādīsu pabhedagatāni cattāri ñāṇāni.  vuttañhetaṃ -- ``atthe ñāṇaṃ atthapaṭisambhidā. dhamme ñāṇaṃ dhammapaṭisambhidā.  tatradhammaniruttābhilāpe ñāṇaṃ niruttipaṭisambhidā. ñāṇesu ñāṇaṃ paṭibhānapaṭisambhidā''ti  (vibha0 718).</p>
              <p>[03] tattha ^b^attho^eb^ti saṅkhepato hetuphalassetaṃ adhivacanaṃ. hetuphalaṃ hi yasmā hetuanusārena  ariyati adhigamiyati sampāpuṇiyati, tasmā atthoti vuccati. pabhedato pana yaṃ kiñci  paccayasambhūtaṃ, nibbānaṃ, bhāsitattho, vipāko, kiriyāti ime pañca dhammā atthoti  veditabbā ^a^V2.0068^ea^. taṃ atthaṃ paccavekkhantassa tasmiṃ atthe pabhedagataṃ ñāṇaṃ ^b^atthapaṭisambhidā.  dhammo^eb^tipi saṅkhepato paccayassetaṃ adhivacanaṃ. paccayo hi yasmā taṃ taṃ dahati pavatteti  vā sampāpuṇituṃ vā deti, tasmā dhammoti vuccati. pabhedato ^a^M2.0071^ea^ pana  yo koci phalanibbattako hetu, ariyamaggo, bhāsitaṃ, kusalaṃ, akusalanti ime  pañca dhammā dhammoti veditabbā. taṃ dhammaṃ paccavekkhantassa tasmiṃ dhamme pabhedagataṃ ñāṇaṃ  ^b^dhammapaṭisambhidā^eb^.</p>
              <p>[03] ayameva hi attho abhidhamme -- </p>
              <p>[02] ``dukkhe ñāṇaṃ atthapaṭisambhidā. dukkhasamudaye ñāṇaṃ dhammapaṭisambhidā. hetumhi  ñāṇaṃ dhammapaṭisambhidā. hetuphale ñāṇaṃ atthapaṭisambhidā. ye dhammā jātā bhūtā  sañjātā nibbattā abhinibbattā pātubhūtā. imesu dhammesu ñāṇaṃ atthapaṭisambhidā.  yamhā dhammā te dhammā jātā bhūtā sañjātā nibbattā abhinibbattā pātubhūtā, tesu  dhammesu ñāṇaṃ dhammapaṭisambhidā. jarāmaraṇe ñāṇaṃ atthapaṭisambhidā. jarāmaraṇasamudaye  ñāṇaṃ dhammapaṭisambhidā...pe0... saṅkhāranirodhe ñāṇaṃ atthapaṭisambhidā. saṅkhāranirodhagāminiyā  paṭipadāya ñāṇaṃ dhammapaṭisambhidā. idha bhikkhu dhammaṃ jānāti suttaṃ geyyaṃ...pe0...  vedallaṃ. ayaṃ vuccati dhammapaṭisambhidā. so tassa tasseva bhāsitassa atthaṃ jānāti  `ayaṃ imassa bhāsitassa attho, ayaṃ imassa bhāsitassa attho'ti. ayaṃ vuccati atthapaṭisambhidā.  katame dhammā kusalā? yasmiṃ samaye kāmāvacaraṃ kusalaṃ cittaṃ uppannaṃ hoti...pe0...  ime dhammā kusalā. imesu dhammesu ñāṇaṃ dhammapaṭisambhidā. tesaṃ vipāke ñāṇaṃ  atthapaṭisambhidā''tiādinā (vibha0 719 ādayo) nayena vibhajitvā dassito.</p>
              <p>[03] ^b^tatradhammaniruttābhilāpe ñāṇa^eb^nti tasmiṃ atthe ca dhamme ca yā sabhāvanirutti abyabhicārī  vohāro. tadabhilāpe tassa bhāsane udīraṇe taṃ bhāsitaṃ lapitaṃ udīritaṃ sutvāva ayaṃ  sabhāvanirutti, ayaṃ na sabhāvaniruttīti evaṃ tassā dhammaniruttisaññitāya sabhāvaniruttiyā  māgadhikāya sabbasattānaṃ mūlabhāsāya pabhedagataṃ ñāṇaṃ ^b^niruttipaṭisambhidā^eb^. niruttipaṭisambhidāppatto  hi phasso vedanāti evamādivacanaṃ sutvāva ayaṃ sabhāvaniruttīti jānāti. phassā  vedanoti evamādikaṃ pana ayaṃ na sabhāvaniruttīti.</p>
              <p>[03] ^b^ñāṇesu^eb^ ^a^M2.0072^ea^ ^a^V2.0069^ea^ ^b^ñāṇa^eb^nti sabbattha ñāṇamārammaṇaṃ katvā paccavekkhantassa ñāṇārammaṇaṃ  ñāṇaṃ, yathāvuttesu vā tesu ñāṇesu sagocarakiccādivasena vitthārato ñāṇaṃ ^b^paṭibhānapaṭisambhidā^eb^ti  attho. </p>
              <p>[03] 429^b^.^eb^ catassopi cetā paṭisambhidā dvīsu ṭhānesu pabhedaṃ gacchanti sekkhabhūmiyañca asekkhabhūmiyañca.</p>
              <p>[03] tattha aggasāvakānaṃ mahāsāvakānañca asekkhabhūmiyaṃ pabhedagatā. ānandattheracittagahapatidhammikaupāsakaupāligahapatikhujjuttarāupāsikādīnaṃ  sekkhabhūmiyaṃ. evaṃ dvīsu bhūmīsu pabhedaṃ gacchantiyopi cetā adhigamena pariyattiyā  savanena paripucchāya pubbayogena cāti imehi pañcahākārehi visadā honti.</p>
              <p>[03] tattha ^b^adhigamo^eb^ nāma arahattappatti. ^b^pariyatti^eb^ nāma buddhavacanassa pariyāpuṇanaṃ. ^b^savanaṃ^eb^  nāma sakkaccaṃ atthiṃ katvā dhammassavanaṃ. ^b^paripucchā^eb^ nāma pāḷiaṭṭhakathādīsu  gaṇṭhipadātthapadavinicchayakathā, ^b^pubbayogo^eb^ nāma pubbabuddhānaṃ sāsane gatapaccāgatikabhāvena  yāva anulomaṃ gotrabhusamīpaṃ, tāva vipassanānuyogo.</p>
              <p>[03] apare āhu -- </p>
              <p>[21] ``pubbayogo bāhusaccaṃ, desabhāsā ca āgamo. </p>
              <p>[27] paripucchā adhigamo, garusannissayo tathā. </p>
              <p>[22] mittasampatti cevāti, paṭisambhidapaccayā''ti..</p>
              <p>[03] tattha ^b^pubbayogo^eb^ vuttanayova. ^b^bāhusaccaṃ^eb^ nāma tesu tesu satthesu ca sippāyatanesu  ca kusalatā. ^b^desabhāsā^eb^ nāma ekasatavohārakusalatā. visesena pana māgadhike  kosallaṃ. ^b^āgamo^eb^ nāma antamaso opammavaggamattassapi buddhavacanassa pariyāpuṇanaṃ.  ^b^paripucchā^eb^ nāma ekagāthāyapi atthavinicchayapucchanaṃ. ^b^adhigamo^eb^ nāma sotāpannatā  vā...pe0... arahattaṃ vā. ^b^garusannissayo^eb^ ^a^V2.0070^ea^ nāma sutapaṭibhānabahulānaṃ garūnaṃ santike  vāso. ^b^mittasampatti^eb^ nāma tathārūpānaṃyeva mittānaṃ paṭilābhoti.</p>
              <p>[03] tattha buddhā ca paccekabuddhā ca pubbayogañceva adhigamañca nissāya paṭisambhidā pāpuṇanti.  sāvakā sabbānipi etāni kāraṇāni. paṭisambhidāppattiyā ca pāṭiyekko ^a^M2.0073^ea^  kammaṭṭhānabhāvanānuyogo nāma natthi. sekkhānaṃ pana sekkhaphalavimokkhantikā. asekkhānaṃ  asekkhaphalavimokkhantikāva paṭisambhidāppatti hoti. tathāgatānaṃ hi dasabalāni viya  ariyānaṃ ariyaphaleneva paṭisambhidā ijjhantīti imā paṭisambhidā sandhāya vuttaṃ  catupaṭisambhidāvasena catubbidhāti. </p>
            </h4>
          </h3>
          <h3>
            <h3n> paññābhūmi-mūla-sarīravavatthānaṃ </h3n>
            <h4>
              <h4n> </h4n>
              <p>[03] 430^b^.^eb^ kathaṃ ^b^bhāvetabbā^eb^ti ettha pana yasmā imāya paññāya khandhāyatanadhātuindriyasaccapaṭiccasamuppādādibhedā  dhammā ^b^bhūmi^eb^. sīlavisuddhi ceva cittavisuddhi cāti imā dve visuddhiyo ^b^mūlaṃ^eb^.  diṭṭhivisuddhi, kaṅkhāvitaraṇavisuddhi, maggāmaggañāṇadassanavisuddhi, paṭipadāñāṇadassanavisuddhi,  ñāṇadassanavisuddhīti imā pañca visuddhiyo ^b^sarīraṃ^eb^. tasmā tesu bhūmibhūtesu dhammesu  uggahaparipucchāvasena ñāṇaparicayaṃ katvā mūlabhūtā dve visuddhiyo sampādetvā sarīrabhūtā  pañca visuddhiyo sampādentena bhāvetabbā. ayamettha saṅkhepo. </p>
              <p>[03] 431^b^.^eb^ ayaṃ pana vitthāro, yaṃ tāva vuttaṃ ``khandhāyatanadhātuindriyasaccapaṭiccasamuppādādibhedā  dhammā bhūmī''ti, ettha ^b^khandhā^eb^ti pañca khandhā rūpakkhandho vedanākkhandho saññākkhandho  saṅkhārakkhandho viññāṇakkhandhoti. </p>
            </h4>
          </h3>
          <h3>
            <h3n> rūpakkhandhakathā </h3n>
            <h4>
              <h4n> </h4n>
              <p>[03] 432^b^.^eb^ tattha yaṃ kiñci sītādīhi ruppanalakkhaṇaṃ dhammajātaṃ, sabbaṃ taṃ ekato katvā  ^b^rūpakkhandho^eb^ti veditabbaṃ.</p>
              <p>[03] tadetaṃ ruppanalakkhaṇena ekavidhampi bhūtopādāyabhedato duvidhaṃ.</p>
              <p>[03] tattha ^a^V2.0071^ea^ bhūtarūpaṃ catubbidhaṃ -- pathavīdhātu āpodhātu tejodhātu vāyodhātūti. tāsaṃ  lakkhaṇarasapaccupaṭṭhānāni catudhātuvavatthāne vuttāni. padaṭṭhānato pana tā sabbāpi avasesadhātuttayapadaṭṭhānā.</p>
              <p>[03] upādārūpaṃ catuvīsatividhaṃ -- cakkhu, sotaṃ, ghānaṃ, jivhā, kāyo, rūpaṃ,  saddo, gandho, raso, itthindriyaṃ, purisindriyaṃ, jīvitindriyaṃ, hadayavatthu,  kāyaviññatti, vacīviññatti, ākāsadhātu, rūpassa lahutā, rūpassa mudutā   ^a^M2.0074^ea^, rūpassa kammaññatā, rūpassa upacayo, rūpassa santati, rūpassa jaratā, rūpassa  aniccatā, kabaḷīkāro āhāroti. </p>
              <p>[03] 433^b^.^eb^ tattha rūpābhighātārahatappasādalakkhaṇaṃ daṭṭhukāmatānidānakammasamuṭṭhānabhūtappasādalakkhaṇaṃ  vā ^b^cakkhu,^eb^ rūpesu āviñchanarasaṃ, cakkhuviññāṇassa ādhārabhāvapaccupaṭṭhānaṃ, daṭṭhukāmatānidānakammajabhūtapadaṭṭhānaṃ.</p>
              <p>[03] saddābhighātārahabhūtappasādalakkhaṇaṃ, sotukāmatānidānakammasamuṭṭhānabhūtappasādalakkhaṇaṃ vā ^b^sotaṃ,^eb^  saddesu āviñchanarasaṃ, sotaviññāṇassa ādhārabhāvapaccupaṭṭhānaṃ, sotukāmatānidānakammajabhūtapadaṭṭhānaṃ.</p>
              <p>[03] gandhābhighātārahabhūtappasādalakkhaṇaṃ, ghāyitukāmatānidānakammasamuṭṭhānabhūtappasādalakkhaṇaṃ vā  ^b^ghānaṃ,^eb^ gandhesu āviñchanarasaṃ, ghānaviññāṇassa ādhārabhāvapaccupaṭṭhānaṃ, ghāyitukāmatānidānakammajabhūtapadaṭṭhānaṃ.</p>
              <p>[03] rasābhighātārahabhūtappasādalakkhaṇā, sāyitukāmatānidānakammasamuṭṭhānabhūtappasādalakkhaṇā vā  ^b^jivhā,^eb^ rasesu āviñchanarasā, jivhāviññāṇassa ādhārabhāvapaccupaṭṭhānā, sāyitukāmatānidānakammajabhūtapadaṭṭhānā.</p>
              <p>[03] phoṭṭhabbābhighātārahabhūtappasādalakkhaṇo, phusitukāmatānidānakammasamuṭṭhānabhūtappasādalakkhaṇo  vā ^b^kāyo,^eb^ phoṭṭhabbesu āviñchanaraso, kāyaviññāṇassa ādhārabhāvapaccupaṭṭhāno, phusitukāmatānidānakammajabhūtapadaṭṭhāno. </p>
              <p>[03] 434^b^.^eb^ keci ^a^V2.0072^ea^ pana ``tejādhikānaṃ bhūtānaṃ pasādo cakkhu, vāyupathavīāpādhikānaṃ  bhūtānaṃ pasādā sotaghānajivhā, kāyo sabbesampī''ti vadanti. apare ``tejādhikānaṃ  pasādo cakkhu, vivaravāyuāpapathavādhikānaṃ sotaghānajivhākāyā''ti vadanti. te  vattabbā ``suttaṃ āharathā''ti. addhā suttameva na dakkhissanti. keci panettha ``tejādīnaṃ  guṇehi rūpādīhi anugayhabhāvato''ti kāraṇaṃ ^b^dassenti^eb^. te vattabbā ``ko panevamāharūpādayo  tejādīnaṃ guṇā'ti. avinibbhogavuttīsu hi bhūtesu ayaṃ imassa guṇo ayaṃ imassa  guṇoti na labbhā vattu''nti. athāpi vadeyyuṃ ``yathā tesu tesu sambhāresu tassa  tassa ^a^M2.0075^ea^ bhūtassa adhikatāya pathavīādīnaṃ sandhāraṇādīni kiccāni icchatha,  evaṃ tejādiadhikesu sambhāresu rūpādīnaṃ adhikabhāvadassanato icchitabbametaṃ rūpādayo  tesaṃ guṇā''ti. te vattabbā ``iccheyyāma, yadi āpādhikassa āsavassa gandhato pathavīadhike  kappāse gandho adhikataro siyā, tejādhikassa ca uṇhodakassa vaṇṇato sītudakassa vaṇṇo  parihāyetha''. yasmā panetaṃ ubhayampi natthi, tasmā pahāyetaṃ etesaṃ nissayabhūtānaṃ visesakappanaṃ,  ``yathā avisesepi ekakalāpe bhūtānaṃ rūparasādayo aññamaññaṃ visadisā honti, evaṃ  cakkhupasādādayo avijjamānepi aññasmiṃ visesakāraṇe''ti gahetabbametaṃ.</p>
              <p>[03] kiṃ pana taṃ yaṃ aññamaññassa asādhāraṇaṃ? kammameva nesaṃ visesakāraṇaṃ. tasmā kammavisesato  etesaṃ viseso, na bhūtavisesato. bhūtavisese hi sati pasādova na uppajjati. samānānañhi  pasādo, na visamānānanti porāṇā. </p>
              <p>[03] 435^b^.^eb^ evaṃ kammavisesato visesavantesu ca etesu cakkhusotāni ^b^asampattavisayagāhakāni,^eb^  attano nissayaṃ anallīnanissaye eva visaye viññāṇahetuttā. ghānajivhākāyā ^b^sampattavisayagāhakā,^eb^  nissayavasena ceva, sayañca, attano nissayaṃ allīneyeva visaye viññāṇahetuttā. </p>
              <p>[03] 436^b^.^eb^ ^b^cakkhu^eb^ cettha yadetaṃ loke nīlapakhumasamākiṇṇakaṇhasukkamaṇḍalavicittaṃ nīluppaladalasannibhaṃ  cakkhūti vuccati. tassa sasambhāracakkhuno setamaṇḍalaparikkhittassa kaṇhamaṇḍalassa majjhe  abhimukhe ṭhitānaṃ sarīrasaṇṭhānuppattipadese sattasu picupaṭalesu āsittatelaṃ picupaṭalāni  viya satta akkhipaṭalānibyāpetvā dhāraṇanhāpanamaṇḍanabījanakiccāhi ^a^V2.0073^ea^ catūhi dhātīhi khattiyakumāro  viya sandhāraṇabandhanaparipācanasamudīraṇakiccāhi catūhi dhātūhi katūpakāraṃ utucittāhārehi  upatthambhiyamānaṃ āyunā anupāliyamānaṃ ^a^M2.0076^ea^ vaṇṇagandharasādīhi parivutaṃ pamāṇato  ūkāsiramattaṃ cakkhuviññāṇādīnaṃ yathārahaṃ vatthudvārabhāvaṃ sādhayamānaṃ tiṭṭhati. vuttampi  cetaṃ dhammasenāpatinā -- </p>
              <p>[21] ``yena cakkhupasādena, rūpāni manupassati. </p>
              <p>[22] parittaṃ sukhumaṃ etaṃ, ūkāsirasamūpama''nti..</p>
              <p>[03] sasambhārasotabilassa anto tanutambalomācite aṅgulivedhakasaṇṭhāne padese ^b^sotaṃ^eb^ vuttappakārāhi  dhātūhi katūpakāraṃ utucittāhārehi upatthambhiyamānaṃ āyunā anupāliyamānaṃ vaṇṇādīhi  parivutaṃ sotaviññāṇādīnaṃ yathārahaṃ vatthudvārabhāvaṃ sādhayamānaṃ tiṭṭhati.</p>
              <p>[03] sasambhāraghānabilassa anto ajapadasaṇṭhāne padese ^b^ghānaṃ^eb^ yathāvuttappakārupakārupatthambhanānupālanaparivāraṃ  ghānaviññāṇādīnaṃ yathārahaṃ vatthudvārabhāvaṃ sādhayamānaṃ tiṭṭhati.</p>
              <p>[03] sasambhārajivhāmajjhassa upari uppaladalaggasaṇṭhāne padese ^b^jivhā^eb^ yathāvuttappakārupakārupatthambhanānupālanaparivārā  jivhāviññāṇādīnaṃ yathārahaṃ vatthudvārabhāvaṃ sādhayamānā tiṭṭhati.</p>
              <p>[03] yāvatā pana imasmiṃ kāye upādiṇṇarūpaṃ nāma atthi. sabbattha ^b^kāyo^eb^ kappāsapaṭale  sneho viya vuttappakārupakārupatthambhanānupālanaparivārova hutvā kāyaviññāṇādīnaṃ  yathārahaṃ vatthudvārabhāvaṃ sādhayamāno tiṭṭhati.</p>
              <p>[03] vammikaudakākāsagāmasivathikasaṅkhātasagocaraninnā viya ca ahisusumārapakkhīkukkurasiṅgālārūpādisagocaraninnāva  ete cakkhādayoti daṭṭhabbā. </p>
              <p>[03] 437^b^.^eb^ tato paresu pana rūpādīsu cakkhupaṭihananalakkhaṇaṃ  ^b^rūpaṃ,^eb^ cakkhuviññāṇassa visayabhāvarasaṃ ^a^V2.0074^ea^,  tasseva gocarapaccupaṭṭhānaṃ, catumahābhūtapadaṭṭhānaṃ. yathā cetaṃ tathā sabbānipi upādārūpāni.  yattha pana viseso atthi, tattha vakkhāma. tayidaṃ nīlaṃ pītakantiādivasena anekavidhaṃ.</p>
              <p>[03] sotapaṭihananalakkhaṇo ^a^M2.0077^ea^ ^b^saddo,^eb^ sotaviññāṇassa visayabhāvaraso, tasseva gocarapaccupaṭṭhāno.  bherisaddo mudiṅgasaddotiādinā nayena anekavidho.</p>
              <p>[03] ghānapaṭihananalakkhaṇo ^b^gandho,^eb^ ghānaviññāṇassa visayabhāvaraso, tasseva gocarapaccupaṭṭhāno.  mūlagandho sāragandhotiādinā nayena anekavidho.</p>
              <p>[03] jivhāpaṭihananalakkhaṇo ^b^raso,^eb^ jivhāviññāṇassa visayabhāvaraso, tasseva gocarapaccupaṭṭhāno.  mūlaraso khandharasotiādinā nayena anekavidho. </p>
              <p>[03] 438^b^.^eb^ itthibhāvalakkhaṇaṃ ^b^itthindriyaṃ,^eb^ itthīti pakāsanarasaṃ, itthiliṅganimittakuttākappānaṃ  kāraṇabhāvapaccupaṭṭhānaṃ. purisabhāvalakkhaṇaṃ ^b^purisindriyaṃ,^eb^ purisoti pakāsanarasaṃ,  purisaliṅganimittakuttākappānaṃ kāraṇabhāvapaccupaṭṭhānaṃ. tadubhayampi kāyappasādo  viya sakalasarīraṃ byāpakameva, na ca kāyapasādena ṭhitokāse ṭhitanti vā aṭṭhitokāse  ṭhitanti vāti vattabbataṃ āpajjati, rūparasādayo viya aññamaññaṃ saṅkaro natthi. </p>
              <p>[03] 439^b^.^eb^ sahajarūpānupālanalakkhaṇaṃ ^b^jīvitindriyaṃ,^eb^ tesaṃ pavattanarasaṃ, tesaññeva ṭhapanapaccupaṭṭhānaṃ,  yāpayitabbabhūtapadaṭṭhānaṃ. santepi ca anupālanalakkhaṇādimhi vidhāne atthikkhaṇeyeva taṃ  sahajarūpāni anupāleti udakaṃ viya uppalādīni. yathāsakaṃ paccayuppannepi ca dhamme pāleti  dhāti viya kumāraṃ. sayaṃ pavattitadhammasambandheneva ca pavattati niyāmako viya. na bhaṅgato  uddhaṃ pavattati, attano ca pavattayitabbānañca abhāvā. na bhaṅgakkhaṇe ṭhapeti, sayaṃ bhijjamānattā.  khīyamāno viya vaṭṭisneho dīpasikhaṃ. na ca anupālanapavattanaṭṭhapanānubhāvavirahitaṃ, yathāvuttakkhaṇe  tassa tassa sādhanatoti daṭṭhabbaṃ. </p>
              <p>[03] 440^b^.^eb^ manodhātumanoviññāṇadhātūnaṃ nissayalakkhaṇaṃ ^b^hadayavatthu,^eb^  tāsaññeva dhātūnaṃ ādhāraṇarasaṃ ^a^V2.0075^ea^,  ubbahanapaccupaṭṭhānaṃ. hadayassa anto kāyagatāsatikathāyaṃ ^a^M2.0078^ea^ vuttappakāraṃ  lohitaṃ nissāya sandhāraṇādikiccehi bhūtehi katūpakāraṃ utucittāhārehi upatthambhiyamānaṃ  āyunā anupāliyamānaṃ manodhātumanoviññāṇadhātūnañceva taṃsampayuttadhammānañca vatthubhāvaṃ  sādhayamānaṃ tiṭṭhati. </p>
              <p>[03] 441^b^.^eb^ abhikkamādipavattakacittasamuṭṭhānavāyodhātuyā sahajarūpakāyathambhanasandhāraṇacalanassa  paccayo ākāravikāro ^b^kāyaviññatti,^eb^ adhippāyapakāsanarasā, kāyavipphandanahetubhāvapaccupaṭṭhānā,  cittasamuṭṭhānavāyodhātupadaṭṭhānā. sā panesā kāyavipphandanena adhippāyaviññāpanahetuttā,  sayañca tena kāyavipphandanasaṅkhātena kāyena viññeyyattā ``kāyaviññattī''ti vuccati.  tāya ca pana calitehi cittajarūpehi abhisambandhānaṃ utujādīnampi calanato abhikkamādayo  pavattantīti veditabbā.</p>
              <p>[03] vacībhedapavattakacittasamuṭṭhānapathavīdhātuyā upādiṇṇaghaṭṭanassa paccayo ākāravikāro ^b^vacīviññatti,^eb^  adhippāyappakāsanarasā, vacīghosahetubhāvapaccupaṭṭhānā, cittasamuṭṭhānapathavīdhātupadaṭṭhānā.  sā panesā vacīghosena adhippāyaviññāpanahetuttā, sayañca tāya vacīghosasaṅkhātāya vācāya  viññeyyattā ``vacīviññattī''ti vuccati. yathā hi araññe ussāpetvā bandhagosīsādiudakanimittaṃ  disvā udakamettha atthīti viññāyati, evaṃ kāyavipphandanañceva vacīghosañca gahetvā  kāyavacīviññattiyopi viññāyanti. </p>
              <p>[03] 442^b^.^eb^ rūpaparicchedalakkhaṇā ^b^ākāsadhātu,^eb^ rūpapariyantappakāsanarasā, rūpamariyādāpaccupaṭṭhānā,  asamphuṭṭhabhāvacchiddavivarabhāvapaccupaṭṭhānā vā, paricchinnarūpapadaṭṭhānā. yāya paricchinnesu  rūpesu idamito uddhamadho tiriyanti ca hoti. </p>
              <p>[03] 443^b^.^eb^ adandhatālakkhaṇā ^b^rūpassa lahutā,^eb^ rūpānaṃ garubhāvavinodanarasā, lahuparivattitāpaccupaṭṭhānā,  lahurūpapadaṭṭhānā. athaddhatālakkhaṇā ^b^rūpassa mudutā,^eb^ rūpānaṃ thaddhabhāvavinodanarasā, sabbakiriyāsu  avirodhitāpaccupaṭṭhānā, mudurūpapadaṭṭhānā. sarīrakiriyānukūlakammaññabhāvalakkhaṇā ^b^rūpassa^eb^  ^a^M2.0079^ea^ ^b^kammaññatā,^eb^ akammaññatāvinodanarasā, adubbalabhāvapaccupaṭṭhānā, kammaññarūpapadaṭṭhānā.</p>
              <p>[03] etā ^a^V2.0076^ea^ pana tisso na aññamaññaṃ vijahanti, evaṃ santepi yo arogino viya rūpānaṃ lahubhāvo  adandhatā lahuparivattippakāro rūpadandhattakaradhātukkhobhapaṭipakkhapaccayasamuṭṭhāno, so rūpavikāro  ^b^rūpassa lahutā^eb^. yo pana suparimadditacammasseva rūpānaṃ mudubhāvo sabbakiriyāvisesesu  vasavattanabhāvamaddavappakāro rūpatthaddhattakaradhātukkhobhapaṭipakkhapaccayasamuṭṭhāno, so rūpavikāro  ^b^rūpassa mudutā^eb^. yo pana sudantasuvaṇṇasseva rūpānaṃ kammaññabhāvo sarīrakiriyānukūlabhāvappakāro  sarīrakiriyānaṃ ananukūlakaradhātukkhobhapaṭipakkhapaccayasamuṭṭhāno, so rūpavikāro ^b^rūpassa  kammaññatā^eb^ti evametāsaṃ viseso veditabbo. </p>
              <p>[03] 444^b^.^eb^ ācayalakkhaṇo ^b^rūpassa upacayo,^eb^ pubbantato rūpānaṃ ummujjāpanaraso, niyyātanapaccupaṭṭhāno,  paripuṇṇabhāvapaccupaṭṭhāno vā, upacitarūpapadaṭṭhāno. pavattilakkhaṇā ^b^rūpassa santati,^eb^ anuppabandhanarasā,  anupacchedapaccupaṭṭhānā, anuppabandhakarūpapadaṭṭhānā. ubhayampetaṃ jātirūpassevādhivacanaṃ, ākāranānattato  pana veneyyavasena ca ``upacayo santatī''ti uddesadesanā katā. yasmā panettha atthato  nānattaṃ natthi, tasmā imesaṃ padānaṃ niddese ``yo āyatanānaṃ ācayo, so rūpassa  upacayo. yo rūpassa upacayo, sā rūpassa santatī''ti (dha0 sa0 641-642) vuttaṃ.  aṭṭhakathāyampi ``ācayo nāma nibbatti, upacayo nāma vaḍḍhi, santati nāma pavattī''ti  (dha0 sa0 aṭṭha0 641) vatvā ``nadītīre khatakūpakamhi udakuggamanakālo viya ācayo  nibbatti, paripuṇṇakālo viya upacayo vaḍḍhi, ajjhottharitvā gamanakālo viya santati pavattī''ti  (dha0 sa0 aṭṭha0 641) upamā katā.</p>
              <p>[03] upamāvasāne ca ``evaṃ kiṃ kathitaṃ hoti? āyatanena ācayo kathito, ācayena āyatanaṃ  kathita''nti vuttaṃ. tasmā yā rūpānaṃ paṭhamābhinibbatti, sā ācayo. yā tesaṃ upari  aññesampi nibbattamānānaṃ nibbatti, sā vaḍḍhiākārena upaṭṭhānato upacayo. yā tesampi  upari punappunaṃ ^a^M2.0080^ea^ aññesaṃ nibbattamānānaṃ nibbatti, sā anupabandhākārena  upaṭṭhānato santatīti ca pavuccatīti veditabbā.</p>
              <p>[03] rūpaparipākalakkhaṇā ^b^jaratā,^eb^ upanayanarasā, sabhāvānapagamepi navabhāvāpagamapaccupaṭṭhānā vīhipurāṇabhāvo  viya, paripaccamānarūpapadaṭṭhānā. khaṇḍiccādibhāvena dantādīsu vikāradassanato ^a^V2.0077^ea^ idaṃ pākaṭajaraṃ  sandhāya vuttaṃ. arūpadhammānaṃ pana paṭicchannajarā nāma hoti, tassā esa vikāro natthi,  yā ca pathavī udakapabbatacandimasūriyādīsu avīcijarā nāma.</p>
              <p>[03] paribhedalakkhaṇā ^b^rūpassa aniccatā,^eb^ saṃsīdanarasā, khayavayapaccupaṭṭhānā, paribhijjamānarūpapadaṭṭhānā. </p>
              <p>[03] 445^b^.^eb^ ojālakkhaṇo ^b^kabaḷīkāro āhāro,^eb^ rūpāharaṇaraso, upatthambhanapaccupaṭṭhāno, kabaḷaṃ  katvā āharitabbavatthupadaṭṭhāno. yāya ojāya sattā yāpenti, tassā etaṃ adhivacanaṃ. </p>
              <p>[03] 446^b^.^eb^ imāni tāva pāḷiyaṃ āgatarūpāneva. aṭṭhakathāyaṃ pana balarūpaṃ sambhavarūpaṃ jātirūpaṃ  rogarūpaṃ ekaccānaṃ matena middharūpanti evaṃ aññānipi rūpāni āharitvā ``addhā munīsi  sambuddho, natthi nīvaraṇā tavā''tiādīni (su0 ni0 546) vatvā middharūpaṃ tāva natthiyevāti  paṭikkhittaṃ. itaresu rogarūpaṃ jaratāaniccatāggahaṇena gahitameva, jātirūpaṃ upacayasantatiggahaṇena,  sambhavarūpaṃ āpodhātuggahaṇena, balarūpaṃ vāyodhātuggahaṇena gahitameva. tasmā tesu ekampi  visuṃ natthīti sanniṭṭhānaṃ kataṃ.</p>
              <p>[03] iti idaṃ catuvīsatividhaṃ upādārūpaṃ pubbe vuttaṃ catubbidhaṃ bhūtarūpañcāti aṭṭhavīsatividhaṃ  rūpaṃ hoti anūnamanadhikaṃ. </p>
              <p>[03] 447^b^.^eb^ taṃ sabbampi na hetu ahetukaṃ hetuvippayuttaṃ sappaccayaṃ lokiyaṃ sāsavamevātiādinā  nayena ^b^ekavidhaṃ^eb^.</p>
              <p>[03] ajjhattikaṃ bāhiraṃ, oḷārikaṃ sukhumaṃ, dūre santike, nipphannaṃ anipphannaṃ,  pasādarūpaṃ napasādarūpaṃ, indriyaṃ anindriyaṃ, upādiṇṇaṃ anupādiṇṇantiādivasena ^b^duvidhaṃ^eb^.</p>
              <p>[03] tattha ^a^M2.0081^ea^ cakkhādipañcavidhaṃ attabhāvaṃ adhikicca pavattattā ^b^ajjhattikaṃ,^eb^ sesaṃ  tato bāhirattā ^b^bāhiraṃ^eb^. cakkhādīni nava āpodhātuvajjitā tisso dhātuyo cāti  dvādasavidhaṃ ghaṭṭanavasena gahetabbato ^b^oḷārikaṃ,^eb^ sesaṃ tato viparītattā ^b^sukhumaṃ^eb^.  yaṃ sukhumaṃ tadeva duppaṭivijjhasabhāvattā ^a^V2.0078^ea^ ^b^dūre,^eb^ itaraṃ suppaṭivijjhasabhāvattā ^b^santike^eb^.  catasso dhātuyo, cakkhādīni terasa, kabaḷīkārāhāro cāti aṭṭhārasavidhaṃ rūpaṃ paricchedavikāralakkhaṇabhāvaṃ  atikkamitvā sabhāveneva pariggahetabbato ^b^nipphannaṃ,^eb^ sesaṃ tabbiparītatāya ^b^anipphannaṃ^eb^.  cakkhādipañcavidhaṃ rūpādīnaṃ gahaṇapaccayabhāvena ādāsatalaṃ viya vippasannattā ^b^pasādarūpaṃ,^eb^  itaraṃ tato viparītattā ^b^napasādarūpaṃ^eb^. pasādarūpameva itthindriyādittayena saddhiṃ adhipatiyaṭṭhena  ^b^indriyaṃ,^eb^ sesaṃ tato viparītattā ^b^anindriyaṃ^eb^. yaṃ kammajanti parato vakkhāma, taṃ  kammena upādiṇṇattā ^b^upādiṇṇaṃ,^eb^ sesaṃ tato viparītattā anupādiṇṇaṃ. </p>
              <p>[03] 448^b^.^eb^ puna sabbameva rūpaṃ sanidassanakammajādīnaṃ tikānaṃ vasena ^b^tividhaṃ^eb^ hoti.  tattha oḷārike rūpaṃ ^b^sanidassanasappaṭighaṃ,^eb^ sesaṃ ^b^anidassanasappaṭighaṃ^eb^. sabbampi  sukhumaṃ ^b^anidassanāppaṭighaṃ^eb^. evaṃ tāva sanidassanattikavasena tividhaṃ. kammajādittikavasena  pana kammato jātaṃ ^b^kammajaṃ,^eb^ tadaññapaccayajātaṃ ^b^akammajaṃ,^eb^ nakutocijātaṃ ^b^neva kammajaṃ  nākammajaṃ^eb^. cittato jātaṃ ^b^cittajaṃ,^eb^ tadaññapaccayajātaṃ ^b^acittajaṃ,^eb^ nakutocijātaṃ  ^b^neva cittajaṃ nācittajaṃ,^eb^ āhārato jātaṃ ^b^āhārajaṃ,^eb^ tadaññapaccayajātaṃ ^b^anāhārajaṃ,^eb^  nakutocijātaṃ ^b^neva āhārajaṃ nānāhārajaṃ^eb^. ututo jātaṃ ^b^utujaṃ,^eb^ tadaññapaccayajātaṃ  ^b^anutujaṃ,^eb^ nakutocijātaṃ ^b^neva utujaṃ nānutuja^eb^nti evaṃ kammajādittikavasena  tividhaṃ. </p>
              <p>[03] 449^b^.^eb^ puna diṭṭhādirūparūpādivatthādicatukkavasena ^b^catubbidhaṃ^eb^. tattha rūpāyatanaṃ ^b^diṭṭhaṃ^eb^  nāma dassanavisayattā, saddāyatanaṃ ^b^sutaṃ^eb^ nāma savanavisayattā, gandharasaphoṭṭhabbattayaṃ ^b^mutaṃ^eb^  nāma sampattagāhakaindriyavisayattā, sesaṃ ^b^viññātaṃ^eb^ nāma viññāṇasseva visayattāti  evaṃ tāva diṭṭhādicatukkavasena catubbidhaṃ.</p>
              <p>[03] nipphannarūpaṃ panettha ^b^rūparūpaṃ^eb^ nāma, ākāsadhātu ^b^paricchedarūpaṃ^eb^ nāma, kāyaviññattiādi  kammaññatāpariyantaṃ ^b^vikārarūpaṃ^eb^ nāma, jātijarābhaṅgaṃ ^b^lakkhaṇarūpaṃ^eb^ nāmāti evaṃ rūparūpādicatukkavasena  catubbidhaṃ.</p>
              <p>[03] yaṃ ^a^M2.0082^ea^ panettha hadayarūpaṃ nāma, taṃ ^b^vatthu^eb^ na dvāraṃ. viññattidvayaṃ ^b^dvāraṃ^eb^  na vatthu. pasādarūpaṃ ^b^vatthu^eb^ ceva ^b^dvārañca^eb^. sesaṃ ^b^neva vatthu na dvāra^eb^nti evaṃ  vatthādicatukkavasena catubbidhaṃ. </p>
              <p>[03] 450^b^.^eb^ puna ^a^V2.0079^ea^ ekajaṃ, dvijaṃ, tijaṃ, catujaṃ, nakutocijātanti imesaṃ vasena pañcavidhaṃ.  tattha kammajameva cittajameva ca ^b^ekajaṃ^eb^ nāma. tesu saddhiṃ hadayavatthunā indriyarūpaṃ  ^b^kammaja^eb^meva. viññattidvayaṃ ^b^cittaja^eb^meva. yaṃ pana cittato ca ututo ca jātaṃ, taṃ  ^b^dvijaṃ^eb^ nāma, taṃ saddāyatanameva. yaṃ utucittāhārehi jātaṃ, taṃ ^b^tijaṃ^eb^ nāma, taṃ  pana lahutādittayameva. yaṃ catūhipi kammādīhi jātaṃ, taṃ ^b^catujaṃ^eb^ nāma, taṃ lakkhaṇarūpavajjaṃ  avasesaṃ hoti. lakkhaṇarūpaṃ pana ^b^nakutocijātaṃ^eb^. kasmā? na hi uppādassa uppādo  atthi, uppannassa ca paripākabhedamattaṃ itaradvayaṃ. yampi ``rūpāyatanaṃ saddāyatanaṃ gandhāyatanaṃ  rasāyatanaṃ phoṭṭhabbāyatanaṃ ākāsadhātu āpodhātu rūpassa lahutā, rūpassa mudutā,  rūpassa kammaññatā, rūpassa upacayo, rūpassa santati, kabaḷīkāro āhāro, ime dhammā  cittasamuṭṭhānā''tiādīsu (dha0 sa0 1201) jātiyā kutocijātattaṃ anuññātaṃ, taṃ  pana rūpajanakapaccayānaṃ kiccānubhāvakkhaṇe diṭṭhattāti veditabbaṃ. </p>
              <p>[06] idaṃ tāva rūpakkhandhe vitthārakathāmukhaṃ. </p>
            </h4>
          </h3>
          <h3>
            <h3n> viññāṇakkhandhakathā </h3n>
            <h4>
              <h4n> </h4n>
              <p>[03] 451^b^.^eb^ itaresu pana yaṃkiñci vedayitalakkhaṇaṃ, sabbaṃ taṃ ekato katvā vedanākkhandho;  yaṃkiñci sañjānanalakkhaṇaṃ, sabbaṃ taṃ ekato katvā saññākkhandho; yaṃkiñci abhisaṅkharaṇalakkhaṇaṃ,  sabbaṃ taṃ ekato katvā saṅkhārakkhandho; yaṃkiñci vijānanalakkhaṇaṃ, sabbaṃ taṃ ekato  katvā viññāṇakkhandho veditabbo. tattha yasmā viññāṇakkhandhe viññāte itare suviññeyyā  honti, tasmā viññāṇakkhandhaṃ ādiṃ katvā vaṇṇanaṃ karissāma.</p>
              <p>[03] yaṃkiñci vijānanalakkhaṇaṃ, sabbaṃ taṃ ekato katvā viññāṇakkhandho veditabboti hi vuttaṃ.  kiñca vijānanalakkhaṇaṃ viññāṇaṃ? yathāha ``vijānāti vijānātīti kho, āvuso,  tasmā viññāṇanti vuccatī''ti (ma0 ni0 1.449). viññāṇaṃ cittaṃ manoti  atthato ekaṃ. tadetaṃ vijānanalakkhaṇena sabhāvato ^a^M2.0083^ea^ ekavidhampi jātivasena  tividhaṃ kusalaṃ, akusalaṃ, abyākatañca. </p>
              <p>[03] 452^b^.^eb^ tattha ^a^V2.0080^ea^ ^b^kusalaṃ^eb^ bhūmibhedato catubbidhaṃ kāmāvacaraṃ rūpāvacaraṃ arūpāvacaraṃ lokuttarañca.  tattha ^b^kāmāvacaraṃ^eb^ somanassupekkhāñāṇasaṅkhārabhedato aṭṭhavidhaṃ. seyyathidaṃ -- somanassasahagataṃ  ñāṇasampayuttaṃ asaṅkhāraṃ sasaṅkhārañca, tathā ñāṇavippayuttaṃ. upekkhāsahagataṃ ñāṇasampayuttaṃ  asaṅkhāraṃ sasaṅkhārañca, tathā ñāṇavippayuttaṃ.</p>
              <p>[03] yadā hi deyyadhammapaṭiggāhakādisampattiṃ aññaṃ vā somanassahetuṃ āgamma haṭṭhapahaṭṭho ``atthi  dinna''ntiādinayappavattaṃ (ma0 ni0 1.441) sammādiṭṭhiṃ purakkhatvā asaṃsīdanto anussāhito  parehi dānādīni puññāni karoti, tadāssa somanassasahagataṃ ñāṇasampayuttaṃ cittaṃ asaṅkhāraṃ  hoti. yadā pana vuttanayena haṭṭhatuṭṭho sammādiṭṭhiṃ purakkhatvā amuttacāgatādivasena saṃsīdamāno  vā parehi vā ussāhito karoti, tadāssa tadeva cittaṃ sasaṅkhāraṃ hoti. imasmiñhi  atthe saṅkhāroti etaṃ attano vā paresaṃ vā vasena pavattassa pubbapayogassādhivacanaṃ.  yadā pana ñātijanassa paṭipattidassanena jātaparicayā bāladārakā bhikkhū disvā somanassajātā  sahasā kiñcideva hatthagataṃ dadanti vā vandanti vā, tadā tatiyaṃ cittaṃ uppajjati.  yadā pana ``detha vandathāti'' ñātīhi ussāhitā evaṃ paṭipajjanti, tadā catutthaṃ cittaṃ  uppajjati. yadā pana deyyadhammapaṭiggāhakādīnaṃ asampattiṃ aññesaṃ vā somanassahetūnaṃ  abhāvaṃ āgamma catūsupi vikappesu somanassarahitā honti, tadā sesāni cattāri  upekkhāsahagatāni uppajjantīti. evaṃ somanassupekkhāñāṇasaṅkhārabhedato aṭṭhavidhaṃ kāmāvacarakusalaṃ  veditabbaṃ.</p>
              <p>[03] ^b^rūpāvacaraṃ^eb^ pana jhānaṅgayogabhedato pañcavidhaṃ hoti. seyyathidaṃ, vitakkavicārapītisukhasamādhiyuttaṃ  paṭhamaṃ, atikkantavitakkaṃ dutiyaṃ, tato atikkantavicāraṃ tatiyaṃ, tato virattapītikaṃ  catutthaṃ, atthaṅgatasukhaṃ upekkhāsamādhiyuttaṃ pañcamanti. </p>
              <p>[01] ^b^arūpāvacaraṃ^eb^ catunnaṃ āruppānaṃ yogavasena catubbidhaṃ. vuttappakārena hi ākāsānañcāyatanajjhānena  sampayuttaṃ paṭhamaṃ, viññāṇañcāyatanādīhi dutiyatatiyacatutthāni ^a^M2.0084^ea^. lokuttaraṃ  catumaggasampayogato catubbidhanti evaṃ tāva kusalaviññāṇameva ekavīsatividhaṃ hoti. </p>
              <p>[03] 453^b^.^eb^ ^b^akusalaṃ^eb^ ^a^V2.0081^ea^ pana bhūmito ekavidhaṃ kāmāvacarameva, mūlato tividhaṃ lobhamūlaṃ dosamūlaṃ  mohamūlañca.</p>
              <p>[03] tattha ^b^lobhamūlaṃ^eb^ somanassupekkhādiṭṭhigatasaṅkhārabhedato aṭṭhavidhaṃ. seyyathidaṃ, somanassasahagataṃ  diṭṭhigatasampayuttaṃ asaṅkhāraṃ sasaṅkhārañca, tathā diṭṭhigatavippayuttaṃ. upekkhāsahagataṃ diṭṭhigatasampayuttaṃ  asaṅkhāraṃ sasaṅkhārañca, tathā diṭṭhigatavippayuttaṃ.</p>
              <p>[03] yadā hi ``natthi kāmesu ādīnavo''ti (ma0 ni0 1.469) ādinā nayena micchādiṭṭhiṃ  purakkhatvā haṭṭhatuṭṭho kāme vā paribhuñjati, diṭṭhamaṅgalādīni vā sārato pacceti sabhāvatikkheneva  anussāhitena cittena, tadā paṭhamaṃ akusalacittaṃ uppajjati. yadā mandena samussāhitena  cittena, tadā dutiyaṃ. yadā micchādiṭṭhiṃ apurakkhatvā kevalaṃ haṭṭhatuṭṭho methunaṃ vā  sevati, parasampattiṃ vā abhijjhāyati, parabhaṇḍaṃ vā harati sabhāvatikkheneva anussāhitena  cittena, tadā tatiyaṃ. yadā mandena samussāhitena cittena, tadā catutthaṃ. yadā pana  kāmānaṃ vā asampattiṃ āgamma aññesaṃ vā somanassahetūnaṃ abhāvena catūsupi vikappesu  somanassarahitā honti, tadā sesāni cattāri upekkhāsahagatāni uppajjantīti evaṃ somanassupekkhādiṭṭhigatasaṅkhārabhedato  aṭṭhavidhaṃ lobhamūlaṃ veditabbaṃ.</p>
              <p>[03] ^b^dosamūlaṃ^eb^ pana domanassasahagataṃ paṭighasampayuttaṃ asaṅkhāraṃ sasaṅkhāranti duvidhameva hoti,  tassa pāṇātipātādīsu tikkhamandappavattikāle pavatti veditabbā.</p>
              <p>[03] ^b^mohamūlaṃ^eb^ upekkhāsahagataṃ vicikicchāsampayuttaṃ uddhaccasampayuttañcāti duvidhaṃ. tassa  sanniṭṭhānavikkhepakāle pavatti veditabbāti evaṃ akusalaviññāṇaṃ dvādasavidhaṃ hoti. </p>
              <p>[03] 454^b^.^eb^ ^b^abyākataṃ^eb^ jātibhedato duvidhaṃ vipākaṃ kiriyañca. tattha ^b^vipākaṃ^eb^ bhūmito  catubbidhaṃ kāmāvacaraṃ rūpāvacaraṃ arūpāvacaraṃ lokuttarañca. tattha ^a^M2.0085^ea^ kāmāvacaraṃ  duvidhaṃ kusalavipākaṃ akusalavipākañca. kusalavipākampi duvidhaṃ ahetukaṃ  sahetukañca.</p>
              <p>[03] tattha alobhādivipākahetuvirahitaṃ ahetukaṃ, taṃ cakkhuviññāṇaṃ,  sotaghānajivhākāyaviññāṇaṃ ^a^V2.0082^ea^,  sampaṭicchanakiccā manodhātu, santīraṇādikiccā dve manoviññāṇadhātuyo cāti aṭṭhavidhaṃ.</p>
              <p>[03] tattha cakkhusannissitarūpavijānanalakkhaṇaṃ ^b^cakkhuviññāṇaṃ,^eb^ rūpamattārammaṇarasaṃ, rūpābhimukhabhāvapaccupaṭṭhānaṃ,  rūpārammaṇāya kiriyamanodhātuyā apagamapadaṭṭhānaṃ. sotādisannissitasaddādivijānanalakkhaṇāni  ^b^sotaghānajivhākāyaviññāṇāni,^eb^ saddādimattārammaṇarasāni, saddādiabhimukhabhāvapaccupaṭṭhānāni,  saddārammaṇādīnaṃ kiriyamanodhātūnaṃ apagamapadaṭṭhānāni.</p>
              <p>[03] cakkhuviññāṇādīnaṃ anantaraṃ rūpādivijānanalakkhaṇā ^b^manodhātu,^eb^ rūpādisampaṭicchanarasā,  tathābhāvapaccupaṭṭhānā, cakkhuviññāṇādiapagamapadaṭṭhānā.</p>
              <p>[03] ahetukavipākā saḷārammaṇavijānanalakkhaṇā duvidhāpi santīraṇādikiccā ^b^manoviññāṇadhātu,^eb^  santīraṇādirasā, tathābhāvapaccupaṭṭhānā, hadayavatthupadaṭṭhānā. somanassupekkhāyogato pana  dvipañcaṭṭhānabhedato ca tassā bhedo. etāsu hi ekā ekantamiṭṭhārammaṇe pavattisabbhāvato  somanassasampayuttā hutvā santīraṇatadārammaṇavasena pañcadvāre ceva javanāvasāne ca pavattanato  dviṭṭhānā hoti. ekā iṭṭhamajjhattārammaṇe pavattisabbhāvato upekkhāsampayuttā hutvā santīraṇatadārammaṇapaṭisandhibhavaṅgacutivasena  pavattanato pañcaṭṭhānā hoti.</p>
              <p>[03] aṭṭhavidhampi cetaṃ ahetukavipākaviññāṇaṃ niyatāniyatārammaṇattā duvidhaṃ. upekkhāsukhasomanassabhedato  tividhaṃ. viññāṇapañcakaṃ hettha niyatārammaṇaṃ yathākkamaṃ rūpādīsuyeva pavattito,  sesaṃ aniyatārammaṇaṃ. tatra hi manodhātu pañcasupi rūpādīsu pavattati, manoviññāṇadhātudvayaṃ  chasūti. kāyaviññāṇaṃ panettha sukhayuttaṃ, dviṭṭhānā manoviññāṇadhātu somanassayuttā,  sesaṃ upekkhāyuttanti. evaṃ tāva ^b^kusalavipākāhetukaṃ^eb^ aṭṭhavidhaṃ veditabbaṃ.</p>
              <p>[03] alobhādivipākahetusampayuttaṃ pana ^b^sahetukaṃ,^eb^ taṃ kāmāvacarakusalaṃ viya somanassādi  bhedato aṭṭhavidhaṃ. yathā pana kusalaṃ dānādivasena ^a^M2.0086^ea^ chasu ārammaṇesu pavattati,  na idaṃ tathā. idañhi paṭisandhibhavaṅgacutitadārammaṇavasena parittadhammapariyāpannesuyeva chasu  ārammaṇesu pavattati ^a^V2.0083^ea^. saṅkhārāsaṅkhārabhāvo panettha āgamanādivasena veditabbo. sampayuttadhammānañca  visese asatipi ādāsatalādīsu mukhanimittaṃ viya nirussāhaṃ vipākaṃ, mukhaṃ viya  saussāhaṃ kusalanti veditabbaṃ.</p>
              <p>[03] kevalaṃ hi akusalavipākaṃ ahetukameva, taṃ cakkhuviññāṇaṃ, sotaghānajivhākāyaviññāṇaṃ,  sampaṭicchanakiccā manodhātu, santīraṇādikiccā pañcaṭṭhānā manoviññāṇadhātūti sattavidhaṃ.  taṃ lakkhaṇādito kusalāhetukavipāke vuttanayeneva veditabbaṃ.</p>
              <p>[03] kevalañhi kusalavipākāni iṭṭhaiṭṭhamajjhattārammaṇāni, imāni aniṭṭhāniṭṭhamajjhattārammaṇāni.  tāni ca upekkhāsukhasomanassabhedato tividhāni, imāni dukkhaupekkhāvasena duvidhāni.  ettha hi kāyaviññāṇaṃ dukkhasahagatameva, sesāni upekkhāsahagatāni. sā ca tesu upekkhā  hīnā dukkhaṃ viya nātitikhiṇā, itaresu upekkhā paṇītā sukhaṃ viya nātitikhiṇā.  iti imesaṃ sattannaṃ akusalavipākānaṃ purimānañca soḷasannaṃ kusalavipākānaṃ vasena  kāmāvacaraṃ vipākaviññāṇaṃ tevīsatividhaṃ.</p>
              <p>[03] ^b^rūpāvacaraṃ^eb^ pana kusalaṃ viya pañcavidhaṃ. kusalaṃ pana samāpattivasena javanavīthiyaṃ pavattati.  idaṃ upapattiyaṃ paṭisandhibhavaṅgacutivasena. yathā ca rūpāvacaraṃ, evaṃ ^b^arūpāvacarampi^eb^ kusalaṃ  viya catubbidhaṃ. pavattibhedopissa rūpāvacare vuttanayo eva. ^b^lokuttaravipākaṃ^eb^ catumaggayuttacittaphalattā  catubbidhaṃ, taṃ maggavīthivasena ceva samāpattivasena ca dvidhā pavattati. evaṃ sabbampi  catūsu bhūmīsu chattiṃsavidhaṃ vipākaviññāṇaṃ hoti.</p>
              <p>[03] ^b^kiriyaṃ^eb^ pana bhūmibhedato tividhaṃ kāmāvacaraṃ rūpāvacaraṃ arūpāvacarañca. tattha kāmāvacaraṃ  duvidhaṃ ahetukaṃ sahetukañca. tattha alobhādikiriyahetuvirahitaṃ ahetukaṃ,  taṃ manodhātumanoviññāṇadhātubhedato duvidhaṃ.</p>
              <p>[03] tattha cakkhuviññāṇādipurecararūpādivijānanalakkhaṇā ^b^manodhātu,^eb^ āvajjanarasā, rūpādiabhimukhabhāvapaccupaṭṭhānā,  bhavaṅgavicchedapadaṭṭhānā, sā upekkhāyuttāva hoti.</p>
              <p>[03] ^b^manoviññāṇadhātu^eb^ ^a^M2.0087^ea^ ^a^V2.0084^ea^ pana duvidhā sādhāraṇā asādhāraṇā ca. tattha sādhāraṇā  upekkhāsahagatāhetukakiriyā saḷārammaṇavijānanalakkhaṇā, kiccavasena pañcadvāramanodvāresu  voṭṭhabbanāvajjanarasā, tathābhāvapaccupaṭṭhānā, ahetukavipākamanoviññāṇadhātu bhavaṅgānaṃ  aññatarāpagamapadaṭṭhānā.</p>
              <p>[03] asādhāraṇā somanassasahagatāhetukakiriyā saḷārammaṇavijānanalakkhaṇā, kiccavasena arahataṃ  anuḷāresu vatthūsu hasituppādanarasā, tathābhāvapaccupaṭṭhānā, ekantato hadayavatthupadaṭṭhānāti.  iti kāmāvacarakiriyaṃ ahetukaṃ tividhaṃ.</p>
              <p>[03] sahetukaṃ pana somanassādibhedato kusalaṃ viya aṭṭhavidhaṃ. kevalañhi kusalaṃ sekkhaputhujjanānaṃ  uppajjati, idaṃ arahataṃyevāti ayamettha viseso. evaṃ tāva kāmāvacaraṃ ekādasavidhaṃ.</p>
              <p>[03] rūpāvacaraṃ pana arūpāvacarañca kusalaṃ viya pañcavidhaṃ catubbidhañca hoti. arahataṃ uppattivaseneva  cassa kusalato viseso veditabboti. evaṃ sabbampi tīsu bhūmīsu vīsatividhaṃ  kiriyaviññāṇaṃ hoti. </p>
              <p>[03] 455^b^.^eb^ iti ekavīsati kusalāni dvādasākusalāni chattiṃsa vipākāni vīsati kiriyānīti  sabbānipi ^b^ekūnanavuti viññāṇāni^eb^ honti. yāni paṭisandhibhavaṅgāvajjanadassanasavanaghāyanasāyanaphusanasampaṭicchanasantīraṇavoṭṭhabbanajavanatadārammaṇacutivasena  cuddasahi ākārehi pavattanti.</p>
              <p>[03] kathaṃ? yadā hi aṭṭhannaṃ kāmāvacarakusalānaṃ ānubhāvena devamanussesu sattā nibbattanti,  tadā nesaṃ maraṇakāle paccupaṭṭhitaṃ kammakammanimittagatinimittānaṃ aññataraṃ ārammaṇaṃ  katvā aṭṭha sahetukakāmāvacaravipākāni, manussesu paṇḍakādibhāvaṃ āpajjamānānaṃ  dubbaladvihetukakusalavipākaupekkhāsahagatāhetukavipākamanoviññāṇadhātu cāti paṭisandhivasena  nava vipākacittāni pavattanti. yadā rūpāvacarārūpāvacarakusalānubhāvena rūpārūpabhavesu  nibbattanti ^a^V2.0085^ea^, tadā nesaṃ maraṇakāle paccupaṭṭhitaṃ kammanimittameva ārammaṇaṃ katvā  nava rūpārūpāvacaravipākāni paṭisandhivasena pavattanti.</p>
              <p>[03] yadā ^a^M2.0088^ea^ pana akusalānubhāvena apāye nibbattanti, tadā nesaṃ maraṇakāle paccupaṭṭhitaṃ  kammakammanimittagatinimittānaṃ aññataraṃ ārammaṇaṃ katvā ekā akusalavipākāhetukamanoviññāṇadhātu  paṭisandhivasena pavattatīti evaṃ tāvettha ekūnavīsatiyā vipākaviññāṇānaṃ ^b^paṭisandhivasena^eb^  pavatti veditabbā.</p>
              <p>[03] paṭisandhiviññāṇe pana niruddhe taṃ taṃ paṭisandhiviññāṇamanubandhamānaṃ tassa tasseva kammassa  vipākabhūtaṃ tasmiññeva ārammaṇe tādisameva bhavaṅgaviññāṇaṃ nāma pavattati, punapi tādisanti  evaṃ asati santānavinivattake aññasmiṃ cittuppāde nadīsotaṃ viya supinaṃ apassato  niddokkamanakālādīsu aparimāṇasaṅkhyampi pavattatiyevāti evaṃ tesaññeva viññāṇānaṃ  ^b^bhavaṅgavasenā^eb^pi pavatti veditabbā.</p>
              <p>[03] evaṃ pavatte pana bhavaṅgasantāne yadā sattānaṃ indriyāni ārammaṇagahaṇakkhamāni honti, tadā  cakkhussāpāthagate rūpe rūpaṃ paṭicca cakkhupasādassa ghaṭṭanā hoti, tato ghaṭṭanānubhāvena  bhavaṅgacalanaṃ hoti, atha niruddhe bhavaṅge tadeva rūpaṃ ārammaṇaṃ katvā bhavaṅgaṃ vicchindamānā  viya āvajjanakiccaṃ sādhayamānā kiriyamanodhātu uppajjati. sotadvārādīsupi eseva  nayo. manodvāre pana chabbidhepi ārammaṇe āpāthagate bhavaṅgacalanānantaraṃ bhavaṅgaṃ vicchindamānā  viya āvajjanakiccaṃ sādhayamānā ahetukakiriyamanoviññāṇadhātu uppajjati upekkhāsahagatāti  evaṃ dvinnaṃ kiriyaviññāṇānaṃ ^b^āvajjanavasena^eb^ pavatti veditabbā.</p>
              <p>[03] āvajjanānantaraṃ pana cakkhudvāre tāva dassanakiccaṃ sādhayamānaṃ cakkhupasādavatthukaṃ cakkhuviññāṇaṃ,  sotadvārādīsu savanādikiccaṃ sādhayamānāni sotaghānajivhākāyaviññāṇāni pavattanti.  tāni iṭṭhaiṭṭhamajjhattesu visayesu kusalavipākāni, aniṭṭhāniṭṭhamajjhattesu visayesu akusalavipākānīti  evaṃ dasannaṃ vipākaviññāṇānaṃ ^b^dassanasavanaghāyanasāyanaphusanavasena^eb^ pavatti veditabbā. </p>
              <p>[01] ``cakkhuviññāṇadhātuyā ^a^V2.0086^ea^ uppajjitvā niruddhasamanantarā uppajjati cittaṃ mano mānasaṃ tajjā  manodhātū''tiādivacanato (vibha0 184) pana cakkhuviññāṇādīnaṃ anantarā ^a^M2.0089^ea^  tesaññeva visayaṃ sampaṭicchamānā kusalavipākānantaraṃ kusalavipākā, akusalavipākānantaraṃ  akusalavipākā manodhātu uppajjati. evaṃ dvinnaṃ vipākaviññāṇānaṃ ^b^sampaṭicchanavasena^eb^  pavatti veditabbā.</p>
              <p>[03] ``manodhātuyāpi uppajjitvā niruddhasamanantarā uppajjati cittaṃ mano mānasaṃ tajjāmanoviññāṇadhātū''ti  (vibha0 184) vacanato pana manodhātuyā sampaṭicchitameva visayaṃ santīrayamānā akusalavipākamanodhātuyā  anantarā akusalavipākā, kusalavipākāya anantarā iṭṭhārammaṇe somanassasahagatā, iṭṭhamajjhatte  upekkhāsahagatā uppajjati vipākāhetukamanoviññāṇadhātūti evaṃ tiṇṇaṃ vipākaviññāṇānaṃ  ^b^santīraṇavasena^eb^ pavatti veditabbā.</p>
              <p>[03] santīraṇānantaraṃ pana tameva visayaṃ vavatthāpayamānā uppajjati kiriyāhetukamanoviññāṇadhātu  upekkhāsahagatāti evaṃ ekasseva kiriyaviññāṇassa ^b^voṭṭhabbanavasena^eb^ pavatti veditabbā.</p>
              <p>[03] voṭṭhabbanānantaraṃ pana sace mahantaṃ hoti rūpādiārammaṇaṃ, atha yathāvavatthāpite visaye aṭṭhannaṃ  vā kāmāvacarakusalānaṃ dvādasannaṃ vā akusalānaṃ navannaṃ vā avasesakāmāvacarakiriyānaṃ  aññataravasena cha satta vā javanāni javanti, eso tāva pañcadvāre nayo. </p>
              <p>[01] manodvāre pana manodvārāvajjanānantaraṃ tāniyeva. gotrabhuto uddhaṃ rūpāvacarato pañca kusalāni  pañca kiriyāni, arūpāvacarato cattāri kusalāni cattāri kiriyāni, lokuttarato  cattāri maggacittāni cattāri phalacittānīti imesu yaṃ yaṃ laddhapaccayaṃ hoti, taṃ  taṃ javatīti evaṃ pañcapaññāsāya kusalākusalakiriyavipākaviññāṇānaṃ ^b^javanavasena^eb^  pavatti veditabbā.</p>
              <p>[03] javanāvasāne pana sace pañcadvāre atimahantaṃ, manodvāre ca vibhūtamārammaṇaṃ hoti, atha kāmāvacarasattānaṃ  kāmāvacarajavanāvasāne iṭṭhārammaṇādīnaṃ purimakammajavanacittādīnañca vasena yo yo paccayo  laddho hoti, tassa tassa vasena aṭṭhasu sahetukakāmāvacaravipākesu tīsu ^a^V2.0087^ea^ vipākāhetukamanoviññāṇadhātūsu  ca aññataraṃ paṭisotagataṃ nāvaṃ anubandhamānaṃ kiñci antaraṃ udakamiva bhavaṅgassārammaṇato  aññasmiṃ ārammaṇe ^a^M2.0090^ea^ javitaṃ javanamanubandhaṃ dvikkhattuṃ sakiṃ vā vipākaviññāṇaṃ  uppajjati. tadetaṃ javanāvasāne bhavaṅgassa ārammaṇe pavattanārahaṃ samānaṃ tassa javanassa ārammaṇaṃ  ārammaṇaṃ katvā pavattattā tadārammaṇanti vuccati. evaṃ ekādasannaṃ vipākaviññāṇānaṃ  ^b^tadārammaṇavasena^eb^ pavatti veditabbā.</p>
              <p>[03] tadārammaṇāvasāne pana puna bhavaṅgameva pavattati, bhavaṅge vicchinne puna āvajjanādīnīti evaṃ  laddhapaccayacittasantānaṃ bhavaṅgānantaraṃ āvajjanaṃ āvajjanānantaraṃ dassanādīnīti cittaniyamavaseneva  punappunaṃ tāva pavattati, yāva ekasmiṃ bhave bhavaṅgassa parikkhayo. ekasmiṃ hi bhave  yaṃ sabbapacchimaṃ bhavaṅgacittaṃ, taṃ tato cavanattā cutīti vuccati. tasmā tampi ekūnavīsatividhameva  hoti. evaṃ ekūnavīsatiyā vipākaviññāṇānaṃ ^b^cutivasena^eb^ pavatti veditabbā.</p>
              <p>[03] cutito pana puna paṭisandhi, paṭisandhito puna bhavaṅganti evaṃ bhavagatiṭhitinivāsesu saṃsaramānānaṃ  sattānaṃ avicchinnaṃ cittasantānaṃ pavattatiyeva. yo panettha arahattaṃ pāpuṇāti, tassa  cuticitte niruddhe niruddhameva hotīti. </p>
              <p>[06] idaṃ viññāṇakkhandhe vitthārakathāmukhaṃ. </p>
            </h4>
          </h3>
          <h3>
            <h3n> vedanākkhandhakathā </h3n>
            <h4>
              <h4n> </h4n>
              <p>[03] 456^b^.^eb^ idāni yaṃ vuttaṃ ``yaṃkiñci vedayitalakkhaṇaṃ, sabbaṃ taṃ ekato katvā vedanākkhandho  veditabbo''ti, etthāpi vedayitalakkhaṇaṃ nāma vedanāva. yathāha -- ``vedayati vedayatīti  kho āvuso, tasmā vedanāti vuccatī''ti (ma0 ni0 1.450). sā pana vedayitalakkhaṇena  sabhāvato ekavidhāpi jātivasena tividhā hoti kusalā, akusalā, abyākatā cāti.</p>
              <p>[03] tattha kāmāvacaraṃ somanassupekkhāñāṇasaṅkhārabhedato aṭṭhavidhantiādinā nayena vuttena kusalaviññāṇena  ^a^V2.0088^ea^ sampayuttā kusalā, akusalena sampayuttā akusalā, abyākatena sampayuttā abyākatāti  veditabbā. sā sabhāvabhedato pañcavidhā hoti -- sukhaṃ dukkhaṃ somanassaṃ domanassaṃ  upekkhāti.</p>
              <p>[03] tattha ^a^M2.0091^ea^ kusalavipākena kāyaviññāṇena sampayuttaṃ sukhaṃ. akusalavipākena  dukkhaṃ. kāmāvacarato catūhi kusalehi, catūhi sahetukavipākehi, ekena ahetukavipākena,  catūhi sahetukakiriyehi, ekena ahetukakiriyena, catūhi akusalehi, rūpāvacarato  ṭhapetvā pañcamajjhānaviññāṇaṃ catūhi kusalehi, catūhi vipākehi, catūhi kiriyehi,  lokuttaraṃ pana yasmā ajhānikaṃ nāma natthi, tasmā aṭṭha lokuttarāni pañcannaṃ jhānānaṃ  vasena cattālīsaṃ honti. tesu ṭhapetvā aṭṭha pañcamajjhānikāni sesehi dvattiṃsāya  kusalavipākehīti evaṃ somanassaṃ dvāsaṭṭhiyā viññāṇehi sampayuttaṃ. domanassaṃ  dvīhi akusalehi. upekkhā avasesapañcapaññāsāya viññāṇehi sampayuttā.</p>
              <p>[03] tattha iṭṭhaphoṭṭhabbānubhavanalakkhaṇaṃ ^b^sukhaṃ,^eb^ sampayuttānaṃ upabrūhanarasaṃ, kāyikāssādapaccupaṭṭhānaṃ,  kāyindriyapadaṭṭhānaṃ.</p>
              <p>[03] aniṭṭhaphoṭṭhabbānubhavanalakkhaṇaṃ ^b^dukkhaṃ,^eb^ sampayuttānaṃ milāpanarasaṃ, kāyikābādhapaccupaṭṭhānaṃ,  kāyindriyapadaṭṭhānaṃ.</p>
              <p>[03] iṭṭhārammaṇānubhavanalakkhaṇaṃ ^b^somanassaṃ,^eb^ yathā tathā vā iṭṭhākārasambhogarasaṃ, cetasikāssādapaccupaṭṭhānaṃ,  passaddhipadaṭṭhānaṃ.</p>
              <p>[03] aniṭṭhārammaṇānubhavanalakkhaṇaṃ ^b^domanassaṃ,^eb^ yathā tathā vā aniṭṭhākārasambhogarasaṃ, cetasikābādhapaccupaṭṭhānaṃ,  ekanteneva hadayavatthupadaṭṭhānaṃ. </p>
              <p>[01] majjhattavedayitalakkhaṇā upekkhā, sampayuttānaṃ nātiupabrūhanamilāpanarasā, santabhāvapaccupaṭṭhānā,  nippītikacittapadaṭṭhānāti. </p>
              <p>[06] idaṃ vedanākkhandhe vitthārakathāmukhaṃ. </p>
            </h4>
          </h3>
          <h3>
            <h3n> saññākkhandhakathā </h3n>
            <h4>
              <h4n> </h4n>
              <p>[03] 457^b^.^eb^ idāni ^a^V2.0089^ea^ yaṃ vuttaṃ ``yaṃkiñci sañjānanalakkhaṇaṃ, sabbaṃ taṃ ekato katvā saññākkhandho  veditabbo''ti, etthāpi sañjānanalakkhaṇaṃ nāma saññāva. yathāha -- ``sañjānāti sañjānātīti  kho, āvuso, tasmā saññāti vuccatī''ti ^a^M2.0092^ea^ (ma0 ni0 1.450). sā panesā  sañjānanalakkhaṇena sabhāvato ekavidhāpi jātivasena tividhā hoti kusalā, akusalā,  abyākatā ca.</p>
              <p>[03] tattha kusalaviññāṇasampayuttā kusalā, akusalasampayuttā akusalā, abyākatasampayuttā  abyākatā. na hi taṃ viññāṇaṃ atthi, yaṃ saññāya vippayuttaṃ, tasmā yattako viññāṇassa  bhedo, tattako saññāyāti.</p>
              <p>[03] sā panesā evaṃ viññāṇena samappabhedāpi lakkhaṇādito sabbāva sañjānanalakkhaṇā, tadevetanti  puna sañjānanapaccayanimittakaraṇarasā dāruādīsu tacchakādayo viya, yathāgahitanimittavasena  abhinivesakaraṇapaccupaṭṭhānā hatthidassakāndhā (udā0 54) viya, yathāupaṭṭhitavisayapadaṭṭhānā  tiṇapurisakesu migapotakānaṃ purisāti uppannasaññā viyāti. </p>
              <p>[06] idaṃ saññākkhandhe vitthārakathāmukhaṃ. </p>
            </h4>
          </h3>
          <h3>
            <h3n> saṅkhārakkhandhakathā </h3n>
            <h4>
              <h4n> </h4n>
              <p>[03] 458^b^.^eb^ yaṃ pana vuttaṃ ``yaṃkiñci abhisaṅkharaṇalakkhaṇaṃ, sabbaṃ taṃ ekato katvā saṅkhārakkhandho  veditabbo''ti, ettha abhisaṅkharaṇalakkhaṇaṃ nāma rāsikaraṇalakkhaṇaṃ. kiṃ pana tanti, saṅkhārāyeva.  yathāha -- ``saṅkhatamabhisaṅkharontīti kho, bhikkhave, tasmā saṅkhārāti vuccantī''ti (saṃ0  ni0  3.79). te abhisaṅkharaṇalakkhaṇā, āyūhanarasā, vipphārapaccupaṭṭhānā, sesakhandhattayapadaṭṭhānā.</p>
              <p>[03] evaṃ lakkhaṇādito ekavidhāpi ca jātivasena tividhā  kusalā, akusalā, abyākatāti ^a^V2.0090^ea^.  tesu kusalaviññāṇasampayuttā kusalā. akusalasampayuttā akusalā. abyākatasampayuttā  abyākatā.</p>
              <p>[03] tattha kāmāvacarapaṭhamakusalaviññāṇasampayuttā tāva niyatā sarūpena āgatā sattavīsati, yevāpanakā  cattāro, aniyatā pañcāti chattiṃsa. tattha phasso, cetanā, vitakko, vicāro,  pīti, vīriyaṃ, jīvitaṃ, samādhi, saddhā, sati, hirī, ottappaṃ, alobho, adoso,  amoho, kāyapassaddhi, cittapassaddhi, kāyalahutā, cittalahutā, kāyamudutā, cittamudutā,  kāyakammaññatā, cittakammaññatā, kāyapāguññatā, cittapāguññatā, kāyujukatā,  cittujukatāti ime sarūpena ^a^M2.0093^ea^ āgatā sattavīsati (dha0 sa0 1; dha0 sa0 aṭṭha0  1 yevāpanakavaṇṇanā). chando, adhimokkho, manasikāro, tatramajjhattatāti ime yevāpanakā  cattāro (dha0 sa0 aṭṭha0 1 yevāpanakavaṇṇanā). karuṇā, muditā, kāyaduccaritavirati,  vacīduccaritavirati, micchājīvaviratīti ime aniyatā pañca. ete hi kadāci uppajjanti,  uppajjamānāpi ca na ekato uppajjanti. </p>
              <p>[03] 459^b^.^eb^ tattha phusatīti ^b^phasso^eb^. svāyaṃ phusanalakkhaṇo. saṅghaṭṭanaraso, sannipātapaccupaṭṭhāno,  āpāthagatavisayapadaṭṭhāno. ayañhi arūpadhammopi samāno ārammaṇe phusanākāreneva pavattati.  ekadesena ca analliyamānopi rūpaṃ viya cakkhu, saddo viya ca sotaṃ cittaṃ ārammaṇañca  saṅghaṭṭeti, tikasannipātasaṅkhātassa attano kāraṇassa vasena paveditattā sannipātapaccupaṭṭhāno.  tajjāsamannāhārena ceva indriyena ca parikkhate visaye anantarāyeneva uppajjanato āpāthagatavisayapadaṭṭhānoti  vuccati. vedanādhiṭṭhānabhāvato pana niccammagāvī (saṃ0 ni0  2.63) viya daṭṭhabbo. </p>
              <p>[03] 460^b^.^eb^ cetayatīti ^b^cetanā^eb^. abhisandahatīti attho. sā cetanābhāvalakkhaṇā, āyūhanarasā,  saṃvidahanapaccupaṭṭhānā sakiccaparakiccasādhikā jeṭṭhasissamahāvaḍḍhakīādayo viya. accāyikakammānussaraṇādīsu  ca panāyaṃ sampayuttānaṃ ussahanabhāvena pavattamānā pākaṭā hoti.</p>
              <p>[03] ^b^vitakkavicārapītīsu^eb^ yaṃ vattabbaṃ siyā, taṃ sabbaṃ pathavīkasiṇaniddese paṭhamajjhānavaṇṇanāyaṃ  (visuddhi0 1.71) vuttameva. </p>
              <p>[03] 461^b^.^eb^ vīrabhāvo ^a^V2.0091^ea^ ^b^vīriyaṃ^eb^. taṃ ussahanalakkhaṇaṃ, sahajātānaṃ upatthambhanarasaṃ, asaṃsīdanabhāvapaccupaṭṭhānaṃ.  ``saṃviggo yoniso padahatī''ti (a0 ni0  4.113) vacanato saṃvegapadaṭṭhānaṃ, vīriyārambhavatthupadaṭṭhānaṃ  vā, sammā āraddhaṃ sabbasampattīnaṃ mūlaṃ hotīti daṭṭhabbaṃ. </p>
              <p>[03] 462^b^.^eb^ jīvanti tena, sayaṃ vā jīvati, jīvanamattameva vā tanti ^b^jīvitaṃ^eb^. lakkhaṇādīni  panassa rūpajīvite vuttanayeneva veditabbāni. tañhi rūpadhammānaṃ jīvitaṃ, idaṃ arūpadhammānanti  idamevettha nānākaraṇaṃ. </p>
              <p>[03] 463^b^.^eb^ ārammaṇe ^a^M2.0094^ea^ cittaṃ samaṃ ādhiyati, sammā vā ādhiyati, samādhānamattameva  vā etaṃ cittassāti ^b^samādhi^eb^. so avisāralakkhaṇo, avikkhepalakkhaṇo vā, sahajātānaṃ  sampiṇḍanaraso nhāniyacuṇṇānaṃ udakaṃ viya, upasamapaccupaṭṭhāno, visesato sukhapadaṭṭhāno,  nivāte dīpaccīnaṃ ṭhiti viya cetaso ṭhitīti daṭṭhabbo. </p>
              <p>[03] 464^b^.^eb^ saddahanti etāya, sayaṃ vā saddahati, saddahanamattameva vā esāti ^b^saddhā^eb^. sā saddahanalakkhaṇā,  okappanalakkhaṇā vā, pasādanarasā udakappasādakamaṇi viya, pakkhandanarasā vā oghuttaraṇo  viya. akālussiyapaccupaṭṭhānā, adhimuttipaccupaṭṭhānā vā, saddheyyavatthupadaṭṭhānā, saddhammassavanādisotāpattiyaṅga(dī0  ni0 3.311; saṃ0 ni0  5.1001) padaṭṭhānā vā, hatthavittabījāni viya daṭṭhabbā. </p>
              <p>[03] 465^b^.^eb^ saranti tāya, sayaṃ vā sarati saraṇamattameva vā esāti ^b^sati^eb^. sā apilāpanalakkhaṇā,  asammosarasā, ārakkhapaccupaṭṭhānā, visayābhimukhabhāvapaccupaṭṭhānā vā, thirasaññāpadaṭṭhānā,  kāyādisatipaṭṭhānapadaṭṭhānā vā. ārammaṇe daḷhapatiṭṭhitattā pana esikā viya, cakkhudvārādirakkhaṇato  dovāriko viya ca daṭṭhabbā. </p>
              <p>[03] 466^b^.^eb^ kāyaduccaritādīhi hiriyatīti ^b^hirī^eb^. lajjāyetaṃ adhivacanaṃ. tehiyeva  ottappatīti ^b^ottappaṃ^eb^. pāpato ubbegassetaṃ adhivacanaṃ. tattha pāpato jigucchanalakkhaṇā  hirī. uttāsanalakkhaṇaṃ ottappaṃ. lajjākārena pāpānaṃ akaraṇarasā hirī. uttāsākārena  ottappaṃ. vuttappakāreneva ^a^V2.0092^ea^ ca pāpato saṅkocanapaccupaṭṭhānā etā, attagāravaparagāravapadaṭṭhānā.  attānaṃ garuṃ katvā hiriyā pāpaṃ jahāti kulavadhū viya. paraṃ garuṃ katvā ottappena  pāpaṃ jahāti vesiyā viya. ime ca pana dve dhammā lokapālakāti (a0 ni0  2.9)  daṭṭhabbā. </p>
              <p>[03] 467^b^.^eb^ na lubbhanti tena, sayaṃ vā na lubbhati, alubbhanamattameva vā tanti ^b^alobho^eb^.  adosāmohesupi eseva nayo. tesu alobho ārammaṇe cittassa agedhalakkhaṇo, alaggabhāvalakkhaṇo  vā kamaladale jalabindu viya. apariggaharaso muttabhikkhu viya, anallīnabhāvapaccupaṭṭhāno  asucimhi patitapuriso viya. </p>
              <p>[03] 468^b^.^eb^ ^b^adoso^eb^ ^a^M2.0095^ea^ acaṇḍikkalakkhaṇo, avirodhalakkhaṇo vā anukūlamitto viya,  āghātavinayaraso, pariḷāhavinayaraso vā candanaṃ viya, sommabhāvapaccupaṭṭhāno puṇṇacando  viya. </p>
              <p>[03] 469^b^.^eb^ ^b^amoho^eb^ yathāsabhāvapaṭivedhalakkhaṇo, akkhalitapaṭivedhalakkhaṇo vā kusalissāsakhittausupaṭivedho  viya, visayobhāsanaraso padīpo viya. asammohapaccupaṭṭhāno araññagatasudesako viya.  tayopi cete sabbakusalānaṃ mūlabhūtāti daṭṭhabbā. </p>
              <p>[03] 470^b^.^eb^ kāyassa passambhanaṃ ^b^kāyapassaddhi^eb^. cittassa passambhanaṃ ^b^cittapassaddhi. kāyo^eb^ti  cettha vedanādayo tayo khandhā. ubhopi panetā ekato katvā kāyacittadarathavūpasamalakkhaṇā  kāyacittapassaddhiyo, kāyacittadarathanimaddanarasā, kāyacittānaṃ aparipphandanasītibhāvapaccupaṭṭhānā,  kāyacittapadaṭṭhānā. kāyacittānaṃ avūpasamakarauddhaccādikilesapaṭipakkhabhūtāti daṭṭhabbā.</p>
              <p>[03] kāyassa lahubhāvo ^b^kāyalahutā^eb^. cittassa lahubhāvo ^b^cittalahutā^eb^. tā kāyacittagarubhāvavūpasamalakkhaṇā,  kāyacittagarubhāvanimaddanarasā, kāyacittānaṃ adandhatāpaccupaṭṭhānā, kāyacittapadaṭṭhānā.  kāyacittānaṃ garubhāvakarathinamiddhādikilesapaṭipakkhabhūtāti daṭṭhabbā.</p>
              <p>[03] kāyassa mudubhāvo ^b^kāyamudutā^eb^. cittassa mudubhāvo ^b^cittamudutā^eb^.  tā kāyacittatthambhavūpasamalakkhaṇā ^a^V2.0093^ea^,  kāyacittathaddhabhāvanimaddanarasā, appaṭighātapaccupaṭṭhānā, kāyacittapadaṭṭhānā. kāyacittānaṃ  thaddhabhāvakaradiṭṭhimānādikilesapaṭipakkhabhūtāti daṭṭhabbā.</p>
              <p>[03] kāyassa kammaññabhāvo ^b^kāyakammaññatā^eb^. cittassa kammaññabhāvo ^b^cittakammaññatā^eb^.  tā kāyacittākammaññabhāvavūpasamalakkhaṇā, kāyacittākammaññabhāvanimaddanarasā, kāyacittānaṃ  ārammaṇakaraṇasampattipaccupaṭṭhānā, kāyacittapadaṭṭhānā. kāyacittānaṃ akammaññabhāvakarāvasesanīvaraṇādipaṭipakkhabhūtā,  pasādanīyavatthūsu pasādāvahā, hitakiriyāsu viniyogakkhamabhāvāvahā suvaṇṇavisuddhi  viyāti daṭṭhabbā.</p>
              <p>[03] kāyassa ^a^M2.0096^ea^ pāguññabhāvo ^b^kāyapāguññatā^eb^. cittassa pāguññabhāvo ^b^cittapāguññatā^eb^.  tā kāyacittānaṃ agelaññabhāvalakkhaṇā, kāyacittagelaññanimaddanarasā, nirādīnavapaccupaṭṭhānā,  kāyacittapadaṭṭhānā. kāyacittānaṃ gelaññakarāsaddhiyādipaṭipakkhabhūtāti daṭṭhabbā.</p>
              <p>[03] kāyassa ujukabhāvo ^b^kāyujukatā^eb^. cittassa ujukabhāvo ^b^cittujukatā^eb^. tā  kāyacittājjavalakkhaṇā, kāyacittakuṭilabhāvanimaddanarasā, ajimhatāpaccupaṭṭhānā, kāyacittapadaṭṭhānā.  kāyacittānaṃ kuṭilabhāvakaramāyāsāṭheyyādipaṭipakkhabhūtāti daṭṭhabbā. </p>
              <p>[03] 471^b^.^eb^ ^b^chando^eb^ti kattukāmatāyetaṃ adhivacanaṃ. tasmā so kattukāmatālakkhaṇo chando,  ārammaṇapariyesanaraso, ārammaṇena atthikatāpaccupaṭṭhāno, tadevassa padaṭṭhānaṃ. ārammaṇaggahaṇe  ayaṃ cetaso hatthappasāraṇaṃ viya daṭṭhabbo. </p>
              <p>[03] 472^b^.^eb^ adhimuccanaṃ ^b^adhimokkho^eb^. so sanniṭṭhānalakkhaṇo, asaṃsappanaraso, nicchayapaccupaṭṭhāno,  sanniṭṭheyyadhammapadaṭṭhāno, ārammaṇe niccalabhāvena indakhīlo viya daṭṭhabbo. </p>
              <p>[03] 473^b^.^eb^ kiriyā kāro. manamhi kāro ^b^manasikāro^eb^. purimamanato visadisamanaṃ  karotītipi manasikāro. svāyaṃ ārammaṇapaṭipādako, vīthipaṭipādako, javanapaṭipādakoti  tippakāro.</p>
              <p>[03] tattha ^a^V2.0094^ea^ ^b^ārammaṇapaṭipādako^eb^ manamhi kāroti manasikāro. so sāraṇalakkhaṇo, sampayuttānaṃ  ārammaṇe saṃyojanaraso, ārammaṇābhimukhabhāvapaccupaṭṭhāno, ārammaṇapadaṭṭhāno. saṅkhārakkhandhapariyāpanno,  ārammaṇapaṭipādakattena sampayuttānaṃ sārathi viya daṭṭhabbo. ^b^vīthipaṭipādako^eb^ti pana  pañcadvārāvajjanassetaṃ adhivacanaṃ. ^b^javanapaṭipādako^eb^ti manodvārāvajjanassetaṃ adhivacanaṃ.  na te idha adhippetā. </p>
              <p>[03] 474^b^.^eb^ tesu dhammesu majjhattatā ^b^tatramajjhattatā^eb^. sā cittacetasikānaṃ samavāhitalakkhaṇā,  ūnādhikatānivāraṇarasā, pakkhapātupacchedanarasā vā, majjhattabhāvapaccupaṭṭhānā, cittacetasikānaṃ  ajjhupekkhanabhāvena samappavattānaṃ ājānīyānaṃ ajjhupekkhakasārathi viya daṭṭhabbā.</p>
              <p>[03] ^b^karuṇāmuditā^eb^ ^a^M2.0097^ea^ ca brahmavihāraniddese (visuddhi0 1.262) vuttanayeneva  veditabbā. kevalañhi tā appanāppattā rūpāvacarā, imā kāmāvacarāti ayameva viseso.</p>
              <p>[03] keci pana mettupekkhāyopi aniyatesu icchanti, taṃ na gahetabbaṃ. atthato hi adosoyeva  mettā, tatramajjhattupekkhāyeva upekkhāti. </p>
              <p>[03] 475^b^.^eb^ kāyaduccaritato virati ^b^kāyaduccaritavirati^eb^. esa nayo sesāsupi. lakkhaṇādito  panetā tissopi kāyaduccaritādivatthūnaṃ avītikkamalakkhaṇā, amaddanalakkhaṇāti vuttaṃ  hoti. kāyaduccaritādivatthuto saṅkocanarasā, akiriyapaccupaṭṭhānā, saddhāhirottappāppicchatādiguṇapadaṭṭhānā,  pāpakiriyato cittassa vimukhabhāvabhūtāti daṭṭhabbā. </p>
              <p>[03] 476^b^.^eb^ iti imeva chattiṃsa saṅkhārā paṭhamena kāmāvacarakusalaviññāṇena sampayogaṃ gacchantīti  veditabbā. yathā ca paṭhamena, evaṃ dutiyenāpi. sasaṅkhārabhāvamattameva hettha viseso.</p>
              <p>[03] tatiyena pana ṭhapetvā amohaṃ avasesā veditabbā. tathā catutthena. sasaṅkhārabhāvamattameva  hettha viseso.</p>
              <p>[03] paṭhame ^a^V2.0095^ea^ vuttesu pana ṭhapetvā pītiṃ avasesā pañcamena sampayogaṃ gacchanti. yathā ca pañcamena,  evaṃ chaṭṭhenāpi. sasaṅkhārabhāvamattameva hettha viseso. sattamena ca pana ṭhapetvā amohaṃ  avasesā veditabbā. tathā aṭṭhamena. sasaṅkhārabhāvamattameva hettha viseso.</p>
              <p>[03] paṭhame vuttesu ṭhapetvā viratittayaṃ sesā rūpāvacarakusalesu paṭhamena sampayogaṃ gacchanti.  dutiyena tato vitakkavajjā. tatiyena tato vicāravajjā. catutthena tato pītivajjā.  pañcamena tato aniyatesu karuṇāmuditāvajjā. teyeva catūsu āruppakusalesu. arūpāvacarabhāvoyeva  hi ettha viseso.</p>
              <p>[03] lokuttaresu paṭhamajjhānike tāva maggaviññāṇe paṭhamarūpāvacaraviññāṇe vuttanayena, dutiyajjhānikādibhede  dutiyarūpāvacaraviññāṇādīsu vuttanayeneva veditabbā. karuṇāmuditānaṃ pana abhāvo,  niyataviratitā ^a^M2.0098^ea^, lokuttaratā cāti ayamettha viseso. evaṃ tāva kusalāyeva  saṅkhārā veditabbā. </p>
              <p>[03] 477^b^.^eb^ akusalesu lobhamūle paṭhamākusalasampayuttā tāva niyatā sarūpena āgatā terasa,  yevāpanakā cattāroti sattarasa. tattha phasso, cetanā, vitakko, vicāro, pīti,  vīriyaṃ, jīvitaṃ, samādhi, ahirikaṃ, anottappaṃ, lobho, moho, micchādiṭṭhīti ime  sarūpena āgatā terasa (dha0 sa0 365; dha0 sa0 aṭṭha0 365). chando, adhimokkho, uddhaccaṃ,  manasikāroti ime yevāpanakā cattāro (dha0 sa0 aṭṭha0 365). </p>
              <p>[03] 478^b^.^eb^ tattha na hiriyatīti ahiriko. ahirikassa bhāvo ^b^ahirikaṃ^eb^. na otappatīti  ^b^anottappaṃ^eb^. tesu ^b^ahirikaṃ^eb^ kāyaduccaritādīhi ajigucchanalakkhaṇaṃ, alajjālakkhaṇaṃ  vā. ^b^anottappaṃ^eb^ teheva asārajjalakkhaṇaṃ, anuttāsalakkhaṇaṃ vā. ayamettha saṅkhepo.  vitthāro pana hirottappānaṃ vuttapaṭipakkhavasena veditabbo. </p>
              <p>[03] 479^b^.^eb^ lubbhanti tena, sayaṃ vā lubbhati, lubbhanamattameva vā tanti ^b^lobho^eb^. muyhanti  tena, sayaṃ vā muyhati, muyhanamattameva vā tanti ^b^moho^eb^. tesu ^b^lobho^eb^ ārammaṇaggahaṇalakkhaṇo  makkaṭālepo viya, abhisaṅgaraso tattakapāle khittamaṃsapesi viya. apariccāgapaccupaṭṭhāno  telañjanarāgo ^a^V2.0096^ea^ viya. saṃyojaniyadhammesu assādadassanapadaṭṭhāno. taṇhānadībhāvena vaḍḍhamāno  sīghasotā nadī iva mahāsamuddaṃ apāyameva gahetvā gacchatīti daṭṭhabbo. </p>
              <p>[03] 480^b^.^eb^ ^b^moho^eb^ cittassa andhabhāvalakkhaṇo, aññāṇalakkhaṇo vā, asampaṭivedharaso, ārammaṇasabhāvacchādanaraso  vā, asammāpaṭipattipaccupaṭṭhāno, andhakārapaccupaṭṭhāno vā, ayonisomanasikārapadaṭṭhāno,  sabbākusalānaṃ mūlanti daṭṭhabbo. </p>
              <p>[03] 481^b^.^eb^ micchā passanti tāya, sayaṃ vā micchā passati, micchādassanamattaṃ vā esāti  ^b^micchādiṭṭhi^eb^. sā ayoniso abhinivesalakkhaṇā, parāmāsarasā, micchābhinivesapaccupaṭṭhānā,  ariyānaṃ adassanakāmatādipadaṭṭhānā, paramaṃ vajjanti daṭṭhabbā. </p>
              <p>[03] 482^b^.^eb^ uddhatabhāvo ^a^M2.0099^ea^ ^b^uddhaccaṃ^eb^. taṃ avūpasamalakkhaṇaṃ vātābhighātacalajalaṃ viya,  anavaṭṭhānarasaṃ vātābhighātacaladhajapaṭākā viya, bhantattapaccupaṭṭhānaṃ pāsāṇābhighātasamuddhatabhasmaṃ  viya, cetaso avūpasame ayonisomanasikārapadaṭṭhānaṃ, cittavikkhepoti daṭṭhabbaṃ. sesā  kusale vuttanayeneva veditabbā. akusalabhāvoyeva hi akusalabhāvena ca lāmakattaṃ  etesaṃ tehi viseso. </p>
              <p>[03] 483^b^.^eb^ iti ime sattarasa saṅkhārā paṭhamena akusalaviññāṇena sampayogaṃ gacchantīti veditabbā.  yathā ca paṭhamena, evaṃ dutiyenāpi. sasaṅkhāratā panettha thinamiddhassa ca aniyatatā viseso. </p>
              <p>[01] tattha thinanatā ^b^thinaṃ^eb^. middhanatā ^b^middhaṃ^eb^. anussāhasaṃhananatā asattivighāto cāti  attho. thinañca middhañca thinamiddhaṃ. tattha ^b^thinaṃ^eb^ anussāhalakkhaṇaṃ, vīriyavinodanarasaṃ,  saṃsīdanapaccupaṭṭhānaṃ. ^b^middhaṃ^eb^ akammaññatālakkhaṇaṃ, onahanarasaṃ, līnatāpaccupaṭṭhānaṃ,  pacalāyikāniddāpaccupaṭṭhānaṃ vā. ubhayampi arativijambhikādīsu ayonisomanasikārapadaṭṭhānaṃ.</p>
              <p>[03] tatiyena paṭhame vuttesu ṭhapetvā micchādiṭṭhiṃ avasesā veditabbā. ^b^māno^eb^  panettha aniyato ^a^V2.0097^ea^  hoti. ayaṃ viseso, so uṇṇatilakkhaṇo, sampaggaharaso, ketukamyatāpaccupaṭṭhāno,  diṭṭhivippayuttalobhapadaṭṭhāno, ummādo viya daṭṭhabbo.</p>
              <p>[03] catutthena dutiye vuttesu ṭhapetvā micchādiṭṭhiṃ avasesā veditabbā. etthāpi ca māno  aniyatesu hotiyeva. paṭhame vuttesu pana ṭhapetvā pītiṃ avasesā pañcamena sampayogaṃ  gacchanti. yathā ca pañcamena, evaṃ chaṭṭhenāpi. sasaṅkhāratā panettha thinamiddhassa ca aniyatabhāvo  viseso. sattamena pañcame vuttesu ṭhapetvā diṭṭhiṃ avasesā veditabbā. māno panettha  aniyato hoti. aṭṭhamena chaṭṭhe vuttesu ṭhapetvā diṭṭhiṃ avasesā veditabbā. etthāpi  ca māno aniyatesu hotiyevāti. </p>
              <p>[03] 484^b^.^eb^ dosamūlesu pana dvīsu paṭhamasampayuttā tāva niyatā sarūpena āgatā ekādasa, yevāpanakā  cattāro, aniyatā tayoti aṭṭhārasa ^a^M2.0100^ea^. tattha phasso, cetanā, vitakko,  vicāro, vīriyaṃ, jīvitaṃ, samādhi, ahirikaṃ, anoppattaṃ, doso, mohoti ime  sarūpena āgatā ekādasa (dha0 sa0 413; dha0 sa0 aṭṭha0 413). chando, adhimokkho, uddhaccaṃ,  manasikāroti ime yevāpanakā cattāro (dha0 sa0 aṭṭha0 413). issā, macchariyaṃ,  kukkuccanti ime aniyatā tayo (dha0 sa0 aṭṭha0 413). </p>
              <p>[03] 485^b^.^eb^ tattha dussanti tena, sayaṃ vā dussati, dussanamattameva vā tanti ^b^doso^eb^. so  caṇḍikkalakkhaṇo pahaṭāsīviso viya, visappanaraso visanipāto viya, attano nissayadahanaraso  vā dāvaggi viya. dūsanapaccupaṭṭhāno laddhokāso viya sapatto, āghātavatthupadaṭṭhāno,  visasaṃsaṭṭhapūtimuttaṃ viya daṭṭhabbo. </p>
              <p>[03] 486^b^.^eb^ issāyanā ^b^issā^eb^. sā parasampattīnaṃ usūyanalakkhaṇā. tattheva anabhiratirasā, tato  vimukhabhāvapaccupaṭṭhānā, parasampattipadaṭṭhānā, saṃyojananti daṭṭhabbā. </p>
              <p>[03] 487^b^.^eb^ maccharabhāvo ^b^macchariyaṃ^eb^. taṃ laddhānaṃ vā labhitabbānaṃ vā attano sampattīnaṃ nigūhanalakkhaṇaṃ,  tāsaṃyeva parehi sādhāraṇabhāvākkhamanarasaṃ, saṅkocanapaccupaṭṭhānaṃ, kaṭukañcukatāpaccupaṭṭhānaṃ  vā, attasampattipadaṭṭhānaṃ, cetaso virūpabhāvoti daṭṭhabbaṃ. </p>
              <p>[03] 488^b^.^eb^ kucchitaṃ ^a^V2.0098^ea^ kataṃ kukataṃ. tassa bhāvo ^b^kukkuccaṃ^eb^. taṃ pacchānutāpalakkhaṇaṃ,  katākatānusocanarasaṃ, vippaṭisārapaccupaṭṭhānaṃ, katākatapadaṭṭhānaṃ, dāsabyamiva daṭṭhabbaṃ.  sesā vuttappakārāyevāti.</p>
              <p>[03] iti ime aṭṭhārasa saṅkhārā paṭhamena dosamūlena sampayogaṃ gacchantīti veditabbā. yathā ca  paṭhamena, evaṃ dutiyenāpi. sasaṅkhāratā pana aniyatesu ca thinamiddhasambhavova viseso. </p>
              <p>[03] 489^b^.^eb^ mohamūlesu dvīsu vicikicchāsampayuttena tāva phasso, cetanā, vitakko, vicāro,  vīriyaṃ, jīvitaṃ, cittaṭṭhiti, ahirikaṃ, anottappaṃ ^a^M2.0101^ea^, moho, vicikicchāti  sarūpena āgatā ekādasa (dha0 sa0 422; dha0 sa0 aṭṭha0 422), uddhaccaṃ, manasikāroti  yevāpanakā dve cāti terasa. </p>
              <p>[03] 490^b^.^eb^ tattha ^b^cittaṭṭhitī^eb^ti pavattiṭṭhitimatto dubbalo samādhi. vigatā cikicchāti  ^b^vicikicchā^eb^. sā saṃsayalakkhaṇā, kampanarasā, anicchayapaccupaṭṭhānā, anekaṃsagāhapaccupaṭṭhānā  vā, vicikicchāyaṃ ayonisomanasikārapadaṭṭhānā, paṭipattiantarāyakarāti daṭṭhabbā.  sesā vuttappakārāyeva.</p>
              <p>[03] uddhaccasampayuttena vicikicchāsampayutte vuttesu ṭhapetvā vicikicchaṃ sesā dvādasa. vicikicchāya  abhāvena panettha adhimokkho uppajjati. tena saddhiṃ teraseva, adhimokkhasabbhāvato ca balavataro  samādhi hoti. yañcettha uddhaccaṃ, taṃ sarūpeneva āgataṃ. adhimokkhamanasikārā yevāpanakavasenāti  evaṃ akusalasaṅkhārā veditabbā. </p>
              <p>[03] 491^b^.^eb^ abyākatesu vipākābyākatā tāva ahetukasahetukabhedato duvidhā. tesu  ahetukavipākaviññāṇasampayuttā ahetukā. tattha kusalākusalavipākacakkhuviññāṇasampayuttā  tāva phasso, cetanā, jīvitaṃ, cittaṭṭhitīti sarūpena āgatā cattāro (dha0 sa0 431;  dha0 sa0 aṭṭha0 431), yevāpanako manasikāroyevāti pañca. sotaghānajivhākāyaviññāṇasampayuttāpi  eteyeva. ubhayavipākamanodhātuyā ete ceva vitakkavicārādhimokkhā cāti ^a^V2.0099^ea^ aṭṭha, tathā  tividhāyapi ahetukamanoviññāṇadhātuyā. yā panettha somanassasahagatā, tāya saddhiṃ pīti  adhikā hotīti veditabbā.</p>
              <p>[03] sahetukavipākaviññāṇasampayuttā pana sahetukā. tesu aṭṭhakāmāvacaravipākasampayuttā  tāva aṭṭhahi kāmāvacarakusalehi sampayuttasaṅkhārasadisāyeva. yā pana tā aniyatesu  karuṇāmuditā, tā sattārammaṇattā vipākesu na santi. ekantaparittārammaṇā hi kāmāvacaravipākā.  na kevalañca karuṇāmuditā, viratiyopi vipākesu na santi. ``pañca sikkhāpadā  kusalāyevā''ti hi vuttaṃ.</p>
              <p>[03] rūpāvacarārūpāvacaralokuttaravipākaviññāṇasampayuttā ^a^M2.0102^ea^ pana tesaṃ kusalaviññāṇasampayuttasaṅkhārehi  sadisā eva. </p>
              <p>[03] 492^b^.^eb^ kiriyābyākatāpi ahetukasahetukabhedato duvidhā. tesu ahetukakiriyaviññāṇasampayuttā  ahetukā. te ca kusalavipākamanodhātuahetukamanoviññāṇadhātudvayayuttehi samānā.  manoviññāṇadhātudvaye pana vīriyaṃ adhikaṃ. vīriyasabbhāvato balappatto samādhi hoti.  ayamettha viseso.</p>
              <p>[03] sahetukakiriyaviññāṇasampayuttā pana sahetukā. tesu aṭṭhakāmāvacarakiriyaviññāṇasampayuttā  tāva ṭhapetvā viratiyo aṭṭhahi kāmāvacarakusalehi sampayuttasaṅkhārasadisā. rūpāvacarārūpāvacarakiriyasampayuttā  pana sabbākārenapi tesaṃ kusalaviññāṇasampayuttasadisāyevāti evaṃ abyākatāpi  saṅkhārā veditabbāti. </p>
              <p>[06] idaṃ saṅkhārakkhandhe vitthārakathāmukhaṃ.</p>
              <p>[03] idaṃ tāva abhidhamme padabhājanīyanayena khandhesu vitthārakathāmukhaṃ. </p>
            </h4>
          </h3>
          <h3>
            <h3n> atītādivibhāgakathā </h3n>
            <h4>
              <h4n> </h4n>
              <p>[03] 493^b^.^eb^ bhagavatā ^a^V2.0100^ea^ pana -- </p>
              <p>[02] ``yaṃkiñci rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā  sukhumaṃ vā hīnaṃ vā paṇītaṃ vā yaṃ dūre santike vā, tadekajjhaṃ abhisaṃyūhitvā  abhisaṅkhipitvā ayaṃ vuccati rūpakkhandho. yā kāci vedanā... yā kāci saññā...  ye keci saṅkhārā... yaṃkiñci viññāṇaṃ atītānāgatapaccuppannaṃ...pe0... abhisaṅkhipitvā  ayaṃ vuccati viññāṇakkhandho''ti (vibha0 2,26) --</p>
              <p>[03] evaṃ khandhā vitthāritā.</p>
              <p>[03] tattha ^b^yaṃkiñcī^eb^ti anavasesapariyādānaṃ. ^b^rūpa^eb^nti atippasaṅganiyamanaṃ. evaṃ padadvayenāpi  rūpassa anavasesapariggaho kato hoti. athassa atītādinā ^a^M2.0103^ea^ vibhāgaṃ ārabhati.  tañhi kiñci atītaṃ, kiñci anāgatādibhedanti. esa nayo vedanādīsu. </p>
              <p>[03] 494^b^.^eb^ tattha rūpaṃ tāva addhāsantatisamayakhaṇavasena catudhā atītaṃ nāma hoti. tathā anāgatapaccuppannaṃ.</p>
              <p>[03] tattha ^b^addhāvasena^eb^ tāva ekassa ekasmiṃ bhave paṭisandhito pubbe atītaṃ, cutito uddhaṃ  anāgataṃ, ubhinnamantare paccuppannaṃ.</p>
              <p>[03] ^b^santativasena^eb^ sabhāgaekautusamuṭṭhānaṃ ekāhārasamuṭṭhānañca pubbāpariyavasena vattamānampi  paccuppannaṃ, tato pubbe visabhāgautuāhārasamuṭṭhānaṃ atītaṃ, pacchā anāgataṃ. cittajaṃ  ekavīthiekajavanaekasamāpattisamuṭṭhānaṃ paccuppannaṃ, tato pubbe atītaṃ, pacchā anāgataṃ.  kammasamuṭṭhānassa pāṭiyekkaṃ santativasena atītādibhedo natthi, tesaññeva pana utuāhāracittasamuṭṭhānānaṃ  upatthambhakavasena tassa atītādibhāvo veditabbo.</p>
              <p>[03] ^b^samayavasena^eb^ ^a^V2.0101^ea^ ekamuhuttapubbaṇhasāyanharattindivādīsu samayesu santānavasena pavattamānaṃ  taṃ taṃ samayaṃ paccuppannaṃ nāma, tato pubbe atītaṃ, pacchā anāgataṃ.</p>
              <p>[03] ^b^khaṇavasena^eb^ uppādādikhaṇattayapariyāpannaṃ paccuppannaṃ, tato pubbe anāgataṃ, pacchā atītaṃ.  apica atikkantahetupaccayakiccaṃ atītaṃ, niṭṭhitahetukiccaṃ aniṭṭhitapaccayakiccaṃ paccuppannaṃ,  ubhayakiccaṃ asampattaṃ anāgataṃ. sakiccakkhaṇe vā paccuppannaṃ, tato pubbe anāgataṃ,  pacchā atītaṃ. ettha ca khaṇādikathāva nippariyāyā. sesā sapariyāyā. </p>
              <p>[03] 495^b^.^eb^ ajjhattabahiddhābhedo vuttanayo eva. apica idha niyakajjhattampi ajjhattaṃ parapuggalikampi  ca bahiddhāti veditabbaṃ. oḷārikasukhumabhedo vuttanayova. </p>
              <p>[03] 496^b^.^eb^ hīnapaṇītabhedo duvidho pariyāyato nippariyāyato ca. tattha akaniṭṭhānaṃ rūpato  sudassīnaṃ rūpaṃ hīnaṃ. tadeva sudassānaṃ rūpato paṇītaṃ. evaṃ yāva narakasattānaṃ  rūpaṃ, tāva pariyāyato hīnapaṇītatā veditabbā. nippariyāyato pana yattha akusalavipākaṃ  uppajjati, taṃ hīnaṃ. yattha kusalavipākaṃ, taṃ paṇītaṃ.</p>
              <p>[03] dūre ^a^M2.0104^ea^ santiketi idampi vuttanayameva. apica okāsatopettha upādāyupādāya  dūrasantikatā veditabbā. </p>
              <p>[03] 497^b^.^eb^ ^b^tadekajjhaṃ abhisaṃyūhitvā abhisaṅkhipitvā^eb^ti taṃ atītādīhi padehi visuṃ  visuṃ niddiṭṭhaṃ rūpaṃ sabbaṃ ruppanalakkhaṇasaṅkhāte ekavidhabhāve paññāya rāsiṃ katvā rūpakkhandhoti  vuccatīti ayamettha attho. etena sabbampi rūpaṃ ruppanalakkhaṇe rāsibhāvūpagamanena  rūpakkhandhoti dassitaṃ hoti. na hi rūpato añño rūpakkhandho nāma atthi. </p>
              <p>[03] 498^b^.^eb^ yathā ca rūpaṃ, evaṃ vedanādayopi vedayitalakkhaṇādīsu rāsibhāvūpagamanena. na  hi vedanādīhi aññe vedanākkhandhādayo nāma atthi. </p>
              <p>[01] atītādivibhāge ^a^V2.0102^ea^ panettha santativasena khaṇādivasena ca vedanāya atītānāgatapaccuppannabhāvo  veditabbo. tattha ^b^santativasena^eb^ ekavīthiekajavanaekasamāpattipariyāpannā ekavīthivisayasamāyogappavattā  ca paccuppannā, tato pubbe atītā, pacchā anāgatā. ^b^khaṇādivasena^eb^ khaṇattayapariyāpannā  pubbantāparantamajjhattagatā sakiccañca kurumānā vedanā paccuppannā, tato pubbe  atītā, pacchā anāgatā. ajjhattabahiddhābhedo niyakajjhattavasena veditabbo. </p>
              <p>[03] 499^b^.^eb^ oḷārikasukhumabhedo ``akusalā vedanā oḷārikā, kusalābyākatā vedanā  sukhumā''tiādinā (vibha0 11) nayena vibhaṅge vuttena jātisabhāvapuggalalokiyalokuttaravasena  veditabbo. ^b^jātivasena^eb^ tāva akusalā vedanā sāvajjakiriyahetuto, kilesasantāpabhāvato  ca avūpasantavuttīti kusalavedanāya oḷārikā, sabyāpārato, saussāhato, savipākato,  kilesasantāpabhāvato, sāvajjato ca vipākābyākatāya oḷārikā, savipākato, kilesasantāpabhāvato,  sabyābajjhato, sāvajjato ca kiriyābyākatāya oḷārikā. kusalābyākatā pana vuttavipariyāyato  akusalāya sukhumā. dvepi kusalākusalavedanā sabyāpārato, saussāhato, savipākato  ca yathāyogaṃ duvidhāyapi abyākatāya oḷārikā ^a^M2.0105^ea^, vuttavipariyāyena duvidhāpi  abyākatā tāhi sukhumā. evaṃ tāva jātivasena oḷārikasukhumatā veditabbā. </p>
              <p>[03] 500^b^.^eb^ ^b^sabhāvavasena^eb^ pana dukkhā vedanā nirassādato, savipphārato, khobhakaraṇato, ubbejanīyato,  abhibhavanato ca itarāhi dvīhi oḷārikā, itarā pana dve sātato, santato, paṇītato,  manāpato, majjhattato ca yathāyogaṃ dukkhāya sukhumā. ubho pana sukhadukkhā savipphārato,  khobhakaraṇato, pākaṭato ca adukkhamasukhāya oḷārikā, sā vuttavipariyāyena tadubhayato  sukhumā. evaṃ sabhāvavasena oḷārikasukhumatā veditabbā. </p>
              <p>[03] 501^b^.^eb^ ^b^puggalavasena^eb^ pana asamāpannassa vedanā nānārammaṇe vikkhittabhāvato samāpannassa  vedanāya oḷārikā, vipariyāyena itarā sukhumā. evaṃ puggalavasena oḷārikasukhumatā  veditabbā.</p>
              <p>[03] ^b^lokiyalokuttaravasena^eb^ ^a^V2.0103^ea^ pana sāsavā vedanā lokiyā, sā āsavuppattihetuto, oghaniyato,  yoganiyato, ganthaniyato, nīvaraṇiyato, upādāniyato, saṃkilesikato, puthujjanasādhāraṇato  ca anāsavāya oḷārikā. sā vipariyāyena sāsavāya sukhumā. evaṃ lokiyalokuttaravasena  oḷārikasukhumatā veditabbā. </p>
              <p>[03] 502^b^.^eb^ tattha jātiādivasena sambhedo pariharitabbo. akusalavipākakāayaviññāṇasampayuttā  hi vedanā jātivasena abyākatattā sukhumāpi samānā sabhāvādivasena oḷārikā  hoti. vuttañhetaṃ ``abyākatā vedanā sukhumā. dukkhā vedanā oḷārikā.  samāpannassa vedanā sukhumā. asamāpannassa vedanā oḷārikā. sāsavā vedanā  oḷārikā. anāsavā vedanā sukhumā''ti (vibha0 11). yathā ca dukkhā vedanā,  evaṃ sukhādayopi jātivasena oḷārikā sabhāvādivasena sukhumā honti. tasmā yathā  jātiādivasena sambhedo na hoti, tathā vedanānaṃ oḷārikasukhumatā veditabbā.  seyyathidaṃ -- abyākatā jātivasena kusalākusalāhi sukhumā. tattha katamā abyākatā?  kiṃ dukkhā? kiṃ sukhā? kiṃ samāpannassa? kiṃ asamāpannassa? kiṃ sāsavā ^a^M2.0106^ea^?  kiṃ anāsavāti? evaṃ sabhāvādibhedo na parāmasitabbo. esa nayo sabbattha.</p>
              <p>[03] apica taṃ taṃ vā pana vedanaṃ upādāyupādāya vedanā oḷārikasukhumā daṭṭhabbāti  vacanato akusalādīsupi lobhasahagatāya dosasahagatā vedanā aggi viya attano nissayadahanato  oḷārikā, lobhasahagatā sukhumā. dosasahagatāpi niyatā oḷārikā, aniyatā sukhumā.  niyatāpi kappaṭṭhitikā oḷārikā, itarā sukhumā. kappaṭṭhitikāsupi asaṅkhārikā  oḷārikā, itarā sukhumā. lobhasahagatā pana diṭṭhisampayuttā oḷārikā, itarā sukhumā.  sāpi niyatā kappaṭṭhitikā asaṅkhārikā oḷārikā, itarā sukhumā. avisesena  ca akusalā bahuvipākā oḷārikā, appavipākā sukhumā. kusalā pana appavipākā  oḷārikā, bahuvipākā sukhumā.</p>
              <p>[03] apica kāmāvacarakusalā oḷārikā. rūpāvacarā sukhumā. tato arūpāvacarā. tato lokuttarā.  kāmāvacarā dānamayā oḷārikā. sīlamayā sukhumā. tato bhāvanāmayā. bhāvanāmayāpi  duhetukā oḷārikā. tihetukā sukhumā. tihetukāpi sasaṅkhārikā oḷārikā.  asaṅkhārikā sukhumā. rūpāvacarā ca paṭhamajjhānikā oḷārikā...pe0... pañcamajjhānikā  ^a^V2.0104^ea^ sukhumā. arūpāvacarā ca ākāsānañcāyatanasampayuttā oḷārikā...pe0... nevasaññānāsaññāyatanasampayuttā  sukhumāva. lokuttarā ca sotāpattimaggasampayuttā oḷārikā...pe0... arahattamaggasampayuttā  sukhumāva. esa nayo taṃ taṃ bhūmivipākakiriyavedanāsu ca dukkhādiasamāpannādisāsavādivasena  vuttavedanāsu ca. </p>
              <p>[01] okāsavasena cāpi niraye dukkhā oḷārikā. tiracchānayoniyaṃ sukhumā...pe0...  paranimmitavasavattīsu sukhumāva. yathā ca dukkhā, evaṃ sukhāpi sabbattha yathānurūpaṃ  yojetabbā. vatthuvasena cāpi hīnavatthukā yā kāci vedanā oḷārikā, paṇītavatthukā  sukhumā.</p>
              <p>[03] hīnapaṇītabhede yā oḷārikā, sā hīnā. yā ca sukhumā, sā paṇītāti daṭṭhabbā. </p>
              <p>[03] 503^b^.^eb^ dūrapadaṃ pana ``akusalā vedanā kusalābyākatāhi vedanāhi dūre''. santikepadaṃ  ``akusalā vedanā akusalāya vedanāya santike''tiādinā ^a^M2.0107^ea^ nayena  vibhaṅge vibhattaṃ. tasmā akusalā vedanā visabhāgato, asaṃsaṭṭhato, asarikkhato ca kusalābyākatāhi  dūre, tathā kusalābyākatā akusalāya. esa nayo sabbavāresu. akusalā pana vedanā  sabhāgato, sarikkhato ca akusalāya santiketi. idaṃ vedanākkhandhassa atītādivibhāge  vitthārakathāmukhaṃ. taṃtaṃvedanāsampayuttānaṃ pana saññādīnampi evameva veditabbaṃ. </p>
            </h4>
          </h3>
          <h3>
            <h3n> kamādivinicchayakathā </h3n>
            <h4>
              <h4n> </h4n>
              <p>[03] 504^b^.^eb^ evaṃ viditvā ca puna etesveva -- </p>
              <p>[21] khandhesu ñāṇabhedatthaṃ, kamatotha visesato. </p>
              <p>[22] anūnādhikato ceva, upamāto tatheva ca.. </p>
              <p>[21] daṭṭhabbato dvidhā evaṃ, passantassatthasiddhito. </p>
              <p>[22] vinicchayanayo sammā, viññātabbo vibhāvinā..</p>
              <p>[03] tattha ^a^V2.0105^ea^ ^b^kamato^eb^ti idha uppattikkamo, pahānakkamo, paṭipattikkamo, bhūmikkamo, desanākkamoti  bahuvidho kamo.</p>
              <p>[03] tattha ``paṭhamaṃ kalalaṃ hoti, kalalā hoti abbuda''nti (saṃ0 ni0  1.235) evamādi  uppattikkamo. ``dassanena pahātabbā dhammā, bhāvanāya pahātabbā dhammā''ti (dha0  sa0 tikamātikā 8) evamādi pahānakkamo. ``sīlavisuddhi, cittavisuddhī''ti  (ma0 ni0 1.259; paṭi0 ma0 3.41) evamādi paṭipattikkamo. ``kāmāvacarā, rūpāvacarā''ti  (dha0 sa0 987) evamādi bhūmikkamo. ``cattāro satipaṭṭhānā, cattāro sammappadhānā''ti  (dī0 ni0 3.145) vā, ``dānakathaṃ, sīlakatha''nti (dī0 ni0 1.298) vā evamādi  desanākkamo. tesu idha uppattikkamo tāva na yujjati, kalalādīnaṃ viya khandhānaṃ  pubbāpariyavavatthānena anuppattito. na pahānakkamo, kusalābyākatānaṃ appahātabbato.  napaṭipattikkamo, akusalānaṃ appaṭipajjanīyato. na bhūmikkamo, vedanādīnaṃ catubhūmipariyāpannattā.  desanākkamo pana yujjati.</p>
              <p>[03] abhedena hi pañcasu khandhesu attagāhapatitaṃ veneyyajanaṃ samūhaghanavinibbhogadassanena attagāhato  mocetukāmo bhagavā hitakāmo ^a^M2.0108^ea^ tassa tassa janassa sukhagahaṇatthaṃ cakkhuādīnampi  visayabhūtaṃ oḷārikaṃ paṭhamaṃ rūpakkhandhaṃ desesi. tato iṭṭhāniṭṭharūpasaṃvedanikaṃ vedanaṃ.  ``yaṃ vedayati, taṃ sañjānātī''ti evaṃ vedanāvisayassa ākāragāhikaṃ saññaṃ. saññāvasena  abhisaṅkhārake saṅkhāre. tesaṃ vedanādīnaṃ nissayaṃ adhipatibhūtañca nesaṃ viññāṇanti  evaṃ tāva kamato vinicchayanayo viññātabbo. </p>
              <p>[03] 505^b^.^eb^ ^b^visesato^eb^ti khandhānañca upādānakkhandhānañca visesato. ko pana nesaṃ viseso,  khandhā tāva avisesato vuttā. upādānakkhandhā sāsavaupādāniyabhāvena visesetvā.  yathāha -- </p>
              <p>[02] ``pañca ceva vo, bhikkhave, khandhe desessāmi pañcupādānakkhandhe ca, taṃ suṇātha. katame  ca, bhikkhave, pañcakkhandhā, yaṃkiñci, bhikkhave, rūpaṃ atītānāgatapaccuppannaṃ...pe0...  santike vā, ayaṃ vuccati, bhikkhave, rūpakkhandho. yā ^a^V2.0106^ea^ kāci vedanā...pe0...  yaṃkiñci viññāṇaṃ...pe0... santike vā, ayaṃ vuccati, bhikkhave, viññāṇakkhandho.  ime vuccanti, bhikkhave, pañcakkhandhā. katame ca, bhikkhave, pañcupādānakkhandhā. yaṃkiñci,  bhikkhave, rūpaṃ...pe0... santike vā sāsavaṃ upādāniyaṃ, ayaṃ vuccati, bhikkhave,  rūpupādānakkhandho. yā kāci vedanā...pe0... yaṃkiñci viññāṇaṃ...pe0...  santike vā sāsavaṃ upādāniyaṃ, ayaṃ vuccati, bhikkhave, viññāṇupādānakkhandho.  ime vuccanti, bhikkhave, pañcupādānakkhandhā''ti (saṃ0 ni0  3.48).</p>
              <p>[03] ettha ca yathā vedanādayo anāsavāpi atthi, na evaṃ rūpaṃ. yasmā panassa rāsaṭṭhena khandhabhāvo  yujjati, tasmā khandhesu vuttaṃ. yasmā rāsaṭṭhena ca sāsavaṭṭhena ca upādānakkhandhabhāvo  yujjati, tasmā upādānakkhandhesu vuttaṃ. vedanādayo pana anāsavāva khandhesu vuttā.  sāsavā upādānakkhandhesu. ^b^upādānakkhandhā^eb^ti cettha upādānagocarā khandhā upādānakkhandhāti  evamattho daṭṭhabbo. idha pana sabbepete ekajjhaṃ katvā khandhāti adhippetā. </p>
              <p>[03] 506^b^.^eb^ ^b^anūnādhikato^eb^ti kasmā pana bhagavatā pañceva khandhā vuttā anūnā anadhikāti.  sabbasaṅkhatasabhāgekasaṅgahato attattaniyagāhavatthussa etaparamato aññesañca tadavarodhato. anekappabhedesu  hi saṅkhatadhammesu ^a^M2.0109^ea^ sabhāgavasena saṅgayhamānesu rūpampi rūpasabhāgekasaṅgahavasena  eko khandho hoti. vedanā vedanāsabhāgekasaṅgahavasena eko khandho hoti. esa nayo  saññādīsu. tasmā sabbasaṅkhatasabhāgekasaṅgahato pañceva vuttā. etaparamañcetaṃ attattaniyagāhavatthu  yadidaṃ rūpādayo pañca. vuttañhetaṃ ``rūpe kho, bhikkhave, sati rūpaṃ upādāya rūpaṃ  abhinivissa evaṃ diṭṭhi uppajjati `etaṃ mama, esohamasmi, eso me attā'ti. vedanāya,  saññāya, saṅkhāresu, viññāṇe sati viññāṇaṃ upādāya viññāṇaṃ abhinivissa evaṃ  diṭṭhi uppajjati `etaṃ mama, esohamasmi, eso me attā''ti (saṃ0 ni0  3.207).  tasmā attattaniyagāhavatthussa etaparamatopi pañceva vuttā. yepi caññe sīlādayo pañca  dhammakkhandhā vuttā, tepi saṅkhārakkhandhe pariyāpannattā ettheva avarodhaṃ gacchanti. tasmā  aññesaṃ tadavarodhatopi pañceva vuttāti evaṃ anūnādhikato vinicchayanayo viññātabbo. </p>
              <p>[03] 507^b^.^eb^ ^b^upamāto^eb^ti ettha hi gilānasālupamo rūpupādānakkhandho,  gilānupamassa viññāṇupādānakkhandhassa ^a^V2.0107^ea^  vatthudvārārammaṇavasena nivāsaṭṭhānato. gelaññupamo vedanupādānakkhandho, ābādhakattā.  gelaññasamuṭṭhānupamo saññupādānakkhandho, kāmasaññādivasena rāgādisampayuttavedanāsabbhāvā.  asappāyasevanupamo saṅkhārupādānakkhandho, vedanāgelaññassa nidānattā. ``vedanaṃ vedanatthāya  abhisaṅkharontī''ti (saṃ0 ni0  3.79) hi vuttaṃ. tathā ``akusalassa kammassa katattā  upacitattā vipākaṃ kāyaviññāṇaṃ uppannaṃ hoti dukkhasahagata''nti (dha0 sa0 556).  gilānupamo viññāṇupādānakkhandho, vedanāgelaññena aparimuttattā. apica cārakakāraṇāparādhakāraṇakārakāparādhikupamā  ete bhājanabhojanabyañjanaparivesakabhuñjakūpamā cāti evaṃ upamāto vinicchayanayo viññātabbo. </p>
              <p>[03] 508^b^.^eb^ ^b^daṭṭhabbato dvidhā^eb^ti saṅkhepato vitthārato cāti evaṃ dvidhā daṭṭhabbatopettha vinicchayanayo  viññātabbo. ^b^saṅkhepato^eb^ hi pañcupādānakkhandhā āsīvisūpame (saṃ0 ni0  4.238)  vuttanayena ukkhittāsikapaccatthikato, bhārasuttavasena (saṃ0 ni0  3.22) bhārato, khajjanīyapariyāyavasena  (saṃ0 ni0  3.79) khādakato, yamakasuttavasena (saṃ0 ni0  3.85) aniccadukkhānattasaṅkhatavadhakato  daṭṭhabbā. ^b^vitthārato^eb^ panettha pheṇapiṇḍo viya rūpaṃ daṭṭhabbaṃ, parimaddanāsahanato. udakapubbuḷaṃ  viya ^a^M2.0110^ea^ vedanā, muhuttaramaṇīyato. marīcikā viya saññā, vippalambhanato.  kadalikkhandho viya saṅkhārā, asārakato. māyā viya viññāṇaṃ, vañcakato. visesato  ca suḷārampi ajjhattikaṃ rūpaṃ asubhanti daṭṭhabbaṃ. vedanā tīhi dukkhatāhi avinimuttato  dukkhāti. saññāsaṅkhārā avidheyyato anattāti. viññāṇaṃ udayabbayadhammato aniccanti  daṭṭhabbaṃ. </p>
              <p>[03] 509^b^.^eb^ ^b^evaṃ passantassatthasiddhito^eb^ti evañca saṅkhepavitthāravasena dvidhā passato yā atthasiddhi  hoti, tatopi vinicchayanayo viññātabbo. seyyathidaṃ -- saṅkhepato tāva pañcupādānakkhandhe  ukkhittāsikapaccatthikādibhāvena passanto khandhehi na vihaññati. vitthārato pana rūpādīni  pheṇapiṇḍādisadisabhāvena passanto na asāresu sāradassī hoti.</p>
              <p>[03] visesato ca ^b^ajjhattikarūpaṃ asubhato^eb^ passanto kabaḷīkārāhāraṃ parijānāti, asubhe  subhanti vipallāsaṃ pajahati. kāmoghaṃ uttarati, kāmayogena visaṃyujjati, kāmāsavena  anāsavo hoti, abhijjhākāyaganthaṃ bhindati, kāmupādānaṃ na upādiyati.</p>
              <p>[03] ^b^vedanaṃ^eb^ ^a^V2.0108^ea^ ^b^dukkhato^eb^ passanto phassāhāraṃ parijānāti, dukkhe sukhanti vipallāsaṃ pajahati,  bhavoghaṃ uttarati, bhavayogena visaṃyujjati, bhavāsavena anāsavo hoti, byāpādakāyaganthaṃ  bhindati, sīlabbatupādānaṃ na upādiyati.</p>
              <p>[03] ^b^saññaṃ saṅkhāre ca anattato^eb^ passanto manosañcetanāhāraṃ parijānāti, anattani attāti  vipallāsaṃ pajahati, diṭṭhoghaṃ uttarati, diṭṭhiyogena visaṃyujjati, diṭṭhāsavena anāsavo  hoti. idaṃsaccābhinivesakāyaganthaṃ bhindati, attavādupādānaṃ na upādiyati.</p>
              <p>[03] ^b^viññāṇaṃ aniccato^eb^ passanto viññāṇāhāraṃ parijānāti, anicce niccanti vipallāsaṃ  pajahati, avijjoghaṃ uttarati, avijjāyogena visaṃyujjati, avijjāsavena anāsavo  hoti, sīlabbataparāmāsakāyaganthaṃ bhindati, diṭṭhupādānaṃ na upādiyati. </p>
              <p>[21] evaṃ ^a^M2.0111^ea^ mahānisaṃsaṃ, vadhakādivasena dassanaṃ yasmā. </p>
              <p>[22] tasmā khandhe dhīro, vadhakādivasena passeyyāti.. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] khandhaniddeso nāma </p>
              <p>[06] cuddasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 15. āyatanadhātuniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> āyatanavitthārakathā </h3n>
            <h4>
              <h4n> </h4n>
              <p>[03] 510^b^.^eb^ ^b^āyatanānī^eb^ti ^a^M2.0112^ea^ ^a^V2.0109^ea^ dvādasāyatanāni -- cakkhāyatanaṃ, rūpāyatanaṃ, sotāyatanaṃ,  saddāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ, phoṭṭhabbāyatanaṃ,  manāyatanaṃ, dhammāyatananti. tattha -- </p>
              <p>[21] attha lakkhaṇa tāvatva, kama saṅkhepa vitthārā. </p>
              <p>[22] tathā daṭṭhabbato ceva, viññātabbo vinicchayo..</p>
              <p>[03] tattha visesato tāva cakkhatīti ^b^cakkhu,^eb^ rūpaṃ assādeti vibhāveti cāti attho.  rūpayatīti ^b^rūpaṃ,^eb^ vaṇṇavikāraṃ āpajjamānaṃ hadayaṅgatabhāvaṃ pakāsetīti attho. suṇātīti  ^b^sotaṃ^eb^. sappatīti ^b^saddo,^eb^ udāhariyatīti attho. ghāyatīti ^b^ghānaṃ^eb^. gandhayatīti  ^b^gandho^eb^. attano vatthuṃ sūcayatīti attho. jīvitaṃ avhayatīti ^b^jivhā^eb^. rasanti  taṃ sattāti ^b^raso,^eb^ assādentīti attho. kucchitānaṃ sāsavadhammānaṃ āyoti ^b^kāyo.  āyo^eb^ti uppattideso. phusiyatīti ^b^phoṭṭhabbaṃ^eb^. munātīti ^b^mano^eb^. attano  lakkhaṇaṃ dhārentīti ^b^dhammā^eb^. </p>
              <p>[03] 511^b^.^eb^ avisesato pana āyatanato, āyānaṃ tananato, āyatassa ca nayanato ^b^āyatana^eb^nti veditabbaṃ.  cakkhurūpādīsu hi taṃtaṃdvārārammaṇā cittacetasikā dhammā sena sena anubhavanādinā  kiccena āyatanti uṭṭhahanti ghaṭanti, vāyamantīti vuttaṃ hoti. te ca āyabhūte dhamme  etāni tanonti, vitthārentīti vuttaṃ hoti, idañca anamatagge saṃsāre pavattaṃ atīva  āyataṃ saṃsāradukkhaṃ yāva na nivattati, tāva nayanteva, pavattayantīti vuttaṃ hoti.  iti ^a^V2.0110^ea^ sabbepime dhammā āyatanato, āyānaṃ tananato, āyatassa ca nayanato āyatanaṃ āyatananti  vuccanti. </p>
              <p>[03] 512^b^.^eb^ apica nivāsaṭṭhānaṭṭhena ākaraṭṭhena samosaraṇaṭṭhānaṭṭhena sañjātidesaṭṭhena kāraṇaṭṭhena ca  ^b^āyatanaṃ^eb^ veditabbaṃ. tathā hi loke ``issarāyatanaṃ vāsudevāyatana''ntiādīsu  nivāsaṭṭhānaṃ āyatananti ^a^M2.0113^ea^ vuccati. ``suvaṇṇāyatanaṃ rajatāyatana''ntiādīsu  ākaro. sāsane pana ``manoramme āyatane sevanti naṃ vihaṅgamā''tiādīsu (a0 ni0   5.38) samosaraṇaṭṭhānaṃ. ``dakkhiṇāpatho gunnaṃ āyatana''ntiādīsu sañjātideso.  ``tatra tatreva sakkhibhabbataṃ pāpuṇāti sati satiāyatane''tiādīsu (a0 ni0  3.102)  kāraṇaṃ.</p>
              <p>[03] cakkhuādīsu cāpi te te cittacetasikā dhammā nivasanti tadāyattavuttitāyāti cakkhādayo  ca nesaṃ nivāsaṭṭhānaṃ. cakkhādīsu ca te ākiṇṇā tannissitattā tadārammaṇattā cāti  cakkhādayo nesaṃ ākaro. cakkhādayo ca nesaṃ samosaraṇaṭṭhānaṃ, tattha tattha vatthudvārārammaṇavasena  samosaraṇato. cakkhādayo ca nesaṃ sañjātideso, tannissayārammaṇabhāvena tattheva uppattito.  cakkhādayo ca nesaṃ kāraṇaṃ, tesaṃ abhāve abhāvatoti. iti nivāsaṭṭhānaṭṭhena, ākaraṭṭhena,  samosaraṇaṭṭhānaṭṭhena, sañjātidesaṭṭhena, kāraṇaṭṭhenacāti imehipi kāraṇehi ete dhammā āyatanaṃ  āyatananti vuccanti.</p>
              <p>[03] tasmā yathāvuttena atthena cakkhu ca taṃ āyatanañcāti ^b^cakkhāyatanaṃ^eb^...pe0... dhammā ca  te āyatanañcāti ^b^dhammāyatana^eb^nti evaṃ tāvettha ^b^atthato^eb^ viññātabbo vinicchayo. </p>
              <p>[03] 513^b^.^eb^ ^b^lakkhaṇā^eb^ti cakkhādīnaṃ lakkhaṇatopettha viññātabbo vinicchayo. tāni ca pana  tesaṃ lakkhaṇāni khandhaniddese vuttanayeneva veditabbāni.</p>
              <p>[03] ^b^tāvatvato^eb^ti tāvabhāvato. idaṃ vuttaṃ hoti -- cakkhādayopi hi dhammā eva, evaṃ sati  dhammāyatanamicceva avatvā kasmā dvādasāyatanānīti vuttānīti ce. chaviññāṇakāyuppattidvārārammaṇavavatthānato  idha channaṃ viññāṇakāyānaṃ dvārabhāvena ārammaṇabhāvena ca vavatthānato ayametesaṃ bhedo  hotīti dvādasa vuttāni, cakkhuviññāṇavīthipariyāpannassa hi viññāṇakāyassa ^a^V2.0111^ea^ cakkhāyatanameva  uppattidvāraṃ, rūpāyatanameva cārammaṇaṃ, tathā itarāni itaresaṃ. chaṭṭhassa pana bhavaṅgamanasaṅkhāto  manāyatanekadesova uppattidvāraṃ, asādhāraṇameva ca dhammāyatanaṃ ārammaṇanti ^a^M2.0114^ea^.  iti channaṃ viññāṇakāyānaṃ uppattidvārārammaṇavavatthānato dvādasa vuttānīti evamettha tāvatvato  viññātabbo vinicchayo. </p>
              <p>[03] 514^b^.^eb^ ^b^kamato^eb^ti idhāpi pubbe vuttesu uppattikkamādīsu desanākkamova yujjati.  ajjhattikesu hi āyatanesu sanidassanasappaṭighavisayattā cakkhāyatanaṃ pākaṭanti paṭhamaṃ desitaṃ,  tato anidassanasappaṭighavisayāni sotāyatanādīni. atha vā dassanānuttariyasavanānuttariyahetubhāvena  bahūpakārattā ajjhattikesu cakkhāyatanasotāyatanāni paṭhamaṃ desitāni, tato ghānāyatanādīni  tīṇi, pañcannampi gocaravisayattā ante manāyatanaṃ, cakkhāyatanādīnaṃ pana gocarattā tassa  tassa antarantarāni bāhiresu rūpāyatanādīni. apica viññāṇuppattikāraṇavavatthānatopi  ayametesaṃ kamo veditabbo. vuttañhetaṃ ``cakkhuñca paṭicca rūpe ca uppajjati cakkhuviññāṇaṃ...pe0...  manañca paṭicca dhamme ca uppajjati manoviññāṇa''nti (ma0 ni0 3.421; saṃ0 ni0  2.43).  evaṃ kamatopettha viññātabbo vinicchayo. </p>
              <p>[03] 515^b^.^eb^ ^b^saṅkhepavitthārā^eb^ti saṅkhepato hi manāyatanassa ceva dhammāyatanekadesassa ca nāmena  tadavasesānañca āyatanānaṃ rūpena saṅgahitattā dvādasāpi āyatanāni nāmarūpamattameva honti.  ^b^vitthārato^eb^ pana ajjhattikesu tāva cakkhāyatanaṃ jātivasena cakkhupasādamattameva, paccayagatinikāyapuggalabhedato  pana anantappabhedaṃ. tathā sotāyatanādīni cattāri. manāyatanaṃ kusalākusalavipākakiriyaviññāṇabhedena  ekūnanavutippabhedaṃ ekavīsuttarasatappabhedañca. vatthupaṭipadādibhedato pana anantappabhedaṃ.  rūpasaddagandharasāyatanāni visabhāgapaccayādibhedato anantappabhedāni. phoṭṭhabbāyatanaṃ pathavīdhātutejodhātuvāyodhātuvasena  tippabhedaṃ. paccayādibhedato anekappabhedaṃ. dhammāyatanaṃ vedanāsaññāsaṅkhārakkhandhasukhumarūpanibbānānaṃ  sabhāvanānattabhedato anekappabhedanti. evaṃ saṅkhepavitthārā viññātabbo vinicchayo. </p>
              <p>[03] 516^b^.^eb^ ^b^daṭṭhabbato^eb^ti ettha pana sabbāneva saṅkhatāni āyatanāni anāgamanato aniggamanato ca  daṭṭhabbāni. na hi tāni pubbe udayā kutoci āgacchanti, napi uddhaṃ vayā ^a^V2.0112^ea^ kuhiñci  gacchanti, atha kho pubbe udayā appaṭiladdhasabhāvāni ^a^M2.0115^ea^, uddhaṃ vayā paribhinnasabhāvāni,  pubbantāparantavemajjhe paccayāyattavuttitāya avasāni pavattanti. tasmā anāgamanato aniggamanato  ca daṭṭhabbāni. tathā nirīhakato abyāpārato ca. na hi cakkhurūpādīnaṃ evaṃ hoti  ``aho vata amhākaṃ sāmaggiyaṃ viññāṇaṃ nāma uppajjeyyā''ti, na ca tāni viññāṇuppādanatthaṃ  dvārabhāvena vatthubhāvena ārammaṇabhāvena vā īhanti, na byāpāramāpajjanti, atha kho dhammatāvesā,  yaṃ cakkhurūpādisāmaggiyaṃ cakkhuviññāṇādīni sambhavantīti. tasmā nirīhakato abyāpārato  ca daṭṭhabbāni. apica ajjhattikāni suññagāmo viya daṭṭhabbāni, dhuvasubhasukhattabhāvavirahitattā.  bāhirāni gāmaghātakacorā viya, ajjhattikānaṃ abhighātakattā. vuttañhetaṃ ``cakkhu,  bhikkhave, haññati manāpāmanāpehi rūpehī''ti vitthāro. apica ajjhattikāni cha pāṇakā  viya daṭṭhabbāni, bāhirāni tesaṃ gocarā viyāti. evamettha daṭṭhabbato viññātabbo vinicchayo. </p>
              <p>[06] idaṃ tāva āyatanānaṃ vitthārakathāmukhaṃ. </p>
            </h4>
          </h3>
          <h3>
            <h3n> dhātuvitthārakathā </h3n>
            <h4>
              <h4n> </h4n>
              <p>[03] 517^b^.^eb^ tadanantarā pana ^b^dhātuyo^eb^ti aṭṭhārasa dhātuyo -- cakkhudhātu, rūpadhātu, cakkhuviññāṇadhātu,  sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu,  rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu,  dhammadhātu, manoviññāṇadhātūti. tattha -- </p>
              <p>[21] atthato lakkhaṇādīhi, kama tāvatvasaṅkhato. </p>
              <p>[22] paccayā atha daṭṭhabbā, veditabbo vinicchayo..</p>
              <p>[03] tattha ^b^atthato^eb^ti cakkhatīti cakkhu. rūpayatīti rūpaṃ. cakkhussa viññāṇaṃ cakkhuviññāṇanti  evamādinā tāva nayena cakkhādīnaṃ visesatthato veditabbo vinicchayo. avisesena  pana vidahati, dhīyate, vidhānaṃ, vidhīyate etāya, ettha vā dhīyatīti dhātu. lokiyā  hi dhātuyo kāraṇabhāvena vavatthitā hutvā  suvaṇṇarajatādidhātuyo viya suvaṇṇarajatādiṃ ^a^V2.0113^ea^,  anekappakāraṃ saṃsāradukkhaṃ vidahanti. bhārahārehi ca bhāro viya, sattehi ^a^M2.0116^ea^  dhīyante, dhāriyantīti attho. dukkhavidhānamattameva cesā, avasavattanato. etāhi  ca karaṇabhūtāhi saṃsāradukkhaṃ sattehi anuvidhīyati. tathāvihitañca taṃ etāsveva dhīyati,  ṭhapiyatīti attho. iti cakkhādīsu ekeko dhammo yathāsambhavaṃ vidahati, dhīyatītiādinā  atthavasena dhātūti vuccati. </p>
              <p>[03] 518^b^.^eb^ apica yathā titthiyānaṃ attā nāma sabhāvato natthi, na evametā, etā pana attano  sabhāvaṃ dhārentīti dhātuyo. yathā loke vicittā haritālamanosilādayo selāvayavā  dhātuyoti vuccanti, evametāpi dhātuyo viya dhātuyo. vicittā hete ñāṇañeyyāvayavāti.  yathā vā sarīrasaṅkhātassa samudāyassa avayavabhūtesu rasasoṇitādīsu aññamaññavisabhāgalakkhaṇaparicchinnesu  dhātusamaññā, evametesupi pañcakkhandhasaṅkhātassa attabhāvassa avayavesu dhātusamaññā veditabbā.  aññamaññavisabhāgalakkhaṇaparicchinnā hete cakkhādayoti. apica dhātūti nijjīvamattassevetaṃ  adhivacanaṃ. tathā hi bhagavā ``cha dhāturo ayaṃ bhikkhu puriso''tiādīsu (ma0 ni0  3.344) jīvasaññāsamūhananatthaṃ dhātudesanaṃ akāsīti.</p>
              <p>[03] tasmā yathāvuttena atthena cakkhu ca taṃ dhātu ca cakkhudhātu...pe0... manoviññāṇañca taṃ  dhātu ca manoviññāṇadhātūti. evaṃ tāvettha atthato veditabbo vinicchayo. </p>
              <p>[03] 519^b^.^eb^ ^b^lakkhaṇādito^eb^ti cakkhādīnaṃ lakkhaṇāditopettha veditabbo vinicchayo. tāni  ca pana nesaṃ lakkhaṇādīni khandhaniddese vuttanayeneva veditabbāni.</p>
              <p>[03] ^b^kamato^eb^ti idhāpi pubbe vuttesu uppattikkamādīsu desanākkamova yujjati. so  ca panāyaṃ hetuphalānupubbavavatthānavasena vutto. cakkhudhātu rūpadhātūti idañhi dvayaṃ  hetu, cakkhuviññāṇadhātūti phalaṃ. evaṃ sabbattha. </p>
              <p>[03] 520^b^.^eb^ ^b^tāvatvato^eb^ti ^a^M2.0117^ea^ tāvabhāvato. idaṃ vuttaṃ hoti -- tesu tesu hi  suttābhidhammappadesesu ``ābhādhātu, subhadhātu, ākāsānañcāyatanadhātu, viññāṇañcāyatanadhātu,  ākiñcaññāyatanadhātu, nevasaññānāsaññāyatanadhātu, saññāvedayitanirodhadhātu'' (saṃ0 ni0   2.95), ``kāmadhātu ^a^V2.0114^ea^, byāpādadhātu, vihiṃsādhātu, nekkhammadhātu, abyāpādadhātu,  avihiṃsādhātu'' (vibha0 182; dī0 ni0 3.305; ma0 ni0 3.125), ``sukhadhātu, dukkhadhātu,  somanassadhātu, domanassadhātu, upekkhādhātu, avijjādhātu'' (vibha0 180; ma0 ni0 3.125),  ``ārambhadhātu, nikkamadhātu, parakkamadhātu'' (saṃ0 ni0  5.183), ``hīnadhātu, majjhimadhātu,  paṇītadhātu'' (dī0 ni0 3.305), ``pathavīdhātu, āpodhātu, tejodhātu, vāyodhātu  (dī0 ni0 3.311), ākāsadhātu, viññāṇadhātu'' (ma0 ni0 3.125; vibha0 172),  ``saṅkhatadhātu, asaṅkhatadhātu'' (ma0 ni0 3.125), ``anekadhātu nānādhātu loko''ti  (dī0 ni0 2.366; ma0 ni0 1.148) evamādayo aññāpi dhātuyo dissanti. evaṃ  sati sabbāsaṃ vasena paricchedaṃ akatvā kasmā aṭṭhārasāti ayameva paricchedo katoti  ce. sabhāvato vijjamānānaṃ sabbadhātūnaṃ tadantogadhattā.</p>
              <p>[03] rūpadhātuyeva hi ābhādhātu, subhadhātu pana rūpādipaṭibaddhā. kasmā, subhanimittattā.  subhanimittañhi subhadhātu. tañca rūpādivinimuttaṃ na vijjati. kusalavipākārammaṇā  vā rūpādayo eva subhadhātūti rūpādimattamevesā. ākāsānañcāyatanadhātuādīsu cittaṃ  manoviññāṇadhātuyeva, sesā dhammadhātu. saññāvedayitanirodhadhātu pana sabhāvato natthi.  dhātudvayanirodhamattameva hi sā.</p>
              <p>[03] kāmadhātu dhammadhātumattaṃ vā hoti. yathāha -- ``tattha katamā kāmadhātu? kāmapaṭisaṃyutto  takko vitakko micchāsaṅkappo''ti (vibha0 182). aṭṭhārasāpi vā dhātuyo. yathāha --  ``heṭṭhato avīcinirayaṃ pariyantaṃ karitvā uparito paranimmitavasavattī deve antokaritvā  yaṃ etasmiṃ antare etthāvacarā ettha pariyāpannā khandhadhātuāyatanā rūpā vedanā saññā  saṅkhārā viññāṇaṃ, ayaṃ vuccati kāmadhātū''ti (vibha0 182).</p>
              <p>[03] nekkhammadhātu ^a^M2.0118^ea^ dhammadhātu eva, ``sabbepi kusalā dhammā nekkhammadhātū''ti  (vibha0 182) vacanato manoviññāṇadhātupi hotiyeva. byāpādavihiṃsā-abyāpāda-avihiṃsāsukha-dukkha-somanassa-domanassupekkhā-avijjāārambha-nikkama-parakkamadhātuyo  dhammadhātuyeva.</p>
              <p>[03] hīnamajjhimapaṇītadhātuyo aṭṭhārasa dhātumattameva. hīnā hi cakkhādayo hīnā dhātu, majjhimapaṇītā  ^a^V2.0115^ea^ majjhimā ceva paṇītā ca. nippariyāyena pana akusalā dhammadhātumanoviññāṇadhātuyo hīnadhātu,  lokiyā kusalābyākatā ubhopi cakkhudhātuādayo ca majjhimadhātu, lokuttarā pana dhammadhātumanoviññāṇadhātuyo  paṇītadhātu.</p>
              <p>[03] pathavītejovāyodhātuyo phoṭṭhabbadhātuyeva, āpodhātu ākāsadhātu ca dhammadhātuyeva.  viññāṇadhātu cakkhuviññāṇādisattaviññāṇadhātusaṅkhepoyeva.</p>
              <p>[03] sattarasa dhātuyo dhammadhātuekadeso ca saṅkhatadhātu, asaṅkhatā pana dhātu dhammadhātuekadesova.  anekadhātunānādhātuloko pana aṭṭhārasa dhātuppabhedamattamevāti. iti sabhāvato vijjamānānaṃ  sabbadhātūnaṃ tadantogadhattā aṭṭhāraseva vuttāti. </p>
              <p>[03] 521^b^.^eb^ apica vijānanasabhāve viññāṇe jīvasaññīnaṃ saññāsamūhananatthampi aṭṭhāraseva vuttā.  santi hi sattā vijānanasabhāve viññāṇe jīvasaññino, tesaṃ cakkhusotaghānajivhākāyamanodhātumanoviññāṇadhātubhedena  tassa anekataṃ cakkhurūpādipaccayāyattavuttitāya aniccatañca pakāsetvā dīgharattānusayitaṃ  jīvasaññaṃ samūhanitukāmena bhagavatā aṭṭhārasa dhātuyo pakāsitā. kiñca bhiyyo tathā  veneyyajjhāsayavasena ca. ye ca imāya anatisaṅkhepavitthārāya desanāya veneyyasattā, tadajjhāsayavasena  ca aṭṭhāraseva pakāsitā. </p>
              <p>[21] saṅkhepavitthāranayena tathā tathā hi, </p>
              <p>[27] dhammaṃ pakāsayati esa yathā yathāssa. </p>
              <p>[26] saddhammatejavihataṃ vilayaṃ khaṇena, </p>
              <p>[22] veneyyasattahadayesu tamo payātīti.. </p>
              <p>[06] evamettha tāvatvato veditabbo vinicchayo. </p>
              <p>[03] 522^b^.^eb^ ^b^saṅkhato^eb^ti ^a^M2.0119^ea^ cakkhudhātu tāva jātito eko dhammotveva saṅkhaṃ gacchati  cakkhupasādavasena, tathā sotaghānajivhākāyarūpasaddagandharasadhātuyo sotappasādādivasena, phoṭṭhabbadhātu  pana pathavītejovāyovasena tayo dhammāti saṅkhaṃ gacchati.  cakkhuviññāṇadhātu kusalākusalavipākavasena ^a^V2.0116^ea^  dve dhammāti saṅkhaṃ gacchati, tathā sotaghānajivhākāyaviññāṇadhātuyo. manodhātu pana  pañcadvārāvajjanakusalākusalavipākasampaṭicchanavasena tayo dhammāti saṅkhaṃ gacchati. dhammadhātu  tiṇṇaṃ arūpakkhandhānaṃ soḷasannaṃ sukhumarūpānaṃ asaṅkhatāya ca dhātuyā vasena vīsati dhammāti  saṅkhaṃ gacchati. manoviññāṇadhātu sesakusalākusalābyākataviññāṇavasena chasattati  dhammāti saṅkhaṃ gacchati. evamettha saṅkhatopi veditabbo vinicchayo. </p>
              <p>[03] 523^b^.^eb^ ^b^paccayā^eb^ti ettha ca cakkhudhātu tāva cakkhuviññāṇadhātuyā vippayuttapurejātātthiavigatanissayindriyapaccayānaṃ  vasena chahi paccayehi paccayo hoti, rūpadhātu purejātātthiavigatārammaṇapaccayānaṃ vasena  catūhi paccayehi paccayo hoti. evaṃ sotaviññāṇadhātuādīnaṃ sotadhātusaddadhātuādayo.  pañcannaṃ pana nesaṃ āvajjanamanodhātu anantarasamanantaranatthivigatānantarūpanissayavasena pañcahi  paccayehi paccayo hoti, tā ca pañcapi sampaṭicchanamanodhātuyā. tathā sampaṭicchanamanodhātu  santīraṇamanoviññāṇadhātuyā, sā ca voṭṭhabbanamanoviññāṇadhātuyā, voṭṭhabbanamanoviññāṇadhātu  ca javanamanoviññāṇadhātuyā. javanamanoviññāṇadhātu pana anantarāya javanamanoviññāṇadhātuyā  tehi ceva pañcahi āsevanapaccayena cāti chahi paccayehi paccayo hoti. esa tāva pañcadvāre  nayo.</p>
              <p>[03] manodvāre pana bhavaṅgamanoviññāṇadhātu āvajjanamanoviññāṇadhātuyā. āvajjanamanoviññāṇadhātu  ca javanamanoviññāṇadhātuyā purimehi pañcahi paccayehi paccayo hoti. dhammadhātu pana  sattannampi viññāṇadhātūnaṃ sahajātāññamaññanissayasampayuttātthiavigatādīhi bahudhā paccayo  hoti. cakkhudhātuādayo pana ekaccā ca dhammadhātu ekaccāya manoviññāṇadhātuyā ārammaṇapaccayādīhipi  paccayā honti. cakkhuviññāṇadhātuādīnañca na kevalaṃ cakkhurūpādayo paccayā honti,  atha kho ālokādayopi. tenāhu pubbācariyā -- </p>
              <p>[02] ``cakkhurūpālokamanasikāre ^a^M2.0120^ea^ paṭicca uppajjati cakkhuviññāṇaṃ. sotasaddavivaramanasikāre  paṭicca uppajjati sotaviññāṇaṃ. ghānagandhavāyumanasikāre paṭicca uppajjati ghānaviññāṇaṃ.  jivhārasāapamanasikāre paṭicca uppajjati jivhāviññāṇaṃ. kāyaphoṭṭhabbapathavīmanasikāre  paṭicca uppajjati kāyaviññāṇaṃ. bhavaṅgamanadhammamanasikāre paṭicca uppajjati manoviññāṇa''nti.</p>
              <p>[03] ayamettha ^a^V2.0117^ea^ saṅkhepo. vitthārato pana paccayappabhedo paṭiccasamuppādaniddese āvibhavissatīti  evamettha paccayatopi veditabbo vinicchayo. </p>
              <p>[03] 524^b^.^eb^ ^b^daṭṭhabbato^eb^ti daṭṭhabbatopettha vinicchayo veditabboti attho. sabbā eva hi saṅkhatadhātuyo  pubbantāparantavivittato dhuvasubhasukhattabhāvasuññato paccayāyattavuttito ca daṭṭhabbā. </p>
              <p>[01] visesato panettha bheritalaṃ viya cakkhudhātu daṭṭhabbā, daṇḍo viya rūpadhātu, saddo viya  cakkhuviññāṇadhātu. tathā ādāsatalaṃ viya cakkhudhātu, mukhaṃ viya rūpadhātu, mukhanimittaṃ  viya cakkhuviññāṇadhātu. atha vā ucchutilā viya cakkhudhātu, yantacakkayaṭṭhi viya rūpadhātu,  ucchurasatelāni viya cakkhuviññāṇadhātu. tathā adharāraṇī viya cakkhudhātu, uttarāraṇī  viya rūpadhātu, aggi viya cakkhuviññāṇadhātu. esa nayo sotadhātuādīsu. </p>
              <p>[01] manodhātu pana yathāsambhavato cakkhuviññāṇadhātuādīnaṃ purecarānucarā viya daṭṭhabbā. </p>
              <p>[01] dhammadhātuyā vedanākkhandho sallamiva sūlamiva ca daṭṭhabbo. saññāsaṅkhārakkhandhā vedanāsallasūlayogāāturā  viya, puthujjanānaṃ vā saññā āsādukkhajananato rittamuṭṭhi viya. ayathābhuccanimittagāhakato  vanamigo viya. saṅkhārā paṭisandhiyaṃ pakkhipanato aṅgārakāsuyaṃ khipanakapurisā viya.  jāti dukkhānubandhato rājapurisānubandhacorā viya. sabbānatthāvahassa khandhasantānassa  hetuto visarukkhabījāni viya. rūpaṃ nānāvidhupaddavanimittato khuracakkaṃ viya daṭṭhabbaṃ.  asaṅkhatā pana dhātu amatato santato khemato ca daṭṭhabbā. kasmā? sabbānatthāvahassa paṭipakkhabhūtattā.</p>
              <p>[03] manoviññāṇadhātu ^a^M2.0121^ea^ ārammaṇesu vavatthānābhāvato araññamakkaṭo viya, duddamanato  assakhaḷuṅko viya, yatthakāmanipātito vehāsakkhittadaṇḍo viya, lobhadosādinānappakārakilesavesayogato  raṅganaṭo viya daṭṭhabbāti. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] āyatanadhātuniddeso nāma </p>
              <p>[06] pannarasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 16. indriyasaccaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> indriyavitthārakathā </h3n>
            <h4>
              <h4n> </h4n>
              <p>[03] 525^b^.^eb^ dhātūnaṃ ^a^M2.0122^ea^ ^a^V2.0118^ea^ anantaraṃ uddiṭṭhāni pana ^b^indriyānī^eb^ti bāvīsatindriyāni --  cakkhundriyaṃ sotindriyaṃ ghānindriyaṃ jivhindriyaṃ kāyindriyaṃ manindriyaṃ itthindriyaṃ  purisindriyaṃ jīvitindriyaṃ sukhindriyaṃ dukkhindriyaṃ somanassindriyaṃ domanassindriyaṃ  upekkhindriyaṃ saddhindriyaṃ vīriyindriyaṃ satindriyaṃ samādhindriyaṃ paññindriyaṃ anaññātaññassāmītindriyaṃ  aññindriyaṃ aññātāvindriyanti. tattha -- </p>
              <p>[21] atthato lakkhaṇādīhi, kamato ca vijāniyā. </p>
              <p>[22] bhedābhedā tathā kiccā, bhūmito ca vinicchayaṃ..</p>
              <p>[03] tattha cakkhādīnaṃ tāva cakkhatīti cakkhūtiādinā nayena attho pakāsito. pacchimesu  pana tīsu paṭhamaṃ pubbabhāge anaññātaṃ amataṃ padaṃ catusaccadhammaṃ vā jānissāmīti evaṃ  paṭipannassa uppajjanato indriyaṭṭhasambhavato ca anaññātaññassāmītindriyanti vuttaṃ. dutiyaṃ  ājānanato indriyaṭṭhasambhavato ca aññindriyaṃ. tatiyaṃ aññātāvino catūsu saccesu niṭṭhitaññāṇakiccassa  khīṇāsavassa uppajjanato indriyaṭṭhasambhavato ca aññātāvindriyaṃ.</p>
              <p>[03] ko pana nesaṃ ^b^indriyaṭṭho^eb^ nāmāti? indaliṅgaṭṭho indriyaṭṭho. indadesitaṭṭho indriyaṭṭho.  indadiṭṭhaṭṭho indriyaṭṭho. indasiṭṭhaṭṭho indriyaṭṭho. indajuṭṭhaṭṭho indriyaṭṭho. so sabbopi  idha yathāyogaṃ yujjati. bhagavā hi sammāsambuddho paramissariyabhāvato indo. kusalākusalañca  kammaṃ, kammesu kassaci issariyābhāvato. tenevettha kammasañjanitāni tāva indriyāni  kusalākusalakammaṃ ^a^V2.0119^ea^ ulliṅgenti. tena ca siṭṭhānīti indaliṅgaṭṭhena indasiṭṭhaṭṭhena ca indriyāni.  sabbāneva panetāni bhagavatā yathābhūtato pakāsitāni abhisambuddhāni cāti indadesitaṭṭhena  indadiṭṭhaṭṭhena ca indriyāni. teneva bhagavatā munindena kānici gocarāsevanāya kānici  bhāvanāsevanāya sevitānīti indajuṭṭhaṭṭhenāpi indriyāni.</p>
              <p>[03] apica ^a^M2.0123^ea^ ādhipaccasaṅkhātena issariyaṭṭhenāpi etāni indriyāni. cakkhuviññāṇādippavattiyañhi  cakkhādīnaṃ siddhaṃ ādhipaccaṃ, tasmiṃ tikkhe tikkhattā mande ca mandattāti. ayaṃ  tāvettha atthato vinicchayo.</p>
              <p>[03] ^b^lakkhaṇādīhī^eb^ti lakkhaṇarasapaccupaṭṭhānapadaṭṭhānehipi cakkhādīnaṃ vinicchayaṃ vijāniyāti  attho. tāni ca nesaṃ lakkhaṇādīni khandhaniddese vuttāneva. paññindriyādīni hi  cattāri atthato amohoyeva. sesāni tattha sarūpeneva āgatāni. </p>
              <p>[03] 526^b^.^eb^ ^b^kamato^eb^ti ayampi desanākkamova. tattha ajjhattadhamme pariññāya ariyabhūmipaṭilābho  hotīti attabhāvapariyāpannāni cakkhundriyādīni paṭhamaṃ desitāni. so pana attabhāvo  yaṃ dhammaṃ upādāya itthīti vā purisoti vā saṅkhaṃ gacchati, ayaṃ soti nidassanatthaṃ  tato itthindriyaṃ purisindriyañca. so duvidhopi jīvitindriyapaṭibaddhavuttīti ñāpanatthaṃ  tato jīvitindriyaṃ. yāva tassa pavatti, tāva etesaṃ vedayitānaṃ anivatti. yañca  kiñci vedayitaṃ, sabbaṃ taṃ dukkhanti ñāpanatthaṃ tato sukhindriyādīni. taṃnirodhatthaṃ  pana ete dhammā bhāvetabbāti paṭipattidassanatthaṃ tato saddhādīni. imāya paṭipattiyā esa  dhammo paṭhamaṃ attani pātubhavatīti paṭipattiyā amoghabhāvadassanatthaṃ tato anaññātaññassāmītindriyaṃ.  tasseva phalattā tato anantaraṃ bhāvetabbato ca tato aññindriyaṃ. tato paraṃ bhāvanāya  imassa adhigamo, adhigate ca pana imasmiṃ natthi kiñci uttari karaṇīyanti ñāpanatthaṃ  ante paramassāsabhūtaṃ aññātāvindriyaṃ desitanti ayamettha kamo.</p>
              <p>[03] ^b^bhedābhedā^eb^ti jīvitindriyasseva cettha bhedo. tañhi rūpajīvitindriyaṃ arūpajīvitindriyanti  duvidhaṃ hoti. sesānaṃ abhedoti evamettha bhedābhedato vinicchayaṃ vijāniyā. </p>
              <p>[03] 527^b^.^eb^ ^b^kiccā^eb^ti ^a^V2.0120^ea^ kiṃ indriyānaṃ kiccanti ce. cakkhundriyassa tāva ``cakkhāyatanaṃ  cakkhuviññāṇadhātuyā taṃsampayuttakānañca dhammānaṃ indriyapaccayena paccayo''ti vacanato  yaṃ taṃ indriyapaccayabhāvena sādhetabbaṃ attano tikkhamandādibhāvena cakkhuviññāṇādidhammānaṃ  tikkhamandādisaṅkhātaṃ attākārānuvattāpanaṃ, idaṃ kiccaṃ. evaṃ sotaghānajivhākāyānaṃ.  manindriyassa pana ^a^M2.0124^ea^ sahajātadhammānaṃ attano vasavattāpanaṃ. jīvitindriyassa  sahajātadhammānupālanaṃ. itthindriyapurisindriyānaṃ itthipurisaliṅganimittakuttākappākārānuvidhānaṃ.  sukhadukkhasomanassadomanassindriyānaṃ sahajātadhamme abhibhavitvā yathāsakaṃ oḷārikākārānupāpanaṃ.  upekkhindriyassa santapaṇītamajjhattākārānupāpanaṃ. saddhādīnaṃ paṭipakkhābhibhavanaṃ sampayuttadhammānañca  pasannākārādibhāvasampāpanaṃ. anaññātaññassāmītindriyassa saṃyojanattayappahānañceva  sampayuttānañca tappahānābhimukhabhāvakaraṇaṃ. aññindriyassa kāmarāgabyāpādāditanukaraṇappahānañceva  sahajātānañca attano vasānuvattāpanaṃ. aññātāvindriyassa sabbakiccesu ussukkappahānañceva  amatābhimukhabhāvapaccayatā ca sampayuttānanti evamettha kiccato vinicchayaṃ vijāniyā. </p>
              <p>[03] 528^b^.^eb^ ^b^bhūmito^eb^ti cakkhusotaghānajivhākāyaitthipurisasukhadukkhadomanassindriyāni cettha  kāmāvacarāneva. manindriyajīvitindriyaupekkhindriyāni saddhāvīriyasatisamādhipaññindriyāni  ca catubhūmipariyāpannāni. somanassindriyaṃ kāmāvacararūpāvacaralokuttaravasena bhūmittayapariyāpannaṃ.  avasāne tīṇi lokuttarānevāti evamettha bhūmitopi vinicchayaṃ vijāneyya. evaṃ  hi vijānanto -- </p>
              <p>[21] saṃvegabahulo bhikkhu, ṭhito indriyasaṃvare. </p>
              <p>[22] indriyāni pariññāya, dukkhassantaṃ karissatīti.. </p>
              <p>[06] idaṃ indriyānaṃ vitthārakathāmukhaṃ. </p>
            </h4>
          </h3>
          <h3>
            <h3n> saccavitthārakathā </h3n>
            <h4>
              <h4n> </h4n>
              <p>[03] 529^b^.^eb^ tadanantarāni pana ^b^saccānī^eb^ti cattāri ariyasaccāni -- dukkhaṃ  ariyasaccaṃ, dukkhasamudayo ^a^V2.0121^ea^  ariyasaccaṃ, dukkhanirodho ariyasaccaṃ, dukkhanirodhagāminī paṭipadā ariyasaccanti. tattha -- </p>
              <p>[21] vibhāgato ^a^M2.0125^ea^ nibbacana, lakkhaṇādippabhedato. </p>
              <p>[22] atthatthuddhārato ceva, anūnādhikato tathā.. </p>
              <p>[21] kamato jātiādīnaṃ, nicchayā ñāṇakiccato. </p>
              <p>[22] antogadhānaṃ pabhedā, upamāto catukkato.. </p>
              <p>[21] suññatekavidhādīhi, sabhāgavisabhāgato. </p>
              <p>[22] vinicchayo veditabbo, viññunā sāsanakkame..</p>
              <p>[03] tattha ^b^vibhāgato^eb^ti dukkhādīnaṃ hi cattāro cattāro atthā vibhattā tathā avitathā  anaññathā, ye dukkhādīni abhisamentehi abhisametabbā. yathāha -- ``dukkhassa pīḷanaṭṭho  saṅkhataṭṭho santāpaṭṭho vipariṇāmaṭṭho, ime cattāro dukkhassa dukkhaṭṭhā tathā avitathā anaññathā.  samudayassa āyūhanaṭṭho nidānaṭṭho saṃyogaṭṭho palibodhaṭṭho. nirodhassa nissaraṇaṭṭho vivekaṭṭho  asaṅkhataṭṭho amataṭṭho. maggassa niyyānaṭṭho hetuṭṭho dassanaṭṭho adhipateyyaṭṭho. ime cattāro  maggassa maggaṭṭhā tathā avitathā anaññathā''ti (paṭi0 ma0 2.8). tathā ``dukkhassa pīḷanaṭṭho  saṅkhataṭṭho santāpaṭṭho vipariṇāmaṭṭho abhisamayaṭṭho''ti (paṭi0 ma0 2.11) evamādi. iti evaṃ  vibhattānaṃ catunnaṃ catunnaṃ atthānaṃ vasena dukkhādīni veditabbānīti. ayaṃ tāvettha  vibhāgato vinicchayo. </p>
              <p>[03] 530^b^.^eb^ nibbacanalakkhaṇādippabhedatoti ettha pana ^b^nibbacanato^eb^ tāva idha ^b^du^eb^-iti ayaṃ saddo  kucchite dissati. kucchitaṃ hi puttaṃ dupputtoti vadanti. ^b^khaṃ^eb^-saddo pana  tucche. tucchaṃ hi ākāsaṃ ``kha''nti vuccati. idañca paṭhamasaccaṃ kucchitaṃ anekaupaddavādhiṭṭhānato.  tucchaṃ bālajanaparikappitadhuvasubhasukhattabhāvavirahitato. tasmā kucchitattā tucchattā  ca ^b^dukkha^eb^nti vuccati.</p>
              <p>[03] ^b^saṃ-^eb^iti ^a^V2.0122^ea^ ca ayaṃ saddo ``samāgamo sameta''ntiādīsu (dī0 ni0 2.396; vibha0 199)  saṃyogaṃ dīpeti. ^b^u^eb^-iti ayaṃ ``uppannaṃ udita''ntiādīsu (dha0 sa0 1; mahāva0  84) uppattiṃ. ^b^aya^eb^-saddo kāraṇaṃ dīpeti. idañcāpi dutiyasaccaṃ avasesapaccayasamāyoge  sati dukkhassuppattikāraṇaṃ. iti dukkhassa saṃyoge uppattikāraṇattā ^b^dukkhasamudaya^eb^nti  vuccati.</p>
              <p>[03] tatiyasaccaṃ ^a^M2.0126^ea^ pana yasmā ^b^ni^eb^-saddo abhāvaṃ, ^b^rodha-^eb^saddo ca cārakaṃ dīpeti.  tasmā abhāvo ettha saṃsāracārakasaṅkhātassa dukkharodhassa sabbagatisuññattā, samadhigate vā  tasmiṃ saṃsāracārakasaṅkhātassa dukkharodhassa abhāvo hoti, tappaṭipakkhattātipi ^b^dukkhanirodha^eb^nti  vuccati. dukkhassa vā anuppādanirodhapaccayattā dukkhanirodhanti.</p>
              <p>[03] catutthasaccaṃ pana yasmā etaṃ dukkhanirodhaṃ gacchati ārammaṇavasena tadabhimukhabhūtattā, paṭipadā  ca hoti dukkhanirodhappattiyā. tasmā dukkhanirodhagāminī paṭipadāti vuccati. </p>
              <p>[03] 531^b^.^eb^ yasmā panetāni buddhādayo ariyā paṭivijjhanti, tasmā ^b^ariyasaccānī^eb^ti vuccanti.  yathāha ``cattārimāni, bhikkhave, ariyasaccāni. katamāni...pe0... imāni kho,  bhikkhave, cattāri ariyasaccāni. ariyā imāni paṭivijjhanti, tasmā ariyasaccānīti  vuccantī''ti. apica ariyassa saccānītipi ariyasaccāni. yathāha ``sadevake, bhikkhave,  loke...pe0... manussāya tathāgato ariyo, tasmā ariyasaccānīti vuccantī''ti (saṃ0  ni0  5.1098). atha vā etesaṃ abhisambuddhattā ariyabhāvasiddhitopi ariyasaccāni.  yathāha -- ``imesaṃ kho, bhikkhave, catunnaṃ ariyasaccānaṃ yathābhūtaṃ abhisambuddhattā tathāgato  arahaṃ sammāsambuddho ariyoti vuccatī''ti. apica kho pana ariyāni saccānītipi ariyasaccāni.  ariyānīti tathāni avitathāni avisaṃvādakānīti attho. yathāha -- ``imāni kho,  bhikkhave, cattāri ariyasaccāni tathāni avitathāni anaññathāni, tasmā ariyasaccānīti  vuccantī''ti (saṃ0 ni0  5.1097) evamettha nibbacanato vinicchayo veditabbo. </p>
              <p>[03] 532^b^.^eb^ kathaṃ ^b^lakkhaṇādippabhedato^eb^? ettha hi bādhanalakkhaṇaṃ ^b^dukkhasaccaṃ,^eb^ santāpanarasaṃ,  pavattipaccupaṭṭhānaṃ. pabhavalakkhaṇaṃ ^b^samudayasaccaṃ,^eb^ anupacchedakaraṇarasaṃ, palibodhapaccupaṭṭhānaṃ.  santilakkhaṇaṃ ^a^V2.0123^ea^ ^b^nirodhasaccaṃ,^eb^ accutirasaṃ, animittapaccupaṭṭhānaṃ. niyyānalakkhaṇaṃ ^b^maggasaccaṃ,^eb^  kilesappahānarasaṃ, vuṭṭhānapaccupaṭṭhānaṃ. apica pavattipavattananivattinivattanalakkhaṇāni paṭipāṭiyā.  tathā saṅkhatataṇhā asaṅkhatadassanalakkhaṇāni cāti evamettha lakkhaṇādippabhedato vinicchayo veditabbo. </p>
              <p>[03] 533^b^.^eb^ ^b^atthatthuddhārato^eb^ ^a^M2.0127^ea^ ^b^cevā^eb^ti ettha pana atthato tāva ko saccaṭṭhoti  ce? yo paññācakkhunā upaparikkhamānānaṃ māyāva viparīto, marīciva visaṃvādako,  titthiyānaṃ attāva anupalabbhasabhāvo ca na hoti, atha kho bādhanappabhavasantiniyyānappakārena  tacchāviparītabhūtabhāvena ariyañāṇassa gocaro hotiyeva. esa aggilakkhaṇaṃ viya, lokapakati  viya ca tacchāviparītabhūtabhāvo saccaṭṭhoti veditabbo. yathāha -- ``idaṃ dukkhanti, bhikkhave,  tathametaṃ avitathametaṃ anaññathameta''nti (saṃ0 ni0  5.1090) vitthāro. apica -- </p>
              <p>[21] nābādhakaṃ yato dukkhaṃ, dukkhā aññaṃ na bādhakaṃ. </p>
              <p>[22] bādhakattaniyāmena, tato saccamidaṃ mataṃ.. </p>
              <p>[21] taṃ vinā nāññato dukkhaṃ, na hoti na ca taṃ tato. </p>
              <p>[22] dukkhahetuniyāmena, iti saccaṃ visattikā.. </p>
              <p>[21] nāññā nibbānato santi, santaṃ na ca na taṃ yato. </p>
              <p>[22] santabhāvaniyāmena, tato saccamidaṃ mataṃ.. </p>
              <p>[21] maggā aññaṃ na niyyānaṃ, aniyyāno na cāpi so. </p>
              <p>[22] tacchaniyyānabhāvattā, iti so saccasammato.. </p>
              <p>[21] iti tacchāvipallāsa, bhūtabhāvaṃ catūsvapi. </p>
              <p>[22] dukkhādīsvavisesena, saccaṭṭhaṃ āhu paṇḍitāti.. </p>
              <p>[06] evaṃ atthato vinicchayo veditabbo. </p>
              <p>[03] 534^b^.^eb^ kathaṃ ^a^V2.0124^ea^ ^b^atthuddhārato^eb^? idhāyaṃ ^b^sacca-^eb^saddo anekesu atthesu dissati. seyyathidaṃ --  ``saccaṃ bhaṇe na kujjheyyā''tiādīsu (dha0 pa0 224) vācāsacce. ``sacce ṭhitā  samaṇabrāhmaṇā cā''tiādīsu (jā0 2.21.433) viratisacce. ``kasmā nu saccāni vadanti  nānā pavādiyāse kusalāvadānā''tiādīsu (su0 ni0 891) diṭṭhisacce. ``ekaṃ  hi saccaṃ na dutiya''ntiādīsu (su0 ni0 890) paramatthasacce nibbāne ceva magge  ca. ``catunnaṃ ariyasaccānaṃ kati kusalā''tiādīsu (vibha0 216) ariyasacce. svāyamidhāpi  ariyasacce vattatīti evamettha atthuddhāratopi vinicchayo veditabbo. </p>
              <p>[03] 535^b^.^eb^ ^b^anūnādhikato^eb^ti ^a^M2.0128^ea^ kasmā pana cattāreva ariyasaccāni vuttāni  anūnāni anadhikānīti ce? aññassāsambhavato aññatarassa ca apaneyyābhāvato. na hi etehi  aññaṃ adhikaṃ vā, etesaṃ vā ekampi apanetabbaṃ sambhoti. yathāha -- ``idha, bhikkhave,  āgaccheyya samaṇo vā brāhmaṇo vā `netaṃ dukkhaṃ ariyasaccaṃ, aññaṃ dukkhaṃ ariyasaccaṃ.  ahametaṃ dukkhaṃ ariyasaccaṃ ṭhapetvā aññaṃ dukkhaṃ ariyasaccaṃ paññapessāmī'ti netaṃ  ṭhānaṃ vijjatī''tiādi. yathā cāha -- ``yo hi koci, bhikkhave, samaṇo vā brāhmaṇo  vā evaṃ vadeyya `netaṃ dukkhaṃ paṭhamaṃ ariyasaccaṃ yaṃ samaṇena gotamena desitaṃ, ahametaṃ  dukkhaṃ paṭhamaṃ ariyasaccaṃ paccakkhāya aññaṃ dukkhaṃ paṭhamaṃ ariyasaccaṃ paññapessāmī'ti  netaṃ ṭhānaṃ vijjatī''tiādi (saṃ0 ni0  5.1086).</p>
              <p>[03] apica pavattimācikkhanto bhagavā sahetukaṃ ācikkhi, nivattiñca saupāyaṃ. iti pavattinivattitadubhayahetūnaṃ  etaparamato cattāreva vuttāni. tathā pariññeyyapahātabbasacchikātabbabhāvetabbānaṃ,  taṇhāvatthutaṇhātaṇhānirodhataṇhānirodhupāyānaṃ, ālayāalayārāmatāālayasamugghātāalayasamugghātupāyānañca  vasenāpi cattāreva vuttānīti evamettha anūnādhikato vinicchayo veditabbo. </p>
              <p>[03] 536^b^.^eb^ ^b^kamato^eb^ti ayampi desanākkamova. ettha ca oḷārikattā, sabbasattasādhāraṇattā  ca suviññeyyanti dukkhasaccaṃ paṭhamaṃ vuttaṃ. tasseva hetudassanatthaṃ tadanantaraṃ samudayasaccaṃ.  hetunirodhā phalanirodhoti ñāpanatthaṃ tato nirodhasaccaṃ. tadadhigamupāyadassanatthaṃ ante  maggasaccaṃ. bhavasukhassādagadhitānaṃ vā sattānaṃ saṃvegajananatthaṃ paṭhamaṃ dukkhamāha. taṃ  neva akataṃ āgacchati ^a^V2.0125^ea^, na issaranimmānādito hoti, ito pana hotīti ñāpanatthaṃ tadanantaraṃ  samudayaṃ. tato sahetukena dukkhena abhibhūtattā saṃviggamānasānaṃ dukkhanissaraṇagavesīnaṃ  nissaraṇadassanena assāsajananatthaṃ nirodhaṃ. tato nirodhādhigamatthaṃ nirodhasampāpakaṃ magganti  evamettha kamato vinicchayo veditabbo. </p>
              <p>[03] 537^b^.^eb^ ^b^jātiādīnaṃ nicchayā^eb^ti ye te ariyasaccāni niddisantena bhagavatā ``jātipi  dukkhā, jarāpi dukkhā, maraṇampi dukkhaṃ, sokaparidevadukkhadomanassupāyāsāpi dukkhā,  appiyehi sampayogo dukkho, piyehi ^a^M2.0129^ea^ vippayogo dukkho, yampicchaṃ  na labhati tampi dukkhaṃ, saṃkhittena pañcupādānakkhandhā dukkhā''ti (vibha0 190) dukkhaniddese  dvādasa dhammā, ``yāyaṃ taṇhā ponobbhavikā nandīrāgasahagatā tatratatrābhinandinī.  seyyathidaṃ, kāmataṇhā, bhavataṇhā, vibhavataṇhā''ti (vibha0 203) samudayaniddese tividhā  taṇhā, ``yo tassāyeva taṇhāya asesavirāganirodho cāgo paṭinissaggo mutti anālayo''ti  (vibha0 204) evaṃ nirodhaniddese atthato ekameva nibbānaṃ, ``katamaṃ dukkhanirodhagāminīpaṭipadā  ariyasaccaṃ, ayameva ariyo aṭṭhaṅgiko maggo. seyyathidaṃ -- sammādiṭṭhi...pe0...  sammāsamādhī''ti (vibha0 205) evaṃ magganiddese aṭṭha dhammāti iti catunnaṃ saccānaṃ  niddese jātiādayo dhammā vuttā, tesaṃ jātiādīnaṃ nicchayāpi ettha vinicchayo  veditabbo. </p>
            </h4>
          </h3>
          <h3>
            <h3n> dukkhaniddesakathā </h3n>
            <h4>
              <h4n> jātiniddeso</h4n>
              <p>[03] seyyathidaṃ, ayañhi ^b^jāti^eb^-saddo anekattho. tathā hesa ``ekampi jātiṃ dvepi jātiyo''ti  (dī0 ni0 1.244; pārā0 12) ettha bhave āgato. ``atthi, visākhe, nigaṇṭhā nāma  samaṇajātī''ti (a0 ni0  3.71) ettha nikāye. ``jāti dvīhi khandhehi saṅgahitā''ti  (dhātu0 71) ettha saṅkhatalakkhaṇe. ``yaṃ mātukucchismiṃ paṭhamaṃ cittaṃ uppannaṃ, paṭhamaṃ  viññāṇaṃ pātubhūtaṃ, tadupādāya sāvassa jātī''ti (mahāva0 124) ettha paṭisandhiyaṃ.  ``sampatijāto, ānanda, bodhisatto''ti (ma0 ni0 3.207) ettha pasūtiyaṃ. ``akkhitto  anupakuṭṭho jātivādenā''ti (dī0 ni0 1.331) ettha kule. ``yatohaṃ, bhagini,  ariyāya jātiyā jāto''ti (ma0 ni0 2.351) ettha ariyasīle. </p>
              <p>[03] 538^b^.^eb^ svāyamidha ^a^V2.0126^ea^ gabbhaseyyakānaṃ paṭisandhito paṭṭhāya yāva mātukucchimhā nikkhamanaṃ,  tāva pavattesu khandhesu. itaresaṃ paṭisandhikhandhesvevāti daṭṭhabbo. ayampi ca pariyāyakathāva.  nippariyāyato pana tattha tattha nibbattamānānaṃ sattānaṃ ye ye khandhā pātubhavanti, tesaṃ  tesaṃ paṭhamapātubhāvo jāti nāma.</p>
              <p>[03] sā ^a^M2.0130^ea^ panesā tattha tattha bhave paṭhamābhinibbattilakkhaṇā, niyyātanarasā, atītabhavato  idha ummujjanapaccupaṭṭhānā, dukkhavicittatāpaccupaṭṭhānā vā. </p>
              <p>[03] 539^b^.^eb^ kasmā panesā dukkhāti ce? anekesaṃ dukkhānaṃ vatthubhāvato. anekāni  hi dukkhāni. seyyathidaṃ -- dukkhadukkhaṃ, vipariṇāmadukkhaṃ, saṅkhāradukkhaṃ, paṭicchannadukkhaṃ,  appaṭicchannadukkhaṃ, pariyāyadukkhaṃ, nippariyāyadukkhanti.</p>
              <p>[03] tattha kāyikacetasikā dukkhā vedanāsabhāvato ca nāmato ca dukkhattā ^b^dukkhadukkha^eb^nti  vuccati.</p>
              <p>[03] sukhā vedanā vipariṇāmena dukkhuppattihetuto ^b^vipariṇāmadukkhaṃ^eb^.</p>
              <p>[03] upekkhā vedanā ceva avasesā ca tebhūmakā saṅkhārā udayabbayappaṭipīḷitattā ^b^saṅkhāradukkhaṃ^eb^.  kaṇṇasūladantasūlarāgajapariḷāhadosajapariḷāhādi kāyikacetasiko ābādho pucchitvā  jānitabbato upakkamassa ca apākaṭabhāvato ^b^paṭicchannadukkhaṃ^eb^ nāma. apākaṭadukkhantipi  vuccati.</p>
              <p>[03] dvattiṃsakammakāraṇādisamuṭṭhāno ābādho apucchitvāva jānitabbato upakkamassa ca pākaṭabhāvato  ^b^appaṭicchannadukkhaṃ^eb^ nāma. pākaṭadukkhantipi vuccati.</p>
              <p>[03] ṭhapetvā dukkhadukkhaṃ sesaṃ dukkhasaccavibhaṅge āgataṃ jātiādi sabbampi tassa tassa dukkhassa  vatthubhāvato ^b^pariyāyadukkhaṃ^eb^. dukkhadukkhaṃ pana ^b^nippariyāyadukkha^eb^nti vuccati.</p>
              <p>[03] tatrāyaṃ ^a^V2.0127^ea^ jāti yaṃ taṃ bālapaṇḍitasuttādīsu (ma0 ni0 3.246 ādayo) bhagavatāpi upamāvasena  pakāsitaṃ āpāyikaṃ dukkhaṃ, yañca sugatiyampi manussaloke gabbhokkantimūlakādibhedaṃ  dukkhaṃ uppajjati, tassa vatthubhāvato dukkhā. </p>
              <p>[03] 540^b^.^eb^ tatridaṃ gabbhokkantimūlakādibhedaṃ dukkhaṃ -- ayaṃ hi satto mātukucchimhi  nibbattamāno na uppalapadumapuṇḍarīkādīsu nibbattati, atha kho heṭṭhā āmāsayassa upari  pakkāsayassa udarapaṭalapiṭṭhikaṇṭakānaṃ vemajjhe paramasambādhe tibbandhakārenānākuṇapagandhaparibhāvitaparamaduggandhapavanavicarite  adhimattajegucche kucchipadese pūtimacchapūtikummāsacandanikādīsu kimi viya  nibbattati. so tattha nibbatto dasa māse mātukucchisambhavena usmanā puṭapākaṃ viya  paccamāno piṭṭhapiṇḍi viya sediyamāno samiñjanapasāraṇādirahito adhimattaṃ dukkhamanubhotīti,  idaṃ tāva ^b^gabbhokkantimūlakaṃ^eb^ dukkhaṃ.</p>
              <p>[03] yaṃ ^a^M2.0131^ea^ pana so mātu sahasā upakkhalanagamananisīdanavuṭṭhānaparivattanādīsu surādhuttahatthagato  eḷako viya ahituṇḍikahatthagato sappapotako viya ca ākaḍḍhanaparikaḍḍhanaodhūnananiddhūnanādinā  upakkamena adhimattaṃ dukkhamanubhavati, yañca mātu sītūdakapānakāle sītanarakupapanno  viya, uṇhayāgubhattādiajjhoharaṇakāle aṅgāravuṭṭhisamparikiṇṇo viya, loṇambilādiajjhoharaṇakāle  khārāpaṭicchakādikammakāraṇapatto viya tibbaṃ dukkhamanubhoti, idaṃ ^b^gabbhapariharaṇamūlakaṃ^eb^  dukkhaṃ.</p>
              <p>[03] yaṃ panassa mūḷhagabbhāya mātuyā mittāmaccasuhajjādīhipi adassanārahe dukkhuppattiṭṭhāne  chedanaphālanādīhi dukkhaṃ uppajjati, idaṃ ^b^gabbhavipattimūlakaṃ^eb^ dukkhaṃ.</p>
              <p>[03] yaṃ vijāyamānāya mātuyā kammajehi vātehi parivattetvā narakapapātaṃ viya atibhayānakaṃ  yonimaggaṃ paṭipātiyamānassa paramasambādhena yonimukhena tāḷacchiggaḷena viya nikkaḍḍhiyamānassa  mahānāgassa narakasattassa viya ca saṅghātapabbatehi vicuṇṇiyamānassa dukkhaṃ uppajjati,  idaṃ ^b^vijāyanamūlakaṃ^eb^ dukkhaṃ.</p>
              <p>[03] yaṃ pana jātassa taruṇavaṇasadisasukhumālasarīrassa  hatthagahaṇanahāpanadhovanacoḷaparimajjanādikāle ^a^V2.0128^ea^  sūcimukhakhuradhārāhi vijjhanaphālanasadisaṃ dukkhaṃ uppajjati, idaṃ mātukucchito ^b^bahinikkhamanamūlakaṃ^eb^  dukkhaṃ.</p>
              <p>[03] yaṃ tato paraṃ pavattiyaṃ attanāva attānaṃ vadhentassa acelakavatādivasena ātāpanaparitāpanānuyogamanuyuttassa,  kodhavasena abhuñjantassa, ubbandhantassa ca dukkhaṃ uppajjati, idaṃ ^b^attūpakkamamūlakaṃ^eb^  dukkhaṃ. yaṃ pana parato vadhabandhanādīni anubhavantassa uppajjati, idaṃ ^b^parūpakkamamūlakaṃ^eb^  dukkhanti.</p>
              <p>[03] iti imassa sabbassāpi dukkhassa ayaṃ jāti vatthumeva hoti. </p>
              <p>[03] 541^b^.^eb^ tenetaṃ vuccati -- </p>
              <p>[21] jāyetha no ce narakesu satto, </p>
              <p>[27] tattaggidāhādikamappasayhaṃ. </p>
              <p>[26] labhetha dukkhaṃ nu kuhiṃ patiṭṭhaṃ, </p>
              <p>[22] iccāha dukkhāti munīdha jātiṃ.. </p>
              <p>[21] dukkhaṃ ^a^M2.0132^ea^ tiracchesu kasāpatoda- </p>
              <p>[27] daṇḍābhighātādibhavaṃ anekaṃ. </p>
              <p>[26] yaṃ taṃ kathaṃ tattha bhaveyya jātiṃ, </p>
              <p>[22] vinā tahiṃ jāti tatopi dukkhā.. </p>
              <p>[21] petesu dukkhaṃ pana khuppipāsā- </p>
              <p>[27] vātātapādippabhavaṃ vicittaṃ. </p>
              <p>[26] yasmā ajātassa na tattha atthi, </p>
              <p>[22] tasmāpi dukkhaṃ muni jātimāha.. </p>
              <p>[21] tibbandhakāre ^a^V2.0129^ea^ ca asayhasīte, </p>
              <p>[27] lokantare yaṃ asuresu dukkhaṃ. </p>
              <p>[26] na taṃ bhave tattha na cassa jāti, </p>
              <p>[22] yato ayaṃ jāti tatopi dukkhā.. </p>
              <p>[21] yañcāpi gūthanarake viya mātugabbhe, </p>
              <p>[27] satto vasaṃ ciramato bahi nikkhamañca. </p>
              <p>[26] pappoti dukkhamatighoramidampi natthi, </p>
              <p>[22] jātiṃ vinā itipi jāti ayañhi dukkhā.. </p>
              <p>[21] kiṃ bhāsitena bahunā nanu yaṃ kuhiñci, </p>
              <p>[27] atthīdha kiñcidapi dukkhamidaṃ kadāci. </p>
              <p>[26] nevatthi jātivirahena yato mahesi, </p>
              <p>[22] dukkhāti sabbapaṭhamaṃ imamāha jātinti.. </p>
              <p>[06] ayaṃ tāva jātiyaṃ vinicchayo. </p>
            </h4>
            <h4>
              <h4n> jarāniddeso </h4n>
              <p>[03] 542^b^.^eb^ ^b^jarāpi dukkhā^eb^ti ettha duvidhā jarā saṅkhatalakkhaṇañca, khaṇḍiccādisammato santatiyaṃ  ekabhavapariyāpannakhandhapurāṇabhāvo ca, sā idha adhippetā. sā panesā jarā khandhaparipākalakkhaṇā,  maraṇūpanayanarasā, yobbanavināsapaccupaṭṭhānā. dukkhā saṅkhāradukkhabhāvato ceva dukkhavatthuto  ca ^a^M2.0133^ea^. yaṃ hi   aṅgapaccaṅgasithilībhāvaindriyavikāravirūpatāyobbanavināsabalūpaghātasatimativippavāsaparaparibhavādianekapaccayaṃ  kāyikacetasikadukkhaṃ uppajjati, jarā tassa vatthu. tenetaṃ vuccati -- </p>
              <p>[21] ``aṅgānaṃ sithilībhāvā, indriyānaṃ vikārato. </p>
              <p>[22] yobbanassa vināsena, balassa upaghātato.. </p>
              <p>[21] ``vippavāsā ^a^V2.0130^ea^ satādīnaṃ, puttadārehi attano. </p>
              <p>[22] apasādanīyato ceva, bhiyyo bālattapattiyā.. </p>
              <p>[21] ``pappoti dukkhaṃ yaṃ macco, kāyikaṃ mānasaṃ tathā. </p>
              <p>[22] sabbametaṃ jarāhetu, yasmā tasmā jarā dukhā''ti.. </p>
              <p>[06] ayaṃ jarāyaṃ vinicchayo. </p>
            </h4>
            <h4>
              <h4n> maraṇaniddeso </h4n>
              <p>[03] 543^b^.^eb^ ^b^maraṇampi dukkha^eb^nti etthāpi duvidhaṃ maraṇaṃ saṅkhatalakkhaṇañca, yaṃ sandhāya vuttaṃ  ``jarāmaraṇaṃ dvīhi khandhehi saṅgahita''nti (dhātu0 71). ekabhavapariyāpannajīvitindriyappabandhavicchedo  ca, yaṃ sandhāya vuttaṃ ``niccaṃ maraṇato bhaya''nti (su0 ni0 581). taṃ idha adhippetaṃ.  jātipaccayā maraṇaṃ upakkamamaraṇaṃ sarasamaraṇaṃ āyukkhayamaraṇaṃ puññakkhayamaraṇantipi tasseva  nāmaṃ. tayidaṃ cutilakkhaṇaṃ, viyogarasaṃ, gativippavāsapaccupaṭṭhānaṃ. dukkhassa pana vatthubhāvato  dukkhanti veditabbaṃ. tenetaṃ vuccati -- </p>
              <p>[21] ``pāpassa pāpakammādi-nimittamanupassato. </p>
              <p>[27] bhaddassāpasahantassa, viyogaṃ piyavatthukaṃ. </p>
              <p>[22] mīyamānassa yaṃ dukkhaṃ, mānasaṃ avisesato.. </p>
              <p>[21] sabbesañcāpi yaṃ sandhi-bandhanacchedanādikaṃ. </p>
              <p>[22] vitujjamānamammānaṃ, hoti dukkhaṃ sarīrajaṃ.. </p>
              <p>[21] asayhamappatikāraṃ, dukkhassetassidaṃ yato. </p>
              <p>[22] maraṇaṃ vatthu tenetaṃ, dukkhamicceva bhāsita''nti.. </p>
              <p>[06] ayaṃ maraṇe vinicchayo. </p>
            </h4>
            <h4>
              <h4n> sokādiniddesā </h4n>
              <p>[03] 544^b^.^eb^ sokādīsu ^a^M2.0134^ea^ ^a^V2.0131^ea^ ^b^soko^eb^ nāma ñātibyasanādīhi phuṭṭhassa cittasantāpo.  so kiñcāpi atthato domanassameva hoti. evaṃ santepi antonijjhānalakkhaṇo, cetaso  parijjhāpanaraso, anusocanapaccupaṭṭhāno. dukkho pana dukkhadukkhato dukkhavatthuto ca.  tenetaṃ vuccati -- </p>
              <p>[21] ``sattānaṃ hadayaṃ soko, visasallaṃva tujjati. </p>
              <p>[22] aggitattova nārāco, bhusaṃva dahate puna.. </p>
              <p>[21] ``samāvahati ca byādhi-jarāmaraṇabhedanaṃ. </p>
              <p>[22] dukkhampi vividhaṃ yasmā, tasmā dukkhoti vuccatī''ti.. </p>
              <p>[06] ayaṃ soke vinicchayo. </p>
            </h4>
            <h4>
              <h4n> paridevo </h4n>
              <p>[03] 545^b^.^eb^ ^b^paridevo^eb^ nāma ñātibyasanādīhi phuṭṭhassa vacīpalāpo. so lālappanalakkhaṇo,  guṇadosakittanaraso, sambhamapaccupaṭṭhāno. dukkho pana saṅkhāradukkhabhāvato dukkhavatthuto  ca. tenetaṃ vuccati -- </p>
              <p>[21] ``yaṃ sokasallavihato paridevamāno, </p>
              <p>[27] kaṇṭhoṭṭhatālutalasosajamappasayhaṃ. </p>
              <p>[26] bhiyyodhimattamadhigacchatiyeva dukkhaṃ, </p>
              <p>[22] dukkhoti tena bhagavā paridevamāhā''ti.. </p>
              <p>[06] ayaṃ parideve vinicchayo. </p>
            </h4>
            <h4>
              <h4n> dukkhaṃ </h4n>
              <p>[03] 546^b^.^eb^ ^b^dukkhaṃ^eb^ ^a^V2.0132^ea^ nāma kāyikaṃ dukkhaṃ, taṃ kāyapīḷanalakkhaṇaṃ, duppaññānaṃ domanassakaraṇarasaṃ,  kāyikābādhapaccupaṭṭhānaṃ. dukkhaṃ pana dukkhadukkhato mānasadukkhāvahanato ca. tenetaṃ  vuccati -- </p>
              <p>[21] ``pīḷeti kāyikamidaṃ, dukkhañca mānasaṃ bhiyyo. </p>
              <p>[22] janayati yasmā tasmā, dukkhanti visesato vutta''nti.. </p>
              <p>[06] ayaṃ dukkhe vinicchayo. </p>
            </h4>
            <h4>
              <h4n> domanassaṃ </h4n>
              <p>[03] 547^b^.^eb^ ^b^domanassaṃ^eb^ ^a^M2.0135^ea^ nāma mānasaṃ dukkhaṃ. taṃ cittapīḷanalakkhaṇaṃ, manovighātarasaṃ,  mānasabyādhipaccupaṭṭhānaṃ. dukkhaṃ pana dukkhadukkhato kāyikadukkhāvahanato ca. cetodukkhasamappitā  hi kese pakiriya kandanti, urāni paṭipisanti, āvaṭṭanti, vivaṭṭanti, uddhaṃpādaṃ  papatanti, satthaṃ āharanti, visaṃ khādanti, rajjuyā ubbandhanti, aggiṃ pavisantīti taṃ  nānappakārakaṃ dukkhamanubhavanti. tenetaṃ vuccati -- </p>
              <p>[21] ``pīḷeti yato cittaṃ, kāyassa ca pīḷanaṃ samāvahati. </p>
              <p>[22] dukkhanti domanassaṃ, vidomanassā tato āhū''ti.. </p>
              <p>[06] ayaṃ domanasse vinicchayo. </p>
            </h4>
            <h4>
              <h4n> upāyāso </h4n>
              <p>[03] 548^b^.^eb^ ^b^upāyāso^eb^ nāma ñātibyasanādīhi phuṭṭhassa adhimattacetodukkhappabhāvito dosoyeva.  ^b^saṅkhārakkhandhapariyāpanno eko dhammoti eke^eb^. so  cittaparidahanalakkhaṇo, nitthunanaraso ^a^V2.0133^ea^,  visādapaccupaṭṭhāno. dukkho pana saṅkhāradukkhabhāvato cittaparidahanato kāyavisādanato  ca. tenetaṃ vuccati -- </p>
              <p>[21] ``cittassa ca paridahanā, kāyassa visādanā ca adhimattaṃ. </p>
              <p>[22] yaṃ dukkhamupāyāso, janeti dukkho tato vutto''ti.. </p>
              <p>[06] ayaṃ upāyāse vinicchayo.</p>
              <p>[03] ettha ca mandagginā antobhājane pāko viya ^b^soko^eb^. tikkhagginā paccamānassa bhājanato  bahinikkhamanaṃ viya ^b^paridevo^eb^. bahinikkhantāvasesassa nikkhamituṃ appahontassa antobhājaneyeva  yāva parikkhayā pāko viya ^b^upāyāso^eb^ daṭṭhabbo. </p>
            </h4>
            <h4>
              <h4n> appiyasampayogo </h4n>
              <p>[03] 549^b^.^eb^ ^b^appiyasampayogo^eb^ nāma amanāpehi sattasaṅkhārehi samodhānaṃ. so aniṭṭhasamodhānalakkhaṇo,  cittavighātakaraṇaraso, anatthabhāvapaccupaṭṭhāno. dukkho pana dukkhavatthuto. tenetaṃ vuccati -- </p>
              <p>[21] ``disvāva ^a^M2.0136^ea^ appiye dukkhaṃ, paṭhamaṃ hoti cetasi. </p>
              <p>[22] tadupakkamasambhūta-mathakāye yato idha.. </p>
              <p>[21] ``tato dukkhadvayassāpi, vatthuto so mahesinā. </p>
              <p>[22] dukkho vuttoti viññeyyo, appiyehi samāgamo''ti.. </p>
              <p>[06] ayaṃ appiyasampayoge vinicchayo. </p>
            </h4>
            <h4>
              <h4n> piyavippayogo </h4n>
              <p>[03] 550^b^.^eb^ ^b^piyavippayogo^eb^ nāma manāpehi sattasaṅkhārehi vinābhāvo.  so iṭṭhavatthuviyogalakkhaṇo ^a^V2.0134^ea^,  sokuppādanaraso, byasanapaccupaṭṭhāno. dukkho pana sokadukkhassa vatthuto. tenetaṃ  vuccati -- </p>
              <p>[21] ``ñātidhanādiviyogā, </p>
              <p>[27] sokasarasamappitā vitujjanti. </p>
              <p>[26] bālā yato tato yaṃ, </p>
              <p>[22] dukkhoti mato piyavippayogo''ti.. </p>
              <p>[06] ayaṃ piyavippayoge vinicchayo. </p>
            </h4>
            <h4>
              <h4n> icchitālābho </h4n>
              <p>[03] 551^b^.^eb^ ^b^yampicchaṃ na labhatī^eb^ti ettha ``aho vata mayaṃ na jātidhammā assāmā''tiādīsu  (dī0 ni0 2.398; vibha0 201) alabbhaneyyavatthūsu icchāva yampicchaṃ na labhati, tampi  dukkhanti vuttā. sā alabbhaneyyavatthuicchanalakkhaṇā, tappariyesanarasā, tesaṃ appattipaccupaṭṭhānā.  dukkhā pana dukkhavatthuto. tenetaṃ vuccati -- </p>
              <p>[21] ``taṃ taṃ patthayamānānaṃ, tassa tassa alābhato. </p>
              <p>[22] yaṃ vighātamayaṃ dukkhaṃ, sattānaṃ idha jāyati.. </p>
              <p>[21] ``alabbhaneyyavatthūnaṃ, patthanā tassa kāraṇaṃ. </p>
              <p>[22] yasmā tasmā jino dukkhaṃ, icchitālābhamabravī''ti.. </p>
              <p>[06] ayaṃ icchitālābhe vinicchayo. </p>
            </h4>
            <h4>
              <h4n> pañcupādānakkhandhā </h4n>
              <p>[03] 552^b^.^eb^ ^b^saṃkhittena^eb^ ^a^M2.0137^ea^ ^b^pañcupādānakkhandhā dukkhā^eb^ti ettha pana -- </p>
              <p>[21] jātippabhutikaṃ ^a^V2.0135^ea^ dukkhaṃ, yaṃ vuttamidha tādinā. </p>
              <p>[22] avuttaṃ yañca taṃ sabbaṃ, vinā ete na vijjati.. </p>
              <p>[21] yasmā tasmā upādāna-kkhandhā saṅkhepato ime. </p>
              <p>[22] dukkhāti vuttā dukkhanta-desakena mahesinā..</p>
              <p>[03] tathā hi indhanamiva pāvako, lakkhamiva paharaṇāni, gorūpaṃ viya ḍaṃsamakasādayo, khettamiva  lāyakā, gāmaṃ viya gāmaghātakā upādānakkhandhapañcakameva jātiādayo nānappakārehi  vibādhentā tiṇalatādīni viya bhūmiyaṃ, pupphaphalapallavāni viya rukkhesu upādānakkhandhesuyeva  nibbattanti. upādānakkhandhānañca ādidukkhaṃ jāti, majjhedukkhaṃ jarā, pariyosānadukkhaṃ  maraṇaṃ, māraṇantikadukkhābhighātena pariḍayhanadukkhaṃ soko, tadasahanato lālappanadukkhaṃ paridevo,  tato dhātukkhobhasaṅkhātāniṭṭhaphoṭṭhabbasamāyogato kāyassa ābādhanadukkhaṃ dukkhaṃ, tena  bādhiyamānānaṃ puthujjanānaṃ tattha paṭighuppattito cetobādhanadukkhaṃ domanassaṃ, sokādivuddhiyā  janitavisādānaṃ anutthunanadukkhaṃ upāyāso, manorathavighātappattānaṃ icchāvighātadukkhaṃ  icchitālābhoti evaṃ nānappakārato upaparikkhiyamānā upādānakkhandhāva dukkhāti. yadetaṃ  ekamekaṃ dassetvā vuccamānaṃ anekehipi kappehi na sakkā asesato vattuṃ, tasmā  taṃ sabbampi dukkhaṃ ekajalabindumhi sakalasamuddajalarasaṃ viya yesu kesuci pañcasu  upādānakkhandhesu saṃkhipitvā dassetuṃ ``saṃkhittena pañcupādānakkhandhā dukkhā''ti bhagavā  avocāti. ayaṃ upādānakkhandhesu vinicchayo. </p>
              <p>[06] ayaṃ tāva dukkhaniddese nayo. </p>
            </h4>
          </h3>
          <h3>
            <h3n> samudayaniddesakathā </h3n>
            <h4>
              <h4n> </h4n>
              <p>[03] 553^b^.^eb^ samudayaniddese pana ^b^yāyaṃ taṇhā^eb^ti yā ayaṃ taṇhā. ^b^ponobbhavikā^eb^ti punabbhavakaraṇaṃ  punobbhavo, punobbhavo sīlametissāti ^a^M2.0138^ea^ ponobbhavikā. ^b^nandīrāgena sahagatā^eb^ti  nandīrāgasahagatā, nandīrāgena saddhiṃ atthato ekattameva gatāti vuttaṃ hoti. ^b^tatra tatrābhinandinī^eb^ti  yatra yatra attabhāvo nibbattati, tatra tatrābhinandinī. ^b^seyyathida^eb^nti nipāto ^a^V2.0136^ea^, tassa  sā katamāti ceti attho. kāmataṇhā bhavataṇhā vibhavataṇhāti imā paṭiccasamuppādaniddese  āvibhavissanti. idha panāyaṃ tividhāpi dukkhasaccassa nibbattakaṭṭhena ekattaṃ upanetvā  dukkhasamudayaṃ ariyasaccanti vuttāti veditabbā. </p>
              <p>[06] ayaṃ samudayaniddese nayo. </p>
            </h4>
          </h3>
          <h3>
            <h3n> nirodhaniddesakathā </h3n>
            <h4>
              <h4n> </h4n>
              <p>[03] 554^b^.^eb^ dukkhanirodhaniddese yo tassāyeva taṇhāyātiādinā nayena samudayanirodho vutto,  so kasmāti ce? samudayanirodhena dukkhanirodho. samudayanirodhena hi dukkhaṃ nirujjhati,  na aññathā. tenāha -- </p>
              <p>[21] ``yathāpi mūle anupaddave daḷhe, </p>
              <p>[27] chinnopi rukkho punadeva rūhati. </p>
              <p>[26] evampi taṇhānusaye anūhate, </p>
              <p>[22] nibbattatī dukkhamidaṃ punappuna''nti.. (dha0 pa0 338).</p>
              <p>[03] iti yasmā samudayanirodheneva dukkhaṃ nirujjhati, tasmā bhagavā dukkhanirodhaṃ desento  samudayanirodheneva desesi. sīhasamānavuttino hi tathāgatā. te dukkhaṃ nirodhentā  dukkhanirodhañca desentā hetumhi paṭipajjanti, na phale. suvānavuttino pana titthiyā.  te dukkhaṃ nirodhentā dukkhanirodhañca desentā attakilamathānuyogadesanādīhi phale  paṭipajjanti, na hetumhīti. evaṃ tāva dukkhanirodhassa samudayanirodhavasena desanāya  payojanaṃ veditabbaṃ. </p>
              <p>[03] 555^b^.^eb^ ayaṃ panattho -- ^b^tassāyeva taṇhāyā^eb^ti tassā ``ponobbhavikā''ti vatvā  kāmataṇhādivasena vibhattataṇhāya. ^b^virāgo^eb^ vuccati maggo. ``virāgā vimuccatī''ti  (ma0 ni0 1.245; saṃ0 ni0  3.14) hi vuttaṃ. virāgena nirodho virāganirodho.  anusayasamugghātato aseso virāganirodho ^b^asesavirāganirodho^eb^. atha vā ^b^virāgo^eb^ti  pahānaṃ vuccati, tasmā aseso ^a^M2.0139^ea^ virāgo aseso nirodhoti evampettha  yojanā daṭṭhabbā. atthato pana sabbāneva ^a^V2.0137^ea^ etāni nibbānassa vevacanāni. paramatthato hi  dukkhanirodho ariyasaccanti nibbānaṃ vuccati. yasmā pana taṃ āgamma taṇhā virajjati  ceva nirujjhati ca, tasmā virāgoti ca nirodhoti ca vuccati. yasmā ca tadeva āgamma  tassā cāgādayo honti, kāmaguṇālayesu cettha ekopi ālayo natthi, tasmā ``cāgo  paṭinissaggo mutti anālayo''ti vuccati. </p>
              <p>[03] 556^b^.^eb^ tayidaṃ santilakkhaṇaṃ, accutirasaṃ, assāsakaraṇarasaṃ vā, animittapaccupaṭṭhānaṃ,  nippapañcapaccupaṭṭhānaṃ vā. </p>
            </h4>
          </h3>
          <h3>
            <h3n> nibbānakathā </h3n>
            <h4>
              <h4n> </h4n>
              <p>[03] 557^b^.^eb^ nattheva nibbānaṃ, sasavisāṇaṃ viya anupalabbhanīyatoti ce? na, upāyena upalabbhanīyato.  upalabbhati hi taṃ tadanurūpapaṭipattisaṅkhātena upāyena, cetopariyañāṇena paresaṃ lokuttaracittaṃ  viya, tasmā ``anupalabbhanīyato natthī''ti na vattabbaṃ. na hi ``yaṃ bālaputhujjanā na  upalabhanti, taṃ natthī''ti vattabbaṃ. </p>
              <p>[03] 558^b^.^eb^ apica nibbānaṃ natthīti na vattabbaṃ, kasmā? paṭipattiyā vañjhabhāvāpajjanato.  asati hi nibbāne sammādiṭṭhipurejavāya sīlādikhandhattayasaṅgahāya sammāpaṭipattiyā vañjhabhāvo  āpajjati. na cāyaṃ vañjhā, nibbānapāpanatoti. na paṭipattiyā vañjhabhāvāpatti, abhāvapāpakattāti  ce. na, atītānāgatābhāvepi nibbānapattiyā abhāvato. vattamānānampi abhāvo nibbānanti  ce. na, tesaṃ abhāvāsambhavato, abhāve ca avattamānabhāvāpajjanato, vattamānakkhandhanissitamaggakkhaṇe  ca sopādisesanibbānadhātuppattiyā abhāvadosato. tadā kilesānaṃ avattamānattā na  dosoti ce. na, ariyamaggassa niratthakabhāvāpajjanato. evañhi sati ariyamaggakkhaṇato  pubbepi kilesā na santīti ariyamaggassa niratthakabhāvo āpajjati. tasmā akāraṇametaṃ. </p>
              <p>[03] 559^b^.^eb^ ``yo kho, āvuso, rāgakkhayo''tiādivacanato (saṃ0 ni0  4.315) ``khayo nibbāna''nti  ce. na, arahattassāpi khayamattāpajjanato. tampi hi ^a^M2.0140^ea^ ``yo  kho, āvuso ^a^V2.0138^ea^,  rāgakkhayo''tiādinā (sa0 ni0  4.315) nayena niddiṭṭhaṃ. kiñca bhiyyo nibbānassa  ittarakālādippattidosato. evañhi sati nibbānaṃ ittarakālaṃ, saṅkhatalakkhaṇaṃ, sammāvāyāmanirapekkhādhigamanīyabhāvañca  āpajjati. saṅkhatalakkhaṇattāyeva ca saṅkhatapariyāpannaṃ, saṅkhatapariyāpannattā rāgādīhi aggīhi  ādittaṃ, ādittattā dukkhañcātipi āpajjati. yasmā khayā paṭṭhāya na bhiyyo pavatti  nāma hoti, tassa nibbānabhāvato na dosoti ce. na, tādisassa khayassa abhāvato. bhāvepi  cassa vuttappakāradosānativattanato, ariyamaggassa ca nibbānabhāvāpajjanato. ariyamaggo  hi dose khīṇeti, tasmā khayoti vuccati. tato ca paṭṭhāya na bhiyyo dosānaṃ pavattīti. </p>
              <p>[01] anuppattinirodhasaṅkhātassa pana khayassa pariyāyena upanissayattā, yassa upanissayo hoti  tadupacārena ``khayo''ti vuttaṃ. sarūpeneva kasmā na vuttanti ce. atisukhumattā.  atisukhumatā cassa bhagavato apposukkabhāvāvahanato, ariyena cakkhunā passitabbato ca  siddhāti. </p>
              <p>[03] 560^b^.^eb^ tayidaṃ maggasamaṅginā pattabbato ^b^asādhāraṇaṃ,^eb^ purimakoṭiyā abhāvato ^b^appabhavaṃ^eb^.  maggabhāve bhāvato na appabhavanti ce. na, maggena anuppādanīyato. pattabbameva hetaṃ  maggena, na uppādetabbaṃ. tasmā appabhavameva. appabhavattā ^b^ajarāmaraṇaṃ^eb^. pabhavajarāmaraṇānaṃ  abhāvato ^b^niccaṃ^eb^.</p>
              <p>[03] nibbānasseva aṇuādīnampi niccabhāvāpattīti ce. na, hetuno abhāvā. nibbānassa  niccattā te niccāti ce. na, hetulakkhaṇassa anupapattito. niccā uppādādīnaṃ  abhāvato nibbānaṃ viyāti ce. na, aṇuādīnaṃ asiddhattā. </p>
              <p>[03] 561^b^.^eb^ yathāvuttayuttisabbhāvato pana idameva niccaṃ, rūpasabhāvātikkamato ^b^arūpaṃ^eb^. buddhādīnaṃ  niṭṭhāya visesābhāvato ^b^ekāva niṭṭhā^eb^. yena bhāvanāya pattaṃ, tassa kilesavūpasamaṃ, upādisesañca  upādāya paññāpanīyattā saha upādisesena paññāpiyatīti ^b^saupādisesaṃ^eb^. yo cassa samudayappahānena  upahatāyatikammaphalassa carimacittato ca uddhaṃ pavattikhandhānaṃ anuppādanato, uppannānañca  antaradhānato upādisesābhāvo ^a^M2.0141^ea^, taṃ upādāya paññāpanīyato natthi ettha upādisesoti  ^b^anupādisesaṃ^eb^.</p>
              <p>[03] asithilaparakkamasiddhena ^a^V2.0139^ea^ ñāṇavisesena adhigamanīyato, sabbaññuvacanato ca paramatthena sabhāvato  nibbānaṃ nāvijjamānaṃ. vuttañhetaṃ ``atthi, bhikkhave, ajātaṃ abhūtaṃ akataṃ asaṅkhata''nti. </p>
              <p>[06] idaṃ dukkhanirodhaniddese vinicchayakathāmukhaṃ. </p>
            </h4>
          </h3>
          <h3>
            <h3n> magganiddesakathā </h3n>
            <h4>
              <h4n> </h4n>
              <p>[03] 562^b^.^eb^ dukkhanirodhagāminipaṭipadāniddese vuttā pana aṭṭha dhammā kāmaṃ khandhaniddesepi  atthato pakāsitāyeva, idha pana nesaṃ ekakkhaṇe pavattamānānaṃ visesāvabodhanatthaṃ vadāma.  saṅkhepato hi catusaccapaṭivedhāya paṭipannassa yogino nibbānārammaṇaṃ avijjānusayasamugghātakaṃ  paññācakkhu ^b^sammādiṭṭhi^eb^. sā sammā dassanalakkhaṇā, dhātuppakāsanarasā, avijjandhakāraviddhaṃsanapaccupaṭṭhānā.  tathā sampannadiṭṭhino taṃsampayuttaṃ micchāsaṅkappanighātakaṃ cetaso nibbānapadābhiniropanaṃ  ^b^sammāsaṅkappo^eb^. so sammā cittābhiniropanalakkhaṇo, appanāraso, micchāsaṅkappappahānapaccupaṭṭhāno.</p>
              <p>[03] tathā passato vitakkayato ca taṃsampayuttāva vacīduccaritasamugghātikā micchāvācāya virati  ^b^sammāvācā^eb^ nāma. sā pariggahalakkhaṇā, viramaṇarasā, micchāvācāppahānapaccupaṭṭhānā.  tathā viramato taṃsampayuttāva micchākammantasamucchedikā pāṇātipātādivirati ^b^sammākammanto^eb^  nāma. so samuṭṭhāpanalakkhaṇo, viramaṇaraso, micchākammantappahānapaccupaṭṭhāno. yā panassa  tesaṃ sammāvācākammantānaṃ visuddhibhūtā taṃsampayuttāva kuhanādiupacchedikā micchājīvavirati,  so ^b^sammāājīvo^eb^ nāma. so vodānalakkhaṇo, ñāyājīvapavattiraso, micchājīvappahānapaccupaṭṭhāno.</p>
              <p>[03] athassa yo tassā sammāvācākammantājīvasaṅkhātāya sīlabhūmiyaṃ patiṭṭhitassa tadanurūpo taṃsampayuttova  kosajjasamucchedako vīriyārambho, esa ^b^sammāvāyāmo^eb^ nāma. so paggahalakkhaṇo, anuppannākusalānuppādanādiraso,  micchāvāyāmappahānapaccupaṭṭhāno. tassevaṃ vāyamato taṃsampayuttova micchāsativiniddhunano  cetaso asammoso ^a^M2.0142^ea^ ^b^sammāsati^eb^ nāma. sā upaṭṭhānalakkhaṇā, asammussanarasā,  micchāsatippahānapaccupaṭṭhānā. evaṃ anuttarāya satiyā saṃrakkhiyamānacittassa ^a^V2.0140^ea^ taṃsampayuttāva  micchāsamādhividdhaṃsikā cittekaggatā ^b^sammāsamādhi^eb^ nāma. so avikkhepalakkhaṇo,  samādhānaraso, micchāsamādhippahānapaccupaṭṭhānoti. ayaṃ dukkhanirodhagāminipaṭipadāniddese  nayo. evamettha jātiādīnaṃ vinicchayo veditabbo. </p>
              <p>[03] 563^b^.^eb^ ^b^ñāṇakiccato^eb^ti saccañāṇassa kiccatopi vinicchayo veditabbo. duvidhaṃ  hi saccañāṇaṃ -- anubodhañāṇaṃ paṭivedhañāṇañca. tattha anubodhañāṇaṃ lokiyaṃ anussavādivasena  nirodhe magge ca pavattati. paṭivedhañāṇaṃ lokuttaraṃ nirodhamārammaṇaṃ katvā kiccato  cattāri saccāni paṭivijjhati. yathāha -- ``yo, bhikkhave, dukkhaṃ passati, dukkhasamudayampi  so passati, dukkhanirodhampi passati, dukkhanirodhagāminiṃ paṭipadampi passatī''ti  (saṃ0 ni0  5.1100) sabbaṃ vattabbaṃ. taṃ panassa kiccaṃ ñāṇadassanavisuddhiyaṃ āvibhavissati.</p>
              <p>[03] yaṃ panetaṃ lokiyaṃ, tattha dukkhañāṇaṃ pariyuṭṭhānābhibhavavasena pavattamānaṃ sakkāyadiṭṭhiṃ  nivatteti. samudayañāṇaṃ ucchedadiṭṭhiṃ. nirodhañāṇaṃ sassatadiṭṭhiṃ. maggañāṇaṃ  akiriyadiṭṭhiṃ. dukkhañāṇaṃ vā dhuvasubhasukhattabhāvavirahitesu khandhesu dhuvasubhasukhattabhāvasaññāsaṅkhātaṃ  phale vippaṭipattiṃ. samudayañāṇaṃ issarapadhānakālasabhāvādīhi loko pavattatīti  akāraṇe kāraṇābhimānappavattaṃ hetumhi vippaṭipattiṃ. nirodhañāṇaṃ arūpalokalokathūpikādīsu  apavaggagāhabhūtaṃ nirodhe vippaṭipattiṃ. maggañāṇaṃ kāmasukhallikāttakilamathānuyogappabhede  avisuddhimagge visuddhimaggagāhavasena pavattaṃ upāye vippaṭipattiṃ nivatteti. tenetaṃ  vuccati -- </p>
              <p>[21] ``loke lokappabhave, lokatthagame sive ca tadupāye. </p>
              <p>[22] sammuyhati tāva naro, na vijānāti yāva saccānī''ti..</p>
              <p>[03] evamettha ñāṇakiccatopi vinicchayo veditabbo. </p>
              <p>[03] 564^b^.^eb^ ^b^antogadhānaṃ pabhedā^eb^ti dukkhasaccasmiṃ hi ṭhapetvā taṇhañceva anāsavadhamme ca  sesā sabbadhammā antogadhā. samudayasacce chattiṃsa taṇhāvicaritāni. nirodhasaccaṃ asammissaṃ.  maggasacce sammādiṭṭhimukhena vīmaṃsiddhipādapaññindriyapaññābaladhammavicayasambojjhaṅgāni.  sammāsaṅkappāpadesena tayo ^a^M2.0143^ea^ nekkhammavitakkādayo. sammāvācāpadesena cattāri  vacīsucaritāni ^a^V2.0141^ea^. sammākammantāpadesena tīṇi kāyasucaritāni. sammājīvamukhena appicchatā  santuṭṭhitā ca. sabbesaṃyeva vā etesaṃ sammāvācākammantājīvānaṃ ariyakantasīlattā  ariyakantasīlassa ca saddhāhatthena paṭiggahetabbattā tesaṃ atthitāya atthibhāvato saddhindriyasaddhābalachandiddhipādā.  sammāvāyāmāpadesena catubbidhasammappadhānavīriyindriyavīriyabalavīriyasambojjhaṅgāni.  sammāsatiapadesena catubbidhasatipaṭṭhānasatindriyasatibalasatisambojjhaṅgāni. sammāsamādhiapadesena  savitakkasavicārādayo tayo samādhī cittasamādhi samādhindriyasamādhibalapītipassaddhisamādhiupekkhāsambojjhaṅgāni  antogadhānīti evamettha antogadhānaṃ pabhedatopi vinicchayo veditabbo. </p>
              <p>[03] 565^b^.^eb^ ^b^upamāto^eb^ti bhāro viya hi dukkhasaccaṃ daṭṭhabbaṃ, bhārādānamiva samudayasaccaṃ, bhāranikkhepanamiva  nirodhasaccaṃ, bhāranikkhepanupāyo viya maggasaccaṃ. rogo viya ca dukkhasaccaṃ, roganidānamiva  samudayasaccaṃ, rogavūpasamo viya nirodhasaccaṃ, bhesajjamiva maggasaccaṃ. dubbhikkhamiva  vā dukkhasaccaṃ, dubbuṭṭhi viya samudayasaccaṃ, subhikkhamiva nirodhasaccaṃ, suvuṭṭhi viya  maggasaccaṃ. apica verī-veramūla-verasamugghāta-verasamugghātupāyehi, visarukkha-rukkhamūla-mūlupaccheda-tadupacchedupāyehi,  bhaya-bhayamūla-nibbhaya-tadadhigamupāyehi, orimatīra-mahoghapārimatīra-taṃsampāpakavāyāmehi  ca yojetvāpetāni upamāto veditabbānīti evamettha upamāto vinicchayo veditabbo. </p>
              <p>[03] 566^b^.^eb^ ^b^catukkato^eb^ti atthi cettha dukkhaṃ na ariyasaccaṃ, atthi ariyasaccaṃ na dukkhaṃ,  atthi dukkhañceva ariyasaccañca, atthi neva dukkhaṃ na ariyasaccaṃ. esa nayo samudayādīsu.  tattha maggasampayuttā dhammā sāmaññaphalāni ca ``yadaniccaṃ taṃ dukkha''nti (saṃ0 ni0   3.15) vacanato saṅkhāradukkhatāya dukkhaṃ, na ariyasaccaṃ. nirodho ariyasaccaṃ, na dukkhaṃ.  itaraṃ pana ariyasaccadvayaṃ siyā dukkhaṃ aniccato, na pana yassa pariññāya bhagavati brahmacariyaṃ  vussati tathattena. sabbākārena pana upādānakkhandhapañcakaṃ dukkhañceva ariyasaccañca aññatra  taṇhāya. maggasampayuttā dhammā sāmaññaphalāni ca yassa pariññatthaṃ bhagavati brahmacariyaṃ vussati  tathattena neva dukkhaṃ na ariyasaccaṃ. evaṃ samudayādīsupi yathāyogaṃ yojetvā catukkatopettha  vinicchayo veditabbo. </p>
              <p>[03] 567^b^.^eb^ suññatekavidhādīhītiettha ^a^M2.0144^ea^ ^a^V2.0142^ea^ ^b^suññato^eb^ tāva paramatthena hi sabbāneva  saccāni vedakakārakanibbutagamakābhāvato suññānīti veditabbāni. tenetaṃ vuccati -- </p>
              <p>[21] ``dukkhameva hi, na koci dukkhito. </p>
              <p>[27] kārako na, kiriyāva vijjati.. </p>
              <p>[26] atthi nibbuti, na nibbuto pumā. </p>
              <p>[22] maggamatthi, gamako na vijjatī''ti..</p>
              <p>[03] atha vā, </p>
              <p>[21] dhuvasubhasukhattasuññaṃ, purimadvayamattasuññamamatapadaṃ. </p>
              <p>[22] dhuvasukhāttavirahito, maggoiti suññatā tesu..</p>
              <p>[03] nirodhasuññāni vā tīṇi, nirodho ca sesattayasuñño. phalasuñño vā ettha hetu samudaye  dukkhassābhāvato, magge ca nirodhassa, na phalena sagabbho pakativādīnaṃ pakati viya.  hetusuññañca phalaṃ dukkhasamudayānaṃ nirodhamaggānañca asamavāyā, na hetusamavetaṃ hetuphalaṃ  samavāyavādīnaṃ dviaṇukādi viya. tenetaṃ vuccati -- </p>
              <p>[21] ``tayamidha nirodhasuññaṃ, tayena tenāpi nibbuti suññā. </p>
              <p>[22] suñño phalena hetu, phalampi taṃhetunā suñña''nti.. </p>
              <p>[06] evaṃ tāva suññato vinicchayo veditabbo. </p>
            </h4>
          </h3>
          <h3>
            <h3n> ekavidhādivinicchayakathā </h3n>
            <h4>
              <h4n> </h4n>
              <p>[03] 568^b^.^eb^ ^b^ekavidhādīhī^eb^ti sabbameva cettha dukkhaṃ ekavidhaṃ pavattibhāvato. duvidhaṃ  nāmarūpato. tividhaṃ kāmarūpārūpūpapattibhavabhedato. catubbidhaṃ catuāhārabhedato. pañcavidhaṃ  pañcupādānakkhandhabhedato.</p>
              <p>[03] samudayopi ^a^V2.0143^ea^ ekavidho pavattakabhāvato. duvidho diṭṭhisampayuttāsampayuttato. tividho  kāmabhavavibhavataṇhābhedato. catubbidho catumaggappaheyyato. pañcavidho rūpābhinandanādibhedato.  chabbidho chataṇhākāyabhedato.</p>
              <p>[03] nirodhopi ^a^M2.0145^ea^ ekavidho asaṅkhatadhātubhāvato. pariyāyena pana duvidho saupādisesānupādisesabhedato.  tividho bhavattayavūpasamato. catubbidho catumaggādhigamanīyato. pañcavidho pañcābhinandanavūpasamato.  chabbidho chataṇhākāyakkhayabhedato.</p>
              <p>[03] maggopi ekavidho bhāvetabbato. duvidho samathavipassanābhedato, dassanabhāvanābhedato vā.  tividho khandhattayabhedato. ayañhi sappadesattā nagaraṃ viya rajjena nippadesehi tīhi  khandhehi saṅgahito. yathāha -- </p>
              <p>[02] ``na kho, āvuso visākha, ariyena aṭṭhaṅgikena maggena tayo khandhā saṅgahitā, tīhi ca  kho, āvuso visākha, khandhehi ariyo aṭṭhaṅgiko maggo saṅgahito. yā cāvuso visākha,  sammāvācā, yo ca sammākammanto, yo ca sammāājīvo, ime dhammā sīlakkhandhe  saṅgahitā. yo ca sammāvāyāmo, yā ca sammāsati, yo ca sammāsamādhi, ime dhammā  samādhikkhandhe saṅgahitā. yā ca sammādiṭṭhi, yo ca sammāsaṅkappo, ime dhammā paññākkhandhe  saṅgahitā''ti (ma0 ni0 1.462).</p>
              <p>[03] ettha hi sammāvācādayo tayo sīlameva, tasmā te sajātito sīlakkhandhena saṅgahitā. kiñcāpi  hi pāḷiyaṃ sīlakkhandheti bhummena niddeso kato, attho pana karaṇavaseneva veditabbo.  sammāvāyāmādīsu pana tīsu samādhi attano dhammatāya ārammaṇe ekaggabhāvena appetuṃ  na sakkoti, vīriye pana paggahakiccaṃ sādhente satiyā ca apilāpanakiccaṃ sādhentiyā  laddhupakāro hutvā sakkoti. </p>
              <p>[01] tatrāyaṃ upamā -- yathā hi nakkhattaṃ kīḷissāmāti uyyānaṃ paviṭṭhesu tīsu sahāyesu  eko supupphitaṃ campakarukkhaṃ disvā hatthaṃ ukkhipitvā gahetumpi na sakkuṇeyya.  athassa dutiyo onamitvā ^a^V2.0144^ea^ piṭṭhiṃ dadeyya, so tassa piṭṭhiyaṃ ṭhatvāpi kampamāno gahetuṃ  na sakkuṇeyya. athassa itaro aṃsakūṭaṃ upanāmeyya. so ekassa piṭṭhiyaṃ ṭhatvā ekassa  aṃsakūṭaṃ olubbha yathāruci pupphāni ocinitvā piḷandhitvā nakkhattaṃ kīḷeyya.  evaṃsampadamidaṃ daṭṭhabbaṃ.</p>
              <p>[03] ekato ^a^M2.0146^ea^ uyyānaṃ paviṭṭhā tayo sahāyā viya hi ekato jātā sammāvāyāmādayo  tayo dhammā. supupphitacampako viya ārammaṇaṃ. hatthaṃ ukkhipitvāpi gahetuṃ asakkonto  viya attano dhammatāya ārammaṇe ekaggabhāvena appetuṃ asakkonto samādhi. piṭṭhiṃ  datvā onatasahāyo viya vāyāmo. aṃsakūṭaṃ datvā ṭhitasahāyo viya sati. yathā tesu  ekassa piṭṭhiyaṃ ṭhatvā ekassa aṃsakūṭaṃ olubbha itaro yathāruci pupphaṃ gahetuṃ sakkoti,  evameva vīriye paggahakiccaṃ sādhente satiyā ca apilāpanakiccaṃ sādhentiyā laddhupakāro  samādhi sakkoti ārammaṇe ekaggabhāvena appetuṃ. tasmā samādhiyevettha sajātito samādhikkhandhena  saṅgahito, vāyāmasatiyo pana kiriyato saṅgahitā honti.</p>
              <p>[03] sammādiṭṭhisammāsaṅkappesupi paññā attano dhammatāya aniccaṃ dukkhamanattāti ārammaṇaṃ  nicchetuṃ na sakkoti. vitakke pana ākoṭetvā ākoṭetvā dente sakkoti.  kathaṃ? yathā hi heraññiko kahāpaṇaṃ hatthe ṭhapetvā sabbabhāgesu oloketukāmo samānopi  na cakkhutaleneva parivattetuṃ sakkoti. aṅgulipabbehi pana parivattetvā parivattetvā ito  cito ca oloketuṃ sakkoti, evameva na paññā attano dhammatāya aniccādivasena ārammaṇaṃ  nicchetuṃ sakkoti. abhiniropanalakkhaṇena pana āhananapariyāhananarasena vitakkena ākoṭentena  viya parivattentena viya ca ādāyādāya dinnameva nicchetuṃ sakkoti. tasmā idhāpi  sammādiṭṭhiyeva sajātito paññākkhandhena saṅgahitā, sammāsaṅkappo pana kiriyavasena saṅgahito  hoti.</p>
              <p>[03] iti imehi tīhi khandhehi maggo saṅgahaṃ gacchati. tena vuttaṃ ``tividho khandhattayabhedato''ti.  catubbidho sotāpattimaggādivaseneva. </p>
              <p>[01] apica sabbāneva saccāni ekavidhāni avitathattā, abhiññeyyattā vā. duvidhāni lokiyalokuttarato,  saṅkhatāsaṅkhatato vā. tividhāni dassana-bhāvanāhi pahātabbato, appahātabbato ca. catubbidhāni  pariññeyyādibhedatoti evamettha ekavidhādīhi vinicchayo veditabbo. </p>
              <p>[03] 569^b^.^eb^ ^b^sabhāgavisabhāgato^eb^ti ^a^M2.0147^ea^ ^a^V2.0145^ea^ sabbāneva saccāni aññamaññaṃ sabhāgāni avitathato  attasuññato dukkarapaṭivedhato ca. yathāha -- </p>
              <p>[02] ``taṃ kiṃ maññasi, ānanda, katamaṃ nu kho dukkarataraṃ vā durabhisambhavataraṃ vā, yo  vā dūratova sukhumena tāḷacchiggaḷena asanaṃ atipāteyya poṅkhānupoṅkhaṃ avirādhitaṃ,  yo vā satadhā bhinnassa vālassa koṭiyā koṭiṃ paṭivijjheyyāti? etadeva, bhante,  dukkaratarañceva durabhisambhavatarañca, yo vā satadhā bhinnassa vālassa koṭiyā koṭiṃ paṭivijjheyyāti.  tato kho te, ānanda, duppaṭivijjhataraṃ paṭivijjhanti. ye idaṃ dukkhanti yathābhūtaṃ  paṭivijjhanti...pe0... ayaṃ dukkhanirodhagāminī paṭipadāti yathābhūtaṃ paṭivijjhantī''ti  (saṃ0 ni0  5.1115).</p>
              <p>[03] visabhāgāni salakkhaṇavavatthānato. purimāni ca dve sabhāgāni duravagāhatthena gambhīrattā  lokiyattā sāsavattā ca. visabhāgāni phalahetubhedato pariññeyyappahātabbato ca.  pacchimānipi dve sabhāgāni gambhīrattena duravagāhattā lokuttarattā anāsavattā ca.  visabhāgāni visayavisayībhedato sacchikātabbabhāvetabbato ca. paṭhamatatiyāni cāpi sabhāgāni  phalāpadesato. visabhāgāni saṅkhatāsaṅkhatato. dutiyacatutthāni cāpi sabhāgāni hetuapadesato.  visabhāgāni ekantakusalākusalato. paṭhamacatutthāni cāpi sabhāgāni saṅkhatato. visabhāgāni  lokiyalokuttarato. dutiyatatiyāni cāpi sabhāgāni nevasekkhānāsekkhabhāvato. visabhāgāni  sārammaṇānārammaṇato. </p>
              <p>[21] iti evaṃ pakārehi, nayehi ca vicakkhaṇo. </p>
              <p>[22] vijaññā ariyasaccānaṃ, sabhāgavisabhāgatanti.. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] indriyasaccaniddeso nāma </p>
              <p>[06] soḷasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 17. paññābhūminiddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paṭiccasamuppādakathā </h3n>
            <h4>
              <h4n> </h4n>
              <p>[03] 570^b^.^eb^ idāni ^a^M2.0148^ea^ ^a^V2.0146^ea^ ``khandhāyatanadhātuindriyasaccapaṭiccasamuppādādibhedā dhammā  bhūmī''ti evaṃ vuttesu imissā paññāya bhūmibhūtesu dhammesu yasmā paṭiccasamuppādoceva,  ādisaddena saṅgahitā paṭiccasamuppannā dhammā ca avasesā honti, tasmā tesaṃ vaṇṇanākkamo  anuppatto.</p>
              <p>[03] tattha avijjādayo tāva dhammā ^b^paṭiccasamuppādo^eb^ti veditabbā. vuttañhetaṃ bhagavatā -- </p>
              <p>[02] ``katamo ca, bhikkhave, paṭiccasamuppādo? avijjāpaccayā, bhikkhave, saṅkhārā, saṅkhārapaccayā  viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso,  phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā  bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti.  evametassa kevalassa dukkhakkhandhassa samudayo hoti. ayaṃ vuccati, bhikkhave, paṭiccasamuppādo''ti  (saṃ0 ni0  2.1).</p>
              <p>[03] jarāmaraṇādayo pana ^b^paṭiccasamuppannā dhammā^eb^ti veditabbā. vuttañhetaṃ bhagavatā -- </p>
              <p>[02] ``katame ca, bhikkhave, paṭiccasamuppannā dhammā? jarāmaraṇaṃ, bhikkhave, aniccaṃ saṅkhataṃ  paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ. jāti, bhikkhave...pe0...  bhavo... upādānaṃ... taṇhā... vedanā... phasso... saḷāyatanaṃ... nāmarūpaṃ...  viññāṇaṃ... saṅkhārā... avijjā, bhikkhave, aniccā  saṅkhatā paṭiccasamuppannā ^a^V2.0147^ea^ khayadhammā  vayadhammā virāgadhammā nirodhadhammā. ime vuccanti, bhikkhave, paṭiccasamuppannā dhammā''ti  (saṃ0 ni0  2.20). </p>
              <p>[03] 571^b^.^eb^ ayaṃ panettha saṅkhepo. ^b^paṭiccasamuppādo^eb^ti paccayadhammā veditabbā. ^b^paṭiccasamuppannā  dhammā^eb^ti tehi tehi paccayehi nibbattadhammā. kathamidaṃ jānitabbanti ^a^M2.0149^ea^  ce? bhagavato vacanena. bhagavatā hi paṭiccasamuppādapaṭiccasamuppannadhammadesanāsutte -- </p>
              <p>[02] ``katamo ca, bhikkhave, paṭiccasamuppādo? jātipaccayā, bhikkhave, jarāmaraṇaṃ, uppādā  vā tathāgatānaṃ anuppādā vā tathāgatānaṃ ṭhitāva sā dhātu dhammaṭṭhitatā dhammaniyāmatā  idappaccayatā. taṃ tathāgato abhisambujjhati abhisameti, abhisambujjhitvā abhisametvā ācikkhati  deseti paññapeti paṭṭhapeti vivarati vibhajati uttānīkaroti, passathāti cāha. jātipaccayā,  bhikkhave, jarāmaraṇaṃ. bhavapaccayā, bhikkhave, jāti...pe0... avijjāpaccayā, bhikkhave,  saṅkhārā uppādā vā tathāgatānaṃ...pe0... uttānīkaroti passathāti cāha. avijjāpaccayā,  bhikkhave, saṅkhārā. iti kho, bhikkhave, yā tatra tathatā avitathatā anaññathatā idappaccayatā.  ayaṃ vuccati, bhikkhave, paṭiccasamuppādo''ti (saṃ0 ni0  2.20). </p>
              <p>[03] 572^b^.^eb^ evaṃ paṭiccasamuppādaṃ desentena tathatādīhi vevacanehi paccayadhammāva paṭiccasamuppādoti  vuttā. tasmā jarāmaraṇādīnaṃ dhammānaṃ paccayalakkhaṇo paṭiccasamuppādo, dukkhānubandhanaraso,  kummaggapaccupaṭṭhānoti veditabbo.</p>
              <p>[03] so panāyaṃ tehi tehi paccayehi anūnādhikeheva tassa tassa dhammassa sambhavato ^b^tathatā^eb^ti,  sāmaggiṃ upagatesu paccayesu muhuttampi tato nibbattadhammānaṃ asambhavābhāvato ^b^avitathatā^eb^ti,  aññadhammapaccayehi aññadhammānuppattito ^b^anaññathatā^eb^ti, yathāvuttānaṃ etesaṃ jarāmaraṇādīnaṃ  paccayato vā paccayasamūhato vā ^b^idappaccayatā^eb^ti vutto. </p>
              <p>[03] 573^b^.^eb^ tatrāyaṃ vacanattho, imesaṃ paccayā idappaccayā. idappaccayā eva ^b^idappaccayatā^eb^.  idappaccayānaṃ vā samūho ^b^idappaccayatā^eb^. lakkhaṇaṃ panettha saddasatthato pariyesitabbaṃ. </p>
              <p>[03] 574^b^.^eb^ keci ^a^V2.0148^ea^ pana paṭicca sammā ca titthiyaparikappitapakatipurisādikāraṇanirapekkho uppādo  paṭiccasamuppādoti evaṃ uppādamattaṃ paṭiccasamuppādoti vadanti ^a^M2.0150^ea^,  taṃ na yujjati. kasmā? suttābhāvato, suttavirodhato, gambhīranayāsambhavato, saddabhedato  ca. ``uppādamattaṃ paṭiccasamuppādo''ti hi suttaṃ natthi. taṃ ``paṭiccasamuppādo''ti  ca vadantassa padesavihārasuttavirodho āpajjati. kathaṃ? bhagavato hi ``atha kho bhagavā  rattiyā paṭhamaṃ yāmaṃ paṭiccasamuppādaṃ anulomapaṭilomaṃ manasākāsī''ti (mahāva0 1)  ādivacanato paṭiccasamuppādamanasikāro paṭhamābhisambuddhavihāro, padesavihāro ca tassekadesavihāro.  yathāha ``yena svāhaṃ, bhikkhave, vihārena paṭhamābhisambuddho viharāmi, tassa padesena  vihāsi''nti (saṃ0 ni0  5.11). tatra ca paccayākāradassanena vihāsi, na uppādamattadassanenāti.  yathāha ``so evaṃ pajānāmi micchādiṭṭhipaccayāpi vedayitaṃ sammādiṭṭhipaccayāpi vedayitaṃ  micchāsaṅkappapaccayāpi vedayita''nti (saṃ0 ni0  5.11) sabbaṃ vitthāretabbaṃ. evaṃ  uppādamattaṃ ``paṭiccasamuppādo''ti vadantassa padesavihārasuttavirodho āpajjati.  tathā kaccānasuttavirodho.</p>
              <p>[03] kaccānasuttepi hi ``lokasamudayaṃ kho, kaccāna, yathābhūtaṃ sammappaññāya passato yā  loke natthitā, sā na hotī''ti (saṃ0 ni0  2.15) anulomapaṭiccasamuppādo lokapaccayato  ``lokasamudayo''ti ucchedadiṭṭhisamugghātatthaṃ pakāsito, na uppādamattaṃ. na hi uppādamattadassanena  ucchedadiṭṭhiyā samugghāto hoti. paccayānuparamadassanena pana hoti. paccayānuparame  phalānuparamatoti. evaṃ uppādamattaṃ ``paṭiccasamuppādo''ti vadantassa kaccānasuttavirodhopi  āpajjati.</p>
              <p>[03] ^b^gambhīranayāsambhavato^eb^ti vuttaṃ kho panetaṃ bhagavatā ``gambhīro cāyaṃ, ānanda, paṭiccasamuppādo  gambhīrāvabhāso cā''ti (dī0 ni0 2.95; saṃ0 ni0  2.60). gambhīrattañca nāma catubbidhaṃ,  taṃ parato vaṇṇayissāma. taṃ uppādamatte natthi. catubbidhanayapaṭimaṇḍitañcetaṃ paṭiccasamuppādaṃ  vaṇṇayanti, tampi nayacatukkaṃ uppādamatte natthīti gambhīranayāsambhavatopi na uppādamattaṃ  paṭiccasamuppādo. </p>
              <p>[03] 575^b^.^eb^ ^b^saddabhedato^eb^ti paṭiccasaddo ca panāyaṃ samāne kattari pubbakāle payujjamāno  atthasiddhikaro ^a^V2.0149^ea^ hoti. seyyathidaṃ, ``cakkhuñca paṭicca rūpe ca uppajjati cakkhuviññāṇa''nti  (saṃ0 ni0  2.43). idha pana bhāvasādhanena uppādasaddena ^a^M2.0151^ea^ saddhiṃ payujjamāno  samānassa kattu abhāvato saddabhedaṃ gacchati, na ca kiñci atthaṃ sādhetīti saddabhedatopi  na uppādamattaṃ paṭiccasamuppādoti.</p>
              <p>[03] tattha siyā -- ``hoti-saddena saddhiṃ yojayissāma `paṭiccasamuppādo hotī'ti'', taṃ  na yuttaṃ. kasmā? yogābhāvato ceva, uppādassa ca uppādapattidosato. ``paṭiccasamuppādaṃ  vo, bhikkhave, desessāmi. katamo ca, bhikkhave, paṭiccasamuppādo...pe0... ayaṃ  vuccati, bhikkhave, paṭiccasamuppādo''ti (saṃ0 ni0  2.1). imesu hi padesu ekenapi  saddhiṃ hoti-saddo yogaṃ na gacchati, na ca uppādo hoti. sace bhaveyya, uppādassāpi  uppādo pāpuṇeyyāti. </p>
              <p>[03] 576^b^.^eb^ yepi maññanti ``idappaccayānaṃ bhāvo idappaccayatā, ^b^bhāvo^eb^ ca nāma yo ākāro  avijjādīnaṃ saṅkhārādipātubhāve hetu, so. tasmiñca saṅkhāravikāre paṭiccasamuppādasaññā''ti,  tesaṃ taṃ na yujjati. kasmā? avijjādīnaṃ hetuvacanato. bhagavatā hi ``tasmātiha,  ānanda, eseva hetu, etaṃ nidānaṃ, esa samudayo, esa paccayo jarāmaraṇassa yadidaṃ  jāti...pe0... saṅkhārānaṃ, yadidaṃ avijjā''ti (dī0 ni0 2.98 ādayo) evaṃ avijjādayova  hetūti vuttā, na tesaṃ vikāro. tasmā ``paṭiccasamuppādoti paccayadhammā veditabbā''ti  iti yaṃ taṃ vuttaṃ, taṃ sammā vuttanti veditabbaṃ. </p>
              <p>[03] 577^b^.^eb^ yā panettha ``paṭiccasamuppādo''ti imāya byañjanacchāyāya uppādoyevāyaṃ vuttoti  saññā uppajjati, sā imassa padassa evamatthaṃ gahetvā vūpasametabbā. bhagavatā hi, </p>
              <p>[21] dvedhā tato pavatte, dhammasamūhe yato idaṃ vacanaṃ. </p>
              <p>[22] tappaccayo tatoyaṃ, phalopacārena iti vutto..</p>
              <p>[03] yo hi ayaṃ paccayatāya pavatto dhammasamūho, tattha paṭiccasamuppādoti idaṃ vacanaṃ dvidhā  icchanti. so hi yasmā patīyamāno hitāya sukhāya ca saṃvattati, tasmā paccetumarahanti  ^a^V2.0150^ea^ naṃ paṇḍitāti paṭicco. uppajjamāno ca saha sammā ca uppajjati, na ekekato, nāpi  ahetutoti samuppādo. evaṃ paṭicco ca so samuppādo cāti paṭiccasamuppādo ^a^M2.0152^ea^.  apica saha uppajjatīti samuppādo, paccayasāmaggiṃ pana paṭicca apaccakkhāyāti evampi paṭiccasamuppādo.  tassa cāyaṃ hetusamūho paccayoti tappaccayattā ayampi, yathā loke semhassa paccayo  guḷo ^b^semho guḷo^eb^ti vuccati, yathā ca sāsane sukhappaccayo buddhānaṃ uppādo ``sukho  buddhānaṃ uppādo''ti vuccati, tathā paṭiccasamuppādo icceva phalavohārena vuttoti  veditabbo. </p>
              <p>[03] 578^b^.^eb^ atha vā, </p>
              <p>[21] paṭimukhamitoti vutto, hetusamūho ayaṃ paṭiccoti. </p>
              <p>[22] sahite uppādeti ca, iti vutto so samuppādo.. </p>
              <p>[01] yo hi esa saṅkhārādīnaṃ pātubhāvāya avijjādiekekahetusīsena niddiṭṭho hetusamūho,  so sādhāraṇaphalanipphādakaṭṭhena avekallaṭṭhena ca sāmaggiaṅgānaṃ aññamaññena paṭimukhaṃ  ito gatoti katvā paṭiccoti vuccati. svāyaṃ sahiteyeva aññamaññaṃ avinibbhogavuttidhamme  uppādetīti samuppādotipi vutto. evampi paṭicco ca so samuppādo cāti paṭiccasamuppādo. </p>
              <p>[03] 579^b^.^eb^ aparo nayo -- </p>
              <p>[21] paccayatā aññoññaṃ, paṭicca yasmā samaṃ saha ca dhamme. </p>
              <p>[22] ayamuppādeti tatopi, evamidha bhāsitā muninā..</p>
              <p>[03] avijjādisīsena niddiṭṭhapaccayesu hi ye paccayā yaṃ saṅkhārādikaṃ dhammaṃ uppādenti,  na te aññamaññaṃ apaṭicca aññamaññavekalle sati uppādetuṃ samatthāti. tasmā paṭicca  samaṃ saha ca na ekekadesaṃ, nāpi pubbāparabhāvena ayaṃ paccayatā dhamme uppādetīti atthānusāravohārakusalena  muninā evamidha bhāsitā, paṭiccasamuppādotveva bhāsitāti attho. </p>
              <p>[03] 580^b^.^eb^ evaṃ ^a^V2.0151^ea^ bhāsamānena ca, </p>
              <p>[21] purimena sassatādīna, mabhāvo pacchimena ca padena. </p>
              <p>[22] ucchedādivighāto, dvayena paridīpito ñāyo..</p>
              <p>[03] ^b^purimenā^eb^ti ^a^M2.0153^ea^ paccayasāmaggiparidīpakena paṭiccapadena pavattidhammānaṃ paccayasāmaggiyaṃ  āyattavuttittā sassatāhetuvisamahetuvasavattivādappabhedānaṃ sassatādīnaṃ abhāvo paridīpito  hoti? kiṃ hi sassatānaṃ, ahetuādivasena vā pavattānaṃ paccayasāmaggiyāti? ^b^pacchimena  ca padenā^eb^ti dhammānaṃ uppādaparidīpakena samuppādapadena paccayasāmaggiyaṃ dhammānaṃ uppattito  vihatā ucchedanatthikākiriyavādāti ucchedādivighāto paridīpito hoti. purimapurimapaccayavasena  hi punappunaṃ uppajjamānesu dhammesu kuto ucchedo, natthikākiriyavādā cāti.  ^b^dvayenā^eb^ti sakalena paṭiccasamuppādavacanena tassā tassā paccayasāmaggiyā santatiṃ avicchinditvā  tesaṃ tesaṃ dhammānaṃ sambhavato majjhimā paṭipadā, ``so karoti so paṭisaṃvedeti,  añño karoti añño paṭisaṃvedetī''ti vādappahānaṃ, janapadaniruttiyā anabhiniveso,  samaññāya anatidhāvananti ayaṃ ñāyo paridīpito hotīti ayaṃ tāva paṭiccasamuppādoti  vacanamattassa attho. </p>
              <p>[03] 581^b^.^eb^ yā panāyaṃ bhagavatā paṭiccasamuppādaṃ desentena ``avijjāpaccayā saṅkhārā''tiādinā  nayena nikkhittā tanti, tassā atthasaṃvaṇṇanaṃ karontena vibhajjavādimaṇḍalaṃ otaritvā  ācariye anabbhācikkhantena sakasamayaṃ avokkamantena parasamayaṃ anāyūhantena suttaṃ appaṭibāhantena  vinayaṃ anulomentena mahāpadese olokentena dhammaṃ dīpentena atthaṃ saṅgāhentena  tamevatthaṃ punarāvattetvā aparehipi pariyāyantarehi niddisantena ca yasmā atthasaṃvaṇṇanā  kātabbā hoti, pakatiyāpi ca dukkarāva paṭiccasamuppādassa atthasaṃvaṇṇanā. yathāhu  porāṇā -- </p>
              <p>[21] ``saccaṃ satto paṭisandhi, paccayākārameva ca. </p>
              <p>[22] duddasā caturo dhammā, desetuṃ ca sudukkarā''ti..</p>
              <p>[03] tasmā ^a^V2.0152^ea^ aññatra āgamādhigamappattehi na sukarā paṭiccasamuppādassatthavaṇṇanāti paritulayitvā, </p>
              <p>[21] vattukāmo ^a^M2.0154^ea^ ahaṃ ajja, paccayākāravaṇṇanaṃ. </p>
              <p>[22] patiṭṭhaṃ nādhigacchāmi, ajjhogāḷhova sāgaraṃ.. </p>
              <p>[21] sāsanaṃ panidaṃ nānā, desanānayamaṇḍitaṃ. </p>
              <p>[22] pubbācariyamaggo ca, abbocchinno pavattati.. </p>
              <p>[21] yasmā tasmā tadubhayaṃ, sannissāyatthavaṇṇanaṃ. </p>
              <p>[22] ārabhissāmi etassa, taṃ suṇātha samāhitā..</p>
              <p>[03] vuttañhetaṃ pubbācariyehi -- </p>
              <p>[21] ``yo koci maṃ aṭṭhikatvā suṇeyya, </p>
              <p>[27] labhetha pubbāpariyaṃ visesaṃ. </p>
              <p>[26] laddhāna pubbāpariyaṃ visesaṃ, </p>
              <p>[22] adassanaṃ maccurājassa gacche''ti.. </p>
              <p>[03] 582^b^.^eb^ iti ^b^avijjāpaccayā saṅkhārā^eb^tiādīsu hi āditoyeva tāva, </p>
              <p>[01] desanābhedato attha, lakkhaṇekavidhādito. aṅgānañca vavatthānā, viññātabbo vinicchayo.</p>
              <p>[03] tattha ^b^desanābhedato^eb^ti bhagavato hi vallihārakānaṃ catunnaṃ purisānaṃ valligahaṇaṃ viya  ādito vā majjhato vā paṭṭhāya yāva pariyosānaṃ, tathā pariyosānato vā majjhato vā paṭṭhāya  yāva ādīti catubbidhā paṭiccasamuppādadesanā. </p>
              <p>[01] yathā hi vallihārakesu catūsu purisesu eko valliyā mūlameva paṭhamaṃ passati, so  taṃ mūle ^a^V2.0153^ea^ chetvā sabbaṃ ākaḍḍhitvā ādāya kamme upaneti, evaṃ bhagavā ``iti kho,  bhikkhave, avijjāpaccayā saṅkhārā...pe0... jātipaccayā jarāmaraṇa''nti (ma0 ni0 1.402;  saṃ0 ni0  2.2) ādito paṭṭhāya yāva pariyosānāpi paṭiccasamuppādaṃ deseti.</p>
              <p>[03] yathā pana tesu purisesu eko valliyā majjhaṃ paṭhamaṃ passati, so majjhe chinditvā uparibhāgaññeva  ākaḍḍhitvā ādāya kamme upaneti, evaṃ bhagavā ``tassa taṃ vedanaṃ abhinandato abhivadato  ajjhosāya tiṭṭhato ^a^M2.0155^ea^ uppajjati nandī. yā vedanāsu nandī, tadupādānaṃ.  tassupādānapaccayā bhavo, bhavapaccayā jātī''ti (ma0 ni0 1.409; saṃ0 ni0  3.5)  majjhato paṭṭhāya yāva pariyosānāpi deseti.</p>
              <p>[03] yathā ca tesu purisesu eko valliyā aggaṃ paṭhamaṃ passati, so agge gahetvā aggānusārena  yāva mūlā sabbaṃ ādāya kamme upaneti, evaṃ bhagavā ``jātipaccayā jarāmaraṇanti iti  kho panetaṃ vuttaṃ, jātipaccayā nu kho, bhikkhave, jarāmaraṇaṃ no vā kathaṃ vo ettha  hotīti? jātipaccayā, bhante, jarāmaraṇaṃ. evaṃ no ettha hoti jātipaccayā jarāmaraṇanti.  bhavapaccayā jāti...pe0... avijjāpaccayā saṅkhārāti iti kho panetaṃ vuttaṃ, avijjāpaccayā  nu kho, bhikkhave, saṅkhārā no vā kathaṃ vo ettha hotī''ti (ma0 ni0 1.403) pariyosānato  paṭṭhāya yāva āditopi paṭiccasamuppādaṃ deseti.</p>
              <p>[03] yathā panetesu purisesu eko valliyā majjhameva paṭhamaṃ passati, so majjhe chinditvā  heṭṭhā otaranto yāva mūlā ādāya kamme upaneti, evaṃ bhagavā ``ime ca, bhikkhave,  cattāro āhārā kinnidānā, kiṃsamudayā, kiṃjātikā, kiṃpabhavā? ime cattāro  āhārā taṇhānidānā, taṇhāsamudayā, taṇhājātikā, taṇhāpabhavā. taṇhā kinnidānā...  vedanā... phasso... saḷāyatanaṃ... nāmarūpaṃ... viññāṇaṃ... saṅkhārā kinnidānā...pe0...  saṅkhārā avijjānidānā...pe0... avijjāpabhavā''ti (saṃ0 ni0  2.11) majjhato  paṭṭhāya yāva ādito deseti. </p>
              <p>[03] 583^b^.^eb^ kasmā panevaṃ desetīti? paṭiccasamuppādassa samantabhaddakattā sayañca desanāvilāsappattattā.  samantabhaddako hi paṭiccasamuppādo, tato tato  ñāyapaṭivedhāya saṃvattatiyeva ^a^V2.0154^ea^. desanāvilāsappatto  ca bhagavā catuvesārajjapaṭisambhidāyogena catubbidhagambhīrabhāvappattiyā ca. so desanāvilāsappattattā  nānānayeheva dhammaṃ deseti. </p>
              <p>[01] visesato panassa yā ādito paṭṭhāya anulomadesanā, sā pavattikāraṇavibhāgasaṃmūḷhaṃ  veneyyajanaṃ samanupassato yathāsakehi kāraṇehi pavattisandassanatthaṃ uppattikkamasandassanatthañca  pavattāti viññātabbā. yā pariyosānato paṭṭhāya paṭilomadesanā, sā ``kicchaṃ vatāyaṃ  loko ^a^M2.0156^ea^ āpanno jāyati ca jīyati ca mīyati ca cavati ca upapajjati cā''tiādinā  (dī0 ni0 2.57; saṃ0 ni0  2.4) nayena kicchāpannaṃ lokaṃ anuvilokayato pubbabhāgapaṭivedhānusārena  tassa tassa jarāmaraṇādikassa dukkhassa attanā adhigatakāraṇasandassanatthaṃ. yā majjhato paṭṭhāya  yāva ādi pavattā, sā āhāranidānavavatthāpanānusārena yāva atītaṃ addhānaṃ atiharitvā  puna atītaddhato pabhuti hetuphalapaṭipāṭisandassanatthaṃ. yā pana majjhato paṭṭhāya yāva pariyosānaṃ  pavattā, sā paccuppanne addhāne anāgataddhahetusamuṭṭhānato pabhuti anāgataddhasandassanatthaṃ. tāsu  yā pavattikāraṇasammūḷhassa veneyyajanassa yathāsakehi kāraṇehi pavattisandassanatthaṃ uppattikkamasandassanatthañca  ādito paṭṭhāya anulomadesanā vuttā, sā idha nikkhittāti veditabbā. </p>
              <p>[03] 584^b^.^eb^ kasmā panettha avijjā ādito vuttā, kiṃ pakativādīnaṃ pakati viya avijjāpi  akāraṇaṃ mūlakāraṇaṃ lokassāti? na akāraṇaṃ. ``āsavasamudayā avijjāsamudayo''ti  (ma0 ni0 1.103) hi avijjāya kāraṇaṃ vuttaṃ. atthi pana pariyāyo yena mūlakāraṇaṃ  siyā, ko pana soti? vaṭṭakathāya sīsabhāvo.</p>
              <p>[03] bhagavā hi vaṭṭakathaṃ kathento dve dhamme sīsaṃ katvā katheti, avijjaṃ vā. yathāha --  ``purimā, bhikkhave, koṭi na paññāyati avijjāya `ito pubbe avijjā nāhosi,  atha pacchā samabhavī'ti, evañcetaṃ, bhikkhave, vuccati, atha ca pana paññāyati idappaccayā avijjā''ti  (a0 ni0  10.61). bhavataṇhaṃ vā. yathāha -- ``purimā, bhikkhave, koṭi na paññāyati  bhavataṇhāya `ito pubbe bhavataṇhā nāhosi, atha pacchā samabhavī'ti, evañcetaṃ, bhikkhave,  vuccati, atha ca pana paññāyati idappaccayā bhavataṇhā''ti (a0 ni0  10.62). </p>
              <p>[03] 585^b^.^eb^ kasmā ^a^V2.0155^ea^ pana bhagavā vaṭṭakathaṃ kathento ime dve dhamme sīsaṃ katvā kathetīti?  sugatiduggatigāmino kammassa visesahetubhūtattā. duggatigāmino hi kammassa visesahetu  avijjā. kasmā? yasmā avijjābhibhūto puthujjano aggisantāpalaguḷābhighātaparissamābhibhūtā  vajjhagāvī tāya parissamāturatāya nirassādampi attano anatthāvahampi ca uṇhodakapānaṃ  ^a^M2.0157^ea^ viya kilesasantāpato nirassādampi duggatinipātanato ca attano anatthāvahampi  pāṇātipātādiṃ anekappakāraṃ duggatigāmikammaṃ ārabhati. sugatigāmino pana  kammassa visesahetu bhavataṇhā. kasmā? yasmā bhavataṇhābhibhūto puthujjano sā vuttappakārā  gāvī sītūdakataṇhāya sāssādaṃ attano parissamavinodanañca sītūdakapānaṃ viya kilesasantāpavirahato  sāssādaṃ sugatisampāpanena attano duggatidukkhaparissamavinodanañca pāṇātipātā veramaṇiādiṃ  anekappakāraṃ sugatigāmikammaṃ ārabhati. </p>
              <p>[03] 586^b^.^eb^ etesu pana vaṭṭakathāya sīsabhūtesu dhammesu katthaci bhagavā ekadhammamūlikaṃ desanaṃ  deseti. seyyathidaṃ, ``iti kho, bhikkhave, avijjūpanisā saṅkhārā, saṅkhārūpanisaṃ viññāṇa''ntiādi  (saṃ0 ni0  2.23). tathā ``upādāniyesu, bhikkhave, dhammesu assādānupassino  viharato taṇhā pavaḍḍhati, taṇhāpaccayā upādāna''ntiādi (saṃ0 ni0  2.52). katthaci  ubhayamūlikampi. seyyathidaṃ, ``avijjānīvaraṇassa, bhikkhave, bālassa taṇhāya sampayuttassa  evamayaṃ kāyo samudāgato. iti ayañceva kāyo bahiddhā ca nāmarūpaṃ itthetaṃ dvayaṃ.  dvayaṃ paṭicca phasso saḷevāyatanāni, yehi phuṭṭho bālo sukhadukkhaṃ paṭisaṃvedetī''tiādi  (saṃ0 ni0  2.19). tāsu desanāsu ``avijjāpaccayā saṅkhārā''ti ayamidha avijjāvasena  ekadhammamūlikā desanāti veditabbā. evaṃ tāvettha desanābhedato viññātabbo vinicchayo. </p>
              <p>[03] 587^b^.^eb^ ^b^atthato^eb^ti avijjādīnaṃ padānaṃ atthato. seyyathidaṃ, pūretuṃ ayuttaṭṭhena  kāyaduccaritādi avindiyaṃ nāma, aladdhabbanti attho. taṃ avindiyaṃ vindatīti ^b^avijjā^eb^.  tabbiparītato kāyasucaritādi vindiyaṃ nāma, taṃ vindiyaṃ na vindatīti ^b^avijjā^eb^.  khandhānaṃ rāsaṭṭhaṃ, āyatanānaṃ āyatanaṭṭhaṃ, dhātūnaṃ suññaṭṭhaṃ, indriyānaṃ adhipatiyaṭṭhaṃ,  saccānaṃ tathaṭṭhaṃ aviditaṃ karotītipi ^b^avijjā^eb^. dukkhādīnaṃ pīḷanādivasena vuttaṃ  catubbidhaṃ atthaṃ aviditaṃ karotītipi ^b^avijjā^eb^. antavirahite  saṃsāre sabbayonigatibhavaviññāṇaṭṭhitisattāvāsesu  satte javāpetīti ^a^V2.0156^ea^ ^b^avijjā^eb^. paramatthato avijjamānesu itthipurisādīsu javati,  vijjamānesupi khandhādīsu na javatīti ^b^avijjā^eb^. apica cakkhuviññāṇādīnaṃ ^a^M2.0158^ea^  vatthārammaṇānaṃ paṭiccasamuppādapaṭiccasamuppannānañca dhammānaṃ chādanatopi ^b^avijjā^eb^.</p>
              <p>[03] yaṃ paṭicca phalameti, so ^b^paccayo. paṭiccā^eb^ti na vinā apaccakkhatvāti attho. ^b^etī^eb^ti  uppajjati ceva pavattati cāti attho. apica upakārakaṭṭho paccayaṭṭho. avijjā ca  sā paccayo cāti avijjāpaccayo. tasmā ^b^avijjāpaccayā^eb^. </p>
              <p>[01] saṅkhatamabhisaṅkharontīti ^b^saṅkhārā^eb^. apica avijjāpaccayā saṅkhārā, saṅkhārasaddena āgatasaṅkhārāti  duvidhā saṅkhārā. tattha puññāpuññāneñjābhisaṅkhārā tayo, kāyavacīcittasaṅkhārā tayoti  ime cha ^b^avijjāpaccayā saṅkhārā^eb^. te sabbepi lokiyakusalākusalacetanāmattameva honti. </p>
              <p>[01] saṅkhatasaṅkhāro, abhisaṅkhatasaṅkhāro, abhisaṅkharaṇakasaṅkhāro, payogābhisaṅkhāroti ime pana cattāro  saṅkhāra-saddena āgatasaṅkhārā. tattha ``aniccā vata saṅkhārā''tiādīsu (dī0 ni0 2.221,  272; saṃ0 ni0  1.186) vuttā sabbepi sappaccayā dhammā ^b^saṅkhatasaṅkhārā^eb^ nāma. kammanibbattā  tebhūmakā rūpārūpadhammā ^b^abhisaṅkhatasaṅkhārā^eb^ti aṭṭhakathāsu vuttā, tepi ``aniccā vata  saṅkhārā''ti (dī0 ni0 2.221; 272; saṃ0 ni0  1.186) ettheva saṅgahaṃ gacchanti.  visuṃ pana nesaṃ āgataṭṭhānaṃ na paññāyati. tebhūmikakusalākusalacetanā pana ^b^abhisaṅkharaṇakasaṅkhāro^eb^ti  vuccati, tassa ``avijjāgatoyaṃ, bhikkhave, purisapuggalo puññañceva saṅkhāraṃ abhisaṅkharotī''tiādīsu  (saṃ0 ni0  2.51) āgataṭṭhānaṃ paññāyati. kāyikacetasikaṃ pana vīriyaṃ ^b^payogābhisaṅkhāro^eb^ti  vuccati, so ``yāvatikā abhisaṅkhārassa gati, tāvatikā gantvā akkhāhataṃ maññe aṭṭhāsī''tiādīsu  (a0 ni0  3.15) āgato.</p>
              <p>[03] na kevalañca eteyeva, aññepi ``saññāvedayitanirodhaṃ samāpajjantassa kho, āvuso visākha,  bhikkhuno paṭhamaṃ nirujjhati vacīsaṅkhāro, tato kāyasaṅkhāro, tato cittasaṅkhāro''tiādinā  (ma0 ni0 1.464) nayena saṅkhāra-saddena āgatā aneke saṅkhārā. tesu natthi so saṅkhāro,  yo saṅkhatasaṅkhārehi saṅgahaṃ na gaccheyya, ito paraṃ saṅkhārapaccayā viññāṇantiādīsu vuttaṃ  vuttanayeneva veditabbaṃ.</p>
              <p>[03] avutte ^a^M2.0159^ea^ ^a^V2.0157^ea^ pana vijānātīti ^b^viññāṇaṃ^eb^. namatīti ^b^nāmaṃ^eb^. ruppatīti  ^b^rūpaṃ^eb^. āye tanoti āyatañca nayatīti ^b^āyatanaṃ^eb^. phusatīti ^b^phasso^eb^. vedayatīti  ^b^vedanā^eb^. paritassatīti ^b^taṇhā^eb^. upādiyatīti ^b^upādānaṃ^eb^. bhavati bhāvayati cāti  ^b^bhavo^eb^. jananaṃ ^b^jāti^eb^. jiraṇaṃ ^b^jarā^eb^. maranti etenāti ^b^maraṇaṃ^eb^. socanaṃ  ^b^soko^eb^. paridevanaṃ ^b^paridevo^eb^. dukkhayatīti ^b^dukkhaṃ^eb^. uppādaṭṭhitivasena  vā dvidhā khaṇatītipi ^b^dukkhaṃ^eb^. dummanabhāvo ^b^domanassaṃ^eb^. bhuso āyāso ^b^upāyāso^eb^.</p>
              <p>[03] ^b^sambhavantī^eb^ti abhinibbattanti. na kevalañca sokādīheva, atha kho sabbapadehi sambhavanti-saddassa  yojanā kātabbā. itarathā hi ``avijjāpaccayā saṅkhārā''ti vutte kiṃ karontīti  na paññāyeyya, sambhavantīti pana yojanāya sati avijjā ca sā paccayo cāti avijjāpaccayo.  tasmā avijjāpaccayā saṅkhārā sambhavantīti paccayapaccayuppannavavatthānaṃ kataṃ hoti.  esa nayo sabbattha.</p>
              <p>[03] ^b^eva^eb^nti niddiṭṭhanayanidassanaṃ. tena avijjādīheva kāraṇehi, na issaranimmānādīhīti  dasseti. ^b^etassā^eb^ti yathāvuttassa. ^b^kevalassā^eb^ti asammissassa, sakalassa vā.  ^b^dukkhakkhandhassā^eb^ti dukkhasamūhassa, na sattassa, na sukhasubhādīnaṃ. ^b^samudayo^eb^ti nibbatti.  ^b^hotī^eb^ti sambhavati. evamettha atthato viññātabbo vinicchayo. </p>
              <p>[03] 588^b^.^eb^ ^b^lakkhaṇādito^eb^ti avijjādīnaṃ lakkhaṇādito. seyyathidaṃ -- aññāṇalakkhaṇā ^b^avijjā,^eb^  sammohanarasā, chādanapaccupaṭṭhānā, āsavapadaṭṭhānā. abhisaṅkharaṇalakkhaṇā ^b^saṅkhārā,^eb^ āyūhanarasā,  cetanāpaccupaṭṭhānā, avijjāpadaṭṭhānā. vijānanalakkhaṇaṃ ^b^viññāṇaṃ,^eb^ pubbaṅgamarasaṃ, paṭisandhipaccupaṭṭhānaṃ,  saṅkhārapadaṭṭhānaṃ, vatthārammaṇapadaṭṭhānaṃ vā. namanalakkhaṇaṃ ^b^nāmaṃ,^eb^ sampayogarasaṃ, avinibbhogapaccupaṭṭhānaṃ,  viññāṇapadaṭṭhānaṃ. ruppanalakkhaṇaṃ ^b^rūpaṃ,^eb^ vikiraṇarasaṃ, abyākatapaccupaṭṭhānaṃ, viññāṇapadaṭṭhānaṃ.  āyatanalakkhaṇaṃ ^b^saḷāyatanaṃ,^eb^ dassanādirasaṃ, vatthudvārabhāvapaccupaṭṭhānaṃ, nāmarūpapadaṭṭhānaṃ.  phusanalakkhaṇo ^b^phasso,^eb^ saṅghaṭṭanaraso, saṅgatipaccupaṭṭhāno, saḷāyatanapadaṭṭhāno. anubhavanalakkhaṇā  ^b^vedanā,^eb^ visayarasasambhogarasā, sukhadukkhapaccupaṭṭhānā, phassapadaṭṭhānā. hetulakkhaṇā ^b^taṇhā,^eb^  abhinandanarasā, atittabhāvapaccupaṭṭhānā, vedanāpadaṭṭhānā. gahaṇalakkhaṇaṃ ^a^M2.0160^ea^ ^b^upādānaṃ,^eb^  amuñcanarasaṃ, taṇhādaḷhattadiṭṭhipaccupaṭṭhānaṃ, taṇhāpadaṭṭhānaṃ. kammakammaphalalakkhaṇo ^b^bhavo,^eb^  bhāvanabhavanaraso, kusalākusalābyākatapaccupaṭṭhāno ^a^V2.0158^ea^, upādānapadaṭṭhāno. jātiādīnaṃ  lakkhaṇādīni saccaniddese vuttanayeneva veditabbāni. evamettha lakkhaṇāditopi viññātabbo  vinicchayo. </p>
              <p>[03] 589^b^.^eb^ ^b^ekavidhādito^eb^ti ettha avijjā aññāṇādassanamohādibhāvato ekavidhā. appaṭipattimicchāpaṭipattito  duvidhā. tathā sasaṅkhārāsaṅkhārato. vedanattayasampayogato tividhā. catusaccapaṭivedhato  catubbidhā. gatipañcakādīnavacchādanato pañcavidhā. dvārārammaṇato pana sabbesupi arūpadhammesu  chabbidhatā veditabbā.</p>
              <p>[03] saṅkhārā sāsavavipākadhammadhammādibhāvato ekavidhā. kusalākusalato duvidhā. tathā parittamahaggatahīnamajjhimamicchattaniyatāniyatato.  tividhā puññābhisaṅkhārādibhāvato. catubbidhā catuyonisaṃvattanato. pañcavidhā pañcagatigāmito.</p>
              <p>[03] viññāṇaṃ lokiyavipākādibhāvato ekavidhaṃ. sahetukāhetukādito duvidhaṃ.  bhavattayapariyāpannato, vedanattayasampayogato, ahetukadvihetukatihetukato ca tividhaṃ.  yonigativasena catubbidhaṃ, pañcavidhañca.</p>
              <p>[03] nāmarūpaṃ viññāṇasannissayato kammapaccayato ca ekavidhaṃ. sārammaṇanārammaṇato duvidhaṃ.  atītādito tividhaṃ. yonigativasena catubbidhaṃ, pañcavidhañca.</p>
              <p>[03] saḷāyatanaṃ sañjātisamosaraṇaṭṭhānato ekavidhaṃ. bhūtappasādaviññāṇādito duvidhaṃ. sampattāsampattanobhayagocarato  tividhaṃ. yonigatipariyāpannato catubbidhaṃ pañcavidhañcāti iminā nayena phassādīnampi  ekavidhādibhāvo veditabboti evamettha ekavidhāditopi viññātabbo vinicchayo. </p>
              <p>[03] 590^b^.^eb^ ^b^aṅgānañca vavatthānā^eb^ti sokādayo cettha bhavacakkassa avicchedadassanatthaṃ vuttā.  jarāmaraṇabbhāhatassa hi bālassa te sambhavanti. yathāha ^a^M2.0161^ea^ -- ``assutavā, bhikkhave,  puthujjano sārīrikāya dukkhāya vedanāya phuṭṭho samāno socati kilamati paridevati  urattāḷiṃ kandati sammohamāpajjatī''ti (saṃ0 ni0  4.252). yāva ca tesaṃ pavatti,  tāva avijjāyāti punapi ^a^V2.0159^ea^ avijjāpaccayā saṅkhārāti sambandhameva hoti bhavacakkaṃ.  tasmā tesaṃ jarāmaraṇeneva ekasaṅkhepaṃ katvā dvādaseva paṭiccasamuppādaṅgānīti veditabbāni.  evamettha aṅgānaṃ vavatthānatopi viññātabbo vinicchayo. </p>
              <p>[06] ayaṃ tāvettha saṅkhepakathā. </p>
            </h4>
          </h3>
          <h3>
            <h3n> avijjāpaccayāsaṅkhārapadakathā </h3n>
            <h4>
              <h4n> </h4n>
              <p>[03] 561^b^.^eb^ ayaṃ pana vitthāranayo -- ^b^avijjā^eb^ti suttantapariyāyena dukkhādīsu catūsu ṭhānesu  aññāṇaṃ, abhidhammapariyāyena pubbantādīhi saddhiṃ aṭṭhasu. vuttañhetaṃ ``tattha katamā  avijjā, dukkhe aññāṇaṃ...pe0... dukkhanirodhagāminiyā paṭipadāya aññāṇaṃ, pubbante  aññāṇaṃ, aparante, pubbantāparante, idappaccayatāpaṭiccasamuppannesu dhammesu aññāṇa''nti  (dha0 sa0 1106). tattha kiñcāpi ṭhapetvā lokuttaraṃ saccadvayaṃ sesaṭṭhānesu ārammaṇavasena  avijjā uppajjati, evaṃ santepi paṭicchādanavaseneva idha adhippetā. sā hi uppannā  dukkhasaccaṃ paṭicchādetvā tiṭṭhati, yāthāvasarasalakkhaṇaṃ paṭivijjhituṃ na deti, tathā samudayaṃ,  nirodhaṃ, maggaṃ, pubbantasaṅkhātaṃ atītaṃ khandhapañcakaṃ, aparantasaṅkhātaṃ anāgataṃ khandhapañcakaṃ,  pubbantāparantasaṅkhātaṃ tadubhayaṃ, idappaccayatāpaṭiccasamuppannadhammasaṅkhātaṃ idappaccayatañceva  paṭiccasamuppannadhamme ca paṭicchādetvā tiṭṭhati. ``ayaṃ avijjā, ime saṅkhārā''ti  evaṃ yāthāvasarasalakkhaṇamettha paṭivijjhituṃ na deti. tasmā dukkhe aññāṇaṃ...pe0...  idappaccayatāpaṭiccasamuppannesu dhammesu aññāṇanti vuccati. </p>
              <p>[03] 592^b^.^eb^ ^b^saṅkhārā^eb^ti puññādayo tayo kāyasaṅkhārādayo tayoti evaṃ pubbe saṅkhepato vuttā  cha, vitthārato panettha ^b^puññābhisaṅkhāro^eb^ dānasīlādivasena pavattā aṭṭha kāmāvacarakusalacetanā  ceva bhāvanāvasena pavattā pañca rūpāvacarakusalacetanā cāti terasa cetanā honti. ^b^apuññābhisaṅkhāro^eb^  pāṇātipātādivasena pavattā dvādasa akusalacetanā ^a^M2.0162^ea^. ^b^āneñjābhisaṅkhāro^eb^  bhāvanāvaseneva pavattā catasso arūpāvacarakusalacetanā cāti tayopi saṅkhārā ekūnatiṃsa  cetanā honti.</p>
              <p>[03] itaresu ^a^V2.0160^ea^ pana tīsu kāyasañcetanā ^b^kāyasaṅkhāro,^eb^ vacīsañcetanā ^b^vacīsaṅkhāro,^eb^ manosañcetanā  ^b^cittasaṅkhāro^eb^. ayaṃ tiko kammāyūhanakkhaṇe puññābhisaṅkhārādīnaṃ dvārato pavattidassanatthaṃ  vutto. kāyaviññattiṃ samuṭṭhāpetvā hi kāyadvārato pavattā aṭṭha kāmāvacarakusalacetanā,  dvādasa akusalacetanāti samavīsati cetanā kāyasaṅkhāro nāma. tā eva vacīviññattiṃ  samuṭṭhāpetvā vacīdvārato pavattā vacīsaṅkhāro nāma. abhiññācetanā panettha parato viññāṇassa  paccayo na hotīti na gahitā. yathā ca abhiññācetanā, evaṃ uddhaccacetanāpi na hoti.  tasmā sāpi viññāṇassa paccayabhāve apanetabbā, avijjāpaccayā pana sabbāpetā honti.  ubhopi viññattiyo asamuṭṭhāpetvā manodvāre uppannā pana sabbāpi ekūnatiṃsati cetanā  cittasaṅkhāroti. iti ayaṃ tiko purimattikameva pavisatīti atthato puññābhisaṅkhārādīnaṃyeva  vasena avijjāya paccayabhāvo veditabbo. </p>
              <p>[03] 593^b^.^eb^ tattha siyā -- kathaṃ panetaṃ jānitabbaṃ ``ime saṅkhārā avijjā paccayā hontī''ti?  avijjābhāve bhāvato. yassa hi dukkhādīsu avijjāsaṅkhātaṃ aññāṇaṃ appahīnaṃ hoti,  so dukkhe tāva pubbantādīsu ca aññāṇena saṃsāradukkhaṃ sukhasaññāya gahetvā tasseva  hetubhūte tividhepi saṅkhāre ārabhati. samudaye aññāṇena dukkhahetubhūtepi taṇhāparikkhāre  saṅkhāre sukhahetuto maññamāno ārabhati. nirodhe pana magge ca aññāṇena dukkhassa anirodhabhūtepi  gativisese dukkhanirodhasaññī hutvā nirodhassa ca amaggabhūtesupi yaññāmaratapādīsu nirodhamaggasaññī  hutvā dukkhanirodhaṃ patthayamāno yaññāmaratapādimukhena tividhepi saṅkhāre ārabhati.</p>
              <p>[03] apica so tāya catūsu saccesu appahīnāvijjatāya visesato jātijarārogamaraṇādianekādīnavavokiṇṇampi  puññaphalasaṅkhātaṃ dukkhaṃ dukkhato ajānanto tassa adhigamāya kāyavacīcittasaṅkhārabhedaṃ  puññābhisaṅkhāraṃ ^a^M2.0163^ea^ ārabhati devaccharakāmako viya maruppapātaṃ. sukhasammatassāpi  ca tassa puññaphalassa ante mahāpariḷāhajanikaṃ vipariṇāmadukkhataṃ appassādatañca apassantopi  tappaccayaṃ vuttappakārameva puññābhisaṅkhāraṃ ārabhati salabho viya dīpasikhābhinipātaṃ, madhubindugiddho  viya ca madhulittasatthadhārālehanaṃ. kāmupasevanādīsu ca savipākesu ādīnavaṃ apassanto  sukhasaññāya ceva kilesābhibhūtatāya ca dvārattayappavattampi apuññābhisaṅkhāraṃ ārabhati, bālo  viya gūthakīḷanaṃ, maritukāmo viya ca visakhādanaṃ.  āruppavipākesu ^a^V2.0161^ea^ cāpi saṅkhāravipariṇāmadukkhataṃ  anavabujjhamāno sassatādivipallāsena cittasaṅkhārabhūtaṃ āneñjābhisaṅkhāraṃ ārabhati, disāmūḷho  viya pisācanagarābhimukhamaggagamanaṃ.</p>
              <p>[03] evaṃ yasmā avijjābhāvatova saṅkhārabhāvo, na abhāvato. tasmā jānitabbametaṃ ``ime saṅkhārā  avijjāpaccayā hontī''ti. vuttampi cetaṃ ``avidvā, bhikkhave, avijjāgato puññābhisaṅkhārampi  abhisaṅkharoti, apuññābhisaṅkhārampi abhisaṅkharoti, āneñjābhisaṅkhārampi abhisaṅkharoti.  yato ca kho, bhikkhave, bhikkhuno avijjā pahīnā, vijjā uppannā; so avijjāvirāgā  vijjuppādā neva puññābhisaṅkhāraṃ abhisaṅkharotī''ti. </p>
            </h4>
          </h3>
          <h3>
            <h3n> paṭṭhānapaccayakathā </h3n>
            <h4>
              <h4n> </h4n>
              <p>[03] 594^b^.^eb^ etthāha -- gaṇhāma tāva etaṃ avijjā saṅkhārānaṃ paccayoti, idaṃ pana vattabbaṃ katamesaṃ  saṅkhārānaṃ kathaṃ paccayo hotīti? tatridaṃ vuccati, bhagavatā hi ``hetupaccayo, ārammaṇapaccayo,  adhipatipaccayo, anantarapaccayo, samanantarapaccayo, sahajātapaccayo, aññamaññapaccayo, nissayapaccayo,  upanissayapaccayo, purejātapaccayo, pacchājātapaccayo, āsevanapaccayo, kammapaccayo,  vipākapaccayo, āhārapaccayo, indriyapaccayo, jhānapaccayo, maggapaccayo, sampayuttapaccayo,  vippayuttapaccayo, atthipaccayo, natthipaccayo, vigatapaccayo, avigatapaccayo''ti  (paṭṭhā0 1.1.paccayuddesa) catuvīsati paccayā vuttā.</p>
              <p>[03] tattha ^a^M2.0164^ea^ hetu ca so paccayo cāti ^b^hetupaccayo,^eb^ hetu hutvā paccayo,  hetubhāvena paccayoti vuttaṃ hoti. ārammaṇapaccayādīsupi eseva nayo. </p>
              <p>[03] 595^b^.^eb^ tattha ^b^hetū^eb^ti vacanāvayavakāraṇamūlānametaṃ adhivacanaṃ. ``paṭiññā, hetū''tiādīsu  hi loke vacanāvayavo hetūti vuccati. sāsane pana ``ye dhammā hetuppabhavā''tiādīsu  (mahāva0 60) kāraṇaṃ. ``tayo kusalahetū, tayo akusalahetū''tiādīsu (dha0 sa0  1059) mūlaṃ hetūti vuccati, taṃ idha adhippetaṃ. ^b^paccayo^eb^ti ettha pana ayaṃ vacanattho,  paṭicca etasmā etīti paccayo. apaccakkhāya naṃ vattatīti attho. yo hi dhammo yaṃ  dhammaṃ apaccakkhāya tiṭṭhati vā uppajjati vā, so tassa ^a^V2.0162^ea^ paccayoti vuttaṃ hoti. lakkhaṇato  pana upakārakalakkhaṇo paccayo. yo hi dhammo yassa dhammassa ṭhitiyā vā uppattiyā vā  upakārako hoti, so tassa paccayoti vuccati. paccayo, hetu, kāraṇaṃ, nidānaṃ,  sambhavo, pabhavotiādi atthato ekaṃ, byañjanato nānaṃ. iti mūlaṭṭhena hetu, upakārakaṭṭhena  paccayoti saṅkhepato mūlaṭṭhena upakārako dhammo hetupaccayo.</p>
              <p>[03] so sāliādīnaṃ sālibījādīni viya, maṇipabhādīnaṃ viya ca maṇivaṇṇādayo kusalādīnaṃ  kusalādibhāvasādhakoti ācariyānaṃ adhippāyo. evaṃ sante pana taṃsamuṭṭhānarūpesu hetupaccayatā  na sampajjati. na hi so tesaṃ kusalādibhāvaṃ sādheti, na ca paccayo na hoti. vuttañhetaṃ  ``hetū hetusampayuttakānaṃ dhammānaṃ taṃsamuṭṭhānānañca rūpānaṃ hetupaccayena paccayo''ti  (paṭṭhā0 1.1.1). ahetukacittānañca vinā etena abyākatabhāvo siddho, sahetukānampi  ca yonisomanasikārādipaṭibaddho kusalādibhāvo, na sampayuttahetupaṭibaddho. yadi ca  sampayuttahetūsu sabhāvatova kusalādibhāvo siyā, sampayuttesu hetupaṭibaddho alobho  kusalo vā siyā abyākato vā. yasmā pana ubhayathāpi hoti, tasmā yathā sampayuttesu,  evaṃ hetūsupi kusalāditā pariyesitabbā.</p>
              <p>[03] kusalādibhāvasādhanavasena ^a^M2.0165^ea^ pana hetūnaṃ mūlaṭṭhaṃ agahetvā suppatiṭṭhitabhāvasādhanavasena  gayhamāne na kiñci virujjhati. laddhahetupaccayā hi dhammā virūḷhamūlā viya pādapā  thirā honti suppatiṭṭhitā, ahetukā tilabījakādisevālā viya na suppatiṭṭhitā.  iti mūlaṭṭhena upakārakoti suppatiṭṭhitabhāvasādhanena upakārako dhammo hetupaccayoti  veditabbo. </p>
              <p>[03] 596^b^.^eb^ tato paresu ārammaṇabhāvena upakārako dhammo ^b^ārammaṇapaccayo^eb^. so ``rūpāyatanaṃ  cakkhuviññāṇadhātuyā''ti (paṭṭhā0 1.1.2) ārabhitvāpi ``yaṃ yaṃ dhammaṃ ārabbha ye  ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ ārammaṇapaccayena  paccayo''ti (paṭṭhā0 1.1.2) osāpitattā na koci dhammo na hoti. yathā hi dubbalo  puriso daṇḍaṃ vā rajjuṃ vā ālambitvāva uṭṭhahati ceva tiṭṭhati ca, evaṃ cittacetasikā  dhammā rūpādiārammaṇaṃ ārabbheva uppajjanti ceva tiṭṭhanti ca. tasmā sabbepi cittacetasikānaṃ  ārammaṇabhūtā dhammā ārammaṇapaccayoti veditabbā. </p>
              <p>[03] 597^b^.^eb^ jeṭṭhakaṭṭhena ^a^V2.0163^ea^ upakārako dhammo ^b^adhipatipaccayo,^eb^ so sahajātārammaṇavasena duvidho.  tattha ``chandādhipati chandasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena  paccayo''tiādivacanato (paṭṭhā0 1.3.3) chandavīriyacittavīmaṃsāsaṅkhātā cattāro dhammā  adhipatipaccayoti veditabbā, no ca kho ekato. yadā hi chandaṃ dhuraṃ chandaṃ jeṭṭhakaṃ  katvā cittaṃ pavattati, tadā chandova adhipati, na itare. esa nayo sesesupi.</p>
              <p>[03] yaṃ pana dhammaṃ garuṃ katvā arūpadhammā pavattanti, so nesaṃ ārammaṇādhipati. tena vuttaṃ  ``yaṃ yaṃ dhammaṃ garuṃ katvā ye ye dhammā uppajjanti cittacetasikā dhammā, te te  dhammā tesaṃ tesaṃ dhammānaṃ adhipatipaccayena paccayo''ti (paṭṭhā0 1.1.3). </p>
              <p>[03] 598^b^.^eb^ anantarabhāvena upakārako dhammo ^b^anantarapaccayo^eb^. samanantarabhāvena upakārako  dhammo ^b^samanantarapaccayo^eb^. idañca paccayadvayaṃ ^a^M2.0166^ea^ bahudhā papañcayanti. ayaṃ  panettha sāro, yo hi esa cakkhuviññāṇānantarā manodhātu, manodhātuanantarā manoviññāṇadhātūtiādi  cittaniyamo, so yasmā purimapurimacittavaseneva ijjhati, na aññathā, tasmā attano  attano anantaraṃ anurūpassa cittuppādassa uppādanasamattho dhammo anantarapaccayo. tenevāha --  ``anantarapaccayoti cakkhuviññāṇadhātu taṃsampayuttakā ca dhammā manodhātuyā taṃsampayuttakānañca  dhammānaṃ anantarapaccayena paccayo''tiādi (paṭṭhā0 1.1.4). yo anantarapaccayo, sveva  samanantarapaccayo. byañjanamattameva hettha nānaṃ, upacayasantatīsu viya adhivacananiruttidukādīsu  viya ca. atthato pana nānaṃ natthi.</p>
              <p>[03] yampi ``atthānantaratāya anantarapaccayo, kālānantaratāya samanantarapaccayo''ti ācariyānaṃ  mataṃ, taṃ ``nirodhā vuṭṭhahantassa nevasaññānāsaññāyatanakusalaṃ phalasamāpattiyā samanantarapaccayena  paccayo''tiādīhi (paṭṭhā0 1.1.418) virujjhati. yampi tattha vadanti ``dhammānaṃ samuṭṭhāpanasamatthatā  na parihāyati, bhāvanābalena pana vāritattā dhammā samanantarā nuppajjantī''ti, tampi  kālānantaratāya abhāvameva sādheti. bhāvanābalena hi tattha kālānantaratā natthīti, mayampi  etadeva vadāma. yasmā ca kālānantaratā natthi, tasmā samanantarapaccayatā na yujjati.  kālānantaratāya hi tesaṃ samanantarapaccayo hotīti laddhi. tasmā ^a^V2.0164^ea^ abhinivesaṃ akatvā byañjanamattatovettha  nānākaraṇaṃ paccetabbaṃ, na atthato. kathaṃ? natthi etesaṃ antaranti hi anantarā.  saṇṭhānābhāvato suṭṭhu anantarāti samanantarā. </p>
              <p>[03] 599^b^.^eb^ uppajjamānova saha uppādanabhāvena upakārako dhammo ^b^sahajātapaccayo^eb^ pakāsassa  padīpo viya. so arūpakkhandhādivasena chabbidho hoti. yathāha -- ``cattāro khandhā arūpino  aññamaññaṃ sahajātapaccayena paccayo. cattāro mahābhūtā aññamaññaṃ, okkantikkhaṇe nāmarūpaṃ  aññamaññaṃ, cittacetasikā dhammā cittasamuṭṭhānānaṃ rūpānaṃ, mahābhūtā upādārūpānaṃ,  rūpino dhammā arūpīnaṃ dhammānaṃ kiñcikāle sahajātapaccayena paccayo, kiñcikāle  na sahajātapaccayena paccayo''ti (paṭṭhā0 1.1.6). idaṃ hadayavatthumeva sandhāya vuttaṃ. </p>
              <p>[03] 600^b^.^eb^ aññamaññaṃ ^a^M2.0167^ea^ uppādanupatthambhanabhāvena upakārako dhammo ^b^aññamaññapaccayo^eb^  aññamaññūpatthambhakaṃ tidaṇḍakaṃ viya. so arūpakkhandhādivasena tividho hoti. yathāha --  ``cattāro khandhā arūpino aññamaññapaccayena paccayo. cattāro mahābhūtā okkantikkhaṇe  nāmarūpaṃ aññamaññapaccayena paccayo''ti (paṭṭhā0 1.1.7). </p>
              <p>[03] 601^b^.^eb^ adhiṭṭhānākārena nissayākārena ca upakārako dhammo ^b^nissayapaccayo^eb^ tarucittakammādīnaṃ  pathavīpaṭādayo viya. so ``cattāro khandhā arūpino aññamaññaṃ nissayapaccayena paccayo''ti  evaṃ sahajāte vuttanayeneva veditabbo. chaṭṭho panettha koṭṭhāso ``cakkhāyatanaṃ cakkhuviññāṇadhātuyā...pe0...  sota... ghāna... jivhā... kāyāyatanaṃ kāyaviññāṇadhātuyā taṃsampayuttakānañca  dhammānaṃ nissayapaccayena paccayo. yaṃ rūpaṃ nissāya manodhātu ca manoviññāṇadhātu  ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ  nissayapaccayena paccayo''ti (paṭṭhā0 1.1.8) evaṃ vibhatto. </p>
              <p>[03] 602^b^.^eb^ ^b^upanissayapaccayo^eb^ti ettha pana ayaṃ tāva vacanattho, tadadhīnavuttitāya attano phalena  nissito na paṭikkhittoti nissayo. yathā pana bhuso āyāso upāyāso, evaṃ bhuso  nissayo upanissayo, balavakāraṇassetaṃ adhivacanaṃ. tasmā balavakāraṇabhāvena upakārako  dhammo upanissayapaccayoti veditabbo.</p>
              <p>[03] so ^a^V2.0165^ea^ ārammaṇūpanissayo anantarūpanissayo pakatūpanissayoti tividho hoti. tattha ``dānaṃ  datvā sīlaṃ samādiyitvā uposathakammaṃ katvā taṃ garuṃkatvā paccavekkhati, pubbe  suciṇṇāni garuṃkatvā paccavekkhati, jhānā vuṭṭhahitvā jhānaṃ garuṃkatvā paccavekkhati,  sekkhā gotrabhuṃ garuṃkatvā paccavekkhanti, vodānaṃ garuṃkatvā paccavekkhanti. sekkhā  maggā vuṭṭhahitvā maggaṃ garuṃkatvā paccavekkhantī''ti (paṭṭhā0 1.1.423) evamādinā  nayena ^b^ārammaṇūpanissayo^eb^ tāva ārammaṇādhipatinā saddhiṃ nānattaṃ akatvāva vibhatto.  tattha yaṃ ārammaṇaṃ garuṃkatvā cittacetasikā uppajjanti, taṃ niyamato tesu ārammaṇesu  balavārammaṇaṃ hoti. iti garukattabbamattaṭṭhena ^a^M2.0168^ea^ ārammaṇādhipati, balavakāraṇaṭṭhena  ārammaṇūpanissayoti evametesaṃ nānattaṃ veditabbaṃ.</p>
              <p>[03] ^b^anantarūpanissayo^eb^pi ``purimā purimā kusalā khandhā pacchimānaṃ pacchimānaṃ kusalānaṃ  khandhānaṃ upanissayapaccayena paccayo''tiādinā (paṭṭhā0 1.1.9) nayena anantarapaccayena  saddhiṃ nānattaṃ akatvāva vibhatto. mātikānikkhepe pana nesaṃ ``cakkhuviññāṇadhātu  taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo''tiādinā  (paṭṭhā0 1.1.4) nayena anantarassa, ``purimā purimā kusalā dhammā pacchimānaṃ pacchimānaṃ  kusalānaṃ dhammānaṃ upanissayapaccayena paccayo''tiādinā (paṭṭhā0 1.1.9) nayena upanissayassa  āgatattā nikkhepe viseso atthi. sopi atthato ekībhāvameva gacchati. evaṃ santepi  attano attano anantarā anurūpassa cittuppādassa pavattanasamatthatāya anantaratā, purimacittassa  pacchimacittuppādane balavatāya anantarūpanissayatā veditabbā. yathā hi hetupaccayādīsu  kiñci dhammaṃ vināpi cittaṃ uppajjati, na evaṃ anantaracittaṃ vinā cittassa uppatti  nāma atthi. tasmā balavapaccayo hoti. iti attano attano anantarā anurūpacittuppādanavasena  anantarapaccayo, balavakāraṇavasena anantarūpanissayoti evametesaṃ nānattaṃ veditabbaṃ.</p>
              <p>[03] ^b^pakatūpanissayo^eb^ pana pakato upanissayo pakatūpanissayo. pakato nāma attano santāne  nipphādito vā saddhāsīlādi upasevito vā utubhojanādi. pakatiyā eva vā upanissayo  pakatūpanissayo, ārammaṇānantarehi asammissoti attho. tassa pakatūpanissayo ``saddhaṃ  upanissāya dānaṃ deti, sīlaṃ samādiyati, uposathakammaṃ karoti, jhānaṃ uppādeti,  vipassanaṃ ^a^V2.0166^ea^ uppādeti, maggaṃ uppādeti, abhiññaṃ uppādeti, samāpattiṃ uppādeti.  sīlaṃ, sutaṃ, cāgaṃ, paññaṃ upanissāya dānaṃ deti...pe0... samāpattiṃ uppādeti.  saddhā, sīlaṃ, sutaṃ, cāgo, paññā saddhāya, sīlassa, sutassa, cāgassa, paññāya, upanissayapaccayena  paccayo''tiādinā (paṭṭhā0 1.1.423) nayena anekappakārato pabhedo veditabbo. iti  ime saddhādayo pakatā ceva balavakāraṇaṭṭhena upanissayā cāti pakatūpanissayoti. </p>
              <p>[03] 603^b^.^eb^ paṭhamataraṃ ^a^M2.0169^ea^ uppajjitvā vattamānabhāvena upakārako dhammo ^b^purejātapaccayo^eb^.  so pañcadvāre vatthārammaṇahadayavatthuvasena ekādasavidho hoti. yathāha -- ``cakkhāyatanaṃ  cakkhuviññāṇadhātuyā taṃsampayuttakānañca dhammānaṃ purejātapaccayena paccayo. sota...pe0...  ghāna, jivhā, kāyāyatanaṃ, rūpa, sadda, gandha, rasa, phoṭṭhabbāyatanaṃ kāyaviññāṇadhātuyā  taṃsampayuttakānañca dhammānaṃ purejātapaccayena paccayo. rūpa, sadda, gandha, rasa, phoṭṭhabbāyatanaṃ  manodhātuyā. yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ  manodhātuyā taṃsampayuttakānañca dhammānaṃ purejātapaccayena paccayo. manoviññāṇadhātuyā  taṃsampayuttakānañca dhammānaṃ kiñcikāle purejātapaccayena paccayo. kiñcikāle  na purejātapaccayena paccayo''ti (paṭṭhā0 1.1.10). </p>
              <p>[03] 604^b^.^eb^ purejātānaṃ rūpadhammānaṃ upatthambhakattena upakārako arūpadhammo ^b^pacchājātapaccayo^eb^  gijjhapotakasarīrānaṃ āhārāsācetanā viya. tena vuttaṃ ``pacchājātā cittacetasikā  dhammā purejātassa imassa kāyassa pacchājātapaccayena paccayo''ti (paṭṭhā0 1.1.11). </p>
              <p>[03] 605^b^.^eb^ āsevanaṭṭhena anantarānaṃ paguṇabalavabhāvāya upakārako dhammo ^b^āsevanapaccayo^eb^ ganthādīsu  purimapurimābhiyogo viya. so kusalākusalakiriyajavanavasena tividho hoti. yathāha --  ``purimā purimā kusalā dhammā pacchimānaṃ pacchimānaṃ kusalānaṃ dhammānaṃ āsevanapaccayena  paccayo. purimā purimā akusalā...pe0... kiriyābyākatā dhammā pacchimānaṃ pacchimānaṃ  kiriyābyākatānaṃ dhammānaṃ āsevanapaccayena paccayo''ti (paṭṭhā0 1.1.12). </p>
              <p>[03] 606^b^.^eb^ cittapayogasaṅkhātena kiriyabhāvena upakārako dhammo ^b^kammapaccayo^eb^. so nānakkhaṇikāya  ceva kusalākusalacetanāya sahajātāya ca sabbāyapi cetanāya vasena duvidho hoti ^a^V2.0167^ea^. yathāha --  ``kusalākusalaṃ kammaṃ vipākānaṃ khandhānaṃ kaṭattā ca rūpānaṃ kammapaccayena paccayo.  cetanā sampayuttakānaṃ dhammānaṃ taṃsamuṭṭhānānañca rūpānaṃ kammapaccayena paccayo''ti (paṭṭhā0  1.1.13). </p>
              <p>[03] 607^b^.^eb^ nirussāhasantabhāvena ^a^M2.0170^ea^ nirussāhasantabhāvāya upakārako vipākadhammo  ^b^vipākapaccayo^eb^. so pavatte taṃsamuṭṭhānānaṃ, paṭisandhiyaṃ kaṭattā ca rūpānaṃ, sabbattha  ca sampayuttadhammānaṃ paccayo hoti. yathāha --``vipākābyākato eko khandho tiṇṇannaṃ  khandhānaṃ cittasamuṭṭhānānañca rūpānaṃ vipākapaccayena paccayo...pe0... paṭisandhikkhaṇe  vipākābyākato eko khandho tiṇṇannaṃ khandhānaṃ kaṭattā ca rūpānaṃ. tayo khandhā  ekassa khandhassa. dve khandhā dvinnaṃ khandhānaṃ kaṭattā ca rūpānaṃ vipākapaccayena paccayo.  khandhā vatthussa vipākapaccayena paccayo''ti. </p>
              <p>[03] 608^b^.^eb^ rūpārūpānaṃ upatthambhakaṭṭhena upakārakā cattāro āhārā ^b^āhārapaccayo^eb^. yathāha --``kabaḷīkāro  āhāro imassa kāyassa āhārapaccayena paccayo. arūpino āhārā sampayuttakānaṃ  dhammānaṃ taṃsamuṭṭhānānañca rūpānaṃ āhārapaccayena paccayo''ti (paṭṭhā0 1.1.15). pañhāvāre  pana ``paṭisandhikkhaṇe vipākābyākatā āhārā sampayuttakānaṃ khandhānaṃ kaṭattā ca  rūpānaṃ āhārapaccayena paccayo''tipi (paṭṭhā0 1.1.429) vuttaṃ. </p>
              <p>[03] 609^b^.^eb^ adhipatiyaṭṭhena upakārakā itthindriyapurisindriyavajjā vīsatindriyā ^b^indriyapaccayo^eb^.  tattha cakkhundriyādayo arūpadhammānaṃyeva, sesā rūpārūpānaṃ paccayā honti. yathāha --  ``cakkhundriyaṃ cakkhuviññāṇadhātuyā...pe0... sota... ghāna... jivhā... kāyindriyaṃ  kāyaviññāṇadhātuyā taṃsampayuttakānañca dhammānaṃ indriyapaccayena paccayo. rūpajīvitindriyaṃ  kaṭattārūpānaṃ indriyapaccayena paccayo. arūpino indriyā sampayuttakānaṃ dhammānaṃ taṃsamuṭṭhānānañca  rūpānaṃ indriyapaccayena paccayo''ti (paṭṭhā0 1.1.16). pañhāvāre pana ``paṭisandhikkhaṇe  vipākābyākatā indriyā sampayuttakānaṃ khandhānaṃ kaṭattā ca rūpānaṃ indriyapaccayena  paccayo''tipi (paṭṭhā0 1.1.430) vuttaṃ. </p>
              <p>[03] 610^b^.^eb^ upanijjhāyanaṭṭhena upakārakāni ṭhapetvā  dvipañcaviññāṇe sukhadukkhavedanādvayaṃ sabbānipi ^a^V2.0168^ea^  kusalādibhedāni satta jhānaṅgāni ^b^jhānapaccayo^eb^. yathāha --``jhānaṅgāni jhānasampayuttakānaṃ  dhammānaṃ taṃsamuṭṭhānānañca rūpānaṃ jhānapaccayena ^a^M2.0171^ea^ paccayo''ti (paṭṭhā0 1.1.17).  pañhāvāre pana ``paṭisandhikkhaṇe vipākābyākatāni jhānaṅgāni sampayuttakānaṃ khandhānaṃ  kaṭattā ca rūpānaṃ jhānapaccayena paccayo''tipi (paṭṭhā0 1.1.431) vuttaṃ. </p>
              <p>[03] 611^b^.^eb^ yato tato vā niyyānaṭṭhena upakārakāni kusalādibhedāni dvādasa maggaṅgāni ^b^maggapaccayo^eb^.  yathāha -- ``maggaṅgāni maggasampayuttakānaṃ dhammānaṃ taṃsamuṭṭhānānañca rūpānaṃ maggapaccayena  paccayo''ti (paṭṭhā0 1.1.18). pañhāvāre pana ``paṭisandhikkhaṇe vipākābyākatāni  maggaṅgāni sampayuttakānaṃ khandhānaṃ kaṭattā ca rūpānaṃ maggapaccayena paccayo''tipi (paṭṭhā0  1.1.432) vuttaṃ. ete pana dvepi jhānamaggapaccayā dvipañcaviññāṇāhetukacittesu na labbhantīti  veditabbā. </p>
              <p>[03] 612^b^.^eb^ ekavatthukaekārammaṇaekuppādekanirodhasaṅkhātena sampayuttabhāvena upakārakā  arūpadhammā ^b^sampayuttapaccayo^eb^. yathāha -- ``cattāro khandhā arūpino aññamaññaṃ sampayuttapaccayena  paccayo''ti (paṭṭhā0 1.1.19). </p>
              <p>[03] 613^b^.^eb^ ekavatthukādibhāvānupagamena upakārakā rūpino dhammā arūpīnaṃ dhammānaṃ, arūpinopi  rūpīnaṃ ^b^vippayuttapaccayo^eb^. so sahajātapacchājātapurejātavasena tividho hoti. vuttañhetaṃ  ``sahajātā kusalā khandhā cittasamuṭṭhānānaṃ rūpānaṃ vippayuttapaccayena paccayo. pacchājātā  kusalā khandhā purejātassa imassa kāyassa vippayuttapaccayena paccayo''ti (paṭṭhā0 1.1.434).  abyākatapadassa pana sahajātavibhaṅge ``paṭisandhikkhaṇe vipākābyākatā khandhā kaṭattārūpānaṃ  vippayuttapaccayena paccayo. khandhā vatthussa. vatthu khandhānaṃ vippayuttapaccayena paccayo''tipi  (paṭṭhā0 1.1.434) vuttaṃ. purejātaṃ pana cakkhundriyādivatthuvaseneva veditabbaṃ.  yathāha -- ``purejātaṃ cakkhāyatanaṃ cakkhuviññāṇassa...pe0... kāyāyatanaṃ kāyaviññāṇassa  vippayuttapaccayena paccayo. vatthu vipākābyākatānaṃ kiriyābyākatānaṃ khandhānaṃ...pe0...  vatthu kusalānaṃ khandhānaṃ...pe0... vatthu akusalānaṃ khandhānaṃ vippayuttapaccayena  paccayo''ti (paṭṭhā0 1.1.434). </p>
              <p>[03] 614^b^.^eb^ paccuppannalakkhaṇena ^a^V2.0169^ea^ atthibhāvena tādisasseva dhammassa upatthambhakattena upakārako  dhammo ^b^atthipaccayo^eb^. tassa arūpakkhandhamahābhūtanāmarūpacittacetasikamahābhūtāayatanavatthuvasena  sattadhā mātikā ^a^M2.0172^ea^ nikkhittā. yathāha --``cattāro khandhā arūpino aññamaññaṃ  atthipaccayena paccayo, cattāro mahābhūtā, okkantikkhaṇe nāmarūpaṃ aññamaññaṃ. cittacetasikā  dhammā cittasamuṭṭhānānaṃ rūpānaṃ. mahābhūtā upādārūpānaṃ. cakkhāyatanaṃ cakkhuviññāṇadhātuyā...pe0...  kāyāyatanaṃ...pe0... rūpāyatanaṃ...pe0... phoṭṭhabbāyatanaṃ kāyaviññāṇadhātuyā taṃsampayuttakānañca  dhammānaṃ atthipaccayena paccayo. rūpāyatanaṃ...pe0... phoṭṭhabbāyatanaṃ manodhātuyā taṃsampayuttakānañca  dhammānaṃ. yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ  manodhātuyā ca manoviññāṇadhātuyā ca taṃsampayuttakānañca dhammānaṃ atthipaccayena paccayo''ti  (paṭṭhā0 1.1.21).</p>
              <p>[03] pañhāvāre pana sahajātaṃ purejātaṃ pacchājātaṃ āhāraṃ indriyantipi nikkhipitvā ^b^sahajāte^eb^  tāva ``eko khandho tiṇṇannaṃ khandhānaṃ taṃsamuṭṭhānānañca rūpānaṃ atthipaccayena paccayo''tiādinā  (paṭṭhā0 1.1.435) nayena niddeso kato, ^b^purejāte^eb^ purejātānaṃ cakkhādīnaṃ vasena  niddeso kato. ^b^pacchājāte^eb^ purejātassa imassa kāyassa pacchājātānaṃ cittacetasikānaṃ  paccayavasena niddeso kato. ^b^āhārindriyesu^eb^ ``kabaḷīkāro āhāro imassa kāyassa  atthipaccayena paccayo. rūpajīvitindriyaṃ kaṭattārūpānaṃ atthipaccayena paccayo''ti  (paṭṭhā0 1.1.435) evaṃ niddeso katoti. </p>
              <p>[03] 615^b^.^eb^ attano anantarā uppajjamānānaṃ arūpadhammānaṃ pavattiokāsadānena upakārakā samanantaraniruddhā  arūpadhammā ^b^natthipaccayo^eb^. yathāha --``samanantaraniruddhā cittacetasikā dhammā paṭuppannānaṃ  cittacetasikānaṃ dhammānaṃ natthipaccayena paccayo''ti.</p>
              <p>[03] te eva vigatabhāvena upakārakattā ^b^vigatapaccayo^eb^. yathāha -- ``samanantaravigatā cittacetasikā  dhammā paṭuppannānaṃ cittacetasikānaṃ dhammānaṃ vigatapaccayena paccayo''ti.</p>
              <p>[03] atthi paccayadhammā eva ca avigatabhāvena upakārakattā ^b^avigatapaccayo^eb^ti veditabbā.  desanāvilāsena ^a^V2.0170^ea^ pana tathā vinetabbaveneyyavasena vā ayaṃ duko vutto, ahetukadukaṃ  vatvāpi hetuvippayuttaduko viyāti. </p>
            </h4>
          </h3>
          <h3>
            <h3n> avijjāpaccayāsaṅkhārapadavitthārakathā </h3n>
            <h4>
              <h4n> </h4n>
              <p>[03] 616^b^.^eb^ evamimesu ^a^M2.0173^ea^ catuvīsatiyā paccayesu ayaṃ avijjā, </p>
              <p>[21] paccayo hoti puññānaṃ, duvidhānekadhā pana. </p>
              <p>[22] paresaṃ pacchimānaṃ sā, ekadhā paccayo matāti..</p>
              <p>[03] tattha ^b^puññānaṃ duvidhā^eb^ti ārammaṇapaccayena ca upanissayapaccayena cāti dvedhā paccayo hoti.  sā hi avijjaṃ khayato vayato sammasanakāle kāmāvacarānaṃ puññābhisaṅkhārānaṃ ārammaṇapaccayena  paccayo hoti. abhiññācittena samohacittaṃ jānanakāle rūpāvacarānaṃ. avijjāsamatikkamatthāya  pana dānādīni ceva kāmāvacarapuññakiriyavatthūni pūrentassa, rūpāvacarajjhānāni ca  uppādentassa dvinnampi tesaṃ upanissayapaccayena paccayo hoti. tathā avijjāsammūḷhattā  kāmabhavarūpabhavasampattiyo patthetvā tāneva puññāni karontassa.</p>
              <p>[03] ^b^anekadhā pana paresa^eb^nti apuññābhisaṅkhārānaṃ anekadhā paccayo hoti. kathaṃ? esā  hi avijjaṃ ārabbha rāgādīnaṃ uppajjanakāle ārammaṇapaccayena, garuṃkatvā assādanakāle  ārammaṇādhipatiārammaṇūpanissayehi, avijjāsammūḷhassa anādīnavadassāvino pāṇātipātādīni  karontassa upanissayapaccayena, dutiyajavanādīnaṃ anantarasamanantarānantarūpanissayāsevananatthivigatapaccayehi,  yaṃkiñci akusalaṃ karontassa hetu sahajāta aññamañña nissaya sampayutta atthi avigatapaccayehīti  anekadhā paccayo hoti.</p>
              <p>[03] ^b^pacchimānaṃ sā ekadhā paccayo matā^eb^ti āneñjābhisaṅkhārānaṃ upanissayapaccayeneva ekadhā  paccayo matā. so panassā upanissayabhāvo puññābhisaṅkhāre vuttanayeneva veditabboti. </p>
              <p>[03] 617^b^.^eb^ etthāha -- kiṃ panāyamekāva avijjā saṅkhārānaṃ paccayo,  udāhu aññepi paccayā ^a^V2.0171^ea^  santīti? kiṃ panettha, yadi tāva ekāva, ekakāraṇavādo āpajjati. athaññepi  santi, ``avijjāpaccayā saṅkhārā''ti ekakāraṇaniddeso nupapajjatīti? na nupapajjati.  kasmā? yasmā -- </p>
              <p>[21] ekaṃ na ekato idha, nānekamanekatopi no ekaṃ. </p>
              <p>[22] phalamatthi atthi pana eka-hetuphaladīpane attho..</p>
              <p>[03] ekato ^a^M2.0174^ea^ hi kāraṇato na idha kiñci ekaṃ phalamatthi, na anekaṃ. nāpi  anekehi kāraṇehi ekaṃ. anekehi pana kāraṇehi anekameva hoti. tathā hi  anekehi utupathavībījasalilasaṅkhātehi kāraṇehi anekameva rūpagandharasādikaṃ aṅkurasaṅkhātaṃ  phalaṃ uppajjamānaṃ dissati. yaṃ panetaṃ ``avijjāpaccayā saṅkhārā, saṅkhārapaccayā viññāṇa''nti  ekekahetuphaladīpanaṃ kataṃ, tattha attho atthi, payojanaṃ vijjati.</p>
              <p>[03] bhagavā hi katthaci padhānattā, katthaci pākaṭattā, katthaci asādhāraṇattā desanāvilāsassa  ca veneyyānañca anurūpato ekameva hetuṃ vā phalaṃ vā dīpeti. ``phassapaccayā vedanā''ti  hi padhānattā ekameva hetuphalamāha. phasso hi vedanāya padhānahetu yathāphassaṃ vedanā  vavatthānato. vedanā ca phassassa padhānaphalaṃ yathāvedanaṃ phassavavatthānato. ``semhasamuṭṭhānā  ābādhā''ti (a0 ni0  10.60) pākaṭattā ekaṃ hetumāha. pākaṭo hi ettha semho,  na kammādayo. ``ye keci, bhikkhave, akusalā dhammā, sabbe te ayonisomanasikāramūlakā''ti  asādhāraṇattā ekaṃ hetumāha. asādhāraṇo hi ayonisomanasikāro akusalānaṃ, sādhāraṇāni  vatthārammaṇādīnīti. tasmā ayamidha avijjā vijjamānesupi aññesu vatthārammaṇasahajātadhammādīsu  saṅkhārakāraṇesu ``assādānupassino taṇhā pavaḍḍhatī''ti (saṃ0 ni0  2.52) ca ``avijjāsamudayā  āsavasamudayo''ti (ma0 ni0 1.104) ca vacanato aññesampi taṇhādīnaṃ saṅkhārahetūnaṃ  hetūti padhānattā, ``avidvā, bhikkhave, avijjāgato puññābhisaṅkhārampi abhisaṅkharotī''ti  pākaṭattā, asādhāraṇattā ca saṅkhārānaṃ hetubhāvena dīpitāti veditabbā. eteneva  ca ekekahetuphaladīpanaparihāravacanena sabbattha ekekahetuphaladīpane payojanaṃ veditabbanti. </p>
              <p>[03] 618^b^.^eb^ etthāha ^a^V2.0172^ea^ -- evaṃ santepi ekantāniṭṭhaphalāya sāvajjāya avijjāya kathaṃ puññāneñjābhisaṅkhārapaccayattaṃ  yujjati? na hi nimbabījato ucchu uppajjatīti. kathaṃ na yujjissati? lokasmiñhi -- </p>
              <p>[21] viruddho ^a^M2.0175^ea^ cāviruddho ca, sadisāsadiso tathā. </p>
              <p>[22] dhammānaṃ paccayo siddho, vipākā eva te ca na..</p>
              <p>[03] dhammānaṃ hi ṭhānasabhāvakiccādiviruddho cāviruddho ca paccayo loke siddho. purimacittaṃ  hi aparacittassa ṭhānaviruddho paccayo, purimasippādisikkhā ca pacchā pavattamānānaṃ sippādikiriyānaṃ.  kammaṃ rūpassa sabhāvaviruddho paccayo, khīrādīni ca dadhiādīnaṃ. āloko cakkhuviññāṇassa  kiccaviruddho, guḷādayo ca āsavādīnaṃ. cakkhurūpādayo pana cakkhuviññāṇādīnaṃ ṭhānāviruddhā  paccayā. purimajavanādayo pacchimajavanādīnaṃ sabhāvāviruddhā kiccāviruddhā ca.</p>
              <p>[03] yathā ca viruddhāviruddhā paccayā siddhā, evaṃ sadisāsadisāpi. sadisameva hi utuāhārasaṅkhātaṃ  rūpaṃ rūpassa paccayo, sālibījādīni ca sāliphalādīnaṃ. asadisampi rūpaṃ arūpassa,  arūpañca rūpassa paccayo hoti, golomāviloma-visāṇa-dadhitilapiṭṭhādīni ca dubbā-sarabhūtiṇakādīnaṃ.  yesañca dhammānaṃ te viruddhāviruddhasadisāsadisapaccayā, na te dhammā tesaṃ dhammānaṃ vipākā  eva.</p>
              <p>[03] iti ayaṃ avijjā vipākavasena ekantāniṭṭhaphalā, sabhāvavasena ca sāvajjāpi samānā sabbesampi  etesaṃ puññābhisaṅkhārādīnaṃ yathānurūpaṃ ṭhānakiccasabhāvaviruddhāviruddhapaccayavasena, sadisāsadisapaccayavasena  ca paccayo hotīti veditabbā. so cassā paccayabhāvo ``yassa hi dukkhādīsu avijjāsaṅkhātaṃ  aññāṇaṃ appahīnaṃ hoti, so dukkhe tāva pubbantādīsu ca aññāṇena saṃsāradukkhaṃ  sukhasaññāya gahetvā tassa hetubhūte tividhepi saṅkhāre ārabhatī''tiādinā nayena vutto  eva. </p>
              <p>[03] 619^b^.^eb^ apica ayaṃ aññopi pariyāyo -- </p>
              <p>[21] cutūpapāte ^a^V2.0173^ea^ saṃsāre, saṅkhārānañca lakkhaṇe. </p>
              <p>[22] yo paṭiccasamuppanna-dhammesu ca vimuyhati.. </p>
              <p>[21] abhisaṅkharoti so ete, saṅkhāre tividhe yato. </p>
              <p>[22] avijjā paccayo tesaṃ, tividhānampayaṃ tatoti..</p>
              <p>[03] kathaṃ ^a^M2.0176^ea^ pana yo etesu vimuyhati, so tividhepete saṅkhāre karotīti  ce. ^b^cutiyā^eb^ tāva vimūḷho ``sabbattha khandhānaṃ bhedo maraṇa''nti cutiṃ agaṇhanto  ``satto marati, sattassa dehantarasaṅkamana''ntiādīni vikappeti.</p>
              <p>[03] ^b^upapāte^eb^ vimūḷho ``sabbattha khandhānaṃ pātubhāvo jātī''ti upapātaṃ agaṇhanto ``satto  upapajjati, sattassa navasarīrapātubhāvo''tiādīni vikappeti.</p>
              <p>[03] ^b^saṃsāre^eb^ vimūḷho yo esa, </p>
              <p>[21] ``khandhānañca paṭipāṭi, dhātuāyatanāna ca. </p>
              <p>[22] abbocchinnaṃ vattamānā, saṃsāroti pavuccatī''ti.. --</p>
              <p>[03] evaṃ vaṇṇito ^b^saṃsāro,^eb^ taṃ evaṃ agaṇhanto ``ayaṃ satto asmā lokā paraṃ lokaṃ  gacchati, parasmā lokā imaṃ lokaṃ āgacchatī''tiādīni vikappeti.</p>
              <p>[03] ^b^saṅkhārānaṃ lakkhaṇe^eb^ vimūḷho saṅkhārānaṃ sabhāvalakkhaṇaṃ sāmaññalakkhaṇañca agaṇhanto saṅkhāre attato  attaniyato dhuvato sukhato subhato vikappeti.</p>
              <p>[03] ^b^paṭiccasamuppannadhammesu^eb^ vimūḷho avijjādīhi saṅkhārādīnaṃ pavattiṃ agaṇhanto ``attā  jānāti vā na jānāti vā, so eva karoti ca kāreti ca. so paṭisandhiyaṃ upapajjati,  tassa aṇuissarādayo kalalādibhāvena sarīraṃ saṇṭhapento indriyāni sampādenti. so  indriyasampanno phusati, vediyati, taṇhīyati, upādiyati, ghaṭiyati. so puna bhavantare  bhavatī''ti ^a^V2.0174^ea^ vā, ``sabbe sattā niyatisaṅgatibhāvapariṇatā''ti (dī0 ni0 1.168) vā  vikappeti.</p>
              <p>[03] so avijjāya andhīkato evaṃ vikappento yathā nāma andho pathaviyaṃ vicaranto maggampi  amaggampi thalampi ninnampi samampi visamampi paṭipajjati, evaṃ puññampi apuññampi  āneñjābhisaṅkhārampi abhisaṅkharotīti.</p>
              <p>[03] tenetaṃ vuccati -- </p>
              <p>[21] ``yathāpi ^a^M2.0177^ea^ nāma jaccandho, naro apariṇāyako. </p>
              <p>[22] ekadā yāti maggena, ummaggenāpi ekadā.. </p>
              <p>[21] ``saṃsāre saṃsaraṃ bālo, tathā apariṇāyako. </p>
              <p>[22] karoti ekadā puññaṃ, apuññamapi ekadā.. </p>
              <p>[21] ``yadā ca ñatvā so dhammaṃ, saccāni abhisamessati. </p>
              <p>[22] tadā avijjūpasamā, upasanto carissatī''ti.. </p>
              <p>[06] ayaṃ ``avijjāpaccayā saṅkhārā''ti padasmiṃ vitthārakathā. </p>
            </h4>
          </h3>
          <h3>
            <h3n> saṅkhārapaccayāviññāṇapadavitthārakathā </h3n>
            <h4>
              <h4n> </h4n>
              <p>[03] 620^b^.^eb^ saṅkhārapaccayā viññāṇapade -- ^b^viññāṇa^eb^nti cakkhuviññāṇādi chabbidhaṃ. tattha cakkhuviññāṇaṃ  kusalavipākaṃ akusalavipākanti duvidhaṃ hoti. tathā sotaghānajivhākāayaviññāṇāni.  manoviññāṇaṃ kusalākusalavipākā dve manodhātuyo, tisso ahetukamanoviññāṇadhātuyo,  aṭṭha sahetukāni kāmāvacaravipākacittāni, pañca rūpāvacarāni, cattāri arūpāvacarānīti  bāvīsatividhaṃ hoti. iti imehi chahi viññāṇehi  sabbānipi bāttiṃsa lokiyavipākaviññāṇāni ^a^V2.0175^ea^  saṅgahitāni honti. lokuttarāni pana vaṭṭakathāya na yujjantīti na gahitāni.</p>
              <p>[03] tattha siyā ``kathaṃ panetaṃ jānitabbaṃ idaṃ vuttappakāraṃ viññāṇaṃ saṅkhārapaccayā hotī''ti?  upacitakammābhāve vipākābhāvato. vipākaṃ hetaṃ, vipākañca na upacitakammābhāve  uppajjati. yadi uppajjeyya sabbesaṃ sabbavipākāni uppajjeyyuṃ, na ca uppajjantīti  jānitabbametaṃ saṅkhārapaccayā idaṃ viññāṇaṃ hotīti.</p>
              <p>[03] katarasaṅkhārapaccayā kataraṃ viññāṇanti ce. ^b^kāmāvacarapuññābhisaṅkhārapaccayā^eb^ tāva kusalavipākāni  pañca cakkhuviññāṇādīni, manoviññāṇe ekā manodhātu, dve manoviññāṇadhātuyo,  aṭṭha kāmāvacaramahāvipākānīti soḷasa. yathāha -- </p>
              <p>[02] ``kāmāvacarassa kusalassa kammassa kaṭattā upacitattā vipākaṃ cakkhuviññāṇaṃ uppannaṃ  hoti... sota... ghāna... jivhā... kāyaviññāṇaṃ ^a^M2.0178^ea^... vipākā manodhātu  uppannā hoti. somanassasahagatā manoviññāṇadhātu uppannā hoti. upekkhāsahagatā  manoviññāṇadhātu uppannā hoti. somanassasahagatā ñāṇasampayuttā. somanassasahagatā  ñāṇasampayuttā sasaṅkhārena. somanassasahagatā ñāṇavippayuttā. somanassasahagatā ñāṇavippayuttā  sasaṅkhārena. upekkhāsahagatā ñāṇasampayuttā. upekkhāsahagatā ñāṇasampayuttā sasaṅkhārena.  upekkhāsahagatā ñāṇavippayuttā. upekkhāsahagatā ñāṇavippayuttā sasaṅkhārenā''ti  (dha0 sa0 431, 498).</p>
              <p>[03] ^b^rūpāvacarapuññābhisaṅkhārapaccayā^eb^ pana pañca rūpāvacaravipākāni. yathāha -- </p>
              <p>[02] ``tasseva rūpāvacarassa kusalassa kammassa kaṭattā upacitattā vipākaṃ vivicceva kāmehi  paṭhamaṃ jhānaṃ...pe0... pañcamaṃ jhānaṃ upasampajja viharatī''ti (dha0 sa0 499). evaṃ puññābhisaṅkhārapaccayā  ekavīsatividhaṃ viññāṇaṃ hoti.</p>
              <p>[03] ^b^apuññābhisaṅkhārapaccayā^eb^ ^a^V2.0176^ea^ pana akusalavipākāni pañca cakkhuviññāṇādīni, ekā manodhātu,  ekā manoviññāṇadhātūti evaṃ sattavidhaṃ viññāṇaṃ hoti. yathāha -- </p>
              <p>[02] ``akusalassa kammassa kaṭattā upacitattā vipākaṃ cakkhuviññāṇaṃ uppannaṃ hoti...  sota... ghāna... jivhā... kāyaviññāṇaṃ... vipākā manodhātu vipākā manoviññāṇadhātu  uppannā hotī''ti (dha0 sa0 556).</p>
              <p>[03] ^b^āneñjābhisaṅkhārapaccayā^eb^ pana cattāri arūpavipākānīti evaṃ catubbidhaṃ viññāṇaṃ  hoti. yathāha -- </p>
              <p>[02] ``tasseva arūpāvacarassa kusalassa kammassa kaṭattā upacitattā vipākaṃ sabbaso rūpasaññānaṃ  samatikkamā ākāsānañcāyatanasaññāsahagataṃ...pe0... viññāṇañcā...pe0... ākiñcaññā...pe0...  nevasaññānāsaññāyatanasahagataṃ sukhassa ca dukkhassa ca pahānā catutthaṃ jhānaṃ upasampajja viharatī''ti  (dha0 sa0 501). </p>
              <p>[03] 621^b^.^eb^ evaṃ ^a^M2.0179^ea^ yaṃ saṅkhārapaccayā yaṃ viññāṇaṃ hoti, taṃ ñatvā idānissa  evaṃ pavatti veditabbā -- sabbameva hi idaṃ pavattipaṭisandhivasena dvedhā pavattati. tattha  dve pañcaviññāṇāni, dve manodhātuyo, somanassasahagatā ahetukamanoviññāṇadhātūti imāni  terasa pañcavokārabhave pavattiyaññeva pavattanti. sesāni ekūnavīsati tīsu bhavesu  yathānurūpaṃ pavattiyampi paṭisandhiyampi pavattanti.</p>
              <p>[03] kathaṃ? kusalavipākāni tāva cakkhuviññāṇādīni pañca kusalavipākena akusalavipākena  vā nibbattassa yathākkamaṃ paripākaṃ upagatindriyassa cakkhādīnaṃ āpāthagataṃ iṭṭhaṃ iṭṭhamajjhattaṃ  vā rūpādiārammaṇaṃ ārabbha cakkhādipasādaṃ nissāya dassanasavanaghāyanasāyanaphusanakiccaṃ  sādhayamānāni pavattanti. tathā akusalavipākāni pañca. kevalañhi tesaṃ aniṭṭhaṃ  aniṭṭhamajjhattaṃ vā ārammaṇaṃ hoti. ayameva viseso. dasapi cetāni niyatadvārārammaṇavatthuṭṭhānāni  niyatakiccāneva ca bhavanti.</p>
              <p>[03] tato ^a^V2.0177^ea^ kusalavipākānaṃ cakkhuviññāṇādīnaṃ anantarā kusalavipākā manodhātu tesaṃyeva  ārammaṇaṃ ārabbha hadayavatthuṃ nissāya sampaṭicchanakiccaṃ sādhayamānā pavattati.  tathā akusalavipākānaṃ anantarā akusalavipākā. idañca pana dvayaṃ aniyatadvārārammaṇaṃ  niyatavatthuṭṭhānaṃ niyatakiccañca hoti.</p>
              <p>[03] somanassasahagatā pana ahetukamanoviññāṇadhātu kusalavipākamanodhātuyā anantarā tassā  eva ārammaṇaṃ ārabbha hadayavatthuṃ nissāya santīraṇakiccaṃ sādhayamānā chasu dvāresu  balavārammaṇe kāmāvacarasattānaṃ yebhuyyena lobhasampayuttajavanāvasāne bhavaṅgavīthiṃ pacchinditvā  javanena gahitārammaṇe tadārammaṇavasena ca sakiṃ vā dvikkhattuṃ vā pavattatīti majjhimaṭṭhakathāyaṃ  vuttaṃ. abhidhammaṭṭhakathāyaṃ pana tadārammaṇe dve cittavārā āgatā. idaṃ pana cittaṃ  tadārammaṇanti ca piṭṭhibhavaṅganti cāti dve nāmāni labhati. aniyatadvārārammaṇaṃ niyatavatthukaṃ  aniyataṭṭhānakiccañca hotīti. evaṃ tāva terasa pañcavokārabhave pavattiyaññeva pavattantīti  veditabbāni.</p>
              <p>[03] sesesu ^a^M2.0180^ea^ ekūnavīsatiyā na kiñci attano anurūpāya paṭisandhiyā na pavattati.  pavattiyaṃ pana kusalākusalavipākā tāva dve ahetukamanoviññāṇadhātuyo pañcadvāre  kusalākusalavipākamanodhātūnaṃ anantarā santīraṇakiccaṃ, chasu dvāresu pubbe  vuttanayeneva tadārammaṇakiccaṃ, attanā dinnapaṭisandhito uddhaṃ asati bhavaṅgupacchedake  cittuppāde bhavaṅgakiccaṃ, ante cutikiccañcāti cattāri kiccāni sādhayamānā  niyatavatthukā aniyatadvārārammaṇaṭṭhānakiccā hutvā pavattanti.</p>
              <p>[03] aṭṭha kāmāvacarasahetukacittāni vuttanayeneva chasu dvāresu tadārammaṇakiccaṃ, attanā  dinnapaṭisandhito uddhaṃ asati bhavaṅgupacchedake cittuppāde bhavaṅgakiccaṃ, ante cutikiccañcāti  tīṇi kiccāni sādhayamānāni niyatavatthukāni aniyatadvārārammaṇaṭṭhānakiccāni hutvā  pavattanti.</p>
              <p>[03] pañca rūpāvacarāni cattāri ca āruppāni attanā dinnapaṭisandhito uddhaṃ asati bhavaṅgupacchedake  cittuppāde bhavaṅgakiccaṃ, ante cutikiccañcāti kiccadvayaṃ  sādhayamānāni pavattanti ^a^V2.0178^ea^.  tesu rūpāvacarāni niyatavatthārammaṇāni aniyataṭṭhānakiccāni, itarāni niyatavatthukāni  niyatārammaṇāni aniyataṭṭhānakiccāni hutvā pavattantīti evaṃ tāva bāttiṃsavidhampi  viññāṇaṃ pavattiyaṃ saṅkhārapaccayā pavattati. tatrāssa te te saṅkhārā kammapaccayena ca  upanissayapaccayena ca paccayā honti. </p>
              <p>[03] 622^b^.^eb^ yaṃ pana vuttaṃ ``sesesu ekūnavīsatiyā na kiñci attano anurūpāya paṭisandhiyā  na pavattatī''ti, taṃ atisaṃkhittattā dubbijānaṃ. tenassa vitthāranayadassanatthaṃ vuccati --  kati paṭisandhiyo, kati paṭisandhicittāni, kena kattha paṭisandhi hoti, kiṃ paṭisandhiyā  ārammaṇanti?</p>
              <p>[03] asaññapaṭisandhiyā saddhiṃ vīsati paṭisandhiyo. vuttappakārāneva ekūnavīsati paṭisandhicittāni.  tattha akusalavipākāya ahetukamanoviññāṇadhātuyā apāyesu paṭisandhi hoti. kusalavipākāya  manussaloke jaccandhajātibadhirajātiummattakajātieḷamūganapuṃsakādīnaṃ. aṭṭhahi sahetukakāmāvacaravipākehi  kāmāvacaradevesu ceva manussesu ca puññavantānaṃ paṭisandhi hoti. pañcahi rūpāvacaravipākehi  rūpībrahmaloke. catūhi arūpāvacaravipākehi arūpaloketi. yena ca yattha paṭisandhi  hoti ^a^M2.0181^ea^, sā eva tassa anurūpā paṭisandhi nāma. saṅkhepato pana paṭisandhiyā  tīṇi ārammaṇāni honti atītaṃ paccuppannaṃ navattabbañca. asaññā paṭisandhi anārammaṇāti.</p>
              <p>[03] tattha viññāṇañcāyatananevasaññānāsaññāyatanapaṭisandhīnaṃ atītameva ārammaṇaṃ. dasannaṃ kāmāvacarānaṃ  atītaṃ vā paccuppannaṃ vā. sesānaṃ navattabbameva. evaṃ tīsu ārammaṇesu pavattamānā  pana paṭisandhi yasmā atītārammaṇassa vā navattabbārammaṇassa vā cuticittassa anantarameva  pavattati. paccuppannārammaṇaṃ pana cuticittaṃ nāma natthi. tasmā dvīsu ārammaṇesu  aññatarārammaṇāya cutiyā anantarā tīsu ārammaṇesu aññatarārammaṇāya paṭisandhiyā sugatiduggativasena  pavattanākāro veditabbo. </p>
              <p>[03] 623^b^.^eb^ seyyathidaṃ -- kāmāvacarasugatiyaṃ tāva ṭhitassa pāpakammino puggalassa ``tānissa  tasmiṃ samaye olambantī''tiādivacanato (ma0 ni0 3.248) maraṇamañce  nipannassa ^a^V2.0179^ea^ yathūpacitaṃ  pāpakammaṃ vā kammanimittaṃ vā manodvāre āpāthamāgacchati. taṃ ārabbha uppannāya  tadārammaṇapariyosānāya javanavīthiyā anantaraṃ bhavaṅgavisayaṃ ārammaṇaṃ katvā cuticittaṃ uppajjati.  tasmiṃ niruddhe tadeva āpāthagataṃ kammaṃ vā kammanimittaṃ vā ārabbha anupacchinnakilesabalavināmitaṃ  duggatipariyāpannaṃ paṭisandhicittaṃ uppajjati. ayaṃ atītārammaṇāya cutiyā anantarā  atītārammaṇā paṭisandhi.</p>
              <p>[03] aparassa maraṇasamaye vuttappakārakammavasena narakādīsu aggijālavaṇṇādikaṃ duggatinimittaṃ  manodvāre āpāthamāgacchati, tassa dvikkhattuṃ bhavaṅge uppajjitvā niruddhe taṃ ārammaṇaṃ  ārabbha ekaṃ āvajjanaṃ, maraṇassa āsannabhāvena mandībhūtavegattā pañca javanāni, dve tadārammaṇānīti  tīṇi vīthicittāni uppajjanti. tato bhavaṅgavisayaṃ ārammaṇaṃ katvā ekaṃ cuticittaṃ.  ettāvatā ekādasa cittakkhaṇā atītā honti. athassa avasesapañcacittakkhaṇāyuke tasmiññeva  ārammaṇe paṭisandhicittaṃ uppajjati. ayaṃ atītārammaṇāya cutiyā anantarā paccuppannārammaṇā  paṭisandhi.</p>
              <p>[03] aparassa ^a^M2.0182^ea^ maraṇasamaye pañcannaṃ dvārānaṃ aññatarasmiṃ rāgādihetubhūtaṃ hīnamārammaṇaṃ  āpāthamāgacchati. tassa yathākkamena uppanne voṭṭhabbanāvasāne maraṇassa āsannabhāvena mandībhūtavegattā  pañca javanāni, dve tadārammaṇāni ca uppajjanti. tato bhavaṅgavisayaṃ ārammaṇaṃ katvā ekaṃ  cuticittaṃ. ettāvatā ca dve bhavaṅgāni, āvajjanaṃ, dassanaṃ, sampaṭicchanaṃ, santīraṇaṃ,  voṭṭhabbanaṃ, pañca javanāni, dve tadārammaṇāni, ekaṃ cuticittanti pañcadasa cittakkhaṇā atītā  honti. athāvasesaekacittakkhaṇāyuke tasmiññeva ārammaṇe paṭisandhicittaṃ uppajjati.  ayampi atītārammaṇāya cutiyā anantarā paccuppannārammaṇā paṭisandhi. esa tāva atītārammaṇāya  sugaticutiyā anantarā atītapaccuppannārammaṇāya duggatipaṭisandhiyā pavattanākāro. </p>
              <p>[03] 624^b^.^eb^ duggatiyaṃ ṭhitassa pana upacitānavajjakammassa vuttanayeneva taṃ anavajjakammaṃ vā  kammanimittaṃ vā manodvāre āpāthamāgacchatīti kaṇhapakkhe sukkapakkhaṃ ṭhapetvā sabbaṃ  purimanayeneva veditabbaṃ. ayaṃ atītārammaṇāya duggaticutiyā anantarā atītapaccuppannārammaṇāya  sugatipaṭisandhiyā pavattanākāro. </p>
              <p>[03] 625^b^.^eb^ sugatiyaṃ ^a^V2.0180^ea^ ṭhitassa pana upacitānavajjakammassa ``tānissa tasmiṃ samaye olambantī''tiādivacanato  maraṇamañce nipannassa yathūpacitaṃ anavajjakammaṃ vā kammanimittaṃ vā manodvāre āpāthamāgacchati.  tañca kho upacitakāmāvacarānavajjakammasseva. upacitamahaggatakammassa pana kammanimittameva  āpāthamāgacchati. taṃ ārabbha uppannāya tadārammaṇapariyosānāya suddhāya vā javanavīthiyā  anantaraṃ bhavaṅgavisayaṃ ārammaṇaṃ katvā cuticittaṃ uppajjati. tasmiṃ niruddhe tameva  āpāthagataṃ kammaṃ vā kammanimittaṃ vā ārabbha anupacchinnakilesabalavināmitaṃ sugatipariyāpannaṃ  paṭisandhicittaṃ uppajjati. ayaṃ atītārammaṇāya cutiyā anantarā atītārammaṇā vā navattabbārammaṇā  vā paṭisandhi.</p>
              <p>[03] aparassa maraṇasamaye kāmāvacarānavajjakammavasena manussaloke mātukucchivaṇṇasaṅkhātaṃ vā  devaloke uyyānavimānakapparukkhādivaṇṇasaṅkhātaṃ vā sugatinimittaṃ manodvāre āpāthamāgacchati,  tassa duggatinimitte ^a^M2.0183^ea^ dassitānukkameneva cuticittānantaraṃ paṭisandhicittaṃ  uppajjati. ayaṃ atītārammaṇāya cutiyā anantarā paccuppannārammaṇā paṭisandhi.</p>
              <p>[03] aparassa maraṇasamaye ñātakā ``ayaṃ tāta tavatthāya buddhapūjā karīyati cittaṃ pasādehī''ti  vatvā pupphadāmapaṭākādivasena rūpārammaṇaṃ vā, dhammassavanatūriyapūjādivasena saddārammaṇaṃ  vā, dhūmavāsagandhādivasena gandhārammaṇaṃ vā, ``idaṃ tāta sāyassu tavatthāya dātabbadeyyadhamma''nti  vatvā madhuphāṇitādivasena rasārammaṇaṃ vā, ``idaṃ tāta phusassu tavatthāya dātabbadeyyadhamma''nti  vatvā cīnapaṭṭasomārapaṭṭādivasena phoṭṭhabbārammaṇaṃ vā pañcadvāre upasaṃharanti, tassa tasmiṃ  āpāthagate rūpādiārammaṇe yathākkamena uppannavoṭṭhabbanāvasāne maraṇassa āsannabhāvena  mandībhūtavegattā pañca javanāni, dve tadārammaṇāni ca uppajjanti. tato bhavaṅgavisayaṃ ārammaṇaṃ  katvā ekaṃ cuticittaṃ, tadavasāne tasmiññeva ekacittakkhaṇaṭṭhitike ārammaṇe paṭisandhicittaṃ  uppajjati. ayampi atītārammaṇāya cutiyā anantarā paccuppannārammaṇā paṭisandhi. </p>
              <p>[03] 626^b^.^eb^ aparassa pana pathavīkasiṇajjhānādivasena paṭiladdhamahaggatassa sugatiyaṃ ṭhitassa maraṇasamaye  kāmāvacarakusalakamma-kammanimitta-gatinimittānaṃ vā aññataraṃ, pathavīkasiṇādikaṃ  vā nimittaṃ, mahaggatacittaṃ vā manodvāre āpāthamāgacchati, cakkhusotānaṃ vā aññatarasmiṃ  kusaluppattihetubhūtaṃ ^a^V2.0181^ea^ paṇītamārammaṇaṃ āpāthamāgacchati, tassa yathākkamena uppannavoṭṭhabbanāvasāne  maraṇassa āsannabhāvena mandībhūtavegattā pañca javanāni uppajjanti. mahaggatagatikānaṃ  pana tadārammaṇaṃ natthi, tasmā javanānantaraṃyeva bhavaṅgavisayaṃ ārammaṇaṃ katvā ekaṃ cuticittaṃ  uppajjati. tassāvasāne kāmāvacaramahaggatasugatīnaṃ aññatarasugatipariyāpannaṃ yathūpaṭṭhitesu  ārammaṇesu aññatarārammaṇaṃ paṭisandhicittaṃ uppajjati. ayaṃ navattabbārammaṇāya sugaticutiyā  anantarā atītapaccuppannanavattabbārammaṇānaṃ aññatarārammaṇā paṭisandhi.</p>
              <p>[03] etenānusārena āruppacutiyāpi anantarā paṭisandhi veditabbā. ayaṃ atītanavattabbārammaṇāya  sugaticutiyā anantarā atītanavattabbapaccuppannārammaṇāya paṭisandhiyā pavattanākāro. </p>
              <p>[03] 627^b^.^eb^ duggatiyaṃ ^a^M2.0184^ea^ ṭhitassa pana pāpakammino vuttanayeneva taṃ kammaṃ  kammanimittaṃ gatinimittaṃ vā manodvāre. pañcadvāre vā pana akusaluppatti hetubhūtaṃ  ārammaṇaṃ āpāthamāgacchati, athassa yathākkamena cuticittāvasāne duggatipariyāpannaṃ tesu  ārammaṇesu aññatarārammaṇaṃ paṭisandhicittaṃ uppajjati. ayaṃ atītārammaṇāya duggaticutiyā  anantarā atītapaccuppannārammaṇāya paṭisandhiyā pavattanākāroti. ettāvatā ekūnavīsatividhassāpi  viññāṇassa paṭisandhivasena pavatti dīpitā hoti. </p>
              <p>[03] 628^b^.^eb^ tayidaṃ sabbampi evaṃ, </p>
              <p>[21] pavattamānaṃ sandhimhi, dvedhā kammena vattati. </p>
              <p>[22] missādīhi ca bhedehi, bhedassa duvidhādiko..</p>
              <p>[03] idañhi ekūnavīsatividhampi vipākaviññāṇaṃ paṭisandhimhi pavattamānā dvedhā kammena  vattati. yathāsakañhi ekassa janakakammaṃ nānākkhaṇikakammapaccayena ceva upanissayapaccayena  ca paccayo hoti. vuttañhetaṃ ``kusalākusalaṃ kammaṃ vipākassa upanissayapaccayena  paccayo''ti (paṭṭhā0 1.1.423). evaṃ vattamānassa panassa missādīhi bhedehi duvidhādikopi  bhedo veditabbo. </p>
              <p>[01] seyyathidaṃ ^a^V2.0182^ea^ -- idañhi paṭisandhivasena ekadhā pavattamānampi rūpena saha missāmissabhedato  duvidhaṃ. kāmarūpārūpabhavabhedato tividhaṃ. aṇḍajajalābuja-saṃsedaja-opapātikayonivasena  catubbidhaṃ. gativasena pañcavidhaṃ. viññāṇaṭṭhitivasena sattavidhaṃ. sattāvāsavasena aṭṭhavidhaṃ  hoti. </p>
              <p>[03] 629^b^.^eb^ tattha, </p>
              <p>[21] missaṃ dvidhā bhāvabhedā, sabhāvaṃ tattha ca dvidhā. </p>
              <p>[22] dve vā tayo vā dasakā, omato ādinā saha..</p>
              <p>[03] ^b^missaṃ dvidhā bhāvabhedā^eb^ti yaṃ hetaṃ ettha aññatra arūpabhavā rūpamissaṃ paṭisandhiviññāṇaṃ  uppajjati, taṃ rūpabhave itthindriyapurisindriyasaṅkhātena bhāvena vinā uppattito. kāmabhave  aññatra jātipaṇḍakapaṭisandhiyā bhāvena saha uppattito sa-bhāvaṃ, a-bhāvanti duvidhaṃ hoti.</p>
              <p>[03] ^b^sabhāvaṃ^eb^ ^a^M2.0185^ea^ ^b^tattha ca dvidhā^eb^ti tatthāpi ca yaṃ sa-bhāvaṃ, taṃ itthipurisabhāvānaṃ  aññatarena saha uppattito duvidhameva hoti.</p>
              <p>[03] ^b^dve vā tayo vā dasakā omato ādinā sahā^eb^ti yaṃ hetamettha ``missaṃ amissa''nti  duke ādibhūtaṃ rūpamissaṃ paṭisandhiviññāṇaṃ, tena saha vatthukāyadasakavasena dve vā,  vatthukāyabhāvadasakavasena tayo vā dasakā omato uppajjanti, natthi ito paraṃ rūpaparihānīti.  taṃ panetaṃ evaṃ omakaparimāṇaṃ uppajjamānaṃ aṇḍajajalābujanāmikāsu dvīsu yonīsu  jātiuṇṇāya ekena aṃsunā uddhaṭasappimaṇḍappamāṇaṃ kalalanti laddhasaṅkhaṃ hutvā uppajjati.  tattha yonīnaṃ gativasena sambhavabhedo veditabbo. </p>
              <p>[03] 630^b^.^eb^ etāsu hi, </p>
              <p>[21] niraye bhummavajjesu, devesu ca na yoniyo. </p>
              <p>[22] tisso purimikā honti, catassopi gatittaye..</p>
              <p>[03] tattha ^a^V2.0183^ea^ ^b^devesu cā^eb^ti casaddena yathā niraye ca bhummavajjesu ca devesu, evaṃ nijjhāmataṇhikapetesu  ca purimikā tisso yoniyo na santīti veditabbā. opapātikā eva hi te honti.  sese pana tiracchānapettivisayamanussasaṅkhāte gatittaye pubbe vajjitabhummadevesu ca catassopi  yoniyo honti. tattha, </p>
              <p>[21] tiṃsa nava ceva rūpīsu, sattati ukkaṃsatotha rūpāni. </p>
              <p>[22] saṃsedupapātayonisu, atha vā avakaṃsato tiṃsa..</p>
              <p>[03] rūpībrahmesu tāva opapātikayonikesu cakkhusotavatthudasakānaṃ jīvitanavakassa cāti  catunnaṃ kalāpānaṃ vasena tiṃsa ca nava ca paṭisandhiviññāṇena saha rūpāni uppajjanti.  rūpī brahme pana ṭhapetvā aññesu saṃsedajaopapātikayonikesu ukkaṃsato cakkhusotaghānajivhākāyavatthubhāvadasakānaṃ  vasena sattati, tāni ca niccaṃ devesu. tattha vaṇṇo gandho raso ojā catasso cāpi  dhātuyo cakkhupasādo jīvitanti ayaṃ dasarūpaparimāṇo rūpapuñjo cakkhudasako nāma. evaṃ  sesā veditabbā ^a^M2.0186^ea^. avakaṃsato pana jaccandhabadhirāghānakanapuṃsakassa jivhākāyavatthudasakānaṃ  vasena tiṃsa rūpāni uppajjanti. ukkaṃsāvakaṃsānaṃ pana antare anurūpato vikappo veditabbo. </p>
              <p>[03] 631^b^.^eb^ evaṃ viditvā puna, </p>
              <p>[21] khandhārammaṇagatihetu-vedanāpītivitakkavicārehi. </p>
              <p>[22] bhedābhedaviseso, cutisandhīnaṃ pariññeyyo..</p>
              <p>[03] yā hesā missāmissato duvidhā paṭisandhi, yā cassā atītānantarā cuti, tāsaṃ imehi  khandhādīhi bhedābhedaviseso ñātabboti attho.</p>
              <p>[03] kathaṃ? kadāci hi catukkhandhāya āruppacutiyā anantarā catukkhandhāva ārammaṇatopi abhinnā  paṭisandhi hoti. kadāci amahaggatabahiddhārammaṇāya mahaggatājjhattārammaṇā. ayaṃ tāva  arūpabhūmīsuyeva nayo. kadāci pana catukkhandhāya arūpacutiyā  anantarā pañcakkhandhā kāmāvacarapaṭisandhi ^a^V2.0184^ea^.  kadāci pañcakkhandhāya kāmāvacaracutiyā rūpāvacaracutiyā vā anantarā catukkhandhā arūpapaṭisandhi.  evaṃ atītārammaṇāya cutiyā paccuppannārammaṇā paṭisandhi. ekaccasugaticutiyā  ekaccaduggatipaṭisandhi. ahetukacutiyā sahetukapaṭisandhi. duhetukacutiyā tihetukapaṭisandhi.  upekkhāsahagatacutiyā somanassasahagatapaṭisandhi. appītikacutiyā sappītikapaṭisandhi.  avitakkacutiyā savitakkapaṭisandhi. avicāracutiyā savicārapaṭisandhi. avitakkāvicāracutiyā  savitakkasavicārapaṭisandhīti tassa tassa viparītato ca yathāyogaṃ yojetabbaṃ. </p>
              <p>[03] 632^b^.^eb^ </p>
              <p>[21] laddhapaccayamiti dhammamattametaṃ bhavantaramupeti. </p>
              <p>[22] nāssa tato saṅkanti, na tato hetuṃ vinā hoti..</p>
              <p>[03] iti hetaṃ laddhapaccayaṃ rūpārūpadhammamattaṃ uppajjamānaṃ bhavantaramupetīti vuccati, na satto,  na jīvo. tassa ca nāpi atītabhavato idha saṅkanti atthi. nāpi tato hetuṃ vinā idha  pātubhāvo. tayidaṃ pākaṭena manussacutipaṭisandhikkamena pakāsayissāma.</p>
              <p>[03] atītabhavasmiṃ ^a^M2.0187^ea^ hi sarasena upakkamena vā samāsannamaraṇassa asayhānaṃ sabbaṅgapaccaṅgasandhibandhanacchedakānaṃ  māraṇantikavedanāsatthānaṃ sannipātaṃ asahantassa ātape pakkhittaharitatālapaṇṇamiva kamena  upasussamāne sarīre niruddhesu cakkhādīsu indriyesu hadayavatthumatte patiṭṭhitesu kāyindriyamanindriyajīvitindriyesu  taṅkhaṇāvasesahadayavatthusannissitaṃ viññāṇaṃ garukasamāsevitāsannapubbakatānaṃ aññataraṃ  laddhāvasesapaccayasaṅkhārasaṅkhātaṃ kammaṃ, tadupaṭṭhāpitaṃ vā kammanimittagatinimittasaṅkhātaṃ visayaṃ  ārabbha pavattati. tadevaṃ pavattamānaṃ taṇhāvijjānaṃ appahīnattā avijjāpaṭicchāditādīnave  tasmiṃ visaye taṇhā nāmeti, sahajātasaṅkhārā khipanti. taṃ santativasena taṇhāya nāmiyamānaṃ  saṅkhārehi khippamānaṃ orimatīrarukkhavinibaddharajjumālambitvā mātikātikkamako viya  purimañca nissayaṃ jahati, aparañca kammasamuṭṭhāpitaṃ nissayaṃ assādayamānaṃ vā anassādayamānaṃ  vā ārammaṇādīhiyeva paccayehi pavattatīti.</p>
              <p>[03] ettha ca purimaṃ cavanato cuti. pacchimaṃ bhavantarādipaṭisandhānato  paṭisandhīti vuccati ^a^V2.0185^ea^.  tadetaṃ nāpi purimabhavā idhāgataṃ, nāpi tato kammasaṅkhāranativisayādihetuṃ vinā pātubhūtanti  veditabbaṃ. </p>
              <p>[03] 633^b^.^eb^ </p>
              <p>[21] siyuṃ nidassanānettha, paṭighosādikā atha. </p>
              <p>[22] santānabandhato natthi, ekatā nāpi nānatā..</p>
              <p>[03] ettha cetassa viññāṇassa purimabhavato idha anāgamane, atītabhavapariyāpannahetūti ca uppāde  paṭighosa-padīpa-muddā-paṭibimbappakārā dhammā nidassanāni siyuṃ. yathā hi paṭighosa-padīpa-muddā-chāyā  saddādihetukā honti aññatra agantvā evamevaṃ idaṃ cittaṃ.</p>
              <p>[03] ettha ca ^b^santānabandhato natthi ekatā nāpi nānatā^eb^. yadi hi santānabandhe sati ekantamekatā  bhaveyya, na khīrato dadhi sambhūtaṃ siyā. athāpi ekantanānatā bhaveyya, na khīrassādhīno  dadhi siyā. esa nayo sabbahetuhetusamuppannesu. evañca sati sabbalokavohāralopo  ^a^M2.0188^ea^ siyā, so ca aniṭṭho. tasmā ettha na ekantamekatā vā nānatā vā upagantabbāti. </p>
              <p>[03] 634^b^.^eb^ etthāha -- nanu evaṃ asaṅkantipātubhāve sati ye imasmiṃ manussattabhāve khandhā,  tesaṃ niruddhattā, phalapaccayassa ca kammassa tattha agamanato aññassa aññato ca taṃ phalaṃ siyā,  upabhuñjake ca asati kassa taṃ phalaṃ siyā, tasmā na sundaramidaṃ vidhānanti. tatridaṃ  vuccati -- </p>
              <p>[21] santāne yaṃ phalaṃ etaṃ, nāññassa na ca aññato. </p>
              <p>[22] bījānaṃ abhisaṅkhāro, etassatthassa sādhako..</p>
              <p>[03] ekasantānasmiṃ hi phalaṃ uppajjamānaṃ tattha ekantaekattanānattānaṃ paṭisiddhattā aññassāti  vā aññatoti vā na hoti. etassa ca panatthassa bījānaṃ abhisaṅkhāro sādhako. ambabījādīnaṃ  hi abhisaṅkhāresu katesu tassa bījassa santāne laddhapaccayo kālantare phalaviseso uppajjamāno  na aññabījānaṃ, nāpi aññābhisaṅkhārapaccayā uppajjati ^a^V2.0186^ea^, na ca tāni bījāni, te abhisaṅkhārā  vā phalaṭṭhānaṃ pāpuṇanti, evaṃ sampadamidaṃ veditabbaṃ. vijjāsipposadhādīhi cāpi  bālasarīre upayuttehi kālantare vuḍḍhasarīrādīsu phaladehi ayamattho veditabbo.</p>
              <p>[03] yampi vuttaṃ ``upabhuñjake ca asati kassa taṃ phalaṃ siyā''ti, tattha, </p>
              <p>[21] phalassuppattiyā eva, siddhā bhuñjakasammuti. </p>
              <p>[22] phaluppādena rukkhassa, yathā phalati sammuti.. </p>
              <p>[01] yathā hi rukkhasaṅkhātānaṃ dhammānaṃ ekadesabhūtassa rukkhaphalassa uppattiyā eva rukkho  phalatīti vā phalitoti vā vuccati, tathā devamanussasaṅkhātānaṃ khandhānaṃ ekadesabhūtassa  upabhogasaṅkhātassa sukhadukkhaphalassa uppādeneva devo, manusso vā upabhuñjatīti vā, sukhito,  dukkhitoti vā vuccati. tasmā na ettha aññena upabhuñjakena nāma koci attho atthīti. </p>
              <p>[03] 635^b^.^eb^ yopi ^a^M2.0189^ea^ vadeyya ``evaṃ santepi ete saṅkhārā vijjamānā vā phalassa  paccayā siyuṃ, avijjamānā vā, yadi ca vijjamānā pavattikkhaṇeyeva nesaṃ vipākena  bhavitabbaṃ, atha avijjamānā pavattito pubbe pacchā ca niccaṃ phalāvahā siyu''nti, so  evaṃ vattabbo -- </p>
              <p>[21] katattā paccayā ete, na ca niccaṃ phalāvahā. </p>
              <p>[22] pāṭibhogādikaṃ tattha, veditabbaṃ nidassanaṃ..</p>
              <p>[03] katattāyeva hi saṅkhārā attano phalassa paccayā honti, na vijjamānattā, avijjamānattā  vā. yathāha -- ``kāmāvacarassa kusalassa kammassa katattā upacitattā vipākaṃ cakkhuviññāṇaṃ  uppannaṃ hotī''tiādi (dha0 sa0 431). yathārahassa ca attano phalassa paccayā hutvā  na puna phalāvahā honti vipākattā. etassa catthassa vibhāvane idaṃ pāṭibhogādikaṃ  nidassanaṃ veditabbaṃ. yathā hi loke yo kassaci atthassa niyyātanatthaṃ pāṭibhogo hoti,  bhaṇḍaṃ vā kiṇāti, iṇaṃ vā gaṇhāti, tassa taṃ  kiriyākaraṇamattameva tadatthaniyyātanādimhi ^a^V2.0187^ea^  paccayo hoti, na kiriyāya vijjamānattaṃ, avijjamānattaṃ vā, na ca tadatthaniyyātanādito  parampi dhārakova hoti. kasmā? niyyātanādīnaṃ katattā. evaṃ katattāva saṅkhārāpi  attano phalassa paccayā honti, na ca yathārahaṃ phaladānato parampi phalāvahā hontīti.  ettāvatā missāmissavasena dvedhāpi vattamānassa paṭisandhiviññāṇassa saṅkhārapaccayā pavatti  dīpitā hoti. </p>
              <p>[03] 636^b^.^eb^ idāni sabbesveva tesu bāttiṃsavipākaviññāṇesu sammohavighātatthaṃ, </p>
              <p>[21] paṭisandhipavattīnaṃ, vasenete bhavādisu. </p>
              <p>[22] vijānitabbā saṅkhārā, yathā yesañca paccayā..</p>
              <p>[03] tattha tayo bhavā, catasso yoniyo, pañca gatiyo, satta viññāṇaṭṭhitiyo, nava sattāvāsāti  ete ^b^bhavādayo^eb^ nāma. etesu bhavādīsu paṭisandhiyaṃ pavatte ca ete yesaṃ vipākaviññāṇānaṃ  paccayā, yathā ca paccayā honti, tathā vijānitabbāti attho.</p>
              <p>[03] tattha ^a^M2.0190^ea^ puññābhisaṅkhāre tāva kāmāvacarāṭṭhacetanābhedo puññābhisaṅkhāro avisesena  kāmabhave sugatiyaṃ navannaṃ vipākaviññāṇānaṃ paṭisandhiyaṃ nānakkhaṇikakammapaccayena  ceva upanissayapaccayena cāti dvedhā paccayo. rūpāvacarapañcakusalacetanābhedo puññābhisaṅkhāro  rūpabhave paṭisandhiyaṃ eva pañcannaṃ. </p>
              <p>[01] vuttappabhedakāmāvacaro pana kāmabhave sugatiyaṃ upekkhāsahagatāhetumanoviññāṇadhātuvajjānaṃ  sattannaṃ parittavipākaviññāṇānaṃ vuttanayeneva dvedhā paccayo pavatte, no paṭisandhiyaṃ.  sveva rūpabhave pañcannaṃ vipākaviññāṇānaṃ tatheva paccayo pavatte, no paṭisandhiyaṃ.  kāmabhave pana duggatiyaṃ aṭṭhannampi parittavipākaviññāṇānaṃ tatheva paccayo pavatte, no  paṭisandhiyaṃ. tattha niraye mahāmoggallānattherassa narakacārikādīsu iṭṭhārammaṇasamāyoge  so paccayo hoti, tiracchānesu pana petamahiddhikesu ca iṭṭhārammaṇaṃ labbhatiyeva.</p>
              <p>[03] sveva kāmabhave sugatiyaṃ soḷasannampi kusalavipākaviññāṇānaṃ tatheva  paccayo pavatte ca ^a^V2.0188^ea^  paṭisandhiyañca. avisesena pana puññābhisaṅkhāro rūpabhave dasannaṃ vipākaviññāṇānaṃ tatheva  paccayo pavatte ca paṭisandhiyañca.</p>
              <p>[03] dvādasākusalacetanābhedo apuññābhisaṅkhāro kāmabhave duggatiyaṃ ekassa viññāṇassa tatheva  paccayo paṭisandhiyaṃ, no pavatte. channaṃ pavatte, no paṭisandhiyaṃ. sattannampi akusalavipākaviññāṇānaṃ  pavatte ca paṭisandhiyañca.</p>
              <p>[03] kāmabhave pana sugatiyaṃ tesaṃyeva sattannaṃ tatheva paccayo pavatte, no paṭisandhiyaṃ. rūpabhave  catunnaṃ vipākaviññāṇānaṃ tatheva paccayo pavatte, no paṭisandhiyaṃ. so ca kho kāmāvacare  aniṭṭharūpadassanasaddasavanavasena, brahmaloke pana aniṭṭharūpādayo nāma natthi. tathā kāmāvacaradevalokepi.</p>
              <p>[03] āneñjābhisaṅkhāro arūpabhave catunnaṃ vipākaviññāṇānaṃ tatheva paccayo pavatte ca paṭisandhiyañca.</p>
              <p>[03] evaṃ ^a^M2.0191^ea^ tāva bhavesu paṭisandhipavattīnaṃ vasena ete saṅkhārā yesaṃ paccayā,  yathā ca paccayā honti, tathā vijānitabbā. eteneva nayena yoniādīsupi veditabbā. </p>
              <p>[03] 637^b^.^eb^ tatridaṃ ādito paṭṭhāya mukhamattapakāsanaṃ -- imesu hi saṅkhāresu yasmā puññābhisaṅkhāro  tāva dvīsu bhavesu paṭisandhiṃ datvā sabbamattano vipākaṃ janeti. tathā aṇḍajādīsu  catūsu yonīsu, devamanussasaṅkhātāsu dvīsu gatīsu, nānattakāyanānattasaññīnānattakāyaekattasaññī-ekattakāyanānattasaññī-ekattakāyaekattasaññīsaṅkhātāsu  catūsu viññāṇaṭṭhitīsu. asaññasattāvāse panesa rūpamattamevābhisaṅkharotīti catūsuyeva  sattāvāsesu ca paṭisandhiṃ datvā sabbamattano vipākaṃ janeti. tasmā esa etesu dvīsu  bhavesu, catūsu yonīsu, dvīsu gatīsu, catūsu viññāṇaṭṭhitīsu, catūsu sattāvāsesu  ca ekavīsatiyā vipākaviññāṇānaṃ vuttanayeneva paccayo hoti yathāsambhavaṃ paṭisandhiyaṃ  pavatte ca.</p>
              <p>[03] apuññābhisaṅkhāro pana yasmā ekasmiṃyeva kāmabhave catūsu yonīsu, avasesāsu tīsu  gatīsu ^a^V2.0189^ea^, nānattakāyaekattasaññīsaṅkhātāya ekissā viññāṇaṭṭhitiyā, tādiseyeva ca  ekasmiṃ sattāvāse paṭisandhivasena vipaccati, tasmā esa ekasmiṃ bhave, catūsu yonīsu,  tīsu gatīsu, ekissā viññāṇaṭṭhitiyā, ekamhi ca sattāvāse sattannaṃ vipākaviññāṇānaṃ  vuttanayeneva paccayo paṭisandhiyaṃ pavatte ca.</p>
              <p>[03] āneñjābhisaṅkhāro pana yasmā ekasmiṃyeva arūpabhave, ekissā opapātikayoniyā, ekissā  devagatiyā, ākāsānañcāyatanādikāsu tīsu viññāṇaṭṭhitīsu, ākāsānañcāyatanādikesu  ca catūsu sattāvāsesu paṭisandhivasena vipaccati, tasmā esa ekasmiṃ bhave, ekissā  yoniyā, ekissā gatiyā, tīsu viññāṇaṭṭhitīsu, catūsu sattāvāsesu catunnaṃ viññāṇānaṃ  vuttanayeneva paccayo hoti paṭisandhiyaṃ pavatte cāti. evaṃ, </p>
              <p>[21] paṭisandhipavattīnaṃ ^a^M2.0192^ea^, vasenete bhavādisu. </p>
              <p>[22] vijānitabbā saṅkhārā, yathā yesañca paccayāti.. </p>
              <p>[06] ayaṃ ``saṅkhārapaccayā viññāṇa''nti padasmiṃ vitthārakathā. </p>
            </h4>
          </h3>
          <h3>
            <h3n> viññāṇapaccayānāmarūpapadavitthārakathā </h3n>
            <h4>
              <h4n> </h4n>
              <p>[03] 638^b^.^eb^ viññāṇapaccayā nāmarūpapade -- </p>
              <p>[21] vibhāgā nāmarūpānaṃ, bhavādīsu pavattito. </p>
              <p>[22] saṅgahā paccayanayā, viññātabbo vinicchayo..</p>
              <p>[03] ^b^vibhāgā nāmarūpāna^eb^nti ettha hi ^b^nāma^eb^nti ārammaṇābhimukhaṃ namanato vedanādayo tayo  khandhā, ^b^rūpa^eb^nti cattāri mahābhūtāni catunnañca mahābhūtānaṃ upādāyarūpaṃ. tesaṃ vibhāgo  khandhaniddese vuttoyevāti. evaṃ tāvettha vibhāgā nāmarūpānaṃ viññātabbo vinicchayo.</p>
              <p>[03] ^b^bhavādīsu pavattito^eb^ti ettha ca nāmaṃ ekaṃ sattāvāsaṃ  ṭhapetvā sabbabhavayonigativiññāṇaṭṭhitisesasattāvāsesu ^a^V2.0190^ea^  pavattati, rūpaṃ dvīsu bhavesu, catūsu yonīsu, pañcasu gatīsu, purimāsu catūsu  viññāṇaṭṭhitīsu, pañcasu sattāvāsesu pavattati.</p>
              <p>[03] evaṃ pavattamāne ca etasmiṃ nāmarūpe yasmā abhāvakagabbhaseyyakānaṃ aṇḍajānañca paṭisandhikkhaṇe  vatthukāyadasakavasena rūpato dvesantatisīsāni, tayo ca arūpino khandhā pātubhavanti, tasmā  tesaṃ vitthārena rūparūpato vīsati dhammā, tayo ca arūpino khandhāti ete tevīsati dhammā  viññāṇapaccayā nāmarūpanti veditabbā. aggahitaggahaṇena pana ekasantatisīsato nava rūpadhamme  apanetvā cuddasa. sabhāvakānaṃ bhāvadasakaṃ pakkhipitvā tettiṃsa, tesampi aggahitaggahaṇena  santatisīsadvayato aṭṭhārasa rūpadhamme apanetvā pannarasa.</p>
              <p>[03] yasmā ca opapātikasattesu brahmakāyikādīnaṃ paṭisandhikkhaṇe cakkhusotavatthudasakānaṃ,  jīvitindriyanavakassa ca vasena rūpato cattāri santatisīsāni, tayo ca arūpino khandhā  pātubhavanti, tasmā tesaṃ vitthārena rūparūpato ekūnacattālīsa dhammā, tayo ca arūpino  khandhāti ^a^M2.0193^ea^ ete bācattālīsa dhammā viññāṇapaccayā nāmarūpanti veditabbā.  aggahitaggahaṇena pana santatisīsattayato sattavīsati dhamme apanetvā pannarasa.</p>
              <p>[03] kāmabhave pana yasmā sesaopapātikānaṃ, saṃsedajānaṃ vā sabhāvakaparipuṇṇāyatanānaṃ paṭisandhikkhaṇe  rūpato satta santatisīsāni, tayo ca arūpino khandhā pātubhavanti, tasmā tesaṃ vitthārena  rūparūpato sattati dhammā, tayo ca arūpino khandhāti ete tesattati dhammā viññāṇapaccayā  nāmarūpanti veditabbā. aggahitaggahaṇena pana rūpasantatisīsachakkato catupaññāsa dhamme  apanetvā ekūnavīsati. esa ukkaṃso. avakaṃsena pana taṃtaṃrūpasantatisīsavikalānaṃ  tassa tassa vasena hāpetvā hāpetvā saṅkhepato vitthārato ca paṭisandhiyaṃ viññāṇapaccayā  nāmarūpasaṅkhā veditabbā.</p>
              <p>[03] arūpīnaṃ pana tayova arūpino khandhā. asaññīnaṃ rūpato jīvitindriyanavakamevāti. esa tāva  paṭisandhiyaṃ nayo.</p>
              <p>[03] pavatte pana sabbattha rūpappavattidese paṭisandhicittassa ṭhitikkhaṇe paṭisandhicittena saha  pavattaututo ^a^V2.0191^ea^ utusamuṭṭhānaṃ suddhaṭṭhakaṃ pātubhavati. paṭisandhicittaṃ pana rūpaṃ na samuṭṭhāpeti.  tañhi yathā papāte patitapuriso parassa paccayo hotuṃ na sakkoti, evaṃ vatthudubbalatāya  dubbalattā rūpaṃ samuṭṭhāpetuṃ na sakkoti. paṭisandhicittato pana uddhaṃ paṭhamabhavaṅgato  pabhuti cittasamuṭṭhānaṃ suddhaṭṭhakaṃ, saddapātubhāvakāle paṭisandhikkhaṇato uddhaṃ pavattaututo  ceva cittato ca saddanavakaṃ, ye pana kabaḷīkārāhārūpajīvino gabbhaseyyakasattā, tesaṃ, </p>
              <p>[21] ``yañcassa bhuñjati mātā, annaṃ pānañca bhojanaṃ. </p>
              <p>[22] tena so tattha yāpeti, mātukucchigato naro''ti.. -- </p>
              <p>[25] vacanato mātarā ajjhoharitāhārena anugate sarīre, opapātikānaṃ sabbapaṭhamaṃ attano  mukhagataṃ kheḷaṃ ajjhoharaṇakāle āhārasamuṭṭhānaṃ suddhaṭṭhakanti idaṃ āhārasamuṭṭhānassa  suddhaṭṭhakassa, utucittasamuṭṭhānānañca ukkaṃsato dvinnaṃ navakānaṃ vasena chabbīsatividhaṃ,  pubbe ekekacittakkhaṇe ^a^M2.0194^ea^ tikkhattuṃ uppajjamānaṃ vuttaṃ kammasamuṭṭhānañca  sattatividhanti channavutividhaṃ rūpaṃ, tayo ca arūpino khandhāti samāsato navanavuti  dhammā. yasmā vā saddo aniyato kadācideva pātubhāvato, tasmā duvidhampi taṃ apanetvā  ime sattanavuti dhammā yathāsambhavaṃ sabbasattānaṃ viññāṇapaccayā nāmarūpanti veditabbaṃ.  tesaṃ hi suttānampi pamattānampi khādantānampi pivantānampi divā ca rattiñca ete  viññāṇapaccayā pavattanti. tañca nesaṃ viññāṇapaccayabhāvaṃ parato vaṇṇayissāma.</p>
              <p>[03] yampanetamettha kammajarūpaṃ, taṃ bhavayonigatiṭhitisattāvāsesu sabbapaṭhamaṃ patiṭṭhahantampi tisamuṭṭhānikarūpena  anupatthaddhaṃ na sakkoti saṇṭhātuṃ, nāpi tisamuṭṭhānikaṃ tena anupatthaddhaṃ. atha kho  vātabbhāhatāpi catuddisā vavatthāpitā naḷakalāpiyo viya, ūmivegabbhāhatāpi mahāsamudde  katthaci laddhapatiṭṭhā bhinnavāhanikā viya ca aññamaññupatthaddhānevetāni apatamānāni saṇṭhahitvā  ekampi vassaṃ dvepi vassāni...pe0... vassasatampi yāva tesaṃ sattānaṃ āyukkhayo vā  puññakkhayo vā, tāva pavattantīti. evaṃ bhavādīsu pavattitopettha viññātabbo vinicchayo. </p>
              <p>[03] 639^b^.^eb^ ^b^saṅgahā^eb^ti ettha ca yaṃ āruppe pavattipaṭisandhīsu, pañcavokārabhave ca pavattiyaṃ  viññāṇapaccayā ^a^V2.0192^ea^ nāmameva, yañca asaññesu sabbattha, pañcavokārabhave ca pavattiyaṃ viññāṇapaccayā  rūpameva, yañca pañcavokārabhave sabbattha viññāṇapaccayā nāmarūpaṃ, taṃ sabbaṃ nāmañca rūpañca  nāmarūpañca nāmarūpanti evaṃ ekadesasarūpekasesanayena saṅgahetvā viññāṇapaccayā nāmarūpanti  veditabbaṃ.</p>
              <p>[03] asaññesu viññāṇābhāvā ayuttanti ce, nāyuttaṃ. idampi, </p>
              <p>[21] nāmarūpassa yaṃ hetu, viññāṇaṃ taṃ dvidhā mataṃ. </p>
              <p>[22] vipākamavipākañca, yuttameva yato idaṃ..</p>
              <p>[03] yañhi nāmarūpassa hetu viññāṇaṃ, taṃ vipākāvipākabhedato dvedhā mataṃ. idañca asaññasattesu  kammasamuṭṭhānattā pañcavokārabhave pavattābhisaṅkhāraviññāṇapaccayā rūpaṃ. tathā pañcavokāre  pavattiyaṃ kusalādicittakkhaṇe kammasamuṭṭhānanti yuttameva idaṃ. evaṃ saṅgahatopettha  viññātabbo vinicchayo. </p>
              <p>[03] 640^b^.^eb^ ^b^paccayanayā^eb^ti ^a^M2.0195^ea^ ettha hi, </p>
              <p>[21] nāmassa pākaviññāṇaṃ, navadhā hoti paccayo. </p>
              <p>[22] vatthurūpassa navadhā, sesarūpassa aṭṭhadhā.. </p>
              <p>[21] abhisaṅkhāraviññāṇaṃ, hoti rūpassa ekadhā. </p>
              <p>[22] tadaññaṃ pana viññāṇaṃ, tassa tassa yathārahaṃ..</p>
              <p>[03] yañhetaṃ paṭisandhiyaṃ pavattiyaṃ vā vipākasaṅkhātaṃ nāmaṃ, tassa rūpamissassa vā amissassa  vā paṭisandhikaṃ vā aññaṃ vā vipākaviññāṇaṃ sahajātāññamaññanissayasampayuttavipākāhārindriyātthiavigatapaccayehi  navadhā paccayo hoti.</p>
              <p>[03] vatthurūpassa  paṭisandhiyaṃ sahajātāññamaññanissayavipākāhārindriyavippayuttātthiavigatapaccayehi  ^a^V2.0193^ea^  navadhā paccayo hoti. ṭhapetvā pana vatthurūpaṃ sesarūpassa imesu navasu aññamaññapaccayaṃ  apanetvā sesehi aṭṭhahi paccayehi paccayo hoti. </p>
              <p>[01] abhisaṅkhāraviññāṇaṃ pana asaññasattarūpassa vā pañcavokārabhave vā kammajassa rūpassa suttantikapariyāyato  upanissayavasena ekadhāva paccayo hoti. avasesaṃ paṭhamabhavaṅgato pabhuti sabbampi viññāṇaṃ  tassa tassa nāmarūpassa yathārahaṃ paccayo hotīti veditabbaṃ. vitthārato pana tassa paccayanaye  dassiyamāne sabbāpi paṭṭhānakathā vitthāretabbā hotīti na naṃ ārabhāma.</p>
              <p>[03] tattha siyā -- kathaṃ panetaṃ jānitabbaṃ ``paṭisandhināmarūpaṃ viññāṇapaccayā hotī''ti?  suttato yuttito ca. sutte hi ``cittānuparivattino dhammā''tiādinā (dha0 sa0  dukamātikā 62) nayena bahudhā vedanādīnaṃ viññāṇapaccayatā siddhā. yuttito pana, </p>
              <p>[21] cittajena hi rūpena, idha diṭṭhena sijjhati. </p>
              <p>[22] adiṭṭhassāpi rūpassa, viññāṇaṃ paccayo iti.. </p>
              <p>[01] citte hi pasanne appasanne vā tadanurūpāni rūpāni uppajjamānāni diṭṭhāni. diṭṭhena ca  adiṭṭhassa anumānaṃ hotīti iminā idha diṭṭhena cittajarūpena adiṭṭhassāpi paṭisandhirūpassa  viññāṇaṃ paccayo hotīti jānitabbametaṃ. kammasamuṭṭhānassāpi ^a^M2.0196^ea^ hi  tassa cittasamuṭṭhānasseva viññāṇapaccayatā paṭṭhāne āgatāti. evaṃ paccayanayatopettha viññātabbo  vinicchayoti. </p>
              <p>[06] ayaṃ ``viññāṇapaccayā nāmarūpa''nti padasmiṃ vitthārakathā. </p>
            </h4>
          </h3>
          <h3>
            <h3n> nāmarūpapaccayāsaḷāyatanapadavitthārakathā </h3n>
            <h4>
              <h4n> </h4n>
              <p>[03] 641^b^.^eb^ nāmarūpapaccayā saḷāyatanapade -- </p>
              <p>[21] nāmaṃ khandhattayaṃ rūpaṃ, bhūtavatthādikaṃ mataṃ. </p>
              <p>[22] katekasesaṃ taṃ tassa, tādisasseva paccayo..</p>
              <p>[03] yañhetaṃ ^a^V2.0194^ea^ saḷāyatanasseva paccayabhūtaṃ nāmarūpaṃ, tattha nāmanti vedanādikkhandhattayaṃ, rūpaṃ  pana sasantatipariyāpannaṃ niyamato cattāri bhūtāni cha vatthūni jīvitindriyanti evaṃ  bhūtavatthādikaṃ matanti veditabbaṃ. taṃ pana nāmañca rūpañca nāmarūpañca nāmarūpanti evaṃ  katekasesaṃ chaṭṭhāyatanañca saḷāyatanañca saḷāyatananti evaṃ katekasesasseva saḷāyatanassa  paccayoti veditabbaṃ. kasmā? yasmā āruppe nāmameva paccayo, tañca chaṭṭhāyatanasseva  na aññassa. ``nāmapaccayā chaṭṭhāyatana''nti (vibha0 322) hi vibhaṅge vuttaṃ.</p>
              <p>[03] tattha siyā -- kathaṃ panetaṃ jānitabbaṃ ``nāmarūpaṃ saḷāyatanassa paccayo''ti? nāmarūpabhāve  bhāvato. tassa tassa hi nāmassa rūpassa ca bhāve taṃ taṃ āyatanaṃ hoti, na aññathā.  sā panassa tabbhāvabhāvitā paccayanayasmiṃ yeva āvibhavissati. tasmā, </p>
              <p>[21] paṭisandhiyā pavatte vā, hoti yaṃ yassa paccayo. </p>
              <p>[22] yathā ca paccayo hoti, tathā neyyaṃ vibhāvinā..</p>
              <p>[03] tatrāyamatthadīpanā -- </p>
              <p>[21] nāmameva hi āruppe, paṭisandhipavattisu. </p>
              <p>[22] paccayo sattadhā chadhā, hoti taṃ avakaṃsato..</p>
              <p>[03] kathaṃ? ^b^paṭisandhiyaṃ^eb^ tāva avakaṃsato sahajātāññamaññanissayasampayuttavipākātthiavigatapaccayehi  sattadhā nāmaṃ chaṭṭhāyatanassa paccayo hoti. kiñci panettha hetupaccayena, kiñci āhārapaccayenāti  evaṃ ^a^M2.0197^ea^ aññathāpi paccayo hoti, tassa vasena ukkaṃsāvakaṃso veditabbo.</p>
              <p>[03] ^b^pavattepi^eb^ vipākaṃ vuttanayeneva paccayo hoti, itaraṃ pana avakaṃsato vuttappakāresu  paccayesu vipākapaccayavajjehi chahi paccayehi paccayo hoti. kiñci panettha hetupaccayena,  kiñci āhārapaccayenāti evaṃ aññathāpi paccayo hoti, tassa vasena ukkaṃsāvakaṃso  veditabbo. </p>
              <p>[21] aññasmimpi ^a^V2.0195^ea^ bhave nāmaṃ, tatheva paṭisandhiyaṃ. </p>
              <p>[22] chaṭṭhassa itaresaṃ taṃ, chahākārehi paccayo..</p>
              <p>[03] āruppato hi aññasmimpi pañcavokārabhave taṃ vipākanāmaṃ hadayavatthuno sahāyaṃ hutvā  chaṭṭhassa manāyatanassa yathā āruppe vuttaṃ, tatheva avakaṃsato sattadhā paccayo hoti. itaresaṃ  pana taṃ pañcannaṃ cakkhāyatanādīnaṃ catumahābhūtasahāyaṃ hutvā sahajātanissayavipākavippayuttātthiavigatavasena  chahākārehi paccayo hoti. kiñci panettha hetupaccayena, kiñci āhārapaccayenāti  evaṃ aññathāpi paccayo hoti, tassa vasena ukkaṃsāvakaṃso veditabbo. </p>
              <p>[21] pavattepi tathā hoti, pākaṃ pākassa paccayo. </p>
              <p>[22] apākaṃ avipākassa, chadhā chaṭṭhassa paccayo..</p>
              <p>[03] pavattepi hi pañcavokārabhave yathā paṭisandhiyaṃ, tatheva vipākanāmaṃ vipākassa chaṭṭhāyatanassa  avakaṃsato sattadhā paccayo hoti. avipākaṃ pana avipākassa chaṭṭhassa avakaṃsatova tato  vipākapaccayaṃ apanetvā chadhā paccayo hoti. vuttanayeneva panettha ukkaṃsāvakaṃso veditabbo. </p>
              <p>[21] tattheva sesapañcannaṃ, vipākaṃ paccayo bhave. </p>
              <p>[22] catudhā avipākampi, evameva pakāsitaṃ..</p>
              <p>[03] tattheva hi pavatte sesānaṃ cakkhāyatanādīnaṃ pañcannaṃ cakkhupasādādivatthukaṃ itarampi vipākanāmaṃ  pacchājātavippayuttātthiavigatapaccayehi catudhā paccayo hoti. yathā ca vipākaṃ, avipākampi  evameva pakāsitaṃ. tasmā kusalādibhedampi tesaṃ catudhā paccayo hotīti veditabbaṃ.  evaṃ ^a^M2.0198^ea^ tāva nāmameva paṭisandhiyaṃ pavatte vā yassa yassa āyatanassa paccayo hoti,  yathā ca paccayo hoti, tathā veditabbaṃ. </p>
              <p>[21] rūpaṃ panettha āruppe, bhave bhavati paccayo. </p>
              <p>[22] na ekāyatanassāpi, pañcakkhandhabhave pana.. </p>
              <p>[21] rūpato ^a^V2.0196^ea^ sandhiyaṃ vatthu, chadhā chaṭṭhassa paccayo. </p>
              <p>[22] bhūtāni catudhā honti, pañcannaṃ avisesato.. </p>
              <p>[01] rūpato hi paṭisandhiyaṃ vatthurūpaṃ chaṭṭhassa manāyatanassa sahajātāññamaññanissayavippayuttātthiavigatapaccayehi  chadhā paccayo hoti. cattāri pana bhūtāni avisesato paṭisandhiyaṃ pavatte ca yaṃ yaṃ āyatanaṃ  uppajjati, tassa tassa vasena pañcannampi cakkhāyatanādīnaṃ sahajātanissayātthiavigatapaccayehi  catudhā paccayā honti.   </p>
              <p>[21] tidhā jīvitametesaṃ, āhāro ca pavattiyaṃ. </p>
              <p>[22] tāneva chadhā chaṭṭhassa, vatthu tasseva pañcadhā..</p>
              <p>[03] etesaṃ pana cakkhādīnaṃ pañcannaṃ paṭisandhiyaṃ pavatte ca atthi avigataindriyavasena rūpajīvitaṃ  tidhā paccayo hoti. āhāro ca atthiavigatāhāravasena tividhā paccayo hoti, so ca  kho ye sattā āhārūpajīvino, tesaṃ āhārānugate kāye pavattiyaṃyeva, no paṭisandhiyaṃ.  tāni pana pañca cakkhāyatanādīni chaṭṭhassa cakkhu sotaghānajivhākāyaviññāṇasaṅkhātassa manāyatanassa  nissayapurejātaindriyavippayuttātthiavigatavasena chahākārehi paccayā honti pavatte,  no paṭisandhiyaṃ. ṭhapetvā pana pañcaviññāṇāni tasseva avasesamanāyatanassa vatthurūpaṃ nissayapurejātavippayuttātthiavigatavasena  pañcadhā paccayo hoti pavatteyeva, no paṭisandhiyaṃ. evaṃ rūpameva paṭisandhiyaṃ pavatte  vā yassa yassa āyatanassa paccayo hoti, yathā ca paccayo hoti, tathā veditabbaṃ. </p>
              <p>[21] nāmarūpaṃ panubhayaṃ, hoti yaṃ yassa paccayo. </p>
              <p>[22] yathā ca tampi sabbattha, viññātabbaṃ vibhāvinā.. </p>
              <p>[01] seyyathidaṃ ^a^M2.0199^ea^. paṭisandhiyaṃ tāva pañcavokārabhave khandhattayavatthurūpasaṅkhātaṃ  nāmarūpaṃ chaṭṭhāyatanassa sahajātāññamaññanissayavipākasampayuttavippayuttātthiavigatapaccayādīhi  paccayo hotīti. idamettha mukhamattaṃ. vuttanayānusārena pana sakkā sabbaṃ yojetunti  na ettha vitthāro dassitoti.</p>
              <p>[03] ayaṃ ``nāmarūpapaccayā saḷāyatana''nti padasmiṃ vitthārakathā. </p>
            </h4>
          </h3>
          <h3>
            <h3n> saḷāyatanapaccayāphassapadavitthārakathā </h3n>
            <h4>
              <h4n> </h4n>
              <p>[03] 642^b^.^eb^ saḷāyatanapaccayā ^a^V2.0197^ea^ phassapade -- </p>
              <p>[21] saḷeva phassā saṅkhepā, cakkhusamphassāadayo. </p>
              <p>[22] viññāṇamiva bāttiṃsa, vitthārena bhavanti te..</p>
              <p>[03] saṅkhepena hi saḷāyatanapaccayā phassoti cakkhusamphasso, sotasamphasso, ghānasamphasso,  jivhāsamphasso, kāyasamphasso, manosamphassoti ime cakkhusamphassādayo cha eva phassā  bhavanti. vitthārena pana cakkhusamphassādayo pañca kusalavipākā, pañca akusalavipākāti  dasa, sesā bāvīsati-lokiyavipākaviññāṇasampayuttā ca bāvīsatīti evaṃ sabbepi saṅkhārapaccayā  vuttaviññāṇamiva bāttiṃsa honti.</p>
              <p>[03] yaṃ panetassa bāttiṃsavidhassāpi phassassa paccayo saḷāyatanaṃ, tattha, </p>
              <p>[21] chaṭṭhena saha ajjhattaṃ, cakkhādiṃ bāhirehipi. </p>
              <p>[22] saḷāyatanamicchanti, chahi saddhiṃ vicakkhaṇā..</p>
              <p>[03] tattha ye tāva ``upādiṇṇakapavattikathā aya''nti sakasantatipariyāpannameva paccayaṃ paccayuppannañca  dīpenti, te ``chaṭṭhāyatanapaccayā phasso''ti (vibha0 322) pāḷianusārato āruppe  chaṭṭhāyatanañca, aññattha sabbasaṅgahato saḷāyatanañca phassassa paccayoti ekadesasarūpekasesaṃ  katvā chaṭṭhena saha ajjhattaṃ cakkhādiṃ saḷāyatananti icchanti. tañhi chaṭṭhāyatanañca saḷāyatanañca  saḷāyatanantveva saṅkhaṃ gacchati. </p>
              <p>[01] ye pana paccayuppannameva ekasantatipariyāpannaṃ dīpenti, paccayaṃ pana bhinnasantānampi,  te yaṃ yaṃ āyatanaṃ phassassa paccayo hoti, taṃ sabbampi ^a^M2.0200^ea^ dīpentā bāhirampi  pariggahetvā tadeva chaṭṭhena saha ajjhattaṃ bāhirehipi rūpāyatanādīhi saddhiṃ saḷāyatananti  icchanti. tampi hi chaṭṭhāyatanañca saḷāyatanañca saḷāyatananti etesaṃ ekasese kate saḷāyatanantveva  saṅkhaṃ gacchati. </p>
              <p>[01] etthāha ^a^V2.0198^ea^ -- na sabbāyatanehi eko phasso sambhoti, nāpi ekamhā āyatanā sabbe phassā,  ayañca saḷāyatanapaccayā phassoti ekova vutto, so kasmāti. tatridaṃ vissajjanaṃ --  saccametaṃ, sabbehi eko, ekamhā vā sabbe na sambhonti, sambhoti pana anekehi  eko. yathā cakkhusamphasso cakkhāyatanā rūpāyatanā cakkhuviññāṇasaṅkhātā manāyatanā avasesasampayuttadhammāyatanā  cāti evaṃ sabbattha yathānurūpaṃ yojetabbaṃ. tasmā eva hi, </p>
              <p>[21] ekopanekāyatanappabhavo iti dīpito. </p>
              <p>[22] phassoyaṃ ekavacananiddesenīdha tādinā..</p>
              <p>[03] ^b^ekavacananiddesenā^eb^ti saḷāyatanapaccayā phassoti iminā ekavacananiddesena anekehi  āyatanehi eko phasso hotīti tādinā dīpitoti attho. āyatanesu pana, </p>
              <p>[21] chadhā pañca tato ekaṃ, navadhā bāhirāni cha. </p>
              <p>[22] yathāsambhavametassa, paccayatte vibhāvaye..</p>
              <p>[03] tatrāyaṃ vibhāvanā -- cakkhāyatanādīni tāva pañca cakkhusamphassādibhedato pañcavidhassa phassassa  nissayapurejātindriyavippayuttātthiavigatavasena chadhā paccayā honti. tato paraṃ ekaṃ  vipākamanāyatanaṃ anekabhedassa vipākamanosamphassassa sahajātāññamaññanissayavipākāhāraindriyasampayuttātthiavigatavasena  navadhā paccayo hoti. bāhiresu pana rūpāyatanaṃ cakkhusamphassassa ārammaṇapurejātātthiavigatavasena  catudhā paccayo hoti. tathā saddāyatanādīni sotasamphassādīnaṃ. manosamphassassa pana  tāni ca dhammāyatanañca tathā ca ^a^M2.0201^ea^ ārammaṇapaccayamatteneva cāti evaṃ bāhirāni  cha yathāsambhavametassa paccayatte vibhāvayeti. </p>
              <p>[06] ayaṃ ``saḷāyatanapaccayā phasso''ti padasmiṃ vitthārakathā. </p>
            </h4>
          </h3>
          <h3>
            <h3n> phassapaccayāvedanāpadavitthārakathā </h3n>
            <h4>
              <h4n> </h4n>
              <p>[03] 643^b^.^eb^ phassapaccayā vedanāpade -- </p>
              <p>[21] dvārato ^a^V2.0199^ea^ vedanā vuttā, cakkhusamphassajādikā. </p>
              <p>[22] saḷeva tā pabhedena, ekūnanavutī matā..</p>
              <p>[03] etassapi padassa vibhaṅge ``cakkhusamphassajā vedanā. sota... ghāna... jivhā... kāya...  manosamphassajā vedanā''ti (vibha0 231) evaṃ dvārato saḷeva vedanā vuttā, tā  pana pabhedena ekūnanavutiyā cittehi sampayuttattā ekūnanavuti matā. </p>
              <p>[21] vedanāsu panetāsu, idha bāttiṃsa vedanā. </p>
              <p>[22] vipākacittayuttāva, adhippetāti bhāsitā.. </p>
              <p>[21] aṭṭhadhā tattha pañcannaṃ, pañcadvāramhi paccayo. </p>
              <p>[22] sesānaṃ ekadhā phasso, manodvārepi so tathā.. </p>
              <p>[01] tattha hi pañcadvāre cakkhupasādādivatthukānaṃ pañcannaṃ vedanānaṃ cakkhusamphassādiko  phasso sahajātāññamaññanissayavipākāahārasampayuttātthiavigatavasena aṭṭhadhā paccayo hoti.  sesānaṃ pana ekekasmiṃ dvāre sampaṭicchanasantīraṇatadārammaṇavasena pavattānaṃ kāmāvacaravipākavedanānaṃ  so cakkhusamphassādiko phasso upanissayavasena ekadhāva paccayo hoti.</p>
              <p>[03] ^b^manodvārepi so tathā^eb^ti manodvārepi hi tadārammaṇavasena pavattānaṃ kāmāvacaravipākavedanānaṃ  so sahajātamanosamphassasaṅkhāto phasso tatheva aṭṭhadhā paccayo hoti, paṭisandhibhavaṅgacutivasena  pavattānaṃ tebhūmakavipākavedanānampi. yā pana tā manodvāre tadārammaṇavasena ^a^M2.0202^ea^  pavattā kāmāvacaravedanā, tāsaṃ manodvārāvajjanasampayutto manosamphasso upanissayavasena  ekadhāva paccayo hotīti. </p>
              <p>[06] ayaṃ ``phassapaccayā vedanā''ti padasmiṃ vitthārakathā. </p>
            </h4>
          </h3>
          <h3>
            <h3n> vedanāpaccayātaṇhāpadavitthārakathā </h3n>
            <h4>
              <h4n> </h4n>
              <p>[03] 644^b^.^eb^ vedanāpaccayā ^a^V2.0200^ea^ taṇhāpade -- </p>
              <p>[21] rūpataṇhādibhedena, cha taṇhā idha dīpitā. </p>
              <p>[22] ekekā tividhā tattha, pavattākārato matā..</p>
              <p>[03] imasmiṃ hi pade seṭṭhiputto brāhmaṇaputtoti pitito nāmavasena putto viya ``rūpataṇhā.  sadda... gandha... rasa... phoṭṭhabba... dhammataṇhā''ti (vibha0 232) ārammaṇato nāmavasena  vibhaṅge cha taṇhā dīpitā.</p>
              <p>[03] tāsu pana taṇhāsu ekekā taṇhā pavattiākārato kāmataṇhā, bhavataṇhā, vibhavataṇhāti  evaṃ tividhā matā. rūpataṇhāyeva hi yadā cakkhussa āpāthamāgataṃ rūpārammaṇaṃ kāmassādavasena  assādayamānā pavattati, tadā ^b^kāmataṇhā^eb^ nāma hoti. yadā tadevārammaṇaṃ ``dhuvaṃ  sassata''nti pavattāya sassatadiṭṭhiyā saddhiṃ pavattati, tadā ^b^bhavataṇhā^eb^ nāma hoti.  sassatadiṭṭhisahagato hi rāgo bhavataṇhāti vuccati. yadā pana tadevārammaṇaṃ ``ucchijjati  vinassatī''ti pavattāya ucchedadiṭṭhiyā saddhiṃ pavattati, tadā ^b^vibhavataṇhā^eb^ nāma hoti.  ucchedadiṭṭhisahagato hi rāgo vibhavataṇhāti vuccati. esa nayo saddataṇhādīsupīti.  etā aṭṭhārasa taṇhā honti.</p>
              <p>[03] tā ajjhattarūpādīsu aṭṭhārasa, bahiddhā aṭṭhārasāti chattiṃsa. iti atītā chattiṃsa, anāgatā  chattiṃsa, paccuppannā chattiṃsāti aṭṭhasataṃ taṇhā honti. tā puna saṅkheppamāṇā rūpādiārammaṇavasena  cha, kāmataṇhādivasena vā tissova taṇhā hontīti veditabbā.</p>
              <p>[03] yasmā panime sattā puttaṃ assādetvā putte mamattena dhātiyā viya rūpādiārammaṇavasena  uppajjamānaṃ vedanaṃ assādetvā vedanāya mamattena ^a^M2.0203^ea^ rūpādiārammaṇadāyakānaṃ  cittakāra-gandhabba-gandhika-sūda-tantavāyarasāyanavidhāyakavejjādīnaṃ mahāsakkāraṃ karonti.  tasmā sabbāpesā vedanāpaccayā taṇhā hotīti veditabbā. </p>
              <p>[21] yasmā ^a^V2.0201^ea^ cettha adhippetā, vipākasukhavedanā. </p>
              <p>[22] ekāva ekadhāvesā, tasmā taṇhāya paccayo..</p>
              <p>[03] ^b^ekadhā^eb^ti upanissayapaccayeneva paccayo hoti. yasmā vā, </p>
              <p>[21] dukkhī sukhaṃ patthayati, sukhī bhiyyopi icchati. </p>
              <p>[22] upekkhā pana santattā, sukhamicceva bhāsitā.. </p>
              <p>[21] taṇhāya paccayā tasmā, honti tissopi vedanā. </p>
              <p>[22] vedanāpaccayā taṇhā, iti vuttā mahesinā.. </p>
              <p>[21] vedanāpaccayā cāpi, yasmā nānusayaṃ vinā. </p>
              <p>[22] hoti tasmā na sā hoti, brāhmaṇassa vusīmatoti.. </p>
              <p>[06] ayaṃ ``vedanāpaccayā taṇhā''ti padasmiṃ vitthārakathā. </p>
            </h4>
          </h3>
          <h3>
            <h3n> taṇhāpaccayāupādānapadavitthārakathā </h3n>
            <h4>
              <h4n> </h4n>
              <p>[03] 645^b^.^eb^ taṇhāpaccayā upādānapade -- </p>
              <p>[21] upādānāni cattāri, tāni atthavibhāgato. </p>
              <p>[22] dhammasaṅkhepavitthārā, kamato ca vibhāvaye..</p>
              <p>[03] tatrāyaṃ vibhāvanā -- kāmupādānaṃ, diṭṭhupādānaṃ, sīlabbatupādānaṃ, attavādupādānanti  imāni tāvettha cattāri upādānāni. tesaṃ ayaṃ ^b^atthavibhāgo^eb^ -- vatthusaṅkhātaṃ kāmaṃ  upādiyatīti ^b^kāmupādānaṃ,^eb^ kāmo ca so upādānañcātipi kāmupādānaṃ. ^b^upādāna^eb^nti  daḷhaggahaṇaṃ. daḷhattho hettha upasaddo upāyāsaupakaṭṭhādīsu viya. tathā diṭṭhi ca sā upādānañcāti  ^b^diṭṭhupādānaṃ^eb^. diṭṭhiṃ upādiyatīti vā diṭṭhupādānaṃ. ``sassato attā ca loko  cā''tiādīsu ^a^V2.0202^ea^ (dī0 ni0 1.31) hi purimadiṭṭhiṃ uttaradiṭṭhi upādiyati. tathā sīlabbataṃ  upādiyatīti ^b^sīlabbatupādānaṃ^eb^. sīlabbatañca taṃ upādānañcātipi sīlabbatupādānaṃ.  gosīlagovatādīni hi ``evaṃ suddhī''ti abhinivesato sayameva upādānāni. tathā  vadanti etenāti vādo. upādiyanti ^a^M2.0204^ea^ etenāti upādānaṃ. kiṃ vadanti,  upādiyanti vā? attānaṃ. attano vādupādānaṃ ^b^attavādupādānaṃ^eb^. attavādamattameva  vā attāti upādiyanti etenāti attavādupādānaṃ. ayaṃ tāva tesaṃ atthavibhāgo. </p>
              <p>[01] ^b^dhammasaṅkhepavitthāre^eb^ pana kāmupādānaṃ tāva ``tattha katamaṃ kāmupādānaṃ? yo kāmesu  kāmacchando kāmarāgo kāmanandī kāmataṇhā kāmasneho kāmapariḷāho kāmamucchā  kāmajjhosānaṃ, idaṃ vuccati kāmupādāna''nti (dha0 sa0 1220; vibha0 938) āgatattā  saṅkhepato taṇhādaḷhattaṃ vuccati. ^b^taṇhādaḷhattaṃ^eb^ nāma purimataṇhāupanissayapaccayena daḷhasambhūtā  uttarataṇhāva. keci panāhu ``appattavisayapatthanā taṇhā andhakāre corassa hatthappasāraṇaṃ  viya, sampattavisayaggahaṇaṃ upādānaṃ tasseva bhaṇḍaggahaṇaṃ viya. appicchatāsantuṭṭhitāpaṭipakkhā  ca te dhammā. tathā pariyesanārakkhadukkhamūlā''ti. sesupādānattayaṃ pana saṅkhepato diṭṭhimattameva.</p>
              <p>[03] vitthārato pana pubbe rūpādīsu vuttāṭṭhasatappabhedāyapi taṇhāya daḷhabhāvo kāmupādānaṃ.  dasavatthukā micchādiṭṭhi diṭṭhupādānaṃ. yathāha -- ``tattha katamaṃ diṭṭhupādānaṃ? natthi  dinnaṃ, natthi yiṭṭhaṃ...pe0... sacchikatvā pavedentīti yā evarūpā diṭṭhi...pe0...  vipariyesaggāho. idaṃ vuccati diṭṭhupādāna''nti (dha0 sa0 1221; vibha0 938). sīlabbatehi  suddhīti parāmasanaṃ pana sīlabbatupādānaṃ. yathāha -- ``tattha katamaṃ sīlabbatupādānaṃ?  sīlena suddhi, vatena suddhi, sīlabbatena suddhīti yā evarūpā diṭṭhi...pe0... vipariyesaggāho.  idaṃ vuccati sīlabbatupādāna''nti (dha0 sa0 1222; vibha0 938). vīsativatthukā sakkāyadiṭṭhi  attavādupādānaṃ. yathāha -- ``tattha katamaṃ attavādupādānaṃ? idha assutavā puthujjano...pe0...  sappurisadhamme avinīto rūpaṃ attato samanupassati...pe0... vipariyesaggāho, idaṃ  vuccati attavādupādāna''nti (dha0 sa0 1223; vibha0 938). ayamettha dhammasaṅkhepavitthāro.</p>
              <p>[03] ^b^kamato^eb^ti ettha pana tividho kamo uppattikkamo pahānakkamo desanākkamo ca. tattha  anamatagge ^a^V2.0203^ea^ saṃsāre imassa paṭhamaṃ uppattīti abhāvato kilesānaṃ nippariyāyena uppattikkamo  na vuccati. pariyāyena pana yebhuyyena ekasmiṃ bhave attaggāhapubbaṅgamo sassatucchedābhiniveso,  tato ``sassato ayaṃ attā''ti gaṇhato attavisuddhatthaṃ sīlabbatupādānaṃ, ``ucchijjatī''ti  gaṇhato paralokanirapekkhassa kāmupādānanti ^a^M2.0205^ea^ evaṃ paṭhamaṃ attavādupādānaṃ,  tato diṭṭhisīlabbatakāmupādānānīti ayametesaṃ ekasmiṃ bhave uppattikkamo.</p>
              <p>[03] diṭṭhupādānādīni cettha paṭhamaṃ pahīyanti sotāpattimaggavajjhattā. kāmupādānaṃ pacchā,  arahattamaggavajjhattāti ayametesaṃ pahānakkamo.</p>
              <p>[03] mahāvisayattā pana pākaṭattā ca etesu kāmupādānaṃ paṭhamaṃ desitaṃ. mahāvisayaṃ hi  taṃ aṭṭhacittasampayogā, appavisayāni itarāni catucittasampayogā, yebhuyyena ca ālayarāmattā  pajāya pākaṭaṃ kāmupādānaṃ, na itarāni. kāmupādāna vā kāmānaṃ samadhigamatthaṃ  kotūhalamaṅgalādibahulo hoti, sāssa diṭṭhīti tadanantaraṃ diṭṭhupādānaṃ, taṃ pabhijjamānaṃ  sīlabbatāttavādupādānavasena duvidhaṃ hoti. tasmiṃ dvaye gokiriyaṃ kukkurakiriyaṃ  vā disvāpi veditabbato oḷārikanti sīlabbatupādānaṃ paṭhamaṃ desitaṃ. sukhumattā  ante attavādupādānanti ayametesaṃ desanākkamo. </p>
              <p>[21] taṇhā ca purimassettha, ekadhā hoti paccayo. </p>
              <p>[22] sattadhā aṭṭhadhā vāpi, hoti sesattayassa sā..</p>
              <p>[03] ettha ca evaṃ desite upādānacatukke purimassa kāmupādānassa kāmataṇhā upanissayavasena  ekadhāva paccayo hoti, taṇhābhinanditesu visayesu uppattito. sesattayassa pana sahajātāññamaññanissayasampayuttātthiavigatahetuvasena  sattadhā vā, upanissayena saha aṭṭhadhā vāpi paccayo hoti. yadā ca sā upanissayavasena  paccayo hoti, tadā asahajātāva hotīti. </p>
              <p>[06] ayaṃ ``taṇhāpaccayā upādāna''nti padasmiṃ vitthārakathā. </p>
            </h4>
          </h3>
          <h3>
            <h3n> upādānapaccayābhavapadavitthārakathā </h3n>
            <h4>
              <h4n> </h4n>
              <p>[03] 646^b^.^eb^ upādānapaccayā ^a^V2.0204^ea^ bhavapade -- </p>
              <p>[21] atthato dhammato ceva, sātthato bhedasaṅgahā. </p>
              <p>[22] yaṃ yassa paccayo ceva, viññātabbo vinicchayo..</p>
              <p>[03] tattha ^a^M2.0206^ea^ bhavatīti bhavo. so kammabhavo upapattibhavo cāti duvidho hoti.  yathāha -- ``bhavo duvidhena atthi kammabhavo, atthi upapattibhavo''ti (vibha0 234).  tattha kammameva bhavo kammabhavo, tathā upapattiyeva bhavo upapattibhavo. ettha ca upapatti  bhavatīti bhavo. kammaṃ pana yathā sukhakāraṇattā ``sukho buddhānaṃ uppādo''ti (dha0  pa0 194) vutto, evaṃ bhavakāraṇattā phalavohārena bhavoti veditabbanti. evaṃ tāvettha  ^b^atthato^eb^ viññātabbo vinicchayo. </p>
              <p>[03] 647^b^.^eb^ ^b^dhammato^eb^ pana kammabhavo tāva saṅkhepato cetanā ceva cetanāsampayuttā ca abhijjhādayo  kammasaṅkhātā dhammā. yathāha -- ``tattha katamo kammabhavo? puññābhisaṅkhāro apuññābhisaṅkhāro  āneñjābhisaṅkhāro (vibha0 234) parittabhūmako vā mahābhūmako vā, ayaṃ vuccati  kammabhavo. sabbampi bhavagāmikammaṃ kammabhavo''ti (vibha0 234). ettha hi ^b^puññābhisaṅkhāro^eb^ti  terasa cetanā. ^b^apuññābhisaṅkhāro^eb^ti dvādasa. ^b^āneñjābhisaṅkhāro^eb^ti catasso  cetanā. evaṃ ^b^parittabhūmako vā mahābhūmako vā^eb^ti etena tāsaṃyeva cetanānaṃ mandabahuvipākatā  vuttā. ^b^sabbampi bhavagāmikamma^eb^nti iminā pana cetanāsampayuttā abhijjhādayo vuttā.</p>
              <p>[03] upapattibhavo pana saṅkhepato kammābhinibbattā khandhā, pabhedato navavidho hoti. yathāha --  ``tattha katamo upapattibhavo? kāmabhavo rūpabhavo arūpabhavo saññābhavo asaññābhavo nevasaññānāsaññābhavo,  ekavokārabhavo catuvokārabhavo pañcavokārabhavo, ayaṃ vuccati upapattibhavo''ti  (vibha0 234). tattha kāmasaṅkhāto bhavo kāmabhavo. esa nayo rūpārūpabhavesu. saññāvataṃ  bhavo, saññā vā ettha bhave atthīti saññābhavo. vipariyāyena asaññābhavo. oḷārikāya  saññāya abhāvā sukhumāya ca bhāvā nevasaññā, nāsaññā asmiṃ ^a^V2.0205^ea^ bhaveti nevasaññānāsaññābhavo.  ekena rūpakkhandhena vokiṇṇo bhavo ekavokārabhavo. eko vā vokāro assa bhavassāti  ekavokārabhavo. esa nayo catuvokārapañcavokārabhavesu. tattha kāmabhavo pañca upādiṇṇakkhandhā.  tathā rūpabhavo. arūpabhavo cattāro ^a^M2.0207^ea^, saññābhavo pañca. asaññābhavo eko  upādiṇṇakkhandho. nevasaññānāsaññābhavo cattāro. ekavokārabhavādayo ekacatupañcakkhandhā  upādiṇṇakkhandhehīti evamettha dhammatopi viññātabbo vinicchayo. </p>
              <p>[03] 648^b^.^eb^ ^b^sātthato^eb^ti yathā ca bhavaniddese, tatheva kāmaṃ saṅkhāraniddesepi puññābhisaṅkhārādayova  vuttā, evaṃ santepi purime atītakammavasena idha paṭisandhiyā paccayattā, ime paccuppannakammavasena  āyatiṃ paṭisandhiyā paccayattāti punavacanaṃ sātthakameva, pubbe vā ``tattha katamo puññābhisaṅkhāro?  kusalā cetanā kāmāvacarā''ti (vibha0 226) evamādinā nayena cetanāva saṅkhārāti  vuttā. idha pana ``sabbampi bhavagāmikamma''nti (vibha0 234) vacanato cetanāsampayuttāpi.  pubbe ca viññāṇapaccayameva kammaṃ ``saṅkhārā''ti vuttaṃ. idāni asaññābhavanibbattakampi.  kiṃ vā bahunā, ``avijjāpaccayā saṅkhārā''ti ettha puññābhisaṅkhārādayova kusalākusalā  dhammā vuttā. ``upādānapaccayā bhavo''ti idha pana upapattibhavassāpi saṅgahitattā kusalākusalābyākatā  dhammā vuttā. tasmā sabbathāpi sātthakamevidaṃ punavacananti evamettha sātthatopi viññātabbo  vinicchayo. </p>
              <p>[03] 649^b^.^eb^ ^b^bhedasaṅgahā^eb^ti upādānapaccayā bhavassa bhedato ceva saṅgahato ca. yañhi kāmupādānapaccayā  kāmabhavanibbattakaṃ kammaṃ karīyati, so kammabhavo. tadabhinibbattā khandhā upapattibhavo.  esa nayo rūpārūpabhavesu. evaṃ kāmupādānapaccayā dve kāmabhavā, tadantogadhā ca saññābhavapañcavokārabhavā,  dve rūpabhavā, tadantogadhā ca saññābhavāsaññābhavaekavokārabhavapañcavokārabhavā, dve arūpabhavā,  tadantogadhā ca saññābhavanevasaññānāsaññābhavacatuvokārabhavāti saddhiṃ antogadhehi cha bhavā.  yathā ca kāmupādānapaccayā saddhiṃ antogadhehi cha bhavā. tathā sesupādānapaccayāpīti evaṃ  upādānapaccayā ^b^bhedato^eb^ saddhiṃ antogadhehi catuvīsati bhavā.</p>
              <p>[03] ^b^saṅgahato^eb^ pana kammabhavaṃ upapattibhavañca ekato katvā kāmupādānapaccayā saddhiṃ antogadhehi  ^a^V2.0206^ea^ eko kāmabhavo. tathā rūpārūpabhavāti tayo bhavā. tathā sesupādānapaccayā pīti.  evaṃ upādānapaccayā saṅgahato saddhiṃ antogadhehi dvādasa bhavā. apica ^a^M2.0208^ea^ avisesena  upādānapaccayā kāmabhavūpagaṃ kammaṃ kammabhavo. tadabhinibbattā khandhā upapattibhavo.  esa nayo rūpārūpabhavesu. evaṃ upādānapaccayā saddhiṃ antogadhehi dve kāmabhavā, dve  rūpabhavā, dve arūpabhavāti aparena pariyāyena saṅgahato cha bhavā. kammabhavaupapattibhavabhedaṃ  vā anupagamma saddhiṃ antogadhehi kāmabhavādivasena tayo bhavā honti. kāmabhavādibhedampi  anupagamma kammabhavaupapattibhavavasena dve bhavā honti. kammupapattibhedañcāpi anupagamma  upādānapaccayā bhavoti bhavavasena ekova bhavo hotīti evamettha upādānapaccayassa bhavassa  bhedasaṅgahāpi viññātabbo vinicchayo. </p>
              <p>[03] 650^b^.^eb^ ^b^yaṃ yassa paccayo cevā^eb^ti yañcettha upādānaṃ yassa paccayo hoti, tatopi viññātabbo  vinicchayoti attho. kiṃ panettha kassa paccayo hoti? yaṃkiñci yassa kassaci  paccayo hotiyeva. ummattako viya hi puthujjano. so idaṃ yuttaṃ idaṃ ayuttanti  avicāretvā yassa kassaci upādānassa vasena yaṃkiñci bhavaṃ patthetvā yaṃkiñci kammaṃ  karotiyeva. tasmā yadekacce sīlabbatupādānena rūpārūpabhavā na hontīti vadanti, taṃ  na gahetabbaṃ. sabbena pana sabbo hotīti gahetabbaṃ.</p>
              <p>[03] seyyathidaṃ -- idhekacco anussavavasena vā diṭṭhānusārena vā ``kāmā nāmete manussaloke  ceva khattiyamahāsālakulādīsu, cha kāmāvacaradevaloke ca samiddhā''ti cintetvā tesaṃ  adhigamatthaṃ asaddhammassavanādīhi vañcito ``iminā kammena kāmā sampajjantī''ti maññamāno  kāmupādānavasena kāyaduccaritādīnipi karoti, so duccaritapāripūriyā apāye  upapajjati. sandiṭṭhike vā pana kāme patthayamāno paṭiladdhe ca gopayamāno kāmupādānavasena  kāyaduccaritādīni karoti, so duccaritapāripūriyā apāye upapajjati. tatrāssa  upapattihetubhūtaṃ kammaṃ kammabhavo. kammābhinibbattā khandhā upapattibhavo. saññābhavapañcavokārabhavā  pana tadantogadhā eva.</p>
              <p>[03] aparo ^a^M2.0209^ea^ pana saddhammassavanādīhi upabrūhitañāṇo ``iminā kammena kāmā sampajjantī''ti  maññamāno kāmupādānavasena kāyasucaritādīni karoti. so sucaritapāripūriyā  ^a^V2.0207^ea^ devesu vā manussesu vā upapajjati. tatrāssa upapattihetubhūtaṃ kammaṃ kammabhavo.  kammābhinibbattā khandhā upapattibhavo. saññābhavapañcavokārabhavā pana tadantogadhā eva. iti  kāmupādānaṃ sappabhedassa sāntogadhassa kāmabhavassa paccayo hoti.</p>
              <p>[03] aparo ``rūpārūpabhavesu tato samiddhatarā kāmā''ti sutvā parikappetvā vā kāmupādānavaseneva  rūpārūpasamāpattiyo nibbattetvā samāpattibalena rūpārūpabrahmaloke upapajjati. tatrāssa  upapattihetubhūtaṃ kammaṃ kammabhavo. kammābhinibbattā khandhā upapattibhavo. saññā-asaññā-nevasaññānāsaññā-eka-catu-pañcavokārabhavā  pana tadantogadhā eva. iti kāmupādānaṃ sappabhedānaṃ sāntogadhānaṃ rūpārūpabhavānampi  paccayo hoti.</p>
              <p>[03] aparo ``ayaṃ attā nāma kāmāvacarasampattibhave vā rūpārūpabhavānaṃ vā aññatarasmiṃ ucchinne  sūcchinno hotī''ti ucchedadiṭṭhiṃ upādāya tadupagaṃ kammaṃ karoti, tassa taṃ  kammaṃ kammabhavo. kammābhinibbattā khandhā upapattibhavo. saññābhavādayo pana tadantogadhā  eva. iti diṭṭhupādānaṃ sappabhedānaṃ sāntogadhānaṃ tiṇṇampi kāmarūpārūpabhavānaṃ paccayo  hoti.</p>
              <p>[03] aparo ``ayaṃ attā nāma kāmāvacarasampattibhave vā rūpārūpabhavānaṃ vā aññatarasmiṃ sukhī  hoti vigatapariḷāho''ti attavādupādānena tadupagaṃ kammaṃ karoti, tassa taṃ kammaṃ  kammabhavo. tadabhinibbattā khandhā upapattibhavo. saññābhavādayo pana tadantogadhā eva.  iti attavādupādānaṃ sappabhedānaṃ sāntogadhānaṃ tiṇṇaṃ bhavānaṃ paccayo hoti.</p>
              <p>[03] aparo ``idaṃ sīlabbataṃ nāma kāmāvacarasampattibhave vā rūpārūpabhavānaṃ vā aññatarasmiṃ paripūrentassa  sukhaṃ pāripūriṃ gacchatī''ti sīlabbatupādānavasena tadupagaṃ kammaṃ karoti, tassa  taṃ kammaṃ kammabhavo. tadabhinibbattā khandhā upapattibhavo. saññābhavādayo pana tadantogadhā  eva. iti sīlabbatupādānaṃ sappabhedānaṃ sāntogadhānaṃ tiṇṇaṃ bhavānaṃ paccayo hoti.  evamettha yaṃ yassa paccayo hoti, tatopi viññātabbo vinicchayo.</p>
              <p>[03] kiṃ panettha ^a^M2.0210^ea^ kassa bhavassa kathaṃ paccayo hotīti ce? </p>
              <p>[21] rūpārūpabhavānaṃ ^a^V2.0208^ea^, upanissayapaccayo upādānaṃ. </p>
              <p>[22] sahajātādīhipi taṃ, kāmabhavassāti viññeyyaṃ..</p>
              <p>[03] rūpārūpabhavānaṃ hi, kāmabhavapariyāpannassa ca kammabhave kusalakammasseva, upapattibhavassa cetaṃ  catubbidhampi upādānaṃ upanissayapaccayavasena ekadhāva paccayo hoti. kāmabhave attanā  sampayuttākusalakammabhavassa sahajātāññamaññanissayasampayuttātthiavigatahetupaccayappabhedehi  sahajātādīhi paccayo hoti. vippayuttassa pana upanissayapaccayenevāti. </p>
              <p>[06] ayaṃ ``upādānapaccayā bhavo''ti padasmiṃ vitthārakathā. </p>
            </h4>
          </h3>
          <h3>
            <h3n> bhavapaccayājātiādivitthārakathā </h3n>
            <h4>
              <h4n> </h4n>
              <p>[03] 651^b^.^eb^ bhavapaccayā jātītiādīsu jātiādīnaṃ vinicchayo saccaniddese vuttanayeneva veditabbo.  ^b^bhavo^eb^ti panettha kammabhavova adhippeto. so hi jātiyā paccayo, na upapattibhavo.  so ca pana kammapaccayaupanissayapaccayavasena dvedhā paccayo hotīti.</p>
              <p>[03] tattha siyā -- kathaṃ panetaṃ jānitabbaṃ bhavo jātiyā paccayoti ce? bāhirapaccayasamattepi  hīnapaṇītatādivisesadassanato. bāhirānaṃ hi janakajananīsukkasoṇitāhārādīnaṃ paccayānaṃ  samattepi sattānaṃ yamakānampi sataṃ hīnapaṇītatādiviseso dissati. so ca na ahetuko  sabbadā ca sabbesañca abhāvato, na kammabhavato aññahetuko tadabhinibbattakasattānaṃ ajjhattasantāne  aññassa kāraṇassa abhāvatoti kammabhavahetukova. kammaṃ hi sattānaṃ hīnapaṇītatādivisesassa  hetu. tenāha bhagavā ``kammaṃ satte vibhajati yadidaṃ hīnappaṇītatāyā''ti (ma0 ni0  3.289). tasmā jānitabbametaṃ ``bhavo jātiyā paccayo''ti.</p>
              <p>[03] yasmā ca asati jātiyā jarāmaraṇaṃ nāma, sokādayo vā dhammā na honti. jātiyā pana  sati jarāmaraṇañceva, jarāmaraṇasaṅkhātadukkhadhammaphuṭṭhassa ca bālajanassa jarāmaraṇābhisambandhā  ^a^V2.0209^ea^ vā tena tena dukkhadhammena phuṭṭhassa ^a^M2.0211^ea^ anabhisambandhā vā sokādayo ca dhammā  honti. tasmā ayampi jāti jarāmaraṇassa ceva sokādīnañca paccayo hotīti veditabbā.  sā pana upanissayakoṭiyā ekadhāva paccayo hotīti. </p>
              <p>[06] ayaṃ ``bhavapaccayā jātī''tiādīsu vitthārakathā. </p>
            </h4>
          </h3>
          <h3>
            <h3n> bhavacakkakathā </h3n>
            <h4>
              <h4n> </h4n>
              <p>[03] 652^b^.^eb^ yasmā panettha sokādayo avasāne vuttā, tasmā yā sā avijjāpaccayā saṅkhārāti  evametassa bhavacakkassa ādimhi vuttā, sā, </p>
              <p>[21] sokādīhi avijjā, siddhā bhavacakkamaviditādimidaṃ. </p>
              <p>[22] kārakavedakarahitaṃ, dvādasavidhasuññatāsuññaṃ..</p>
              <p>[03] satataṃ samitaṃ pavattatīti veditabbaṃ.</p>
              <p>[03] kathaṃ panettha sokādīhi avijjā siddhā, kathamidaṃ bhavacakkaṃ aviditādi, kathaṃ kārakavedakarahitaṃ,  kathaṃ dvādasavidhasuññatāsuññanti ce? ettha hi sokadomanassupāyāsā avijjāya aviyogino,  paridevo ca nāma mūḷhassāti tesu tāva siddhesu siddhā hoti avijjā. apica ``āsavasamudayā  avijjāsamudayo''ti (ma0 ni0 1.103) vuttaṃ. āsavasamudayā cete sokādayo honti.</p>
              <p>[03] kathaṃ? vatthukāmaviyoge tāva soko kāmāsavasamudayā hoti. yathāha -- </p>
              <p>[21] ``tassa ce kāmayānassa, chandajātassa jantuno. </p>
              <p>[22] te kāmā parihāyanti, sallaviddhova ruppatī''ti.. (su0 ni0 773).</p>
              <p>[03] yathā cāha -- ``kāmato jāyati soko''ti. (dha0 pa0 215).</p>
              <p>[03] sabbepi ^a^V2.0210^ea^ cete diṭṭhāsavasamudayā honti. yathāha --</p>
              <p>[03] ``tassa `ahaṃ rūpaṃ mama rūpa'nti pariyuṭṭhaṭṭhāyino rūpavipariṇāmaññathābhāvā uppajjanti sokaparidevadukkhadomanassupāyāsā''ti  (saṃ0 ni0  3.1).</p>
              <p>[03] yathā ca diṭṭhāsavasamudayā, evaṃ bhavāsavasamudayāpi. yathāha --</p>
              <p>[03] ``yepi ^a^M2.0212^ea^ te devā dīghāyukā vaṇṇavanto sukhabahulā uccesu vimānesu  ciraṭṭhitikā, tepi tathāgatassa dhammadesanaṃ sutvā bhayaṃ santāsaṃ saṃvegamāpajjantī''ti  (saṃ0 ni0  3.78). pañca pubbanimittāni disvā maraṇabhayena santajjitānaṃ devānaṃ  viya.</p>
              <p>[03] yathā ca bhavāsavasamudayā, evaṃ avijjāsavasamudayāpi. yathāha --</p>
              <p>[03] ``sa kho so, bhikkhave, bālo tividhaṃ diṭṭheva dhamme dukkhaṃ domanassaṃ paṭisaṃvedetī''ti  (ma0 ni0 3.246).</p>
              <p>[03] iti yasmā āsavasamudayā ete dhammā honti, tasmā ete sijjhamānā avijjāya hetubhūte  āsave sādhenti. āsavesu ca siddhesu paccayabhāve bhāvato avijjāpi siddhāva hotīti.  evaṃ tāvettha ^b^sokādīhi avijjā siddhā^eb^ hotīti veditabbā.</p>
              <p>[03] yasmā pana evaṃ paccayabhāve bhāvato avijjāya siddhāya puna avijjāpaccayā saṅkhārā, saṅkhārapaccayā  viññāṇanti evaṃ hetuphalaparamparāya pariyosānaṃ natthi. tasmā taṃ hetuphalasambandhavasena  pavattaṃ dvādasaṅgaṃ ^b^bhavacakkaṃ aviditādī^eb^ti siddhaṃ hoti.</p>
              <p>[03] evaṃ sati avijjāpaccayā saṅkhārāti idaṃ ādimattakathanaṃ virujjhatīti ce. nayidaṃ  ādimattakathanaṃ. padhānadhammakathanaṃ panetaṃ. tiṇṇannaṃ hi vaṭṭānaṃ avijjā padhānā.  avijjāggahaṇena hi avasesakilesavaṭṭañca kammādīni ca bālaṃ palibodhenti. sappasiraggahaṇena  sesasappasarīraṃ viya bāhaṃ. avijjāsamucchede pana kate tehi vimokkho hoti  ^a^V2.0211^ea^. sappasiracchede  kate palibodhitabāhāvimokkho viya. yathāha -- ``avijjāyatveva asesavirāganirodhā  saṅkhāranirodho''tiādi (saṃ0 ni0  2.1; mahāva0 1). iti yaṃ gaṇhato bandho, muccato  ca mokkho hoti, tassa padhānadhammassa kathanamidaṃ, na ādimattakathananti. evamidaṃ ^b^bhavacakkaṃ  aviditādī^eb^ti veditabbaṃ.</p>
              <p>[03] tayidaṃ ^a^M2.0213^ea^ yasmā avijjādīhi kāraṇehi saṅkhārādīnaṃ pavatti, tasmā tato  aññena ``brahmā mahābrahmā seṭṭho sajitā''ti (dī0 ni0 1.42) evaṃ parikappitena  brahmādinā vā saṃsārassa kārakena, ``so kho pana me ayaṃ attā vado vedeyyo''ti  evaṃ parikappitena attanā vā sukhadukkhānaṃ vedakena rahitaṃ. iti ^b^kārakavedakarahita^eb^nti  veditabbaṃ.</p>
              <p>[03] yasmā panettha avijjā udayabbayadhammakattā dhuvabhāvena, saṃkiliṭṭhattā saṃkilesikattā  ca subhabhāvena, udayabbayapaṭipīḷitattā sukhabhāvena, paccayāyattavuttittā vasavattanabhūtena  attabhāvena ca suññā. tathā saṅkhārādīnipi aṅgāni. yasmā vā avijjā na attā,  na attano, na attani, na attavatī. tathā saṅkhārādīnipi aṅgāni. tasmā ^b^dvādasavidhasuññatāsuñña^eb^metaṃ  bhavacakkanti veditabbaṃ. </p>
              <p>[03] 653^b^.^eb^ evañca viditvā puna, </p>
              <p>[21] tassāvijjātaṇhā, mūlamatītādayo tayo kālā. </p>
              <p>[22] dve aṭṭha dve eva ca, sarūpato tesu aṅgāni..</p>
              <p>[03] tassa kho panetassa bhavacakkassa avijjā taṇhā cāti dve dhammā ^b^mūla^eb^nti veditabbā.  tadetaṃ pubbantāharaṇato avijjāmūlaṃ vedanāvasānaṃ, aparantasantānato taṇhāmūlaṃ jarāmaraṇāvasānanti  duvidhaṃ hoti. tattha purimaṃ diṭṭhicaritavasena vuttaṃ, pacchimaṃ taṇhācaritavasena.  diṭṭhicaritānaṃ hi avijjā, taṇhācaritānañca taṇhā saṃsāranāyikā. ucchedadiṭṭhisamugghātāya  vā paṭhamaṃ, phaluppattiyā hetūnaṃ anupacchedappakāsanato, sassatadiṭṭhisamugghātāya dutiyaṃ,  uppannānaṃ jarāmaraṇappakāsanato. gabbhaseyyakavasena vā purimaṃ, anupubbapavattidīpanato,  opapātikavasena pacchimaṃ, sahuppattidīpanato.</p>
              <p>[03] atītapaccuppannānāgatā ^a^V2.0212^ea^ cassa ^b^tayo kālā^eb^. tesu pāḷiyaṃ sarūpato āgatavasena ``avijjā,  saṅkhārā cā''ti ^b^dve^eb^ aṅgāni atītakālāni. viññāṇādīni bhavāvasānāni ^b^aṭṭha^eb^  paccuppannakālāni. jāti ceva jarāmaraṇañca ^b^dve^eb^ anāgatakālānīti veditabbāni. </p>
              <p>[03] 654^b^.^eb^ puna ^a^M2.0214^ea^, </p>
              <p>[21] ``hetuphalahetupubbaka-tisandhicatubhedasaṅgahañcetaṃ. </p>
              <p>[22] vīsati ākārāraṃ, tivaṭṭamanavaṭṭhitaṃ bhamati''..</p>
              <p>[03] itipi veditabbaṃ.</p>
              <p>[03] tattha saṅkhārānañca paṭisandhiviññāṇassa ca antarā eko hetuphalasandhi nāma. vedanāya ca  taṇhāya ca antarā eko phalahetusandhi nāma. bhavassa ca jātiyā ca antarā eko hetuphalasandhīti  evamidaṃ ^b^hetuphalahetupubbakatisandhī^eb^ti veditabbaṃ.</p>
              <p>[03] sandhīnaṃ ādipariyosānavavatthitā panassa ^b^cattāro saṅgahā^eb^ honti. seyyathidaṃ -- avijjāsaṅkhārā  eko saṅgaho. viññāṇanāmarūpasaḷāyatanaphassavedanā dutiyo. taṇhupādānabhavā tatiyo.  jātijarāmaraṇaṃ catutthoti. evamidaṃ catubhedasaṅgahanti veditabbaṃ. </p>
              <p>[21] atīte hetavo pañca, idāni phalapañcakaṃ. </p>
              <p>[22] idāni hetavo pañca, āyatiṃ phalapañcakanti..</p>
              <p>[03] etehi pana vīsatiyā ākārasaṅkhātehi arehi ^b^vīsatiākārāra^eb^nti veditabbaṃ. tattha  ^b^atīte hetavo pañcā^eb^ti avijjā saṅkhārā cāti ime tāva dve vuttā eva. yasmā pana  avidvā paritassati, paritassito upādiyati, tassupādānapaccayā bhavo. tasmā taṇhupādānabhavāpi  gahitā honti. tenāha ``purimakammabhavasmiṃ moho avijjā, āyūhanā saṅkhārā,  nikanti taṇhā, upagamanaṃ upādānaṃ, cetanā bhavoti ime pañca dhammā purimakammabhavasmiṃ  idha paṭisandhiyā paccayā''ti (paṭi0 ma0 1.47).</p>
              <p>[03] tattha ^a^V2.0213^ea^ ^b^purimakammabhavasmi^eb^nti purime kammabhave, atītajātiyaṃ kammabhave kariyamāneti  attho. ^b^moho avijjā^eb^ti yo tadā dukkhādīsu moho, yena mūḷho kammaṃ  karoti, sā avijjā. ^b^āyūhanā saṅkhārā^eb^ti taṃ kammaṃ karoto yā purimacetanāyo,  yathā ``dānaṃ dassāmī''ti cittaṃ uppādetvā māsampi saṃvaccharampi dānupakaraṇāni  sajjentassa uppannā purimacetanāyo. paṭiggāhakānaṃ pana hatthe dakkhiṇaṃ patiṭṭhāpayato  cetanā bhavoti vuccati. ekāvajjanesu vā chasu javanesu cetanā āyūhanā saṅkhārā  nāma ^a^M2.0215^ea^. sattame bhavo. yā kāci vā pana cetanā bhavo. sampayuttā āyūhanā  saṅkhārā nāma. ^b^nikanti taṇhā^eb^ti yā kammaṃ karontassa phale upapattibhave nikāmanā  patthanā, sā taṇhā nāma. ^b^upagamanaṃ upādāna^eb^nti yaṃ kammabhavassa paccayabhūtaṃ ``idaṃ  katvā asukasmiṃ nāma ṭhāne kāme sevissāmi ucchijjissāmī''tiādinā nayena  pavattaṃ upagamanaṃ gahaṇaṃ parāmasanaṃ, idaṃ upādānaṃ nāma. ^b^cetanā bhavo^eb^ti āyūhanāvasāne  vuttā cetanā bhavoti evamattho veditabbo.</p>
              <p>[03] ^b^idāni phalapañcaka^eb^nti viññāṇādivedanāvasānaṃ pāḷiyaṃ āgatameva. yathāha -- ``idha  paṭisandhi viññāṇaṃ, okkanti nāmarūpaṃ, pasādo āyatanaṃ, phuṭṭho phasso, vedayitaṃ  vedanā, ime pañca dhammā idhūpapattibhavasmiṃ purekatassa kammassa paccayā''ti (paṭi0  1.47). tattha ^b^paṭisandhi viññāṇa^eb^nti yaṃ bhavantarapaṭisandhānavasena uppannattā paṭisandhīti  vuccati, taṃ viññāṇaṃ. ^b^okkanti nāmarūpa^eb^nti yā gabbhe rūpārūpadhammānaṃ okkanti  āgantvā pavisanaṃ viya, idaṃ nāmarūpaṃ. ^b^pasādo āyatana^eb^nti idaṃ cakkhādipañcāyatanavasena  vuttaṃ. ^b^phuṭṭho phasso^eb^ti yo ārammaṇaṃ phuṭṭho phusanto uppanno, ayaṃ phasso.  ^b^vedayitaṃ vedanā^eb^ti yaṃ paṭisandhiviññāṇena vā saḷāyatanapaccayena vā phassena saha  uppannaṃ vipākavedayitaṃ, sā vedanāti evamattho veditabbo.</p>
              <p>[03] ^b^idāni hetavo pañcā^eb^ti taṇhādayo pāḷiyaṃ āgatā taṇhupādānabhavā. bhave pana gahite  tassa pubbabhāgā taṃsampayuttā vā saṅkhārā gahitāva honti. taṇhupādānaggahaṇena ca taṃsampayuttā,  yāya vā mūḷho kammaṃ karoti, sā avijjā gahitāva hotīti. evaṃ pañca.  tenāha ``idha paripakkattā āyatanānaṃ moho avijjā, āyūhanā saṅkhārā, nikanti taṇhā,  upagamanaṃ upādānaṃ, cetanā bhavoti ime pañca dhammā idha kammabhavasmiṃ āyatiṃ paṭisandhiyā  paccayā''ti ^a^V2.0214^ea^ (paṭi0 ma0 1.47). tattha ^b^idha paripakkattā āyatanāna^eb^nti paripakkāyatanassa  kammakaraṇakāle sammoho dassito. sesaṃ uttānatthameva.</p>
              <p>[03] ^b^āyatiṃ phalapañcaka^eb^nti viññāṇādīni pañca. tāni jātiggahaṇena vuttāni. jarāmaraṇaṃ  pana tesaṃyeva jarāmaraṇaṃ. tenāha -- ``āyatiṃ paṭisandhi viññāṇaṃ ^a^M2.0216^ea^, okkanti  nāmarūpaṃ, pasādo āyatanaṃ, phuṭṭho phasso, vedayitaṃ vedanā, ime pañca dhammā āyatiṃ  upapattibhavasmiṃ idha katassa kammassa paccayā''ti (paṭi0 ma0 1.47). evamidaṃ vīsati  ākārāraṃ hoti.</p>
              <p>[03] ^b^tivaṭṭamanavaṭṭhitaṃ bhamatī^eb^ti ettha pana saṅkhārabhavā kammavaṭṭaṃ, avijjātaṇhupādānāni kilesavaṭṭaṃ,  viññāṇanāmarūpasaḷāyatanaphassavedanā vipākavaṭṭanti imehi tīhi vaṭṭehi tivaṭṭamidaṃ bhavacakkaṃ  yāva kilesavaṭṭaṃ na upacchijjati, tāva anupacchinnapaccayattā anavaṭṭhitaṃ punappunaṃ parivattanato  bhamatiyevāti veditabbaṃ. </p>
              <p>[03] 655^b^.^eb^ tayidamevaṃ bhamamānaṃ, </p>
              <p>[21] saccappabhavato kiccā, vāraṇā upamāhi ca. </p>
              <p>[22] gambhīranayabhedā ca, viññātabbaṃ yathārahaṃ..</p>
              <p>[03] tattha yasmā kusalākusalaṃ kammaṃ avisesena samudayasaccanti saccavibhaṅge vuttaṃ,  tasmā avijjāpaccayā saṅkhārāti avijjāya saṅkhārā dutiyasaccappabhavaṃ dutiyasaccaṃ. saṅkhārehi  viññāṇaṃ dutiyasaccappabhavaṃ paṭhamasaccaṃ. viññāṇādīhi ^a^M2.0217^ea^ nāmarūpādīni vipākavedanāpariyosānāni  paṭhamasaccappabhavaṃ paṭhamasaccaṃ. vedanāya taṇhā paṭhamasaccappabhavaṃ dutiyasaccaṃ. taṇhāya upādānaṃ  dutiyasaccappabhavaṃ dutiyasaccaṃ. upādānato bhavo dutiyasaccappabhavaṃ paṭhamadutiyasaccadvayaṃ.  bhavato jāti dutiyasaccappabhavaṃ paṭhamasaccaṃ. jātiyā jarāmaraṇaṃ paṭhamasaccappabhavaṃ paṭhamasaccanti  evaṃ tāvidaṃ ^b^saccappabhavato^eb^ viññātabbaṃ yathārahaṃ. </p>
              <p>[03] 656^b^.^eb^ yasmā panettha avijjā vatthūsu ca satte sammoheti, paccayo  ca hoti saṅkhārānaṃ ^a^V2.0215^ea^  pātubhāvāya. tathā saṅkhārā saṅkhatañca abhisaṅkharonti, paccayā ca honti viññāṇassa. viññāṇampi  vatthuñca paṭivijānāti, paccayo ca hoti nāmarūpassa. nāmarūpampi aññamaññañca upatthambheti,  paccayo ca hoti saḷāyatanassa. saḷāyatanampi savisaye ca pavattati, paccayo ca hoti phassassa.  phassopi ārammaṇañca phusati, paccayo ca hoti vedanāya. vedanāpi ārammaṇarasañca anubhavati,  paccayo ca hoti taṇhāya. taṇhāpi rajjanīye ca dhamme rajjati, paccayo ca hoti upādānassa.  upādānampi upādāniye ca dhamme upādiyati, paccayo ca hoti bhavassa. bhavopi nānāgatīsu  ca vikkhipati, paccayo ca hoti jātiyā. jātipi khandhe ca janeti tesaṃ abhinibbattibhāvena  pavattattā, paccayo ca hoti jarāmaraṇassa. jarāmaraṇampi khandhānaṃ pākabhedabhāvañca adhitiṭṭhati,  paccayo ca hoti bhavantarapātubhāvāya sokādīnaṃ adhiṭṭhānattā. tasmā sabbapadesu dvedhā  pavatti^b^kiccato^eb^pi idaṃ viññātabbaṃ yathārahaṃ. </p>
              <p>[03] 657^b^.^eb^ yasmā cettha avijjāpaccayā saṅkhārāti idaṃ kārakadassananivāraṇaṃ. saṅkhārapaccayā  viññāṇanti attasaṅkantidassananivāraṇaṃ. viññāṇapaccayā nāmarūpanti ``attā''tiparikappitavatthubhedadassanato  ghanasaññānivāraṇaṃ. nāmarūpapaccayā saḷāyatanantiādi attā passati...pe0... vijānāti,  phusati, vedayati, taṇhiyati, upādiyati, bhavati, jāyati, jīyati, mīyatītievamādidassananivāraṇaṃ.  tasmā micchādassana^b^nivāraṇato^eb^petaṃ bhavacakkaṃ viññātabbaṃ yathārahaṃ. </p>
              <p>[03] 658^b^.^eb^ yasmā ^a^M2.0218^ea^ panettha salakkhaṇasāmaññalakkhaṇavasena dhammānaṃ adassanato andho viya  avijjā. andhassa upakkhalanaṃ viya avijjāpaccayā saṅkhārā. upakkhalitassa patanaṃ viya  saṅkhārapaccayā viññāṇaṃ. patitassa gaṇḍapātubhāvo viya viññāṇapaccayā nāmarūpaṃ. gaṇḍabhedapīḷakā  viya nāmarūpapaccayā saḷāyatanaṃ. gaṇḍapīḷakāghaṭṭanaṃ viya saḷāyatanapaccayā phasso. ghaṭṭanadukkhaṃ  viya phassapaccayā vedanā, dukkhassa paṭikārābhilāso viya vedanāpaccayā taṇhā.  paṭikārābhilāsena asappāyaggahaṇaṃ viya taṇhāpaccayā upādānaṃ. upādiṇṇāsappāyālepanaṃ  viya upādānapaccayā bhavo. asappāyālepanena gaṇḍavikārapātubhāvo viya bhavapaccayā jāti.  gaṇḍavikārato gaṇḍabhedo viya jātipaccayā jarāmaraṇaṃ. yasmā vā panettha avijjā appaṭipattimicchāpaṭipattibhāvena  satte abhibhavati paṭalaṃ viya akkhīni ^a^V2.0216^ea^. tadabhibhūto ca bālo punabbhavikehi saṅkhārehi  attānaṃ veṭheti kosakārakimi viya kosappadesehi. saṅkhārapariggahitaṃ viññāṇaṃ  gatīsu patiṭṭhaṃ labhati pariṇāyakapariggahito viya rājakumāro rajje. upapattinimittaparikappanato  viññāṇaṃ paṭisandhiyaṃ anekappakāraṃ nāmarūpaṃ abhinibbatteti māyākāro viya  māyaṃ. nāmarūpe patiṭṭhitaṃ saḷāyatanaṃ vuddhiṃ virūḷhiṃ vepullaṃ pāpuṇāti subhūmiyaṃ  patiṭṭhito vanappagumbo viya. āyatanaghaṭṭanato phasso jāyati araṇisahitābhimanthanato aggi  viya. phassena phuṭṭhassa vedanā pātubhavati agginā phuṭṭhassa dāho viya. vedayamānassa  taṇhā pavaḍḍhati loṇūdakaṃ pivato pipāsā viya. tasito bhavesu abhilāsaṃ karoti  pipāsito viya pānīye. tadassupādānaṃ, upādānena bhavaṃ upādiyati āmisalobhena maccho  baḷisaṃ viya. bhave sati jāti hoti bīje sati aṅkuro viya. jātassa avassaṃ jarāmaraṇaṃ  uppannassa rukkhassa patanaṃ viya. tasmā evaṃ ^b^upamāhi^eb^petaṃ bhavacakkaṃ viññātabbaṃ  yathārahaṃ. </p>
              <p>[03] 659^b^.^eb^ yasmā ca bhagavatā atthatopi dhammatopi desanatopi paṭivedhatopi gambhīrabhāvaṃ sandhāya  ``gambhīro cāyaṃ, ānanda, paṭiccasamuppādo gambhīrāvabhāso cā''ti (dī0 ni0 2.95;  saṃ0 ni0  2.60) vuttaṃ, tasmā ^b^gambhīrabhedato^eb^petaṃ bhavacakkaṃ viññātabbaṃ yathārahaṃ.</p>
              <p>[03] tattha ^a^M2.0219^ea^ yasmā na jātito jarāmaraṇaṃ na hoti, na ca jātiṃ vinā aññato hoti,  itthañca jātito samudāgacchatīti evaṃ jātipaccayasamudāgataṭṭhassa duravabodhanīyato jarāmaraṇassa  jātipaccayasambhūtasamudāgataṭṭho gambhīro. tathā jātiyā bhavapaccaya...pe0... saṅkhārānaṃ avijjāpaccayasambhūtasamudāgataṭṭho  gambhīro. tasmā idaṃ bhavacakkaṃ atthagambhīranti ayaṃ tāvettha ^b^atthagambhīratā^eb^. hetuphalañhi  atthoti vuccati. yathāha -- ``hetuphale ñāṇaṃ atthapaṭisambhidā''ti (vibha0 720).</p>
              <p>[03] yasmā pana yenākārena yadavatthā ca avijjā tesaṃ tesaṃ saṅkhārānaṃ paccayo hoti, tassa  duravabodhanīyato avijjāya saṅkhārānaṃ paccayaṭṭho gambhīro. tathā saṅkhārānaṃ...pe0... jātiyā  jarāmaraṇassa paccayaṭṭho gambhīro, tasmā idaṃ bhavacakkaṃ dhammagambhīranti ayamettha ^b^dhammagambhīratā^eb^.  hetuno hi dhammoti nāmaṃ. yathāha -- ``hetumhi ñāṇaṃ dhammapaṭisambhidā''ti (vibha0  720).</p>
              <p>[03] yasmā ^a^V2.0217^ea^ cassa tena tena kāraṇena tathā tathā pavattetabbattā desanāpi gambhīrā, na tattha sabbaññutaññāṇato  aññaṃ ñāṇaṃ patiṭṭhaṃ labhati. tathāhetaṃ katthaci sutte anulomato, katthaci paṭilomato,  katthaci anulomapaṭilomato, katthaci vemajjhato paṭṭhāya anulomato vā paṭilomato vā,  katthaci tisandhicatusaṅkhepaṃ, katthaci dvisandhitisaṅkhepaṃ, katthaci ekasandhidvisaṅkhepaṃ desitaṃ,  tasmā idaṃ bhavacakkaṃ desanāgambhīranti ayaṃ ^b^desanāgambhīratā^eb^.</p>
              <p>[03] yasmā cettha yo so avijjādīnaṃ sabhāvo, yena paṭividdhena avijjādayo sammā salakkhaṇato  paṭividdhā honti, so duppariyogāhattā gambhīro, tasmā idaṃ bhavacakkaṃ paṭivedhagambhīraṃ.  tathā hettha avijjāya aññāṇādassanasaccāsampaṭivedhaṭṭho gambhīro, saṅkhārānaṃ abhisaṅkharaṇāyūhanasarāgavirāgaṭṭho,  viññāṇassa suññatābyāpārāsaṅkantipaṭisandhipātubhāvaṭṭho, nāmarūpassa ekuppādavinibbhogāvinibbhoganamanaruppanaṭṭho,  saḷāyatanassa adhipatilokadvārakhettavisayibhāvaṭṭho, phassassa phusanasaṅghaṭṭanasaṅgatisannipātaṭṭho  ^a^M2.0220^ea^, vedanāya ārammaṇarasānubhavanasukhadukkhamajjhattabhāvanijjīvavedayitaṭṭho. taṇhāya  abhinanditajjhosānasaritālatānadītaṇhāsamuddaduppūraṭṭho, upādānassa ādānaggahaṇābhinivesaparāmāsaduratikkamaṭṭho,  bhavassa āyūhanābhisaṅkharaṇayonigatiṭhitinivāsesukhipanaṭṭho, jātiyā jāti sañjāti okkanti  nibbatti pātubhāvaṭṭho, jarāmaraṇassa khayavayabhedavipariṇāmaṭṭho gambhīroti ayamettha ^b^paṭivedhagambhīratā^eb^. </p>
              <p>[03] 660^b^.^eb^ yasmā panettha ekattanayo, nānattanayo, abyāpāranayo, evaṃdhammatānayoti cattāro  atthanayā honti, tasmā ^b^nayabhedato^eb^petaṃ bhavacakkaṃ viññātabbaṃ yathārahaṃ.</p>
              <p>[03] tattha avijjāpaccayā saṅkhārā, saṅkhārapaccayā viññāṇanti evaṃ bījassa aṅkurādibhāvena rukkhabhāvappatti  viya santānānupacchedo ^b^ekattanayo^eb^ nāma. yaṃ sammā passanto hetuphalasambandhena santānassa  anupacchedāvabodhato ucchedadiṭṭhiṃ pajahati. micchā passanto hetuphalasambandhena pavattamānassa  santānānupacchedassa ekattagahaṇato sassatadiṭṭhiṃ upādiyati.</p>
              <p>[03] avijjādīnaṃ pana yathāsakaṃlakkhaṇavavatthānaṃ ^b^nānattanayo^eb^ nāma. yaṃ  sammā passanto navanavānaṃ ^a^V2.0218^ea^  uppādadassanato sassatadiṭṭhiṃ pajahati. micchā passanto ekasantānapatitassa bhinnasantānasseva  nānattaggahaṇato ucchedadiṭṭhiṃ upādiyati.</p>
              <p>[03] avijjāya saṅkhārā mayā uppādetabbā, saṅkhārānaṃ vā viññāṇaṃ amhehīti evamādibyāpārābhāvo  ^b^abyāpāranayo^eb^ nāma. yaṃ sammā passanto kārakassa abhāvāvabodhato attadiṭṭhiṃ pajahati.  micchā passanto yo asatipi byāpāre avijjādīnaṃ sabhāvaniyamasiddho hetubhāvo, tassa  aggahaṇato akiriyadiṭṭhiṃ upādiyati.</p>
              <p>[03] avijjādīhi pana kāraṇehi saṅkhārādīnaṃyeva sambhavo khīrādīhi dadhiādīnaṃ viya, na aññesanti  ayaṃ ^b^evaṃdhammatānayo^eb^ nāma. yaṃ sammā passanto paccayānurūpato phalāvabodhā ahetukadiṭṭhiṃ  akiriyadiṭṭhiñca pajahati. micchā passanto paccayānurūpaṃ phalappavattiṃ aggahetvā yato  kutoci ^a^M2.0221^ea^ yassa kassaci asambhavaggahaṇato ahetukadiṭṭhiñceva niyatavādañca  upādiyatīti evamidaṃ bhavacakkaṃ, </p>
              <p>[21] saccappabhavato kiccā, vāraṇāupamāhi ca. </p>
              <p>[22] gambhīranayabhedā ca, viññātabbaṃ yathārahaṃ.. </p>
              <p>[03] 661^b^.^eb^ idañhi atigambhīrato agādhaṃ. nānānayagahanato duratiyānaṃ. ñāṇāsinā samādhipavarasilāyaṃ  sunisitena, </p>
              <p>[21] bhavacakkamapadāletvā, asanivicakkamiva niccanimmathanaṃ. </p>
              <p>[22] saṃsārabhayamatīto, na koci supinantarepyatthi..</p>
              <p>[03] vuttampi hetaṃ bhagavatā -- ``gambhīro cāyaṃ, ānanda, paṭiccasamuppādo gambhīrāvabhāso  ca. etassa cānanda, dhammassa ananubodhā appaṭivedhā evamayaṃ pajā tantākulakajātā kulāgaṇṭhikajātā  muñjapabbajabhūtā apāyaṃ duggatiṃ vinipātaṃ saṃsāraṃ nātivattatī''ti (mahāva0 95;  saṃ0 ni0  2.60). tasmā attano vā paresaṃ vā hitāya ca sukhāya ca paṭipanno avasesakiccāni  pahāya, </p>
              <p>[21] gambhīre ^a^V2.0219^ea^ paccayākārappabhede idha paṇḍito. </p>
              <p>[22] yathā gādhaṃ labhethevamanuyuñje sadā satoti.. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] paññābhūminiddeso nāma </p>
              <p>[06] sattarasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 18. diṭṭhivisuddhiniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> nāmarūpapariggahakathā </h3n>
            <h4>
              <h4n> </h4n>
              <p>[03] 662^b^.^eb^ idāni ^a^M2.0222^ea^ ^a^V2.0220^ea^ yā ``imesu bhūmibhūtesu dhammesu uggahaparipucchāvasena  ñāṇaparicayaṃ katvā `sīlavisuddhi ceva cittavisuddhi cā'ti dve mūlabhūtā visuddhiyo  sampādetabbā''ti vuttā. tattha ^b^sīlavisuddhi^eb^ nāma suparisuddhaṃ pātimokkhasaṃvarādicatubbidhaṃ  sīlaṃ, tañca ^b^sīlaniddese^eb^ vitthāritameva. ^b^cittavisuddhi^eb^ nāma saupacārā aṭṭha samāpattiyo,  tāpi cittasīsena vutta^b^samādhiniddese^eb^ sabbākārena vitthāritā eva. tasmā tā tattha  vitthāritanayeneva veditabbā.</p>
              <p>[03] yaṃ pana vuttaṃ ``diṭṭhivisuddhi, kaṅkhāvitaraṇavisuddhi, maggāmaggañāṇadassanavisuddhi, paṭipadāñāṇadassanavisuddhi,  ñāṇadassanavisuddhīti imā pana pañca visuddhiyo sarīra''nti, tattha ^b^nāmarūpānaṃ yāthāvadassanaṃ  diṭṭhivisuddhi^eb^ nāma. </p>
              <p>[03] 663^b^.^eb^ taṃ sampādetukāmena ^b^samathayānikena^eb^ tāva ṭhapetvā nevasaññānāsaññāyatanaṃ avasesarūpārūpāvacarajjhānānaṃ  aññatarato vuṭṭhāya vitakkādīni jhānaṅgāni, taṃsampayuttā ca dhammā ^b^lakkhaṇarasādivasena^eb^  pariggahetabbā. pariggahetvā sabbampetaṃ ārammaṇābhimukhaṃ namanato namanaṭṭhena ^b^nāma^eb^nti  vavatthapetabbaṃ.</p>
              <p>[03] tato yathā nāma puriso antogehe sappaṃ disvā taṃ anubandhamāno tassa āsayaṃ passati,  evameva ayampi yogāvacaro taṃ nāmaṃ upaparikkhanto ``idaṃ nāmaṃ kiṃ nissāya pavattatī''ti  pariyesamāno tassa nissayaṃ hadayarūpaṃ passati. tato hadayarūpassa nissayabhūtāni, bhūtanissitāni  ca sesupādāyarūpānīti rūpaṃ pariggaṇhāti. so sabbampetaṃ ruppanato ^a^V2.0221^ea^ ^b^rūpa^eb^nti vavatthapeti.  tato namanalakkhaṇaṃ nāmaṃ, ruppanalakkhaṇaṃ rūpanti ^b^saṅkhepato nāmarūpaṃ vavatthapeti^eb^. </p>
              <p>[03] 664^b^.^eb^ ^b^suddhavipassanāyāniko^eb^ pana ayameva vā ^b^samathayāniko^eb^ catudhātuvavatthāne vuttānaṃ  tesaṃ tesaṃ dhātupariggahamukhānaṃ aññataramukhavasena saṅkhepato vā vitthārato vā catasso  dhātuyo pariggaṇhāti. athassa yāthāvasarasalakkhaṇato āvibhūtāsu dhātūsu kammasamuṭṭhānamhi  ^a^M2.0223^ea^ tāva kese ``catasso dhātuyo, vaṇṇo, gandho, raso, ojā, jīvitaṃ,  kāyappasādo''ti evaṃ kāyadasakavasena dasa rūpāni, tattheva bhāvassa atthitāya bhāvadasakavasena  dasa, tattheva āhārasamuṭṭhānaṃ ojaṭṭhamakaṃ, utusamuṭṭhānaṃ, cittasamuṭṭhānanti aparānipi  catuvīsatīti evaṃ catusamuṭṭhānesu catuvīsatikoṭṭhāsesu catucattālīsa catucattālīsa  rūpāni, sedo, assu, kheḷo, siṅghāṇikāti imesu pana catūsu utucittasamuṭṭhānesu  dvinnaṃ ojaṭṭhamakānaṃ vasena soḷasa soḷasa rūpāni, udariyaṃ, karīsaṃ, pubbo, muttanti  imesu catūsu utusamuṭṭhānesu utusamuṭṭhānasseva ojaṭṭhamakassa vasena aṭṭha aṭṭha rūpāni  pākaṭāni hontīti. esa tāva ^b^dvattiṃsākāre^eb^ nayo. </p>
              <p>[01] ye pana imasmiṃ dvattiṃsākāre āvibhūte apare dasa ākārā āvibhavanti. tattha  asitādiparipācake tāva kammaje tejokoṭṭhāsamhi ojaṭṭhamakañceva jīvitañcāti nava  rūpāni, tathā cittaje assāsapassāsakoṭṭhāsepi ojaṭṭhamakañceva saddo cāti nava, sesesu  catusamuṭṭhānesu aṭṭhasu jīvitanavakañceva tīṇi ca ojaṭṭhamakānīti tettiṃsa rūpāni pākaṭāni  honti. </p>
              <p>[01] tassevaṃ vitthārato dvācattālīsākāravasena imesu bhūtupādāyarūpesu pākaṭesu jātesu  vatthudvāravasena pañca cakkhudasakādayo, hadayavatthudasakañcāti aparānipi saṭṭhirūpāni pākaṭāni  honti. so sabbānipi tāni ^b^ruppanalakkhaṇena^eb^ ekato katvā ``etaṃ ^b^rūpa''^eb^nti passati.</p>
              <p>[03] tassevaṃ pariggahitarūpassa dvāravasena arūpadhammā pākaṭā honti. seyyathidaṃ -- dvepañcaviññāṇāni,  tisso manodhātuyo, aṭṭhasaṭṭhi manoviññāṇadhātuyoti ekāsīti lokiyacittāni, avisesena  ca tehi cittehi sahajāto phasso, vedanā, saññā, cetanā, jīvitaṃ, cittaṭṭhiti,  manasikāroti ime satta satta cetasikāti. lokuttaracittāni  pana neva suddhavipassakassa ^a^V2.0222^ea^,  na samathayānikassa pariggahaṃ gacchanti anadhigatattāti. so sabbepi te arūpadhamme ^b^namanalakkhaṇena^eb^  ekato katvā ``etaṃ ^b^nāma''^eb^nti passati. evameko ^b^catudhātuvavatthānamukhena vitthārato  nāmarūpaṃ vavatthapeti^eb^. </p>
              <p>[03] 665^b^.^eb^ aparo ^a^M2.0224^ea^ ^b^aṭṭhārasadhātuvasena^eb^. kathaṃ? idha bhikkhu atthi imasmiṃ  attabhāve cakkhudhātu...pe0... manoviññāṇadhātūti dhātuyo āvajjitvā yaṃ loko  setakaṇhamaṇḍalavicittaṃ āyatavitthataṃ akkhikūpake nhārusuttakena ābaddhaṃ maṃsapiṇḍaṃ  ``cakkhū''ti sañjānāti, taṃ aggahetvā khandhaniddese upādārūpesu vuttappakāraṃ cakkhupasādaṃ  ``cakkhudhātū''ti vavatthapeti.</p>
              <p>[03] yāni panassa nissayabhūtā catasso dhātuyo, parivārakāni cattāri vaṇṇa-gandha-rasa-ojā-rūpāni,  anupālakaṃ jīvitindriyanti nava sahajātarūpāni, tattheva ṭhitāni kāyadasakabhāvadasakavasena  vīsati kammajarūpāni, āhārasamuṭṭhānādīnaṃ tiṇṇaṃ ojaṭṭhamakānaṃ vasena catuvīsati anupādinnarūpānīti  evaṃ sesāni tepaṇṇāsa rūpāni honti, na tāni ca ``cakkhudhātū''ti vavatthapeti.  esa nayo sotadhātuādīsupi. kāyadhātuyaṃ pana avasesāni tecattālīsa rūpāni honti.  keci pana utucittasamuṭṭhānāni saddena saha nava nava katvā pañcacattālīsāti vadanti.</p>
              <p>[03] iti ime pañca pasādā, tesañca visayā rūpasaddagandharasaphoṭṭhabbā pañcāti dasa rūpāni dasa dhātuyo  honti. avasesarūpāni dhammadhātuyeva honti. cakkhuṃ pana nissāya rūpaṃ ārabbha pavattaṃ  cittaṃ cakkhuviññāṇadhātu nāmāti evaṃ dvepañcaviññāṇāni pañca viññāṇadhātuyo honti.  tīṇi manodhātucittāni ekā manodhātu, aṭṭhasaṭṭhi manoviññāṇadhātucittāni manoviññāṇadhātūti  sabbānipi ekāsīti lokiyacittāni satta viññāṇadhātuyo. taṃsampayuttā phassādayo  dhammadhātūti evamettha aḍḍhekādasa dhātuyo rūpaṃ, aḍḍhaṭṭhamā dhātuyo nāmanti evameko  aṭṭhārasadhātuvasena nāmarūpaṃ vavatthapeti. </p>
              <p>[03] 666^b^.^eb^ aparo ^b^dvādasāyatanavasena^eb^. kathaṃ? cakkhudhātuyaṃ vuttanayeneva ṭhapetvā tepaṇṇāsa  rūpāni cakkhupasādamattaṃ ``cakkhāyatana''nti vavatthapeti. tattha vuttanayeneva ca sotaghānajivhākāyadhātuyo  ``sotaghānajivhākāyāyatanānī''ti, tesaṃ visayabhūte  pañcadhamme ``rūpasaddagandharasaphoṭṭhabbāyatanānī''ti ^a^V2.0223^ea^,  lokiyasattaviññāṇadhātuyo ``manāyatana''nti, taṃsampayuttā phassādayo sesarūpañca ``dhammāyatana''nti  evamettha ^a^M2.0225^ea^ aḍḍhekādasa āyatanāni rūpaṃ, diyaḍḍhāayatanāni nāmanti evameko  dvādasāyatanavasena nāmarūpaṃ vavatthapeti. </p>
              <p>[03] 667^b^.^eb^ aparo tato saṃkhittataraṃ ^b^khandhavasena^eb^ vavatthapeti. kathaṃ? idha bhikkhu imasmiṃ  sarīre catusamuṭṭhānā catasso dhātuyo, taṃnissito vaṇṇo, gandho, raso, ojā,  cakkhupasādādayo pañca pasādā, vatthurūpaṃ, bhāvo, jīvitindriyaṃ, dvisamuṭṭhāno saddoti  imāni sattarasa rūpāni ^b^sammasanupagāni^eb^ nipphannāni rūparūpāni. kāyaviññatti, vacīviññatti,  ākāsadhātu, rūpassa lahutā, mudutā, kammaññatā, upacayo, santati, jaratā, aniccatāti  imāni pana dasa rūpāni ^b^na sammasanupagāni,^eb^ ākāravikārāntaraparicchedamattakāni, na  nipphannarūpāni, na rūparūpāni. apica kho rūpānaṃ ākāravikārāntaraparicchedamattato  rūpanti saṅkhaṃ gatāni. iti sabbāni petāni sattavīsati rūpāni rūpakkhandho, ekāsītiyā  lokiyacittehi saddhiṃ uppannā vedanā vedanākkhandho, taṃsampayuttā saññā saññākkhandho,  saṅkhārā saṅkhārakkhandho, viññāṇaṃ viññāṇakkhandhoti. iti rūpakkhandho rūpaṃ, cattāro  arūpino khandhā nāmanti evameko pañcakkhandhavasena nāmarūpaṃ vavatthapeti. </p>
              <p>[03] 668^b^.^eb^ aparo ``yaṃkiñci rūpaṃ sabbaṃ rūpaṃ cattāri mahābhūtāni catunnañca mahābhūtānaṃ  upādāyarūpa''nti (ma0 ni0 1.347; a0 ni0  11.17) evaṃ saṃkhitteneva imasmiṃ attabhāve  rūpaṃ pariggahetvā, tathā manāyatanañceva dhammāyatanekadesañca nāmanti pariggahetvā ``iti  idañca nāmaṃ idañca rūpaṃ, idaṃ vuccati nāmarūpa''nti ^b^saṅkhepato^eb^ nāmarūpaṃ vavatthapeti. </p>
              <p>[03] 669^b^.^eb^ sace panassa tena tena mukhena rūpaṃ pariggahetvā arūpaṃ pariggaṇhato sukhumattā  arūpaṃ na upaṭṭhāti, tena dhuranikkhepaṃ akatvā rūpameva punappunaṃ sammasitabbaṃ manasikātabbaṃ  pariggahetabbaṃ vavatthapetabbaṃ. yathā yathā hissa rūpaṃ suvikkhālitaṃ hoti nijjaṭaṃ  suparisuddhaṃ, tathā tathā tadārammaṇā arūpadhammā sayameva pākaṭā honti.</p>
              <p>[03] yathā hi cakkhumato purisassa aparisuddhe ādāse mukhanimittaṃ olokentassa nimittaṃ  na paññāyati, so ``nimittaṃ na paññāyatī''ti na ādāsaṃ ^a^M2.0226^ea^ chaḍḍeti, atha  kho naṃ punappunaṃ parimajjati ^a^V2.0224^ea^. tassa parisuddhe ādāse nimittaṃ sayameva pākaṭaṃ  hoti. yathā ca telatthiko tilapiṭṭhaṃ doṇiyaṃ ākiritvā udakena paripphosetvā  ekavāraṃ dvevāraṃ pīḷanamattena tele anikkhamante na tilapiṭṭhaṃ chaḍḍeti, atha kho naṃ punappunaṃ  uṇhodakena paripphosetvā madditvā pīḷeti. tassevaṃ karoto vippasannaṃ tilatelaṃ  nikkhamati. yathā vā pana udakaṃ pasādetukāmo katakaṭṭhiṃ gahetvā antoghaṭe hatthaṃ  otāretvā ekadvevāre ghaṃsanamattena udake avippasīdante na katakaṭṭhiṃ chaḍḍeti, atha kho  naṃ punappunaṃ ghaṃsati. tassevaṃ karontassa kalalakaddamaṃ sannisīdati. udakaṃ acchaṃ  hoti vippasannaṃ, evamevaṃ tena bhikkhunā dhuranikkhepaṃ akatvā rūpameva punappunaṃ sammasitabbaṃ  manasikātabbaṃ pariggahetabbaṃ vavatthapetabbaṃ.</p>
              <p>[03] yathā yathā hissa rūpaṃ suvikkhālitaṃ hoti nijjaṭaṃ suparisuddhaṃ, tathā tathā tappaccanīkakilesā  sannisīdanti, kaddamupari udakaṃ viya cittaṃ pasannaṃ hoti. tadārammaṇā arūpadhammā  sayameva pākaṭā honti. evaṃ aññāhipi ucchucoragoṇadadhimacchādīhi upamāhi ayamattho  pakāsetabbo. </p>
            </h4>
          </h3>
          <h3>
            <h3n> arūpadhammānaṃ upaṭṭhānākārakathā </h3n>
            <h4>
              <h4n> </h4n>
              <p>[03] 670^b^.^eb^ evaṃ suvisuddharūpapariggahassa panassa arūpadhammā tīhi ākārehi upaṭṭhahanti phassavasena  vā vedanāvasena vā viññāṇavasena vā. kathaṃ? ekassa tāva ``pathavīdhātu kakkhaḷalakkhaṇā''tiādinā  nayena dhātuyo pariggaṇhantassa paṭhamābhinipāto phasso, taṃsampayuttā vedanā vedanākkhandho,  saññā saññākkhandho, saddhiṃ phassena cetanā saṅkhārakkhandho, cittaṃ viññāṇakkhandhoti upaṭṭhāti.  tathā ``kese pathavīdhātu kakkhaḷalakkhaṇā...pe0... assāsapassāse pathavīdhātu kakkhaḷalakkhaṇā''ti  (visuddhi0 1.307) paṭhamābhinipāto phasso, taṃsampayuttā vedanā vedanākkhandho...pe0...  cittaṃ viññāṇakkhandhoti upaṭṭhāti. evaṃ arūpadhammā ^b^phassavasena^eb^ upaṭṭhahanti.</p>
              <p>[03] ekassa ``pathavīdhātu kakkhaḷalakkhaṇā''ti tadārammaṇarasānubhavanakavedanā vedanākkhandho, taṃsampayuttā  saññā saññākkhandho, taṃsampayutto phasso ^a^M2.0227^ea^ ca cetanā ca saṅkhārakkhandho,  taṃsampayuttaṃ cittaṃ viññāṇakkhandhoti upaṭṭhāti. tathā ``kese  pathavīdhātu kakkhaḷalakkhaṇā ^a^V2.0225^ea^ ...pe0...  assāsapassāse pathavīdhātu kakkhaḷalakkhaṇā''ti tadārammaṇarasānubhavanakavedanā vedanākkhandho...pe0...  taṃsampayuttaṃ cittaṃ viññāṇakkhandhoti upaṭṭhāti. evaṃ ^b^vedanāvasena^eb^ arūpadhammā upaṭṭhahanti.</p>
              <p>[03] aparassa ``pathavīdhātu kakkhaḷalakkhaṇā''ti ārammaṇapaṭivijānanaṃ viññāṇaṃ viññāṇakkhandho,  taṃsampayuttā vedanā vedanākkhandho, saññā saññākkhandho, phasso ca cetanā ca saṅkhārakkhandhoti  upaṭṭhāti. tathā ``kese pathavīdhātu kakkhaḷalakkhaṇā...pe0... assāsapassāse pathavīdhātu  kakkhaḷalakkhaṇā''ti ārammaṇapaṭivijānanaṃ viññāṇaṃ viññāṇakkhandho, taṃsampayuttā vedanā  vedanākkhandho, saññā saññākkhandho, phasso ca cetanā ca saṅkhārakkhandhoti upaṭṭhāti.  evaṃ ^b^viññāṇavasena^eb^ arūpadhammā upaṭṭhahanti.</p>
              <p>[03] eteneva upāyena ``kammasamuṭṭhāne kese pathavīdhātu kakkhaḷalakkhaṇā''tiādinā nayena  dvācattālīsāya dhātukoṭṭhāsesu catunnaṃ catunnaṃ dhātūnaṃ vasena, sesesu ca cakkhudhātuādīsu  rūpapariggahamukhesu sabbaṃ nayabhedaṃ anugantvā yojanā kātabbā. </p>
              <p>[03] 671^b^.^eb^ yasmā ca evaṃ suvisuddharūpapariggahasseva tassa arūpadhammā tīhākārehi pākaṭā  honti. tasmā suvisuddharūpapariggaheneva arūpapariggahāya yogo kātabbo, na itarena.  sace hi ekasmiṃ vā rūpadhamme upaṭṭhite dvīsu vā rūpaṃ pahāya arūpapariggahaṃ ārabhati  kammaṭṭhānato parihāyati, pathavīkasiṇabhāvanāya vuttappakārā pabbateyyā gāvī viya. suvisuddharūpapariggahassa  pana arūpapariggahāya yogaṃ karoto kammaṭṭhānaṃ vuddhiṃ virūḷhiṃ vepullaṃ pāpuṇāti. </p>
              <p>[01] so evaṃ phassādīnaṃ vasena upaṭṭhite cattāro arūpino khandhe nāmanti, tesaṃ ārammaṇabhūtāni  cattāri mahābhūtāni, catunnañca mahābhūtānaṃ upādāyarūpaṃ rūpanti vavatthapeti. iti  aṭṭhārasa dhātuyo dvādasāyatanāni pañcakkhandhāti sabbepi tebhūmake dhamme khaggena samuggaṃ  vivaramāno ^a^M2.0228^ea^ viya yamakatālakandaṃ phālayamāno viya ca nāmañca rūpañcāti dvedhā  vavatthapeti. nāmarūpamattato uddhaṃ añño satto vā puggalo vā devo vā brahmā vā natthīti  niṭṭhaṃ gacchati. </p>
            </h4>
          </h3>
          <h3>
            <h3n> sambahulasuttantasaṃsandanā </h3n>
            <h4>
              <h4n> </h4n>
              <p>[03] 672^b^.^eb^ so ^a^V2.0226^ea^ evaṃ yāthāvasarasato nāmarūpaṃ vavatthapetvā suṭṭhutaraṃ ``satto puggalo''ti  imissā lokasamaññāya pahānatthāya sattasammohassa samatikkamatthāya asammohabhūmiyaṃ cittaṃ  ṭhapanatthāya sambahulasuttantavasena ``nāmarūpamattamevidaṃ, na satto, na puggalo atthī''ti  etamatthaṃ saṃsandetvā vavatthapeti. vuttañhetaṃ -- </p>
              <p>[21] ``yathāpi aṅgasambhārā, hoti saddo ratho iti. </p>
              <p>[22] evaṃ khandhesu santesu, hoti sattoti sammutī''ti.. (saṃ0 ni0  1.171).</p>
              <p>[03] aparampi vuttaṃ, ``seyyathāpi, āvuso, kaṭṭhañca paṭicca valliñca paṭicca mattikañca paṭicca  tiṇañca paṭicca ākāso parivārito agārantveva saṅkhaṃ gacchati, evameva kho, āvuso,  aṭṭhiñca paṭicca nhāruñca paṭicca maṃsañca paṭicca cammañca paṭicca ākāso parivārito  rūpantveva saṅkhaṃ gacchatī''ti (ma0 ni0 1.306).</p>
              <p>[03] aparampi vuttaṃ -- </p>
              <p>[21] ``dukkhameva hi sambhoti, dukkhaṃ tiṭṭhati veti ca. </p>
              <p>[22] nāññatra dukkhā sambhoti, nāññaṃ dukkhā nirujjhatī''ti.. (saṃ0 ni0  1.171). </p>
            </h4>
          </h3>
          <h3>
            <h3n> upamāhi nāmarūpavibhāvanā </h3n>
            <h4>
              <h4n> </h4n>
              <p>[03] 673^b^.^eb^ evaṃ anekasatehi suttantehi nāmarūpameva dīpitaṃ, na satto na puggalo. tasmā  yathā akkhacakkapañjaraīsādīsu aṅgasambhāresu ekenākārena saṇṭhitesu ^b^ratho^eb^ti vohāramattaṃ  hoti, paramatthato ekekasmiṃ aṅge upaparikkhiyamāne ratho nāma natthi. yathā ca kaṭṭhādīsu  gehasambhāresu ekenākārena ākāsaṃ parivāretvā ṭhitesu ^b^geha^eb^nti vohāramattaṃ  hoti, paramatthato gehaṃ nāma natthi. yathā ca aṅguliaṅguṭṭhādīsu ekenākārena ṭhitesu  ^b^muṭṭhī^eb^ti vohāramattaṃ ^a^V2.0227^ea^ hoti. doṇitantiādīsu ^b^vīṇā^eb^ti. hatthiassādīsu ^b^senā^eb^ti.  pākāragehagopurādīsu ^a^M2.0229^ea^ ^b^nagara^eb^nti. khandhasākhāpalāsādīsu ekenākārena  ṭhitesu ^b^rukkho^eb^ti vohāramattaṃ hoti, paramatthato ekekasmiṃ avayave upaparikkhiyamāne  rukkho nāma natthi. evamevaṃ pañcasu upādānakkhandhesu sati ^b^``satto, puggalo''^eb^ti  vohāramattaṃ hoti, paramatthato ekekasmiṃ dhamme upaparikkhiyamāne ``asmīti vā  ahanti vā''ti gāhassa vatthubhūto satto nāma natthi. paramatthato pana nāmarūpamattameva  atthīti. evaṃ passato hi dassanaṃ ^b^yathābhūtadassanaṃ^eb^ nāma hoti. </p>
              <p>[03] 674^b^.^eb^ yo panetaṃ yathābhūtadassanaṃ pahāya ``satto atthī''ti gaṇhāti. so tassa vināsaṃ  anujāneyya avināsaṃ vā. avināsaṃ anujānanto sassate patati. vināsaṃ anujānanto  ucchede patati. kasmā? khīranvayassa dadhino viya tadanvayassa aññassa abhāvato. so ``sassato  satto''ti gaṇhanto olīyati nāma. ``ucchijjatī''ti gaṇhanto atidhāvati nāma.  tenāha bhagavā -- </p>
              <p>[02] ``dvīhi, bhikkhave, diṭṭhigatehi pariyuṭṭhitā devamanussā olīyanti eke, atidhāvanti  eke, cakkhumanto ca passanti. </p>
              <p>[02] ``kathañca, bhikkhave, olīyanti eke? bhavārāmā, bhikkhave, devamanussā bhavaratā  bhavasamuditā. tesaṃ bhavanirodhāya dhamme desiyamāne cittaṃ na pakkhandati nappasīdati na  santiṭṭhati nādhimuccati. evaṃ kho, bhikkhave, olīyanti eke. </p>
              <p>[02] ``kathañca, bhikkhave, atidhāvanti eke? bhaveneva kho paneke aṭṭīyamānā harāyamānā  jigucchamānā vibhavaṃ abhinandanti, yato kira bho ayaṃ attā kāyassa bhedā ucchijjati  vinassati, na hoti paraṃmaraṇā, etaṃ santaṃ, etaṃ paṇītaṃ, etaṃ yāthāvanti. evaṃ kho,  bhikkhave, atidhāvanti eke. </p>
              <p>[02] ``kathañca, bhikkhave, cakkhumanto passanti? idha, bhikkhave,  bhikkhu bhūtaṃ bhūtato ^a^V2.0228^ea^ passati,  bhūtaṃ bhūtato disvā bhūtassa nibbidāya virāgāya nirodhāya paṭipanno hoti. evaṃ kho,  bhikkhave, cakkhumanto passantī''ti (itivu0 49). </p>
              <p>[03] 675^b^.^eb^ tasmā ^a^M2.0230^ea^ yathā dāruyantaṃ suññaṃ nijjīvaṃ nirīhakaṃ, atha ca pana dārurajjukasamāyogavasena  gacchatipi tiṭṭhatipi. saīhakaṃ sabyāpāraṃ viya khāyati, evamidaṃ nāmarūpampi suññaṃ  nijjīvaṃ nirīhakaṃ, atha ca pana aññamaññasamāyogavasena gacchatipi tiṭṭhatipi. saīhakaṃ  sabyāpāraṃ viya khāyatīti daṭṭhabbaṃ. tenāhu porāṇā -- </p>
              <p>[21] ``nāmañca rūpañca idhatthi saccato, </p>
              <p>[27] na hettha satto manujo ca vijjati. </p>
              <p>[26] suññaṃ idaṃ yantamivābhisaṅkhataṃ, </p>
              <p>[22] dukkhassa puñjo tiṇakaṭṭhasādiso''ti..</p>
              <p>[03] na kevalañcetaṃ dāruyantupamāya, aññāhipi naḷakalāpīādīhi upamāhi vibhāvetabbaṃ --  yathā hi dvīsu naḷakalāpīsu aññamaññaṃ nissāya ṭhapitāsu ekā ekissā upatthambho hoti,  ekissā patamānāya itarāpi patati, evamevaṃ pañcavokārabhave nāmarūpaṃ aññamaññaṃ nissāya  pavattati, ekaṃ ekassa upatthambho hoti. maraṇavasena ekasmiṃ patamāne itarampi patati.  tenāhu porāṇā -- </p>
              <p>[21] ``yamakaṃ nāmarūpañca, ubho aññoññanissitā. </p>
              <p>[22] ekasmiṃ bhijjamānasmiṃ, ubho bhijjanti paccayā''ti.. </p>
              <p>[03] 676^b^.^eb^ yathā ca daṇḍābhihataṃ bheriṃ nissāya sadde pavattamāne aññā bherī, añño saddo,  bherisaddā asammissā, bherī saddena suññā, saddo bheriyā suñño, evamevaṃ vatthudvārārammaṇasaṅkhātaṃ  rūpaṃ nissāya nāme pavattamāne aññaṃ rūpaṃ, aññaṃ nāmaṃ, nāmarūpā asammissā, nāmaṃ  rūpena suññaṃ, rūpaṃ nāmena suññaṃ, apica kho bheriṃ paṭicca saddo viya rūpaṃ paṭicca  nāmaṃ pavattati. tenāhu porāṇā -- </p>
              <p>[21] ``na ^a^V2.0229^ea^ cakkhuto jāyare phassapañcamā, </p>
              <p>[27] na rūpato no ca ubhinnamantarā. </p>
              <p>[26] hetuṃ paṭiccappabhavanti saṅkhatā, </p>
              <p>[22] yathāpi saddo pahaṭāya bheriyā.. </p>
              <p>[21] ``na ^a^M2.0231^ea^ sotato jāyare phassapañcamā, </p>
              <p>[22] na saddato no ca ubhinnamantarā...pe0..... </p>
              <p>[21] ``na ghānato jāyare phassapañcamā, </p>
              <p>[22] na gandhato no ca ubhinnamantarā...pe0..... </p>
              <p>[21] ``na jivhāto jāyare phassapañcamā, </p>
              <p>[22] na rasato no ca ubhinnamantarā...pe0..... </p>
              <p>[21] ``na kāyato jāyare phassapañcamā, </p>
              <p>[22] na phassato no ca ubhinnamantarā...pe0..... </p>
              <p>[21] ``na vatthurūpā pabhavanti saṅkhatā, </p>
              <p>[27] na cāpi dhammāyatanehi niggatā. </p>
              <p>[26] hetuṃ paṭiccappabhavanti saṅkhatā, </p>
              <p>[22] yathāpi saddo pahaṭāya bheriyā''ti.. </p>
              <p>[03] 677^b^.^eb^ apicettha nāmaṃ nittejaṃ na sakena tejena pavattituṃ sakkoti, na khādati, na  pivati, na byāharati, na iriyāpathaṃ kappeti. rūpampi nittejaṃ na sakena tejena pavattituṃ  sakkoti. na hi tassā khāditukāmatā, nāpi pivitukāmatā, na byāharitukāmatā,  na iriyāpathaṃ kappetukāmatā, atha kho nāmaṃ nissāya rūpaṃ pavattati, rūpaṃ nissāya  nāmaṃ pavattati, nāmassa khāditukāmatāya pivitukāmatāya byāharitukāmatāya iriyāpathaṃ  kappetukāmatāya sati rūpaṃ khādati, pivati, byāharati, iriyāpathaṃ kappeti.</p>
              <p>[03] imassa ^a^V2.0230^ea^ panatthassa vibhāvanatthāya imaṃ upamaṃ udāharanti -- yathā jaccandho ca pīṭhasappī ca disāpakkamitukāmā  assu, jaccandho pīṭhasappiṃ evamāha ``ahaṃ kho bhaṇe, sakkomi pādehi pādakaraṇīyaṃ  kātuṃ, natthi ca me cakkhūni yehi samavisamaṃ passeyya''nti. pīṭhasappīpi jaccandhaṃ  evamāha ``ahaṃ kho bhaṇe, sakkomi cakkhunā cakkhukaraṇīyaṃ kātuṃ, natthi ca me pādāni  yehi abhikkameyyaṃ vā paṭikkameyyaṃ vā''ti. so tuṭṭhahaṭṭho jaccandho pīṭhasappiṃ  aṃsakūṭaṃ āropesi. pīṭhasappī jaccandhassa aṃsakūṭe nisīditvā evamāha ``vāmaṃ  muñca dakkhiṇaṃ gaṇha, dakkhiṇaṃ muñca vāmaṃ gaṇhā''ti. tattha jaccandhopi nittejo   ^a^M2.0232^ea^ dubbalo na sakena tejena sakena balena gacchati, pīṭhasappīpi nittejo dubbalo  na sakena tejena sakena balena gacchati, na ca tesaṃ aññamaññaṃ nissāya gamanaṃ nappavattati,  evamevaṃ nāmampi nittejaṃ na sakena tejena uppajjati, na tāsu tāsu kiriyāsu pavattati.  rūpampi nittejaṃ na sakena tejena uppajjati, na tāsu tāsu kiriyāsu pavattati, na ca  tesaṃ aññamaññaṃ nissāya uppatti vā pavatti vā na hoti. tenetaṃ vuccati -- </p>
              <p>[21] ``na sakena balena jāyare, </p>
              <p>[27] nopi sakena balena tiṭṭhare. </p>
              <p>[26] paradhammavasānuvattino, </p>
              <p>[22] jāyare saṅkhatā attadubbalā.. </p>
              <p>[21] ``parapaccayato ca jāyare, </p>
              <p>[27] parāarammaṇato samuṭṭhitā. </p>
              <p>[26] ārammaṇapaccayehi ca, </p>
              <p>[22] paradhammehi cime pabhāvitā.. </p>
              <p>[21] ``yathāpi nāvaṃ nissāya, manussā yanti aṇṇave. </p>
              <p>[22] evameva rūpaṃ nissāya, nāmakāyo pavattati.. </p>
              <p>[21] ``yathā ca manusse nissāya, nāvā gacchati aṇṇave. </p>
              <p>[22] evameva nāmaṃ nissāya, rūpakāyo pavattati.. </p>
              <p>[21] ``ubho ^a^V2.0231^ea^ nissāya gacchanti, manussā nāvā ca aṇṇave. </p>
              <p>[22] evaṃ nāmañca rūpañca, ubho aññoññanissitā''ti..</p>
              <p>[03] evaṃ nānānayehi nāmarūpaṃ vavatthāpayato sattasaññaṃ abhibhavitvā asammohabhūmiyaṃ ṭhitaṃ  nāmarūpānaṃ yāthāvadassanaṃ ^b^diṭṭhivisuddhī^eb^ti veditabbaṃ. ^b^nāmarūpavavatthāna^eb^ntipi ^b^saṅkhāraparicchedo^eb^tipi  etasseva adhivacanaṃ. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] diṭṭhivisuddhiniddeso nāma </p>
              <p>[06] aṭṭhārasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 19. kaṅkhāvitaraṇavisuddhiniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paccayapariggahakathā </h3n>
            <h4>
              <h4n> </h4n>
              <p>[03] 678^b^.^eb^ etasseva ^a^M2.0233^ea^ ^a^V2.0232^ea^ pana nāmarūpassa paccayapariggahaṇena tīsu addhāsu  kaṅkhaṃ vitaritvā ṭhitaṃ ñāṇaṃ ^b^kaṅkhāvitaraṇavisuddhi^eb^ nāma.</p>
              <p>[03] taṃ sampādetukāmo bhikkhu yathā nāma kusalo bhisakko rogaṃ disvā tassa samuṭṭhānaṃ  pariyesati. yathā vā pana anukampako puriso daharaṃ kumāraṃ mandaṃ uttānaseyyakaṃ  rathikāya nipannaṃ disvā ``kassa nu kho ayaṃ puttako''ti tassa mātāpitaro āvajjati,  evameva tassa nāmarūpassa hetupaccayapariyesanaṃ āpajjati.</p>
              <p>[03] so āditova iti paṭisañcikkhati ``na tāvidhaṃ nāmarūpaṃ ahetukaṃ, sabbattha sabbadā sabbesañca  ekasadisabhāvāpattito, na issarādihetukaṃ, nāmarūpato uddhaṃ issarādīnaṃ abhāvato. yepi  nāmarūpamattameva issarādayoti vadanti, tesaṃ issarādisaṅkhātanāmarūpassa ahetukabhāvappattito.  tasmā bhavitabbamassa hetupaccayehi, ke nu kho te''ti. </p>
              <p>[03] 679^b^.^eb^ so evaṃ nāmarūpassa hetupaccaye āvajjetvā imassa tāva rūpakāyassa evaṃ hetupaccaye  pariggaṇhāti -- ``ayaṃ kāyo nibbattamāno neva uppalapadumapuṇḍarīkasogandhikādīnaṃ  abbhantare nibbattati, na maṇimuttāhārādīnaṃ, atha kho āmāsayapakkāsayānaṃ antare  udarapaṭalaṃ pacchato piṭṭhikaṇṭakaṃ purato katvā antāntaguṇaparivārito sayampi duggandhajegucchapaṭikkūlo  duggandhajegucchapaṭikkūle paramasambādhe okāse pūtimacchapūtikummāsaoḷigallacandanikādīsu  kimiva nibbattati. tassevaṃ nibbattamānassa `avijjā taṇhā upādānaṃ kamma'nti  ime cattāro dhammā nibbattakattā ^b^hetu,^eb^ āhāro upatthambhakattā ^b^paccayo^eb^ti  pañca ^a^V2.0233^ea^ dhammā hetupaccayā honti. tesupi avijjādayo tayo imassa kāyassa mātā viya  dārakassa upanissayā honti. kammaṃ pitā viya puttassa janakaṃ ^a^M2.0234^ea^.  āhāro dhāti viya dārakassa sandhārako''ti. evaṃ rūpakāyassa paccayapariggahaṃ katvā,  puna ``cakkhuñca paṭicca rūpe ca uppajjati cakkhuviññāṇa''ntiādinā (saṃ0 ni0  2.43)  nayena nāmakāyassa paccayapariggahaṃ karoti.</p>
              <p>[03] so evaṃ paccayato nāmarūpassa pavattiṃ disvā yathā idaṃ etarahi, evaṃ atītepi addhāne  paccayato pavattittha, anāgatepi paccayato pavattissatīti samanupassati. </p>
              <p>[03] 680^b^.^eb^ tassevaṃ samanupassato yā sā pubbantaṃ ārabbha ``ahosiṃ nu kho ahaṃ atītamaddhānaṃ,  na nu kho ahosiṃ atītamaddhānaṃ, kiṃ nu kho ahosiṃ atītamaddhānaṃ, kathaṃ nu kho ahosiṃ  atītamaddhānaṃ, kiṃ hutvā kiṃ ahosiṃ nu kho ahaṃ atītamaddhāna''nti (ma0 ni0 1.18;  saṃ0 ni0  2.20) pañcavidhā vicikicchā vuttā, yāpi aparantaṃ ārabbha ``bhavissāmi  nu kho ahaṃ anāgatamaddhānaṃ, na nu kho bhavissāmi anāgatamaddhānaṃ, kiṃ nu kho bhavissāmi  anāgatamaddhānaṃ, kathaṃ nu kho bhavissāmi anāgatamaddhānaṃ, kiṃ hutvā kiṃ bhavissāmi  nu kho ahaṃ anāgatamaddhāna''nti pañcavidhā vicikicchā vuttā, yāpi paccuppannaṃ ārabbha  ``etarahi vā pana paccuppannaṃ addhānaṃ ajjhattaṃ kathaṃkathī hoti -- ahaṃ nu khosmi, no  nu khosmi, kiṃ nu khosmi, kathaṃ nu khosmi, ayaṃ nu kho satto kuto āgato,  so kuhiṃ gāmī bhavissatī''ti (ma0 ni0 1.18) chabbidhā vicikicchā vuttā, sā  sabbāpi pahīyati. </p>
              <p>[03] 681^b^.^eb^ aparo ^b^sādhāraṇāsādhāraṇavasena^eb^ duvidhaṃ nāmassa paccayaṃ passati, kammādivasena  catubbidhaṃ rūpassa. duvidho hi nāmassa paccayo sādhāraṇo asādhāraṇo ca. tattha cakkhādīni  cha dvārāni, rūpādīni cha ārammaṇāni nāmassa sādhāraṇo paccayo, kusalādibhedato sabbappakārassāpi  tato pavattito. manasikārādiko asādhāraṇo. yoniso manasikārasaddhammassavanādiko  hi kusalasseva hoti, viparīto akusalassa, kammādiko vipākassa, bhavaṅgādiko  kiriyassāti.</p>
              <p>[03] rūpassa ^a^V2.0234^ea^ pana kammaṃ cittaṃ utu āhāroti ayaṃ kammādiko catubbidho paccayo.  tattha kammaṃ atītameva kammasamuṭṭhānassa rūpassa paccayo hoti ^a^M2.0235^ea^. cittaṃ  cittasamuṭṭhānassa uppajjamānaṃ. utuāhārā utuāhārasamuṭṭhānassa ṭhitikkhaṇe paccayā  hontīti. evameveko nāmarūpassa paccayapariggahaṃ karoti.</p>
              <p>[03] so evaṃ paccayato nāmarūpassa pavattiṃ disvā yathā idaṃ etarahi, evaṃ atītepi addhāne  paccayato pavattittha, anāgatepi paccayato pavattissatīti samanupassati. tassevaṃ samanupassato  vuttanayeneva tīsupi addhāsu vicikicchā pahīyati. </p>
              <p>[03] 682^b^.^eb^ aparo tesaṃyeva nāmarūpasaṅkhātānaṃ saṅkhārānaṃ jarāpattiṃ jiṇṇānañca bhaṅgaṃ disvā  idaṃ saṅkhārānaṃ jarāmaraṇaṃ nāma jātiyā sati hoti, jāti bhave sati, bhavo upādāne  sati, upādānaṃ taṇhāya sati, taṇhā vedanāya sati, vedanā phasse sati, phasso  saḷāyatane sati, saḷāyatanaṃ nāmarūpe sati, nāmarūpaṃ viññāṇe sati, viññāṇaṃ saṅkhāresu  sati, saṅkhārā avijjāya satīti evaṃ ^b^paṭilomapaṭiccasamuppādavasena^eb^ nāmarūpassa paccayapariggahaṃ  karoti. athassa vuttanayeneva vicikicchā pahīyati. </p>
              <p>[03] 683^b^.^eb^ aparo ``iti kho avijjāpaccayā saṅkhārā''ti (saṃ0 ni0  2.2) pubbe vitthāretvā  dassita^b^anulomapaṭiccasamuppādavaseneva^eb^ nāmarūpassa paccayapariggahaṃ karoti. athassa vuttanayeneva  kaṅkhā pahīyati. </p>
              <p>[03] 684^b^.^eb^ aparo ``purimakammabhavasmiṃ moho avijjā, āyūhanā saṅkhārā, nikanti taṇhā,  upagamanaṃ upādānaṃ, cetanā bhavoti ime pañca dhammā purimakammabhavasmiṃ idha paṭisandhiyā  paccayā, idha paṭisandhi viññāṇaṃ, okkanti nāmarūpaṃ, pasādo āyatanaṃ, phuṭṭho  phasso, vedayitaṃ vedanāti ime pañca dhammā idhūpapattibhavasmiṃ purekatassa kammassa  paccayā. idha paripakkattā āyatanānaṃ moho avijjā...pe0... cetanā bhavoti ime  pañca dhammā idha kammabhavasmiṃ āyatiṃ paṭisandhiyā paccayā''ti (paṭi0 ma0 1.47) evaṃ  ^b^kammavaṭṭavipākavaṭṭavasena^eb^ nāmarūpassa paccayapariggahaṃ karoti. </p>
              <p>[03] 685^b^.^eb^ tattha ^a^V2.0235^ea^ catubbidhaṃ kammaṃ -- diṭṭhadhammavedanīyaṃ, upapajjavedanīyaṃ, aparāpariyavedanīyaṃ,  ahosikammanti. tesu ekajavanavīthiyaṃ sattasu cittesu kusalā ^a^M2.0236^ea^ vā  akusalā vā paṭhamajavanacetanā ^b^diṭṭhidhammavedanīyakammaṃ^eb^ nāma. taṃ imasmiññeva attabhāve  vipākaṃ deti. tathā asakkontaṃ pana ``ahosikammaṃ nāhosi kammavipāko, na bhavissati  kammavipāko, natthi kammavipāko''ti (paṭi0 ma0 1.234) imassa tikassa vasena ahosikammaṃ  nāma hoti. atthasādhikā pana sattamajavanacetanā ^b^upapajjavedanīyakammaṃ^eb^ nāma. taṃ  anantare attabhāve vipākaṃ deti. tathā asakkontaṃ vuttanayeneva ahosikammaṃ nāma  hoti. ubhinnaṃ antare pañca javanacetanā ^b^aparāpariyavedanīyakammaṃ^eb^ nāma. taṃ anāgate  yadā okāsaṃ labhati, tadā vipākaṃ deti. sati saṃsārappavattiyā ahosikammaṃ nāma  na hoti. </p>
              <p>[03] 686^b^.^eb^ aparampi catubbidhaṃ kammaṃ -- yaṃ garukaṃ, yaṃ bahulaṃ, yadāsannaṃ, kaṭattā vā  pana kammanti. tattha kusalaṃ vā hotu akusalaṃ vā, garukāgarukesu ^b^yaṃ garukaṃ^eb^  mātughātādikammaṃ vā mahaggatakammaṃ vā, tadeva paṭhamaṃ vipaccati. tathā bahulābahulesupi  ^b^yaṃ bahulaṃ^eb^ hoti susīlyaṃ vā dussīlyaṃ vā, tadeva paṭhamaṃ vipaccati. ^b^yadāsannaṃ^eb^  nāma maraṇakāle anussaritakammaṃ. yañhi āsannamaraṇo anussarituṃ sakkoti, teneva  upapajjati. etehi pana tīhi muttaṃ punappunaṃ laddhāsevanaṃ ^b^kaṭattā vā pana kammaṃ^eb^  nāma hoti, tesaṃ abhāve taṃ paṭisandhiṃ ākaḍḍhati. </p>
              <p>[03] 687^b^.^eb^ aparampi catubbidhaṃ kammaṃ -- janakaṃ, upatthambhakaṃ, upapīḷakaṃ, upaghātakanti.  tattha ^b^janakaṃ^eb^ nāma kusalampi hoti akusalampi. taṃ paṭisandhiyampi pavattepi rūpārūpavipākakkhandhe  janeti. ^b^upatthambhakaṃ^eb^ pana vipākaṃ janetuṃ na sakkoti, aññena kammena dinnāya  paṭisandhiyā janite vipāke uppajjamānakasukhadukkhaṃ upatthambheti, addhānaṃ pavatteti.  ^b^upapīḷakaṃ^eb^ aññena kammena dinnāya paṭisandhiyā janite vipāke uppajjamānakasukhadukkhaṃ  pīḷeti bādhati, addhānaṃ pavattituṃ na deti. ^b^upaghātakaṃ^eb^ pana sayaṃ kusalampi akusalampi  samānaṃ aññaṃ dubbalakammaṃ ghātetvā tassa vipākaṃ paṭibāhitvā attano vipākassa  okāsaṃ karoti. evaṃ pana kammena kate okāse taṃ vipākaṃ uppannaṃ nāma  vuccati.</p>
              <p>[03] iti ^a^M2.0237^ea^ imesaṃ dvādasannaṃ kammānaṃ kammantarañceva vipākantarañca buddhānaṃ  kammavipākañāṇasseva ^a^V2.0236^ea^ yāthāvasarasato pākaṭaṃ hoti, asādhāraṇaṃ sāvakehi. vipassakena  pana kammantarañca vipākantarañca ekadesato jānitabbaṃ. tasmā ayaṃ mukhamattadassanena kammaviseso  pakāsitoti. </p>
              <p>[03] 688^b^.^eb^ iti imaṃ dvādasavidhaṃ kammaṃ kammavaṭṭe pakkhipitvā evaṃ eko kammavaṭṭavipākavaṭṭavasena  nāmarūpassa paccayapariggahaṃ karoti. so evaṃ kammavaṭṭavipākavaṭṭavasena paccayato nāmarūpassa  pavattiṃ disvā ``yathā idaṃ etarahi, evaṃ atītepi addhāne kammavaṭṭavipākavaṭṭavasena  paccayato pavattittha, anāgatepi kammavaṭṭavipākavaṭṭavaseneva paccayato pavattissatī''ti.  iti kammañceva kammavipāko ca, kammavaṭṭañca vipākavaṭṭañca, kammapavattañca vipākapavattañca,  kammasantati ca vipākasantati ca, kiriyā ca kiriyāphalañca. </p>
              <p>[21] kammā vipākā vattanti, vipāko kammasambhavo. </p>
              <p>[22] kammā punabbhavo hoti, evaṃ loko pavattatīti.. -- </p>
              <p>[25] samanupassati. tassevaṃ samanupassato yā sā pubbantādayo ārabbha ``ahosiṃ nu kho  aha''ntiādinā nayena vuttā soḷasavidhā vicikicchā, sā sabbā pahīyati. sabbabhavayonigatiṭṭhitinivāsesu  hetuphalasambandhavasena pavattamānaṃ nāmarūpamattameva khāyati. so neva kāraṇato uddhaṃ kārakaṃ  passati, na vipākappavattito uddhaṃ vipākapaṭisaṃvedakaṃ. kāraṇe pana sati ``kārako''ti,  vipākappavattiyā sati ``paṭisaṃvedako''ti samaññāmattena paṇḍitā voharanticcevassa  sammappaññāya sudiṭṭhaṃ hoti. </p>
              <p>[03] 689^b^.^eb^ tenāhu porāṇā -- </p>
              <p>[21] ``kammassa kārako natthi, vipākassa ca vedako. </p>
              <p>[22] suddhadhammā pavattanti, evetaṃ sammadassanaṃ.. </p>
              <p>[21] ``evaṃ kamme vipāke ca, vattamāne sahetuke. </p>
              <p>[27] bījarukkhādikānaṃva, pubbā koṭi na nāyati. </p>
              <p>[22] anāgatepi saṃsāre, appavattaṃ na dissati.. </p>
              <p>[21] ``etamatthaṃ ^a^M2.0238^ea^ ^a^V2.0237^ea^ anaññāya, titthiyā asayaṃvasī. </p>
              <p>[27] sattasaññaṃ gahetvāna, sassatucchedadassino. </p>
              <p>[22] dvāsaṭṭhidiṭṭhiṃ gaṇhanti, aññamaññavirodhitā.. </p>
              <p>[21] ``diṭṭhibandhanabaddhā te, taṇhāsotena vuyhare. </p>
              <p>[22] taṇhāsotena vuyhantā, na te dukkhā pamuccare.. </p>
              <p>[21] ``evametaṃ abhiññāya, bhikkhu buddhassa sāvako. </p>
              <p>[22] gambhīraṃ nipuṇaṃ suññaṃ, paccayaṃ paṭivijjhati.. </p>
              <p>[21] ``kammaṃ natthi vipākamhi, pāko kamme na vijjati. </p>
              <p>[22] aññamaññaṃ ubho suññā, na ca kammaṃ vinā phalaṃ.. </p>
              <p>[21] ``yathā na sūriye aggi, na maṇimhi na gomaye. </p>
              <p>[22] na tesaṃ bahi so atthi, sambhārehi ca jāyati.. </p>
              <p>[21] ``tathā na anto kammassa, vipāko upalabbhati. </p>
              <p>[22] bahiddhāpi na kammassa, na kammaṃ tattha vijjati.. </p>
              <p>[21] ``phalena suññaṃ taṃ kammaṃ, phalaṃ kamme na vijjati. </p>
              <p>[22] kammañca kho upādāya, tato nibbattate phalaṃ.. </p>
              <p>[21] ``na hettha devo brahmā vā, saṃsārassatthikārako. </p>
              <p>[22] suddhadhammā pavattanti, hetusambhārapaccayā''ti.. </p>
              <p>[03] 690^b^.^eb^ tassevaṃ kammavaṭṭavipākavaṭṭavasena nāmarūpassa paccayapariggahaṃ katvā tīsu addhāsu  pahīnavicikicchassa sabbe atītānāgatapaccuppannadhammā cutipaṭisandhivasena viditā honti,  sāssa hoti ^b^ñātapariññā^eb^. </p>
              <p>[01] so ^a^V2.0238^ea^ evaṃ pajānāti -- ye atīte kammapaccayā nibbattā khandhā, te tattheva niruddhā,  atītakammapaccayā pana imasmiṃ bhave aññe nibbattā, atītabhavato imaṃ bhavaṃ āgato ekadhammopi  natthi, imasmimpi bhave kammapaccayena nibbattā khandhā nirujjhissanti, punabbhave aññe  nibbattissanti, imamhā bhavā punabbhavaṃ ekadhammopi na gamissati. apica kho yathā na  ācariyamukhato sajjhāyo antevāsikassa mukhaṃ pavisati, na ca tappaccayā tassa ^a^M2.0239^ea^  mukhe sajjhāyo na vattati, na dūtena mantodakaṃ pītaṃ rogino udaraṃ pavisati, na ca tassa  tappaccayā rogo na vūpasammati, na mukhe maṇḍanavidhānaṃ ādāsatalādīsu mukhanimittaṃ  gacchati, na ca tattha tappaccayā maṇḍanavidhānaṃ na paññāyati, na ekissā vaṭṭiyā dīpasikhā  aññaṃ vaṭṭiṃ saṅkamati, na ca tattha tappaccayā dīpasikhā na nibbattati, evameva na atītabhavato  imaṃ bhavaṃ, ito vā punabbhavaṃ koci dhammo saṅkamati, na ca atītabhave khandhāyatanadhātupaccayā  idha, idha vā khandhāyatanadhātupaccayā punabbhave khandhāyatanadhātuyo na nibbattantīti. </p>
              <p>[21] yatheva cakkhuviññāṇaṃ, manodhātuanantaraṃ. </p>
              <p>[22] na ceva āgataṃ nāpi, na nibbattaṃ anantaraṃ.. </p>
              <p>[21] tatheva paṭisandhimhi, vattate cittasantati. </p>
              <p>[22] purimaṃ bhijjate cittaṃ, pacchimaṃ jāyate tato.. </p>
              <p>[21] tesaṃ antarikā natthi, vīci tesaṃ na vijjati. </p>
              <p>[22] na cito gacchati kiñci, paṭisandhi ca jāyatīti.. </p>
              <p>[03] 691^b^.^eb^ evaṃ cutipaṭisandhivasena viditasabbadhammassa sabbākārena nāmarūpassa paccayapariggahañāṇaṃ  thāmagataṃ hoti, soḷasavidhā kaṅkhā suṭṭhutaraṃ pahīyati. na kevalañca sā eva, ``satthari  kaṅkhatī''ti (dha0 sa0 1008) ādinayappavattā aṭṭhavidhāpi kaṅkhā pahīyatiyeva, dvāsaṭṭhi diṭṭhigatāni  vikkhambhanti. evaṃ nānānayehi nāmarūpapaccayapariggahaṇena tīsu addhāsu kaṅkhaṃ vitaritvā  ṭhitaṃ ñāṇaṃ ^b^kaṅkhāvitaraṇavisuddhī^eb^ti veditabbaṃ. ^b^dhammaṭṭhitiñāṇa^eb^ntipi ^b^yathābhūtañāṇa^eb^ntipi  ^b^sammādassana^eb^ntipi etassevādhivacanaṃ. vuttañhetaṃ -- </p>
              <p>[02] ``avijjā ^a^V2.0239^ea^ paccayo, saṅkhārā paccayasamuppannā. ubhopete dhammā paccayasamuppannāti paccayapariggahe  paññā dhammaṭṭhitiñāṇa''nti (paṭi0 ma0 1.46). </p>
              <p>[02] ``aniccato manasikaronto katame dhamme yathābhūtaṃ jānāti passati, kathaṃ sammādassanaṃ  hoti, kathaṃ tadanvayena sabbe saṅkhārā aniccato sudiṭṭhā honti, kattha kaṅkhā pahīyati?  dukkhato...pe0... anattato manasikaronto katame dhamme yathābhūtaṃ jānāti passati...pe0...  kattha kaṅkhā pahīyatīti? </p>
              <p>[02] ``aniccato ^a^M2.0240^ea^ manasikaronto nimittaṃ yathābhūtaṃ jānāti passati, tena  vuccati sammādassanaṃ. evaṃ tadanvayena sabbe saṅkhārā aniccato sudiṭṭhā honti.  ettha kaṅkhā pahīyati. dukkhato manasikaronto pavattaṃ yathābhūtaṃ jānāti passati...pe0...  anattato manasikaronto nimittañca pavattañca yathābhūtaṃ jānāti passati, tena vuccati  sammādassanaṃ. evaṃ tadanvayena sabbe dhammā anattato sudiṭṭhā honti. ettha kaṅkhā  pahīyati. </p>
              <p>[02] ``yañca yathābhūtañāṇaṃ yañca sammādassanaṃ yā ca kaṅkhāvitaraṇā, ime dhammā nānatthā  ceva nānābyañjanā ca, udāhu ekatthā byañjanameva nānanti? yañca yathābhūtañāṇaṃ yañca  sammādassanaṃ yā ca kaṅkhāvitaraṇā, ime dhammā ekatthā, byañjanameva nāna''nti (paṭi0  ma0 1.227). </p>
              <p>[01] iminā pana ñāṇena samannāgato vipassako buddhasāsane laddhassāso laddhapatiṭṭho niyatagatiko  cūḷasotāpanno nāma hoti. </p>
              <p>[21] tasmā bhikkhu sadā sato, nāmarūpassa sabbaso. </p>
              <p>[22] paccaye pariggaṇheyya, kaṅkhāvitaraṇatthikoti.. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] kaṅkhāvitaraṇavisuddhiniddeso nāma </p>
              <p>[06] ekūnavīsatimo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 20. maggāmaggañāṇadassanavisuddhiniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> sammasanañāṇakathā </h3n>
            <h4>
              <h4n> </h4n>
              <p>[03] 692^b^.^eb^ ayaṃ ^a^M2.0241^ea^ ^a^V2.0240^ea^ maggo, ayaṃ na maggoti evaṃ maggañca amaggañca ñatvā ṭhitaṃ  ñāṇaṃ pana ^b^maggāmaggañāṇadassanavisuddhi^eb^ nāma.</p>
              <p>[03] taṃ sampādetukāmena ^b^kalāpasammasana^eb^saṅkhātāya ^b^nayavipassanāya^eb^ tāva yogo karaṇīyo.  kasmā? āraddhavipassakassa obhāsādisambhave maggāmaggañāṇasambhavato. āraddhavipassakassa  hi obhāsādīsu sambhūtesu maggāmaggañāṇaṃ hoti, vipassanāya ca kalāpasammasanaṃ ādi.  tasmā etaṃ kaṅkhāvitaraṇānantaraṃ uddiṭṭhaṃ. apica yasmā tīraṇapariññāya vattamānāya maggāmaggañāṇaṃ  uppajjati, tīraṇapariññā ca ñātapariññānantarā, tasmāpi taṃ maggāmaggañāṇadassanavisuddhiṃ  sampādetukāmena kalāpasammasane tāva yogo kātabbo. </p>
              <p>[03] 693^b^.^eb^ tatrāyaṃ vinicchayo -- tisso hi lokiyapariññā ñātapariññā tīraṇapariññā  pahānapariññā ca. yā sandhāya vuttaṃ ``abhiññāpaññā ñātaṭṭhe ñāṇaṃ. pariññāpaññā  tīraṇaṭṭhe ñāṇaṃ. pahānapaññā pariccāgaṭṭhe ñāṇa''nti (paṭi0 ma0 1.75). tattha  ``ruppanalakkhaṇaṃ rūpaṃ, vedayitalakkhaṇā vedanā''ti evaṃ tesaṃ tesaṃ dhammānaṃ paccattalakkhaṇasallakkhaṇavasena  pavattā paññā ^b^ñātapariññā^eb^ nāma. ``rūpaṃ aniccaṃ, vedanā aniccā''tiādinā  nayena tesaṃyeva dhammānaṃ sāmaññalakkhaṇaṃ āropetvā pavattā lakkhaṇārammaṇikavipassanā paññā  ^b^tīraṇapariññā^eb^ nāma. tesuyeva pana dhammesu niccasaññādipajahanavasena pavattā lakkhaṇārammaṇikavipassanā  paññā ^b^pahānapariññā^eb^ nāma.</p>
              <p>[03] tattha saṅkhāraparicchedato paṭṭhāya yāva paccayapariggahā ñātapariññāya bhūmi. etasmiṃ hi antare  ^a^V2.0241^ea^ dhammānaṃ paccattalakkhaṇapaṭivedhasseva ādhipaccaṃ hoti. kalāpasammasanato pana paṭṭhāya  yāva udayabbayānupassanā tīraṇapariññāya bhūmi. etasmiṃ hi antare sāmaññalakkhaṇapaṭivedhasseva  ādhipaccaṃ hoti. bhaṅgānupassanaṃ ādiṃ katvā upari pahānapariññāya bhūmi ^a^M2.0242^ea^.  tato paṭṭhāya hi aniccato anupassanto niccasaññaṃ pajahati, dukkhato anupassanto sukhasaññaṃ,  anattato anupassanto attasaññaṃ, nibbindanto nandiṃ, virajjanto rāgaṃ, nirodhento  samudayaṃ, paṭinissajjanto ādānaṃ pajahatīti (paṭi0 ma0 1.52) evaṃ niccasaññādipahānasādhikānaṃ  sattannaṃ anupassanānaṃ ādhipaccaṃ. iti imāsu tīsu pariññāsu saṅkhāraparicchedassa  ceva paccayapariggahassa ca sādhitattā iminā yoginā ñātapariññāva adhigatā hoti, itarā  ca adhigantabbā. tena vuttaṃ ``yasmā tīraṇapariññāya vattamānāya maggāmaggañāṇaṃ uppajjati,  tīraṇapariññā ca ñātapariññānantarā, tasmāpi taṃ maggāmaggañāṇadassanavisuddhiṃ sampādetukāmena  kalāpasammasane tāva yogo kātabbo''ti. </p>
              <p>[03] 694^b^.^eb^ tatrāyaṃ pāḷi -- </p>
              <p>[02] ``kathaṃ atītānāgatapaccuppannānaṃ dhammānaṃ saṅkhipitvā vavatthāne paññā sammasane ñāṇaṃ?  yaṃkiñci rūpaṃ atītānāgatapaccuppannaṃ ajjhattaṃ vā...pe0... yaṃ dūre santike vā,  sabbaṃ rūpaṃ aniccato vavatthapeti, ekaṃ sammasanaṃ. dukkhato vavatthapeti, ekaṃ sammasanaṃ.  anattato vavatthapeti, ekaṃ sammasanaṃ. yā kāci vedanā...pe0... yaṃkiñci viññāṇaṃ...pe0...  anattato vavatthapeti, ekaṃ sammasanaṃ. </p>
              <p>[02] ``cakkhuṃ...pe0... jarāmaraṇaṃ atītānāgatapaccuppannaṃ aniccato vavatthapeti, ekaṃ  sammasanaṃ. dukkhato anattato vavatthapeti, ekaṃ sammasanaṃ. </p>
              <p>[02] ``rūpaṃ atītānāgatapaccuppannaṃ aniccaṃ khayaṭṭhena, dukkhaṃ bhayaṭṭhena, anattā asārakaṭṭhenāti  saṅkhipitvā vavatthāne paññā sammasane ñāṇaṃ. vedanaṃ... viññāṇaṃ... cakkhuṃ...pe0...  jarāmaraṇaṃ...pe0... sammasane ñāṇaṃ. </p>
              <p>[02] ``rūpaṃ atītānāgatapaccuppannaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ  virāgadhammaṃ ^a^V2.0242^ea^ nirodhadhammanti saṅkhipitvā vavatthāne paññā sammasane ñāṇaṃ. vedanaṃ...  viññāṇaṃ... cakkhuṃ... jarāmaraṇaṃ atītānāgatapaccuppannaṃ aniccaṃ saṅkhataṃ...pe0...  nirodhadhammanti saṅkhipitvā vavatthāne paññā sammasane ñāṇaṃ. </p>
              <p>[02] ``jātipaccayā ^a^M2.0243^ea^ jarāmaraṇaṃ, asati jātiyā natthi jarāmaraṇanti saṅkhipitvā  vavatthāne paññā sammasane ñāṇaṃ. atītampi addhānaṃ, anāgatampi addhānaṃ jātipaccayā  jarāmaraṇaṃ, asati jātiyā natthi jarāmaraṇanti saṅkhipitvā vavatthāne paññā sammasane ñāṇaṃ.  bhavapaccayā jāti...pe0... avijjāpaccayā saṅkhārā, asati avijjāya natthi saṅkhārāti  saṅkhipitvā vavatthāne paññā sammasane ñāṇaṃ. atītampi addhānaṃ, anāgatampi addhānaṃ  avijjāpaccayā saṅkhārā, asati avijjāya natthi saṅkhārāti saṅkhipitvā vavatthāne paññā  sammasane ñāṇaṃ. </p>
              <p>[02] ``taṃ ñātaṭṭhena ñāṇaṃ. pajānanaṭṭhena paññā. tena vuccati atītānāgatapaccuppannānaṃ  dhammānaṃ saṅkhipitvā vavatthāne paññā sammasane ñāṇa''nti (paṭi0 ma0 1.48).</p>
              <p>[03] ettha ca cakkhuṃ...pe0... jarāmaraṇanti iminā peyyālena dvārārammaṇehi saddhiṃ dvārappavattā  dhammā, pañcakkhandhā, cha dvārāni, cha ārammaṇāni, cha viññāṇāni, cha phassā, cha vedanā,  cha saññā, cha cetanā, cha taṇhā, cha vitakkā, cha vicārā, cha dhātuyo, dasa kasiṇāni,  dvattiṃsakoṭṭhāsā, dvādasāyatanāni, aṭṭhārasa dhātuyo, bāvīsati indriyāni, tisso dhātuyo,  nava bhavā, cattāri jhānāni, catasso appamaññā, catasso samāpattiyo, dvādasa paṭiccasamuppādaṅgānīti  ime dhammarāsayo saṃkhittāti veditabbā.</p>
              <p>[03] vuttaṃ hetaṃ abhiññeyyaniddese -- </p>
              <p>[02] ``sabbaṃ, bhikkhave, abhiññeyyaṃ. kiñca, bhikkhave, sabbaṃ abhiññeyyaṃ? cakkhu,  bhikkhave, abhiññeyyaṃ. rūpā... cakkhuviññāṇaṃ... cakkhusamphasso... yampidaṃ cakkhusamphassapaccayā  uppajjati vedayitaṃ sukhaṃ vā dukkhaṃ vā adukkhamasukhaṃ vā, tampi ^a^V2.0243^ea^ abhiññeyyaṃ.  sotaṃ...pe0... yampidaṃ manosamphassapaccayā uppajjati vedayitaṃ sukhaṃ vā dukkhaṃ  vā adukkhamasukhaṃ vā, tampi abhiññeyyaṃ. </p>
              <p>[02] ``rūpaṃ...pe0... viññāṇaṃ... cakkhu...pe0... mano... rūpā...pe0... dhammā...  cakkhuviññāṇaṃ...pe0... manoviññāṇaṃ... cakkhusamphasso...pe0... manosamphasso.... </p>
              <p>[02] ``cakkhusamphassajā ^a^M2.0244^ea^ vedanā...pe0... manosamphassajā vedanā... rūpasaññā...pe0...  dhammasaññā... rūpasañcetanā...pe0... dhammasañcetanā... rūpataṇhā...pe0... dhammataṇhā...  rūpavitakko...pe0... dhammavitakko... rūpavicāro...pe0... dhammavicāro.... </p>
              <p>[02] ``pathavīdhātu...pe0... viññāṇadhātu... pathavīkasiṇaṃ...pe0... viññāṇakasiṇaṃ...  kesā...pe0... muttaṃ... matthaluṅgaṃ.... </p>
              <p>[02] ``cakkhāyatanaṃ...pe0... dhammāyatanaṃ... cakkhudhātu...pe0... manodhātu... manoviññāṇadhātu...  cakkhundriyaṃ...pe0... aññātāvindriyaṃ.... </p>
              <p>[02] ``kāmadhātu... rūpadhātu... arūpadhātu... kāmabhavo... rūpabhavo... arūpabhavo... saññābhavo...  asaññābhavo... nevasaññānāsaññābhavo... ekavokārabhavo... catuvokārabhavo... pañcavokārabhavo.... </p>
              <p>[02] ``paṭhamaṃ jhānaṃ...pe0... catutthaṃ jhānaṃ... mettācetovimutti...pe0... upekkhācetovimutti...  ākāsānañcāyatanasamāpatti...pe0... nevasaññānāsaññāyatanasamāpatti... avijjā  abhiññeyyā...pe0... jarāmaraṇaṃ abhiññeyya''nti (paṭi0 ma0 1.3; saṃ0 ni0  4.46).</p>
              <p>[03] taṃ tattha evaṃ vitthārena vuttattā idha sabbaṃ peyyālena saṃkhittaṃ. evaṃ saṃkhitte  panettha ye lokuttarā dhammā āgatā, te asammasanupagattā imasmiṃ adhikāre na gahetabbā.  yepi ca sammasanupagā ^a^V2.0244^ea^, tesu ^b^ye yassa pākaṭā honti sukhena pariggahaṃ gacchanti, tesu  tena sammasanaṃ ārabhitabbaṃ^eb^. </p>
              <p>[03] 695^b^.^eb^ tatrāyaṃ khandhavasena ārabbhavidhānayojanā -- yaṃkiñci rūpaṃ...pe0... sabbaṃ rūpaṃ  aniccato vavatthapeti, ekaṃ sammasanaṃ. dukkhato anattato vavatthapeti, ekaṃ sammasananti.  ettāvatā ayaṃ bhikkhu ``yaṃkiñci rūpa''nti evaṃ aniyamaniddiṭṭhaṃ sabbampi rūpaṃ atītattikena  ceva catūhi ca ajjhattādidukehīti ekādasahi okāsehi paricchinditvā sabbaṃ rūpaṃ  aniccato vavatthapeti, aniccanti sammasati.</p>
              <p>[03] kathaṃ ^a^M2.0245^ea^? parato vuttanayena. vuttañhetaṃ -- ``rūpaṃ atītānāgatapaccuppannaṃ  ^b^aniccaṃ khayaṭṭhenā''^eb^ti (paṭi0 ma0 1.48).</p>
              <p>[03] tasmā esa yaṃ ^b^atītaṃ^eb^ rūpaṃ, taṃ yasmā atīteyeva khīṇaṃ, nayimaṃ bhavaṃ sampattanti  aniccaṃ khayaṭṭhena.</p>
              <p>[03] yaṃ ^b^anāgataṃ^eb^ anantarabhave nibbattissati, tampi tattheva khīyissati, na tato paraṃ bhavaṃ  gamissatīti aniccaṃ khayaṭṭhena.</p>
              <p>[03] yaṃ ^b^paccuppannaṃ^eb^ rūpaṃ, tampi idheva khīyati, na ito gacchatīti aniccaṃ khayaṭṭhena.</p>
              <p>[03] yaṃ ^b^ajjhattaṃ,^eb^ tampi ajjhattameva khīyati, na bahiddhābhāvaṃ gacchatīti aniccaṃ khayaṭṭhena.</p>
              <p>[03] yaṃ ^b^bahiddhā...pe0... oḷārikaṃ...pe0... sukhumaṃ...pe0... hīnaṃ...pe0...  paṇītaṃ...pe0... dūre...pe0... santike,^eb^ tampi tattheva khīyati, na dūrabhāvaṃ gacchatīti  aniccaṃ khayaṭṭhenāti sammasati.</p>
              <p>[03] idaṃ sabbampi ``aniccaṃ khayaṭṭhenā''ti etassa vasena ekaṃ sammasanaṃ. bhedato pana  ekādasavidhaṃ hoti.</p>
              <p>[03] sabbameva ca taṃ ^b^dukkhaṃ^eb^ bhayaṭṭhena. ^b^bhayaṭṭhenā^eb^ti sappaṭibhayatāya. yañhi aniccaṃ, taṃ  bhayāvahaṃ hoti sīhopamasutte (saṃ0 ni0  3.78; a0 ni0  4.33) devānaṃ  viya. iti ^a^V2.0245^ea^  idampi ``dukkhaṃ bhayaṭṭhenā''ti etassa vasena ekaṃ sammasanaṃ. bhedato pana ekādasavidhaṃ  hoti.</p>
              <p>[03] yathā ca dukkhaṃ, evaṃ sabbampi taṃ ^b^anattā^eb^ asārakaṭṭhena. ^b^asārakaṭṭhenā^eb^ti ``attā  nivāsī kārako vedako sayaṃvasī''ti evaṃ parikappitassa attasārassa abhāvena.  yañhi aniccaṃ, dukkhaṃ, taṃ attanopi aniccataṃ vā udayabbayapīḷanaṃ vā vāretuṃ  na sakkoti, kuto tassa kārakādibhāvo. tenāha -- ``rūpañca hidaṃ, bhikkhave, attā  abhavissa. nayidaṃ rūpaṃ ābādhāya saṃvatteyyā''tiādi (saṃ0 ni0  3.59). iti  idampi ``anattā asārakaṭṭhenā''ti ^a^M2.0246^ea^ etassa vasena ekaṃ sammasanaṃ. bhedato  pana ekādasavidhaṃ hoti. esa nayo vedanādīsu. </p>
              <p>[03] 696^b^.^eb^ yaṃ pana aniccaṃ, taṃ yasmā niyamato saṅkhatādibhedaṃ hoti. tenassa pariyāyadassanatthaṃ,  nānākārehi vā manasikārappavattidassanatthaṃ ``rūpaṃ atītānāgatapaccuppannaṃ aniccaṃ  saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhamma''nti puna pāḷi  vuttā. esa nayo vedanādīsūti. </p>
            </h4>
          </h3>
          <h3>
            <h3n> cattārīsākārānupassanākathā </h3n>
            <h4>
              <h4n> </h4n>
              <p>[03] 697^b^.^eb^ so tasseva pañcasu khandhesu aniccadukkhānattasammasanassa thirabhāvatthāya, yaṃ taṃ  bhagavatā ``katamehi cattārīsāya ākārehi anulomikaṃ khantiṃ paṭilabhati, katamehi  cattārīsāya ākārehi sammattaniyāmaṃ okkamatī''ti etassa vibhaṅge -- </p>
              <p>[02] ``pañcakkhandhe aniccato, dukkhato, rogato, gaṇḍato, sallato, aghato, ābādhato, parato,  palokato, ītito, upaddavato, bhayato, upasaggato, calato, pabhaṅguto, addhuvato, atāṇato,  aleṇato, asaraṇato, rittato, tucchato, suññato, anattato, ādīnavato, vipariṇāmadhammato,  asārakato, aghamūlato, vadhakato, vibhavato, sāsavato, saṅkhatato, mārāmisato, jātidhammato,  jarādhammato, byādhidhammato, maraṇadhammato ^a^V2.0246^ea^, sokadhammato, paridevadhammato, upāyāsadhammato,  saṃkilesikadhammato''ti (paṭi0 ma0 3.37) --</p>
              <p>[03] cattārīsāya ākārehi,</p>
              <p>[03] ``pañcakkhandhe aniccato passanto anulomikaṃ khantiṃ paṭilabhati. pañcannaṃ khandhānaṃ nirodho  niccaṃ nibbānanti passanto sammattaniyāmaṃ okkamatī''tiādinā (paṭi0 ma0 3.38)  nayena,</p>
              <p>[03] anulomañāṇaṃ vibhajantena pabhedato aniccādisammasanaṃ vuttaṃ. tassāpi vasena ime  pañcakkhandhe sammasati. </p>
              <p>[03] 698^b^.^eb^ kathaṃ ^a^M2.0247^ea^? so hi ekekaṃ khandhaṃ anaccantikatāya, ādiantavantatāya  ca ^b^aniccato^eb^. uppādavayapaṭipīḷanatāya, dukkhavatthutāya ca ^b^dukkhato^eb^. paccayayāpanīyatāya,  rogamūlatāya ca ^b^rogato^eb^. dukkhatāsūlayogitāya, kilesāsucipaggharaṇatāya, uppādajarābhaṅgehi  uddhumātaparipakkapabhinnatāya ca ^b^gaṇḍato^eb^. pīḷājanakatāya, antotudanatāya, dunnīharaṇīyatāya  ca ^b^sallato^eb^. vigarahaṇīyatāya, avaḍḍhiāvahanatāya, aghavatthutāya ca ^b^aghato^eb^. aseribhāvajanakatāya,  ābādhapadaṭṭhānatāya ca ^b^ābādhato^eb^. avasatāya, avidheyyatāya ca ^b^parato^eb^. byādhijarāmaraṇehi  palujjanatāya ^b^palokato^eb^. anekabyasanāvahanatāya ^b^ītito^eb^. aviditānaṃyeva vipulānaṃ  anatthānaṃ āvahanato, sabbupaddavavatthutāya ca ^b^upaddavato^eb^. sabbabhayānaṃ ākaratāya, dukkhavūpasamasaṅkhātassa  paramassāsassa paṭipakkhabhūtatāya ca ^b^bhayato^eb^. anekehi anatthehi anubaddhatāya, dosūpasaṭṭhatāya,  upasaggo viya anadhivāsanārahatāya ca ^b^upasaggato^eb^. byādhijarāmaraṇehi ceva lābhālābhādīhi  ca lokadhammehi pacalitatāya ^b^calato^eb^. upakkamena ceva sarasena ca pabhaṅgupagamanasīlatāya  ^b^pabhaṅguto^eb^. sabbāvatthanipātitāya, thirabhāvassa ca abhāvatāya ^b^addhuvato^eb^. atāyanatāya ceva,  alabbhaneyyakhematāya ca ^b^atāṇato^eb^. allīyituṃ anarahatāya, allīnānampi ca leṇakiccākāritāya  ^b^aleṇato^eb^. nissitānaṃ bhayasārakattābhāvena ^b^asaraṇato^eb^. yathāparikappitehi dhuvasubhasukhattabhāvehi  rittatāya ^b^rittato^eb^. rittatāyeva tucchato appakattā vā, appakampi hi loke  tucchanti vuccati. sāmi-nivāsi-kāraka-vedakādhiṭṭhāyakavirahitatāya ^a^V2.0247^ea^ ^b^suññato^eb^.  sayañca assāmikabhāvāditāya ^b^anattato^eb^. pavattidukkhatāya, dukkhassa ca ādīnavatāya ^b^ādīnavato,^eb^  atha vā ādīnaṃ vāti gacchati pavattatīti ādīnavo, kapaṇamanussassetaṃ adhivacanaṃ, khandhāpi  ca kapaṇāyevāti ādīnavasadisatāya ^b^ādīnavato^eb^. jarāya ceva maraṇena cāti dvedhā pariṇāmapakatitāya  ^b^vipariṇāmadhammato^eb^. dubbalatāya, pheggu viya sukhabhañjanīyatāya ca ^b^asārakato^eb^.  aghahetutāya ^b^aghamūlato^eb^. mittamukhasapatto ^a^M2.0248^ea^ viya vissāsaghātitāya ^b^vadhakato^eb^.  vigatabhavatāya, vibhavasambhūtatāya ca ^b^vibhavato^eb^. āsavapadaṭṭhānatāya ^b^sāsavato^eb^. hetupaccayehi  abhisaṅkhatatāya ^b^saṅkhatato^eb^. maccumārakilesamārānaṃ āmisabhūtatāya ^b^mārāmisato^eb^. jāti-jarā-byādhimaraṇapakatitāya  ^b^jāti-jarā-byādhi-maraṇadhammato^eb^. soka-parideva-upāyāsahetutāya ^b^soka-paridevaupāyāsadhammato^eb^.  taṇhādiṭṭhiduccaritasaṃkilesānaṃ visayadhammatāya ^b^saṃkilesikadhammato^eb^ti evaṃ pabhedato  vuttassa aniccādisammasanassa vasena sammasati.</p>
              <p>[03] ettha hi aniccato, palokato, calato, pabhaṅguto, addhuvato, vipariṇāmadhammato, asārakato,  vibhavato, saṅkhatato, maraṇadhammatoti ekekasmiṃ khandhe dasa dasa katvā paññāsa ^b^aniccānupassanāni^eb^.  parato, rittato, tucchato, suññato, anattatoti ekekasmiṃ khandhe pañca pañca katvā  pañcavīsati ^b^anattānupassanāni^eb^. sesāni dukkhato, rogatotiādīni ekekasmiṃ  khandhe pañcavīsati pañcavīsati katvā pañcavīsatisataṃ ^b^dukkhānupassanānī^eb^ti.</p>
              <p>[03] iccassa iminā dvisatabhedena aniccādisammasanena pañcakkhandhe sammasato taṃ nayavipassanāsaṅkhātaṃ  aniccadukkhānattasammasanaṃ thiraṃ hoti. idaṃ tāvettha pāḷinayānusārena sammasanārambhavidhānaṃ. </p>
            </h4>
          </h3>
          <h3>
            <h3n> indriyatikkhakāraṇanavakakathā </h3n>
            <h4>
              <h4n> </h4n>
              <p>[03] 699^b^.^eb^ yassa pana evaṃ nayavipassanāya yogaṃ karotopi nayavipassanā na sampajjati, tena  ``navahākārehi indriyāni tikkhāni bhavanti -- uppannuppannānaṃ saṅkhārānaṃ khayameva passati,  tattha ca sakkaccakiriyāya sampādeti, sātaccakiriyāya sampādeti, sappāyakiriyāya  sampādeti, samādhissa ca nimittaggāhena, bojjhaṅgānañca anupavattanatāya, kāye ca jīvite  ca ^a^V2.0248^ea^ anapekkhataṃ upaṭṭhāpeti, tattha ca abhibhuyya nekkhammena, antarā ca abyosānenā''ti evaṃ  vuttānaṃ navannaṃ ākārānaṃ vasena indriyāni tikkhāni katvā ^b^pathavīkasiṇaniddese^eb^  vuttanayena satta asappāyāni vajjetvā satta sappāyāni sevamānena kālena rūpaṃ sammasitabbaṃ,  kālena arūpaṃ. rūpaṃ sammasantena rūpassa nibbatti passitabbā. </p>
            </h4>
          </h3>
          <h3>
            <h3n> rūpanibbattipassanākārakathā </h3n>
            <h4>
              <h4n> </h4n>
              <p>[03] 700^b^.^eb^ seyyathidaṃ ^a^M2.0249^ea^ -- idaṃ rūpaṃ nāma kammādivasena catūhi kāraṇehi  nibbattati. tattha sabbesaṃ sattānaṃ rūpaṃ nibbattamānaṃ paṭhamaṃ kammato nibbattati.  paṭisandhikkhaṇeyeva hi gabbhaseyyakānaṃ tāva tisantativasena vatthu-kāya-bhāvadasakasaṅkhātāni  tiṃsa rūpāni nibbattanti, tāni ca kho paṭisandhicittassa uppādakkhaṇeyeva. yathā ca uppādakkhaṇe,  tathā ṭhitikkhaṇepi bhaṅgakkhaṇepi.</p>
              <p>[03] tattha rūpaṃ dandhanirodhaṃ garuparivatti, cittaṃ khippanirodhaṃ lahuparivatti. tenāha --  ``nāhaṃ, bhikkhave, aññaṃ ekadhammampi samanupassāmi, yaṃ evaṃ lahuparivattaṃ yathayidaṃ,  bhikkhave, citta''nti (a0 ni0  1.48). rūpe dharanteyeva hi soḷasavāre bhavaṅgacittaṃ  uppajjitvā nirujjhati. cittassa uppādakkhaṇopi ṭhitikkhaṇopi bhaṅgakkhaṇopi ekasadisā.  rūpassa pana uppādabhaṅgakkhaṇāyeva lahukā, tehi sadisā. ṭhitikkhaṇo pana mahā, yāva soḷasa  cittāni uppajjitvā nirujjhanti, tāva vattati. paṭisandhicittassa uppādakkhaṇe uppannaṃ  ṭhānappattaṃ purejātaṃ vatthuṃ nissāya dutiyaṃ bhavaṅgaṃ uppajjati. tena saddhiṃ uppannaṃ  ṭhānappattaṃ purejātaṃ vatthuṃ nissāya tatiyaṃ bhavaṅgaṃ uppajjati. iminā nayena yāvatāyukaṃ  cittappavatti veditabbā. āsannamaraṇassa pana ekameva ṭhānappattaṃ purejātaṃ vatthuṃ  nissāya soḷasa cittāni uppajjanti.</p>
              <p>[03] paṭisandhicittassa uppādakkhaṇe uppannaṃ rūpaṃ paṭisandhicittato uddhaṃ soḷasamena cittena saddhiṃ  nirujjhati. ṭhānakkhaṇe uppannaṃ sattarasamassa uppādakkhaṇena saddhiṃ nirujjhati. bhaṅgakkhaṇe  uppannaṃ sattarasamassa ṭhānakkhaṇaṃ patvā nirujjhati. yāva pavatti nāma atthi, evameva pavattati.  opapātikānampi sattasantativasena sattati rūpāni evameva pavattanti. </p>
              <p>[03] 701^b^.^eb^ tattha ^a^V2.0249^ea^ kammaṃ, kammasamuṭṭhānaṃ, kammapaccayaṃ, kammapaccayacittasamuṭṭhānaṃ, kammapaccayāahārasamuṭṭhānaṃ,  kammapaccayautusamuṭṭhānanti esa vibhāgo veditabbo. tattha ^b^kammaṃ^eb^ nāma kusalākusalacetanā.  ^b^kammasamuṭṭhānaṃ^eb^ nāma vipākakkhandhā ca, cakkhudasakādi samasattatirūpañca. ^b^kammapaccayaṃ^eb^  nāma tadeva, kammaṃ hi kammasamuṭṭhānassa upatthambhakapaccayopi hoti. ^b^kammapaccayacittasamuṭṭhānaṃ^eb^  nāma vipākacittasamuṭṭhānaṃ rūpaṃ. ^b^kammapaccayāahārasamuṭṭhānaṃ^eb^ nāma kammasamuṭṭhānarūpesu  ^a^M2.0250^ea^ ṭhānappattā ojā aññaṃ ojaṭṭhamakaṃ samuṭṭhāpeti, tatrāpi ojā ṭhānaṃ patvā  aññanti evaṃ catasso vā pañca vā pavattiyo ghaṭeti. ^b^kammapaccayautusamuṭṭhānaṃ^eb^ nāma  kammajatejodhātu ṭhānappattā utusamuṭṭhānaṃ ojaṭṭhamakaṃ samuṭṭhāpeti, tatrāpi utu aññaṃ  ojaṭṭhamakanti evaṃ catasso vā pañca vā pavattiyo ghaṭeti. evaṃ tāva ^b^kammajarūpassa  nibbatti^eb^ passitabbā. </p>
              <p>[03] 702^b^.^eb^ cittajesupi cittaṃ, cittasamuṭṭhānaṃ, cittapaccayaṃ, cittapaccayāahārasamuṭṭhānaṃ,  cittapaccayautusamuṭṭhānanti esa vibhāgo veditabbo. tattha ^b^cittaṃ^eb^ nāma ekūnanavuticittāni. </p>
              <p>[21] tesu dvattiṃsa cittāni, chabbīsekūnavīsati. </p>
              <p>[22] soḷasa rūpiriyāpathaviññattijanakā matā..</p>
              <p>[03] kāmāvacarato hi aṭṭha kusalāni, dvādasākusalāni, manodhātuvajjā dasa kiriyā, kusalakiriyato  dve abhiññācittānīti dvattiṃsa cittāni rūpaṃ, iriyāpathaṃ, viññattiñca janenti.  vipākavajjāni sesadasarūpāvacarāni, aṭṭha arūpāvacarāni, aṭṭha lokuttaracittānīti chabbīsati  cittāni rūpaṃ, iriyāpathañca janayanti, na viññattiṃ. kāmāvacare dasa bhavaṅgacittāni,  rūpāvacare pañca, tisso manodhātuyo, ekā vipākāhetukamanoviññāṇadhātusomanassasahagatāti  ekūnavīsati cittāni rūpameva janayanti, na iriyāpathaṃ, na viññattiṃ. dvepañcaviññāṇāni,  sabbasattānaṃ paṭisandhicittaṃ, khīṇāsavānaṃ cuticittaṃ, cattāri āruppavipākānīti  soḷasa cittāni neva rūpaṃ janayanti, na iriyāpathaṃ, na viññattiṃ. yāni cettha rūpaṃ  janenti, tāni na ṭhitikkhaṇe, bhaṅgakkhaṇe vā, tadā hi cittaṃ dubbalaṃ hoti. uppādakkhaṇe  pana balavaṃ, tasmā taṃ tadā purejātaṃ vatthuṃ nissāya rūpaṃ samuṭṭhāpeti.</p>
              <p>[03] ^b^cittasamuṭṭhānaṃ^eb^ ^a^V2.0250^ea^ nāma tayo arūpino khandhā, ``saddanavakaṃ, kāyaviññatti, vacīviññatti,  ākāsadhātu, lahutā, mudutā, kammaññatā, upacayo, santatī''ti sattarasavidhaṃ rūpañca.  ^b^cittapaccayaṃ^eb^ nāma ``pacchājātā cittacetasikā dhammā purejātassa imassa kāyassā''ti  (paṭṭhā0 1.1.11) evaṃ vuttaṃ catusamuṭṭhānarūpaṃ. ^b^cittapaccayāahārasamuṭṭhānaṃ^eb^ nāma  cittasamuṭṭhānarūpesu ṭhānappattā ^a^M2.0251^ea^ ojā aññaṃ ojaṭṭhamakaṃ samuṭṭhāpeti, evaṃ  dve tisso pavattiyo ghaṭeti. ^b^cittapaccayautusamuṭṭhānaṃ^eb^ nāma cittasamuṭṭhāno utu  ṭhānappatto aññaṃ ojaṭṭhamakaṃ samuṭṭhāpeti, evaṃ dve tisso pavattiyo ghaṭeti. evaṃ  ^b^cittajarūpassa nibbatti^eb^ passitabbā. </p>
              <p>[03] 703^b^.^eb^ āhārajesupi āhāro, āhārasamuṭṭhānaṃ, āhārapaccayaṃ, āhārapaccayāahārasamuṭṭhānaṃ,  āhārapaccayautusamuṭṭhānanti esa vibhāgo veditabbo. tattha ^b^āhāro^eb^ nāma kabaḷīkāro  āhāro. ^b^āhārasamuṭṭhānaṃ^eb^ nāma upādiṇṇaṃ kammajarūpaṃ paccayaṃ labhitvā tattha patiṭṭhāya  ṭhānappattāya ojāya samuṭṭhāpitaṃ ojaṭṭhamakaṃ, ākāsadhātu, lahutā, mudutā, kammaññatā,  upacayo, santatīti cuddasavidhaṃ rūpaṃ. ^b^āhārapaccayaṃ^eb^ nāma ``kabaḷīkāro āhāro  imassa kāyassa āhārapaccayena paccayo''ti (paṭṭhā0 1.1.15) evaṃ vuttaṃ catusamuṭṭhānarūpaṃ.  ^b^āhārapaccayāahārasamuṭṭhānaṃ^eb^ nāma āhārasamuṭṭhānesu rūpesu ṭhānappattā ojā aññaṃ  ojaṭṭhamakaṃ samuṭṭhāpeti, tatrāpi ojā aññanti evaṃ dasadvādasavāre pavattiṃ ghaṭeti.  ekadivasaṃ paribhuttāhāro sattāhampi upatthambheti. dibbā pana ojā ekamāsaṃ dvemāsampi  upatthambheti. mātarā paribhuttāhāropi dārakassa sarīraṃ pharitvā rūpaṃ samuṭṭhāpeti.  sarīre makkhitāhāropi rūpaṃ samuṭṭhāpeti. kammajāhāro upādiṇṇakāhāro nāma.  sopi ṭhānappatto rūpaṃ samuṭṭhāpeti, tatrāpi ojā aññaṃ samuṭṭhāpetīti evaṃ catasso  vā pañca vā pavattiyo ghaṭeti. ^b^āhārapaccayautusamuṭṭhānaṃ^eb^ nāma āhārasamuṭṭhānā tejodhātu  ṭhānappattā utusamuṭṭhānaṃ ojaṭṭhamakaṃ samuṭṭhāpeti. tatrāyaṃ āhāro āhārasamuṭṭhānānaṃ  janako hutvā paccayo hoti, sesānaṃ nissayāhārātthiavigatavasenāti evaṃ ^b^āhārajarūpassa  nibbatti^eb^ passitabbā. </p>
              <p>[03] 704^b^.^eb^ utujesupi utu, utusamuṭṭhānaṃ, utupaccayaṃ, utupaccayautusamuṭṭhānaṃ, utupaccayāahārasamuṭṭhānanti  esa vibhāgo veditabbo. tattha ^b^utu^eb^ nāma catusamuṭṭhānā tejodhātu, uṇhautu sītautūti  evaṃ panesa duvidho hoti. ^b^utusamuṭṭhānaṃ^eb^ nāma catusamuṭṭhāno utu upādiṇṇakaṃ  paccayaṃ labhitvā ṭhānappatto sarīre rūpaṃ samuṭṭhāpeti. taṃ saddanavakaṃ, ākāsadhātu  ^a^M2.0252^ea^ ^a^V2.0251^ea^, lahutā, mudutā, kammaññatā, upacayo, santatīti pannarasavidhaṃ hoti.  ^b^utupaccayaṃ^eb^ nāma utu catusamuṭṭhānikarūpānaṃ pavattiyā ca vināsassa ca paccayo hoti.  ^b^utupaccayautusamuṭṭhānaṃ^eb^ nāma utusamuṭṭhānā tejodhātu ṭhānappattā aññaṃ ojaṭṭhamakaṃ  samuṭṭhāpeti, tatrāpi utu aññanti evaṃ dīghampi addhānaṃ anupādiṇṇapakkhe ṭhatvāpi  utusamuṭṭhānaṃ pavattatiyeva. ^b^utupaccayāahārasamuṭṭhānaṃ^eb^ nāma utusamuṭṭhānā ṭhānappattā  ojā aññaṃ ojaṭṭhamakaṃ samuṭṭhāpeti, tatrāpi ojā aññanti evaṃ dasadvādasavāre pavattiṃ  ghaṭeti. tatrāyaṃ utu utusamuṭṭhānānaṃ janako hutvā paccayo hoti, sesānaṃ nissayātthiavigatavasenāti  evaṃ ^b^utujarūpassa nibbatti^eb^ passitabbā. evañhi rūpassa nibbattiṃ passanto kālena  rūpaṃ sammasati nāma. </p>
            </h4>
          </h3>
          <h3>
            <h3n> arūpanibbattipassanākārakathā </h3n>
            <h4>
              <h4n> </h4n>
              <p>[03] 705^b^.^eb^ yathā ca rūpaṃ sammasantena rūpassa, evaṃ arūpaṃ sammasantenapi arūpassa nibbatti  passitabbā. sā ca kho ekāsīti lokiyacittuppādavaseneva. </p>
              <p>[01] seyyathidaṃ -- idañhi arūpaṃ nāma purimabhave āyūhitakammavasena paṭisandhiyaṃ tāva ekūnavīsaticittuppādappabhedaṃ  nibbattati. nibbattanākāro panassa paṭiccasamuppādaniddese vuttanayeneva veditabbo.  tadeva paṭisandhicittassa anantaracittato paṭṭhāya bhavaṅgavasena, āyupariyosāne cutivasena.  yaṃ tattha kāmāvacaraṃ, taṃ chasu dvāresu balavārammaṇe tadārammaṇavasena.</p>
              <p>[03] pavatte pana asambhinnattā cakkhussa āpāthagatattā rūpānaṃ ālokasannissitaṃ manasikārahetukaṃ  cakkhuviññāṇaṃ nibbattati saddhiṃ sampayuttadhammehi. cakkhupasādassa hi ṭhitikkhaṇe ṭhitippattameva  rūpaṃ cakkhuṃ ghaṭṭeti. tasmiṃ ghaṭṭite dvikkhattuṃ bhavaṅgaṃ uppajjitvā nirujjhati. tato  tasmiṃyeva ārammaṇe kiriyamanodhātu āvajjanakiccaṃ sādhayamānā uppajjati. tadanantaraṃ  tadeva rūpaṃ passamānaṃ kusalavipākaṃ akusalavipākaṃ vā cakkhuviññāṇaṃ. tato tadeva  rūpaṃ sampaṭicchamānā vipākamanodhātu. tato tadeva rūpaṃ santīrayamānā vipākāhetukamanoviññāṇadhātu.  tato tadeva rūpaṃ vavatthāpayamānā kiriyāhetukamanoviññāṇadhātu ^a^V2.0252^ea^ upekkhāsahagatā   ^a^M2.0253^ea^. tato paraṃ kāmāvacarakusalākusalakiriyacittesu ekaṃ vā upekkhāsahagatāhetukaṃ  cittaṃ pañca satta vā javanāni. tato kāmāvacarasattānaṃ ekādasasu tadārammaṇacittesu  javanānurūpaṃ yaṃkiñci tadārammaṇanti. esa nayo sesadvāresupi. manodvāre pana mahaggatacittānipi  uppajjantīti. evaṃ chasu dvāresu ^b^arūpassa nibbatti^eb^ passitabbā. evañhi arūpassa  nibbattiṃ passanto kālena arūpaṃ sammasati nāma.</p>
              <p>[03] evaṃ kālena rūpaṃ kālena arūpaṃ sammasitvāpi tilakkhaṇaṃ āropetvā anukkamena paṭipajjamāno  eko paññābhāvanaṃ sampādeti. </p>
            </h4>
          </h3>
          <h3>
            <h3n> rūpasattakasammasanakathā </h3n>
            <h4>
              <h4n> </h4n>
              <p>[03] 706^b^.^eb^ aparo rūpasattakārūpasattakavasena tilakkhaṇaṃ āropetvā saṅkhāre sammasati. tattha  ādānanikkhepanato, vayovuḍḍhatthaṅgamato, āhāramayato, utumayato, kammajato, cittasamuṭṭhānato,  dhammatārūpatoti imehi ākārehi āropetvā sammasanto rūpasattakavasena āropetvā  sammasati nāma. tenāhu porāṇā -- </p>
              <p>[21] ``ādānanikkhepanato, vayovuḍḍhatthagāmito. </p>
              <p>[27] āhārato ca ututo, kammato cāpi cittato. </p>
              <p>[22] dhammatārūpato satta, vitthārena vipassatī''ti..</p>
              <p>[03] tattha ^b^ādāna^eb^nti paṭisandhi. ^b^nikkhepana^eb^nti cuti. iti yogāvacaro imehi ^b^ādānanikkhepehi^eb^  ekaṃ vassasataṃ paricchinditvā saṅkhāresu tilakkhaṇaṃ āropeti. kathaṃ? etthantare  sabbe saṅkhārā aniccā. kasmā? uppādavayavattito, vipariṇāmato, tāvakālikato,  niccapaṭikkhepato ca. yasmā pana uppannā saṅkhārā ṭhitiṃ pāpuṇanti, ṭhitiyaṃ jarāya  kilamanti, jaraṃ patvā avassaṃ bhijjanti, tasmā abhiṇhasampaṭipīḷanato, dukkhamato dukkhavatthuto,  sukhapaṭikkhepato ca dukkhā. yasmā ca ``uppannā saṅkhārā ṭhitiṃ mā pāpuṇantu, ṭhānappattā  mā jīrantu, jarappattā mā bhijjantū''ti imesu tīsu ^a^M2.0254^ea^ ṭhānesu kassaci  vasavattibhāvo ^a^V2.0253^ea^ natthi, suññā tena vasavattanākārena, tasmā suññato, assāmikato,  avasavattito, attapaṭikkhepato ca anattāti. </p>
              <p>[03] 707^b^.^eb^ evaṃ ādānanikkhepanavasena vassasataparicchinne rūpe tilakkhaṇaṃ āropetvā tato  paraṃ ^b^vayovuḍḍhatthaṅgamato^eb^ āropeti. tattha ^b^vayovuḍḍhatthaṅgamo^eb^ nāma vayavasena vuḍḍhassa vaḍḍhitassa  rūpassa atthaṅgamo. tassa vasena tilakkhaṇaṃ āropetīti attho.</p>
              <p>[03] kathaṃ? so tameva vassasataṃ paṭhamavayena majjhimavayena pacchimavayenāti tīhi vayehi paricchindati.  tattha ādito tettiṃsa vassāni paṭhamavayo nāma. tato catuttiṃsa majjhimavayo nāma.  tato tettiṃsa pacchimavayo nāmāti. iti imehi tīhi vayehi paricchinditvā, ``paṭhamavaye  pavattaṃ rūpaṃ majjhimavayaṃ appatvā tattheva nirujjhati, tasmā taṃ aniccaṃ. yadaniccaṃ,  taṃ dukkhaṃ. yaṃ dukkhaṃ, tadanattā. majjhimavaye pavattarūpampi pacchimavayaṃ appatvā  tattheva nirujjhati, tasmā tampi aniccaṃ dukkhamanattā. pacchimavaye tettiṃsa vassāni  pavattarūpampi maraṇato paraṃ gamanasamatthaṃ nāma natthi, tasmā tampi aniccaṃ dukkhamanattā''ti  tilakkhaṇaṃ āropeti. </p>
              <p>[03] 708^b^.^eb^ evaṃ ^b^paṭhamavayādivasena^eb^ vayovuḍḍhatthaṅgamato tilakkhaṇaṃ āropetvā puna ``mandadasakaṃ,  khiḍḍādasakaṃ, vaṇṇadasakaṃ, baladasakaṃ, paññādasakaṃ, hānidasakaṃ, pabbhāradasakaṃ,  vaṅkadasakaṃ, momūhadasakaṃ, sayanadasaka''nti imesaṃ ^b^dasannaṃ dasakānaṃ vasena^eb^ vayovuḍḍhatthaṅgamato  tilakkhaṇaṃ āropeti.</p>
              <p>[03] tattha dasakesu tāva vassasatajīvino puggalassa paṭhamāni dasa vassāni ^b^mandadasakaṃ^eb^ nāma,  tadā hi so mando hoti capalo kumārako. tato parāni dasa ^b^khiḍḍādasakaṃ^eb^ nāma, tadā  hi so khiḍḍāratibahulo hoti. tato parāni dasa ^b^vaṇṇadasakaṃ^eb^ nāma, tadā hissa vaṇṇāyatanaṃ  vepullaṃ pāpuṇāti. tato parāni dasa ^b^baladasakaṃ^eb^ nāma, tadā hissa balañca thāmo  ca vepullaṃ pāpuṇāti. tato parāni dasa ^b^paññādasakaṃ^eb^ nāma, tadā hissa paññā  suppatiṭṭhitā hoti, pakatiyā kira dubbalapaññassāpi ^a^M2.0255^ea^ tasmiṃ kāle appamattakā  paññā uppajjatiyeva. tato parāni dasa ^b^hānidasakaṃ^eb^ nāma, tadā hissa khiḍḍārativaṇṇabalapaññā  parihāyanti. tato parāni ^a^V2.0254^ea^ dasa ^b^pabbhāradasakaṃ^eb^ nāma, tadā hissa attabhāvo purato  pabbhāro hoti. tato parāni dasa ^b^vaṅkadasakaṃ^eb^ nāma, tadā hissa attabhāvo naṅgalakoṭi  viya vaṅko hoti. tato parāni dasa ^b^momūhadasakaṃ^eb^ nāma. tadā hi so momūho hoti,  kataṃ kataṃ pamussati. tato parāni dasa ^b^sayanadasakaṃ^eb^ nāma, vassasatiko hi sayanabahulova  hoti.</p>
              <p>[03] tatrāyaṃ yogī etesaṃ dasakānaṃ vasena vayovuḍḍhatthaṅgamato tilakkhaṇaṃ āropetuṃ iti paṭisañcikkhati --  ``paṭhamadasake pavattarūpaṃ dutiyadasakaṃ appatvā tattheva nirujjhati, tasmā taṃ aniccaṃ  dukkhamanattā. dutiyadasake...pe0... navamadasake pavattarūpaṃ dasamadasakaṃ appatvā tattheva  nirujjhati. dasamadasake pavattarūpaṃ punabbhavaṃ appatvā idheva nirujjhati, tasmā tampi aniccaṃ  dukkhamanattā''ti tilakkhaṇaṃ āropeti. </p>
              <p>[03] 709^b^.^eb^ evaṃ dasakavasena vayovuḍḍhatthaṅgamato tilakkhaṇaṃ āropetvā puna tadeva vassasataṃ pañcapañcavassavasena  vīsatikoṭṭhāse katvā vayovuḍḍhatthaṅgamato tilakkhaṇaṃ āropeti. kathaṃ? so hi iti  paṭisañcikkhati -- ``paṭhame vassapañcake pavattarūpaṃ dutiyaṃ vassapañcakaṃ appatvā tattheva  nirujjhati, tasmā taṃ aniccaṃ dukkhamanattā. dutiye vassapañcake pavattarūpaṃ tatiyaṃ...pe0...  ekūnavīsatime vassapañcake pavattarūpaṃ vīsatimaṃ vassapañcakaṃ appatvā tattheva nirujjhati.  vīsatime vassapañcake pavattarūpaṃ maraṇato paraṃ gamanasamatthaṃ nāma natthi, tasmā tampi aniccaṃ  dukkhamanattā''ti.</p>
              <p>[03] evaṃ vīsatikoṭṭhāsavasena vayovuḍḍhatthaṅgamato tilakkhaṇaṃ āropetvā puna pañcavīsati koṭṭhāse  katvā catunnaṃ catunnaṃ vassānaṃ vasena āropeti. tato tettiṃsa koṭṭhāse katvā  tiṇṇaṃ tiṇṇaṃ vassānaṃ vasena, paññāsa koṭṭhāse katvā dvinnaṃ dvinnaṃ vassānaṃ vasena,  sataṃ koṭṭhāse katvā ekekavassavasena. tato ekaṃ vassaṃ tayo ^a^M2.0256^ea^ koṭṭhāse  katvā vassānahemantagimhesu tīsu utūsu ekekautuvasena tasmiṃ vayovuḍḍhatthaṅgamarūpe tilakkhaṇaṃ  āropeti.</p>
              <p>[03] kathaṃ? ^b^``vassāne^eb^ catumāsaṃ pavattarūpaṃ hemantaṃ appatvā tattheva niruddhaṃ. ^b^hemante^eb^  pavattarūpaṃ gimhaṃ appatvā tattheva niruddhaṃ. ^b^gimhe^eb^ pavattarūpaṃ puna vassānaṃ appatvā  tattheva niruddhaṃ, tasmā taṃ aniccaṃ dukkhamanattā''ti. evaṃ āropetvā puna ekaṃ  vassaṃ cha koṭṭhāse katvā -- ^b^``vassāne^eb^ ^a^V2.0255^ea^ dvemāsaṃ pavattarūpaṃ saradaṃ appatvā tattheva niruddhaṃ.  ^b^sarade^eb^ pavattarūpaṃ hemantaṃ. ^b^hemante^eb^ pavattarūpaṃ sisiraṃ. ^b^sisire^eb^ pavattarūpaṃ  vasantaṃ. ^b^vasante^eb^ pavattarūpaṃ gimhaṃ. ^b^gimhe^eb^ pavattarūpaṃ puna vassānaṃ appatvā tattheva  niruddhaṃ, tasmā aniccaṃ dukkhamanattā''ti evaṃ tasmiṃ vayovuḍḍhatthaṅgamarūpe tilakkhaṇaṃ  āropeti.</p>
              <p>[03] evaṃ āropetvā tato kāḷajuṇhavasena -- ``kāḷe pavattarūpaṃ juṇhaṃ appatvā. juṇhe  pavattarūpaṃ kāḷaṃ appatvā tattheva niruddhaṃ, tasmā aniccaṃ dukkhamanattā''ti tilakkhaṇaṃ  āropeti. tato rattindivavasena -- ``rattiṃ pavattarūpaṃ divasaṃ appatvā tattheva niruddhaṃ.  divasaṃ pavattarūpampi rattiṃ appatvā tattheva niruddhaṃ, tasmā aniccaṃ dukkhamanattā''ti  tilakkhaṇaṃ āropeti. tato tadeva rattindivaṃ pubbaṇhādivasena cha koṭṭhāse katvā --  ``pubbaṇhe pavattarūpaṃ majjhanhaṃ appatvā. majjhanhe pavattarūpaṃ sāyanhaṃ. sāyanhe pavattarūpaṃ  paṭhamayāmaṃ. paṭhamayāme pavattarūpaṃ majjhimayāmaṃ. majjhimayāme pavattarūpaṃ pacchimayāmaṃ appatvā  tattheva niruddhaṃ. pacchimayāme pavattarūpaṃ puna pubbaṇhaṃ appatvā tattheva niruddhaṃ, tasmā  aniccaṃ dukkhamanattā''ti tilakkhaṇaṃ āropeti. </p>
              <p>[03] 710^b^.^eb^ evaṃ āropetvā puna tasmiṃyeva rūpe abhikkamapaṭikkamāalokanavilokanasamiñjanapasāraṇavasena --  ``abhikkame pavattarūpaṃ paṭikkamaṃ appatvā tattheva nirujjhati. paṭikkame pavattarūpaṃ  ālokanaṃ. ālokane pavattarūpaṃ vilokanaṃ. vilokane pavattarūpaṃ samiñjanaṃ. samiñjane  pavattarūpaṃ pasāraṇaṃ appatvā tattheva nirujjhati. tasmā aniccaṃ dukkhamanattā''ti tilakkhaṇaṃ  āropeti.</p>
              <p>[03] tato ekapadavāraṃ uddharaṇa atiharaṇavītiharaṇavossajjanasannikkhepanasannirumbhanavasena cha koṭṭhāse  karoti.</p>
              <p>[03] tattha ^a^M2.0257^ea^ ^b^uddharaṇaṃ^eb^ nāma pādassa bhūmito ukkhipanaṃ. ^b^atiharaṇaṃ^eb^ nāma purato  haraṇaṃ. ^b^vītiharaṇaṃ^eb^ nāma khāṇukaṇṭakadīghajātiādīsu kiñcideva disvā ito cito  ca pādasañcāraṇaṃ. ^b^vossajjanaṃ^eb^ nāma pādassa heṭṭhā oropanaṃ. ^b^sannikkhepanaṃ^eb^ nāma pathavītale  ṭhapanaṃ. ^b^sannirumbhanaṃ^eb^ nāma puna pāduddharaṇakāle pādassa pathaviyā saddhiṃ abhinippīḷanaṃ.  tattha uddharaṇe pathavīdhātu ^a^V2.0256^ea^ āpodhātūti dve dhātuyo omattā honti mandā, itarā dve  adhimattā honti balavatiyo. tathā atiharaṇavītiharaṇesu. vossajjane tejodhātu vāyodhātūti  dve dhātuyo omattā honti mandā, itarā dve adhimattā honti balavatiyo. tathā sannikkhepanasannirumbhanesu.  evaṃ cha koṭṭhāse katvā tesaṃ vasena tasmiṃ vayovuḍḍhatthaṅgamarūpe tilakkhaṇaṃ āropeti.</p>
              <p>[03] kathaṃ? so iti paṭisañcikkhati -- ``yā uddharaṇe pavattā dhātuyo, yāni ca tadupādāyarūpāni,  sabbe te dhammā atiharaṇaṃ appatvā ettheva nirujjhanti, tasmā aniccā dukkhā anattā.  tathā atiharaṇe pavattā vītiharaṇaṃ. vītiharaṇe pavattā vossajjanaṃ. vossajjane pavattā  sannikkhepanaṃ. sannikkhepane pavattā sannirumbhanaṃ appatvā ettheva nirujjhanti. iti  tattha tattha uppannā itaraṃ itaraṃ koṭṭhāsaṃ appatvā tattha tattheva pabbaṃ pabbaṃ sandhi sandhi  odhi odhi hutvā tattakapāle pakkhittatilā viya taṭataṭāyantā saṅkhārā bhijjanti.  tasmā aniccā dukkhā anattā''ti. tassevaṃ pabbapabbagate saṅkhāre vipassato rūpasammasanaṃ  sukhumaṃ hoti. </p>
              <p>[03] 711^b^.^eb^ sukhumatte ca panassa idaṃ opammaṃ. eko kira dārutiṇukkādīsu kataparicayo  adiṭṭhapubbapadīpo paccantavāsiko nagaramāgamma antarāpaṇe jalamānaṃ padīpaṃ disvā ekaṃ  purisaṃ pucchi ambho ``kiṃ nāmetaṃ evaṃ manāpa''nti? tamenaṃ so āha ``kimettha  manāpaṃ, padīpo nāmesa telakkhayena vaṭṭikkhayena ca gatamaggopissa na paññāyissatī''ti.  tamañño evamāha ``idaṃ oḷārikaṃ, imissā hi vaṭṭiyā anupubbena ḍayhamānāya tatiyabhāge  tatiyabhāge jālā itarītaraṃ padesaṃ appatvāva nirujjhissatī''ti. tamañño evamāha ``idampi  oḷārikaṃ, imissā hi aṅgulaṅgulantare aḍḍhaṅgulaḍḍhaṅgulantare ^a^M2.0258^ea^ tantumhi  tantumhi aṃsumhi aṃsumhi jālā itarītaraṃ aṃsuṃ appatvāva nirujjhissati. aṃsuṃ  pana muñcitvā na sakkā jālaṃ paññāpetu''nti.</p>
              <p>[03] tattha ``telakkhayena vaṭṭikkhayena ca padīpassa gatamaggopi na paññāyissatī''ti purisassa ñāṇaṃ  viya yogino ādānanikkhepanato vassasatena paricchinnarūpe tilakkhaṇāropanaṃ. ``vaṭṭiyā  tatiyabhāge tatiyabhāge jālā itarītaraṃ padesaṃ appatvāva nirujjhissatī''ti  ^a^V2.0257^ea^ purisassa  ñāṇaṃ viya yogino vassasatassa tatiyakoṭṭhāsaparicchinne vayovuḍḍhatthaṅgamarūpe tilakkhaṇāropanaṃ.  ``aṅgulaṅgulantare jālā itarītaraṃ appatvāva nirujjhissatī''ti purisassa ñāṇaṃ viya  yogino dasavassa pañcavassa catuvassa tivassa dvivassa ekavassa paricchinne rūpe tilakkhaṇāropanaṃ.  ``aḍḍhaṅgulaḍḍhaṅgulantare jālā itarītaraṃ appatvāva nirujjhissatī''ti purisassa ñāṇaṃ  viya yogino ekekautuvasena ekaṃ vassaṃ tidhā, chadhā ca vibhajitvā catumāsa-dvimāsaparicchinne  rūpe tilakkhaṇāropanaṃ. ``tantumhi tantumhi jālā itarītaraṃ appatvāva nirujjhissatī''ti  purisassa ñāṇaṃ viya yogino kāḷajuṇhavasena, rattindivavasena, ekarattindivaṃ cha  koṭṭhāse katvā pubbaṇhādivasena ca paricchinne rūpe tilakkhaṇāropanaṃ. ``aṃsumhi  aṃsumhi jālā itarītaraṃ appatvāva nirujjhissatī''ti purisassa ñāṇaṃ viya yogino  abhikkamādivasena ceva uddharaṇādīsu ca ekekakoṭṭhāsavasena paricchinne rūpe tilakkhaṇāropananti. </p>
              <p>[03] 712^b^.^eb^ so evaṃ nānākārehi vayovuḍḍhatthaṅgamarūpe tilakkhaṇaṃ āropetvā puna tadeva rūpaṃ  visaṅkharitvā āhāramayādivasena cattāro koṭṭhāse katvā ekekakoṭṭhāse tilakkhaṇaṃ  āropeti. tatrāssa ^b^āhāramayaṃ rūpaṃ^eb^ chātasuhitavasena pākaṭaṃ hoti. chātakāle  samuṭṭhitaṃ rūpaṃ hi jhattaṃ hoti kilantaṃ, jhāmakhāṇuko viya, aṅgārapacchiyaṃ nilīnakāko  viya ca dubbaṇṇaṃ dussaṇṭhitaṃ. suhitakāle samuṭṭhitaṃ dhātaṃ pīṇitaṃ mudu siniddhaṃ  phassavantaṃ hoti. so taṃ pariggahetvā ``chātakāle ^a^M2.0259^ea^ pavattarūpaṃ suhitakālaṃ  appatvā ettheva nirujjhati. suhitakāle samuṭṭhitampi chātakālaṃ appatvā ettheva  nirujjhati, tasmā taṃ aniccaṃ dukkhamanattā''ti evaṃ tattha tilakkhaṇaṃ āropeti. </p>
              <p>[03] 713^b^.^eb^ ^b^utumayaṃ^eb^ sītuṇhavasena pākaṭaṃ hoti. uṇhakāle samuṭṭhitaṃ rūpaṃ hi jhattaṃ  hoti kilantaṃ dubbaṇṇaṃ. sītautunā samuṭṭhitaṃ rūpaṃ dhātaṃ pīṇitaṃ siniddhaṃ hoti.  so taṃ pariggahetvā ``uṇhakāle pavattarūpaṃ sītakālaṃ appatvā ettheva nirujjhati.  sītakāle pavattarūpaṃ uṇhakālaṃ appatvā ettheva nirujjhati, tasmā taṃ aniccaṃ dukkhamanattā''ti  evaṃ tattha tilakkhaṇaṃ āropeti. </p>
              <p>[03] 714^b^.^eb^ ^b^kammajaṃ^eb^ āyatanadvāravasena pākaṭaṃ hoti. cakkhudvārasmiṃ  hi cakkhukāyabhāvadasakavasena ^a^V2.0258^ea^  tiṃsa kammajarūpāni, upatthambhakāni pana tesaṃ utucittāhārasamuṭṭhānāni catuvīsatīti  catupaṇṇāsa honti. tathā sotaghānajivhādvāresu. kāyadvāre kāyabhāvadasakavasena ceva  utusamuṭṭhānādivasena ca catucattālīsa. manodvāre hadayavatthukāyabhāvadasakavasena ceva utusamuṭṭhānādivasena  ca catupaṇṇāsameva.</p>
              <p>[03] so sabbampi taṃ rūpaṃ pariggahetvā ``cakkhudvāre pavattarūpaṃ sotadvāraṃ appatvā ettheva  nirujjhati. sotadvāre pavattarūpaṃ ghānadvāraṃ. ghānadvāre pavattarūpaṃ jivhādvāraṃ. jivhādvāre  pavattarūpaṃ kāyadvāraṃ. kāyadvāre pavattarūpaṃ manodvāraṃ appatvā ettheva nirujjhati, tasmā  taṃ aniccaṃ dukkhamanattā''ti evaṃ tattha tilakkhaṇaṃ āropeti. </p>
              <p>[03] 715^b^.^eb^ ^b^cittasamuṭṭhānaṃ^eb^ somanassitadomanassitavasena pākaṭaṃ hoti, somanassitakāle  uppannaṃ hi rūpaṃ siniddhaṃ mudu pīṇitaṃ phassavantaṃ hoti. domanassitakāle uppannaṃ  jhattaṃ kilantaṃ dubbaṇṇaṃ hoti. so taṃ pariggahetvā ``somanassitakāle pavattarūpaṃ  domanassitakālaṃ appatvā ettheva nirujjhati. domanassitakāle pavattarūpaṃ somanassitakālaṃ  appatvā ettheva nirujjhati, tasmā taṃ aniccaṃ dukkhamanattā''ti evaṃ tattha tilakkhaṇaṃ  āropeti.</p>
              <p>[03] tassevaṃ ^a^M2.0260^ea^ cittasamuṭṭhānarūpaṃ pariggahetvā tattha tilakkhaṇaṃ āropayato ayamattho  pākaṭo hoti -- </p>
              <p>[21] jīvitaṃ attabhāvo ca, sukhadukkhā ca kevalā. </p>
              <p>[22] ekacittasamāyuttā, lahuso vattate khaṇo.. </p>
              <p>[21] cullāsīti sahassāni, kappaṃ tiṭṭhanti ye marū. </p>
              <p>[22] na tveva tepi tiṭṭhanti, dvīhi cittehi samohitā.. </p>
              <p>[21] ye niruddhā marantassa, tiṭṭhamānassa vā idha. </p>
              <p>[22] sabbeva sadisā khandhā, gatā appaṭisandhikā.. </p>
              <p>[21] anantarā ^a^V2.0259^ea^ ca ye bhaggā, ye ca bhaggā anāgate. </p>
              <p>[22] tadantarā niruddhānaṃ, vesamaṃ natthi lakkhaṇe.. </p>
              <p>[21] anibbattena na jāto, paccuppannena jīvati. </p>
              <p>[22] cittabhaṅgā mato loko, paññatti paramatthiyā.. </p>
              <p>[21] anidhānagatā bhaggā, puñjo natthi anāgate. </p>
              <p>[22] nibbattā yepi tiṭṭhanti, āragge sāsapūpamā.. </p>
              <p>[21] nibbattānañca dhammānaṃ, bhaṅgo nesaṃ purakkhato. </p>
              <p>[22] palokadhammā tiṭṭhanti, purāṇehi amissitā.. </p>
              <p>[21] adassanato āyanti, bhaggā gacchantudassanaṃ. </p>
              <p>[22] vijjuppādova ākāse, uppajjanti vayanti cāti.. (mahāni0 10). </p>
              <p>[03] 716^b^.^eb^ evaṃ āhāramayādīsu tilakkhaṇaṃ āropetvā puna ^b^dhammatārūpe^eb^ tilakkhaṇaṃ āropeti.  ^b^dhammatārūpaṃ^eb^ nāma bahiddhā anindriyabaddhaṃ ayalohatipusīsasuvaṇṇarajatamuttāmaṇiveḷuriyasaṅkhasilāpavāḷalohitaṅgamasāragallabhūmipāsāṇapabbatatiṇarukkhalatādibhedaṃ  vivaṭṭakappato paṭṭhāya uppajjanakarūpaṃ. tadassa asokaṅkurādivasena pākaṭaṃ hoti.</p>
              <p>[03] asokaṅkuraṃ hi āditova tanurattaṃ hoti, tato dvīhatīhaccayena ghanarattaṃ, puna dvīhatīhaccayena  mandarattaṃ, tato taruṇapallavavaṇṇaṃ, tato ^a^M2.0261^ea^ pariṇatapallavavaṇṇaṃ, tato haritapaṇṇavaṇṇaṃ.  tato nīlapaṇṇavaṇṇaṃ. tato nīlapaṇṇavaṇṇakālato paṭṭhāya sabhāgarūpasantatimanuppabandhāpayamānaṃ  saṃvaccharamattena paṇḍupalāsaṃ hutvā vaṇṭato chijjitvā patati.</p>
              <p>[03] so taṃ pariggahetvā ``tanurattakāle pavattarūpaṃ ghanarattakālaṃ appatvā nirujjhati. ghanarattakāle  pavattarūpaṃ mandarattakālaṃ. mandarattakāle pavattarūpaṃ taruṇapallavavaṇṇakālaṃ. taruṇapallavavaṇṇakāle  pavattaṃ pariṇatapallavavaṇṇakālaṃ. pariṇatapallavavaṇṇakāle pavattaṃ haritapaṇṇavaṇṇakālaṃ  ^a^V2.0260^ea^. haritapaṇṇakāle  pavattaṃ nīlapaṇṇavaṇṇakālaṃ. nīlapaṇṇavaṇṇakāle pavattaṃ paṇḍupalāsakālaṃ. paṇḍupalāsakāle  pavattaṃ vaṇṭato chijjitvā patanakālaṃ appatvāva nirujjhati, tasmā taṃ aniccaṃ dukkhamanattā''ti  tilakkhaṇaṃ āropeti, evaṃ tattha tilakkhaṇaṃ āropetvā iminā nayena sabbampi dhammatārūpaṃ  sammasati.</p>
              <p>[03] evaṃ tāva ^b^rūpasattakavasena^eb^ tilakkhaṇaṃ āropetvā saṅkhāre sammasati. </p>
            </h4>
          </h3>
          <h3>
            <h3n> arūpasattakasammasanakathā </h3n>
            <h4>
              <h4n> </h4n>
              <p>[03] 717^b^.^eb^ yaṃ pana vuttaṃ ``arūpasattakavasenā''ti, tattha ayaṃ mātikā -- kalāpato, yamakato,  khaṇikato, paṭipāṭito, diṭṭhiugghāṭanato, mānasamugghāṭanato, nikantipariyādānatoti.</p>
              <p>[03] tattha ^b^kalāpato^eb^ti phassapañcamakā dhammā. kathaṃ kalāpato sammasatīti? idha bhikkhu iti  paṭisañcikkhati -- ``ye ime `kesā aniccā dukkhā anattā'ti sammasane uppannā  phassapañcamakā dhammā, ye ca `lomā...pe0... matthaluṅgaṃ aniccaṃ dukkhamanattā'ti sammasane  uppannā phassapañcamakā dhammā, sabbe te itarītaraṃ appatvā pabbaṃpabbaṃ odhiodhi hutvā  tattakapāle pakkhittatilā viya taṭataṭāyantā vinaṭṭhā, tasmā aniccā dukkhā anattā''ti.  ayaṃ tāva ^b^visuddhikathāyaṃ^eb^ nayo.</p>
              <p>[03] ^b^ariyavaṃsakathāyaṃ^eb^ pana ``heṭṭhā rūpasattake sattasu ṭhānesu `rūpaṃ aniccaṃ dukkhamanattā'ti  pavattaṃ cittaṃ aparena cittena `aniccaṃ dukkhamanattā'ti sammasanto `kalāpato ^a^M2.0262^ea^  sammasatī'ti'' vuttaṃ, taṃ yuttataraṃ. tasmā sesānipi teneva nayena vibhajissāma. </p>
              <p>[03] 718^b^.^eb^ ^b^yamakato^eb^ti idha bhikkhu ādānanikkheparūpaṃ ``aniccaṃ dukkhamanattā''ti sammasitvā  tampi cittaṃ aparena cittena ``aniccaṃ dukkhamanattā''ti sammasati. vayovuḍḍhatthaṅgamarūpaṃ,  āhāramayaṃ, utumayaṃ, kammajaṃ, cittasamuṭṭhānaṃ, dhammatārūpaṃ ``aniccaṃ dukkhamanattā''ti  ^a^V2.0261^ea^ sammasitvā tampi cittaṃ aparena cittena ``aniccaṃ dukkhamanattā''ti sammasati. evaṃ  yamakato sammasati nāma. </p>
              <p>[03] 719^b^.^eb^ ^b^khaṇikato^eb^ti idha bhikkhu ādānanikkheparūpaṃ ``aniccaṃ dukkhamanattā''ti  sammasitvā taṃ paṭhamacittaṃ dutiyacittena, dutiyaṃ tatiyena, tatiyaṃ catutthena, catutthaṃ  pañcamena ``etampi aniccaṃ dukkhamanattā''ti sammasati. vayovuḍḍhatthaṅgamarūpaṃ, āhāramayaṃ,  utumayaṃ, kammajaṃ, cittasamuṭṭhānaṃ, dhammatārūpaṃ ``aniccaṃ dukkhamanattā''ti sammasitvā  taṃ paṭhamacittaṃ dutiyacittena, dutiyaṃ tatiyena, tatiyaṃ catutthena, catutthaṃ pañcamena  ``etampi aniccaṃ dukkhamanattā''ti sammasati. evaṃ rūpapariggāhakacittato paṭṭhāya  cattāri cattāri cittāni sammasanto khaṇikato sammasati nāma. </p>
              <p>[03] 720^b^.^eb^ ^b^paṭipāṭito^eb^ti ādānanikkheparūpaṃ ``aniccaṃ dukkhamanattā''ti sammasitvā taṃ  paṭhamacittaṃ dutiyacittena, dutiyaṃ tatiyena, tatiyaṃ catutthena...pe0... dasamaṃ ekādasamena  ``etampi aniccaṃ dukkhamanattā''ti sammasati. vayovuḍḍhatthaṅgamarūpaṃ, āhāramayaṃ, utumayaṃ,  kammajaṃ, cittasamuṭṭhānaṃ, dhammatārūpaṃ ``aniccaṃ dukkhamanattā''ti sammasitvā taṃ  paṭhamacittaṃ dutiyacittena, dutiyaṃ tatiyena, tatiyaṃ catutthena...pe0... dasamaṃ ekādasamena  ``etampi aniccaṃ dukkhamanattā''ti evaṃ vipassanā paṭipāṭiyā sakalampi divasabhāgaṃ  sammasituṃ vaṭṭeyya. yāva dasamacittasammasanā pana rūpakammaṭṭhānampi arūpakammaṭṭhānampi paguṇaṃ  hoti. tasmā dasameyeva ṭhapetabbanti vuttaṃ. evaṃ sammasanto paṭipāṭito sammasati  nāma. </p>
              <p>[03] 721^b^.^eb^ ^b^diṭṭhiugghāṭanato mānaugghāṭanato nikantipariyādānato^eb^ti imesu tīsu visuṃ  sammasananayo nāma natthi. yaṃ panetaṃ heṭṭhā ^a^M2.0263^ea^ rūpaṃ, idha ca arūpaṃ pariggahitaṃ,  taṃ passanto rūpārūpato uddhaṃ aññaṃ sattaṃ nāma na passati. sattassa adassanato paṭṭhāya sattasaññā  ugghāṭitā hoti. sattasaññaṃ ugghāṭitacittena saṅkhāre pariggaṇhato diṭṭhi nuppajjati.  diṭṭhiyā anuppajjamānāya ^b^diṭṭhi ugghāṭitā^eb^ nāma hoti. diṭṭhiugghāṭitacittena saṅkhāre  pariggaṇhato māno nuppajjati. māne anuppajjante ^b^māno samugghāṭito^eb^ nāma hoti.  mānasamugghāṭitacittena saṅkhāre pariggaṇhato taṇhā nuppajjati. taṇhāya anuppajjantiyā  ^b^nikanti pariyādiṇṇā^eb^ nāma hotīti idaṃ tāva ^b^visuddhikathāyaṃ^eb^ vuttaṃ.</p>
              <p>[03] ^b^ariyavaṃsakathāyaṃ^eb^ ^a^V2.0262^ea^ pana ``diṭṭhiugghāṭanato mānasamugghāṭanato nikantipariyādānato''ti  mātikaṃ ṭhapetvā ayaṃ nayo dassito.</p>
              <p>[03] ``ahaṃ vipassāmi, mama vipassanā''ti gaṇhato hi diṭṭhisamugghāṭanaṃ nāma na hoti. ``saṅkhārāva  saṅkhāre vipassanti sammasanti vavatthapenti pariggaṇhanti paricchindantī''ti gaṇhato pana  ^b^diṭṭhiugghāṭanaṃ^eb^ nāma hoti.</p>
              <p>[03] ``suṭṭhu vipassāmi, manāpaṃ vipassāmī''ti gaṇhato mānasamugghāṭo nāma na hoti. ``saṅkhārāva  saṅkhāre vipassanti sammasanti vavatthapenti pariggaṇhanti paricchindantī''ti gaṇhato pana  ^b^mānasamugghāṭo^eb^ nāma hoti.</p>
              <p>[03] ``vipassituṃ sakkomī''ti vipassanaṃ assādentassa nikantipariyādānaṃ nāma na hoti.  ``saṅkhārāva saṅkhāre vipassanti sammasanti vavatthapenti pariggaṇhanti paricchindantī''ti  gaṇhato pana ^b^nikantipariyādānaṃ^eb^ nāma hoti.</p>
              <p>[03] sace saṅkhārā attā bhaveyyuṃ, attāti gahetuṃ vaṭṭeyyuṃ, anattā ca pana attāti gahitā,  tasmā te avasavattanaṭṭhena anattā, hutvā abhāvaṭṭhena aniccā, uppādavayapaṭipīḷanaṭṭhena  dukkhāti passato ^b^diṭṭhiugghāṭanaṃ^eb^ nāma hoti.</p>
              <p>[03] sace saṅkhārā niccā bhaveyyuṃ, niccāti gahetuṃ vaṭṭeyyuṃ, aniccā ca pana niccāti  gahitā, tasmā te hutvā abhāvaṭṭhena aniccā, uppādavayapaṭipīḷanaṭṭhena dukkhā, avasavattanaṭṭhena  anattāti passato ^b^mānasamugghāṭo^eb^ nāma hoti.</p>
              <p>[03] sace ^a^M2.0264^ea^ saṅkhārā sukhā bhaveyyuṃ, sukhāti gahetuṃ vaṭṭeyyuṃ, dukkhā ca pana  sukhāti gahitā, tasmā te uppādavayapaṭipīḷanaṭṭhena dukkhā, hutvā abhāvaṭṭhena aniccā,  avasavattanaṭṭhena anattāti passato ^b^nikantipariyādānaṃ^eb^ nāma hoti.</p>
              <p>[03] evaṃ saṅkhāre anattato passantassa ^b^diṭṭhisamugghāṭanaṃ^eb^ nāma hoti. aniccato passantassa  ^b^mānasamugghāṭanaṃ^eb^ ^a^V2.0263^ea^ nāma hoti. dukkhato passantassa ^b^nikantipariyādānaṃ^eb^ nāma hoti.  iti ayaṃ vipassanā attano attano ṭhāneyeva tiṭṭhatīti.</p>
              <p>[03] evaṃ ^b^arūpasattakavasenā^eb^pi tilakkhaṇaṃ āropetvā saṅkhāre sammasati. ettāvatā panassa  rūpakammaṭṭhānampi arūpakammaṭṭhānampi paguṇaṃ hoti. </p>
              <p>[03] 722^b^.^eb^ so evaṃ paguṇarūpārūpakammaṭṭhāno yā upari bhaṅgānupassanato paṭṭhāya pahānapariññāvasena  sabbākārato pattabbā aṭṭhārasa mahāvipassanā, tāsaṃ idheva tāva ekadesaṃ paṭivijjhanto  tappaṭipakkhe dhamme pajahati.</p>
              <p>[03] aṭṭhārasa mahāvipassanā nāma aniccānupassanādikā paññā. yāsu aniccānupassanaṃ bhāvento  niccasaññaṃ pajahati, dukkhānupassanaṃ bhāvento sukhasaññaṃ pajahati, anattānupassanaṃ bhāvento  attasaññaṃ pajahati, nibbidānupassanaṃ bhāvento nandiṃ pajahati, virāgānupassanaṃ bhāvento  rāgaṃ pajahati, nirodhānupassanaṃ bhāvento samudayaṃ pajahati, paṭinissaggānupassanaṃ bhāvento  ādānaṃ pajahati, khayānupassanaṃ bhāvento ghanasaññaṃ pajahati, vayānupassanaṃ bhāvento āyūhanaṃ  pajahati, vipariṇāmānupassanaṃ bhāvento dhuvasaññaṃ pajahati, animittānupassanaṃ bhāvento  nimittaṃ pajahati, appaṇihitānupassanaṃ bhāvento paṇidhiṃ pajahati, suññatānupassanaṃ  bhāvento abhinivesaṃ pajahati, adhipaññādhammavipassanaṃ bhāvento sārādānābhinivesaṃ pajahati,  yathābhūtañāṇadassanaṃ bhāvento sammohābhinivesaṃ pajahati, ādīnavānupassanaṃ bhāvento ālayābhinivesaṃ  pajahati, paṭisaṅkhānupassanaṃ bhāvento appaṭisaṅkhaṃ pajahati, vivaṭṭānupassanaṃ bhāvento saṃyogābhinivesaṃ  pajahati.</p>
              <p>[03] tāsu ^a^M2.0265^ea^ yasmā iminā aniccādilakkhaṇattayavasena saṅkhārā diṭṭhā, tasmā anicca-dukkha-anattānupassanā  paṭividdhā honti. yasmā ca ``yā ca aniccānupassanā yā ca animittānupassanā,  ime dhammā ekatthā, byañjanameva nānaṃ''. tathā ``yā ca dukkhānupassanā yā ca appaṇihitānupassanā,  ime dhammā ekatthā, byañjanameva nānaṃ''. ``yā ca anattānupassanā yā ca suññatānupassanā,  ime dhammā ekatthā, byañjanameva nāna''nti (paṭi0 ma0 1.227) vuttaṃ. tasmā tāpi  paṭividdhā honti.</p>
              <p>[03] adhipaññādhammavipassanā ^a^V2.0264^ea^ pana sabbāpi vipassanā. yathābhūtañāṇadassanaṃ kaṅkhāvitaraṇavisuddhiyā  eva saṅgahitaṃ. iti idampi dvayaṃ paṭividdhameva hoti. sesesu vipassanāñāṇesu kiñci  paṭividdhaṃ, kiñci appaṭividdhaṃ, tesaṃ vibhāgaṃ parato āvikarissāma.</p>
              <p>[03] yadeva hi paṭividdhaṃ, taṃ sandhāya idaṃ vuttaṃ ``evaṃ paguṇarūpārūpakammaṭṭhāno yā upari  bhaṅgānupassanato paṭṭhāya pahānapariññāvasena sabbākārato pattabbā aṭṭhārasa mahāvipassanā.  tāsaṃ idheva tāva ekadesaṃ paṭivijjhanto tappaṭipakkhe dhamme pajahatī''ti. </p>
            </h4>
          </h3>
          <h3>
            <h3n> udayabbayañāṇakathā </h3n>
            <h4>
              <h4n> </h4n>
              <p>[03] 723^b^.^eb^ so evaṃ aniccānupassanādipaṭipakkhānaṃ niccasaññādīnaṃ pahānena visuddhañāṇo  sammasanañāṇassa pāraṃ gantvā, yaṃ taṃ sammasanañāṇānantaraṃ ``paccuppannānaṃ dhammānaṃ  vipariṇāmānupassane paññā udayabbayānupassane ñāṇa''nti (paṭi0 ma0 mātikā 1.6)  ^b^udayabbayānupassanaṃ^eb^ vuttaṃ, tassa adhigamāya yogaṃ ārabhati. ārabhamāno ca saṅkhepato  tāva ārabhati. tatrāyaṃ pāḷi -- </p>
              <p>[02] ``kathaṃ paccuppannānaṃ dhammānaṃ vipariṇāmānupassane paññā udayabbayānupassane ñāṇaṃ?  jātaṃ rūpaṃ paccuppannaṃ, tassa nibbattilakkhaṇaṃ udayo, vipariṇāmalakkhaṇaṃ vayo, anupassanā  ñāṇaṃ. jātā vedanā... saññā... saṅkhārā... viññāṇaṃ... jātaṃ cakkhu...pe0...  jāto bhavo paccuppanno, tassa nibbattilakkhaṇaṃ udayo, vipariṇāmalakkhaṇaṃ vayo, anupassanā  ñāṇa''nti (paṭi0 ma0 1.49).</p>
              <p>[03] so ^a^M2.0266^ea^ iminā pāḷinayena jātassa nāmarūpassa nibbattilakkhaṇaṃ jātiṃ uppādaṃ  abhinavākāraṃ ``udayo''ti, vipariṇāmalakkhaṇaṃ khayaṃ bhaṅgaṃ ``vayo''ti samanupassati.  so evaṃ pajānāti ``imassa nāmarūpassa uppattito pubbe anuppannassa rāsi vā nicayo  vā natthi, uppajjamānassāpi rāsito vā nicayato vā āgamanaṃ nāma natthi, nirujjhamānassāpi  disāvidisāgamanaṃ nāma natthi, niruddhassāpi ekasmiṃ ṭhāne rāsito nicayato nidhānato  avaṭṭhānaṃ ^a^V2.0265^ea^ nāma natthi. yathā pana vīṇāya vādiyamānāya uppannasaddassa neva uppattito pubbe  sannicayo atthi, na uppajjamāno sannicayato āgato, na nirujjhamānassa disāvidisāgamanaṃ  atthi, na niruddho katthaci sannicito tiṭṭhati, atha kho vīṇañca upavīṇañca purisassa ca  tajjaṃ vāyāmaṃ paṭicca ahutvā sambhoti, hutvā paṭiveti. evaṃ sabbepi rūpārūpino  dhammā ahutvā sambhonti, hutvā paṭiventī''ti. </p>
              <p>[03] 724^b^.^eb^ evaṃ saṅkhepato udayabbayamanasikāraṃ katvā puna yāni etasseva udayabbayañāṇassa vibhaṅge -- </p>
              <p>[02] ``avijjāsamudayā rūpasamudayoti paccayasamudayaṭṭhena rūpakkhandhassa udayaṃ passati. taṇhāsamudayā...  kammasamudayā... āhārasamudayā rūpasamudayoti paccayasamudayaṭṭhena rūpakkhandhassa udayaṃ passati.  nibbattilakkhaṇaṃ passantopi rūpakkhandhassa udayaṃ passati. rūpakkhandhassa udayaṃ passanto imāni  pañca lakkhaṇāni passati. </p>
              <p>[02] ``avijjānirodhā rūpanirodhoti paccayanirodhaṭṭhena rūpakkhandhassa vayaṃ passati. taṇhānirodhā...  kammanirodhā... āhāranirodhā rūpanirodhoti paccayanirodhaṭṭhena rūpakkhandhassa vayaṃ passati.  vipariṇāmalakkhaṇaṃ passantopi rūpakkhandhassa vayaṃ passati. rūpakkhandhassa vayaṃ passantopi imāni  pañca lakkhaṇāni passati'' (paṭi0 ma0 1.50). </p>
              <p>[02] tathā ``avijjāsamudayā vedanāsamudayoti paccayasamudayaṭṭhena vedanākkhandhassa udayaṃ passati.  taṇhāsamudayā... kammasamudayā... phassasamudayā vedanāsamudayoti paccayasamudayaṭṭhena vedanākkhandhassa  udayaṃ passati. nibbattilakkhaṇaṃ passantopi vedanākkhandhassa ^a^M2.0267^ea^ udayaṃ passati.  vedanākkhandhassa udayaṃ passanto imāni pañca lakkhaṇāni passati. avijjānirodhā... taṇhānirodhā...  kammanirodhā... phassanirodhā vedanānirodhoti paccayanirodhaṭṭhena vedanākkhandhassa vayaṃ  passati. vipariṇāmalakkhaṇaṃ passantopi vedanākkhandhassa vayaṃ passati. vedanākkhandhassa vayaṃ  passanto imāni pañca lakkhaṇāni passati'' (paṭi0 ma0 1.50).</p>
              <p>[03] vedanākkhandhassa ^a^V2.0266^ea^ viya ca saññāsaṅkhāraviññāṇakkhandhānaṃ. ayaṃ pana viseso, viññāṇakkhandhassa  phassaṭṭhāne ``nāmarūpasamudayā, nāmarūpanirodhā''ti --</p>
              <p>[03] evaṃ ekekassa khandhassa udayabbayadassane dasa dasa katvā paññāsa lakkhaṇāni vuttāni. tesaṃ  vasena evampi rūpassa udayo evampi rūpassa vayo, evampi rūpaṃ udeti, evampi rūpaṃ  vetīti paccayato ceva khaṇato ca vitthārena manasikāraṃ karoti. </p>
              <p>[03] 725^b^.^eb^ tassevaṃ manasikaroto ``iti kirime dhammā ahutvā sambhonti, hutvā paṭiventī''ti  ñāṇaṃ visadataraṃ hoti. tassevaṃ paccayato ceva khaṇato ca dvedhā udayabbayaṃ passato  saccapaṭiccasamuppādanayalakkhaṇabhedā pākaṭā honti. </p>
              <p>[03] 726^b^.^eb^ yañhi so avijjādisamudayā khandhānaṃ samudayaṃ, avijjādinirodhā ca khandhānaṃ nirodhaṃ  passati, idamassa ^b^paccayato^eb^ udayabbayadassanaṃ. yaṃ pana nibbattilakkhaṇavipariṇāmalakkhaṇāni  passanto khandhānaṃ udayabbayaṃ passati, idamassa ^b^khaṇato^eb^ udayabbayadassanaṃ, uppattikkhaṇeyeva  hi nibbattilakkhaṇaṃ. bhaṅgakkhaṇe ca vipariṇāmalakkhaṇaṃ. </p>
              <p>[03] 727^b^.^eb^ iccassevaṃ paccayato ceva khaṇato ca dvedhā udayabbayaṃ passato paccayato udayadassanena  ^b^samudayasaccaṃ^eb^ pākaṭaṃ hoti janakāvabodhato. khaṇato udayadassanena ^b^dukkhasaccaṃ^eb^ pākaṭaṃ  hoti jātidukkhāvabodhato. paccayato vayadassanena ^b^nirodhasaccaṃ^eb^ pākaṭaṃ hoti paccayānuppādena  paccayavataṃ anuppādāvabodhato. khaṇato vayadassanena ^b^dukkhasaccameva^eb^ pākaṭaṃ hoti maraṇadukkhāvabodhato.  yañcassa ^a^M2.0268^ea^ udayabbayadassanaṃ, maggovāyaṃ lokikoti ^b^maggasaccaṃ^eb^ pākaṭaṃ  hoti tatra sammohavighātato. </p>
              <p>[03] 728^b^.^eb^ paccayato cassa udayadassanena ^b^anulomo paṭiccasamuppādo^eb^ pākaṭo hoti,  ``imasmiṃ sati idaṃ hotī''ti (ma0 ni0 1.404; saṃ0 ni0  2.21; udā0 1) avabodhato.  paccayato vayadassanena ^b^paṭilomo paṭiccasamuppādo^eb^ pākaṭo hoti, ``imassa nirodhā  idaṃ nirujjhatī''ti (ma0 ni0 1.406; saṃ0 ni0  2.21; udā0 2) avabodhato  ^a^V2.0267^ea^. khaṇato  pana udayabbayadassanena ^b^paṭiccasamuppannā^eb^ dhammā pākaṭā honti saṅkhatalakkhaṇāvabodhato. udayabbayavanto  hi saṅkhatā, te ca paṭiccasamuppannāti. </p>
              <p>[03] 729^b^.^eb^ paccayato cassa udayadassanena ^b^ekattanayo^eb^ pākaṭo hoti hetuphalasambandhena santānassa  anupacchedāvabodhato. atha suṭṭhutaraṃ ucchedadiṭṭhiṃ pajahati. khaṇato udayadassanena ^b^nānattanayo^eb^  pākaṭo hoti navanavānaṃ uppādāvabodhato. atha suṭṭhutaraṃ sassatadiṭṭhiṃ pajahati. paccayato  cassa udayabbayadassanena ^b^abyāpāranayo^eb^ pākaṭo hoti dhammānaṃ avasavattibhāvāvabodhato.  atha suṭṭhutaraṃ attadiṭṭhiṃ pajahati. paccayato pana udayadassanena ^b^evaṃdhammatānayo^eb^ pākaṭo  hoti paccayānurūpena phalassa uppādāvabodhato. atha suṭṭhutaraṃ akiriyadiṭṭhiṃ pajahati. </p>
              <p>[03] 730^b^.^eb^ paccayato cassa udayadassanena ^b^anattalakkhaṇaṃ^eb^ pākaṭaṃ hoti dhammānaṃ nirīhakattapaccayapaṭibaddhavuttitāvabodhato.  khaṇato udayabbayadassanena ^b^aniccalakkhaṇaṃ^eb^ pākaṭaṃ hoti hutvā abhāvāvabodhato, pubbantāparantavivekāvabodhato  ca. ^b^dukkhalakkhaṇa^eb^mpi pākaṭaṃ hoti udayabbayehi paṭipīḷanāvabodhato. ^b^sabhāvalakkhaṇa^eb^mpi  pākaṭaṃ hoti udayabbayaparicchinnāvabodhato. sabhāvalakkhaṇe ^b^saṅkhatalakkhaṇassa^eb^ tāvakālikattampi  pākaṭaṃ hoti udayakkhaṇe vayassa, vayakkhaṇe ca udayassa abhāvāvabodhatoti. </p>
              <p>[03] 731^b^.^eb^ tassevaṃ pākaṭībhūtasaccapaṭiccasamuppādanayalakkhaṇabhedassa ``evaṃ kira nāmime dhammā  anuppannapubbā uppajjanti, uppannā nirujjhantī''ti niccanavāva hutvā saṅkhārā   ^a^M2.0269^ea^ upaṭṭhahanti. na kevalañca niccanavā, sūriyuggamane ussāvabindu viya udakabubbuḷo  viya udake daṇḍarāji viya āragge sāsapo viya vijjuppādo viya ca parittaṭṭhāyino.  māyāmarīcisupinantālātacakkagandhabbanagarapheṇakadaliādayo viya assārā nissārāti cāpi  upaṭṭhahanti.</p>
              <p>[03] ettāvatānena ``vayadhammameva uppajjati, uppannañca vayaṃ upetī''ti iminā ākārena samapaññāsa  lakkhaṇāni paṭivijjhitvā ṭhitaṃ ^b^udayabbayānupassanaṃ^eb^ nāma ^b^taruṇavipassanāñāṇaṃ^eb^ adhigataṃ  hoti, yassādhigamā ^b^āraddhavipassako^eb^ti saṅkhaṃ gacchati. </p>
            </h4>
          </h3>
          <h3>
            <h3n> vipassanupakkilesakathā </h3n>
            <h4>
              <h4n> </h4n>
              <p>[03] 732^b^.^eb^ athassa ^a^V2.0268^ea^ imāya taruṇavipassanāya āraddhavipassakassa ^b^dasa vipassanupakkilesā^eb^ uppajjanti.  vipassanupakkilesā hi paṭivedhappattassa ariyasāvakassa ceva vippaṭipannakassa ca nikkhittakammaṭṭhānassa  kusītapuggalassa nuppajjanti. sammāpaṭipannakassa pana yuttapayuttassa āraddhavipassakassa  kulaputtassa uppajjantiyeva.</p>
              <p>[03] katame pana te dasa upakkilesāti? obhāso, ñāṇaṃ, pīti, passaddhi, sukhaṃ, adhimokkho,  paggaho, upaṭṭhānaṃ, upekkhā, nikantīti. vuttañhetaṃ --</p>
              <p>[03] ``kathaṃ dhammuddhaccaviggahitamānasaṃ hoti? aniccato manasikaroto obhāso uppajjati,  `obhāso dhammo'ti obhāsaṃ āvajjati, tato vikkhepo uddhaccaṃ. tena uddhaccena viggahitamānaso  aniccato upaṭṭhānaṃ yathābhūtaṃ nappajānāti. dukkhato... anattato upaṭṭhānaṃ yathābhūtaṃ  nappajānāti''.</p>
              <p>[03] tathā ``aniccato manasikaroto ñāṇaṃ uppajjati...pe0... pīti... passaddhi... sukhaṃ...  adhimokkho... paggaho... upaṭṭhānaṃ... upekkhā... nikanti uppajjati, `nikanti dhammo'ti  nikantiṃ āvajjati, tato vikkhepo uddhaccaṃ. tena uddhaccena viggahitamānaso aniccato  upaṭṭhānaṃ yathābhūtaṃ nappajānāti. dukkhato... anattato upaṭṭhānaṃ yathābhūtaṃ nappajānātī''ti  (paṭi0 ma0 2.6). </p>
              <p>[03] 733^b^.^eb^ tattha ^a^M2.0270^ea^ ^b^obhāso^eb^ti vipassanobhāso. tasmiṃ uppanne yogāvacaro  ``na vata me ito pubbe evarūpo obhāso uppannapubbo, addhā maggappattosmi phalapattosmī''ti  amaggameva ``maggo''ti, aphalameva ca ``phala''nti gaṇhāti. tassa amaggaṃ ``maggo''ti  aphalaṃ ``phala''nti gaṇhato vipassanāvīthi ukkantā nāma hoti. so attano mūlakammaṭṭhānaṃ  vissajjetvā obhāsameva assādento nisīdati. </p>
              <p>[01] so kho panāyaṃ obhāso kassaci bhikkhuno pallaṅkaṭṭhānamattameva obhāsento uppajjati.  kassaci ^a^V2.0269^ea^ antogabbhaṃ. kassaci bahigabbhampi. kassaci sakalavihāraṃ, gāvutaṃ, aḍḍhayojanaṃ,  yojanaṃ, dviyojanaṃ, tiyojanaṃ...pe0... kassaci pathavītalato yāva akaniṭṭhabrahmalokā  ekālokaṃ kurumāno. bhagavato pana dasasahassilokadhātuṃ obhāsento udapādi.</p>
              <p>[03] evaṃ vemattatāya cassa idaṃ vatthu -- cittalapabbate kira dvikuṭṭagehassa anto dve therā  nisīdiṃsu. taṃdivasañca kāḷapakkhuposatho hoti, meghapaṭalacchannā disā, rattibhāge caturaṅgasamannāgataṃ  tamaṃ pavattati. atheko thero āha -- ``bhante, mayhaṃ idāni cetiyaṅgaṇamhi sīhāsane  pañcavaṇṇāni kusumāni paññāyantī''ti. taṃ itaro āha -- ``anacchariyaṃ, āvuso,  kathesi, mayhaṃ panetarahi mahāsamuddamhi yojanaṭṭhāne macchakacchapā paññāyantī''ti.</p>
              <p>[03] ayaṃ pana vipassanupakkileso yebhuyyena samathavipassanālābhino uppajjati. so samāpattivikkhambhitānaṃ  kilesānaṃ asamudācārato ``arahā aha''nti cittaṃ uppādeti uccavālikavāsī  mahānāgatthero viya haṃkanakavāsī mahādattatthero viya cittalapabbate niṅkapeṇṇakapadhānagharavāsī  cūḷasumanatthero viya ca.</p>
              <p>[03] tatridaṃ ekavatthuparidīpanaṃ -- talaṅgaravāsī dhammadinnatthero kira nāma eko pabhinnapaṭisambhido  mahākhīṇāsavo mahato bhikkhusaṅghassa ovādadāyako ^a^M2.0271^ea^ ahosi. so ekadivasaṃ  attano divāṭṭhāne nisīditvā ``kinnu kho amhākaṃ ācariyassa uccavālikavāsīmahānāgattherassa  samaṇabhāvakiccaṃ matthakaṃ pattaṃ, no''ti āvajjanto puthujjanabhāvamevassa disvā ``mayi  agacchante puthujjanakālakiriyameva karissatī''ti ca ñatvā iddhiyā vehāsaṃ uppatitvā  divāṭṭhāne nisinnassa therassa samīpe orohitvā vanditvā vattaṃ dassetvā ekamantaṃ  nisīdi. ``kiṃ, āvuso dhammadinna, akāle āgatosī''ti ca vutte ``pañhaṃ, bhante,  pucchituṃ āgatomhī''ti āha. tato ``pucchāvuso, jānamānā kathayissāmā''ti vutte  pañhasahassaṃ pucchi.</p>
              <p>[03] thero pucchitapucchitaṃ asajjamānova kathesi. tato ``atitikkhaṃ vo, bhante, ñāṇaṃ,  kadā tumhehi ayaṃ dhammo adhigato''ti vutte ``ito saṭṭhivassakāle, āvuso''ti  āha. samādhimpi, bhante, vaḷañjethāti, na yidaṃ, āvuso, bhāriyanti. tena hi,  bhante, ekaṃ hatthiṃ māpethāti ^a^V2.0270^ea^. thero sabbasetaṃ hatthiṃ māpesi. idāni, bhante,  yathā ayaṃ hatthī añcitakaṇṇo pasāritanaṅguṭṭho soṇḍaṃ mukhe pakkhipitvā bheravaṃ koñcanādaṃ  karonto tumhākaṃ abhimukho āgacchati, tathā naṃ karothāti. thero tathā katvā vegena  āgacchato hatthissa bheravaṃ ākāraṃ disvā uṭṭhāya palāyituṃ āraddho. tamenaṃ khīṇāsavatthero  hatthaṃ pasāretvā cīvarakaṇṇe gahetvā ``bhante, khīṇāsavassa sārajjaṃ nāma hotī''ti  āha.</p>
              <p>[03] so tamhi kāle attano puthujjanabhāvaṃ ñatvā ``avassayo me, āvuso, dhammadinna hohī''ti  vatvā pādamūle ukkuṭikaṃ nisīdi. ``bhante, tumhākaṃ avassayo bhavissāmiccevāhaṃ  āgato, mā cintayitthā''ti kammaṭṭhānaṃ kathesi. thero kammaṭṭhānaṃ gahetvā caṅkamaṃ  āruyha tatiye padavāre aggaphalaṃ arahattaṃ pāpuṇi. thero kira dosacarito ahosi.  evarūpā bhikkhū obhāse kampanti. </p>
              <p>[03] 734^b^.^eb^ ^b^ñāṇa^eb^nti vipassanāñāṇaṃ. tassa kira rūpārūpadhamme tulayantassa tīrentassa vissaṭṭhaindavajiramiva  avihatavegaṃ tikhiṇaṃ sūraṃ ativisadaṃ ñāṇaṃ uppajjati.</p>
              <p>[03] ^b^pītī^eb^ti ^a^M2.0272^ea^ vipassanāpīti. tassa kira tasmiṃ samaye khuddakāpīti,  khaṇikāpīti, okkantikāpīti, ubbegāpīti, pharaṇāpītīti ayaṃ pañcavidhā pīti  sakalasarīraṃ pūrayamānā uppajjati.</p>
              <p>[03] ^b^passaddhī^eb^ti vipassanāpassaddhi. tassa kira tasmiṃ samaye rattiṭṭhāne vā divāṭṭhāne vā  nisinnassa kāyacittānaṃ neva daratho, na gāravaṃ, na kakkhaḷatā, na akammaññatā, na gelaññaṃ,  na vaṅkatā hoti, atha kho panassa kāyacittāni passaddhāni lahūni mudūni kammaññāni  suvisadāni ujukāniyeva honti. so imehi passaddhādīhi anuggahitakāyacitto tasmiṃ  samaye amānusiṃ nāma ratiṃ anubhavati. yaṃ sandhāya vuttaṃ -- </p>
              <p>[21] ``suññāgāraṃ paviṭṭhassa, santacittassa bhikkhuno. </p>
              <p>[22] amānusī rati hoti, sammā dhammaṃ vipassato.. </p>
              <p>[21] ``yato ^a^V2.0271^ea^ yato sammasati, khandhānaṃ udayabbayaṃ. </p>
              <p>[22] labhatī pītipāmojjaṃ, amataṃ taṃ vijānata''nti.. (dha0 pa0 373-374).</p>
              <p>[03] evamassa imaṃ amānusiṃ ratiṃ sādhayamānā lahutādisampayuttā passaddhi uppajjati.</p>
              <p>[03] ^b^sukha^eb^nti vipassanāsukhaṃ. tassa kira tasmiṃ samaye sakalasarīraṃ abhisandayamānaṃ atipaṇītaṃ  sukhaṃ uppajjati.</p>
              <p>[03] ^b^adhimokkho^eb^ti saddhā. vipassanāsampayuttāyeva hissa cittacetasikānaṃ atisayapasādabhūtā  balavatī saddhā uppajjati.</p>
              <p>[03] ^b^paggaho^eb^ti vīriyaṃ. vipassanāsampayuttameva hissa asithilaṃ anaccāraddhaṃ supaggahitaṃ  vīriyaṃ uppajjati.</p>
              <p>[03] ^b^upaṭṭhāna^eb^nti sati. vipassanāsampayuttāyeva hissa supaṭṭhitā supatiṭṭhitā nikhātā acalā  pabbatarājasadisā sati uppajjati. so yaṃ yaṃ ṭhānaṃ āvajjati samannāharati manasikaroti  paccavekkhati, taṃ taṃ ṭhānamassa okkhanditvā pakkhanditvā dibbacakkhuno paraloko viya  satiyā upaṭṭhāti.</p>
              <p>[03] ^b^upekkhā^eb^ti ^a^M2.0273^ea^ vipassanupekkhā ceva āvajjanupekkhā ca. tasmiṃ hissa  samaye sabbasaṅkhāresu majjhattabhūtā vipassanupekkhāpi balavatī uppajjati. manodvāre āvajjanupekkhāpi.  sā hissa taṃ taṃ ṭhānaṃ āvajjantassa vissaṭṭhaindavajiramiva pattapuṭe pakkhitta tattanārāco  viya ca sūrā tikhiṇā hutvā vahati.</p>
              <p>[03] ^b^nikantī^eb^ti vipassanānikanti. evaṃ obhāsādipaṭimaṇḍitāya hissa vipassanāya ālayaṃ  kurumānā sukhumā santākārā nikanti uppajjati. yā nikanti kilesoti pariggahetumpi  na sakkā hoti.</p>
              <p>[03] yathā ^a^V2.0272^ea^ ca obhāse, evaṃ etesupi aññatarasmiṃ uppanne yogāvacaro ``na vata me ito pubbe  evarūpaṃ ñāṇaṃ uppannapubbaṃ, evarūpā pīti, passaddhi, sukhaṃ, adhimokkho, paggaho,  upaṭṭhānaṃ, upekkhā, nikanti uppannapubbā, addhā maggappattosmi phalappattosmī''ti  amaggameva ``maggo''ti aphalameva ca ``phala''nti gaṇhāti. tassa amaggaṃ ``maggo''ti  aphalaṃ ``phala''nti gaṇhato vipassanāvīthi ukkantā nāma hoti. so attano mūlakammaṭṭhānaṃ  vissajjetvā nikantimeva assādento nisīdatīti. </p>
              <p>[03] 735^b^.^eb^ ettha ca obhāsādayo upakkilesavatthutāya upakkilesāti vuttā, na akusalattā.  nikanti pana upakkileso ceva upakkilesavatthu ca. vatthuvaseneva cete dasa. gāhavasena  pana samatiṃsa honti. kathaṃ? ``mama obhāso uppanno''ti gaṇhato hi diṭṭhigāho hoti,  ``manāpo vata obhāso uppanno''ti gaṇhato mānagāho, obhāsaṃ assādayato taṇhāgāho,  iti obhāse diṭṭhimānataṇhāvasena tayo gāhā. tathā sesesupīti evaṃ gāhavasena samatiṃsa  upakkilesā honti. tesaṃ vasena akusalo abyatto yogāvacaro obhāsādīsu kampati  vikkhipati. obhāsādīsu ekekaṃ ``etaṃ mama, esohamasmi, eso me attā''ti (ma0  ni0 1.241) samanupassati. tenāhu porāṇā -- </p>
              <p>[21] ``obhāse ceva ñāṇe ca, pītiyā ca vikampati. </p>
              <p>[22] passaddhiyā sukhe ceva, yehi cittaṃ pavedhati.. </p>
              <p>[21] ``adhimokkhe ^a^M2.0274^ea^ ca paggāhe, upaṭṭhāne ca kampati. </p>
              <p>[22] upekkhāvajjanāyañca, upekkhāya nikantiyā''ti.. (paṭi0 ma0 2.7). </p>
            </h4>
          </h3>
          <h3>
            <h3n> maggāmaggavavatthānakathā </h3n>
            <h4>
              <h4n> </h4n>
              <p>[03] 736^b^.^eb^ kusalo pana paṇḍito byatto buddhisampanno yogāvacaro obhāsādīsu uppannesu ``ayaṃ  kho me obhāso uppanno, so kho panāyaṃ anicco saṅkhato paṭiccasamuppanno khayadhammo  vayadhammo virāgadhammo nirodhadhammo''ti iti vā taṃ paññāya paricchindati upaparikkhati.  atha vā panassa evaṃ hoti, ``sace obhāso attā bhaveyya, `attā'ti gahetuṃ  ^a^V2.0273^ea^ vaṭṭeyya.  anattā ca panāyaṃ `attā'ti gahito. tasmā so avasavattanaṭṭhena anattā, hutvā abhāvaṭṭhena  anicco, uppādavayapaṭipīḷanaṭṭhena dukkho''ti sabbaṃ arūpasattake vuttanayena vitthāretabbaṃ.  yathā ca obhāse, evaṃ sesesupi.</p>
              <p>[03] so evaṃ upaparikkhitvā obhāsaṃ ``netaṃ mama, nesohamasmi, na meso attā''ti (ma0  ni0 1.241) samanupassati. ñāṇaṃ...pe0... nikantiṃ ``netaṃ mama, nesohamasmi,  na meso attā''ti (ma0 ni0 1.241) samanupassati. evaṃ samanupassanto obhāsādīsu  na kampati na vedhati. tenāhu porāṇā -- </p>
              <p>[21] ``imāni dasa ṭhānāni, paññāyassa pariccitā. </p>
              <p>[22] dhammuddhaccakusalo hoti, na ca vikkhepaṃ gacchatī''ti.. (paṭi0 ma0 2.7).</p>
              <p>[03] so evaṃ vikkhepaṃ agacchanto taṃ samatiṃsavidhaṃ upakkilesajaṭaṃ vijaṭetvā obhāsādayo  dhammā na maggo. upakkilesavimuttaṃ pana vīthipaṭipannaṃ vipassanāñāṇaṃ maggoti maggañca  amaggañca vavatthapeti. tassevaṃ ``ayaṃ maggo, ayaṃ na maggo''ti maggañca amaggañca ñatvā  ṭhitaṃ ñāṇaṃ ^b^maggāmaggañāṇadassanavisuddhī^eb^ti veditabbaṃ.</p>
              <p>[03] ettāvatā ca pana tena tiṇṇaṃ saccānaṃ vavatthānaṃ kataṃ hoti. kathaṃ? ^b^diṭṭhivisuddhiyaṃ^eb^  tāva nāmarūpassa vavatthāpanena ^b^dukkhasaccassa^eb^ vavatthānaṃ kataṃ. ^b^kaṅkhāvitaraṇavisuddhiyaṃ^eb^  paccayapariggahaṇena ^b^samudayasaccassa^eb^ vavatthānaṃ. imissaṃ ^b^maggāmaggañāṇadassanavisuddhiyaṃ^eb^  sammāmaggassa avadhāraṇena ^b^maggasaccassa^eb^ vavatthānaṃ ^a^M2.0275^ea^ katanti, evaṃ lokiyeneva  tāva ñāṇena tiṇṇaṃ saccānaṃ vavatthānaṃ kataṃ hoti. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] maggāmaggañāṇadassanavisuddhiniddeso nāma </p>
              <p>[06] vīsatimo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 21. paṭipadāñāṇadassanavisuddhiniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> upakkilesavimuttaudayabbayañāṇakathā </h3n>
            <h4>
              <h4n> </h4n>
              <p>[03] 737^b^.^eb^ aṭṭhannaṃ ^a^M2.0276^ea^ ^a^V2.0274^ea^ pana ñāṇānaṃ vasena sikhāppattā vipassanā, navamañca saccānulomikañāṇanti  ayaṃ ^b^paṭipadāñāṇadassanavisuddhi^eb^ nāma. ^b^aṭṭhanna^eb^nti cettha upakkilesavimuttaṃ vīthipaṭipannavipassanāsaṅkhātaṃ  udayabbayānupassanāñāṇaṃ, bhaṅgānupassanāñāṇaṃ, bhayatupaṭṭhānañāṇaṃ, ādīnavānupassanāñāṇaṃ,  nibbidānupassanāñāṇaṃ, muñcitukamyatāñāṇaṃ, paṭisaṅkhānupassanāñāṇaṃ, saṅkhārupekkhāñāṇanti  imāni aṭṭha ñāṇāni veditabbāni. ^b^navamaṃ saccānulomikañāṇa^eb^nti anulomassetaṃ  adhivacanaṃ. tasmā taṃ sampādetukāmena upakkilesavimuttaṃ udayabbayañāṇaṃ ādiṃ  katvā etesu ñāṇesu yogo karaṇīyo. </p>
              <p>[03] 738^b^.^eb^ puna udayabbayañāṇe yogo kimatthiyoti ce? lakkhaṇasallakkhaṇattho. udayabbayañāṇaṃ  hi heṭṭhā dasahi upakkilesehi upakkiliṭṭhaṃ hutvā yāthāvasarasato tilakkhaṇaṃ sallakkhetuṃ  nāsakkhi. upakkilesavimuttaṃ pana sakkoti. tasmā lakkhaṇasallakkhaṇatthamettha puna yogo  karaṇīyo. </p>
              <p>[03] 739^b^.^eb^ lakkhaṇāni pana kissa amanasikārā kena paṭicchannattā na upaṭṭhahanti? ^b^aniccalakkhaṇaṃ^eb^  tāva udayabbayānaṃ amanasikārā santatiyā paṭicchannattā na upaṭṭhāti. ^b^dukkhalakkhaṇaṃ^eb^  abhiṇhasampaṭipīḷanassa amanasikārā iriyāpathehi paṭicchannattā na upaṭṭhāti. ^b^anattalakkhaṇaṃ^eb^  nānādhātuvinibbhogassa amanasikārā ghanena paṭicchannattā na upaṭṭhāti. udayabbayampana pariggahetvā  santatiyā vikopitāya aniccalakkhaṇaṃ yāthāvasarasato upaṭṭhāti. abhiṇhasampaṭipīḷanaṃ manasikatvā  iriyāpathe ugghāṭite dukkhalakkhaṇaṃ yāthāvasarasato upaṭṭhāti. nānādhātuyo vinibbhujitvā  ghanavinibbhoge kate anattalakkhaṇaṃ yāthāvasarasato upaṭṭhāti. </p>
              <p>[03] 740^b^.^eb^ ettha ^a^V2.0275^ea^ ca aniccaṃ, aniccalakkhaṇaṃ, dukkhaṃ, dukkhalakkhaṇaṃ, anattā, anattalakkhaṇanti  ayaṃ vibhāgo veditabbo. tattha ^b^anicca^eb^nti khandhapañcakaṃ. kasmā? uppādavayaññathattabhāvā  ^a^M2.0277^ea^, hutvā abhāvato vā. uppādavayaññathattaṃ ^b^aniccalakkhaṇaṃ^eb^ hutvā abhāvasaṅkhāto  vā ākāravikāro.</p>
              <p>[03] ``yadaniccaṃ taṃ dukkha''nti (saṃ0 ni0  3.15) vacanato pana tadeva khandhapañcakaṃ ^b^dukkhaṃ^eb^.  kasmā? abhiṇhapaṭipīḷanā, abhiṇhapaṭipīḷanākāro ^b^dukkhalakkhaṇaṃ^eb^.</p>
              <p>[03] ``yaṃ dukkhaṃ tadanattā''ti (saṃ0 ni0  3.15) pana vacanato tadeva khandhapañcakaṃ ^b^anattā^eb^.  kasmā? avasavattanato, avasavattanākāro ^b^anattalakkhaṇaṃ^eb^.</p>
              <p>[03] tayidaṃ sabbampi ayaṃ yogāvacaro upakkilesavimuttena vīthipaṭipannavipassanāsaṅkhātena udayabbayānupassanāñāṇena  yāthāvasarasato sallakkheti. </p>
              <p>[06] upakkilesavimuttaudayabbayañāṇaṃ niṭṭhitaṃ. </p>
            </h4>
          </h3>
          <h3>
            <h3n> bhaṅgānupassanāñāṇakathā </h3n>
            <h4>
              <h4n> </h4n>
              <p>[03] 741^b^.^eb^ tassevaṃ sallakkhetvā punappunaṃ ``aniccaṃ dukkhamanattā''ti rūpārūpadhamme tulayato  tīrayato taṃ ñāṇaṃ tikkhaṃ hutvā vahati, saṅkhārā lahuṃ upaṭṭhahanti, ñāṇe tikkhe vahante  saṅkhāresu lahuṃ upaṭṭhahantesu uppādaṃ vā ṭhitiṃ vā pavattaṃ vā nimittaṃ vā na sampāpuṇāti.  khayavayabhedanirodheyeva sati santiṭṭhati. tassa ``evaṃ uppajjitvā evaṃ nāma saṅkhāragataṃ  nirujjhatī''ti passato etasmiṃ ṭhāne bhaṅgānupassanaṃ nāma vipassanāñāṇaṃ uppajjati.  yaṃ sandhāya vuttaṃ -- </p>
              <p>[02] ``kathaṃ ārammaṇapaṭisaṅkhā bhaṅgānupassane paññā vipassane ñāṇaṃ? rūpārammaṇatā cittaṃ  uppajjitvā bhijjati, taṃ ārammaṇaṃ paṭisaṅkhā tassa cittassa bhaṅgaṃ anupassati  ^a^V2.0276^ea^. ^b^anupassatī^eb^ti  kathaṃ anupassati? aniccato anupassati no niccato, dukkhato anupassati no sukhato,  anattato anupassati no attato, nibbindati no nandati, virajjati no rajjati, nirodheti  no samudeti, paṭinissajjati no ādiyati. </p>
              <p>[02] ``aniccato anupassanto niccasaññaṃ pajahati. dukkhato anupassanto sukhasaññaṃ, anattato  anupassanto attasaññaṃ, nibbindanto ^a^M2.0278^ea^ nandiṃ, virajjanto rāgaṃ, nirodhento  samudayaṃ paṭinissajjanto ādānaṃ pajahati. </p>
              <p>[02] ``vedanārammaṇatā...pe0... saññārammaṇatā... saṅkhārārammaṇatā... viññāṇārammaṇatā...  cakkhārammaṇatā...pe0... jarāmaraṇārammaṇatā cittaṃ uppajjitvā bhijjati...pe0... paṭinissajjanto  ādānaṃ pajahati. </p>
              <p>[21] ``vatthusaṅkamanā ceva, paññāya ca vivaṭṭanā. </p>
              <p>[22] āvajjanābalañceva, paṭisaṅkhāvipassanā.. </p>
              <p>[21] ``ārammaṇānvayena, ubho ekavavatthanā. </p>
              <p>[22] nirodhe adhimuttatā, vayalakkhaṇavipassanā.. </p>
              <p>[21] ``ārammaṇañca paṭisaṅkhā, bhaṅgañca anupassati. </p>
              <p>[22] suññato ca upaṭṭhānaṃ, adhipaññāvipassanā.. </p>
              <p>[21] ``kusalo tīsu anupassanāsu, catasso ca vipassanāsu. </p>
              <p>[22] tayo upaṭṭhāne kusalatā, nānādiṭṭhīsu na kampatī''ti.. </p>
              <p>[02] ``taṃ ñātaṭṭhena ñāṇaṃ, pajānanaṭṭhena paññā, tena vuccati `ārammaṇapaṭisaṅkhā bhaṅgānupassane  paññā vipassane ñāṇa'''nti (paṭi0 ma0 1.51-52). </p>
              <p>[03] 742^b^.^eb^ tattha ^a^V2.0277^ea^ ^b^ārammaṇapaṭisaṅkhā^eb^ti yaṃkiñci ārammaṇaṃ paṭisaṅkhāya jānitvā, khayato vayato  disvāti attho. ^b^bhaṅgānupassane paññā^eb^ti tassa, ārammaṇaṃ khayato vayato paṭisaṅkhāya  uppannassa ñāṇassa bhaṅgaṃ anupassane yā paññā, idaṃ vipassane ñāṇanti vuttaṃ. taṃ  kathaṃ hotīti ayaṃ tāva kathetukamyatāpucchāya attho. tato yathā taṃ hoti, taṃ dassetuṃ  ``rūpārammaṇatā''tiādi vuttaṃ.</p>
              <p>[03] tattha ^b^rūpārammaṇatā cittaṃ uppajjitvā bhijjatī^eb^ti rūpārammaṇaṃ cittaṃ uppajjitvā bhijjati.  atha vā rūpārammaṇabhāve cittaṃ uppajjitvā bhijjatīti attho. ^b^taṃ ārammaṇaṃ paṭisaṅkhā^eb^ti  taṃ rūpārammaṇaṃ paṭisaṅkhāya jānitvā, khayato vayato disvāti attho. ^b^tassa cittassa  bhaṅgaṃ anupassatī^eb^ti yena cittena taṃ rūpārammaṇaṃ khayato vayato diṭṭhaṃ, tassa cittassa  aparena cittena bhaṅgaṃ anupassatīti attho. tenāhu porāṇā ``ñātañca ñāṇañca ubhopi  vipassatī''ti.</p>
              <p>[03] ettha ^a^M2.0279^ea^ ca ^b^anupassatī^eb^ti anu anu passati, anekehi ākārehi punappunaṃ  passatīti attho. tenāha -- ``anupassatīti kathaṃ anupassati. aniccato anupassatī''tiādi.</p>
              <p>[03] tattha yasmā bhaṅgo nāma aniccatāya paramā koṭi, tasmā so bhaṅgānupassako yogāvacaro  sabbaṃ saṅkhāragataṃ aniccato anupassati, no niccato. tato aniccassa dukkhattā, dukkhassa  ca anattattā tadeva dukkhato anupassati, no sukhato. anattato anupassati no attato.</p>
              <p>[03] yasmā pana yaṃ aniccaṃ dukkhamanattā, na taṃ abhinanditabbaṃ. yañca anabhinanditabbaṃ, na  tattha rajjitabbaṃ. tasmā etasmiṃ bhaṅgānupassanānusārena ``aniccaṃ dukkhamanattā''ti  diṭṭhe saṅkhāragate nibbindati, no nandati. virajjati, no rajjati. so evaṃ arajjanto  lokikeneva tāva ñāṇena rāgaṃ nirodheti, no samudeti. samudayaṃ na karotīti attho.</p>
              <p>[03] atha vā so evaṃ viratto yathā diṭṭhaṃ saṅkhāragataṃ, tathā adiṭṭhampi  anvayañāṇavasena nirodheti ^a^V2.0278^ea^,  no samudeti. nirodhatova manasikaroti. nirodhamevassa passati, no samudayanti attho. </p>
              <p>[01] so evaṃ paṭipanno paṭinissajjati, no ādiyati. kiṃ vuttaṃ hoti? ayampi aniccādianupassanā  tadaṅgavasena saddhiṃ khandhābhisaṅkhārehi kilesānaṃ pariccajanato, saṅkhatadosadassanena ca tabbiparīte  nibbāne tanninnatāya pakkhandanato pariccāgapaṭinissaggo ceva pakkhandanapaṭinissaggo cāti  vuccati. tasmā tāya samannāgato bhikkhu yathāvuttena nayena kilese pariccajati, nibbāne  ca pakkhandati. nāpi nibbattanavasena kilese ādiyati, na adosadassitāvasena saṅkhatārammaṇaṃ.  tena vuccati ``paṭinissajjati no ādiyatī''ti. </p>
              <p>[03] 743^b^.^eb^ idānissa tehi ñāṇehi yesaṃ dhammānaṃ pahānaṃ hoti, taṃ dassetuṃ ``aniccato  anupassanto niccasaññaṃ pajahatī''tiādi vuttaṃ. tattha ^b^nandi^eb^nti sappītikaṃ taṇhaṃ.  sesaṃ vuttanayameva. </p>
              <p>[03] 744^b^.^eb^ gāthāsu ^a^M2.0280^ea^ pana ^b^vatthusaṅkamanā^eb^ti rūpassa bhaṅgaṃ disvā puna yena cittena  bhaṅgo diṭṭho, tassāpi bhaṅgadassanavasena purimavatthuto aññavatthusaṅkamanā. ^b^paññāya ca vivaṭṭanā^eb^ti  udayaṃ pahāya vaye santiṭṭhanā. ^b^āvajjanābalañcevā^eb^ti rūpassa bhaṅgaṃ disvā puna bhaṅgārammaṇassa  cittassa bhaṅgadassanatthaṃ anantarameva āvajjanasamatthatā. ^b^paṭisaṅkhāvipassanā^eb^ti esā ārammaṇapaṭisaṅkhābhaṅgānupassanā  nāma. </p>
              <p>[03] 745^b^.^eb^ ^b^ārammaṇānvayena ubho ekavavatthanā^eb^ti paccakkhato diṭṭhassa ārammaṇassa anvayena anugamanena  yathā idaṃ, tathā atītepi saṅkhāragataṃ bhijjittha, anāgatepi bhijjissatīti evaṃ ubhinnaṃ  ekasabhāveneva vavatthāpananti attho.</p>
              <p>[03] vuttampi cetaṃ porāṇehi -- </p>
              <p>[21] ``saṃvijjamānamhi visuddhadassano, </p>
              <p>[27] tadanvayaṃ neti atītanāgate. </p>
              <p>[26] sabbepi ^a^V2.0279^ea^ saṅkhāragatā palokino, </p>
              <p>[22] ussāvabindū sūriyeva uggate''ti..</p>
              <p>[03] ^b^nirodhe adhimuttatā^eb^ti evaṃ ubhinnaṃ bhaṅgavasena ekavavatthānaṃ katvā tasmiññeva bhaṅgasaṅkhāte  nirodhe adhimuttatā taggarutā tanninnatā tappoṇatā tappabbhāratāti attho. ^b^vayalakkhaṇavipassanā^eb^ti  esā vayalakkhaṇavipassanā nāmāti vuttaṃ hoti. </p>
              <p>[03] 746^b^.^eb^ ^b^ārammaṇañca paṭisaṅkhā^eb^ti purimañca rūpādiārammaṇaṃ jānitvā. ^b^bhaṅgañca anupassatī^eb^ti  tassārammaṇassa bhaṅgaṃ disvā tadārammaṇassa cittassa bhaṅgaṃ anupassati. ^b^suññato ca upaṭṭhāna^eb^nti  tassevaṃ bhaṅgaṃ anupassato ``saṅkhārāva bhijjanti, tesaṃ bhedo maraṇaṃ, na añño koci  atthī''ti suññato upaṭṭhānaṃ ijjhati.</p>
              <p>[03] tenāhu ^a^M2.0281^ea^ porāṇā -- </p>
              <p>[21] ``khandhā nirujjhanti na catthi añño, </p>
              <p>[27] khandhāna bhedo maraṇanti vuccati. </p>
              <p>[26] tesaṃ khayaṃ passati appamatto, </p>
              <p>[22] maṇiṃva vijjhaṃ vajirena yoniso''ti..</p>
              <p>[03] ^b^adhipaññāvipassanā^eb^ti yā ca ārammaṇapaṭisaṅkhā yā ca bhaṅgānupassanā yañca suññato upaṭṭhānaṃ,  ayaṃ adhipaññāvipassanā nāmāti vuttaṃ hoti. </p>
              <p>[03] 747^b^.^eb^ ^b^kusalo tīsu anupassanāsū^eb^ti aniccānupassanādīsu tīsu cheko bhikkhu.  ^b^catasso ca vipassanāsū^eb^ti nibbidādīsu ca catūsu vipassanāsu. ^b^tayo upaṭṭhāne  kusalatā^eb^ti khayato vayato suññatoti imasmiñca tividhe upaṭṭhāne kusalatāya. ^b^nānādiṭṭhīsu  na kampatī^eb^ti sassatadiṭṭhiādīsu nānappakārāsu diṭṭhīsu na vedhati. </p>
              <p>[03] 748^b^.^eb^ so evaṃ avedhamāno ``aniruddhameva nirujjhati, abhinnameva  bhijjatī''ti pavattamanasikāro ^a^V2.0280^ea^  dubbalabhājanassa viya bhijjamānassa, sukhumarajasseva vippakiriyamānassa, tilānaṃ viya  bhajjiyamānānaṃ sabbasaṅkhārānaṃ uppādaṭṭhitipavattanimittaṃ vissajjetvā bhedameva passati.  so yathā nāma cakkhumā puriso pokkharaṇītīre vā nadītīre vā ṭhito thūlaphusitake  deve vassante udakapiṭṭhe mahantamahantāni udakabubbuḷakāni uppajjitvā uppajjitvā  sīghaṃ sīghaṃ bhijjamānāni passeyya, evameva sabbe saṅkhārā bhijjanti bhijjantīti passati.  evarūpaṃ hi yogāvacaraṃ sandhāya vuttaṃ bhagavatā -- </p>
              <p>[21] ``yathā bubbuḷakaṃ passe, yathā passe marīcikaṃ. </p>
              <p>[22] evaṃ lokaṃ avekkhantaṃ, maccurājā na passatī''ti.. (dha0 pa0 170). </p>
              <p>[03] 749^b^.^eb^ tassevaṃ ``sabbe saṅkhārā bhijjanti bhijjantī''ti abhiṇhaṃ passato aṭṭhānisaṃsaparivāraṃ  bhaṅgānupassanāñāṇaṃ balappattaṃ hoti. tatrime aṭṭhānisaṃsā -- bhavadiṭṭhippahānaṃ, jīvitanikantipariccāgo,  sadāyuttapayuttatā, visuddhājīvitā, ussukkappahānaṃ, vigatabhayatā, khantisoraccapaṭilābho,  aratiratisahanatāti.</p>
              <p>[03] tenāhu ^a^M2.0282^ea^ porāṇā -- </p>
              <p>[21] ``imāni aṭṭhagguṇamuttamāni, </p>
              <p>[27] disvā tahiṃ sammasate punappunaṃ. </p>
              <p>[26] ādittacelassirasūpamo muni, </p>
              <p>[22] bhaṅgānupassī amatassa pattiyā''ti.. </p>
              <p>[06] bhaṅgānupassanāñāṇaṃ niṭṭhitaṃ. </p>
            </h4>
          </h3>
          <h3>
            <h3n> bhayatupaṭṭhānañāṇakathā </h3n>
            <h4>
              <h4n> </h4n>
              <p>[03] 750^b^.^eb^ tassevaṃ sabbasaṅkhārānaṃ khayavayabhedanirodhārammaṇaṃ bhaṅgānupassanaṃ  āsevantassa bhāventassa ^a^V2.0281^ea^  bahulīkarontassa sabbabhavayonigatiṭhitisattāvāsesu pabhedakā saṅkhārā sukhena jīvitukāmassa  bhīrukapurisassa sīhabyagghadīpiacchataracchayakkharakkhasacaṇḍagoṇacaṇḍakukkurapabhinnamadacaṇḍahatthighorāasīvisāsanivicakkasusānaraṇabhūmijalitāṅgārakāsuādayo  viya mahābhayaṃ hutvā upaṭṭhahanti. tassa ``atītā saṅkhārā niruddhā, paccuppannā nirujjhanti,  anāgate nibbattanakasaṅkhārāpi evameva nirujjhissantī''ti passato etasmiṃ ṭhāne ^b^bhayatupaṭṭhānañāṇaṃ^eb^  nāma uppajjati.</p>
              <p>[03] tatrāyaṃ upamā -- ekissā kira itthiyā tayo puttā rājaparādhikā, tesaṃ rājā sīsacchedaṃ  āṇāpesi. sā puttehi saddhiṃ āghātanaṃ agamāsi. athassā jeṭṭhaputtassa sīsaṃ chinditvā  majjhimassa chindituṃ ārabhiṃsu. sā jeṭṭhassa sīsaṃ chinnaṃ majjhimassa ca chijjamānaṃ disvā  kaniṭṭhamhi ālayaṃ vissajji ``ayampi etesaññeva sadiso bhavissatī''ti. tattha tassā  itthiyā jeṭṭhaputtassa chinnasīsadassanaṃ viya yogino atītasaṅkhārānaṃ nirodhadassanaṃ, majjhimassa  chijjamānasīsadassanaṃ viya paccuppannānaṃ nirodhadassanaṃ, ``ayampi etesaññeva sadiso  bhavissatī''ti kaniṭṭhaputtamhi ālayavissajjanaṃ viya ``anāgatepi nibbattanakasaṅkhārā  bhijjissantī''ti anāgatānaṃ nirodhadassanaṃ. tassevaṃ passato etasmiṃ ṭhāne uppajjati  bhayatupaṭṭhānañāṇaṃ.</p>
              <p>[03] aparāpi upamā -- ekā kira pūtipajā itthī dasa dārake vijāyi. tesu nava matā,  eko hatthagato marati, aparo kucchiyaṃ. sā nava dārake ^a^M2.0283^ea^ mate dasamañca  mīyamānaṃ disvā kucchigate ālayaṃ vissajji ``ayampi etesaññeva sadiso bhavissatī''ti.  tattha tassā itthiyā navannaṃ dārakānaṃ maraṇānussaraṇaṃ viya yogino atītasaṅkhārānaṃ nirodhadassanaṃ,  hatthagatassa mīyamānabhāvadassanaṃ viya yogino paccuppannānaṃ nirodhadassanaṃ, kucchigate ālayavissajjanaṃ  viya anāgatānaṃ nirodhadassanaṃ. tassevaṃ passato etasmiṃ khaṇe uppajjati bhayatupaṭṭhānañāṇaṃ. </p>
              <p>[03] 751^b^.^eb^ bhayatupaṭṭhānañāṇaṃ pana bhāyati na bhāyatīti? na bhāyati. tañhi atītā saṅkhārā niruddhā,  paccuppannā nirujjhanti, anāgatā nirujjhissantīti tīraṇamattameva hoti. tasmā yathā  nāma cakkhumā puriso nagaradvāre tisso aṅgārakāsuyo olokayamāno sayaṃ na bhāyati,  kevalaṃ hissa ``ye ye ettha nipatissanti, sabbe anappakaṃ dukkhamanubhavissantī''ti  tīraṇamattameva hoti. yathā vā pana cakkhumā puriso khadirasūlaṃ ayosūlaṃ suvaṇṇasūlanti  paṭipāṭiyā ^a^V2.0282^ea^ ṭhapitaṃ sūlattayaṃ olokayamāno sayaṃ na bhāyati, kevalaṃ hissa ``ye ye  imesu sūlesu nipatissanti, sabbe anappakaṃ dukkhamanubhavissantī''ti tīraṇamattameva  hoti, evameva bhayatupaṭṭhānañāṇaṃ sayaṃ na bhāyati, kevalaṃ hissa aṅgārakāsuttayasadisesu,  sūlattayasadisesu ca tīsu bhavesu ``atītā saṅkhārā niruddhā, paccuppannā nirujjhanti,  anāgatā nirujjhissantī''ti tīraṇamattameva hoti. yasmā panassa kevalaṃ sabbabhavayonigatiṭhitinivāsagatā  saṅkhārā byasanāpannā sappaṭibhayā hutvā bhayato upaṭṭhahanti, tasmā ^b^bhayatupaṭṭhāna^eb^nti vuccati.</p>
              <p>[03] evaṃ bhayato upaṭṭhāne panassa ayaṃ pāḷi -- </p>
              <p>[02] ``aniccato manasikaroto kiṃ bhayato upaṭṭhāti? dukkhato. anattato manasikaroto  kiṃ bhayato upaṭṭhātīti? aniccato manasikaroto nimittaṃ bhayato upaṭṭhāti. dukkhato  manasikaroto pavattaṃ bhayato upaṭṭhāti. anattato manasikaroto nimittañca pavattañca bhayato  upaṭṭhātī''ti (paṭi0 ma0 1.227).</p>
              <p>[03] tattha ^a^M2.0284^ea^ ^b^nimitta^eb^nti saṅkhāranimittaṃ. atītānāgatapaccuppannānaṃ saṅkhārānamevetaṃ  adhivacanaṃ. aniccato manasikaronto hi saṅkhārānaṃ maraṇameva passati, tenassa nimittaṃ  bhayato upaṭṭhāti. ^b^pavatta^eb^nti rūpārūpabhavapavatti. dukkhato manasikaronto hi sukhasammatāyapi  pavattiyā abhiṇhapaṭipīḷanabhāvameva passati, tenassa pavattaṃ bhayato upaṭṭhāti. anattato manasikaronto  pana ubhayampetaṃ suññagāmaṃ viya marīcigandhabbanagarādīni viya ca rittaṃ tucchaṃ suññaṃ assāmikaṃ  apariṇāyakaṃ passati. tenassa nimittañca pavattañca ubhayaṃ bhayato upaṭṭhātīti. </p>
              <p>[06] bhayatupaṭṭhānañāṇaṃ niṭṭhitaṃ. </p>
            </h4>
          </h3>
          <h3>
            <h3n> ādīnavānupassanāñāṇakathā </h3n>
            <h4>
              <h4n> </h4n>
              <p>[03] 752^b^.^eb^ tassa taṃ bhayatupaṭṭhānañāṇaṃ āsevantassa bhāventassa  bahulīkarontassa sabbabhavayonigatiṭhitisattāvāsesu ^a^V2.0283^ea^  neva tāṇaṃ, na leṇaṃ, na gati, nappaṭisaraṇaṃ paññāyati. sabbabhavayonigatiṭhitinivāsagatesu  saṅkhāresu ekasaṅkhārepi patthanā vā parāmāso vā na hoti. tayo bhavā vītaccikaṅgārapuṇṇāṅgārakāsuyo  viya, cattāro mahābhūtā ghoravisāasīvisā viya, pañcakkhandhā ukkhittāsikavadhakā  viya, cha ajjhattikāyatanāni suññagāmo viya, cha bāhirāyatanāni gāmaghātakacorā viya,  satta viññāṇaṭṭhitiyo, nava ca sattāvāsā ekādasahi aggīhi ādittā sampajjalitā sajotibhūtā  viya ca, sabbe saṅkhārā gaṇḍabhūtā rogabhūtā sallabhūtā aghabhūtā ābādhabhūtā viya ca nirassādā  nirasā mahāādīnavarāsibhūtā hutvā upaṭṭhahanti.</p>
              <p>[03] kathaṃ? sukhena jīvitukāmassa bhīrukapurisassa ramaṇīyākārasaṇṭhitampi savāḷakamiva vanagahanaṃ,  sasaddūlā viya guhā, sagāharakkhasaṃ viya udakaṃ, samussitakhaggā viya paccatthikā, savisaṃ  viya bhojanaṃ, sacoro viya maggo, ādittamiva agāraṃ, uyyuttasenā viya raṇabhūmi. yathā  hi so puriso etāni savāḷakavanagahanādīni āgamma bhīto saṃviggo lomahaṭṭhajāto samantato  ādīnavameva passati, evamevāyaṃ yogāvacaro ^a^M2.0285^ea^ bhaṅgānupassanāvasena sabbasaṅkhāresu  bhayato upaṭṭhitesu samantato nirasaṃ nirassādaṃ ādīnavameva passati. tassevaṃ passato  ^b^ādīnavañāṇaṃ^eb^ nāma uppannaṃ hoti. yaṃ sandhāya idaṃ vuttaṃ -- </p>
              <p>[02] ``kathaṃ bhayatupaṭṭhāne paññā ādīnave ñāṇaṃ? uppādo bhayanti bhayatupaṭṭhāne paññā  ādīnave ñāṇaṃ. pavattaṃ bhayanti... nimittaṃ bhayanti... āyūhanā bhayanti... paṭisandhi  bhayanti... gati bhayanti... nibbatti bhayanti... upapatti bhayanti... jāti bhayanti...  jarā bhayanti... byādhi bhayanti... maraṇaṃ bhayanti... soko bhayanti... paridevo  bhayanti... upāyāso bhayanti bhayatupaṭṭhāne paññā ādīnave ñāṇaṃ. anuppādo khemanti  santipade ñāṇaṃ. appavattaṃ...pe0... anupāyāso khemanti santipade ñāṇaṃ. uppādo  bhayaṃ, anuppādo khemanti santipade ñāṇaṃ. pavattaṃ...pe0... upāyāso bhayaṃ, anupāyāso  khemanti santipade ñāṇaṃ. </p>
              <p>[02] ``uppādo dukkhanti bhayatupaṭṭhāne paññā ādīnave ñāṇaṃ. pavattaṃ...pe0... upāyāso  dukkhanti bhayatupaṭṭhāne paññā ādīnave ñāṇaṃ. anuppādo  sukhanti santipade ^a^V2.0284^ea^ ñāṇaṃ.  appavattaṃ...pe0... anupāyāso sukhanti santipade ñāṇaṃ. uppādo dukkhaṃ, anuppādo  sukhanti santipade ñāṇaṃ. pavattaṃ...pe0... upāyāso dukkhaṃ, anupāyāso  sukhanti santipade ñāṇaṃ. </p>
              <p>[02] ``uppādo sāmisanti bhayatupaṭṭhāne paññā ādīnave ñāṇaṃ. pavattaṃ...pe0... upāyāso  sāmisanti bhayatupaṭṭhāne paññā ādīnave ñāṇaṃ. anuppādo nirāmisanti santipade  ñāṇaṃ. appavattaṃ...pe0... anupāyāso nirāmisanti santipade ñāṇaṃ. uppādo  sāmisaṃ, anuppādo nirāmisanti santipade ñāṇaṃ. pavattaṃ...pe0... upāyāso  sāmisaṃ, anupāyāso nirāmisanti santipade ñāṇaṃ. </p>
              <p>[02] uppādo ^a^M2.0286^ea^ ``saṅkhārāti bhayatupaṭṭhāne paññā ādīnave ñāṇaṃ. pavattaṃ...pe0...  upāyāso saṅkhārāti bhayatupaṭṭhāne paññā ādīnave ñāṇaṃ. anuppādo nibbānanti  santipade ñāṇaṃ. appavattaṃ...pe0... anupāyāso nibbānanti santipade ñāṇaṃ.  uppādo saṅkhārā, anuppādo nibbānanti santipade ñāṇaṃ. pavattaṃ...pe0... upāyāso  saṅkhārā, anupāyāso nibbānanti santipade ñāṇaṃ. </p>
              <p>[21] ``uppādañca pavattañca, nimittaṃ dukkhanti passati. </p>
              <p>[22] āyūhanaṃ paṭisandhiṃ, ñāṇaṃ ādīnave idaṃ.. </p>
              <p>[21] ``anuppādaṃ appavattaṃ, animittaṃ sukhanti ca. </p>
              <p>[22] anāyūhanā appaṭisandhi, ñāṇaṃ santipade idaṃ.. </p>
              <p>[21] ``idaṃ ādīnave ñāṇaṃ, pañcaṭhānesu jāyati. </p>
              <p>[27] pañcaṭhāne santipade, dasa ñāṇe pajānāti. </p>
              <p>[22] dvinnaṃ ñāṇānaṃ kusalatā, nānādiṭṭhīsu na kampatī''ti.. </p>
              <p>[02] ``taṃ ñātaṭṭhena ñāṇaṃ. pajānanaṭṭhena paññā. tena vuccati ``bhayatupaṭṭhāne paññā  ādīnave ñāṇa''nti (paṭi0 ma0 1.53). </p>
              <p>[03] 753^b^.^eb^ tattha ^a^V2.0285^ea^ ^b^uppādo^eb^ti purimakammapaccayā idha uppatti. ^b^pavatta^eb^nti tathā uppannassa  pavatti. ^b^nimitta^eb^nti sabbampi saṅkhāranimittaṃ. ^b^āyūhanā^eb^ti āyatiṃ paṭisandhihetubhūtaṃ  kammaṃ. ^b^paṭisandhī^eb^ti āyatiṃ uppatti. ^b^gatī^eb^ti yāya gatiyā sā paṭisandhi hoti.  ^b^nibbattī^eb^ti khandhānaṃ nibbattanaṃ. ^b^upapattī^eb^ti ``samāpannassa vā upapannassa vā''ti  (dha0 sa0 1289, 1291) evaṃ vuttā vipākappavatti. ^b^jātī^eb^ti jarādīnaṃ paccayabhūtā  bhavapaccayā jāti. jarāmaraṇādayo pākaṭā eva. ettha ca uppādādayo pañceva ādīnavañāṇassa  vatthuvasena vuttā. sesā tesaṃ vevacanavasena. nibbatti jātīti idañhi dvayaṃ uppādassa  ceva paṭisandhiyā ca vevacanaṃ. gati upapattīti idaṃ dvayaṃ pavattassa. jarādayo nimittassāti.  tenāha -- </p>
              <p>[21] ``uppādañca pavattañca, nimittaṃ dukkhanti passati. </p>
              <p>[27] āyūhanaṃ paṭisandhiṃ, ñāṇaṃ ādīnave ida''nti ca.. </p>
              <p>[22] ``idaṃ ādīnave ñāṇaṃ, pañcaṭhānesu jāyatī''ti ca..</p>
              <p>[03] anuppādo ^a^M2.0287^ea^ khemanti santipade ñāṇantiādi pana ādīnavañāṇassa paṭipakkhañāṇadassanatthaṃ  vuttaṃ. bhayatupaṭṭhānena vā ādīnavaṃ disvā ubbiggahadayānaṃ abhayampi atthi khemaṃ nirādīnavanti  assāsajananatthampi etaṃ vuttaṃ. yasmā vā panassa uppādādayo bhayato sūpaṭṭhitā honti,  tassa tappaṭipakkhaninnaṃ cittaṃ hoti, tasmā bhayatupaṭṭhānavasena siddhassa ādīnavañāṇassa ānisaṃsadassanatthampetaṃ  vuttanti veditabbaṃ.</p>
              <p>[03] ettha ca yaṃ bhayaṃ, taṃ yasmā niyamato ^b^dukkhaṃ^eb^. taṃ vaṭṭāmisalokāmisakilesāmisehi  avippamuttattā ^b^sāmisameva^eb^. yañca sāmisaṃ, taṃ ^b^saṅkhāramattameva^eb^. tasmā ``uppādo  dukkhanti bhayatupaṭṭhāne paññā ādīnave ñāṇa''ntiādi vuttaṃ. evaṃ santepi bhayākārena  dukkhākārena sāmisākārenāti evaṃ ākāranānattato pavattivasenevettha nānattaṃ  veditabbaṃ. </p>
              <p>[01] ^b^dasañāṇe pajānātī^eb^ti ādīnavañāṇaṃ pajānanto uppādādivatthukāni pañca, anuppādādivatthukāni  pañcāti dasa ñāṇāni pajānāti paṭivijjhati sacchikaroti. ^b^dvinnaṃ ñāṇānaṃ kusalatā^eb^ti  ādīnavañāṇassa ceva santipadañāṇassa cāti imesaṃ dvinnaṃ kusalatāya.  ^b^nānādiṭṭhīsu^eb^ ^a^V2.0286^ea^  ^b^na kampatī^eb^ti paramadiṭṭhadhammanibbānādivasena pavattāsu diṭṭhīsu na vedhati. sesamettha  uttānamevāti. </p>
              <p>[06] ādīnavānupassanāñāṇaṃ niṭṭhitaṃ. </p>
            </h4>
          </h3>
          <h3>
            <h3n> nibbidānupassanāñāṇakathā </h3n>
            <h4>
              <h4n> </h4n>
              <p>[03] 754^b^.^eb^ so evaṃ sabbasaṅkhāre ādīnavato passanto sabbabhavayonigativiññāṇaṭṭhitisattāvāsagate  sabhedake saṅkhāragate nibbindati ukkaṇṭhati nābhiramati.</p>
              <p>[03] seyyathāpi nāma, cittakūṭapabbatapādābhirato suvaṇṇarājahaṃso asucimhi caṇḍālagāmadvārāavāṭe  nābhiramati, sattasu mahāsaresuyeva abhiramati, evameva ayampi yogīrājahaṃso suparidiṭṭhādīnave  sabhedake saṅkhāragate nābhiramati. bhāvanārāmatāya pana bhāvanāratiyā samannāgatattā sattasu  anupassanāsuyeva ramati.</p>
              <p>[03] yathā ^a^M2.0288^ea^ ca suvaṇṇapañjare pakkhitto sīho migarājā nābhiramati, tiyojanasahassavitthate  pana himavanteyeva ramati, evamayaṃ yogīsīho tividhe sugatibhavepi nābhiramati, tīsu  pana anupassanāsuyeva ramati.</p>
              <p>[03] yathā ca sabbaseto sattapatiṭṭho iddhimā vehāsaṅgamo chaddanto nāgarājā nagaramajjhe nābhiramati,  himavati chaddantadahagahaneyeva abhiramati, evamayaṃ yogīvaravāraṇo sabbasmimpi saṅkhāragate nābhiramati,  anuppādo khemantiādinā nayena diṭṭhe santipadeyeva abhiramati, tanninnatappoṇatappabbhāramānaso  hotīti. </p>
              <p>[06] nibbidānupassanāñāṇaṃ niṭṭhitaṃ. </p>
              <p>[03] 755^b^.^eb^ taṃ panetaṃ purimena ñāṇadvayena atthato ekaṃ. tenāhu porāṇā --</p>
              <p>[03] ``bhayatupaṭṭhānaṃ ^a^V2.0287^ea^ ekameva tīṇi nāmāni labhati, sabbasaṅkhāre bhayato addasāti bhayatupaṭṭhānaṃ nāma  jātaṃ. tesuyeva saṅkhāresu ādīnavaṃ uppādetīti ādīnavānupassanā nāma jātaṃ.  tesuyeva saṅkhāresu nibbindamānaṃ uppannanti nibbidānupassanā nāma jāta''nti.</p>
              <p>[03] pāḷiyampi vuttaṃ -- ``yā ca bhayatupaṭṭhāne paññā, yañca ādīnave ñāṇaṃ, yā ca nibbidā,  ime dhammā ekatthā, byañjanameva nāna''nti (paṭi0 ma0 1.227). </p>
            </h4>
          </h3>
          <h3>
            <h3n> muñcitukamyatāñāṇakathā </h3n>
            <h4>
              <h4n> </h4n>
              <p>[03] 756^b^.^eb^ iminā pana nibbidāñāṇena imassa kulaputtassa nibbindantassa ukkaṇṭhantassa anabhiramantassa  sabbabhavayonigativiññāṇaṭṭhitisattāvāsagatesu sabhedakesu saṅkhāresu ekasaṅkhārepi cittaṃ  na sajjati, na laggati, na bajjhati, sabbasmā saṅkhāragatā muccitukāmaṃ nissaritukāmaṃ  hoti. yathā kiṃ? yathā nāma jālabbhantaragato maccho, sappamukhagato maṇḍūko, pañjarapakkhitto  vanakukkuṭo, daḷhapāsavasagato migo, ahituṇḍikahatthagato sappo, mahāpaṅkapakkhando kuñjaro,  supaṇṇamukhagato ^a^M2.0289^ea^ nāgarājā, rāhumukhappaviṭṭho cando, sapattaparivārito  purisoti evamādayo tato tato muccitukāmā nissaritukāmāva honti, evaṃ tassa  yogino cittaṃ sabbasmā saṅkhāragatā muccitukāmaṃ nissaritukāmaṃ hoti. athassa  evaṃ sabbasaṅkhāresu vigatālayassa sabbasmā saṅkhāragatā muccitukāmassa uppajjati muñcitukamyatā  ñāṇanti. </p>
              <p>[06] muñcitukamyatāñāṇaṃ niṭṭhitaṃ. </p>
            </h4>
          </h3>
          <h3>
            <h3n> paṭisaṅkhānupassanāñāṇakathā </h3n>
            <h4>
              <h4n> </h4n>
              <p>[03] 757^b^.^eb^ so evaṃ sabbabhavayonigatiṭṭhitinivāsagatehi sabhedakehi saṅkhārehi muccitukāmo  sabbasmā saṅkhāragatā muccituṃ puna te evaṃ saṅkhāre paṭisaṅkhānupassanāñāṇena tilakkhaṇaṃ  āropetvā pariggaṇhāti.</p>
              <p>[03] so ^a^V2.0288^ea^ sabbasaṅkhāre anaccantikato, tāvakālikato, uppādavayaparicchinnato, palokato, calato,  pabhaṅguto, addhuvato, vipariṇāmadhammato, assārakato, vibhavato, saṅkhatato, maraṇadhammatotiādīhi  kāraṇehi ^b^aniccā^eb^ti passati.</p>
              <p>[03] abhiṇhapaṭipīḷanato, dukkhamato, dukkhavatthuto, rogato, gaṇḍato, sallato, aghato, ābādhato,  ītito, upaddavato, bhayato, upasaggato, atāṇato, aleṇato, asaraṇato, ādīnavato, aghamūlato,  vadhakato, sāsavato, mārāmisato, jātidhammato, jarādhammato, byādhidhammato, sokadhammato,  paridevadhammato, upāyāsadhammato, saṃkilesikadhammatotiādīhi kāraṇehi ^b^dukkhā^eb^ti  passati.</p>
              <p>[03] ajaññato, duggandhato, jegucchato, paṭikkūlato, amaṇḍanārahato, virūpato, bībhacchatotiādīhi  kāraṇehi dukkhalakkhaṇassa parivārabhūtato ^b^asubhato^eb^ passati.</p>
              <p>[03] parato, rittato, tucchato, suññato, assāmikato, anissarato, avasavattitotiādīhi  kāraṇehi ^b^anattato^eb^ passati. </p>
              <p>[03] 758^b^.^eb^ evañhi ^a^M2.0290^ea^ passatānena tilakkhaṇaṃ āropetvā saṅkhārā pariggahitā nāma  honti. kasmā panāyamete evaṃ pariggaṇhātīti? muñcanassa upāyasampādanatthaṃ.</p>
              <p>[03] tatrāyaṃ upamā -- eko kira puriso ``macche gahessāmī''ti macchakhippaṃ gahetvā udake  oḍḍāpesi so khippamukhena hatthaṃ otāretvā antoudake sappaṃ gīvāya gahetvā ``maccho  me gahito''ti attamano ahosi. so ``mahā vata mayā maccho laddho''ti ukkhipitvā  passanto sovatthikattayadassanena sappoti sañjānitvā bhīto ādīnavaṃ disvā gahaṇe nibbinno  muñcitukāmo hutvā muñcanassa upāyaṃ karonto agganaṅguṭṭhato paṭṭhāya hatthaṃ nibbeṭhetvā  bāhuṃ ukkhipitvā uparisīse dve tayo vāre āvijjhitvā sappaṃ dubbalaṃ katvā ``gaccha  duṭṭha sappā''ti nissajjitvā vegena taḷākapāḷiṃ āruyha ``mahantassa vata bho sappassa  mukhato muttomhī''ti āgatamaggaṃ olokayamāno aṭṭhāsi. </p>
              <p>[01] tattha ^a^V2.0289^ea^ tassa purisassa ``maccho''ti sappaṃ gīvāya gahetvā tuṭṭhakālo viya imassāpi yogino  āditova attabhāvaṃ paṭilabhitvā tuṭṭhakālo, tassa khippamukhato sīsaṃ nīharitvā sovatthikattayadassanaṃ  viya imassa ghanavinibbhogaṃ katvā saṅkhāresu tilakkhaṇadassanaṃ, tassa bhītakālo viya imassa  bhayatupaṭṭhānañāṇaṃ. tato ādīnavadassanaṃ viya ādīnavānupassanāñāṇaṃ, gahaṇe nibbindanaṃ  viya nibbidānupassanāñāṇaṃ. sappaṃ muñcitukāmatā viya muñcitukamyatāñāṇaṃ,  muñcanassa upāyakaraṇaṃ viya paṭisaṅkhānupassanāñāṇena saṅkhāresu tilakkhaṇāropanaṃ. yathā  hi so puriso sappaṃ āvijjhitvā dubbalaṃ katvā nivattetvā ḍaṃsituṃ asamatthabhāvaṃ  pāpetvā sumuttaṃ muñcati, evamayaṃ yogāvacaro tilakkhaṇāropanena saṅkhāre āvijjhitvā  dubbale katvā puna niccasukhasubhāttākārena upaṭṭhātuṃ asamatthataṃ pāpetvā sumuttaṃ  muñcati. tena vuttaṃ ``muñcanassa upāyasampādanatthaṃ evaṃ pariggaṇhātī''ti. </p>
              <p>[03] 759^b^.^eb^ ettāvatā tassa uppannaṃ hoti ^b^paṭisaṅkhāñāṇaṃ^eb^. yaṃ sandhāya vuttaṃ -- </p>
              <p>[02] ``aniccato ^a^M2.0291^ea^ manasikaroto kiṃ paṭisaṅkhā ñāṇaṃ uppajjati? dukkhato.  anattato manasikaroto kiṃ paṭisaṅkhā ñāṇaṃ uppajjati? aniccato manasikaroto nimittaṃ  paṭisaṅkhā ñāṇaṃ uppajjati. dukkhato manasikaroto pavattaṃ paṭisaṅkhā ñāṇaṃ uppajjati.  anattato manasikaroto nimittañca pavattañca paṭisaṅkhā ñāṇaṃ uppajjatī''ti (paṭi0 ma0  1.227).</p>
              <p>[03] ettha ca ^b^nimittaṃ paṭisaṅkhā^eb^ti saṅkhāranimittaṃ ``addhuvaṃ tāvakālika''nti aniccalakkhaṇavasena  jānitvā. kāmañca na paṭhamaṃ jānitvā pacchā ñāṇaṃ uppajjati, vohāravasena pana ``manañca  paṭicca dhamme ca uppajjati manoviññāṇa''ntiādīni (ma0 ni0 3.421) viya evaṃ vuccati.  ekattanayena vā purimañca pacchimañca ekaṃ katvā evaṃ vuttanti veditabbaṃ. iminā  nayena itarasmimpi padadvaye attho veditabboti. </p>
              <p>[06] paṭisaṅkhānupassanāñāṇaṃ niṭṭhitaṃ. </p>
            </h4>
          </h3>
          <h3>
            <h3n> saṅkhārupekkhāñāṇakathā </h3n>
            <h4>
              <h4n> </h4n>
              <p>[03] 760^b^.^eb^ so ^a^V2.0290^ea^ evaṃ paṭisaṅkhānupassanāñāṇena ``sabbe saṅkhārā suññā''ti pariggahetvā puna  ``suññamidaṃ attena vā attaniyena vā''ti (ma0 ni0 3.69) dvikoṭikaṃ suññataṃ pariggaṇhāti.  so evaṃ neva attānaṃ, na paraṃ kiñci attano parikkhārabhāve ṭhitaṃ disvā puna ``nāhaṃ  kvacani, kassaci kiñcanatasmiṃ, na ca mama kvacani, kismiñci kiñcanatatthī''ti yā  ettha catukoṭikā suññatā kathitā, taṃ pariggaṇhāti.</p>
              <p>[03] kathaṃ? ayañhi ^b^nāhaṃ kvacanī^eb^ti kvaci attānaṃ na passati. ^b^kassaci kiñcanatasmi^eb^nti  attano attānaṃ kassaci parassa kiñcanabhāve upanetabbaṃ na passati. bhātiṭṭhānevā bhātaraṃ,  sahāyaṭṭhāne vā sahāyaṃ, parikkhāraṭṭhāne vā parikkhāraṃ maññitvā upanetabbaṃ na passatīti  attho. ^b^na ca mama kvacanī^eb^ti ettha mama-saddaṃ tāva ṭhapetvā ^b^na ca kvacanī^eb^ti parassa ca  attānaṃ kvaci napassatīti ^a^M2.0292^ea^ ayamattho. idāni mama-saddaṃ āharitvā ^b^mama  kismiñci kiñcanatatthī^eb^ti so parassa attā mama kismiñci kiñcanabhāve atthīti  na passatīti. attano bhātiṭṭhāne vā bhātaraṃ, sahāyaṭṭhāne vā sahāyaṃ parikkhāraṭṭhāne vā  parikkhāranti kismiñci ṭhāne parassa attānaṃ iminā kiñcanabhāvena upanetabbaṃ na  passatīti attho. evamayaṃ yasmā neva katthaci attānaṃ passati, na taṃ parassa kiñcanabhāve  upanetabbaṃ passati, na parassa attānaṃ passati, na parassa attānaṃ attano kiñcanabhāve  upanetabbaṃ passati. tasmānena catukoṭikā suññatā pariggahitā hotīti. </p>
              <p>[03] 761^b^.^eb^ evaṃ catukoṭikaṃ suññataṃ pariggahetvā puna chahākārehi suññataṃ pariggaṇhāti.  kathaṃ? cakkhu suññaṃ attena vā attaniyena vā niccena vā dhuvena vā sassatena  vā avipariṇāmadhammena vā...pe0... mano suñño. rūpā suññā...pe0... dhammā suññā.  cakkhuviññāṇaṃ...pe0... manoviññāṇaṃ. cakkhusamphassoti evaṃ yāva jarāmaraṇā nayo  netabbo. </p>
              <p>[03] 762^b^.^eb^ evaṃ chahākārehi suññataṃ pariggahetvā puna aṭṭhahākārehi pariggaṇhāti.  seyyathidaṃ -- rūpaṃ asāraṃ nissāraṃ sārāpagataṃ niccasārasārena vā dhuvasārasārena  vā sukhasārasārena ^a^V2.0291^ea^ vā attasārasārena vā niccena vā dhuvena vā sassatena vā avipariṇāmadhammena  vā. vedanā... saññā... saṅkhārā... viññāṇaṃ... cakkhu...pe0... jarāmaraṇaṃ  asāraṃ nissāraṃ sārāpagataṃ niccasārasārena vā dhuvasārasārena vā sukhasārasārena vā  attasārasārena vā niccena vā dhuvena vā sassatena vā avipariṇāmadhammena vā. yathā  naḷo asāro nissāro sārāpagato. yathā eraṇḍo... yathā udumbaro... yathā setavaccho...  yathā pāḷibhaddako... yathā pheṇapiṇḍo... yathā udakabubbuḷaṃ... yathā marīci... yathā  kadalikkhandho... yathā māyā asārā nissārā sārāpagatā, evameva rūpaṃ...pe0... jarāmaraṇaṃ  asāraṃ nissāraṃ sārāpagataṃ niccasārasārena vā...pe0... avipariṇāmadhammena vāti  (cūḷani0 mogharājamāṇavapucchāniddesa 88). </p>
              <p>[03] 763^b^.^eb^ so ^a^M2.0293^ea^ evaṃ aṭṭhahākārehi suññataṃ pariggahetvā puna dasahākārehi  pariggaṇhāti, rūpaṃ rittato passati. tucchato... suññato... anattato... anissariyato...  akāmakāriyato... alabbhanīyato... avasavattakato... parato... vivittato passati.  vedanaṃ...pe0... viññāṇaṃ rittato...pe0... vivittato passatīti. </p>
              <p>[03] 764^b^.^eb^ evaṃ dasahākārehi suññataṃ pariggahetvā puna dvādasahākārehi pariggaṇhāti.  seyyathidaṃ -- rūpaṃ na satto, na jīvo, na naro, na māṇavo, na itthī, na puriso, na  attā, na attaniyaṃ. nāhaṃ, na mama, na aññassa, na kassaci. vedanā...pe0... viññāṇaṃ  na kassacīti (cūḷani0 mogharājamāṇavapucchāniddesa 88). </p>
              <p>[03] 765^b^.^eb^ evaṃ dvādasahākārehi suññataṃ pariggaṇhitvā puna tīraṇapariññāvasena dvācattālīsāya  ākārehi suññataṃ pariggaṇhāti, rūpaṃ aniccato... dukkhato... rogato... gaṇḍato...  sallato... aghato... ābādhato... parato... palokato... ītito... upaddavato... bhayato...  upasaggato... calato... pabhaṅguto... addhuvato... atāṇato... aleṇato... asaraṇato...  asaraṇībhūtato... rittato... tucchato... suññato... anattato... anassādato...  ādīnavato... vipariṇāmadhammato... assārakato... aghamūlato... vadhakato... vibhavato...  sāsavato... saṅkhatato... mārāmisato... jātidhammato... jarādhammato... byādhidhammato...  maraṇadhammato... sokaparidevadukkhadomanassaupāyāsadhammato... samudayato... atthaṅgamato...  anassādato ^a^V2.0292^ea^... ādīnavato... nissaraṇato passati. vedanaṃ...pe0... viññāṇaṃ aniccato...pe0...  nissaraṇato passati.</p>
              <p>[03] vuttampi cetaṃ -- ``rūpaṃ aniccato...pe0... nissaraṇato passanto suññato lokaṃ  avekkhati. vedanaṃ...pe0... viññāṇaṃ aniccato...pe0... nissaraṇato passanto suññato  lokaṃ avekkhati''. </p>
              <p>[21] ``suññato lokaṃ avekkhassu, mogharāja sadā sato. </p>
              <p>[27] attānudiṭṭhiṃ ūhacca, evaṃ maccutaro siyā. </p>
              <p>[22] evaṃ lokaṃ avekkhantaṃ, maccurājā na passatī''ti.. (su0 ni0 1125; cūḷani0  mogharājamāṇavapucchāniddesa 88). </p>
              <p>[03] 766^b^.^eb^ evaṃ ^a^M2.0294^ea^ suññato disvā tilakkhaṇaṃ āropetvā saṅkhāre pariggaṇhanto  bhayañca nandiñca vippahāya saṅkhāresu udāsīno ahosi majjhatto, ahanti vā mamanti vā  na gaṇhāti vissaṭṭhabhariyo viya puriso.</p>
              <p>[03] yathā nāma purisassa bhariyā bhaveyya iṭṭhā kantā manāpā, so tāya vinā muhuttampi adhivāsetuṃ  na sakkuṇeyya, ativiya naṃ mamāyeyya, so taṃ itthiṃ aññena purisena saddhiṃ ṭhitaṃ  vā nisinnaṃ vā kathentiṃ vā hasantiṃ vā disvā kupito assa anattamano, adhimattaṃ  domanassaṃ paṭisaṃvedeyya. so aparena samayena tassā itthiyā dosaṃ disvā muñcitukāmo  hutvā taṃ vissajjeyya, na naṃ mamāti gaṇheyya. tato paṭṭhāya taṃ yenakenaci saddhiṃ  yaṃkiñci kurumānaṃ disvāpi neva kuppeyya, na domanassaṃ āpajjeyya, aññadatthu  udāsīnova bhaveyya majjhatto. evamevāyaṃ sabbasaṅkhārehi muñcitukāmo hutvā paṭisaṅkhānupassanāya  saṅkhāre pariggaṇhanto ahaṃ mamāti gahetabbaṃ adisvā bhayañca nandiñca vippahāya sabbasaṅkhāresu  udāsīno hoti majjhatto.</p>
              <p>[03] tassa evaṃ jānato evaṃ passato tīsu bhavesu catūsu yonīsu pañcasu gatīsu sattasu  viññāṇaṭṭhitīsu ^a^V2.0293^ea^ navasu sattāvāsesu cittaṃ patilīyati patikuṭati pativattati na sampasāriyati,  upekkhā vā pāṭikulyatā vā saṇṭhāti.</p>
              <p>[03] seyyathāpi nāma padumapalāse īsakapoṇe udakaphusitāni patilīyanti patikuṭanti pativattanti  na sampasāriyanti, evameva...pe0... seyyathāpi nāma kukkuṭapattaṃ vā nahārudaddulaṃ  vā aggimhi pakkhittaṃ patilīyati patikuṭati pativattati na sampasāriyati (a0 ni0  7.49),  evameva tassa tīsu bhavesu cittaṃ...pe0... upekkhā vā pāṭikulyatā vā saṇṭhāti.  iccassa ^b^saṅkhārupekkhāñāṇaṃ^eb^ nāma uppannaṃ hoti. </p>
              <p>[03] 767^b^.^eb^ taṃ panetaṃ sace santipadaṃ nibbānaṃ santato passati, sabbaṃ saṅkhārappavattaṃ vissajjetvā  nibbānameva pakkhandati. no ce nibbānaṃ santato ^a^M2.0295^ea^ passati, punappunaṃ saṅkhārārammaṇameva  hutvā pavattati sāmuddikānaṃ disākāko viya. sāmuddikā kira vāṇijakā nāvaṃ  ārohantā disākākaṃ nāma gaṇhanti, te yadā nāvā vātakkhittā videsaṃ pakkhandati,  tīraṃ na paññāyati, tadā disākākaṃ vissajjenti. so kūpakayaṭṭhito ākāsaṃ laṅghitvā  sabbā disā ca vidisā ca anugantvā sace tīraṃ passati, tadabhimukhova gacchati. no  ce passati, punappunaṃ āgantvā kūpakayaṭṭhiṃyeva allīyati. evameva sace saṅkhārupekkhāñāṇaṃ  santipadaṃ nibbānaṃ santato passati, sabbaṃ saṅkhārappavattaṃ vissajjetvā nibbānameva pakkhandati.  no ce passati, punappunaṃ saṅkhārārammaṇameva hutvā pavattati.</p>
              <p>[03] tadidaṃ suppagge piṭṭhaṃ vaṭṭayamānaṃ viya. nibbaṭṭitakappāsaṃ vihanamānaṃ viya nānappakārato  saṅkhāre pariggahetvā bhayañca nandiñca pahāya saṅkhāravicinane majjhattaṃ hutvā tividhānupassanāvasena  tiṭṭhati. evaṃ tiṭṭhamānaṃ tividhavimokkhamukhabhāvaṃ āpajjitvā sattāriyapuggalavibhāgāya  paccayo hoti. </p>
              <p>[03] 768^b^.^eb^ tatridaṃ tividhānupassanāvasena pavattanato tiṇṇaṃ indriyānaṃ ādhipateyyavasena tividhavimokkhamukhabhāvaṃ  āpajjati nāma. tisso hi anupassanā tīṇi vimokkhamukhānīti vuccanti. yathāha -- </p>
              <p>[02] ``tīṇi ^a^V2.0294^ea^ kho panimāni vimokkhamukhāni lokaniyyānāya saṃvattanti, sabbasaṅkhāre paricchedaparivaṭumato  samanupassanatāya, animittāya ca dhātuyā cittasampakkhandanatāya, sabbasaṅkhāresu manosamuttejanatāya,  appaṇihitāya ca dhātuyā cittasampakkhandanatāya, sabbadhamme parato samanupassanatāya, suññatāya  ca dhātuyā cittasampakkhandanatāya, imāni tīṇi vimokkhamukhāni lokaniyyānāya saṃvattantī''ti  (paṭi0 ma0 1.219).</p>
              <p>[03] tattha ^b^paricchedaparivaṭumato^eb^ti udayabbayavasena paricchedato ceva parivaṭumato ca. aniccānupassanaṃ  hi ``udayato pubbe saṅkhārā natthī''ti paricchinditvā tesaṃ gatiṃ samannesamānaṃ ``vayato  paraṃ na gacchanti, ettheva antaradhāyantī''ti parivaṭumato samanupassati. ^b^manosamuttejanatāyā^eb^ti  cittasaṃvejanatāya ^a^M2.0296^ea^. dukkhānupassanena hi saṅkhāresu cittaṃ saṃvejeti.  ^b^parato samanupassanatāyā^eb^ti ``nāhaṃ, na mamā''ti evaṃ anattato samanupassanatāya. iti  imāni tīṇi padāni aniccānupassanādīnaṃ vasena vuttānīti veditabbāni. teneva  tadanantare pañhavissajjane vuttaṃ -- ``aniccato manasikaroto khayato saṅkhārā upaṭṭhahanti.  dukkhato manasikaroto bhayato saṅkhārā upaṭṭhahanti. anattato manasikaroto suññato saṅkhārā  upaṭṭhahantī''ti (paṭi0 ma0 1.219). </p>
              <p>[03] 769^b^.^eb^ katame pana te vimokkhā, yesaṃ imāni anupassanāni mukhānīti? animitto,  appaṇihito, suññatoti ete tayo. vuttaṃ hetaṃ ``aniccato manasikaronto adhimokkhabahulo  animittaṃ vimokkhaṃ paṭilabhati. dukkhato manasikaronto passaddhibahulo appaṇihitaṃ  vimokkhaṃ paṭilabhati. anattato manasikaronto vedabahulo suññatavimokkhaṃ paṭilabhatī''ti  (paṭi0 ma0 1.223).</p>
              <p>[03] ettha ca ^b^animitto vimokkho^eb^ti animittākārena nibbānaṃ ārammaṇaṃ katvā pavatto  ariyamaggo. so hi animittāya dhātuyā uppannattā ^b^animitto^eb^. kilesehi ca  vimuttattā ^b^vimokkho^eb^. eteneva nayena appaṇihitākārena nibbānaṃ ārammaṇaṃ katvā  pavatto ^b^appaṇihito^eb^. suññatākārena nibbānaṃ ārammaṇaṃ katvā pavatto ^b^suññato^eb^ti  veditabbo. </p>
              <p>[03] 770^b^.^eb^ yaṃ pana abhidhamme ``yasmiṃ samaye lokuttaraṃ jhānaṃ bhāveti  niyyānikaṃ apacayagāmiṃ ^a^V2.0295^ea^  diṭṭhigatānaṃ pahānāya paṭhamāya bhūmiyā pattiyā vivicceva kāmehi paṭhamaṃ jhānaṃ upasampajja  viharati appaṇihitaṃ suññata''nti (dha0 sa0 343 ādayo) evaṃ vimokkhadvayameva vuttaṃ,  taṃ nippariyāyato vipassanāgamanaṃ sandhāya. vipassanāñāṇaṃ hi kiñcāpi ^b^paṭisambhidāmagge^eb^ -- </p>
              <p>[02] ``aniccānupassanāñāṇaṃ niccato abhinivesaṃ muñcatīti suññato vimokkho.  dukkhānupassanāñāṇaṃ sukhato abhinivesaṃ. anattānupassanāñāṇaṃ attato abhinivesaṃ  muñcatīti ^a^M2.0297^ea^ suññato vimokkho''ti (paṭi0 ma0 1.229) evaṃ abhinivesaṃ  muñcanavasena ^b^suññato vimokkho^eb^ti ca, </p>
              <p>[02] ``aniccānupassanāñāṇaṃ niccato nimittaṃ muñcatīti animitto vimokkho.  dukkhānupassanāñāṇaṃ sukhato nimittaṃ, anattānupassanāñāṇaṃ attato nimittaṃ muñcatīti  animitto vimokkho''ti (paṭi0 ma0 1.229) evaṃ nimittaṃ muñcanavasena ^b^animitto  vimokkho^eb^ti ca, </p>
              <p>[02] ``aniccānupassanāñāṇaṃ niccato paṇidhiṃ muñcatīti appaṇihito vimokkho. dukkhānupassanāñāṇaṃ  sukhato paṇidhiṃ. anattānupassanāñāṇaṃ attato paṇidhiṃ muñcatīti appaṇihito vimokkho''ti  (paṭi0 ma0 1.229) evaṃ paṇidhiṃ muñcanavasena ^b^appaṇihito vimokkho^eb^ti ca --</p>
              <p>[03] vuttaṃ. tathāpi taṃ saṅkhāranimittassa avijahanato na nippariyāyena animittaṃ. nippariyāyena  pana suññatañceva appaṇihitañca. tassa ca āgamanavasena ariyamaggakkhaṇe vimokkho uddhaṭo.  tasmā appaṇihitaṃ suññatanti vimokkhadvayameva vuttanti veditabbaṃ. ayaṃ tāvettha  vimokkhakathā. </p>
              <p>[03] 771^b^.^eb^ yaṃ pana vuttaṃ ``sattāriyapuggalavibhāgāya paccayo hotī''ti, tattha saddhānusārī,  saddhāvimutto, kāyasakkhi, ubhatobhāgavimutto, dhammānusārī, diṭṭhippatto, paññāvimuttoti  ^a^V2.0296^ea^ ime tāva satta ariyapuggalā, tesaṃ vibhāgāya idaṃ saṅkhārupekkhāñāṇaṃ paccayo hoti. </p>
              <p>[03] 772^b^.^eb^ yo hi ^b^aniccato^eb^ manasikaronto adhimokkhabahulo ^b^saddhindriyaṃ^eb^ paṭilabhati, so  sotāpattimaggakkhaṇe ^b^saddhānusārī^eb^ hoti. sesesu sattasu ṭhānesu ^b^saddhāvimutto^eb^. </p>
              <p>[03] 773^b^.^eb^ yo pana ^b^dukkhato^eb^ manasikaronto passaddhibahulo ^b^samādhindriyaṃ^eb^ paṭilabhati, so  sabbattha ^b^kāyasakkhi^eb^ nāma hoti. arūpajjhānaṃ pana patvā aggaphalappatto ^b^ubhatobhāgavimutto^eb^  nāma hoti. </p>
              <p>[03] 774^b^.^eb^ yo ^a^M2.0298^ea^ pana ^b^anattato^eb^ manasikaronto vedabahulo ^b^paññindriyaṃ^eb^ paṭilabhati,  so sotāpattimaggakkhaṇe ^b^dhammānusārī^eb^ hoti. chasu ṭhānesu ^b^diṭṭhippatto^eb^ aggaphale  ^b^paññāvimutto^eb^ti. </p>
              <p>[03] 775^b^.^eb^ vuttaṃ hetaṃ -- </p>
              <p>[02] ``aniccato manasikaroto saddhindriyaṃ adhimattaṃ hoti. saddhindriyassa adhimattattā sotāpattimaggaṃ  paṭilabhati, tena vuccati saddhānusārī''ti. </p>
              <p>[02] tathā ``aniccato manasikaroto saddhindriyaṃ adhimattaṃ hoti, saddhindriyassa adhimattattā  sotāpattiphalaṃ sacchikataṃ hoti, tena vuccati saddhāvimutto''tiādi (paṭi0 ma0  1.221). </p>
              <p>[03] 776^b^.^eb^ aparampi vuttaṃ --</p>
              <p>[03] ``saddahanto vimuttoti saddhāvimutto. phuṭṭhantaṃ sacchikatoti kāyasakkhi. diṭṭhantaṃ  pattoti diṭṭhippatto. saddahanto vimuccatīti saddhāvimutto. jhānaphassaṃ paṭhamaṃ phusati  pacchā nirodhaṃ nibbānaṃ sacchikarotīti kāyasakkhi. `dukkhā saṅkhārā, sukho nirodho'ti  ñātaṃ hoti diṭṭhaṃ viditaṃ sacchikataṃ phusitaṃ paññāyāti diṭṭhippatto''ti (paṭi0  ma0 1.221). </p>
              <p>[03] 777^b^.^eb^ itaresu ^a^V2.0297^ea^ pana catūsu saddhaṃ anusarati, saddhāya vā anusarati gacchatīti ^b^saddhānusārī^eb^.  tathā paññāsaṅkhātaṃ dhammaṃ anusarati, dhammena vā anusaratīti ^b^dhammānusārī^eb^. arūpajjhānena  ceva ariyamaggena cāti ubhatobhāgena vimuttoti ^b^ubhatobhāgavimutto^eb^. pajānanto  vimuttoti ^b^paññāvimutto^eb^ti evaṃ vacanattho veditabboti. </p>
              <p>[06] saṅkhārupekkhāñāṇaṃ. </p>
              <p>[03] 778^b^.^eb^ taṃ panetaṃ purimena ñāṇadvayena atthato ekaṃ. tenāhu porāṇā -- ``idaṃ saṅkhārupekkhāñāṇaṃ  ekameva tīṇi nāmāni labhati, heṭṭhā ^a^M2.0299^ea^ muñcitukamyatāñāṇaṃ nāma  jātaṃ, majjhe paṭisaṅkhānupassanāñāṇaṃ nāma, ante ca sikhāppattaṃ saṅkhārupekkhāñāṇaṃ nāma''. </p>
              <p>[03] 779^b^.^eb^ pāḷiyampi vuttaṃ -- </p>
              <p>[02] ``kathaṃ muñcitukamyatā-paṭisaṅkhā-santiṭṭhanā paññā saṅkhārupekkhāsu ñāṇaṃ? uppādaṃ  muñcitukamyatā-paṭisaṅkhā-santiṭṭhanā paññā saṅkhārupekkhāsu ñāṇaṃ. pavattaṃ...pe0...  nimittaṃ...pe0... upāyāsaṃ muñcitukamyatāpaṭisaṅkhā-santiṭṭhanā paññā saṅkhārupekkhāsu  ñāṇaṃ. uppādo dukkhanti...pe0... bhayanti...pe0... sāmisanti...pe0... uppādo  saṅkhārāti...pe0... upāyāso saṅkhārāti muñcitukamyatā-paṭisaṅkhā-santiṭṭhanā paññā  saṅkhārupekkhāsu ñāṇa''nti (paṭi0 ma0 1.54). </p>
              <p>[03] 780^b^.^eb^ tattha muñcitukamyatā ca sā paṭisaṅkhā ca santiṭṭhanā cāti ^b^muñcitukamyatā-paṭisaṅkhā-santiṭṭhanā^eb^.  iti pubbabhāge nibbidāñāṇena nibbinnassa uppādādīni pariccajitukāmatā ^b^muñcitukāmatā^eb^.  muñcanassa upāyakaraṇatthaṃ majjhe paṭisaṅkhānaṃ ^b^paṭisaṅkhā^eb^. muñcitvā avasāne ajjhupekkhanaṃ  ^b^santiṭṭhanā^eb^. yaṃ sandhāya ``uppādo saṅkhārā, te saṅkhāre ajjhupekkhatīti saṅkhārupekkhā''tiādi  (paṭi0 ma0 1.54) vuttaṃ. evaṃ ekamevidaṃ ñāṇaṃ. </p>
              <p>[03] 781^b^.^eb^ apica imāyapi pāḷiyā idaṃ ekamevāti veditabbaṃ. vuttaṃ hetaṃ -- ``yā ca  muñcitukamyatā, yā ca paṭisaṅkhānupassanā, yā ca saṅkhārupekkhā, ime dhammā ekatthā,  byañjanameva nāna''nti (paṭi0 ma0 1.227). </p>
              <p>[03] 782^b^.^eb^ evaṃ ^a^V2.0298^ea^ adhigatasaṅkhārupekkhassa pana imassa kulaputtassa vipassanā sikhāppattā vuṭṭhānagāminī  hoti. sikhāppattā vipassanāti vā vuṭṭhānagāminīti vā saṅkhārupekkhādiñāṇattayasseva  etaṃ nāmaṃ. sā hi sikhaṃ uttamabhāvaṃ pattattā ^b^sikhāppattā^eb^. vuṭṭhānaṃ gacchatīti  ^b^vuṭṭhānagāminī^eb^. vuṭṭhānaṃ vuccati bahiddhānimittabhūtato abhiniviṭṭhavatthuto ceva  ajjhattapavattato ca vuṭṭhahanato maggo, taṃ gacchatīti ^b^vuṭṭhānagāminī,^eb^ maggena saddhiṃ ghaṭiyatīti  attho. </p>
              <p>[03] 783^b^.^eb^ tatrāyaṃ abhinivesavuṭṭhānānaṃ āvibhāvatthāya mātikā -- ajjhattaṃ abhinivisitvā  ajjhattā vuṭṭhāti, ajjhattaṃ abhinivisitvā bahiddhā vuṭṭhāti ^a^M2.0300^ea^, bahiddhā  abhinivisitvā bahiddhā vuṭṭhāti, bahiddhā abhinivisitvā ajjhattā vuṭṭhāti, rūpe abhinivisitvā  rūpā vuṭṭhāti, rūpe abhinivisitvā arūpā vuṭṭhāti, arūpe abhinivisitvā arūpā vuṭṭhāti,  arūpe abhinivisitvā rūpā vuṭṭhāti, ekappahārena pañcahi khandhehi vuṭṭhāti, aniccato  abhinivisitvā aniccato vuṭṭhāti, aniccato abhinivisitvā dukkhato, anattato vuṭṭhāti,  dukkhato abhinivisitvā dukkhato, aniccato, anattato vuṭṭhāti, anattato abhinivisitvā  anattato, aniccato, dukkhato vuṭṭhāti. </p>
              <p>[03] 784^b^.^eb^ kathaṃ? idhekacco āditova ajjhattasaṅkhāresu abhinivisati, abhinivisitvā te  passati. yasmā pana na suddhājjhattadassanamatteneva maggavuṭṭhānaṃ hoti, bahiddhāpi daṭṭhabbameva,  tasmā parassa khandhepi anupādiṇṇasaṅkhārepi aniccaṃ dukkhamanattāti passati. so kālena  ajjhattaṃ sammasati, kālena bahiddhā. tassevaṃ sammasato ajjhattaṃ sammasanakāle vipassanā  maggena saddhiṃ ghaṭiyati. ayaṃ ^b^ajjhattaṃ abhinivisitvā ajjhattā vuṭṭhāti^eb^ nāma.</p>
              <p>[03] sace panassa bahiddhā sammasanakāle vipassanā maggena saddhiṃ ghaṭiyati, ayaṃ ^b^ajjhattaṃ abhinivisitvā  bahiddhā vuṭṭhāti^eb^ nāma. esa nayo bahiddhā abhinivisitvā bahiddhā ca ajjhattā ca vuṭṭhānepi. </p>
              <p>[03] 785^b^.^eb^ aparo āditova rūpe abhinivisati, abhinivisitvā bhūtarūpañca upādārūpañca rāsiṃ  katvā passati. yasmā pana na suddharūpadassanamatteneva vuṭṭhānaṃ hoti, arūpampi daṭṭhabbameva.  tasmā taṃ rūpaṃ ārammaṇaṃ katvā uppannaṃ vedanaṃ saññaṃ saṅkhāre viññāṇañca ``idaṃ arūpa''nti  arūpaṃ passati. so kālena rūpaṃ sammasati, kālena arūpaṃ ^a^V2.0299^ea^. tassevaṃ sammasato rūpasammasanakāle  vipassanā maggena saddhiṃ ghaṭiyati, ayaṃ ^b^rūpe abhinivisitvā rūpā vuṭṭhāti^eb^ nāma.</p>
              <p>[03] sace panassa arūpasammasanakāle vipassanā maggena saddhiṃ ghaṭiyati, ayaṃ ^b^arūpe abhinivisitvā  arūpā vuṭṭhāti^eb^ nāma. esa nayo arūpe abhinivisitvā arūpā ca rūpā ca vuṭṭhānepi. </p>
              <p>[03] 786^b^.^eb^ ``yaṃkiñci samudayadhammaṃ, sabbaṃ taṃ nirodhadhamma''nti (dī0 ni0 1.298)  evaṃ abhinivisitvā evameva vuṭṭhānakāle pana ^b^ekappahārena pañcahi khandhehi vuṭṭhāti^eb^  nāma. </p>
              <p>[03] 787^b^.^eb^ eko ^a^M2.0301^ea^ āditova aniccato saṅkhāre sammasati. yasmā pana na aniccato  sammasanamatteneva vuṭṭhānaṃ hoti, dukkhatopi anattatopi sammasitabbameva, tasmā dukkhatopi  anattatopi sammasati. tassevaṃ paṭipannassa aniccato sammasanakāle vuṭṭhānaṃ hoti,  ayaṃ ^b^aniccato abhinivisitvā aniccato vuṭṭhāti^eb^ nāma.</p>
              <p>[03] sace panassa dukkhato anattato sammasanakāle vuṭṭhānaṃ hoti, ayaṃ ^b^aniccato abhinivisitvā  dukkhato, anattato vuṭṭhāti^eb^ nāma. esa nayo dukkhato anattato abhinivisitvā sesavuṭṭhānesupi. </p>
              <p>[03] 788^b^.^eb^ ettha ca yopi aniccato abhiniviṭṭho, yopi dukkhato, yopi anattato, vuṭṭhānakāle  ca aniccato vuṭṭhānaṃ hoti. tayopi janā adhimokkhabahulā honti, saddhindriyaṃ paṭilabhanti,  animittavimokkhena vimuccanti, paṭhamamaggakkhaṇe saddhānusārino honti, sattasu ṭhānesu  saddhāvimuttā. sace pana dukkhato vuṭṭhānaṃ hoti, tayopi janā passaddhibahulā honti,  samādhindriyaṃ paṭilabhanti, appaṇihitavimokkhena vimuccanti, sabbattha kāyasakkhino  honti. yassa panettha arūpajjhānaṃ pādakaṃ, so aggaphale ubhatobhāgavimutto hoti.  atha nesaṃ anattato vuṭṭhānaṃ hoti, tayopi janā vedabahulā honti, paññindriyaṃ paṭilabhanti,  suññatavimokkhena vimuccanti, paṭhamamaggakkhaṇe dhammānusārino honti, chasu ṭhānesu  diṭṭhippattā aggaphale paññāvimuttāti. </p>
              <p>[03] 789^b^.^eb^ idāni ^a^V2.0300^ea^ saddhiṃ purimapacchimañāṇehi imissā vuṭṭhānagāminiyā vipassanāya āvibhāvatthaṃ  dvādasa upamā veditabbā. tāsaṃ idaṃ uddānaṃ -- </p>
              <p>[21] ``vaggulī kaṇhasappo ca, gharaṃ go yakkhi dārako. </p>
              <p>[22] khuddaṃ pipāsaṃ sītuṇhaṃ, andhakāraṃ visena cā''ti..</p>
              <p>[03] imā ca upamā bhayatupaṭṭhānato pabhuti yattha katthaci ñāṇe ṭhatvā āharituṃ vaṭṭeyyuṃ. imasmiṃ  pana ṭhāne āhariyamānāsu bhayatupaṭṭhānato yāva phalañāṇaṃ sabbaṃ pākaṭaṃ hoti, tasmā  idheva āharitabbāti vuttā. </p>
              <p>[03] 790^b^.^eb^ ^b^vaggulī^eb^ti ^a^M2.0302^ea^ ekā kira vaggulī ``ettha pupphaṃ vā phalaṃ vā  labhissāmī''ti pañcasākhe madhukarukkhe nilīyitvā ekaṃ sākhaṃ parāmasitvā na tattha  kiñci pupphaṃ phalaṃ vā gayhupagaṃ addasa. yathā ca ekaṃ, evaṃ dutiyaṃ, tatiyaṃ, catutthaṃ.  pañcamampi sākhaṃ parāmasitvā nāddasa. sā ``aphalo vatāyaṃ rukkho, natthettha kiñci  gayhupaga''nti tasmiṃ rukkhe ālayaṃ vissajjetvā ujukāya sākhāya āruyha viṭapantarena  sīsaṃ nīharitvā uddhaṃ ulloketvā ākāse uppatitvā aññasmiṃ phalarukkhe nilīyati. </p>
              <p>[01] tattha vagguli viya yogāvacaro daṭṭhabbo, pañcasākho madhukarukkho viya pañcupādānakkhandhā,  tattha vagguliyā nilīyanaṃ viya yogino khandhapañcake abhiniveso, tassā ekekaṃ sākhaṃ  parāmasitvā kiñci gayhupagaṃ adisvā avasesasākhāparāmasanaṃ viya yogino rūpakkhandhaṃ  sammasitvā tattha kiñci gayhupagaṃ adisvā avasesakkhandhasammasanaṃ, tassā ``aphalo vatāyaṃ  rukkho''ti rukkhe ālayavissajjanaṃ viya yogino pañcasupi khandhesu aniccalakkhaṇādidassanavasena  nibbinnassa muñcitukamyatādiñāṇattayaṃ, tassā ujukāya sākhāya upari ārohanaṃ viya  yogino anulomaṃ, sīsaṃ nīharitvā uddhaṃ ullokanaṃ viya gotrabhuñāṇaṃ, ākāse  uppatanaṃ viya maggañāṇaṃ, aññasmiṃ phalarukkhe nilīyanaṃ viya phalañāṇaṃ. </p>
              <p>[03] 791^b^.^eb^ ^b^kaṇhasappupamā^eb^ paṭisaṅkhāñāṇe vuttāva. upamāsaṃsandane panettha sappavissajjanaṃ  viya ^a^V2.0301^ea^ gotrabhuñāṇaṃ, muñcitvā āgatamaggaṃ olokentassa ṭhānaṃ viya maggañāṇaṃ, gantvā  abhayaṭṭhāne ṭhānaṃ viya phalañāṇanti ayaṃ viseso. </p>
              <p>[03] 792^b^.^eb^ ^b^ghara^eb^nti gharasāmike kira sāyaṃ bhuñjitvā sayanaṃ āruyha niddaṃ okkante  gharaṃ ādittaṃ, so pabujjhitvā aggiṃ disvā ``bhīto sādhu vatassa sace aḍayhamāno  nikkhameyya''nti olokayamāno maggaṃ disvā nikkhamitvā vegena khemaṭṭhānaṃ gantvā  ṭhito. tattha gharasāmikassa bhuñjitvā sayanaṃ āruyha niddokkamanaṃ viya bālaputhujjanassa  khandhapañcake ``ahaṃ mamā''ti gahaṇaṃ. pabujjhitvā aggiṃ disvā bhītakālo viya sammāpaṭipadaṃ  paṭipajjitvā lakkhaṇaṃ disvā bhayatupaṭṭhānañāṇaṃ, nikkhamanamaggaṃ olokanaṃ viya muñcitukamyatāñāṇaṃ  ^a^M2.0303^ea^, maggadassanaṃ viya anulomaṃ, nikkhamanaṃ viya gotrabhuñāṇaṃ, vegena gamanaṃ  viya maggañāṇaṃ, khemaṭṭhāne ṭhānaṃ viya phalañāṇaṃ. </p>
              <p>[03] 793^b^.^eb^ ^b^go^eb^ti ekassa kira kassakassa rattibhāge niddaṃ okkantassa vajaṃ bhinditvā  goṇā palātā, so paccūsasamaye tattha gantvā olokento tesaṃ palātabhāvaṃ ñatvā anupadaṃ  gantvā rañño goṇe addasa. te ``mayhaṃ goṇā''ti sallakkhetvā āharanto pabhātakāle  ``na ime mayhaṃ goṇā, rañño goṇā''ti sañjānitvā ``yāva maṃ `coro aya'nti gahetvā  rājapurisā na anayabyasanaṃ pāpenti, tāvadeva palāyissāmī''ti bhīto goṇe pahāya  vegena palāyitvā nibbhayaṭṭhāne aṭṭhāsi. tattha ``mayhaṃ goṇā''ti rājagoṇānaṃ gahaṇaṃ viya  bālaputhujjanassa ``ahaṃ mamā''ti khandhānaṃ gahaṇaṃ, pabhāte ``rājagoṇā''ti sañjānanaṃ  viya yogino tilakkhaṇavasena khandhānaṃ ``aniccā dukkhā anattā''ti sañjānanaṃ, bhītakālo  viya bhayatupaṭṭhānañāṇaṃ, vissajjitvā gantukāmatā viya muñcitukamyatā, vissajjanaṃ  viya gotrabhu, palāyanaṃ viya maggo, palāyitvā abhayadese ṭhānaṃ viya phalaṃ. </p>
              <p>[03] 794^b^.^eb^ ^b^yakkhī^eb^ti eko kira puriso yakkhiniyā saddhiṃ saṃvāsaṃ kappesi, sā rattibhāge  ``sutto aya''nti mantvā āmakasusānaṃ gantvā manussamaṃsaṃ khādati. so ``kuhiṃ  esā gacchatī''ti anubandhitvā manussamaṃsaṃ khādamānaṃ disvā tassā amanussibhāvaṃ ñatvā  ``yāva maṃ na khādati, tāva palāyissāmī''ti bhīto vegena palāyitvā khemaṭṭhāne aṭṭhāsi.  tattha yakkhiniyā saddhiṃ saṃvāso viya khandhānaṃ ``ahaṃ mamā''ti gahaṇaṃ, susāne manussamaṃsaṃ  khādamānaṃ ^a^V2.0302^ea^ disvā ``yakkhinī aya''nti jānanaṃ viya khandhānaṃ tilakkhaṇaṃ disvā aniccādibhāvajānanaṃ,  bhītakālo viya bhayatupaṭṭhānaṃ, palāyitukāmatā viya muñcitukamyatā, susānavijahanaṃ  viya gotrabhu, vegena palāyanaṃ viya maggo, abhayadese ṭhānaṃ viya phalaṃ. </p>
              <p>[03] 795^b^.^eb^ ^b^dārako^eb^ti ekā kira puttagiddhinī itthī, sā uparipāsāde nisinnāva antaravīthiyaṃ  dārakasaddaṃ sutvā ``putto nu kho me kenaci viheṭhiyatī''ti vegasā gantvā ``attano  putto''ti saññāya paraputtaṃ aggahesi. sā ``paraputto aya''nti sañjānitvā ottappamānā  ito cito ^a^M2.0304^ea^ ca oloketvā ``mā heva maṃ koci `dārakacorī aya'nti  vadeyyā''ti dārakaṃ tattheva oropetvā puna vegasā pāsādaṃ āruyha nisīdi.  tattha attano puttasaññāya paraputtassa gahaṇaṃ viya ``ahaṃ mamā''ti pañcakkhandhagahaṇaṃ, ``paraputto  aya''nti sañjānanaṃ viya tilakkhaṇavasena ``nāhaṃ, na mamā''ti sañjānanaṃ, ottappanaṃ viya  bhayatupaṭṭhānaṃ, ito cito ca olokanaṃ viya muñcitukamyatāñāṇaṃ, tattheva dārakassa  oropanaṃ viya anulomaṃ, oropetvā antaravīthiyaṃ ṭhitakālo viya gotrabhu, pāsādārūhanaṃ  viya maggo, āruyha nisīdanaṃ viya phalaṃ. </p>
              <p>[03] 796^b^.^eb^ ^b^khuddaṃ pipāsaṃ sītuṇhaṃ, andhakāraṃ visena cā^eb^ti imā pana cha upamā vuṭṭhānagāminiyā  vipassanāya ṭhitassa lokuttaradhammābhimukhaninnapoṇapabbhārabhāvadassanatthaṃ vuttā. yathā  hi khuddāya abhibhūto sujighacchito puriso sādurasaṃ bhojanaṃ pattheti, evamevāyaṃ saṃsāravaṭṭajighacchāya  phuṭṭho yogāvacaro amatarasaṃ kāyagatāsatibhojanaṃ pattheti.</p>
              <p>[03] yathā ca pipāsito puriso parisussamānakaṇṭhamukho anekaṅgasambhāraṃ pānakaṃ pattheti,  evamevāyaṃ saṃsāravaṭṭapipāsāya phuṭṭho yogāvacaro ariyaṃ aṭṭhaṅgikamaggapānakaṃ pattheti.</p>
              <p>[03] yathā pana sītasamphuṭṭho puriso uṇhaṃ pattheti, evamevāyaṃ saṃsāravaṭṭe taṇhāsinehasītena  phuṭṭho yogāvacaro kilesasantāpakaṃ maggatejaṃ pattheti.</p>
              <p>[03] yathā ca uṇhasamphuṭṭho puriso sītaṃ pattheti, evamevāyaṃ saṃsāravaṭṭe ekādasaggisantāpasantatto  yogāvacaro ekādasaggivūpasamaṃ nibbānaṃ pattheti.</p>
              <p>[03] yathā ^a^V2.0303^ea^ pana andhakārapareto puriso ālokaṃ pattheti, evamevāyaṃ avijjandhakārena onaddhapariyonaddho  yogāvacaro ñāṇālokaṃ maggabhāvanaṃ pattheti.</p>
              <p>[03] yathā ca visasamphuṭṭho puriso visaghātanaṃ bhesajjaṃ pattheti, evamevāyaṃ kilesavisasamphuṭṭho  yogāvacaro kilesavisanimmathanaṃ amatosadhaṃ nibbānaṃ pattheti. tena vuttaṃ -- ``tassevaṃ  jānato evaṃ passato ^a^M2.0305^ea^ tīsu bhavesu...pe0... navasu sattāvāsesu cittaṃ  patilīyati patikuṭati pativattati na sampasāriyati. upekkhā vā pāṭikulyatā vā  saṇṭhāti. seyyathāpi nāma padumapalāse īsakapoṇe''ti sabbaṃ pubbe vuttanayeneva  veditabbaṃ. </p>
              <p>[03] 797^b^.^eb^ ettāvatā ca panesa patilīnacaro nāma hoti, yaṃ sandhāya vuttaṃ -- </p>
              <p>[21] ``patilīnacarassa bhikkhuno, </p>
              <p>[27] bhajamānassa vivittamāsanaṃ. </p>
              <p>[26] sāmaggiyamāhu tassa taṃ, </p>
              <p>[22] yo attānaṃ bhavane na dassaye''ti.. (su0 ni0 816; mahāni0 45).</p>
              <p>[03] evamidaṃ saṅkhārupekkhāñāṇaṃ yogino patilīnacarabhāvaṃ niyametvā uttari ariyamaggassāpi  bojjhaṅgamaggaṅgajhānaṅgapaṭipadāvimokkhavisesaṃ niyameti. keci hi therā bojjhaṅgamaggaṅgajhānaṅgānaṃ  visesaṃ pādakajjhānaṃ niyametīti vadanti. keci vipassanāya ārammaṇabhūtā khandhā  niyamentīti vadanti. keci puggalajjhāsayo niyametīti vadanti. tesampi vādesu  ayaṃ pubbabhāgavuṭṭhānagāminivipassanāva niyametīti veditabbā. </p>
              <p>[03] 798^b^.^eb^ tatrāyaṃ anupubbikathā -- vipassanāniyamena hi sukkhavipassakassa uppannamaggopi,  samāpattilābhino jhānaṃ pādakaṃ akatvā uppannamaggopi, paṭhamajjhānaṃ pādakaṃ katvā  pakiṇṇakasaṅkhāre sammasitvā uppāditamaggopi paṭhamajjhānikāva honti. sabbesu satta  bojjhaṅgāni aṭṭha maggaṅgāni pañca jhānaṅgāni honti. tesaṃ hi pubbabhāgavipassanā somanassasahagatāpi  upekkhāsahagatāpi hutvā vuṭṭhānakāle saṅkhārupekkhābhāvaṃ  patvā somanassasahagatā ^a^V2.0304^ea^ hoti.  pañcakanaye dutiyatatiyacatutthajjhānāni pādakāni katvā uppāditamaggesu yathākkameneva  jhānaṃ caturaṅgikaṃ tivaṅgikaṃ duvaṅgikañca hoti. sabbesu pana satta maggaṅgāni honti.  catutthe cha bojjhaṅgāni. ayaṃ viseso pādakajjhānaniyamena ceva vipassanāniyamena ca  hoti. tesampi hi pubbabhāgavipassanā somanassasahagatāpi upekkhāsahagatāpi hoti.  vuṭṭhānagāminī somanassasahagatāva. pañcamajjhānaṃ ^a^M2.0306^ea^ pādakaṃ katvā nibbattitamagge  pana upekkhācittekaggatāvasena dve jhānaṅgāni bojjhaṅgamaggaṅgāni cha satta ceva. ayampi viseso  ubhayaniyamavasena hoti. imasmiṃ hi naye pubbabhāgavipassanā somanassasahagatā vā upekkhāsahagatā  vā hoti. vuṭṭhānagāminī upekkhāsahagatāva. arūpajjhānāni pādakaṃ katvā uppāditamaggepi  eseva nayo. evaṃ pādakajjhānato vuṭṭhāya yekeci saṅkhāre sammasitvā nibbattitamaggassa  āsannapadese vuṭṭhitasamāpatti attano sadisabhāvaṃ karoti bhūmivaṇṇo viya godhāvaṇṇassa. </p>
              <p>[03] 799^b^.^eb^ dutiyattheravāde pana yato yato samāpattito vuṭṭhāya ye ye samāpattidhamme sammasitvā  maggo nibbattito hoti, taṃtaṃsamāpattisadisova hoti. tatrāpi ca vipassanāniyamo  vuttanayeneva veditabbo. </p>
              <p>[03] 800^b^.^eb^ tatiyattheravāde attano attano ajjhāsayānurūpena yaṃ yaṃ jhānaṃ pādakaṃ katvā  ye ye jhānadhamme sammasitvā maggo nibbattito, taṃtaṃjhānasadisova hoti. pādakajjhānaṃ  pana sammasitajjhānaṃ vā vinā ajjhāsayamatteneva taṃ na ijjhati. svāyamattho nandakovādasuttena  (ma0 ni0 3.398 ādayo) dīpetabbo. etthāpi ca vipassanāniyamo vuttanayeneva veditabbo.  evaṃ tāva saṅkhārupekkhā bojjhaṅgamaggaṅgajhānaṅgāni niyametīti veditabbā. </p>
              <p>[03] 801^b^.^eb^ sace panāyaṃ ādito kilese vikkhambhayamānā dukkhena sappayogena sasaṅkhārena vikkhambhetuṃ  asakkhi, dukkhāpaṭipadā nāma hoti. vipariyāyena sukhāpaṭipadā. kilese pana vikkhambhetvā  vipassanāparivāsaṃ maggapātubhāvaṃ saṇikaṃ kurumānā dandhābhiññā nāma hoti. vipariyāyena  khippābhiññā. iti ayaṃ saṅkhārupekkhā āgamanīyaṭṭhāne ṭhatvā attano attano maggassa nāmaṃ  deti. tena maggo cattāri nāmāni labhati. </p>
              <p>[01] sā ^a^M2.0307^ea^ ^a^V2.0305^ea^ panāyaṃ paṭipadā kassaci bhikkhuno nānā hoti, kassaci catūsupi  maggesu ekāva. buddhānaṃ pana cattāropi maggā sukhāpaṭipadā khippābhiññāva ahesuṃ.  tathā dhammasenāpatissa. mahāmoggallānattherassa pana paṭhamamaggo sukhāpaṭipado khippābhiñño  ahosi. upari tayo dukkhāpaṭipadā dandhābhiññā. yathā ca paṭipadā, evaṃ adhipatayopi  kassaci bhikkhuno catūsu maggesu nānā honti. kassaci catūsupi ekāva. evaṃ  saṅkhārupekkhā paṭipadāvisesaṃ niyameti. yathā pana vimokkhavisesaṃ niyameti, taṃ pubbe  vuttameva. </p>
              <p>[03] 802^b^.^eb^ apica maggo nāma pañcahi kāraṇehi nāmaṃ labhati sarasena vā paccanīkena vā saguṇena  vā ārammaṇena vā āgamanena vā. sace hi saṅkhārupekkhā aniccato saṅkhāre sammasitvā  vuṭṭhāti, animittavimokkhena vimuccati. sace dukkhato sammasitvā vuṭṭhāti, appaṇihitavimokkhena  vimuccati. sace anattato sammasitvā vuṭṭhāti, suññatavimokkhena vimuccati. idaṃ  ^b^sarasato^eb^ nāmaṃ nāma.</p>
              <p>[03] yasmā panesa aniccānupassanāya saṅkhārānaṃ ghanavinibbhogaṃ katvā niccanimittadhuvanimittasassatanimittāni  pajahanto āgato, tasmā animitto. dukkhānupassanāya pana sukhasaññaṃ pahāya paṇidhiṃ patthanaṃ  sukkhāpetvā āgatattā appaṇihito. anattānupassanāya attasattapuggalasaññaṃ pahāya saṅkhārānaṃ  suññato diṭṭhattā suññatoti idaṃ ^b^paccanīkato^eb^ nāmaṃ nāma.</p>
              <p>[03] rāgādīhi panesa suññattā suññato, rūpanimittādīnaṃ rāganimittādīnaññeva vā abhāvena  animitto, rāgapaṇidhiādīnaṃ abhāvato appaṇihitoti idamassa ^b^saguṇato^eb^ nāmaṃ.</p>
              <p>[03] svāyaṃ suññaṃ animittaṃ appaṇihitañca nibbānaṃ ārammaṇaṃ karotītipi suññato animitto  appaṇihitoti vuccati. idamassa ^b^ārammaṇato^eb^ nāmaṃ. </p>
              <p>[03] 803^b^.^eb^ āgamanaṃ pana duvidhaṃ vipassanāgamanaṃ maggāgamanañca. tattha magge vipassanāgamanaṃ labhati,  phale maggāgamanaṃ. anattānupassanā hi suññatā nāma, suññatavipassanāya maggo suññato,  aniccānupassanā animittā nāma ^a^M2.0308^ea^, animittavipassanāya ^a^V2.0306^ea^ maggo animitto.  idaṃ pana nāmaṃ na abhidhammapariyāyena labbhati, suttantapariyāyena labbhati. tatra hi gotrabhuñāṇaṃ  animittaṃ nibbānaṃ ārammaṇaṃ katvā animittanāmakaṃ hutvā sayaṃ āgamanīyaṭṭhāne  ṭhatvā maggassa nāmaṃ detīti vadanti. tena maggo animittoti vutto. maggāgamanena  pana phalaṃ animittanti yujjatiyeva. dukkhānupassanā saṅkhāresu paṇidhiṃ sukkhāpetvā  āgatattā appaṇihitā nāma, appaṇihitavipassanāya maggo appaṇihito, appaṇihitamaggassa  phalaṃ appaṇihitaṃ. evaṃ vipassanā attano nāmaṃ maggassa deti, maggo phalassāti  idaṃ ^b^āgamanato^eb^ nāmaṃ. evamayaṃ saṅkhārupekkhā vimokkhavisesaṃ niyametīti. </p>
              <p>[06] saṅkhārupekkhāñāṇaṃ niṭṭhitaṃ. </p>
            </h4>
          </h3>
          <h3>
            <h3n> anulomañāṇakathā </h3n>
            <h4>
              <h4n> </h4n>
              <p>[03] 804^b^.^eb^ tassa taṃ saṅkhārupekkhāñāṇaṃ āsevantassa bhāventassa bahulīkarontassa adhimokkhasaddhā  balavatarā nibbattati, vīriyaṃ supaggahitaṃ hoti, sati sūpaṭṭhitā, cittaṃ susamāhitaṃ,  tikkhatarā saṅkhārupekkhā uppajjati. tassa ``dāni maggo uppajjissatī''ti saṅkhārupekkhā  saṅkhāre aniccāti vā dukkhāti vā anattāti vā sammasitvā bhavaṅgaṃ otarati. bhavaṅgānantaraṃ  saṅkhārupekkhāya katanayeneva saṅkhāre aniccāti vā dukkhāti vā anattāti vā ārammaṇaṃ  kurumānaṃ uppajjati manodvārāvajjanaṃ. tato bhavaṅgaṃ āvaṭṭetvā uppannassa tassa kiriyacittassānantaraṃ  avīcikaṃ cittasantatiṃ anuppabandhamānaṃ tatheva saṅkhāre ārammaṇaṃ katvā uppajjati paṭhamaṃ  javanacittaṃ, yaṃ ^b^parikamma^eb^nti vuccati. tadanantaraṃ tatheva saṅkhāre ārammaṇaṃ katvā  uppajjati dutiyaṃ javanacittaṃ, yaṃ ^b^upacāra^eb^nti vuccati. tadanantarampi tatheva saṅkhāre  ārammaṇaṃ katvā uppajjati tatiyaṃ javanacittaṃ, yaṃ ^b^anuloma^eb^nti vuccati. idaṃ nesaṃ  pāṭiyekkaṃ nāmaṃ.</p>
              <p>[03] avisesena pana tividhampetaṃ āsevanantipi parikammantipi upacārantipi anulomantipi  vattuṃ vaṭṭati. kissānulomaṃ? purimabhāgapacchimabhāgānaṃ. tañhi  purimānaṃ aṭṭhannaṃ ^a^V2.0307^ea^  vipassanāñāṇānaṃ tathakiccatāya ca anulometi, upari ca sattatiṃsāya bodhipakkhiyadhammānaṃ.  tañhi aniccalakkhaṇādivasena saṅkhāre ārabbha ^a^M2.0309^ea^ pavattattā, ``udayabbayavantānaṃyeva  vata dhammānaṃ udayabbayañāṇaṃ uppādavaye addasā''ti ca, ``bhaṅgavantānaṃyeva vata bhaṅgānupassanaṃ  bhaṅgaṃ addasā''ti ca, ``sabhayaṃyeva vata bhayatupaṭṭhānassa bhayato upaṭṭhita''nti ca, ``sādīnaveyeva  vata ādīnavānupassanaṃ ādīnavaṃ addasā''ti ca, ``nibbinditabbeyeva vata nibbidāñāṇaṃ  nibbinna''nti ca, ``muñcitabbamhiyeva vata muñcitukamyatāñāṇaṃ muñcitukāmaṃ  jāta''nti ca, ``paṭisaṅkhātabbaṃyeva vata paṭisaṅkhāñāṇena paṭisaṅkhāta''nti ca, ``upekkhitabbaṃyeva  vata saṅkhārupekkhāya upekkhita''nti ca atthato vadamānaṃ viya imesañca aṭṭhannaṃ ñāṇānaṃ  tathakiccatāya anulometi, upari ca sattatiṃsāya bodhipakkhiyadhammānaṃ tāya paṭipattiyā  pattabbattā.</p>
              <p>[03] yathā hi dhammiko rājā vinicchayaṭṭhāne nisinno vohārikamahāmattānaṃ vinicchayaṃ sutvā  agatigamanaṃ pahāya majjhatto hutvā ``evaṃ hotū''ti anumodamāno tesañca vinicchayassa  anulometi, porāṇassa ca rājadhammassa, evaṃsampadamidaṃ veditabbaṃ. rājā viya hi anulomañāṇaṃ,  aṭṭha vohārikamahāmattā viya aṭṭha ñāṇāni, porāṇo rājadhammo viya sattatiṃsa bodhipakkhiyā.  tattha yathā rājā ``evaṃ hotū''ti vadamāno vohārikānañca vinicchayassa, rājadhammassa  ca anulometi, evamidaṃ aniccādivasena saṅkhāre ārabbha uppajjamānaṃ aṭṭhannañca ñāṇānaṃ  tathakiccatāya anulometi, upari ca sattatiṃsāya bodhipakkhiyadhammānaṃ. teneva ^b^saccānulomikañāṇa^eb^nti  vuccatīti. </p>
              <p>[06] anulomañāṇaṃ niṭṭhitaṃ. </p>
            </h4>
          </h3>
          <h3>
            <h3n> vuṭṭhānagāminīvipassanākathā </h3n>
            <h4>
              <h4n> </h4n>
              <p>[03] 805^b^.^eb^ idañca pana anulomañāṇaṃ saṅkhārārammaṇāya vuṭṭhānagāminiyā vipassanāya pariyosānaṃ  hoti. sabbena sabbaṃ pana gotrabhuñāṇaṃ vuṭṭhānagāminiyā vipassanāya pariyosānaṃ.  idāni tassāyeva vuṭṭhānagāminiyā vipassanāya asammohatthaṃ ayaṃ suttasaṃsandanā veditabbā.</p>
              <p>[03] seyyathidaṃ ^a^M2.0310^ea^ ^a^V2.0308^ea^ --</p>
              <p>[03] ayañhi vuṭṭhānagāminī vipassanā ^b^saḷāyatanavibhaṅgasutte^eb^ ``atammayataṃ, bhikkhave, nissāya  atammayataṃ āgamma yāyaṃ upekkhā ekattā ekattasitā, taṃ pajahatha taṃ samatikkamathā''ti  (ma0 ni0 3.310) evaṃ ^b^atammayatā^eb^ti vuttā.</p>
              <p>[03] ^b^alagaddasuttante^eb^ ``nibbindaṃ virajjati, virāgā vimuccatī''ti (ma0 ni0 1.245)  evaṃ ^b^nibbidā^eb^ti vuttā.</p>
              <p>[03] ^b^susimasuttante^eb^ ``pubbe kho, susima, dhammaṭṭhitiñāṇaṃ, pacchā nibbāne ñāṇa''nti  (saṃ0 ni0  2.70) evaṃ ^b^dhammaṭṭhitiñāṇa^eb^nti vuttā.</p>
              <p>[03] ^b^poṭṭhapādasuttante^eb^ ``saññā kho, poṭṭhapāda, paṭhamaṃ uppajjati, pacchā ñāṇa''nti (dī0  ni0 1.416) evaṃ saññagganti vuttā.</p>
              <p>[03] dasuttarasuttante ``paṭipadāñāṇadassanavisuddhi pārisuddhipadhāniyaṅga''nti (dī0 ni0 3.359)  evaṃ ^b^pārisuddhipadhāniyaṅga^eb^nti vuttā.</p>
              <p>[03] paṭisambhidāmagge ``yā ca ^b^muñcitukamyatā^eb^ yā ca ^b^paṭisaṅkhānupassanā^eb^ yā ca ^b^saṅkhārupekkhā,^eb^  ime dhammā ekatthā byañjanameva nāna''nti (paṭi0 ma0 1.227) evaṃ tīhi nāmehi  vuttā.</p>
              <p>[03] paṭṭhāne ^b^``anulomaṃ gotrabhussa,^eb^ anulomaṃ ^b^vodānassā''^eb^ti (paṭṭhā0 1.1.417)  evaṃ tīhi nāmehi vuttā.</p>
              <p>[03] rathavinītasuttante ``kiṃ panāvuso, paṭipadāñāṇadassanavisuddhatthaṃ bhagavati brahmacariyaṃ vussatī''ti  (ma0 ni0 1.257) evaṃ ^b^paṭipadāñāṇadassanavisuddhī^eb^ti vuttā. </p>
              <p>[21] itinekehi ^a^M2.0311^ea^ ^a^V2.0309^ea^ nāmehi, kittitā yā mahesinā. </p>
              <p>[22] vuṭṭhānagāminī santā, parisuddhā vipassanā.. </p>
              <p>[21] vuṭṭhātukāmo saṃsāra-dukkhapaṅkā mahabbhayā. </p>
              <p>[22] kareyya satataṃ tattha, yogaṃ paṇḍitajātikoti.. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] paṭipadāñāṇadassanavisuddhiniddeso nāma </p>
              <p>[06] ekavīsatimo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 22. ñāṇadassanavisuddhiniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paṭhamamaggañāṇakathā </h3n>
            <h4>
              <h4n> </h4n>
              <p>[03] 806^b^.^eb^ ito ^a^M2.0312^ea^ ^a^V2.0310^ea^ paraṃ gotrabhuñāṇaṃ hoti, taṃ maggassa āvajjanaṭṭhāniyattā neva  paṭipadāñāṇadassanavisuddhiṃ na ñāṇadassanavisuddhiṃ bhajati, antarā abbohārikameva hoti.  vipassanāsote patitattā pana vipassanāti saṅkhaṃ gacchati. sotāpattimaggo sakadāgāmimaggo  anāgāmimaggo arahattamaggoti imesu pana catūsu maggesu ñāṇaṃ ñāṇadassanavisuddhi  nāma.</p>
              <p>[03] tattha paṭhamamaggañāṇaṃ tāva sampādetukāmena aññaṃ kiñci kātabbaṃ nāma natthi. yañhi  anena kātabbaṃ siyā, taṃ anulomāvasānaṃ vipassanaṃ uppādentena katameva. evaṃ uppannānulomañāṇassa  panassa tehi tīhipi anulomañāṇehi attano balānurūpena thūlathūle saccapaṭicchādake  tamamhi antaradhāpite sabbasaṅkhāragatesu cittaṃ na pakkhandati, na santiṭṭhati, nādhimuccati,  na sajjati, na laggati, na bajjhati. padumapalāsato udakaṃ viya patilīyati patikuṭati pativattati.  sabbaṃ nimittārammaṇampi sabbaṃ pavattārammaṇampi palibodhato upaṭṭhāti. athassa sabbasmiṃ  nimittapavattārammaṇe palibodhato upaṭṭhite anulomañāṇassa āsevanante animittaṃ appavattaṃ  visaṅkhāraṃ nirodhaṃ nibbānaṃ ārammaṇaṃ kurumānaṃ puthujjanagottaṃ puthujjanasaṅkhaṃ puthujjanabhūmiṃ  atikkamamānaṃ ariyagottaṃ ariyasaṅkhaṃ ariyabhūmiṃ okkamamānaṃ nibbānārammaṇe paṭhamāvaṭṭanapaṭhamābhogapaṭhamasamannāhārabhūtaṃ  maggassa anantarasamanantarāsevanaupanissayanatthivigatavasena chahi ākārehi paccayabhāvaṃ sādhayamānaṃ  sikhāppattaṃ vipassanāya muddhabhūtaṃ apunarāvaṭṭakaṃ uppajjati gotrabhuñāṇaṃ.</p>
              <p>[03] yaṃ sandhāya vuttaṃ -- </p>
              <p>[02] ``kathaṃ ^a^V2.0311^ea^ bahiddhā vuṭṭhānavivaṭṭane paññā gotrabhuñāṇaṃ? uppādaṃ abhibhuyyatīti gotrabhu.  pavattaṃ...pe0... upāyāsaṃ abhibhuyyatīti gotrabhu. bahiddhā saṅkhāranimittaṃ abhibhuyyatīti  gotrabhu. anuppādaṃ pakkhandatīti gotrabhu. appavattaṃ...pe0... anupāyāsaṃ nirodhaṃ  nibbānaṃ pakkhandatīti ^a^M2.0313^ea^ gotrabhu. uppādaṃ abhibhuyyitvā anuppādaṃ pakkhandatīti  gotrabhū''ti (paṭi0 ma0 1.59) sabbaṃ vitthāretabbaṃ. </p>
              <p>[03] 807^b^.^eb^ tatrāyaṃ ekāvajjanena ekavīthiyaṃ pavattamānānampi anulomagotrabhūnaṃ nānārammaṇe  pavattanākāradīpikā upamā -- yathā hi mahāmātikaṃ laṅghitvā paratīre patiṭṭhātukāmo  puriso vegena dhāvitvā mātikāya orimatīre rukkhasākhāya bandhitvā olambitaṃ  rajjuṃ vā yaṭṭhiṃ vā gahetvā ullaṅghitvā paratīraninnapoṇapabbhārakāyo hutvā paratīrassa  uparibhāgaṃ patto taṃ muñcitvā vedhamāno paratīre patitvā saṇikaṃ patiṭṭhāti, evamevāyaṃ  yogāvacaropi bhavayonigatiṭṭhitinivāsānaṃ paratīrabhūte nibbāne patiṭṭhātukāmo udayabbayānupassanādinā  vegena dhāvitvā attabhāvarukkhasākhāya bandhitvā olambitaṃ rūparajjuṃ vā vedanādīsu  aññataradaṇḍaṃ vā aniccanti vā dukkhanti vā anattāti vāti anulomāvajjanena gahetvā  taṃ amuñcamānova paṭhamena anulomacittena ullaṅghitvā dutiyena paratīraninnapoṇapabbhārakāyo  viya nibbānaninnapoṇapabbhāramānaso hutvā tatiyena paratīrassa uparibhāgaṃ patto viya  idāni pattabbassa nibbānassa āsanno hutvā tassa cittassa nirodhena taṃ saṅkhārārammaṇaṃ  muñcitvā gotrabhucittena visaṅkhāre paratīrabhūte nibbāne patati. ekārammaṇe pana aladdhāsevanatāya  vedhamāno so puriso viya na tāva suppatiṭṭhito hoti, tato maggañāṇena patiṭṭhātīti. </p>
              <p>[03] 808^b^.^eb^ tattha anulomaṃ saccapaṭicchādakaṃ kilesatamaṃ vinodetuṃ sakkoti, na nibbānamārammaṇaṃ  kātuṃ. gotrabhu nibbānameva ārammaṇaṃ kātuṃ sakkoti, na saccapaṭicchādakaṃ tamaṃ  vinodetuṃ. tatrāyaṃ upamā -- eko kira cakkhumā puriso ``nakkhattayogaṃ jānissāmī''ti  rattibhāge nikkhamitvā candaṃ passituṃ uddhaṃ ullokesi, tassa valāhakehi paṭicchannattā  cando na paññāyittha. atheko vāto uṭṭhahitvā thūlathūle valāhake viddhaṃseti. aparo  majjhime, aparo sukhumeti. tato so puriso vigatavalāhake nabhe candaṃ disvā nakkhattayogaṃ  aññāsi.</p>
              <p>[03] tattha ^a^M2.0314^ea^ ^a^V2.0312^ea^ tayo valāhakā viya saccapaṭicchādakathūlamajjhimasukhumaṃ kilesandhakāraṃ,  tayo vātā viya tīṇi anulomacittāni, cakkhumā puriso viya gotrabhuñāṇaṃ, cando  viya nibbānaṃ, ekekassa vātassa yathākkamena valāhakaviddhaṃsanaṃ viya ekekassa anulomacittassa  saccapaṭicchādakatamavinodanaṃ, vigatavalāhake nabhe tassa purisassa visuddhacandadassanaṃ viya  vigate saccapaṭicchādake tame gotrabhuñāṇassa visuddhanibbānadassanaṃ.</p>
              <p>[03] yatheva hi tayo vātā candapaṭicchādake valāhakeyeva viddhaṃsetuṃ sakkonti, na candaṃ  daṭṭhuṃ, evaṃ anulomāni saccapaṭicchādakaṃ tamaññeva vinodetuṃ sakkonti, na nibbānaṃ  daṭṭhuṃ. yathā so puriso candameva daṭṭhuṃ sakkoti, na valāhake viddhaṃsetuṃ, evaṃ gotrabhuñāṇaṃ  nibbānameva daṭṭhuṃ sakkoti, na kilesatamaṃ vinodetuṃ. teneva cetaṃ maggassa āvajjananti  vuccati. tañhi anāvajjanampi samānaṃ āvajjanaṭṭhāne ṭhatvā ``evaṃ nibbattāhī''ti  maggassa saññaṃ datvā viya nirujjhati. maggopi tena dinnasaññaṃ amuñcitvāva avīcisantativasena  taṃ ñāṇaṃ anuppabandhamāno anibbiddhapubbaṃ apadālitapubbaṃ lobhakkhandhaṃ dosakkhandhaṃ mohakkhandhaṃ  nibbijjhamānova padālayamānova nibbattati. </p>
              <p>[03] 809^b^.^eb^ tatrāyaṃ upamā -- eko kira issāso aṭṭhausabhamatte padese phalakasataṃ ṭhapāpetvā  vatthena mukhaṃ veṭhetvā saraṃ sannahitvā cakkayante aṭṭhāsi. añño puriso cakkayantaṃ  āvijjhitvā yadā issāsassa phalakaṃ abhimukhaṃ hoti, tadā tattha daṇḍakena saññaṃ deti.  issāso daṇḍakasaññaṃ amuñcitvāva saraṃ khipitvā phalakasataṃ nibbijjhati. tattha daṇḍakasaññaṃ  viya gotrabhuñāṇaṃ, issāso viya maggañāṇaṃ. issāsassa daṇḍakasaññaṃ amuñcitvāva  phalakasatanibbijjhanaṃ viya maggañāṇassa gotrabhuñāṇena dinnasaññaṃ amuñcitvāva nibbānaṃ  ārammaṇaṃ katvā anibbiddhapubbānaṃ apadālitapubbānaṃ lobhadosamohakkhandhānaṃ nibbijjhanapadālanaṃ. </p>
              <p>[03] 810^b^.^eb^ na kevalañcesa maggo lobhakkhandhādīnaṃ nibbijjhanameva karoti, apica kho anamataggasaṃsāravaṭṭadukkhasamuddaṃ  soseti, sabbāpāyadvārāni pidahati, sattannaṃ ariyadhanānaṃ sammukhībhāvaṃ karoti, aṭṭhaṅgikaṃ  micchāmaggaṃ pajahati, sabbaverabhayāni vūpasameti, sammāsambuddhassa orasaputtabhāvaṃ upaneti  ^a^M2.0315^ea^ ^a^V2.0313^ea^, aññesañca anekasatānaṃ ānisaṃsānaṃ paṭilābhāya saṃvattatīti evaṃ  anekānisaṃsadāyakena sotāpattimaggena sampayuttaṃ ñāṇaṃ sotāpattimagge ñāṇanti. </p>
              <p>[06] paṭhamamaggañāṇaṃ niṭṭhitaṃ. </p>
            </h4>
          </h3>
          <h3>
            <h3n> sotāpannapuggalakathā </h3n>
            <h4>
              <h4n> </h4n>
              <p>[03] 811^b^.^eb^ imassa pana ñāṇassa anantaraṃ tasseva vipākabhūtāni dve tīṇi vā phalacittāni uppajjanti.  anantaravipākattāyeva hi lokuttarakusalānaṃ ``samādhimānantarikaññamāhū''ti (khu0  pā0 6.5) ca ``dandhaṃ ānantarikaṃ pāpuṇāti āsavānaṃ khayāyā''ti (a0 ni0  4.162)  ca ādi vuttaṃ. keci pana ekaṃ dve tīṇi cattāri vā phalacittānīti vadanti,  taṃ na gahetabbaṃ.</p>
              <p>[03] anulomassa hi āsevanante gotrabhuñāṇaṃ uppajjati. tasmā sabbantimena paricchedena dvīhi  anulomacittehi bhavitabbaṃ. na hi ekaṃ āsevanapaccayaṃ labhati, sattacittaparamā ca ekāvajjanavīthi.  tasmā yassa dve anulomāni, tassa tatiyaṃ gotrabhu catutthaṃ maggacittaṃ tīṇi phalacittāni  honti. yassa tīṇi anulomāni, tassa catutthaṃ gotrabhu pañcamaṃ maggacittaṃ dve phalacittāni  honti. tena vuttaṃ ``dve tīṇi vā phalacittāni uppajjantī''ti.</p>
              <p>[03] keci pana yassa cattāri anulomāni, tassa pañcamaṃ gotrabhu chaṭṭhaṃ maggacittaṃ ekaṃ phalacittanti  vadanti, taṃ pana yasmā catutthaṃ pañcamaṃ vā appeti, na tato paraṃ āsannabhavaṅgattāti paṭikkhittaṃ.  tasmā na sārato paccetabbaṃ. </p>
              <p>[03] 812^b^.^eb^ ettāvatā ca panesa ^b^sotāpanno^eb^ nāma dutiyo ariyapuggalo hoti. bhusaṃ pamattopi  hutvā sattakkhattuṃ devesu ca manussesu ca sandhāvitvā saṃsaritvā dukkhassantassa karaṇasamattho  hoti. phalapariyosāne panassa cittaṃ bhavaṅgaṃ otarati, tato bhavaṅgaṃ upacchinditvā maggapaccavekkhaṇatthāya  uppajjati manodvārāvajjanaṃ, tasmiṃ niruddhe paṭipāṭiyā satta maggapaccavekkhaṇajavanānīti.  puna bhavaṅgaṃ otaritvā teneva nayena ^a^M2.0316^ea^ phalādīnaṃ paccavekkhaṇatthāya  āvajjanādīni ^a^V2.0314^ea^  uppajjanti. yesaṃ uppattiyā esa maggaṃ paccavekkhati, phalaṃ paccavekkhati, pahīnakilese  paccavekkhati, avasiṭṭhakilese paccavekkhati, nibbānaṃ paccavekkhati. </p>
              <p>[01] so hi ``iminā vatāhaṃ maggena āgato''ti maggaṃ paccavekkhati, tato ``ayaṃ me ānisaṃso  laddho''ti phalaṃ paccavekkhati. tato ``ime nāma me kilesā pahīnā''ti pahīnakilese  paccavekkhati. tato ``ime nāma me kilesā avasiṭṭhā''ti uparimaggattayavajjhe kilese  paccavekkhati. avasāne ca ``ayaṃ me dhammo ārammaṇato paṭividdho''ti amataṃ nibbānaṃ  paccavekkhati. iti sotāpannassa ariyasāvakassa pañca paccavekkhaṇāni honti. yathā ca  sotāpannassa, evaṃ sakadāgāmianāgāmīnampi. arahato pana avasiṭṭhakilesapaccavekkhaṇaṃ  nāma natthīti. evaṃ sabbānipi ekūnavīsati paccavekkhaṇāni nāma.</p>
              <p>[03] ukkaṭṭhaparicchedoyeva ceso. pahīnāvasiṭṭhakilesapaccavekkhaṇañhi sekkhānampi hoti vā  na vā. tassa hi paccavekkhaṇassa abhāveneva mahānāmo bhagavantaṃ pucchi ``kosu nāma  me dhammo ajjhattaṃ appahīno, yena me ekadā lobhadhammāpi cittaṃ pariyādāya tiṭṭhantī''ti  (ma0 ni0 1.175) sabbaṃ vitthārato veditabbaṃ. </p>
            </h4>
          </h3>
          <h3>
            <h3n> dutiyamaggañāṇakathā </h3n>
            <h4>
              <h4n> </h4n>
              <p>[03] 813^b^.^eb^ evaṃ paccavekkhitvā pana so sotāpanno ariyasāvako tasmiññeva vā āsane  nisinno, aparena vā samayena kāmarāgabyāpādānaṃ tanubhāvāya dutiyāya bhūmiyā pattiyā  yogaṃ karoti. so indriyabalabojjhaṅgāni samodhānetvā tadeva rūpavedanāsaññāsaṅkhāraviññāṇabhedaṃ  saṅkhāragataṃ aniccaṃ dukkhamanattāti ñāṇena parimaddati, parivatteti, vipassanāvīthiṃ ogāhati.  tassevaṃ paṭipannassa vuttanayeneva saṅkhārupekkhāvasāne ekāvajjanena anulomagotrabhuñāṇesu  uppannesu gotrabhuanantaraṃ ^b^sakadāgāmimaggo^eb^ uppajjati. tena sampayuttaṃ ñāṇaṃ ^b^sakadāgāmimagge  ñāṇa^eb^nti. </p>
              <p>[06] dutiyañāṇaṃ niṭṭhitaṃ. </p>
            </h4>
          </h3>
          <h3>
            <h3n> tatiyamaggañāṇakathā </h3n>
            <h4>
              <h4n> </h4n>
              <p>[03] 814^b^.^eb^ imassāpi ^a^M2.0317^ea^ ^a^V2.0315^ea^ ñāṇassa anantaraṃ vuttanayeneva phalacittāni veditabbāni.  ettāvatā cesa ^b^sakadāgāmī^eb^ nāma catuttho ariyapuggalo hoti sakiṃdeva imaṃ lokaṃ  āgantvā dukkhassantakaraṇasamattho. tato paraṃ paccavekkhaṇaṃ vuttanayameva.</p>
              <p>[03] evaṃ paccavekkhitvā ca so sakadāgāmī ariyasāvako tasmiññeva vā āsane nisinno  aparena vā samayena kāmarāgabyāpādānaṃ anavasesappahānāya tatiyāya bhūmiyā pattiyā  yogaṃ karoti, so indriyabalabojjhaṅgāni samodhānetvā tadeva saṅkhāragataṃ aniccaṃ dukkhamanattāti  ñāṇena parimaddati, parivatteti, vipassanāvīthiṃ ogāhati. tassevaṃ paṭipannassa vuttanayeneva  saṅkhārupekkhāvasāne ekāvajjanena anulomagotrabhuñāṇesu uppannesu gotrabhuanantaraṃ ^b^anāgāmimaggo^eb^  uppajjati, tena sampayuttaṃ ñāṇaṃ ^b^anāgāmimagge ñāṇa^eb^nti. </p>
              <p>[06] tatiyañāṇaṃ niṭṭhitaṃ. </p>
            </h4>
          </h3>
          <h3>
            <h3n> catutthamaggañāṇakathā </h3n>
            <h4>
              <h4n> </h4n>
              <p>[03] 815^b^.^eb^ imassapi ñāṇassa anantaraṃ vuttanayeneva phalacittāni veditabbāni. ettāvatā  cesa ^b^anāgāmī^eb^ nāma chaṭṭho ariyapuggalo hoti opapātiko tatthaparinibbāyī anāvattidhammo  paṭisandhivasena imaṃ lokaṃ puna anāgantā. tato paraṃ paccavekkhaṇaṃ vuttanayameva.</p>
              <p>[03] evaṃ paccavekkhitvā ca so anāgāmī ariyasāvako tasmiññeva vā āsane nisinno,  aparena vā samayena rūpārūparāgamānauddhaccāvijjānaṃ anavasesappahānāya catutthāya bhūmiyā pattiyā  yogaṃ karoti, so indriyabalabojjhaṅgāni samodhānetvā tadeva saṅkhāragataṃ aniccaṃ dukkhamanattāti  ñāṇena parimaddati, parivatteti, vipassanāvīthiṃ ogāhati. tassevaṃ paṭipannassa vuttanayeneva  saṅkhārupekkhāvasāne ekāvajjanena anulomagotrabhuñāṇesu ^a^M2.0318^ea^ uppannesu gotrabhuanantaraṃ  ^b^arahattamaggo^eb^ uppajjati, tena sampayuttaṃ ñāṇaṃ ^b^arahattamagge ñāṇa^eb^nti. </p>
              <p>[06] catutthañāṇaṃ niṭṭhitaṃ. </p>
            </h4>
          </h3>
          <h3>
            <h3n> arahantapuggalakathā </h3n>
            <h4>
              <h4n> </h4n>
              <p>[03] 816^b^.^eb^ imassapi ^a^V2.0316^ea^ ñāṇassa anantaraṃ vuttanayeneva phalacittāni veditabbāni. ettāvatā  cesa ^b^arahā^eb^ nāma aṭṭhamo ariyapuggalo hoti mahākhīṇāsavo antimadehadhārī ohitabhāro  anuppattasadattho parikkhīṇabhavasaṃyojano sammādaññā vimutto sadevakassa lokassa aggadakkhiṇeyyoti.</p>
              <p>[03] iti yaṃ taṃ vuttaṃ ``sotāpattimaggo sakadāgāmimaggo anāgāmimaggo arahattamaggoti  imesu pana catūsu maggesu ñāṇaṃ ñāṇadassanavisuddhi nāmā''ti, taṃ imāni iminā  anukkamena pattabbāni cattāri ñāṇāni sandhāya vuttaṃ. </p>
            </h4>
          </h3>
          <h3>
            <h3n> bodhipakkhiyakathā </h3n>
            <h4>
              <h4n> </h4n>
              <p>[03] 817^b^.^eb^ idāni imissāyeva catuñāṇāya ñāṇadassanavisuddhiyā ānubhāvavijānanatthaṃ -- </p>
              <p>[21] paripuṇṇabodhipakkhiya, bhāvo vuṭṭhānabalasamāyogo. </p>
              <p>[22] ye yena pahātabbā, dhammā tesaṃ pahānañca.. </p>
              <p>[21] kiccāni pariññādīni, yāni vuttāni abhisamayakāle. </p>
              <p>[22] tāni ca yathāsabhāvena, jānitabbāni sabbānīti.. </p>
              <p>[03] 818^b^.^eb^ tattha ^b^paripuṇṇabodhipakkhiya, bhāvo^eb^ti bodhipakkhiyānaṃ paripuṇṇabhāvo. cattāro  satipaṭṭhānā, cattāro sammappadhānā, cattāro iddhipādā, pañcindriyāni, pañca balāni,  satta bojjhaṅgā, ariyo aṭṭhaṅgiko maggoti hi ime sattatiṃsa dhammā bujjhanaṭṭhena ^b^bodho^eb^ti  laddhanāmassa ariyamaggassa pakkhe bhavattā ^b^bodhipakkhiyā^eb^ nāma. ^b^pakkhe bhavattā^eb^ti upakārabhāve  ṭhitattā. </p>
              <p>[03] 819^b^.^eb^ tesu ^a^M2.0319^ea^ tesu ārammaṇesu okkhanditvā pakkhanditvā upaṭṭhānato paṭṭhānaṃ.  satiyeva paṭṭhānaṃ ^b^satipaṭṭhānaṃ^eb^. kāyavedanācittadhammesu  panassā asubha-dukkha-anicca-anattākāragahaṇavasena ^a^V2.0317^ea^  subha-sukha-nicca-atta-saññāpahānakiccasādhanavasena ca pavattito catudhā bhedo hoti.  tasmā cattāro satipaṭṭhānāti vuccanti. </p>
              <p>[03] 820^b^.^eb^ padahanti etenāti padhānaṃ. sobhanaṃ padhānaṃ ^b^sammappadhānaṃ^eb^. sammā vā padahanti  etenāti sammappadhānaṃ. sobhanaṃ vā taṃ kilesavirūpattavirahato padhānañca hitasukhanipphādakattena  seṭṭhabhāvāvahanato padhānabhāvakāraṇato cāti sammappadhānaṃ. vīriyassetaṃ adhivacanaṃ.  tayidaṃ uppannānuppannānaṃ akusalānaṃ pahānānuppattikiccaṃ anuppannuppannānañca  kusalānaṃ uppattiṭṭhitikiccaṃ sādhayatīti catubbidhaṃ hoti, tasmā cattāro sammappadhānāti  vuccanti. </p>
              <p>[03] 821^b^.^eb^ pubbe vuttena ijjhanaṭṭhena iddhi. tassā sampayuttāya pubbaṅgamaṭṭhena phalabhūtāya pubbabhāgakāraṇaṭṭhena  ca iddhiyā pādoti ^b^iddhipādo^eb^. so chandādivasena catubbidho hoti, tasmā cattāro  iddhipādāti vuccanti. yathāha -- ``cattāro iddhipādā chandiddhipādo cittiddhipādo  vīriyiddhipādo vīmaṃsiddhipādo''ti (vibha0 457). ime lokuttarāva. lokiyā  pana ``chandañce bhikkhu adhipatiṃ karitvā labhati samādhiṃ, labhati cittassa ekaggataṃ.  ayaṃ vuccati chandasamādhī''tiādivacanato (vibha0 432) chandādiadhipativasena paṭiladdhadhammāpi  honti. </p>
              <p>[03] 822^b^.^eb^ assaddhiyakosajjapamādavikkhepasammohānaṃ abhibhavanato abhibhavanasaṅkhātena adhipatiyaṭṭhena  ^b^indriyaṃ^eb^. assaddhiyādīhi ca anabhibhavanīyato akampiyaṭṭhena ^b^balaṃ^eb^. tadubhayampi  saddhādivasena pañcavidhaṃ hoti, tasmā pañcindriyāni pañca balānīti vuccanti. </p>
              <p>[03] 823^b^.^eb^ bujjhanakasattassa pana aṅgabhāvena satiādayo ^b^satta bojjhaṅgā^eb^. niyyānikaṭṭhena  ca sammādiṭṭhiādayo ^b^aṭṭha maggaṅgā^eb^ honti. tena vuttaṃ ``satta bojjhaṅgā ariyo aṭṭhaṅgiko  maggo''ti. </p>
              <p>[03] 824^b^.^eb^ iti ^a^M2.0320^ea^ ime sattatiṃsa bodhipakkhiyadhammā pubbabhāge lokiyavipassanāya  vattamānāya cuddasavidhena kāyaṃ pariggaṇhato ca kāyānupassanāsatipaṭṭhānaṃ, navavidhena vedanaṃ  pariggaṇhato ca vedanānupassanāsatipaṭṭhānaṃ, soḷasavidhena cittaṃ pariggaṇhato ca cittānupassanāsatipaṭṭhānaṃ,  pañcavidhena dhamme pariggaṇhato ca dhammānupassanāsatipaṭṭhānaṃ. imasmiṃ attabhāve  ^a^V2.0318^ea^ anuppannapubbaṃ  parassa uppannaṃ akusalaṃ disvā ``yathā paṭipannassetaṃ uppannaṃ, na tathā paṭipajjissāmi  evaṃ me etaṃ nuppajjissatī''ti, tassa anuppādāya vāyamanakāle paṭhamaṃ sammappadhānaṃ.  attano samudācārappattaṃ akusalaṃ disvā tassa pahānāya vāyamanakāle dutiyaṃ. imasmiṃ  attabhāve anuppannapubbaṃ jhānaṃ vā vipassanaṃ vā uppādetuṃ vāyamantassa tatiyaṃ.  uppannaṃ yathā na parihāyati, evaṃ punappunaṃ uppādentassa catutthaṃ sammappadhānaṃ. chandaṃ  dhuraṃ katvā kusaluppādanakāle chandiddhipādo. micchāvācāya viramaṇakāle sammāvācāti  evaṃ nānācittesu labbhanti. imesaṃ pana catunnaṃ ñāṇānaṃ uppattikāle ekacitte  labbhanti. phalakkhaṇe ṭhapetvā cattāro sammappadhāne avasesā tettiṃsa labbhanti. </p>
              <p>[03] 825^b^.^eb^ evaṃ ekacitte labbhamānesu cetesu ekāva nibbānārammaṇā sati kāyādīsu  subhasaññādippahānakiccasādhanavasena cattāro satipaṭṭhānāti vuccati. ekameva ca vīriyaṃ  anuppannānaṃ anuppādādikiccasādhanavasena cattāro sammappadhānāti vuccati. sesesu  pana hāpanavaḍḍhanaṃ natthi. </p>
              <p>[03] 826^b^.^eb^ apica tesu -- </p>
              <p>[21] nava ekavidhā eko, dvedhātha catu pañcadhā. </p>
              <p>[22] aṭṭhadhā navadhā ceva, iti chaddhā bhavanti te..</p>
              <p>[03] ^b^nava ekavidhā^eb^ti chando, cittaṃ, pīti, passaddhi, upekkhā, saṅkappo, vācā, kammanto,  ājīvoti ime nava chandiddhipādādivasena ekavidhāva honti, na aññaṃ koṭṭhāsaṃ bhajanti.  ^b^eko dvedhā^eb^ti saddhā indriya, balavasena dvedhā ṭhitā. ^b^atha catu pañcadhā^eb^ti athañño  eko catudhā, añño pañcadhā ṭhitoti attho. tattha samādhi eko indriya, bala, bojjhaṅga,  maggaṅgavasena catudhā ṭhito. paññā tesañca catunnaṃ iddhipādakoṭṭhāsassa ca ^a^M2.0321^ea^  vasena pañcadhā. ^b^aṭṭhadhā navadhā cevā^eb^ti aparo eko aṭṭhadhā, eko navadhā ṭhitoti attho.  catusatipaṭṭhāna, indriya, bala, bojjhaṅga, maggaṅgavasena sati aṭṭhadhā ṭhitā. catusammappadhāna,  iddhipāda, indriya, bala, bojjhaṅga, maggaṅgavasena vīriyaṃ navadhāti. evaṃ -- </p>
              <p>[21] cuddaseva ^a^V2.0319^ea^ asambhinnā, hontete bodhipakkhiyā. </p>
              <p>[22] koṭṭhāsato sattavidhā, sattatiṃsappabhedato.. </p>
              <p>[21] sakiccanipphādanato, sarūpena ca vuttito. </p>
              <p>[22] sabbeva ariyamaggassa, sambhave sambhavanti teti.. </p>
              <p>[06] evaṃ tāvettha paripuṇṇabodhipakkhiyabhāvo jānitabbo. </p>
            </h4>
          </h3>
          <h3>
            <h3n> vuṭṭhānabalasamāyogakathā </h3n>
            <h4>
              <h4n> </h4n>
              <p>[03] 827^b^.^eb^ ^b^vuṭṭhānabalasamāyogo^eb^ti vuṭṭhānañceva balasamāyogo ca. lokiyavipassanā hi  nimittārammaṇattā ceva pavattikāraṇassa ca samudayassa asamucchindanato neva nimittā  na pavattā vuṭṭhāti. gotrabhuñāṇaṃ samudayassa asamucchindanato pavattā na vuṭṭhāti. nibbānārammaṇato  pana nimittā vuṭṭhātīti ekato vuṭṭhānaṃ hoti. tenāha ``bahiddhāvuṭṭhānavivaṭṭane paññā  gotrabhuñāṇa''nti (paṭi0 ma0 mātikā 1.10). tathā ``uppādā vivaṭṭitvā anuppādaṃ  pakkhandatīti gotrabhu, pavattā vivaṭṭitvā''ti (paṭi0 ma0 1.59) sabbaṃ veditabbaṃ.  imāni pana cattāripi ñāṇāni animittārammaṇattā nimittato vuṭṭhahanti, samudayassa  samucchindanato pavattā vuṭṭhahantīti dubhato vuṭṭhānāni honti. </p>
              <p>[01] tena vuttaṃ -- </p>
              <p>[01] ``kathaṃ dubhato vuṭṭhānavivaṭṭane paññā magge ñāṇaṃ? </p>
              <p>[02] ``sotāpattimaggakkhaṇe dassanaṭṭhena sammādiṭṭhi micchādiṭṭhiyā vuṭṭhāti, tadanuvattakakilesehi  ca khandhehi ca vuṭṭhāti, bahiddhā ca sabbanimittehi vuṭṭhāti. tena vuccati dubhato vuṭṭhānavivaṭṭane  paññā magge ñāṇaṃ. abhiniropanaṭṭhena sammāsaṅkappo micchāsaṅkappā...pe0... pariggahaṭṭhena  sammāvācā micchāvācāya. samuṭṭhānaṭṭhena sammākammanto. vodānaṭṭhena sammāājīvo.  paggahaṭṭhena sammāvāyāmo ^a^M2.0322^ea^. upaṭṭhānaṭṭhena sammāsati. avikkhepaṭṭhena sammāsamādhi  micchāsamādhito vuṭṭhāti, tadanuvattakakilesehi ca ^a^V2.0320^ea^ khandhehi ca vuṭṭhāti, bahiddhā ca  sabbanimittehi vuṭṭhāti. tena vuccati `dubhato vuṭṭhānavivaṭṭane paññā magge ñāṇa'nti. </p>
              <p>[02] ``sakadāgāmimaggakkhaṇe dassanaṭṭhena sammādiṭṭhi...pe0... avikkhepaṭṭhena sammāsamādhi  oḷārikā kāmarāgasaṃyojanā paṭighasaṃyojanā oḷārikā kāmarāgānusayā paṭighānusayā  vuṭṭhāti...pe0.... </p>
              <p>[02] ``anāgāmimaggakkhaṇe dassanaṭṭhena sammādiṭṭhi...pe0... avikkhepaṭṭhena sammāsamādhi  anusahagatā kāmarāgasaṃyojanā paṭighasaṃyojanā anusahagatā kāmarāgānusayā paṭighānusayā  vuṭṭhāti...pe0.... </p>
              <p>[02] ``arahattamaggakkhaṇe dassanaṭṭhena sammādiṭṭhi...pe0... avikkhepaṭṭhena sammāsamādhi rūparāgā  arūparāgā mānā uddhaccā avijjāya mānānusayā bhavarāgānusayā avijjānusayā vuṭṭhāti,  tadanuvattakakilesehi ca khandhehi ca vuṭṭhāti, bahiddhā ca sabbanimittehi vuṭṭhāti.  tena vuccati `dubhato vuṭṭhānavivaṭṭane paññā magge ñāṇa'''nti (paṭi0 ma0 1.61). </p>
              <p>[03] 828^b^.^eb^ lokiyānañca aṭṭhannaṃ samāpattīnaṃ bhāvanākāle samathabalaṃ adhikaṃ hoti. aniccānupassanādīnaṃ  bhāvanākāle vipassanābalaṃ. ariyamaggakkhaṇe pana yuganaddhā te dhammā pavattanti aññamaññaṃ  anativattanaṭṭhena. tasmā imesu catūsupi ñāṇesu ubhayabalasamāyogo hoti. yathāha -- </p>
              <p>[02] ``uddhaccasahagatakilesehi ca khandhehi ca vuṭṭhahato cittassa ekaggatā avikkhepo samādhi  nirodhagocaro, avijjāsahagatakilesehi ca khandhehi ca vuṭṭhahato anupassanaṭṭhena vipassanā  nirodhagocarā. iti vuṭṭhānaṭṭhena samathavipassanā ekarasā ^a^M2.0323^ea^ honti, yuganaddhā  honti, aññamaññaṃ nātivattantīti. tena vuccati vuṭṭhānaṭṭhena samathavipassanaṃ yuganaddhaṃ  bhāvetī''ti (paṭi0 ma0 2.5). </p>
              <p>[06] evamettha vuṭṭhānabalasamāyogo veditabbo. </p>
            </h4>
          </h3>
          <h3>
            <h3n> pahātabbadhammapahānakathā </h3n>
            <h4>
              <h4n> </h4n>
              <p>[03] 829^b^.^eb^ ^b^ye^eb^ ^a^V2.0321^ea^ ^b^yena pahātabbā dhammā, tesaṃ pahānañcā^eb^ti imesu pana catūsu ñāṇesu  ye dhammā yena ñāṇena pahātabbā, tesaṃ pahānañca jānitabbaṃ. etāni hi yathāyogaṃ  saṃyojanakilesamicchattalokadhammamacchariyavipallāsaganthāgatiāsavaoghayoganīvaraṇaparāmāsaupādānānusayamalākusalakammapathacittuppādasaṅkhātānaṃ  dhammānaṃ pahānakarāni.</p>
              <p>[03] tattha ^b^saṃyojanānī^eb^ti khandhehi khandhānaṃ phalena kammassa dukkhena vā sattānaṃ saṃyojakattā  rūparāgādayo dasa dhammā vuccanti. yāvañhi te, tāva etesaṃ anuparamoti. tatrāpi  rūparāgo arūparāgo māno uddhaccaṃ avijjāti ime pañca uddhaṃnibbattanakakhandhādisaṃyojakattā  ^b^uddhaṃbhāgiyasaṃyojanāni^eb^ nāma. sakkāyadiṭṭhi vicikicchā sīlabbataparāmāso kāmarāgo  paṭighoti ime pañca adhonibbattanakakhandhādisaṃyojakattā ^b^adhobhāgiyasaṃyojanāni^eb^ nāma.</p>
              <p>[03] ^b^kilesā^eb^ti sayaṃ saṃkiliṭṭhattā sampayuttadhammānañca saṃkilesikattā lobho doso  moho māno diṭṭhi vicikicchā thinaṃ uddhaccaṃ ahirikaṃ anottappanti ime dasa dhammā.</p>
              <p>[03] ^b^micchattā^eb^ti micchāpavattanato micchādiṭṭhi micchāsaṅkappo micchāvācā micchākammanto  micchāājīvo micchāvāyāmo micchāsati micchāsamādhīti ime aṭṭha dhammā. micchāvimuttimicchāñāṇehi  vā saddhiṃ dasa.</p>
              <p>[03] ^b^lokadhammā^eb^ti lokappavattiyā sati anuparamadhammakattā lābho alābho yaso ayaso  sukhaṃ dukkhaṃ nindā pasaṃsāti ime aṭṭha. idha pana kāraṇopacārena lābhādivatthukassa  anunayassa alābhādivatthukassa paṭighassa cetaṃ lokadhammaggahaṇena gahaṇaṃ katanti veditabbaṃ.</p>
              <p>[03] ^b^macchariyānī^eb^ti ^a^M2.0324^ea^ āvāsamacchariyaṃ kulamacchariyaṃ lābhamacchariyaṃ dhammamacchariyaṃ  vaṇṇamacchariyanti imāsu āvāsādīsu aññesaṃ sādhāraṇabhāvaṃ asahanākārena pavattāni  pañca macchariyāni.</p>
              <p>[03] ^b^vipallāsā^eb^ti ^a^V2.0322^ea^ aniccadukkhānattāsubhesuyeva vatthūsu ``niccaṃ sukhaṃ attā subha''nti  evaṃ pavatto saññāvipallāso cittavipallāso diṭṭhivipallāsoti ime tayo.</p>
              <p>[03] ^b^ganthā^eb^ti nāmakāyassa ceva rūpakāyassa ca ganthanato abhijjhādayo cattāro. tathā hi  te abhijjhā kāyagantho, byāpādo kāyagantho, sīlabbataparāmāso kāyagantho, idaṃsaccābhiniveso  kāyagantho icceva vuttā.</p>
              <p>[03] ^b^agatī^eb^ti chandadosamohabhayehi akattabbakaraṇassa, kattabbākaraṇassa ca adhivacanaṃ. tañhi  ariyehi agantabbattā agatīti vuccati.</p>
              <p>[03] ^b^āsavā^eb^ti ārammaṇavasena āgotrabhuto, ābhavaggato ca savanā, asaṃvutehi vā dvārehi  ghaṭachiddehi udakaṃ viya savanato niccapaggharaṇaṭṭhena saṃsāradukkhassa vā savanato kāmarāgabhavarāgamicchādiṭṭhiavijjānametaṃ  adhivacanaṃ.</p>
              <p>[03] bhavasāgare ākaḍḍhanaṭṭhena duruttaraṇaṭṭhena ca ^b^oghā^eb^tipi, ārammaṇaviyogassa ceva dukkhaviyogassa  ca appadānato ^b^yogā^eb^tipi tesaññeva adhivacanaṃ.</p>
              <p>[03] ^b^nīvaraṇānī^eb^ti cittassa āvaraṇanīvaraṇapaṭicchādanaṭṭhena kāmacchandādayo pañca.</p>
              <p>[03] ^b^parāmāso^eb^ti tassa tassa dhammassa sabhāvaṃ atikkamma parato abhūtaṃ sabhāvaṃ āmasanākārena  pavattanato micchādiṭṭhiyā etaṃ adhivacanaṃ.</p>
              <p>[03] ^b^upādānānī^eb^ti sabbākārena paṭiccasamuppādaniddese vuttāni kāmupādānādīni  cattāri.</p>
              <p>[03] ^b^anusayā^eb^ti thāmagataṭṭhena kāmarāgānusayo, paṭigha, māna, diṭṭhi, vicikicchā, bhavarāga,  avijjānusayoti evaṃ vuttā kāmarāgādayo satta ^a^M2.0325^ea^. te hi thāmagatattā  punappunaṃ kāmarāgādīnaṃ uppattihetubhāvena anusentiyevāti anusayā.</p>
              <p>[03] ^b^malā^eb^ti ^a^V2.0323^ea^ telañjanakalalaṃ viya sayañca asuddhattā, aññesañca asuddhabhāvakaraṇato lobhadosamohā  tayo.</p>
              <p>[03] ^b^akusalakammapathā^eb^ti akusalakammabhāvena ceva duggatīnañca pathabhāvena pāṇātipāto adinnādānaṃ  kāmesumicchācāro musāvādo pisuṇavācā pharusavācā samphappalāpo abhijjhā  byāpādo micchādiṭṭhīti ime dasa.</p>
              <p>[03] ^b^akusalacittuppādā^eb^ti lobhamūlā aṭṭha dosamūlā dve mohamūlā dveti ime dvādasa. </p>
              <p>[03] 830^b^.^eb^ iti etesaṃ saṃyojanādīnaṃ dhammānaṃ etāni yathāyogaṃ pahānakarāni. kathaṃ?  saṃyojanesu tāva sakkāyadiṭṭhi vicikicchā sīlabbataparāmāso apāyagamanīyā ca kāmarāgapaṭighāti  ete pañca dhammā paṭhamañāṇavajjhā, sesā kāmarāgapaṭighā oḷārikā dutiyañāṇavajjhā,  sukhumā tatiyañāṇavajjhā, rūparāgādayo pañcapi catutthañāṇavajjhā eva. paratopi ca yattha  yattha evasaddena niyamaṃ na karissāma. tattha tattha yaṃ yaṃ ``upariñāṇavajjho''ti vakkhāma,  so so purimañāṇehi hatāpāyagamanīyādibhāvova hutvā upariñāṇavajjho hotīti veditabbo.</p>
              <p>[03] kilesesu diṭṭhivicikicchā paṭhamañāṇavajjhā, doso tatiyañāṇavajjho, lobhamohamānathinauddhaccāhirikānottappāni  catutthañāṇavajjhāni.</p>
              <p>[03] micchattesu micchādiṭṭhi musāvādo micchākammanto micchāājīvoti ime paṭhamañāṇavajjhā,  micchāsaṅkappo pisuṇavācā pharusavācāti ime tatiyañāṇavajjhā, cetanāyeva cettha  ^b^vācā^eb^ti veditabbā. samphappalāpamicchāvāyāmasatisamādhivimuttiñāṇāni catutthañāṇavajjhāni.</p>
              <p>[03] lokadhammesu paṭigho tatiyañāṇavajjho, anunayo catutthañāṇavajjho, yase ca pasaṃsāya ca anunayo  catutthañāṇavajjhoti eke. macchariyāni paṭhamañāṇavajjhāneva. </p>
              <p>[01] vipallāsesu ^a^M2.0326^ea^ ^a^V2.0324^ea^ anicce niccaṃ, anattani attāti ca saññācittadiṭṭhivipallāsā,  dukkhe sukhaṃ, asubhe subhanti diṭṭhivipallāso cāti ime paṭhamañāṇavajjhā, asubhe  subhanti saññācittavipallāsā tatiyañāṇavajjhā, dukkhe sukhanti saññācittavipallāsā  catutthañāṇavajjhā.</p>
              <p>[03] ganthesu sīlabbataparāmasaidaṃsaccābhinivesakāyaganthā paṭhamañāṇavajjhā, byāpādakāyagantho  tatiyañāṇavajjho, itaro catutthañāṇavajjho.</p>
              <p>[03] agati paṭhamañāṇavajjhāva.</p>
              <p>[03] āsavesu diṭṭhāsavo paṭhamañāṇavajjho, kāmāsavo tatiyañāṇavajjho, itare dve catutthañāṇavajjhā.  oghayogesupi eseva nayo.</p>
              <p>[03] nīvaraṇesu vicikicchānīvaraṇaṃ paṭhamañāṇavajjhaṃ, kāmacchando byāpādo kukkuccanti  tīṇi tatiyañāṇavajjhāni, thinamiddhauddhaccāni catutthañāṇavajjhāni.</p>
              <p>[03] parāmāso paṭhamañāṇavajjhova.</p>
              <p>[03] upādānesu sabbesampi lokiyadhammānaṃ vatthukāmavasena kāmāti āgatattā rūpārūparāgopi  kāmupādāne patati, tasmā taṃ catutthañāṇavajjhaṃ, sesāni paṭhamañāṇavajjhāni.</p>
              <p>[03] anusayesu diṭṭhivicikicchānusayā paṭhamañāṇavajjhāva, kāmarāgapaṭighānusayā tatiyañāṇavajjhā,  mānabhavarāgāvijjānusayā catutthañāṇavajjhā.</p>
              <p>[03] malesu dosamalaṃ tatiyañāṇavajjhaṃ, itarāni catutthañāṇavajjhāni.</p>
              <p>[03] akusalakammapathesu pāṇātipāto adinnādānaṃ micchācāro musāvādo micchādiṭṭhīti  ime paṭhamañāṇavajjhā ^a^V2.0325^ea^, pisuṇavācā pharusavācā byāpādoti tayo tatiyañāṇavajjhā, samphappalāpābhijjhā  catutthañāṇavajjhā.</p>
              <p>[03] akusalacittuppādesu cattāro diṭṭhigatasampayuttā vicikicchāsampayutto cāti pañca  paṭhamañāṇavajjhāva, dve paṭighasampayuttā tatiyañāṇavajjhā, sesā catutthañāṇavajjhāti.</p>
              <p>[03] yañca yena vajjhaṃ, taṃ tena pahātabbaṃ nāma. tena vuttaṃ ``iti etesaṃ saṃyojanādīnaṃ  dhammānaṃ etāni yathāyogaṃ pahānakarānī''ti. </p>
              <p>[03] 831^b^.^eb^ kiṃ ^a^M2.0327^ea^ panetāni ete dhamme atītānāgate pajahanti udāhu paccuppanneti.  kiṃ panettha yadi tāva atītānāgate, aphalo vāyāmo āpajjati. kasmā? pahātabbānaṃ  natthitāya. atha paccuppanne, tathāpi aphalo, vāyāmena saddhiṃ pahātabbānaṃ atthitāya,  saṃkilesikā ca maggabhāvanā āpajjati, vippayuttatā vā kilesānaṃ, na ca paccuppannakileso  cittavippayutto nāma atthīti. nāyaṃ āveṇikā codanā. pāḷiyaṃyeva hi ``svāyaṃ  kilese pajahati, atīte kilese pajahati, anāgate kilese pajahati, paccuppanne  kilese pajahatī''ti vatvā, puna ``hañci atīte kilese pajahati, tenahi khīṇaṃ khepeti,  niruddhaṃ nirodheti, vigataṃ vigameti, atthaṅgataṃ atthaṅgameti. atītaṃ yaṃ natthi, taṃ pajahatī''ti  (paṭi0 ma0 3.21) ca vatvā, ``na atīte kilese pajahatī''ti paṭikkhittaṃ.</p>
              <p>[03] tathā ``hañci anāgate kilese pajahati, tenahi ajātaṃ pajahati, anibbattaṃ pajahati, anuppannaṃ  pajahati, apātubhūtaṃ pajahati. anāgataṃ yaṃ natthi, taṃ pajahatī''ti ca vatvā, ``na anāgate  kilese pajahatī''ti paṭikkhittaṃ.</p>
              <p>[03] tathā ``hañci paccuppanne kilese pajahati, tenahi ratto rāgaṃ pajahati. duṭṭho dosaṃ,  mūḷho mohaṃ, vinibaddho mānaṃ, parāmaṭṭho diṭṭhiṃ, vikkhepagato uddhaccaṃ, aniṭṭhaṅgato  vicikicchaṃ, thāmagato anusayaṃ pajahati. kaṇhasukkā dhammā yuganaddhāva vattanti. saṃkilesikā  maggabhāvanā hotī''ti ca vatvā, ``na atīte kilese pajahati, na anāgate, na paccuppanne  kilese pajahatī''ti sabbaṃ paṭikkhipitvā,  ``tenahi natthi maggabhāvanā, natthi phalasacchikiriyā ^a^V2.0326^ea^,  natthi kilesappahānaṃ, natthi dhammābhisamayo''ti pañhāpariyosāne ``na hi natthi maggabhāvanā...pe0...  natthi dhammābhisamayo''ti paṭijānitvā ``yathā kathaṃ viyā''ti vutte idaṃ vuttaṃ -- </p>
              <p>[02] ``seyyathāpi taruṇo rukkho ajātaphalo, tamenaṃ puriso mūle chindeyya, ye tassa  rukkhassa ajātaphalā, te ajātāyeva na jāyanti, anibbattāyeva na nibbattanti, anuppannāyeva  na uppajjanti, apātubhūtāyeva na pātubhavanti, evameva ^a^M2.0328^ea^ uppādo hetu  uppādo paccayo kilesānaṃ nibbattiyāti uppāde ādīnavaṃ disvā anuppāde cittaṃ  pakkhandati, anuppāde cittassa pakkhandattā ye āyūhanapaccayā kilesā nibbatteyyuṃ,  te ajātāyeva na jāyanti...pe0... apātubhūtāyeva na pātubhavanti, evaṃ hetunirodhā  dukkhanirodho. pavattaṃ hetu...pe0... nimittaṃ hetu...pe0... āyūhanā hetu...pe0...  anāyūhane cittassa pakkhandattā ye āyūhanapaccayā kilesā nibbatteyyuṃ, te ajātāyeva...pe0...  apātubhūtāyeva na pātubhavanti, evaṃ hetunirodhā dukkhanirodho. evaṃ atthi maggabhāvanā,  atthi phalasacchikiriyā, atthi kilesappahānaṃ, atthi dhammābhisamayo''ti (paṭi0  ma0 3.21). </p>
              <p>[03] 832^b^.^eb^ etena kiṃ dīpitaṃ hoti? bhūmiladdhānaṃ kilesānaṃ pahānaṃ dīpitaṃ hoti.  bhūmiladdhā pana kiṃ atītānāgatā udāhu paccuppannāti. bhūmiladdhuppannā eva nāma te. </p>
              <p>[03] 833^b^.^eb^ uppannaṃ hi vattamānabhūtāpagatokāsakatabhūmiladdhavasena anekappabhedaṃ. tattha sabbampi  uppādajarābhaṅgasamaṅgisaṅkhātaṃ ^b^vattamānuppannaṃ^eb^ nāma. ārammaṇarasaṃ anubhavitvā niruddhaṃ  anubhūtāpagatasaṅkhātaṃ kusalākusalaṃ uppādādittayaṃ anuppatvā niruddhaṃ bhūtāpagatasaṅkhātaṃ  sesasaṅkhatañca ^b^bhūtāpagatuppannaṃ^eb^ nāma. ``yānissa tāni pubbekatāni kammānī''ti  (ma0 ni0 3.248) evamādinā nayena vuttaṃ kammaṃ atītampi samānaṃ aññaṃ vipākaṃ  paṭibāhitvā attano vipākassokāsaṃ katvā ṭhitattā tathā katokāsañca vipākaṃ anuppannampi  samānaṃ evaṃ kate okāse ekantena uppajjanato ^b^okāsakatuppannaṃ^eb^ nāma. tāsu  tāsu bhūmīsu asamūhataṃ akusalaṃ ^b^bhūmiladdhuppannaṃ^eb^ nāma. </p>
              <p>[03] 834^b^.^eb^ ettha ^a^V2.0327^ea^ ca bhūmiyā bhūmiladdhassa ca nānattaṃ veditabbaṃ. ^b^bhūmī^eb^ti hi vipassanāya  ārammaṇabhūtā tebhūmakā pañcakkhandhā. ^b^bhūmiladdhaṃ^eb^ nāma tesu khandhesu uppattirahaṃ  kilesajātaṃ. tenahi sā bhūmi laddhā nāma hotīti tasmā bhūmiladdhanti vuccati,  sā ca kho na ārammaṇavasena. ārammaṇavasena ^a^M2.0329^ea^ hi sabbepi atītānāgate pariññātepi  ca khīṇāsavānaṃ khandhe ārabbha kilesā uppajjanti mahākaccānauppalavaṇṇādīnaṃ khandhe  ārabbha soreyyaseṭṭhi nandamāṇavakādīnaṃ viya. yadi ca taṃ bhūmiladdhaṃ nāma siyā, tassa  appaheyyato na koci bhavamūlaṃ pajaheyya. vatthuvasena pana bhūmiladdhaṃ veditabbaṃ. yattha  yattha hi vipassanāya apariññātā khandhā uppajjanti, tattha tattha uppādato pabhuti tesu vaṭṭamūlaṃ  kilesajātaṃ anuseti. taṃ appahīnaṭṭhena bhūmiladdhanti veditabbaṃ. </p>
              <p>[03] 835^b^.^eb^ tattha ca yassa yesu khandhesu appahīnaṭṭhena anusayitā kilesā, tassa te eva khandhā  tesaṃ kilesānaṃ vatthu, na aññesaṃ santakā khandhā. atītakkhandhesu ca appahīnānusayitānaṃ  kilesānaṃ atītakkhandhāva vatthu, na itare. esa nayo anāgatādīsu. tathā kāmāvacarakkhandhesu  appahīnānusayitānaṃ kilesānaṃ kāmāvacarakkhandhāva vatthu, na itare. esa nayo rūpārūpāvacaresu.  sotāpannādīsu pana yassa yassa ariyapuggalassa khandhesu taṃ taṃ vaṭṭamūlaṃ kilesajātaṃ  tena tena maggena pahīnaṃ, tassa tassa te te khandhā pahīnānaṃ tesaṃ tesaṃ vaṭṭamūlakilesānaṃ  avatthuto bhūmīti saṅkhaṃ na labhanti. puthujjanassa sabbasova vaṭṭamūlakilesānaṃ appahīnattā  yaṃkiñci kariyamānaṃ kammaṃ kusalaṃ akusalaṃ vā hoti. iccassa kammakilesapaccayā  vaṭṭaṃ vaṭṭati. tassetaṃ vaṭṭamūlaṃ rūpakkhandheyeva, na vedanākkhandhādīsu. viññāṇakkhandheyeva  vā, na rūpakkhandhādīsūti na vattabbaṃ. kasmā? avisesena pañcasupi khandhesu anusayitattā. </p>
              <p>[03] 836^b^.^eb^ kathaṃ? pathavīrasādi viya rukkhe. yathā hi mahārukkhe pathavītalaṃ adhiṭṭhāya pathavīrasañca  āporasañca nissāya tappaccayā mūlakhandhasākhapasākhapallavapalāsapupphaphalehi vaḍḍhitvā nabhaṃ  pūretvā yāva kappāvasānā bījaparamparāya rukkhapaveṇiṃ santānayamāne ṭhite taṃ pathavīrasādi  mūleyeva, na khandhādīsu...pe0... phaleyeva vā, na mūlādīsūti na vattabbaṃ. kasmā?  avisesena sabbesu mūlādīsu anugatattāti.</p>
              <p>[03] yathā ^a^V2.0328^ea^ pana tasseva rukkhassa pupphaphalādīsu nibbinno koci puriso catūsu disāsu  maṇḍūkakaṇṭakaṃ nāma visakaṇṭakaṃ ākoṭeyya, atha so ^a^M2.0330^ea^ rukkho tena  visasamphassena phuṭṭho pathavīrasāaporasānaṃ pariyādiṇṇattā appasavanadhammataṃ āgamma puna  santānaṃ nibbattetuṃ na sakkuṇeyya, evameva khandhapavattiyaṃ nibbinno kulaputto tassa  purisassa catūsu disāsu rukkhe visayojanaṃ viya attano santāne catumaggabhāvanaṃ ārabhati.  athassa so khandhasantāno tena catumaggavisasamphassena sabbaso vaṭṭamūlakakilesānaṃ pariyādiṇṇattā  kiriyabhāvamattaupagatakāyakammādisabbakammappabhedo hutvā āyatiṃ punabbhavānabhinibbattanadhammataṃ  āgamma bhavantarasantānaṃ nibbattetuṃ na sakkoti. kevalaṃ carimaviññāṇanirodhena nirindhano  viya jātavedo anupādāno parinibbāyati, evaṃ bhūmiyā bhūmiladdhassa ca nānattaṃ veditabbaṃ. </p>
              <p>[03] 837^b^.^eb^ apica aparampi samudācārāarammaṇādhiggahitāvikkhambhitāsamūhatavasena catubbidhaṃ  uppannaṃ. tattha vattamānuppannameva ^b^samudācāruppannaṃ^eb^. cakkhādīnaṃ pana āpāthagate  ārammaṇe pubbabhāge anuppajjamānampi kilesajātaṃ ārammaṇassa adhiggahitattā eva aparabhāge  ekantena uppattito ^b^ārammaṇādhiggahituppanna^eb^nti vuccati, kalyāṇigāme piṇḍāya  carato mahātissattherassa visabhāgarūpadassanena uppannakilesajātaṃ viya. samathavipassanānaṃ  aññataravasena avikkhambhitaṃ kilesajātaṃ cittasantatimanārūḷhampi uppattinivārakassa  hetuno abhāvā ^b^avikkhambhituppannaṃ^eb^ nāma. samathavipassanāvasena pana vikkhambhitampi ariyamaggena  asamūhatattā uppattidhammataṃ anatītatāya ^b^asamūhatuppanna^eb^nti vuccati, ākāsena gacchantassa  aṭṭhasamāpattilābhino therassa kusumitarukkhe upavane pupphāni uccinantassa madhurena  sarena gāyato mātugāmassa gītasavanena uppannakilesajātaṃ viya. tividhampi cetaṃ ārammaṇādhiggahitāvikkhambhitāsamūhatuppannaṃ  bhūmiladdheneva saṅgahaṃ gacchatīti veditabbaṃ.   </p>
              <p>[03] 838^b^.^eb^ iccetasmiṃ vuttappabhede uppanne yadetaṃ vattamānabhūtāpagatokāsakatasamudācārasaṅkhātaṃ  catubbidhaṃ uppannaṃ, taṃ amaggavajjhattā kenacipi ñāṇena pahātabbaṃ na hoti. yaṃ panetaṃ  bhūmiladdhārammaṇādhiggahitāvikkhambhitāsamūhatasaṅkhātaṃ uppannaṃ, tassa taṃ uppannabhāvaṃ vināsayamānaṃ  yasmā taṃ taṃ lokiyalokuttarañāṇaṃ uppajjati, tasmā taṃ sabbampi pahātabbaṃ hotīti.  evamettha ye yena pahātabbā dhammā, tesaṃ pahānañca jānitabbaṃ. </p>
            </h4>
          </h3>
          <h3>
            <h3n> pariññādikiccakathā </h3n>
            <h4>
              <h4n> </h4n>
              <p>[03] 839^b^.^eb^ </p>
              <p>[21] kiccāni ^a^M2.0331^ea^ ^a^V2.0329^ea^ pariññādīni, yāni vuttāni abhisamayakāle. </p>
              <p>[22] tāni ca yathāsabhāvena, jānitabbāni sabbānīti..</p>
              <p>[03] saccābhisamayakālaṃ hi etesu catūsu ñāṇesu ekekassa ekakkhaṇe pariññā pahānaṃ  sacchikiriyā bhāvanāti etāni pariññādīni cattāri kiccāni vuttāni, tāni  yathāsabhāvena jānitabbāni. vuttaṃ hetaṃ porāṇehi --</p>
              <p>[03] ``yathā padīpo apubbaṃ acarimaṃ ekakkhaṇe cattāri kiccāni karoti, vaṭṭiṃ jhāpeti,  andhakāraṃ vidhamati, ālokaṃ parividaṃseti, sinehaṃ pariyādiyati, evameva maggañāṇaṃ  apubbaṃ acarimaṃ ekakkhaṇe cattāri saccāni abhisameti, dukkhaṃ pariññābhisamayena  abhisameti, samudayaṃ pahānābhisamayena abhisameti, maggaṃ bhāvanābhisamayena abhisameti,  nirodhaṃ sacchikiriyābhisamayena abhisameti. kiṃ vuttaṃ hoti? nirodhaṃ ārammaṇaṃ  karitvā cattāripi saccāni pāpuṇāti passati paṭivijjhatī''ti.</p>
              <p>[03] vuttampi cetaṃ ``yo, bhikkhave, dukkhaṃ passati, dukkhasamudayampi so passati, dukkhanirodhampi  passati, dukkhanirodhagāminiṃ paṭipadampi passatī''ti (saṃ0 ni0  5.1100) sabbaṃ  veditabbaṃ.</p>
              <p>[03] aparampi vuttaṃ ``maggasamaṅgissa ñāṇaṃ, dukkhepetaṃ ñāṇaṃ, dukkhasamudayepetaṃ ñāṇaṃ,  dukkhanirodhepetaṃ ñāṇaṃ, dukkhanirodhagāminiyā paṭipadāyapetaṃ ñāṇa''nti (vibha0  794; paṭi0 ma0 1.109).</p>
              <p>[03] tattha yathā padīpo vaṭṭiṃ jhāpeti, evaṃ maggañāṇaṃ dukkhaṃ parijānāti. yathā andhakāraṃ  vidhamati, evaṃ samudayaṃ pajahati. yathā ālokaṃ parividaṃseti, evaṃ sahajātādipaccayatāya  sammāsaṅkappādidhammasaṅkhātaṃ maggaṃ bhāveti. yathā sinehaṃ pariyādiyati, evaṃ kilesapariyādānaṃ  nirodhaṃ sacchikarotīti evaṃ upamāsaṃsandanaṃ veditabbaṃ. </p>
              <p>[03] 840^b^.^eb^ aparo ^a^V2.0330^ea^ nayo -- yathā sūriyo udayanto apubbaṃ acarimaṃ saha pātubhāvā cattāri  kiccāni karoti, rūpagatāni obhāseti, andhakāraṃ ^a^M2.0332^ea^ vidhamati, ālokaṃ  dasseti, sītaṃ paṭippassambheti, evameva maggañāṇaṃ...pe0... nirodhaṃ sacchikiriyābhisamayena  abhisameti. idhāpi yathā sūriyo rūpagatāni obhāseti, evaṃ maggañāṇaṃ dukkhaṃ  parijānāti. yathā andhakāraṃ vidhamati, evaṃ samudayaṃ pajahati. yathā ālokaṃ dasseti,  evaṃ sahajātādipaccayatāya maggaṃ bhāveti. yathā sītaṃ paṭippassambheti, evaṃ kilesapaṭippassaddhiṃ  nirodhaṃ sacchikarotīti evaṃ upamāsaṃsandanaṃ veditabbaṃ. </p>
              <p>[03] 841^b^.^eb^ aparo nayo -- yathā nāvā apubbaṃ acarimaṃ ekakkhaṇe cattāri kiccāni karoti,  orimatīraṃ pajahati, sotaṃ chindati, bhaṇḍaṃ vahati, pārimatīraṃ appeti, evameva maggañāṇaṃ...pe0...  nirodhaṃ sacchikiriyābhisamayena abhisameti. etthāpi yathā nāvā orimatīraṃ pajahati,  evaṃ maggañāṇaṃ dukkhaṃ parijānāti. yathā sotaṃ chindati, evaṃ samudayaṃ pajahati.  yathā bhaṇḍaṃ vahati, evaṃ sahajātādipaccayatāya maggaṃ bhāveti. yathā pārimatīraṃ appeti,  evaṃ pārimatīrabhūtaṃ nirodhaṃ sacchikarotīti evaṃ upamāsaṃsandanaṃ veditabbaṃ. </p>
              <p>[03] 842^b^.^eb^ evaṃ saccābhisamayakālasmiṃ ekakkhaṇe catunnaṃ kiccānaṃ vasena pavattañāṇassa panassa  soḷasahākārehi tathaṭṭhena cattāri kiccāni ekapaṭivedhāni honti. yathāha -- </p>
              <p>[02] ``kathaṃ tathaṭṭhena cattāri kiccāni ekapaṭivedhāni? soḷasahi ākārehi tathaṭṭhena  cattāri kiccāni ekapaṭivedhāni. ^b^dukkhassa^eb^ pīḷanaṭṭho, saṅkhataṭṭho, santāpaṭṭho, vipariṇāmaṭṭho,  tathaṭṭho. ^b^samudayassa^eb^ āyūhanaṭṭho, nidānaṭṭho, saṃyogaṭṭho, palibodhaṭṭho, tathaṭṭho. ^b^nirodhassa^eb^  nissaraṇaṭṭho, vivekaṭṭho, asaṅkhataṭṭho, amataṭṭho, tathaṭṭho. ^b^maggassa^eb^ niyyānaṭṭho, hetuṭṭho, dassanaṭṭho,  adhipateyyaṭṭho, tathaṭṭho. imehi soḷasahi ākārehi tathaṭṭhena cattāri saccāni ekasaṅgahitāni.  yaṃ ekasaṅgahitaṃ, taṃ ekattaṃ. yaṃ ekattaṃ, taṃ ekena ñāṇena paṭivijjhatīti cattāri  saccāni ekapaṭivedhānī''ti (paṭi0 ma0 2.11). </p>
              <p>[03] 843^b^.^eb^ tattha ^a^M2.0333^ea^ siyā yadā dukkhādīnaṃ aññepi rogagaṇḍādayo atthā atthi,  atha kasmā cattāroyeva vuttāti. ettha vadāma, aññasaccadassanavasena āvibhāvato. ``tattha  katamaṃ ^a^V2.0331^ea^ dukkhe ñāṇaṃ? dukkhaṃ ārabbha yā uppajjati paññā pajānanā''tiādinā  (vibha0 794; paṭi0 ma0 1.109) hi nayena ekekasaccārammaṇavasenāpi saccañāṇaṃ vuttaṃ.  ``yo, bhikkhave, dukkhaṃ passati, samudayampi so passatī''tiādinā (saṃ0 ni0   5.1100) nayena ekaṃ saccaṃ ārammaṇaṃ katvā sesesupi kiccanipphattivasenāpi  vuttaṃ.</p>
              <p>[03] tattha yadā ekekaṃ saccaṃ ārammaṇaṃ karoti, tadā samudayadassanena tāva sabhāvato pīḷanalakkhaṇassāpi  ^b^dukkhassa,^eb^ yasmā taṃ āyūhanalakkhaṇena samudayena āyūhitaṃ saṅkhataṃ rāsikataṃ, tasmāssa  so saṅkhataṭṭho āvibhavati. yasmā pana maggo kilesasantāpaharo susītalo, tasmāssa maggassa  dassanena santāpaṭṭho āvibhavati āyasmato nandassa accharādassanena sundariyā anabhirūpabhāvo  viya. avipariṇāmadhammassa pana nirodhassa dassanenassa vipariṇāmaṭṭho āvibhavatīti vattabbamevettha  natthi.</p>
              <p>[03] tathā sabhāvato āyūhanalakkhaṇassāpi ^b^samudayassa,^eb^ dukkhadassanena nidānaṭṭho āvibhavati asappāyabhojanato  uppannabyādhidassanena bhojanassa byādhinidānabhāvo viya. visaṃyogabhūtassa nirodhassa dassanena  saṃyogaṭṭho. niyyānabhūtassa ca maggassa dassanena palibodhaṭṭhoti.</p>
              <p>[03] tathā nissaraṇalakkhaṇassāpi ^b^nirodhassa,^eb^ avivekabhūtassa samudayassa dassanena vivekaṭṭho āvibhavati.  maggadassanena asaṅkhataṭṭho, iminā hi anamataggasaṃsāre maggo nadiṭṭhapubbo, sopi ca sappaccayattā  saṅkhatoyevāti appaccayadhammassa asaṅkhatabhāvo ativiya pākaṭo hoti. dukkhadassanena panassa  amataṭṭho āvibhavati, dukkhaṃ hi visaṃ, amataṃ nibbānanti.</p>
              <p>[03] tathā niyyānalakkhaṇassāpi ^b^maggassa,^eb^ samudayadassanena ``nāyaṃ hetu nibbānassa pattiyā,  ayaṃ hetū''ti hetuṭṭho āvibhavati. nirodhadassanena dassanaṭṭho, paramasukhumāni rūpāni  passato ``vippasannaṃ vata me ^a^M2.0334^ea^ cakkhū''nti cakkhussa vippasannabhāvo viya.  dukkhadassanena adhipateyyaṭṭho, anekarogāturakapaṇajanadassanena issarajanassa uḷārabhāvo viyāti  evamettha salakkhaṇavasena ekekassa, aññasaccadassanavasena ca itaresaṃ tiṇṇaṃ tiṇṇaṃ āvibhāvato  ekekassa cattāro cattāro atthā vuttā. maggakkhaṇe pana sabbe cete atthā ekeneva  dukkhādīsu ^a^V2.0332^ea^ catukiccena ñāṇena paṭivedhaṃ gacchantīti. ye pana nānābhisamayaṃ icchanti,  tesaṃ uttaraṃ abhidhamme kathāvatthusmiṃ vuttameva. </p>
            </h4>
          </h3>
          <h3>
            <h3n> pariññādippabhedakathā </h3n>
            <h4>
              <h4n> </h4n>
              <p>[03] 844^b^.^eb^ idāni yāni tāni pariññādīni cattāri kiccāni vuttāni, tesu -- </p>
              <p>[21] tividhā hoti pariññā, tathā pahānampi sacchikiriyāpi. </p>
              <p>[22] dve bhāvanā abhimatā, vinicchayo tattha ñātabbo.. </p>
              <p>[03] 845^b^.^eb^ ^b^tividhā hoti pariññā^eb^ti ñātapariññā tīraṇapariññā pahānapariññāti  evaṃ pariññā tividhā hoti. tattha ``abhiññāpaññā ñātaṭṭhena ñāṇa''nti (paṭi0  ma0 mātikā 1.20) evaṃ uddisitvā ``ye ye dhammā abhiññātā honti, te te  dhammā ñātā hontī''ti (paṭi0 ma0 1.75) evaṃ saṅkhepato, ``sabbaṃ, bhikkhave, abhiññeyyaṃ.  kiñca, bhikkhave, sabbaṃ abhiññeyyaṃ? cakkhuṃ, bhikkhave, abhiññeyya''ntiādinā  (paṭi0 ma0 1.2) nayena vitthārato vuttā ^b^ñātapariññā^eb^ nāma. tassā sappaccayanāmarūpābhijānanā  āveṇikā bhūmi. </p>
              <p>[03] 846^b^.^eb^ ``pariññāpaññā tīraṇaṭṭhena ñāṇa''nti (paṭi0 ma0 mātikā 1.21) evaṃ  uddisitvā pana ``ye ye dhammā pariññātā honti, te te dhammā tīritā hontī''ti  (paṭi0 ma0 1.75) evaṃ saṅkhepato, ``sabbaṃ, bhikkhave, pariññeyyaṃ. kiñca, bhikkhave,  sabbaṃ pariññeyyaṃ? cakkhuṃ, bhikkhave, pariññeyya''ntiādinā (paṭi0 ma0 1.21) nayena  vitthārato vuttā ^b^tīraṇapariññā^eb^ nāma. tassā kalāpasammasanato paṭṭhāya aniccaṃ  dukkhamanattāti tīraṇavasena pavattamānāya yāva anulomā āveṇikā bhūmi. </p>
              <p>[03] 847^b^.^eb^ ``pahānapaññā pariccāgaṭṭhena ñāṇa''nti (paṭi0 ma0 mātikā 1.22) evaṃ  pana uddisitvā ``ye ye dhammā pahīnā honti, te te dhammā pariccattā hontī''ti (paṭi0  ma0 1.75) evaṃ vitthārato ^a^M2.0335^ea^ vuttā ``aniccānupassanāya niccasaññaṃ pajahatī''tiādinayappavattā  ^a^V2.0333^ea^ ^b^pahānapariññā^eb^. tassā bhaṅgānupassanato paṭṭhāya yāva maggañāṇā bhūmi, ayaṃ idha adhippetā.</p>
              <p>[03] yasmā vā ñātatīraṇapariññāyopi tadatthāyeva, yasmā ca ye dhamme pajahati, te niyamato ñātā  ceva tīritā ca honti, tasmā pariññāttayampi iminā pariyāyena maggañāṇassa kiccanti  veditabbaṃ. </p>
              <p>[03] 848^b^.^eb^ ^b^tathā pahānampī^eb^ti pahānampi hi vikkhambhanappahānaṃ tadaṅgappahānaṃ samucchedappahānanti  pariññā viya tividhameva hoti. tattha yaṃ sasevāle udake pakkhittena ghaṭena sevālassa  viya tena tena lokiyasamādhinā nīvaraṇādīnaṃ paccanīkadhammānaṃ vikkhambhanaṃ, idaṃ ^b^vikkhambhanappahānaṃ^eb^  nāma. pāḷiyaṃ pana ``vikkhambhanappahānañca nīvaraṇānaṃ paṭhamaṃ jhānaṃ bhāvayato''ti (paṭi0  ma0 1.24) nīvaraṇānaññeva vikkhambhanaṃ vuttaṃ, taṃ pākaṭattā vuttanti veditabbaṃ.  nīvaraṇāni hi jhānassa pubbabhāgepi pacchābhāgepi na sahasā cittaṃ ajjhottharanti, vitakkādayo  appitakkhaṇeyeva. tasmā nīvaraṇānaṃ vikkhambhanaṃ pākaṭaṃ. </p>
              <p>[03] 849^b^.^eb^ yaṃ pana rattibhāge samujjalitena padīpena andhakārassa viya tena tena vipassanāya  avayavabhūtena ñāṇaṅgena paṭipakkhavaseneva tassa tassa pahātabbadhammassa pahānaṃ, idaṃ ^b^tadaṅgappahānaṃ^eb^  nāma. seyyathidaṃ -- nāmarūpaparicchedena tāva sakkāyadiṭṭhiyā. paccayapariggahena ahetuvisamahetudiṭṭhiyā  ceva kaṅkhāmalassa ca. kalāpasammasanena ``ahaṃ mamā''ti samūhagāhassa. maggāmaggavavatthānena  amagge maggasaññāya. udayadassanena ucchedadiṭṭhiyā. vayadassanena sassatadiṭṭhiyā. bhayatupaṭṭhānena  sabhaye abhayasaññāya. ādīnavadassanena assādasaññāya. nibbidānupassanena abhiratisaññāya.  muñcitukamyatāya amuñcitukāmabhāvassa. paṭisaṅkhānena appaṭisaṅkhānassa. upekkhāya anupekkhanassa.  anulomena saccapaṭilomagāhassa pahānaṃ.</p>
              <p>[03] yaṃ vā pana aṭṭhārasasu mahāvipassanāsu aniccānupassanāya niccasaññāya. dukkhānupassanāya  sukhasaññāya. anattānupassanāya attasaññāya. nibbidānupassanāya nandiyā. virāgānupassanāya  rāgassa. nirodhānupassanāya ^a^M2.0336^ea^ samudayassa.  paṭinissaggānupassanāya ^a^V2.0334^ea^ ādānassa.  khayānupassanāya ghanasaññāya. vayānupassanāya āyūhanassa. vipariṇāmānupassanāya dhuvasaññāya.  animittānupassanāya nimittassa. appaṇihitānupassanāya paṇidhiyā. suññatānupassanāya  abhinivesassa. adhipaññādhammavipassanāya sārādānābhinivesassa. yathābhūtañāṇadassanena  sammohābhinivesassa. ādīnavānupassanāya ālayābhinivesassa. paṭisaṅkhānupassanāya appaṭisaṅkhāya.  vivaṭṭānupassanāya saṃyogābhinivesassa pahānaṃ. idampi ^b^tadaṅgappahāna^eb^meva. </p>
              <p>[03] 850^b^.^eb^ tattha yathā aniccānupassanādīhi sattahi niccasaññādīnaṃ pahānaṃ hoti, taṃ bhaṅgānupassane  vuttameva.</p>
              <p>[03] ^b^khayānupassanā^eb^ti pana ghanavinibbhogaṃ katvā aniccaṃ khayaṭṭhenāti evaṃ khayaṃ passato  ñāṇaṃ. tena ghanasaññāya pahānaṃ hoti.</p>
              <p>[03] ^b^vayānupassanā^eb^ti -- </p>
              <p>[21] ārammaṇānvayena, ubho ekavavatthānā. </p>
              <p>[22] nirodhe adhimuttatā, vayalakkhaṇavipassanāti.. -- </p>
              <p>[25] evaṃ vuttā paccakkhato ceva anvayato ca saṅkhārānaṃ bhaṅgaṃ disvā tasmiññeva bhaṅgasaṅkhāte  nirodhe adhimuttatā, tāya āyūhanassa pahānaṃ hoti. yesaṃ hi atthāya āyūheyya,  ``te evaṃ vayadhammā''ti vipassato āyūhane cittaṃ na namati.</p>
              <p>[03] ^b^vipariṇāmānupassanā^eb^ti rūpasattakādivasena taṃ taṃ paricchedaṃ atikkamma aññathāpavattidassanaṃ.  uppannassa vā jarāya ceva maraṇena ca dvīhākārehi vipariṇāmadassanaṃ, tāya dhuvasaññāya  pahānaṃ hoti.</p>
              <p>[03] ^b^animittānupassanā^eb^ti aniccānupassanāva, tāya niccanimittassa pahānaṃ hoti.</p>
              <p>[03] ^b^appaṇihitānupassanā^eb^ti dukkhānupassanāva, tāya sukhapaṇidhisukhapatthanāpahānaṃ hoti.</p>
              <p>[03] ^b^suññatānupassanā^eb^ti anattānupassanāva, tāya ``atthi attā''ti abhinivesassa pahānaṃ  hoti.</p>
              <p>[03] ^b^adhipaññādhammavipassanā^eb^ti ^a^M2.0337^ea^ ^a^V2.0335^ea^ -- </p>
              <p>[21] ``ārammaṇañca paṭisaṅkhā, bhaṅgañca anupassati. </p>
              <p>[22] suññato ca upaṭṭhānaṃ, adhipaññā vipassanā''ti.. -- </p>
              <p>[25] evaṃ vuttā rūpādiārammaṇaṃ jānitvā tassa ca ārammaṇassa tadārammaṇassa ca cittassa  bhaṅgaṃ disvā ``saṅkhārāva bhijjanti, saṅkhārānaṃ maraṇaṃ, na añño koci atthī''ti bhaṅgavasena  suññataṃ gahetvā pavattā vipassanā. sā adhipaññā ca dhammesu ca vipassanāti katvā  adhipaññādhammavipassanāti vuccati, tāya niccasārābhāvassa ca attasārābhāvassa ca suṭṭhu  diṭṭhattā sārādānābhinivesassa pahānaṃ hoti.</p>
              <p>[03] ^b^yathābhūtañāṇadassana^eb^nti sappaccayanāmarūpapariggaho, tena ``ahosiṃ nu kho ahaṃ atītamaddhāna''ntiādivasena  ceva, ``issarato loko sambhotī''tiādivasena ca pavattassa sammohābhinivesassa pahānaṃ  hoti.</p>
              <p>[03] ^b^ādīnavānupassanā^eb^ti bhayatupaṭṭhānavasena uppannaṃ sabbabhavādīsu ādīnavadassanañāṇaṃ, tena  ``kiñci allīyitabbaṃ na dissatī''ti ālayābhinivesassa pahānaṃ hoti.</p>
              <p>[03] ^b^paṭisaṅkhānupassanā^eb^ti muñcanassa upāyakaraṇaṃ paṭisaṅkhāñāṇaṃ, tena appaṭisaṅkhāya pahānaṃ  hoti.</p>
              <p>[03] ^b^vivaṭṭānupassanā^eb^ti saṅkhārupekkhā ceva anulomañca. tadā hissa cittaṃ īsakapoṇe  padumapalāse udakabindu viya sabbasmā saṅkhāragatā patilīyati, patikuṭati, pativattatīti  vuttaṃ. tasmā tāya saṃyogābhinivesassa pahānaṃ hoti, kāmasaṃyogādikassa kilesābhinivesassa  kilesappavattiyā pahānaṃ hotīti attho. evaṃ vitthārato tadaṅgappahānaṃ veditabbaṃ.  pāḷiyaṃ pana ``tadaṅgappahānañca diṭṭhigatānaṃ nibbedhabhāgiyaṃ samādhiṃ bhāvayato''ti (paṭi0  ma0 1.24) saṅkhepeneva vuttaṃ. </p>
              <p>[03] 851^b^.^eb^ yaṃ ^a^V2.0336^ea^ pana asanivicakkābhihatassa rukkhassa viya ariyamaggañāṇena saṃyojanādīnaṃ dhammānaṃ  yathā na puna pavatti, evaṃ pahānaṃ, idaṃ ^b^samucchedappahānaṃ^eb^ nāma. yaṃ sandhāya vuttaṃ  ``samucchedappahānañca lokuttaraṃ khayagāmimaggaṃ bhāvayato''ti (paṭi0 ma0 1.24)   ^a^M2.0338^ea^. iti imesu tīsu pahānesu samucchedappahānameva idha adhippetaṃ. yasmā  pana tassa yogino pubbabhāge vikkhambhanatadaṅgappahānānipi tadatthāneva, tasmā pahānattayampi  iminā pariyāyena maggañāṇassa kiccanti veditabbaṃ. paṭirājānaṃ vadhitvā rajjaṃ pattena  hi yampi tato pubbe kataṃ, sabbaṃ ``idañcidañca raññā kata''ntiyeva vuccati. </p>
              <p>[03] 852^b^.^eb^ ^b^sacchikiriyāpī^eb^ti lokiyasacchikiriyā lokuttarasacchikiriyāti dvedhā  bhinnāpi lokuttarāya dassanabhāvanāvasena bhedato tividhā hoti. tattha ``paṭhamassa jhānassa  lābhīmhi, vasīmhi, paṭhamajjhānaṃ sacchikataṃ mayā''tiādinā (pārā0 203-204) nayena  āgatā paṭhamajjhānādīnaṃ phassanā lokiyasacchikiriyā nāma. ^b^phassanā^eb^ti adhigantvā  ``idaṃ mayā adhigata''nti paccakkhato ñāṇaphassena phusanā. imameva hi atthaṃ sandhāya  ``sacchikiriyā paññā phassanaṭṭhe ñāṇa''nti (paṭi0 ma0 mātikā 1.24) uddisitvā  ``ye ye dhammā sacchikatā honti, te te dhammā phassitā hontī''ti (paṭi0 ma0  1.75) sacchikiriyaniddeso vutto. </p>
              <p>[01] apica attano santāne anuppādetvāpi ye dhammā kevalaṃ aparappaccayena ñāṇena ñātā,  te sacchikatā honti. teneva hi ``sabbaṃ, bhikkhave, sacchikātabbaṃ. kiñca, bhikkhave,  sabbaṃ sacchikātabbaṃ? cakkhu, bhikkhave, sacchikātabba''ntiādi (paṭi0 ma0 1.29)  vuttaṃ.</p>
              <p>[03] aparampi vuttaṃ ``rūpaṃ passanto sacchikaroti. vedanaṃ...pe0... viññāṇaṃ passanto  sacchikaroti. cakkhuṃ...pe0... jarāmaraṇaṃ...pe0... amatogadhaṃ nibbānaṃ passanto sacchikarotīti.  ye ye dhammā sacchikatā honti, te te dhammā phassitā hontī''ti (paṭi0 ma0 1.29).</p>
              <p>[03] paṭhamamaggakkhaṇe pana nibbānadassanaṃ dassanasacchikiriyā. sesamaggakkhaṇesu bhāvanāsacchikiriyāti.  sā duvidhāpi idha adhippetā. tasmā dassanabhāvanāvasena nibbānassa sacchikiriyā  imassa ñāṇassa kiccanti veditabbaṃ. </p>
              <p>[03] 853^b^.^eb^ ^b^dve^eb^ ^a^M2.0339^ea^ ^a^V2.0337^ea^ ^b^bhāvanā abhimatā^eb^ti bhāvanā pana lokiyabhāvanā lokuttarabhāvanāti  dveyeva abhimatā. tattha lokiyānaṃ sīlasamādhipaññānaṃ uppādanaṃ, tāhi ca santānavāsanaṃ  lokiyabhāvanā. lokuttarānaṃ uppādanaṃ, tāhi ca santānavāsanaṃ lokuttarabhāvanā.  tāsu idha lokuttarā adhippetā. lokuttarāni hi sīlādīni catubbidhampetaṃ ñāṇaṃ  uppādeti. tesaṃ sahajātapaccayāditāya tehi ca santānaṃ vāsetīti lokuttarabhāvanāvassa  kiccanti.</p>
              <p>[03] evaṃ -- </p>
              <p>[21] kiccāni pariññādīni, yāni vuttāni abhisamayakāle. </p>
              <p>[22] tāni ca yathāsabhāvena, jānitabbāni sabbānīti..</p>
              <p>[03] ettāvatā ca -- </p>
              <p>[22] ``sīle patiṭṭhāya naro sapañño, cittaṃ paññañca bhāvaya''nti.. --</p>
              <p>[03] evaṃ sarūpeneva ābhatāya paññābhāvanāya vidhānadassanatthaṃ yaṃ vuttaṃ ``mūlabhūtā dve visuddhiyo  sampādetvā sarīrabhūtā pañca visuddhiyo sampādentena bhāvetabbā''ti, taṃ vitthāritaṃ  hoti. kathaṃ bhāvetabbāti ayañca pañho vissajjitoti. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] ñāṇadassanavisuddhiniddeso nāma </p>
              <p>[06] bāvīsatimo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 23. paññābhāvanānisaṃsaniddeso </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> ānisaṃsapakāsanā </h3n>
            <h4>
              <h4n> </h4n>
              <p>[03] 854^b^.^eb^ yaṃ ^a^M2.0340^ea^ ^a^V2.0338^ea^ pana vuttaṃ ``paññābhāvanāya ko ānisaṃso''ti, tattha vadāma.  ayañhi paññābhāvanā nāma anekasatānisaṃsā. tassā dīghenāpi addhunā na sukaraṃ vitthārato  ānisaṃsaṃ pakāsetuṃ. saṅkhepato panassā nānākilesaviddhaṃsanaṃ, ariyaphalarasānubhavanaṃ,  nirodhasamāpattisamāpajjanasamatthatā, āhuneyyabhāvādisiddhīti ayamānisaṃso veditabbo. </p>
            </h4>
          </h3>
          <h3>
            <h3n> nānākilesaviddhaṃsanakathā </h3n>
            <h4>
              <h4n> </h4n>
              <p>[03] 855^b^.^eb^ tattha yaṃ nāmarūpaparicchedato paṭṭhāya sakkāyadiṭṭhādīnaṃ vasena ^b^nānākilesaviddhaṃsanaṃ^eb^  vuttaṃ, ayaṃ lokikāya paññābhāvanāya ānisaṃso. yaṃ ariyamaggakkhaṇe saṃyojanādīnaṃ  vasena ^b^nānākilesaviddhaṃsanaṃ^eb^ vuttaṃ, ayaṃ lokuttarāya paññābhāvanāya ānisaṃsoti  veditabbo. </p>
              <p>[21] bhīmavegānupatitā, asanīva siluccaye. </p>
              <p>[22] vāyuvegasamuṭṭhito, araññamiva pāvako.. </p>
              <p>[21] andhakāraṃ viya ravi, satejujjalamaṇḍalo. </p>
              <p>[22] dīgharattānupatitaṃ, sabbānatthavidhāyakaṃ.. </p>
              <p>[21] kilesajālaṃ paññā hi, viddhaṃsayati bhāvitā. </p>
              <p>[22] sandiṭṭhikamato jaññā, ānisaṃsamimaṃ idha.. </p>
            </h4>
          </h3>
          <h3>
            <h3n> phalasamāpattikathā </h3n>
            <h4>
              <h4n> </h4n>
              <p>[03] 856^b^.^eb^ ^b^ariyaphalarasānubhavana^eb^nti ^a^V2.0339^ea^ na kevalañca kilesaviddhaṃsanaññeva, ariyaphalarasānubhavanampi  paññābhāvanāya ānisaṃso. ariyaphalanti hi sotāpattiphalādi sāmaññaphalaṃ vuccati.  tassa dvīhākārehi rasānubhavanaṃ hoti. maggavīthiyañca phalasamāpattivasena ca pavattiyaṃ.  tatrāssa maggavīthiyaṃ pavatti dassitāyeva. </p>
              <p>[03] 857^b^.^eb^ apica ^a^M2.0341^ea^ ye ``saṃyojanappahānamattameva phalaṃ nāma, na koci añño  dhammo atthī''ti vadanti, tesaṃ anunayatthaṃ idaṃ suttampi dassetabbaṃ -- ``kathaṃ payogapaṭippassaddhipaññā  phale ñāṇaṃ? sotāpattimaggakkhaṇe dassanaṭṭhena sammādiṭṭhi micchādiṭṭhiyā vuṭṭhāti, tadanuvattakakilesehi  ca khandhehi ca vuṭṭhāti, bahiddhā ca sabbanimittehi vuṭṭhāti. tampayogapaṭippassaddhattā  uppajjati sammādiṭṭhi, maggassetaṃ phala''nti (paṭi0 ma0 1.63) vitthāretabbaṃ.</p>
              <p>[03] ``cattāro maggā apariyāpannā, cattāri ca sāmaññaphalāni, ime dhammā appamāṇārammaṇā''  (dha0 sa0 1422). ``mahaggato dhammo appamāṇassa dhammassa anantarapaccayena paccayo''ti (paṭṭhā0  2.12.62) evamādīnipi cettha sādhakāni. </p>
              <p>[03] 858^b^.^eb^ phalasamāpattiyaṃ pavattidassanatthaṃ panassa idaṃ pañhākammaṃ -- kā phalasamāpatti,  ke taṃ samāpajjanti, ke na samāpajjanti, kasmā samāpajjanti, kathañcassā samāpajjanaṃ  hoti, kathaṃ ṭhānaṃ, kathaṃ vuṭṭhānaṃ, kiṃ phalassa anantaraṃ, kassa ca phalaṃ anantaranti? </p>
              <p>[03] 859^b^.^eb^ tattha ^b^kā phalasamāpattī^eb^ti yā ariyaphalassa nirodhe appanā. </p>
              <p>[03] 860^b^.^eb^ ^b^ke taṃ samāpajjanti, ke na samāpajjantī^eb^ti sabbepi puthujjanā na samāpajjanti.  kasmā? anadhigatattā. ariyā pana sabbepi samāpajjanti. kasmā? adhigatattā.  uparimā pana heṭṭhimaṃ na samāpajjanti, puggalantarabhāvupagamanena paṭippassaddhattā. heṭṭhimā  ca uparimaṃ, anadhigatattā. attano attanoyeva pana phalaṃ samāpajjantīti idamettha sanniṭṭhānaṃ.</p>
              <p>[03] keci pana ``sotāpannasakadāgāminopi na samāpajjanti. uparimā dveyeva samāpajjantī''ti  ^a^V2.0340^ea^ vadanti. idañca tesaṃ kāraṇaṃ, ete hi samādhismiṃ paripūrakārinoti. taṃ puthujjanassāpi  attanā paṭiladdhalokiyasamādhisamāpajjanato akāraṇameva. kiñcettha kāraṇākāraṇacintāya.  nanu pāḷiyaṃyeva vuttaṃ -- ``katame dasa gotrabhudhammā vipassanāvasena uppajjanti? sotāpattimaggapaṭilābhatthāya  uppādaṃ pavattaṃ...pe0... upāyāsaṃ bahiddhā saṅkhāranimittaṃ abhibhuyyatīti gotrabhu.  sotāpattiphalasamāpattatthāya sakadāgāmimaggaṃ ^a^M2.0342^ea^ ...pe0... arahattaphalasamāpattatthāya...  suññatavihārasamāpattatthāya... animittavihārasamāpattatthāya uppādaṃ...pe0... bahiddhā  saṅkhāranimittaṃ abhibhuyyatīti gotrabhū''ti (paṭi0 ma0 1.60). tasmā sabbepi ariyā  attano attano phalaṃ samāpajjantīti niṭṭhamettha gantabbaṃ. </p>
              <p>[03] 861^b^.^eb^ ^b^kasmā samāpajjantī^eb^ti diṭṭhadhammasukhavihāratthaṃ. yathā hi rājā rajjasukhaṃ, devatā  dibbasukhaṃ anubhavanti, evaṃ ariyā ``ariyaṃ lokuttarasukhaṃ anubhavissāmā''ti  addhānapparicchedaṃ katvā icchiticchitakkhaṇe phalasamāpattiṃ samāpajjanti. </p>
              <p>[03] 862^b^.^eb^ ^b^kathañcassā samāpajjanaṃ hoti, kathaṃ ṭhānaṃ, kathaṃ vuṭṭhāna^eb^nti dvīhi tāva ākārehi  assā samāpajjanaṃ hoti -- nibbānato aññassa ārammaṇassa amanasikārā nibbānassa ca  manasikārā. yathāha -- ``dve kho, āvuso, paccayā animittāya cetovimuttiyā samāpattiyā  sabbanimittānañca amanasikāro, animittāya ca dhātuyā manasikāro''ti (ma0 ni0  1.458). </p>
              <p>[03] 863^b^.^eb^ ayampanettha samāpajjanakkamo. phalasamāpattatthikena hi ariyasāvakena rahogatena  paṭisallīnena udayabbayādivasena saṅkhārā vipassitabbā. tassa pavattānupubbavipassanassa saṅkhārārammaṇagotrabhuñāṇānantarā  phalasamāpattivasena nirodhe cittaṃ appeti. phalasamāpattininnatāya cettha sekkhassāpi  phalameva uppajjati, na maggo.</p>
              <p>[03] ye pana vadanti ``sotāpanno `phalasamāpattiṃ samāpajjissāmī'ti vipassanaṃ paṭṭhapetvā  sakadāgāmī hoti. sakadāgāmī ca anāgāmī''ti, te vattabbā ``evaṃ sati  anāgāmī arahā bhavissati, arahā paccekabuddho, paccekabuddho ca buddho. tasmā  na kiñci etaṃ, pāḷivaseneva ca paṭikkhitta''ntipi na gahetabbaṃ. idameva pana gahetabbaṃ --  sekkhassāpi phalameva ^a^V2.0341^ea^ uppajjati, na maggo. phalañcassa sace anena paṭhamajjhāniko maggo  adhigato hoti. paṭhamajjhānikameva uppajjati. sace dutiyādīsu aññatarajjhāniko, dutiyādīsu  aññatarajjhānikamevāti. evaṃ tāvassā samāpajjanaṃ hoti. </p>
              <p>[03] 864^b^.^eb^ ``tayo ^a^M2.0343^ea^ kho, āvuso, paccayā animittāya cetovimuttiyā ṭhitiyā  sabbanimittānañca amanasikāro, animittāya ca dhātuyā manasikāro, pubbe ca abhisaṅkhāro''ti  (ma0 ni0 1.458) vacanato panassā tīhākārehi ṭhānaṃ hoti. tattha ^b^pubbe ca abhisaṅkhāro^eb^ti  samāpattito pubbe kālaparicchedo. ``asukasmiṃ nāma kāle vuṭṭhahissāmī''ti  paricchinnattā hissā yāva so kālo nāgacchati, tāva ṭhānaṃ hoti. evamassā ṭhānaṃ  hotīti. </p>
              <p>[03] 865^b^.^eb^ ``dve kho, āvuso, paccayā animittāya cetovimuttiyā vuṭṭhānāya sabbanimittānañca  manasikāro, animittāya ca dhātuyā amanasikāro''ti (ma0 ni0 1.458) vacanato panassā  dvīhākārehi vuṭṭhānaṃ hoti. tattha ^b^sabbanimittāna^eb^nti rūpanimittavedanāsaññāsaṅkhāraviññāṇanimittānaṃ.  kāmañca na sabbānevetāni ekato manasikaroti sabbasaṅgāhikavasena panetaṃ vuttaṃ.  tasmā yaṃ bhavaṅgassa ārammaṇaṃ hoti, taṃ manasikaroto phalasamāpattivuṭṭhānaṃ hotīti evamassā  vuṭṭhānaṃ veditabbaṃ. </p>
              <p>[03] 866^b^.^eb^ ^b^kiṃ phalassa anantaraṃ, kassa ca phalaṃ anantara^eb^nti phalassa tāva phalameva vā anantaraṃ  hoti, bhavaṅgaṃ vā. phalaṃ pana atthi maggānantaraṃ, atthi phalānantaraṃ, atthi gotrabhuanantaraṃ,  atthi nevasaññānāsaññāyatanānantaraṃ. tattha maggavīthiyaṃ maggānantaraṃ, purimassa purimassa  pacchimaṃ pacchimaṃ phalānantaraṃ. phalasamāpattīsu purimaṃ purimaṃ gotrabhuanantaraṃ.  ^b^gotrabhū^eb^ti cettha anulomaṃ veditabbaṃ. vuttañhetaṃ paṭṭhāne -- ``arahato anulomaṃ  phalasamāpattiyā anantarapaccayena paccayo. sekkhānaṃ anulomaṃ phalasamāpattiyā anantarapaccayena  paccayo''ti (paṭṭhā0 1.1.417). yena phalena nirodhā vuṭṭhānaṃ hoti, taṃ nevasaññānāsaññāyatanānantaranti.  tattha ṭhapetvā maggavīthiyaṃ uppannaṃ phalaṃ avasesaṃ sabbaṃ phalasamāpattivasena pavattaṃ nāma.  evametaṃ maggavīthiyaṃ phalasamāpattiyaṃ vā uppajjanavasena, </p>
              <p>[21] paṭippassaddhadarathaṃ ^a^V2.0342^ea^, amatārammaṇaṃ subhaṃ. </p>
              <p>[22] vantalokāmisaṃ santaṃ, sāmaññaphalamuttamaṃ.. </p>
              <p>[21] ojavantena sucinā, sukhena abhisanditaṃ. </p>
              <p>[22] yena sātātisātena, amatena madhuṃ viya.. </p>
              <p>[21] taṃ ^a^M2.0344^ea^ sukhaṃ tassa ariyassa, rasabhūtamanuttaraṃ. </p>
              <p>[22] phalassa paññaṃ bhāvetvā, yasmā vindati paṇḍito.. </p>
              <p>[21] tasmā ariyaphalassetaṃ, rasānubhavanaṃ idha. </p>
              <p>[22] vipassanābhāvanāya, ānisaṃsoti vuccati.. </p>
            </h4>
          </h3>
          <h3>
            <h3n> nirodhasamāpattikathā </h3n>
            <h4>
              <h4n> </h4n>
              <p>[03] 867^b^.^eb^ ^b^nirodhasamāpattisamāpajjanasamatthatā^eb^ti na kevalañca ariyaphalarasānubhavanaṃyeva, ayaṃ  pana nirodhasamāpattiyā samāpajjanasamatthatāpi imissā paññābhāvanāya ānisaṃsoti veditabbo.</p>
              <p>[03] tatridaṃ nirodhasamāpattiyā vibhāvanatthaṃ pañhākammaṃ -- kā nirodhasamāpatti, ke taṃ  samāpajjanti, ke na samāpajjanti, kattha samāpajjanti, kasmā samāpajjanti, kathañcassā  samāpajjanaṃ hoti, kathaṃ ṭhānaṃ, kathaṃ vuṭṭhānaṃ, vuṭṭhitassa kiṃninnaṃ cittaṃ hoti,  matassa ca samāpannassa ca ko viseso, nirodhasamāpatti kiṃ saṅkhatā asaṅkhatā lokiyā  lokuttarā nipphannā anipphannāti? </p>
              <p>[03] 868^b^.^eb^ tattha ^b^kā nirodhasamāpattī^eb^ti yā anupubbanirodhavasena cittacetasikānaṃ  dhammānaṃ appavatti. ^b^ke taṃ samāpajjanti, ke na samāpajjantī^eb^ti sabbepi puthujjanā,  sotāpannā, sakadāgāmino, sukkhavipassakā ca anāgāmino, arahanto na samāpajjanti.  aṭṭhasamāpattilābhino pana anāgāmino, khīṇāsavā ca  samāpajjanti. ``dvīhi balehi samannāgatattā ^a^V2.0343^ea^,  tayo ca saṅkhārānaṃ paṭippassaddhiyā, soḷasahi ñāṇacariyāhi, navahi samādhicariyāhi vasībhāvatā  paññā nirodhasamāpattiyā ñāṇa''nti (paṭi0 ma0 mātikā 1.34) hi vuttaṃ. ayañca  sampadā ṭhapetvā aṭṭhasamāpattilābhino anāgāmikhīṇāsave aññesaṃ natthi. tasmā teyeva  samāpajjanti, na aññe. </p>
              <p>[03] 869^b^.^eb^ katamāni panettha dve balāni...pe0... katamā vasībhāvatāti? na ettha kiñci  amhehi vattabbaṃ atthi. sabbamidaṃ etassa uddesassa niddese vuttameva. yathāha -- </p>
              <p>[02] ^b^``dvīhi^eb^ ^a^M2.0345^ea^ ^b^balehī^eb^ti dve balāni samathabalaṃ vipassanābalaṃ. katamaṃ  samathabalaṃ? nekkhammavasena cittassa ekaggatā avikkhepo samathabalaṃ. abyāpādavasena... ālokasaññāvasena...  avikkhepavasena...pe0... paṭinissaggānupassiassāsavasena... paṭinissaggānupassipassāsavasena  cittassa ekaggatā avikkhepo samathabalanti. kenaṭṭhena samathabalaṃ? paṭhamajjhānena nīvaraṇe  na kampatīti samathabalaṃ. dutiyajjhānena vitakkavicāre...pe0... nevasaññānāsaññāyatanasamāpattiyā  ākiñcaññāyatanasaññāya na kampatīti samathabalaṃ. uddhacce ca uddhaccasahagatakilese ca khandhe  ca na kampati na calati na vedhatīti samathabalaṃ. idaṃ ^b^samathabalaṃ^eb^. </p>
              <p>[02] ``katamaṃ vipassanābalaṃ? aniccānupassanā vipassanābalaṃ. dukkhānupassanā... anattānupassanā...  nibbidānupassanā... virāgānupassanā... nirodhānupassanā... paṭinissaggānupassanā  vipassanābalaṃ. rūpe aniccānupassanā...pe0... rūpe paṭinissaggānupassanā vipassanābalaṃ.  vedanāya... saññāya... saṅkhāresu... viññāṇe... cakkhusmiṃ...pe0... jarāmaraṇe  aniccānupassanā. jarāmaraṇe paṭinissaggānupassanā vipassanābalanti. kenaṭṭhena  vipassanābalaṃ? aniccānupassanāya niccasaññāya na kampatīti vipassanābalaṃ. dukkhānupassanāya  sukhasaññāya na kampatīti... anattānupassanāya attasaññāya na kampatīti... nibbidānupassanāya  nandiyā na kampatīti... virāgānupassanāya rāge na kampatīti... nirodhānupassanāya  samudaye na kampatīti... paṭinissaggānupassanāya ādāne na kampatīti vipassanābalaṃ.  avijjāya ^a^V2.0344^ea^ ca avijjāsahagatakilese ca khandhe ca na kampati na calati na vedhatīti vipassanābalaṃ.  idaṃ ^b^vipassanābalaṃ^eb^. </p>
              <p>[02] ^b^``tayo ca saṅkhārānaṃ paṭippassaddhiyā^eb^ti katamesaṃ tiṇṇannaṃ saṅkhārānaṃ paṭippassaddhiyā?  dutiyajjhānaṃ samāpannassa vitakkavicārā vacīsaṅkhārā paṭippassaddhā honti. catutthaṃ  jhānaṃ samāpannassa assāsapassāsā kāyasaṅkhārā paṭippassaddhā honti. saññāvedayitanirodhaṃ  samāpannassa saññā ca vedanā ca cittasaṅkhārā paṭippassaddhā honti. imesaṃ tiṇṇannaṃ  saṅkhārānaṃ paṭippassaddhiyā. </p>
              <p>[02] ^b^``soḷasahi^eb^ ^a^M2.0346^ea^ ^b^ñāṇacariyāhī^eb^ti katamāhi soḷasahi ñāṇacariyāhi? aniccānupassanā  ñāṇacariyā. dukkhā... anattā... nibbidā... virāgā... nirodhā... paṭinissaggā...  vivaṭṭānupassanā ñāṇacariyā. sotāpattimaggo ñāṇacariyā. sotāpattiphalasamāpatti  ñāṇacariyā. sakadāgāmimaggo...pe0... arahattaphalasamāpatti ñāṇacariyā. imāhi  soḷasahi ñāṇacariyāhi. </p>
              <p>[02] ^b^``navahi samādhicariyāhī^eb^ti katamāhi navahi samādhicariyāhi? paṭhamajjhānaṃ samādhicariyā.  dutiyajjhānaṃ...pe0... nevasaññānāsaññāyatanasamāpatti samādhicariyā. paṭhamajjhānapaṭilābhatthāya  vitakko ca vicāro ca pīti ca sukhañca cittekaggatā ca...pe0... nevasaññānāsaññāyatanasamāpattiṃ  paṭilābhatthāya vitakko ca vicāro ca pīti ca sukhañca cittekaggatā ca. imāhi  navahi samādhicariyāhi. </p>
              <p>[02] ^b^``vasī^eb^ti pañca vasiyo -- āvajjanavasī, samāpajjanavasī, adhiṭṭhānavasī, vuṭṭhānavasī,  paccavekkhaṇavasī. paṭhamajjhānaṃ yatthicchakaṃ yadicchakaṃ yāvaticchakaṃ āvajjati, āvajjanāya  dandhāyitattaṃ natthīti āvajjanavasī. paṭhamajjhānaṃ yatthicchakaṃ yadicchakaṃ yāvaticchakaṃ  samāpajjati, samāpajjanāya dandhāyitattaṃ natthīti samāpajjanavasī...pe0... adhiṭṭhāti  adhiṭṭhāne...pe0... vuṭṭhāti vuṭṭhāne...pe0... paccavekkhati paccavekkhaṇāya dandhāyitattaṃ  natthīti paccavekkhaṇavasī. dutiyaṃ...pe0... nevasaññānāsaññāyatanasamāpattiṃ yatthicchakaṃ  yadicchakaṃ yāvaticchakaṃ āvajjati ^a^V2.0345^ea^ ...pe0... paccavekkhati. paccavekkhaṇāya dandhāyitattaṃ  natthīti paccavekkhaṇavasī. imā pañca vasiyo''ti (paṭi0 ma0 1.83). </p>
              <p>[03] 870^b^.^eb^ ettha ca ``soḷasahi ñāṇacariyāhī''ti ukkaṭṭhaniddeso esa. anāgāmino pana cuddasahi  ñāṇacariyāhi hoti. yadi evaṃ sakadāgāmino dvādasahi sotāpannassa ca dasahi kiṃ  na hotīti? na hoti, samādhipāribandhikassa pañca kāmaguṇikarāgassa appahīnattā.  tesaṃ hi so appahīno. tasmā samathabalaṃ na paripuṇṇaṃ hoti, tasmiṃ aparipūre dvīhi  balehi samāpajjitabbaṃ nirodhasamāpattiṃ balavekallena samāpajjituṃ na sakkonti.  anāgāmissa pana so pahīno, tasmā esa paripuṇṇabalo ^a^M2.0347^ea^ hoti. paripuṇṇabalattā  sakkoti. tenāha bhagavā -- ``nirodhā vuṭṭhahantassa nevasaññānāsaññāyatanakusalaṃ phalasamāpattiyā  anantarapaccayena paccayo''ti (paṭṭhā0 1.1.417). idañhi paṭṭhāne mahāpakaraṇe anāgāminova  nirodhā vuṭṭhānaṃ sandhāya vuttanti. </p>
              <p>[03] 871^b^.^eb^ ^b^kattha samāpajjantī^eb^ti pañcavokārabhave. kasmā? anupubbasamāpattisabbhāvato.  catuvokārabhave pana paṭhamajjhānādīnaṃ uppatti natthi. tasmā na sakkā tattha samāpajjitunti.  keci pana ``vatthussa abhāvā''ti vadanti. </p>
              <p>[03] 872^b^.^eb^ ^b^kasmā samāpajjantī^eb^ti saṅkhārānaṃ pavattibhede ukkaṇṭhitvā diṭṭheva dhamme acittakā  hutvā ``nirodhaṃ nibbānaṃ patvā sukhaṃ viharissāmā''ti samāpajjanti. </p>
              <p>[03] 873^b^.^eb^ ^b^kathañcassā samāpajjanaṃ hotī^eb^ti samathavipassanāvasena ussakkitvā katapubbakiccassa  nevasaññānāsaññāyatanaṃ nirodhayato, evamassa samāpajjanaṃ hoti. yo hi samathavaseneva ussakkati,  so nevasaññānāsaññāyatanasamāpattiṃ patvā tiṭṭhati. yo pana vipassanāvaseneva ussakkati,  so phalasamāpattiṃ patvā tiṭṭhati. yo pana ubhayavaseneva ussakkitvā pubbakiccaṃ  katvā nevasaññānāsaññāyatanaṃ nirodheti, so taṃ samāpajjatīti ayamettha saṅkhepo. </p>
              <p>[03] 874^b^.^eb^ ayaṃ pana vitthāro -- idha bhikkhu nirodhaṃ samāpajjitukāmo  katabhattakicco sudhotahatthapādo ^a^V2.0346^ea^  vivitte okāse supaññattamhi āsane nisīdati pallaṅkaṃ ābhujitvā ujuṃ kāyaṃ  paṇidhāya parimukhaṃ satiṃ upaṭṭhapetvā, so paṭhamaṃ jhānaṃ samāpajjitvā vuṭṭhāya tattha saṅkhāre  aniccato dukkhato anattato vipassati.</p>
              <p>[03] vipassanā panesā tividhā hoti -- saṅkhāraparigaṇhanakavipassanā, phalasamāpattivipassanā,  nirodhasamāpattivipassanāti. tattha saṅkhāraparigaṇhanakavipassanā mandā vā hotu tikkhā  vā, maggassa padaṭṭhānaṃ hotiyeva. phalasamāpattivipassanā ^a^M2.0348^ea^ tikkhāva vaṭṭati  maggabhāvanāsadisā. nirodhasamāpattivipassanā pana nātimandanātitikkhā vaṭṭati. tasmā  esa nātimandāya nātitikkhāya vipassanāya te saṅkhāre vipassati.</p>
              <p>[03] tato dutiyaṃ jhānaṃ samāpajjitvā vuṭṭhāya tattha saṅkhāre tatheva vipassati. tato tatiyaṃ  jhānaṃ...pe0... tato viññāṇañcāyatanaṃ samāpajjitvā vuṭṭhāya tattha saṅkhāre tatheva vipassati.  tathā ākiñcaññāyatanaṃ samāpajjitvā vuṭṭhāya catubbidhaṃ pubbakiccaṃ karoti -- nānābaddhāvikopanaṃ,  saṅghapaṭimānanaṃ, satthupakkosanaṃ, addhānaparicchedanti. </p>
              <p>[03] 875^b^.^eb^ tattha ^b^nānābaddhāvikopana^eb^nti yaṃ iminā bhikkhunā saddhiṃ ekābaddhaṃ na hoti,  nānābaddhaṃ hutvā ṭhitaṃ pattacīvaraṃ vā mañcapīṭhaṃ vā nivāsagehaṃ vā aññaṃ vā pana  kiñci parikkhārajātaṃ, taṃ yathā na vikuppati, aggiudakavātacoraundūrādīnaṃ vasena  na vinassati, evaṃ adhiṭṭhātabbaṃ.</p>
              <p>[03] tatridaṃ adhiṭṭhānavidhānaṃ ``idañca idañca imasmiṃ sattāhabbhantare mā agginā jhāyatu, mā  udakena vuyhatu, mā vātena viddhaṃsatu, mā corehi hariyatu, mā undūrādīhi khajjatū''ti.  evaṃ adhiṭṭhite taṃ sattāhaṃ tassa na koci parissayo hoti.</p>
              <p>[03] anadhiṭṭhahato pana aggiādīhi vinassati mahānāgattherassa viya. thero kira mātūpāsikāya  gāmaṃ piṇḍāya pāvisi. upāsikā yāguṃ datvā āsanasālāya nisīdāpesi. thero  nirodhaṃ samāpajjitvā nisīdi. tasmiṃ nisinne āsanasālāya agginā gahitāya sesabhikkhū  attano attano nisinnāsanaṃ gahetvā palāyiṃsu. gāmavāsikā sannipatitvā  ^a^V2.0347^ea^ theraṃ  disvā ``alasasamaṇo''ti āhaṃsu. aggi tiṇaveṇukaṭṭhāni jhāpetvā theraṃ parikkhipitvā  aṭṭhāsi. manussā ghaṭehi udakaṃ āharitvā nibbāpetvā chārikaṃ apanetvā paribhaṇḍaṃ  katvā pupphāni vikiritvā namassamānā aṭṭhaṃsu. thero paricchinnakālavasena vuṭṭhāya  te disvā ``pākaṭomhi jāto''ti vehāsaṃ uppatitvā piyaṅgudīpaṃ agamāsi. idaṃ  nānābaddhāvikopanaṃ nāma.</p>
              <p>[03] yaṃ ekābaddhaṃ hoti nivāsanapāvuraṇaṃ vā nisinnāsanaṃ vā, tattha visuṃ adhiṭṭhānakiccaṃ  natthi. samāpattivaseneva naṃ rakkhati āyasmato sañjīvassa viya ^a^M2.0349^ea^. vuttampi  cetaṃ ``āyasmato sañjīvassa samādhivipphārā iddhi, āyasmato sāriputtassa samādhivipphārā  iddhī''ti. </p>
              <p>[03] 876^b^.^eb^ ^b^saṅghapaṭimānana^eb^nti saṅghassa paṭimānanaṃ udikkhanaṃ. yāva eso bhikkhu āgacchati,  tāva saṅghakammassa akaraṇanti attho. ettha ca na paṭimānanaṃ etassa pubbakiccaṃ, paṭimānanāvajjanaṃ  pana pubbakiccaṃ. tasmā evaṃ āvajjitabbaṃ ``sace mayi sattāhaṃ nirodhaṃ samāpajjitvā  nisinne saṅgho uttikammādīsu kiñcideva kammaṃ kattukāmo hoti, yāva maṃ  koci bhikkhu āgantvā na pakkosati, tāvadeva vuṭṭhahissāmī''ti. evaṃ katvā samāpanno  hi tasmiṃ samaye vuṭṭhātiyeva.</p>
              <p>[03] yo pana evaṃ na karoti, saṅgho ca sannipatitvā taṃ apassanto ``asuko bhikkhu kuhi''nti  ``nirodhasamāpanno''ti vutte saṅgho kañci bhikkhuṃ peseti ``gaccha naṃ saṅghassa vacanena  pakkosāhī''ti. athassa tena bhikkhunā savanūpacāre ṭhatvā ``saṅgho taṃ āvuso paṭimānetī''ti  vuttamatteva vuṭṭhānaṃ hoti. evaṃ garukā hi saṅghassa āṇā nāma. tasmā taṃ āvajjitvā  yathā sayameva vuṭṭhāti, evaṃ samāpajjitabbaṃ. </p>
              <p>[03] 877^b^.^eb^ ^b^satthupakkosana^eb^nti idhāpi satthupakkosanāvajjanameva imassa kiccaṃ. tasmā tampi  evaṃ āvajjitabbaṃ ``sace mayi sattāhaṃ nirodhaṃ samāpajjitvā nisinne satthā otiṇṇavatthusmiṃ  sikkhāpadaṃ vā paññapeti, tathārūpāya vā atthuppattiyā dhammaṃ  deseti, yāva maṃ ^a^V2.0348^ea^ koci  āgantvā na pakkosati, tāvadeva vuṭṭhahissāmī''ti. evaṃ katvā nisinno hi tasmiṃ  samaye vuṭṭhātiyeva.</p>
              <p>[03] yo pana evaṃ na karoti, satthā ca saṅghe sannipatite taṃ apassanto ``asuko bhikkhu  kuhi''nti ``nirodhasamāpanno''ti vutte kañci bhikkhuṃ peseti ``gaccha naṃ mama  vacanena pakkosā''ti. athassa tena bhikkhunā savanūpacāre ṭhatvā ``satthā āyasmantaṃ  āmantetī''ti vuttamatteva vuṭṭhānaṃ hoti. evaṃ garukaṃ hi satthupakkosanaṃ, tasmā  taṃ āvajjitvā yathā sayameva vuṭṭhāti, evaṃ samāpajjitabbaṃ. </p>
              <p>[03] 878^b^.^eb^ ^b^addhānaparicchedo^eb^ti jīvitaddhānassa paricchedo. iminā bhikkhunā addhānaparicchede  sukusalena bhavitabbaṃ. attano ``āyusaṅkhārā sattāhaṃ ^a^M2.0350^ea^ pavattissanti  na pavattissantī''ti āvajjitvāva samāpajjitabbaṃ. sace hi sattāhabbhantare nirujjhanake  āyusaṅkhāre anāvajjitvāva samāpajjati, nāssa nirodhasamāpatti maraṇaṃ paṭibāhituṃ  sakkoti. antonirodhe maraṇassa natthitāya antarāva samāpattito vuṭṭhāti. tasmā etaṃ  āvajjitvāva samāpajjitabbaṃ. avasesaṃ hi anāvajjitumpi vaṭṭati. idaṃ pana āvajjitabbamevāti  vuttaṃ. </p>
              <p>[03] 879^b^.^eb^ so evaṃ ākiñcaññāyatanaṃ samāpajjitvā vuṭṭhāya imaṃ pubbakiccaṃ katvā nevasaññānāsaññāyatanaṃ  samāpajjati. athekaṃ vā dve vā cittavāre atikkamitvā acittako hoti, nirodhaṃ  phusati. kasmā panassa dvinnaṃ cittānaṃ uparicittāni na pavattantīti? nirodhassa payogattā.  idañhi imassa bhikkhuno dve samathavipassanādhamme yuganaddhe katvā aṭṭha samāpattiārohanaṃ  anupubbanirodhassa payogo, na nevasaññānāsaññāyatanasamāpattiyāti nirodhassa payogattā  dvinnaṃ cittānaṃ upari na pavattanti.</p>
              <p>[03] yo pana bhikkhu ākiñcaññāyatanato vuṭṭhāya idaṃ pubbakiccaṃ akatvā nevasaññānāsaññāyatanaṃ  samāpajjati, so parato acittako bhavituṃ na sakkoti, paṭinivattitvā puna ākiñcaññāyataneyeva  patiṭṭhāti. maggaṃ agatapubbapurisūpamā cettha vattabbā --</p>
              <p>[03] eko ^a^V2.0349^ea^ kira puriso ekaṃ maggaṃ agatapubbo antarā udakakandaraṃ vā gambhīraṃ udakacikkhallaṃ  atikkamitvā ṭhapitaṃ caṇḍātapasantattapāsāṇaṃ vā āgamma taṃ nivāsanapāvuraṇaṃ asaṇṭhapetvāva  kandaraṃ orūḷho parikkhāratemanabhayena punadeva tīre patiṭṭhāti. pāsāṇaṃ akkamitvāpi  santattapādo punadeva orabhāge patiṭṭhāti. tattha yathā so puriso asaṇṭhapitanivāsanapāvuraṇattā  kandaraṃ otiṇṇamattova, tattapāsāṇaṃ akkantamatto eva ca paṭinivattitvā oratova patiṭṭhāti,  evaṃ yogāvacaropi pubbakiccassa akatattā nevasaññānāsaññāyatanaṃ samāpannamattova  paṭinivattitvā ākiñcaññāyatane patiṭṭhāti.</p>
              <p>[03] yathā pana pubbepi taṃ maggaṃ gatapubbapuriso taṃ ṭhānaṃ āgamma ekaṃ sāṭakaṃ daḷhaṃ nivāsetvā  aparaṃ hatthena gahetvā kandaraṃ uttaritvā tattapāsāṇaṃ ^a^M2.0351^ea^ vā akkantamattakameva  karitvā parato gacchati, evamevaṃ katapubbakicco bhikkhu nevasaññānāsaññāyatanaṃ samāpajjitvāva  parato acittako hutvā nirodhaṃ phusitvā viharati. </p>
              <p>[03] 880^b^.^eb^ ^b^kathaṃ ṭhāna^eb^nti evaṃ samāpannāya panassā kālaparicchedavasena ceva antarāāyukkhayasaṅghapaṭimānanasatthupakkosanābhāvena  ca ṭhānaṃ hoti. </p>
              <p>[03] 881^b^.^eb^ ^b^kathaṃ vuṭṭhāna^eb^nti anāgāmissa anāgāmiphaluppattiyā, arahato arahattaphaluppattiyāti  evaṃ dvedhā vuṭṭhānaṃ hoti. </p>
              <p>[03] 882^b^.^eb^ ^b^vuṭṭhitassa kiṃninnaṃ cittaṃ hotī^eb^ti nibbānaninnaṃ. vuttaṃ hetaṃ ``saññāvedayitanirodhasamāpattiyā  vuṭṭhitassa kho, āvuso visākha, bhikkhuno vivekaninnaṃ cittaṃ hoti vivekapoṇaṃ  vivekapabbhāra''nti (ma0 ni0 1.464). </p>
              <p>[03] 883^b^.^eb^ ^b^matassa ca samāpannassa ca ko viseso^eb^ti ayampi attho sutte vuttoyeva. yathāha --  ``yvāyaṃ, āvuso, mato kālaṅkato, tassa kāyasaṅkhārā niruddhā paṭippassaddhā, vacīsaṅkhārā...  cittasaṅkhārā niruddhā paṭippassaddhā, āyu parikkhīṇo, usmā vūpasantā, indriyāni paribhinnāni.  yo cāyaṃ bhikkhu saññāvedayitanirodhaṃ samāpanno, tassapi kāyasaṅkhārā ^a^V2.0350^ea^ niruddhā paṭippassaddhā,  vacīsaṅkhārā... cittasaṅkhārā niruddhā paṭippassaddhā, āyu aparikkhīṇo, usmā avūpasantā,  indriyāni aparibhinnānī''ti (ma0 ni0 1.457). </p>
              <p>[03] 884^b^.^eb^ ^b^nirodhasamāpatti saṅkhatā^eb^tiādipucchāyaṃ pana saṅkhatātipi asaṅkhatātipi lokiyātipi  lokuttarātipi na vattabbā. kasmā? sabhāvato natthitāya. yasmā panassā samāpajjantassa  vasena samāpannā nāma hoti, tasmā nipphannāti vattuṃ vaṭṭati, no anipphannā. </p>
              <p>[21] iti santaṃ samāpattiṃ, imaṃ ariyanisevitaṃ. </p>
              <p>[27] diṭṭheva dhamme nibbānamitisaṅkhaṃ upāgataṃ. </p>
              <p>[22] bhāvetvā ariyaṃ paññaṃ, samāpajjanti paṇḍitā.. </p>
              <p>[21] yasmā tasmā imissāpi, samāpattisamatthatā. </p>
              <p>[22] ariyamaggesu paññāya, ānisaṃsoti vuccatīti.. </p>
            </h4>
          </h3>
          <h3>
            <h3n> āhuneyyabhāvādisiddhikathā </h3n>
            <h4>
              <h4n> </h4n>
              <p>[03] 885^b^.^eb^ ^b^āhuneyyabhāvādisiddhī^eb^ti ^a^M2.0352^ea^ na kevalañca nirodhasamāpattiyā samāpajjanasamatthatāva,  ayaṃ pana āhuneyyabhāvādisiddhipi imissā lokuttarapaññābhāvanāya ānisaṃsoti veditabbo.  avisesena hi catubbidhāyapi etissā bhāvitattā bhāvitapañño puggalo sadevakassa lokassa  āhuneyyo hoti pāhuneyyo dakkhiṇeyyo añjalīkaraṇīyo anuttaraṃ puññakkhettaṃ  lokassa. </p>
              <p>[03] 886^b^.^eb^ visesato panettha paṭhamamaggapaññaṃ tāva bhāvetvā mandāya vipassanāya āgato mudindriyopi  ^b^sattakkhattuparamo^eb^ nāma hoti, sattasugatibhave saṃsaritvā dukkhassantaṃ karoti.  majjhimāya vipassanāya āgato majjhimindriyo ^b^kolaṃkolo^eb^ nāma hoti, dve vā tīṇi  vā kulāni ^a^V2.0351^ea^ sandhāvitvā saṃsaritvā dukkhassantaṃ karoti. tikkhāya vipassanāya āgato  tikkhindriyo ^b^ekabījī^eb^ nāma hoti, ekaññeva mānusakaṃ bhavaṃ nibbattetvā dukkhassantaṃ  karoti. </p>
              <p>[03] 887^b^.^eb^ dutiyamaggapaññaṃ bhāvetvā ^b^sakadāgāmī^eb^ nāma hoti, sakideva imaṃ lokaṃ āgantvā  dukkhassantaṃ karoti. </p>
              <p>[03] 888^b^.^eb^ tatiyamaggapaññaṃ bhāvetvā ^b^anāgāmī^eb^ nāma hoti. so indriyavemattatāvasena  antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī,  uddhaṃsoto akaniṭṭhagāmīti pañcadhā. idha vihāyaniṭṭho hoti. tattha ^b^antarāparinibbāyī^eb^ti  yattha katthaci suddhāvāsabhave upapajjitvā āyuvemajjhaṃ appatvāva parinibbāyati. ^b^upahaccaparinibbāyī^eb^ti  āyuvemajjhaṃ atikkamitvā parinibbāyati. ^b^asaṅkhāraparinibbāyī^eb^ti asaṅkhārena appayogena  uparimaggaṃ nibbatteti. ^b^sasaṅkhāraparinibbāyī^eb^ti sasaṅkhārena sappayogena uparimaggaṃ nibbatteti.  ^b^uddhaṃsoto akaniṭṭhagāmī^eb^ti yatthupapanno, tato uddhaṃ yāva akaniṭṭhabhavā āruyha  tattha parinibbāyati. </p>
              <p>[03] 889^b^.^eb^ catutthamaggapaññaṃ bhāvetvā koci ^b^saddhāvimutto^eb^ hoti, koci ^b^paññāvimutto^eb^  hoti, koci ^b^ubhatobhāgavimutto^eb^ hoti, koci ^b^tevijjo,^eb^ koci ^b^chaḷabhiñño,^eb^  koci ^b^paṭisambhidappabhedappatto^eb^ mahākhīṇāsavo. yaṃ sandhāya vuttaṃ ``maggakkhaṇe  panesa taṃ jaṭaṃ vijaṭeti nāma ^a^M2.0353^ea^. phalakkhaṇe vijaṭitajaṭo sadevakassa lokassa  aggadakkhiṇeyyo hotī''ti. </p>
              <p>[21] evaṃ anekānisaṃsā, ariyapaññāya bhāvanā. </p>
              <p>[22] yasmā tasmā kareyyātha, ratiṃ tattha vicakkhaṇo.. </p>
              <p>[03] 890^b^.^eb^ ettāvatā ca -- </p>
              <p>[21] sīle patiṭṭhāya naro sapañño, cittaṃ paññañca bhāvayaṃ. </p>
              <p>[22] ātāpī nipako bhikkhu, so imaṃ vijaṭaye jaṭanti.. --</p>
              <p>[03] imissā ^a^V2.0352^ea^ gāthāya sīlasamādhipaññāmukhena desite visuddhimagge sānisaṃsā paññābhāvanā paridīpitā  hotīti. </p>
              <p>[06] iti sādhujanapāmojjatthāya kate visuddhimagge </p>
              <p>[06] paññābhāvanādhikāre </p>
              <p>[06] paññābhāvanānisaṃsaniddeso nāma </p>
              <p>[06] tevīsatimo paricchedo. </p>
            </h4>
          </h3>
          <h3>
            <h3n> nigamanakathā </h3n>
            <h4>
              <h4n> </h4n>
              <p>[03] 891^b^.^eb^ ettāvatā ^a^M2.0354^ea^ ca -- </p>
              <p>[21] ``sīle patiṭṭhāya naro sapañño, cittaṃ paññañca bhāvayaṃ. </p>
              <p>[22] ātāpī nipako bhikkhu, so imaṃ vijaṭaye jaṭa''nti.. --</p>
              <p>[03] imaṃ gāthaṃ nikkhipitvā yadavocumha -- </p>
              <p>[21] ``imissā dāni gāthāya, kathitāya mahesinā. </p>
              <p>[22] vaṇṇayanto yathābhūtaṃ, atthaṃ sīlādibhedanaṃ.. </p>
              <p>[21] ``sudullabhaṃ labhitvāna, pabbajjaṃ jinasāsane. </p>
              <p>[22] sīlādisaṅgahaṃ khemaṃ, ujuṃ maggaṃ visuddhiyā.. </p>
              <p>[21] ``yathābhūtaṃ ajānantā, suddhikāmāpi ye idha. </p>
              <p>[22] visuddhiṃ nādhigacchanti, vāyamantāpi yogino.. </p>
              <p>[21] ``tesaṃ ^a^V2.0353^ea^ pāmojjakaraṇaṃ, suvisuddhavinicchayaṃ. </p>
              <p>[22] mahāvihāravāsīnaṃ, desanānayanissitaṃ.. </p>
              <p>[21] ``visuddhimaggaṃ bhāsissaṃ, taṃ me sakkacca bhāsato. </p>
              <p>[22] visuddhikāmā sabbepi, nisāmayatha sādhavo''ti..</p>
              <p>[03] svāyaṃ bhāsito hoti. </p>
              <p>[03] 892^b^.^eb^ tattha ca -- </p>
              <p>[21] tesaṃ sīlādibhedānaṃ, atthānaṃ yo vinicchayo. </p>
              <p>[22] pañcannampi nikāyānaṃ, vutto aṭṭhakathānaye.. </p>
              <p>[21] samāharitvā taṃ sabbaṃ, yebhuyyena sanicchayo. </p>
              <p>[22] sabbasaṅkaradosehi, mutto yasmā pakāsito.. </p>
              <p>[21] tasmā visuddhikāmehi, suddhapaññehi yogihi. </p>
              <p>[22] visuddhimagge etasmiṃ, karaṇīyova ādaroti.. </p>
              <p>[03] 893^b^.^eb^ </p>
              <p>[21] vibhajjavādiseṭṭhānaṃ ^a^M2.0355^ea^, theriyānaṃ yasassinaṃ. </p>
              <p>[22] mahāvihāravāsīnaṃ, vaṃsajassa vibhāvino.. </p>
              <p>[21] bhadantasaṅghapālassa, sucisallekhavuttino. </p>
              <p>[22] vinayācārayuttassa, yuttassa paṭipattiyaṃ.. </p>
              <p>[21] khantisoraccamettādi-guṇabhūsitacetaso. </p>
              <p>[22] ajjhesanaṃ gahetvāna, karontena imaṃ mayā.. </p>
              <p>[21] saddhammaṭṭhitikāmena ^a^V2.0354^ea^, yo patto puññasañcayo. </p>
              <p>[22] tassa tejena sabbepi, sukhamedhantu pāṇino.. </p>
              <p>[03] 894^b^.^eb^ </p>
              <p>[21] visuddhimaggo eso ca, antarāyaṃ vinā idha. </p>
              <p>[22] niṭṭhito aṭṭhapaññāsa-bhāṇavārāya pāḷiyā.. </p>
              <p>[21] yathā tatheva lokassa, sabbe kalyāṇanissitā. </p>
              <p>[22] anantarāyā ijjhantu, sīghaṃ sīghaṃ manorathāti.. </p>
              <p>[03] 895^b^.^eb^ parama visuddha saddhā buddhi vīriya paṭimaṇḍitena sīlācārajjava maddavādiguṇasamudayasamuditena  sakasamaya samayantaragahanajjhogāhaṇasamatthena paññāveyyattiyasamannāgatena tipiṭakapariyattibhede  sāṭṭhakathe satthusāsane appaṭihatañāṇappabhāvena mahāveyyākaraṇena  karaṇasampattijanitasukhaviniggatamadhurodāravacanalāvaṇṇayuttena  yuttamuttavādinā vādīvarena mahākavinā chaḷabhiññāpaṭisambhidādi bhedaguṇapaṭimaṇḍite  uttarimanussadhamme appaṭihatabuddhīnaṃ theravaṃsappadīpānaṃ therānaṃ mahāvihāravāsīnaṃ  vaṃsālaṅkārabhūtena vipulavisuddhabuddhinā ^b^buddhaghoso^eb^ti garūhi gahitanāmadheyyena therena  mudantakhedakavattabbena kato visuddhimaggo nāma. </p>
              <p>[03] 896^b^.^eb^ </p>
              <p>[21] tāva tiṭṭhatu lokasmiṃ, lokanittharaṇesinaṃ. </p>
              <p>[22] dassento kulaputtānaṃ, nayaṃ sīlādisuddhiyā.. </p>
              <p>[21] yāva ^a^M2.0356^ea^ buddhoti nāmampi, suddhacittassa tādino. </p>
              <p>[22] lokamhi lokajeṭṭhassa, pavattati mahesinoti.. </p>
              <p>[06] iti sādhujanapāmojjatthāya katā visuddhimaggakathā, </p>
              <p>[06] pāḷigaṇanāya pana sā aṭṭhapaññāsabhāṇavārā hotīti. </p>
              <p>[06] visuddhimaggapakaraṇaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
  </ha>
</body>
