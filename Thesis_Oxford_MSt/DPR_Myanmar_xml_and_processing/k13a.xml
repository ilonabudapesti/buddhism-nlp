<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] khuddakanikāye </h>
  <ha>
    <han> cariyāpiṭaka-aṭṭhakathā </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> ganthārambhakathā </h2n>
          <h3>
            <h3n> </h3n>
            <h4>
              <h4n> </h4n>
              <p>[21] cariyā ^a^M0.0001^ea^ ^a^V0.0001^ea^ ^a^P0.0001^ea^ sabbalokassa, hitā yassa  mahesino. </p>
              <p>[22] acinteyyānubhāvaṃ taṃ, vande ^b^lokagganāyakaṃ^eb^.. </p>
              <p>[21] vijjācaraṇasampannā, yena nīyanti lokato. </p>
              <p>[22] vande tamuttamaṃ ^b^dhammaṃ,^eb^ sammāsambuddhapūjitaṃ.. </p>
              <p>[21] sīlādiguṇasampanno, ṭhito maggaphalesu yo. </p>
              <p>[22] vande ^b^ariyasaṅghaṃ^eb^ taṃ, puññakkhettaṃ anuttaraṃ.. </p>
              <p>[21] vandanājanitaṃ ^a^V0.0002^ea^ puññaṃ, iti yaṃ ratanattaye. </p>
              <p>[22] hatantarāyo sabbattha, hutvāhaṃ tassa tejasā.. </p>
              <p>[21] imasmiṃ bhaddakappasmiṃ, sambhatā yā sudukkarā. </p>
              <p>[22] ukkaṃsapāramippattā, dānapāramitādayo.. </p>
              <p>[21] tāsaṃ sambodhicariyānaṃ, ānubhāvavibhāvanaṃ. </p>
              <p>[22] sakkesu nigrodhārāme, vasantena mahesinā.. </p>
              <p>[21] yaṃ dhammasenāpatino, sabbasāvakaketuno. </p>
              <p>[22] lokanāthena ^b^cariyā-piṭakaṃ^eb^ nāma desitaṃ.. </p>
              <p>[21] yaṃ khuddakanikāyasmiṃ, saṅgāyiṃsu mahesayo. </p>
              <p>[22] dhammasaṅgāhakā satthu, hetusampattidīpanaṃ.. </p>
              <p>[21] tassa ^a^M0.0002^ea^ sambodhisambhāra-vibhāganayayogato. </p>
              <p>[22] kiñcāpi dukkarā kātuṃ, ^b^atthasaṃvaṇṇanā^eb^ mayā.. </p>
              <p>[21] saha saṃvaṇṇanaṃ yasmā, dharate satthu sāsanaṃ. </p>
              <p>[22] pubbācariyasīhānaṃ, tiṭṭhateva vinicchayo.. </p>
              <p>[21] tasmā taṃ avalambitvā, ogāhitvā ca sabbaso. </p>
              <p>[22] jātakānupanissāya, porāṇaṭṭhakathānayaṃ.. </p>
              <p>[21] nissitaṃ ^a^P0.0002^ea^ vācanāmaggaṃ, suvisuddhamanākulaṃ. </p>
              <p>[22] ^b^mahāvihāravāsīnaṃ,^eb^ nipuṇatthavinicchayaṃ.. </p>
              <p>[21] nītaneyyatthabhedā ca, pāramī paridīpayaṃ. </p>
              <p>[22] karissāmi taṃ ^b^cariyā-piṭakassatthavaṇṇanaṃ^eb^.. </p>
              <p>[21] iti ^a^V0.0003^ea^ ākaṅkhamānassa, saddhammassa ciraṭṭhitiṃ. </p>
              <p>[22] vibhajantassa tassatthaṃ, nisāmayatha sādhavoti..</p>
              <p>[03] tattha ^b^cariyāpiṭaka^eb^nti kenaṭṭhena cariyāpiṭakaṃ? atītāsu  jātīsu satthu cariyānubhāvappakāsinī pariyattīti katvā,  pariyattiattho hi ayaṃ piṭakasaddo, ``mā  piṭakasampadānenā''tiādīsu (a0 ni0  3.66) viya. atha vā  yasmā sā pariyatti tasseva satthu purimajātīsu cariyānaṃ  ānubhāvappakāsanena bhājanabhūtā, tasmāpi ``cariyāpiṭaka''nti  vuccati, bhājanatthopi hi piṭakasaddo niddiṭṭho ``atha puriso  āgaccheyya, kudālapiṭakaṃ ādāyā''tiādīsu (ma0 ni0 1.228;  a0 ni0  3.70) viya. taṃ panetaṃ ^b^cariyāpiṭakaṃ^eb^  vinayapiṭakaṃ, suttantapiṭakaṃ, abhidhammapiṭakanti tīsu piṭakesu  ^b^suttantapiṭaka^eb^pariyāpannaṃ. dīghanikāyo, majjhimanikāyo,  saṃyuttanikāyo, aṅguttaranikāyo, khuddakanikāyoti pañcasu nikāyesu  ^b^khuddakanikāya^eb^pariyāpannaṃ. suttaṃ, geyyaṃ, veyyākaraṇaṃ, gāthā,  udānaṃ, itivuttakaṃ, jātakaṃ, abbhutadhammaṃ, vedallanti navasu sāsanaṅgesu  ^b^gāthā^eb^saṅgahaṃ. </p>
              <p>[21] ``dvāsīti buddhato gaṇhiṃ, dvesahassāni bhikkhuto. </p>
              <p>[22] caturāsīti sahassāni, ye me dhammā pavattino''ti..  (theragā0 1027) -- </p>
              <p>[25] evaṃ ^a^M0.0003^ea^ dhammabhaṇḍāgārikena paṭiññātesu caturāsītiyā  dhammakkhandhasahassesu katipayadhammakkhandhasaṅgahaṃ. vaggato  akittivaggo, hatthināgavaggo, yudhañjayavaggoti vaggattayasaṅgahaṃ.  cariyato akittivagge dasa, hatthināgavagge dasa, yudhañjayavagge  pañcadasāti pañcatiṃsacariyāsaṅgahaṃ. tīsu vaggesu ^b^akittivaggo^eb^  ādi, cariyāsu ^b^akitticariyā^eb^. tassāpi -- </p>
              <p>[21] ``kappe ca satasahasse, caturo ca asaṅkhiye. </p>
              <p>[22] etthantare yaṃ caritaṃ, sabbaṃ taṃ bodhipācana''nti.. -- </p>
              <p>[25] ayaṃ gāthā ādi. tassa ito pabhuti anukkamena  atthasaṃvaṇṇanā hoti. </p>
              <p>[06] ganthārambhakathā niṭṭhitā. </p>
            </h4>
          </h3>
        </h2>
        <h2>
          <h2n> nidānakathā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] sā ^a^V0.0004^ea^ panāyaṃ atthasaṃvaṇṇanā yasmā dūrenidānaṃ, avidūrenidānaṃ,  santikenidānanti imāni tīṇi nidānāni ^a^P0.0003^ea^ dassetvā  vuccamānā suṇantehi samudāgamato paṭṭhāya suṭṭhu viññātā nāma hoti.  tasmā tesaṃ nidānānaṃ ayaṃ vibhāgo veditabbo.</p>
              <p>[03] ^b^dīpaṅkara^eb^dasabalassa pādamūlasmiñhi katābhinīhārassa  mahābodhisattassa yāva tusitabhavane nibbatti, tāva pavatto kathāmaggo  ^b^dūrenidānaṃ^eb^ nāma. tusitabhavanato paṭṭhāya yāva bodhimaṇḍe  sabbaññutaññāṇappatti, tāva pavatto kathāmaggo ^b^avidūrenidānaṃ^eb^  nāma. mahābodhimaṇḍato pana paṭṭhāya yāva paccuppannavatthu, tāva pavatto  kathāmaggo ^b^santikenidānaṃ^eb^ nāma. imesu tīsu nidānesu yasmā  dūrenidānāvidūrenidānāni sabbasādhāraṇāni, tasmā tāni  ^b^jātakaṭṭhakathāyaṃ^eb^ (jā0 aṭṭha0 1ḍūrenidānakathā)  vitthāritanayeneva vitthārato veditabbāni. santikenidāne pana  atthi visesoti tiṇṇampi nidānānaṃ ayamādito paṭṭhāya  saṅkhepakathā.</p>
              <p>[03] dīpaṅkarassa ^a^M0.0004^ea^ bhagavato pādamūle katābhinīhāro bodhisattabhūto  lokanātho attano abhinīhārānurūpaṃ samattiṃsapāramiyo pūretvā,  sabbaññutaññāṇasambhāraṃ matthakaṃ pāpetvā, tusitabhavane nibbatto  buddhabhāvāya uppattikālaṃ āgamayamāno, tattha yāvatāyukaṃ ṭhatvā tato  cuto sakyarājakule paṭisandhiṃ gahetvā anantena parihārena mahantena  sirisobhaggena vaḍḍhamāno anukkamena yobbanaṃ patvā ekūnatiṃse  vayasmiṃ katamahābhinikkhamano, chabbassāni mahāpadhānaṃ padahitvā,  vesākhapuṇṇamāyaṃ bodhirukkhamūle nisinno sūriye anatthaṅgamiteyeva  mārabalaṃ vidhamitvā purimayāme pubbenivāsaṃ anussaritvā,  majjhimayāme dibbacakkhuṃ visodhetvā, pacchimayāme  diyaḍḍhakilesasahassaṃ khepetvā, anuttaraṃ sammāsambodhimabhisambujjhi.</p>
              <p>[03] tato tattheva sattasattāhe vītināmetvā, āsāḷhipuṇṇamāyaṃ  bārāṇasiṃ gantvā isipatane migadāye ^b^aññāsikoṇḍañña^eb^ppamukhā  aṭṭhārasa brahmakoṭiyo dhammāmataṃ pāyento, dhammacakkaṃ (saṃ0 ni0   5.1081; mahāva0 13 ādayo; paṭi0 ma0 2.30) pavattetvā,  ^b^yasā^eb^dike veneyye arahatte patiṭṭhāpetvā, te sabbeva saṭṭhi arahante  lokānuggahāya vissajjetvā, uruvelaṃ gacchanto kappāsikavanasaṇḍe  tiṃsa ^b^bhaddavaggiye^eb^ sotāpattiphalādīsu patiṭṭhāpetvā, uruvelaṃ gantvā  aḍḍhuḍḍhāni pāṭihāriyasahassāni ^a^P0.0004^ea^ dassetvā  uruvelakassapādayo sahassajaṭilaparivāre ^b^tebhātikajaṭile^eb^ ^a^V0.0005^ea^  vinetvā, tehi parivuto rājagahanagarūpacāre laṭṭhivanuyyāne nisinno  ^b^bimbisāra^eb^ppamukhe dvādasanahute brāhmaṇagahapatike sāsane  otāretvā, magadharājena kārite veḷuvanavihāre viharati.</p>
              <p>[03] athevaṃ bhagavati veḷuvane viharante sāriputtamoggallānesu  aggasāvakaṭṭhāne ṭhapitesu sāvakasannipāte jāte, suddhodanamahārājā  ``putto kira me chabbassāni dukkarakārikaṃ caritvā paramābhisambodhiṃ  patvā pavattitavaradhammacakko rājagahaṃ nissāya veḷuvane viharatī''ti  sutvā dasapurisasahassaparivāre, anukkamena dasa amacce pesesi ``puttaṃ  me idhānetvā dassethā''ti. tesu rājagahaṃ gantvā satthu dhammadesanāya  arahatte patiṭṭhitesu kāḷudāyittherena rañño adhippāye ārocite bhagavā  vīsatisahassakhīṇāsavaparivuto rājagahato nikkhamitvā saṭṭhiyojanaṃ ^a^M0.0005^ea^  kapilavatthuṃ dvīhi māsehi sampāpuṇi. sakyarājāno ``amhākaṃ  ñātiseṭṭhaṃ passissāmā''ti sannipatitvā nigrodhārāmaṃ bhagavato ca  bhikkhusaṅghassa ca vasanayoggaṃ kāretvā, gandhapupphādihatthā paccuggamanaṃ  katvā, satthāraṃ nigrodhārāmaṃ pavesesuṃ. tatra bhagavā  vīsatisahassakhīṇāsavaparivuto paññattavarabuddhāsane nisīdi.  sākiyā mānatthaddhā satthu paṇipātaṃ nākaṃsu. bhagavā tesaṃ ajjhāsayaṃ  oloketvā mānaṃ bhañjitvā te dhammadesanāya bhājane kātuṃ  abhiññāpādakaṃ catutthajjhānaṃ samāpajjitvā vuṭṭhāya ākāsaṃ abbhuggantvā  tesaṃ sīse pādapaṃsuṃ okiramāno viya, kaṇḍambarukkhamūle  katapāṭihāriyasadisaṃ yamakapāṭihāriyaṃ akāsi. rājā taṃ acchariyaṃ  disvā ``ayaṃ loke aggapuggalo''ti vandi. raññā pana vandite te  ṭhātuṃ nāma na sakkonti, sabbepi sākiyā vandiṃsu.</p>
              <p>[03] tadā kira bhagavā yamakapāṭihāriyaṃ karonto  lokavivaraṇapāṭihāriyampi akāsi -- yasmiṃ vattamāne manussā  manussaloke yathāṭhitā yathānisinnāva cātumahārājikato paṭṭhāya yāva  akaniṭṭhabhavanā sabbe deve tattha tattha attano bhavane kīḷante  dibbānubhāvena jotante mahatiṃ dibbasampattiṃ anubhavante santāni  samāpattisukhāni ^a^P0.0005^ea^ anubhavante aññamaññaṃ dhammaṃ  sākacchante ca buddhānubhāvena attano maṃsacakkhunāva passanti. tathā  heṭṭhāpathaviyaṃ aṭṭhasu mahānirayesu, soḷasasu ca ussadanirayesu,  lokantaraniraye cāti tattha tattha mahādukkhaṃ anubhavamāne satte  passanti. dasasahassilokadhātuyaṃ devā mahaccadevānubhāvena tathāgataṃ  upasaṅkamitvā acchariyabbhutacittajātā pañjalikā namassamānā  payirupāsanti, buddhaguṇapaṭisaṃyuttā gāthāyo udāharantā thomenti  apphoṭenti hasanti pītisomanassaṃ pavedenti. yaṃ sandhāya vuttaṃ -- </p>
              <p>[21] ``bhummā ^a^V0.0006^ea^ mahārājikā tāvatiṃsā, yāmā ca devā  tusitā ca nimmitā. </p>
              <p>[22] paranimmitā yepi ca brahmakāyikā, ānanditā  vipulamakaṃsu ghosa''nti.. (bu0 vaṃ0 1.6)</p>
              <p>[03] tadā ^a^M0.0006^ea^ hi dasabalo ``atulaṃ attano buddhabalaṃ dassessāmī''ti  mahākaruṇāya samussāhito ākāse dasasahassacakkavāḷasamāgame caṅkamaṃ  māpetvā, dvādasayojanavitthate sabbaratanamaye caṅkame ṭhito yathāvuttaṃ  devamanussanayanavihaṅgānaṃ ekanipātabhūtamacchariyaṃ anaññasādhāraṇaṃ  buddhānaṃ samādhiñāṇānubhāvadīpanaṃ pāṭihāriyaṃ dassetvā, puna tasmiṃ  caṅkame caṅkamanto veneyyānaṃ ajjhāsayānurūpaṃ acinteyyānubhāvāya  anopamāya buddhalīḷāya dhammaṃ desesi. tena vuttaṃ -- </p>
              <p>[21] ``na hete jānanti sadevamānusā, buddho ayaṃ  kīdisako naruttamo. </p>
              <p>[22] iddhibalaṃ paññābalañca kīdisaṃ, buddhabalaṃ lokahitassa  kīdisaṃ.. </p>
              <p>[21] ``na hete jānanti sadevamānusā, buddho ayaṃ edisako  naruttamo. </p>
              <p>[22] iddhibalaṃ paññābalañca edisaṃ, buddhabalaṃ lokahitassa  edisaṃ.. </p>
              <p>[21] ``handāhaṃ dassayissāmi, buddhabalamanuttaraṃ. </p>
              <p>[22] caṅkamaṃ māpayissāmi, nabhe ratanamaṇḍita''nti.. (bu0  vaṃ0 1.3-5).</p>
              <p>[03] evaṃ tathāgate attano buddhānubhāvadīpanaṃ pāṭihāriyaṃ ^a^P0.0006^ea^  dassetvā dhammaṃ desente āyasmā dhammasenāpati sāriputto rājagahe  gijjhakūṭapabbate ṭhito dibbacakkhunā passitvā, tena  buddhānubhāvasandassanena acchariyabbhutacittajāto ``handāhaṃ  bhiyyosomattāya buddhānubhāvaṃ lokassa pākaṭaṃ karissāmī''ti  sañjātaparivitakko attano parivārabhūtānaṃ pañcannaṃ bhikkhusatānaṃ tamatthaṃ  ārocetvā iddhiyā ākāsena tāvadeva āgantvā saparivāro bhagavantaṃ  upasaṅkamitvā pañcapatiṭṭhitena vanditvā  dasanakhasamodhānasamujjalamañjaliṃ sirasi paggayha tathāgatassa  mahābhinīhāraṃ pāramiparipūraṇañca pucchi. bhagavā taṃ kāyasakkhiṃ  katvā tattha sannipatitamanussānañceva dasasahassacakkavāḷadevabrahmānañca  attano buddhānubhāvaṃ paridīpayanto ^b^buddhavaṃsaṃ^eb^ desesi. tena vuttaṃ  -- </p>
              <p>[21] ``sāriputto ^a^M0.0007^ea^ ^a^V0.0007^ea^ mahāpañño, samādhijjhānakovido. </p>
              <p>[22] paññāya pāramippatto, pucchati lokanāyakaṃ.. </p>
              <p>[21] ``kīdiso te mahāvīra, abhinīhāro naruttama. </p>
              <p>[22] kamhi kāle tayā dhīra, patthitā bodhimuttamā.. </p>
              <p>[21] ``dānaṃ sīlañca nekkhammaṃ, paññā vīriyañca kīdisaṃ. </p>
              <p>[22] khanti saccamadhiṭṭhānaṃ, mettupekkhā ca kīdisā.. </p>
              <p>[21] ``dasa pāramī tayā dhīra, kīdisī lokanāyaka. </p>
              <p>[22] kathaṃ upapāramī puṇṇā, paramatthapāramī kathaṃ.. </p>
              <p>[21] ``tassa puṭṭho viyākāsi, karavīkamadhuragiro. </p>
              <p>[22] nibbāpayanto hadayaṃ, hāsayanto sadevaka''nti.. (bu0  vaṃ0 1.74-78).</p>
              <p>[03] evaṃ bhagavatā buddhavaṃse desite āyasmā dhammasenāpati ``aho  buddhānaṃ hetusampadā, aho samudāgamasampatti, aho  mahābhinīhārasamijjhanā, dukkaraṃ vata bhagavatā kataṃ ettakaṃ kālaṃ evaṃ  pāramiyo pūrentena, evaṃvidhassa bodhisambhārasambharaṇassa  anucchavikameva cetaṃ phalaṃ, yadidaṃ sabbaññutā balesu ca vasībhāvo  evaṃmahiddhikatā evaṃmahānubhāvatā''ti buddhaguṇārammaṇaṃ ñāṇaṃ pesesi.  so anaññasādhāraṇaṃ bhagavato sīlaṃ samādhi paññā vimutti  vimuttiñāṇadassanaṃ hiriottappaṃ ^a^P0.0007^ea^ saddhāvīriyaṃ  satisampajaññaṃ sīlavisuddhi diṭṭhivisuddhi samathavipassanā tīṇi  kusalamūlāni tīṇi sucaritāni tayo sammāvitakkā tisso  anavajjasaññāyo tisso dhātuyo cattāro satipaṭṭhānā cattāro  sammappadhānā cattāro iddhipādā cattāro ariyamaggā cattāri  ariyaphalāni catasso paṭisambhidā catuyoniparicchedakañāṇāni  cattāro ariyavaṃsā cattāri vesārajjañāṇāni pañca padhāniyaṅgāni  pañcaṅgiko sammāsamādhi pañcindriyāni pañca balāni pañca  nissaraṇiyā dhātuyo pañca vimuttāyatanañāṇāni pañca  vimuttiparipācanīyā dhammā cha sāraṇīyā dhammā cha anussatiṭṭhānāni  cha gāravā cha nissaraṇiyā dhātuyo cha satatavihārā cha  anuttariyāni cha nibbedhabhāgiyā saññā cha abhiññā ^a^M0.0008^ea^ cha  asādhāraṇañāṇāni satta aparihāniyā dhammā satta ariyadhanāni satta  bojjhaṅgā satta sappurisadhammā satta niddasavatthūni satta saññā satta  dakkhiṇeyyapuggaladesanā satta khīṇāsavabaladesanā ^a^V0.0008^ea^ aṭṭha  paññāpaṭilābhahetudesanā aṭṭha sammattāni aṭṭha lokadhammātikkamā aṭṭha  ārambhavatthūni aṭṭha akkhaṇadesanā aṭṭha mahāpurisavitakkā aṭṭha  abhibhāyatanadesanā aṭṭha vimokkhā nava yonisomanasikāramūlakā  dhammā nava pārisuddhipadhāniyaṅgāni nava sattāvāsadesanā nava  āghātappaṭivinayā nava paññā nava nānattadesanā nava anupubbavihārā  dasa nāthakaraṇā dhammā dasa kasiṇāyatanāni dasa kusalakammapathā  dasa sammattāni dasa ariyavāsā dasa asekkhā dhammā dasa ratanāni  dasa tathāgatabalāni ekādasa mettānisaṃsā dvādasa dhammacakkākārā  terasa dhutaṅgaguṇā cuddasa buddhañāṇāni pañcadasa vimuttiparipācanīyā  dhammā soḷasavidhā ānāpānassatī soḷasa aparampariyā dhammā  aṭṭhārasa buddhadhammā ekūnavīsati paccavekkhaṇañāṇāni catucattālīsa  ñāṇavatthūni paññāsa udayabbayañāṇāni paropaṇṇāsa kusaladhammā  sattasattati ñāṇavatthūni  catuvīsatikoṭisatasahassasamāpattisañcāritamahāvajirañāṇaṃ  anantanayasamantapaṭṭhānapavicayapaccavekkhaṇadesanāñāṇāni tathā anantāsu  lokadhātūsu anantānaṃ sattānaṃ āsayādivibhāvanañāṇāni cāti  evamādike acinteyyānubhāve buddhaguṇe dhammanvayato anugacchanto  anussaranto neva antaṃ, na pamāṇaṃ passi. thero hi attanopi nāma  guṇānaṃ antaṃ vā pamāṇaṃ vā āvajjento na ^a^P0.0008^ea^ passati, so  bhagavato guṇānaṃ pamāṇaṃ kiṃ passissati? yassa yassa hi paññā  mahatī ñāṇaṃ visadaṃ, so so buddhaguṇe mahantato saddahati, iti thero  bhagavato guṇānaṃ pamāṇaṃ vā paricchedaṃ vā apassanto ``mādisassa  nāma sāvakapāramiñāṇe ṭhitassa buddhaguṇā ñāṇena paricchindituṃ na  sakkā, pageva itaresaṃ. aho acinteyyā aparimeyyabhedā mahānubhāvā  sabbaññuguṇā, kevalaṃ panete ekassa buddhañāṇasseva sabbaso gocarā,  nāññesaṃ. kathetuṃ pana sammāsambuddhehipi vitthārato na sakkāyevā''ti  niṭṭhamagamāsi. vuttañhetaṃ -- </p>
              <p>[21] ``buddhopi ^a^M0.0009^ea^ buddhassa bhaṇeyya vaṇṇaṃ, kappampi ce  aññamabhāsamāno. </p>
              <p>[22] khīyetha kappo ciradīghamantare, vaṇṇo na khīyetha  tathāgatassā''ti.. (dī0 ni0 aṭṭha0 1.304; 3.141; udā0  aṭṭha0 53).</p>
              <p>[03] evaṃ buddhānaṃ guṇamahantataṃ nissāya uppannabalavapītisomanasso  puna cintesi -- ``evarūpānaṃ nāma buddhaguṇānaṃ hetubhūtā buddhakārakā  dhammā pāramiyo aho mahānubhāvā. katamāsu nu kho jātīsu  pāramitā paripācitā, kathaṃ vā paripākaṃ gatā, handāhaṃ imamatthaṃ  pucchanto evampi samudāgamato paṭṭhāya buddhānubhāvaṃ imassa sadevakassa  lokassa pākaṭataraṃ karissāmī''ti. so evaṃ cintetvā bhagavantaṃ  imaṃ pañhaṃ apucchi -- ``katamāsu nu kho, bhante ^a^V0.0009^ea^, jātīsu ime  buddhakārakā dhammā paripācitā, kathaṃ vā paripākaṃ gatā''ti? athassa  bhagavā tasmiṃ ratanacaṅkame tisandhipallaṅkaṃ ābhujitvā yugandharapabbate  bālasūriyo viya virocamāno nisinno ``sāriputta, mayhaṃ  buddhakārakā dhammā samādānato paṭṭhāya nirantaraṃ sakkaccakāritāya  vīriyūpatthambhena ca sabbesu kappesu bhavato bhavaṃ jātito jātiṃ  paripaccantāyeva ahesuṃ, imasmiṃ pana bhaddakappe imāsu jātīsu te  paripakkā jātā''ti dassento ``kappe ca satasahasse''tiādinā  cariyāpiṭakaṃ buddhāpadāniyanti dutiyābhidhānaṃ dhammapariyāyaṃ abhāsi.  apare pana ``ratanacaṅkame caṅkamanto devātidevo devabrahmādīhi  pūjiyamāno nigrodhārāme otaritvā vīsatisahassakhīṇāsavaparivuto  ^a^P0.0009^ea^ paññattavarabuddhāsane nisinno bhagavā vuttanayeneva  āyasmatā sāriputtena pucchito cariyāpiṭakaṃ desesī''ti vadanti.  ettāvatā dūrenidānāvidūrenidānāni saṅkhepato dassetvā  cariyāpiṭakassa santikenidānaṃ vitthārato niddiṭṭhanti veditabbaṃ.  dūrenidānaṃ pana asaṅkhyeyyavibhāvanāyaṃ āvi bhavissatīti. </p>
              <p>[40] 1^b^.^eb^ idāni ^b^``kappe ca  satasahasse''^eb^tiādinayappavattāya cariyāpiṭakapāḷiyā atthasaṃvaṇṇanā  hoti. tatrāyaṃ ^a^P0.0010^ea^ ^b^kappa^eb^-saddo saupasaggo  anupasaggo ^a^M0.0010^ea^ ca  vitakkavidhānapaṭibhāgapaññattikālaparamāyusamaṇavohārasamantabhāvābhisaddahana-  chedanaviniyogavinayakiriyālesantarakappataṇhādiṭṭhiasaṅkhyeyyakappamahākappādīsu  dissati. tathā hesa ``nekkhammasaṅkappo  abyāpādasaṅkappo''tiādīsu (ma0 ni0 3.137) vitakke āgato.  ``cīvare vikappaṃ āpajjeyyā''tiādīsu (pārā0 642) vidhāne,  adhikavidhānaṃ āpajjeyyāti attho. ``satthukappena vata kira, bho,  sāvakena saddhiṃ mantayamānā na jānimhā''tiādīsu (ma0 ni0  1.260) paṭibhāge. satthusadisenāti ayañhi tattha attho.  ``idhāyasmā, kappo''tiādīsu (su0 ni0 1098) paññattiyaṃ.  ``yena sudaṃ niccakappaṃ viharāmī''tiādīsu (ma0 ni0 1.387)  kāle. ``ākaṅkhamāno, ānanda, tathāgato kappaṃ vā tiṭṭheyya  kappāvasesaṃ vā''tiādīsu (dī0 ni0 2.178; udā0 51)  paramāyumhi. āyukappo hi idha kappoti adhippeto.  ``anujānāmi, bhikkhave, pañcahi samaṇakappehi phalaṃ  paribhuñjitu''ntiādīsu (cūḷava0 250) samaṇavohāre.  ``kevalakappaṃ jetavanaṃ obhāsetvā''tiādīsu (khu0 pā0 5.1; su0  ni0 maṅgalasutta) samantabhāve. ``saddhā saddahanā okappanā  abhippasādo''tiādīsu (dha0 sa0 12) abhisaddahane, saddhāyanti  attho. ``alaṅkato kappitakesamassū''tiādīsu (vi0 va0  1094; jā0 2.22.1368) chedane. ``evameva ito dinnaṃ,  petānaṃ upakappatī''tiādīsu (khu0 pā0 7.7; pe0 va0 20)  viniyoge. ``kappakatena akappakataṃ saṃsibbitaṃ ^a^V0.0010^ea^ hotī''tiādīsu  (pāci0 371) vinayakiriyāyaṃ. ``atthi kappo nipajjituṃ, handāhaṃ  nipajjāmī''tiādīsu lese. ``āpāyiko nerayiko kappaṭṭho  saṅghabhedako...pe0... kappaṃ nirayamhi paccatī''ti (itivu0 18;  cūḷava0 354; kathā0 657, 862) ca ādīsu antarakappe. </p>
              <p>[21] ``na kappayanti na purekkharonti, dhammāpi tesaṃ na  paṭicchitāse. </p>
              <p>[22] na ^a^P0.0011^ea^ brāhmaṇo sīlavatena neyyo, pāraṅgato  na pacceti tādī''ti.. -- </p>
              <p>[25] ādīsu (su0 ni0 809) taṇhādiṭṭhīsu. tathā hi  vuttaṃ ^b^niddese^eb^ ``kappāti uddānato dve kappā taṇhākappo  diṭṭhikappo''ti (mahāni0 28). ``anekepi saṃvaṭṭakappe anekepi  vivaṭṭakappe''tiādīsu ^a^M0.0011^ea^ (dī0 ni0 1.244; ma0 ni0 1.68)  asaṅkhyeyyakappe. ``cattārimāni, bhikkhave, kappassa  asaṅkhyeyyānī''tiādīsu (a0 ni0  4.156) mahākappe.  idhāpi mahākappeyeva daṭṭhabbo (dī0 ni0 aṭṭha0 1.29; 3.275;  saṃ0 ni0 aṭṭha0 1.1.1; a0 ni0 aṭṭha0 2.3.128; khu0 pā0  aṭṭha0 5.evamiccādipāṭhavaṇṇanā).</p>
              <p>[03] tatrāyaṃ ^b^padasiddhi^eb^ -- kappīyatīti kappo, ettakāni  vassānīti vā ettakāni vassasatānīti vā ettakāni  vassasahassānīti vā ettakāni vassasatasahassānīti vā  saṃvaccharavasena gaṇetuṃ asakkuṇeyyattā kevalaṃ sāsaparāsiupamādīhi  kappetabbo parikappetabbaparimāṇoti attho. vuttañhetaṃ -- </p>
              <p>[02] ``kīva dīgho nu kho, bhante, kappoti? dīgho kho,  bhikkhu, kappo, so na sukaro saṅkhātuṃ `ettakāni vassānī'ti vā  `ettakāni vassasatānī'ti vā `ettakāni vassasahassānī'ti vā  `ettakāni vassasatasahassānī'ti vā. sakkā pana, bhante, upamaṃ  kātunti? `sakkā, bhikkhū'ti bhagavā avoca. seyyathāpi, bhikkhu,  yojanaṃ āyāmena yojanaṃ vitthārena yojanaṃ ubbedhena mahāsāsaparāsi.  tato vassasatassa vassasahassassa accayena ekamekaṃ sāsapaṃ  uddhareyya, khippataraṃ kho so, bhikkhu, mahāsāsaparāsi iminā  upakkamena parikkhayaṃ pariyādānaṃ gaccheyya, na tveva kappo, evaṃ dīgho  kho, bhikkhu, kappo''ti (saṃ0 ni0  2.128).</p>
              <p>[03] svāyaṃ ^a^V0.0011^ea^ mahākappo saṃvaṭṭādivasena catuasaṅkhyeyyakappasaṅgaho.  vuttampi cetaṃ -- </p>
              <p>[02] ``cattārimāni, bhikkhave, kappassa asaṅkhyeyyāni.  katamāni cattāri? saṃvaṭṭo, saṃvaṭṭaṭṭhāyī, vivaṭṭo, vivaṭṭaṭṭhāyī''ti  (a0 ni0  4.156).</p>
              <p>[03] tattha tayo saṃvaṭṭā -- tejosaṃvaṭṭo, āposaṃvaṭṭo, vāyosaṃvaṭṭoti.  tisso saṃvaṭṭasīmā -- ābhassarā, subhakiṇhā, vehapphalāti. yadā  hi kappo tejena saṃvaṭṭati, ābhassarato heṭṭhā agginā ḍayhati. yadā  āpena saṃvaṭṭati, subhakiṇhato heṭṭhā udakena vilīyati. yadā vāyunā  saṃvaṭṭati, vehapphalato heṭṭhā vātena viddhaṃsati. vitthārato pana  koṭisatasahassacakkavāḷaṃ vinassati, yaṃ buddhānaṃ ^a^M0.0012^ea^ āṇākkhettanti vuccati.  tesu tīsu saṃvaṭṭesu yathākkamaṃ kappavināsakamahāmeghato yāva jālāya  vā udakassa vā vātassa vā upacchedo idaṃ ekaṃ ^a^P0.0012^ea^  asaṅkhyeyyaṃ ^b^saṃvaṭṭo^eb^ nāma. kappavināsakajālādipacchedato  yāva koṭisatasahassacakkavāḷaparipūrako sampattimahāmegho uṭṭhahati, idaṃ  dutiyaṃ asaṅkhyeyyaṃ ^b^saṃvaṭṭaṭṭhāyī^eb^ nāma.</p>
              <p>[03] sampattimahāmeghato yāva candimasūriyapātubhāvo, idaṃ tatiyaṃ  asaṅkhyeyyaṃ ^b^vivaṭṭo^eb^ nāma. candimasūriyapātubhāvato yāva puna  kappavināsakamahāmegho, idaṃ catutthaṃ asaṅkhyeyyaṃ ^b^vivaṭṭaṭṭhāyī^eb^  nāma. imesu catusaṭṭhiantarakappasaṅgahaṃ vivaṭṭaṭṭhāyī. tena  samānakālaparicchedā vivaṭṭādayo veditabbā.  ``vīsatiantarakappasaṅgaha''nti eke. iti imāni cattāri  asaṅkhyeyyāni eko mahākappo hoti. tena vuttaṃ ``svāyaṃ  mahākappo saṃvaṭṭādivasena catuasaṅkhyeyyakappasaṅgaho''ti.</p>
              <p>[03] ^b^kappe^eb^ti ca accantasaṃyogavasena upayogabahuvacanaṃ.  ^b^satasahasse^eb^ti kappasaddasambandhena cāyaṃ pulliṅganiddeso, idhāpi  accantasaṃyogavaseneva bahuvacanaṃ. samānādhikaraṇañhetaṃ padadvayaṃ.  ^b^caturo ca asaṅkhiye^eb^ti etthāpi eseva nayo. kassa pana  asaṅkhiyeti aññassa avuttattā kappassa ca vuttattā pakaraṇato  kappānanti ayamattho viññāyateva. na hi vuttaṃ vajjetvā avuttassa  kassaci gahaṇaṃ yuttanti. ^b^ca^eb^-saddo sampiṇḍanattho, mahākappānaṃ  caturo asaṅkhyeyye satasahasse ca mahākappeti ayañhettha attho.  ^b^asaṅkhiye^eb^ti ettha saṅkhātuṃ na sakkāti asaṅkhiyā, gaṇanaṃ  atikkantāti attho. ``asaṅkhyeyyanti eko gaṇanaviseso''ti  eke. te hi ekato paṭṭhāya mahābalakkhapariyosānāni  ekūnasaṭṭhiṭṭhānāni vajjetvā dasamahābalakkhāni asaṅkhyeyyaṃ nāma,  saṭṭhimaṭṭhānantaranti vadanti. taṃ na yujjati, saṅkhyāṭhānantaraṃ nāma  gaṇanaviseso, tassa asaṅkhyeyyabhāvābhāvato ^a^V0.0012^ea^ ekaṃ ṭhānantaraṃ  asaṅkhyeyyañcāti viruddhametaṃ. nanu ca asaṅkhyabhāvena  asaṅkhyeyyattepi tassa catubbidhabhāvo na yujjatīti? no na  yujjati. catūsu ṭhānesu asaṅkhyeyyabhāvassa icchitattā.  tatrāyamādito paṭṭhāya vibhāvanā --</p>
              <p>[03] atīte kira ekasmiṃ kappe taṇhaṅkaro medhaṅkaro saraṇaṅkaro  ^a^P0.0013^ea^ dīpaṅkaroti cattāro sammāsambuddhā anukkamena loke  uppajjiṃsu. tesu dīpaṅkarassa bhagavato kāle amaravatī nāma nagaraṃ  ahosi. tattha ^a^M0.0013^ea^ sumedho nāma brāhmaṇo paṭivasati ubhato sujāto  mātito ca pitito ca, saṃsuddhagahaṇiko yāva sattamā kulaparivaṭṭā  akkhitto anupakkuṭṭho jātivādena, abhirūpo dassanīyo pāsādiko  paramāya vaṇṇapokkharatāya samannāgato. so aññaṃ kammaṃ akatvā  brāhmaṇasippameva uggaṇhi. tassa daharakāleyeva mātāpitaro  kālamakaṃsu. athassa rāsivaḍḍhako amacco āyapotthakaṃ āharitvā  suvaṇṇarajatamaṇimuttādibharite sāragabbhe vivaritvā ``ettakaṃ te,  kumāra, mātusantakaṃ, ettakaṃ te pitusantakaṃ, ettakaṃ te  ayyakapayyakāna''nti yāva sattamā kulaparivaṭṭā dhanaṃ ācikkhitvā  ``etaṃ dhanaṃ paṭipajjāhī''ti āha. ^b^sumedhapaṇḍito^eb^ cintesi --  ``imaṃ evaṃ bahuṃ dhanaṃ saṃharitvā mayhaṃ mātāpitādayo paralokaṃ  gacchantā ekakahāpaṇampi gahetvā na gatā, mayā pana gahetvā  gamanakāraṇaṃ kātuṃ vaṭṭatī''ti. so rañño ārocetvā nagare bheriṃ  carāpetvā mahājanassa dānaṃ datvā himavantappadesaṃ gantvā tāpasapabbajjaṃ  pabbajitvā sattāheneva aṭṭha samāpattiyo pañca ca abhiññāyo  nibbattetvā samāpattivihārehi viharati.</p>
              <p>[03] tasmiñca kāle ^b^dīpaṅkara^eb^dasabalo paramābhisambodhiṃ patvā  pavattitavaradhammacakko catūhi khīṇāsavasatasahassehi parivuto anupubbena  cārikaṃ caramāno ^b^rammavatī^eb^nagaraṃ nāma patvā tassa avidūre  ^b^sudassana^eb^mahāvihāre paṭivasati. rammavatīnagaravāsino  ``satthā kira amhākaṃ nagaraṃ patvā sudassanamahāvihāre  paṭivasatī''ti sutvā gandhamālādihatthā satthāraṃ upasaṅkamitvā  vanditvā gandhamālādīhi pūjetvā ekamantaṃ nisinnā dhammadesanaṃ sutvā  svātanāya nimantetvā uṭṭhāyāsanā pakkamiṃsu. te punadivase mahādānaṃ  sajjetvā nagaraṃ alaṅkaritvā dasabalassa āgamanamaggaṃ haṭṭhatuṭṭhā sodhenti.</p>
              <p>[03] tasmiñca kāle ^b^sumedha^eb^tāpaso ākāsena gacchanto  ^a^P0.0014^ea^ te haṭṭhatuṭṭhe manusse disvā ``ambho, kassa tumhe imaṃ  maggaṃ sodhethā''ti pucchi? tehi ``sammāsambuddhassa āgamanamaggaṃ  sodhemā''ti vutte atītesu buddhesu katādhikārattā ``buddho''ti vacanaṃ  sutvā uppannapītisomanasso ^a^V0.0013^ea^ tāvadeva ākāsato oruyha ``mayhampi  okāsaṃ detha, ahampi sodhessāmī''ti ^a^M0.0014^ea^ tehi dassitaṃ okāsaṃ  ``kiñcāpi ahaṃ imaṃ iddhiyā sattaratanavicittaṃ katvā alaṅkarituṃ  pahomi, ajja pana mayā kāyaveyyāvaccaṃ kātuṃ vaṭṭati, kāyārahaṃ puññaṃ  gaṇhissāmī''ti cintetvā tiṇakacavarādayo nīharitvā paṃsuṃ āharitvā  samaṃ karonto sodheti. aniṭṭhiteyeva pana tassa padesassa sodhane  dīpaṅkaro bhagavā mahānubhāvānaṃ chaḷabhiññānaṃ khīṇāsavānaṃ catūhi  satasahassehi parivuto taṃ maggaṃ paṭipajji. sumedhapaṇḍito  ``sammāsambuddho buddhasāvakā ca mā cikkhallaṃ akkamantū''ti attano  vākacīrañca cammakhaṇḍañca jaṭākalāpañca pasāretvā sayañca yena  bhagavā tena sīsaṃ katvā avakujjo nipajji. evañca cintesi --  ``sacāhaṃ icchissāmi, imassa bhagavato sāvako hutvā ajjeva  kilese ghātessāmi. kiṃ mayhaṃ ekakeneva saṃsāramahoghato nittharaṇena?  yaṃnūnāhampi evarūpo sammāsambuddho hutvā sadevakaṃ lokaṃ  saṃsāramahaṇṇavato tāreyya''nti. iti so  aṭṭhaṅgasamannāgatamahābhinīhāravasena cittaṃ paṇidhesi. atha bhagavā  āgantvā tassa ussīsake ṭhatvā cittācāraṃ samijjhanabhāvañcassa  ñatvā ``ayaṃ ito kappasatasahassādhikānaṃ catunnaṃ asaṅkhyeyyānaṃ  matthake gotamo nāma sammāsambuddho bhavissatī''ti sabbaṃ imaṃ  bhagavato pavattiṃ byākaritvā pakkāmi.</p>
              <p>[03] tato aparepi koṇḍaññabhagavantaṃ ādiṃ katvā anukkamena uppannā  yāva kassapadasabalapariyosānā sammāsambuddhā mahāsattaṃ ``buddho  bhavissatī''ti byākariṃsu. iti amhākaṃ bodhisattassa pāramiyo  pūrentasseva catuvīsati sammāsambuddhā uppannā. yasmiṃ pana kappe  dīpaṅkaradasabalo udapādi, tasmiṃ aññepi tayo buddhā ahesuṃ. tesaṃ  santike bodhisattassa byākaraṇaṃ nāhosi, tasmā te idha ^a^P0.0015^ea^  na gahitā. ^b^porāṇaṭṭhakathāyaṃ^eb^ pana tamhā kappā paṭṭhāya  sabbabuddhe dassetuṃ idaṃ vuttaṃ -- </p>
              <p>[21] ``taṇhaṅkaro medhaṅkaro, athopi saraṇaṅkaro. </p>
              <p>[22] dīpaṅkaro ca sambuddho, koṇḍañño dvipaduttamo.. </p>
              <p>[21] ``maṅgalo ca sumano ca, revato sobhito muni. </p>
              <p>[22] anomadassī padumo, nārado padumuttaro.. </p>
              <p>[21] ``sumedho ^a^M0.0015^ea^ ^a^V0.0014^ea^ ca sujāto ca, piyadassī mahāyaso. </p>
              <p>[22] atthadassī dhammadassī, siddhattho lokanāyako.. </p>
              <p>[21] ``tisso phusso ca sambuddho, vipassī sikhi vessabhū. </p>
              <p>[22] kakusandho koṇāgamano, kassapo cāpi nāyako.. </p>
              <p>[21] ``ete ahesuṃ sambuddhā, vītarāgā samāhitā. </p>
              <p>[27] sataraṃsīva uppannā, mahātamavinodanā. </p>
              <p>[22] jalitvā aggikkhandhāva, nibbutā te sasāvakā''ti..  (jā0 aṭṭha0 1ḍūrenidānakathā; apa0 aṭṭha0 1ḍūrenidānakathā).</p>
              <p>[03] tattha dīpaṅkaradasabalassa ca koṇḍaññadasabalassa ca antare  mahākappānaṃ ekaṃ asaṅkhyeyyaṃ buddhasuñño loko ahosi, tathā  bhagavato koṇḍaññassa ca bhagavato maṅgalassa ca antare, tathā bhagavato  sobhitassa ca bhagavato anomadassissa ca antare, tathā bhagavato  nāradassa ca bhagavato padumuttarassa ca antare. vuttañhetaṃ  ^b^buddhavaṃse^eb^ (bu0 vaṃ0 28.3, 4, 6, 9) -- </p>
              <p>[21] ``dīpaṅkarassa bhagavato, koṇḍaññassa ca satthuno. </p>
              <p>[22] etesaṃ antarā kappā, gaṇanāto asaṅkhiyā.. </p>
              <p>[21] ``koṇḍaññassa aparena, maṅgalo nāma nāyako. </p>
              <p>[22] tesampi antarā kappā, gaṇanāto asaṅkhiyā.. </p>
              <p>[21] ``sobhitassa aparena, anomadassī mahāyaso. </p>
              <p>[22] tesampi antarā kappā, gaṇanāto asaṅkhiyā.. </p>
              <p>[21] ``nāradassa bhagavato, padumuttarassa satthuno. </p>
              <p>[22] tesampi antarā kappā, gaṇanāto asaṅkhiyā''ti..</p>
              <p>[03] evaṃ gaṇanātītatāya asaṅkhyeyyattepi catūsu ṭhānesu mahākappānaṃ  gaṇanātikkamena ``caturo ca asaṅkhiye''ti vuttaṃ, na  saṅkhyāvisesenāti veditabbaṃ. yasmā pana padumuttaradasabalassa ca  sumedhadasabalassa ca antare tiṃsakappasahassāni, sujātadasabalassa ca  piyadassīdasabalassa ca antare navasahassādhikānaṃ kappānaṃ  saṭṭhisahassāni dvāsītuttarāni aṭṭha ca ^a^V0.0015^ea^ satāni, dhammadassīdasabalassa  ca siddhatthadasabalassa ca antare vīsati kappā, siddhatthadasabalassa  ^a^P0.0016^ea^ ca tissadasabalassa ca antare eko kappo ^a^M0.0016^ea^, bhagavato  vipassissa ca bhagavato sikhissa ca antare saṭṭhi kappā, bhagavato  ca vessabhussa bhagavato ca kakusandhassa antare tiṃsa kappā, iti  padumuttaradasabalassa uppannakappato paṭṭhāya heṭṭhā tesaṃ tesaṃ buddhānaṃ  uppannakappehi iminā ca bhaddakappena saddhiṃ satasahassamahākappā. te  sandhāya vuttaṃ ``kappe ca satasahasse''ti. imasmiṃ panatthe  vitthāriyamāne sabbaṃ buddhavaṃsapāḷiṃ āharitvā saṃvaṇṇetabbaṃ hotīti  ativitthārabhīrukassa mahājanassa cittaṃ anurakkhantā na vitthārayimha.  atthikehi ^b^buddhavaṃsato^eb^ (bu0 vaṃ0 1.1 ādayo) gahetabbo.  yopi cettha vattabbo kathāmaggo, sopi ^b^aṭṭhasāliniyā^eb^ (dha0  sa0 aṭṭha0 sumedhakathā) dhammasaṅgahavaṇṇanāya ^b^jātakaṭṭhakathāya^eb^  (jā0 aṭṭha0 1ḍūrenidānakathā) ca vuttanayeneva veditabbo.</p>
              <p>[03] ^b^etthantare^eb^ti ettha ^b^antara^eb^saddo -- </p>
              <p>[21] ``nadītīresu saṇṭhāne, sabhāsu rathiyāsu ca. </p>
              <p>[22] janā saṅgamma mantenti, mañca tañca kimantara''nti..  (saṃ0 ni0  1.228) -- </p>
              <p>[25] ādīsu kāraṇe āgato. ``addasā kho maṃ, bhante,  aññatarā itthī vijjantarikāya bhājanaṃ dhovantī''tiādīsu (ma0  ni0 2.149) khaṇe, vijjuniccharaṇakkhaṇeti attho.  ``yassantarato na santi kopā''tiādīsu (udā0 20) citte.  ``antarā ca gayaṃ antarā ca bodhi''ntiādīsu (ma0 ni0  1.285; mahāva0 11) vivare. ``na upajjhāyassa bhaṇamānassa  antarantarā kathā opātetabbā''tiādīsu (mahāva0 66) vemajjhe.  idhāpi vemajjheyeva daṭṭhabbo (dī0 ni0 aṭṭha0 1.1; a0 ni0 aṭṭha0  2.4.36), tasmā etasmiṃ antare vemajjheti attho. idaṃ vuttaṃ  hoti -- yasmiṃ mahākappe amhākaṃ bhagavā sumedhapaṇḍito hutvā  dīpaṅkarassa bhagavato pādamūle -- </p>
              <p>[21] ``manussattaṃ liṅgasampatti, hetu satthāradassanaṃ. </p>
              <p>[22] pabbajjā guṇasampatti, adhikāro ca chandatā''ti..  (bu0 vaṃ0 2.59) -- </p>
              <p>[25] evaṃ ^a^V0.0016^ea^ vuttehi aṭṭhahi aṅgehi samannāgataṃ mahābhinīhāraṃ  akāsi, samattiṃsa pāramiyo pavicini samādiyi, sabbepi  buddhakārake dhamme sampādetuṃ ^a^M0.0017^ea^ ārabhi, yamhi cetasmiṃ bhaddakappe sabbaso  pūritapāramī hutvā anuttaraṃ sammāsambodhiṃ abhisambujjhi. imesaṃ  dvinnaṃ mahākappānaṃ antare yathāvuttaparicchede kālaviseseti. kathaṃ  ^a^P0.0017^ea^ panetaṃ viññāyatīti? ``kappe ca satasahasse,  caturo ca asaṅkhiye''ti idañhi mahākappānaṃ paricchedato  aparicchedato ca saṅkhyādassanaṃ. sā kho panāyaṃ saṅkhyā  saṅkhyeyyassa ādipariyosānaggahaṇaṃ vinā na sambhavatīti yattha  bodhisambhārānamārambho yattha ca te pariyositā tadubhayampi  avadhibhāvena ``etthantare''ti ettha atthato dassitanti viññāyati.  avadhi ca panāyaṃ abhividhivasena veditabbo, na mariyādāvasena,  ārambhosānakappānaṃ ekadesena antogadhattā. nanu ca nippadesena tesaṃ  apariyādānato abhividhi ca idha na sambhavatīti? na idamevaṃ  tadekadesepi tabbohārato. yo hi tadekadesabhūto kappo, so  nippadesato pariyādinnoti.</p>
              <p>[03] ^b^yaṃ caritaṃ, sabbaṃ taṃ bodhipācana^eb^nti ettha ^b^carita^eb^nti  cariyā, samattiṃsapāramisaṅgahā dānasīlādipaṭipatti,  ñātatthacariyālokatthacariyābuddhatthacariyānaṃ tadantogadhattā. tathā yā  cimā aṭṭha cariyā, seyyathidaṃ -- paṇidhisampannānaṃ catūsu iriyāpathesu  ^b^iriyāpathacariyā,^eb^ indriyesu guttadvārānaṃ ajjhattikāyatanesu  ^b^āyatanacariyā,^eb^ appamādavihārīnaṃ catūsu satipaṭṭhānesu  ^b^saticariyā,^eb^ adhicittamanuyuttānaṃ catūsu jhānesu  ^b^samādhicariyā,^eb^ buddhisampannānaṃ catūsu ariyasaccesu  ^b^ñāṇacariyā,^eb^ sammā paṭipannānaṃ catūsu ariyamaggesu  ^b^maggacariyā,^eb^ adhigataphalānaṃ catūsu sāmaññaphalesu  ^b^patticariyā,^eb^ tiṇṇaṃ buddhānaṃ sabbasattesu ^b^lokatthacariyā^eb^ti.  tattha padesato dvinnaṃ bodhisattānaṃ paccekabuddhabuddhasāvakānañca  lokatthacariyā, mahābodhisattānaṃ pana sammāsambuddhānañca nippadesato.  vuttañhetaṃ ^b^niddese^eb^ (cūḷani0 khaggavisāṇasuttaniddesa 121;  paṭi0 ma0 1.197) ``cariyāti aṭṭha cariyāyo iriyāpathacariyā  āyatanacariyā''ti vitthāro. ``adhimuccanto saddhāya carati,  paggaṇhanto vīriyena carati, upaṭṭhahanto satiyā carati,  avikkhipanto samādhinā carati, pajānanto paññāya carati,  vijānanto viññāṇena carati, evampi paṭipannassa kusalā dhammā  āyatantīti āyatanacariyāya carati, evampi paṭipanno  visesamadhigacchatīti visesacariyāya caratī''ti yā ^a^M0.0018^ea^ imā aparāpi  aṭṭha cariyā vuttā, tāsaṃ sabbāsaṃ pāramitāsveva samorodho veditabbo.  tena vuttaṃ ``caritanti cariyā, samattiṃsapāramisaṅgahā ^a^P0.0018^ea^  dānasīlādipaṭipattī''ti. hetucariyāya eva pana idhādhippetattā  maggacariyāpatticariyānaṃ idha anavarodho veditabbo. tena vuttaṃ  ``sabbaṃ taṃ bodhipācana''nti.</p>
              <p>[03] tattha ^a^V0.0017^ea^ ^b^sabba^eb^-saddo sabbasabbaṃ āyatanasabbaṃ sakkāyasabbaṃ  padesasabbanti catūsu atthesu dissati. tathā hi ``sabbe dhammā  sabbākārena buddhassa bhagavato ñāṇamukhe āpāthamāgacchantī''tiādīsu  (mahāni0 156; cūḷani0 mogharājamāṇavapucchāniddesa 85)  sabbasabbasmiṃ. ``sabbaṃ vo, bhikkhave, desessāmi taṃ suṇātha,  kiñca, bhikkhave, sabbaṃ cakkhuñceva rūpā ca...pe0... mano ceva  dhammā cā''ti (saṃ0 ni0  4.23) ettha āyatanasabbasmiṃ.  ``sabbaṃ sabbato sañjānātī''tiādīsu (ma0 ni0 1.6)  sakkāyasabbasmiṃ. ``sabbesampi vo, sāriputta, subhāsitaṃ  pariyāyenā''tiādīsu (ma0 ni0 1.345) padesasabbasmiṃ. idhāpi  padesasabbasmiṃ eva veditabbo, bodhisambhārabhūtassa caritassa  adhippetattā.</p>
              <p>[03] ^b^bodhī^eb^ti rukkhopi ariyamaggopi nibbānampi  sabbaññutaññāṇampi. ``bodhirukkhamūle paṭhamābhisambuddho''ti  (mahāva0 1; udā0 1) ca ``antarā ca gayaṃ antarā ca bodhi''nti  (ma0 ni0 1.285; mahāva0 11) ca āgataṭṭhāne bujjhati etthāti  rukkho bodhi. ``bodhi vuccati catūsu maggesu ñāṇa''nti  (cūḷani0 khaggavisāṇasuttaniddesa 121) āgataṭṭhāne cattāri  ariyasaccāni bujjhati etenāti ariyamaggo bodhi. ``patvāna  bodhiṃ amataṃ asaṅkhata''nti āgataṭṭhāne bujjhati etasmiṃ  nimittabhūteti nibbānaṃ bodhi. ``pappoti bodhiṃ varabhūrimedhaso''ti  (dī0 ni0 3.217) āgataṭṭhāne sabbe dhamme sabbākārena bujjhati  etenāti sabbaññutaññāṇaṃ bodhi. idhāpi sabbaññutaññāṇaṃ adhippetaṃ.  arahattamaggasabbaññutaññāṇāni vā idha bodhīti veditabbāni  (pārā0 aṭṭha0 1.11), mahābodhiyā adhippetattā bhagavato.  āsavakkhayañāṇapadaṭṭhānañhi sabbaññutaññāṇaṃ sabbaññutaññāṇapadaṭṭhānañca  āsavakkhayañāṇaṃ ``mahābodhī''ti vuccati. etthāyaṃ saṅkhepattho --  yathāvuttakālaparicchede yaṃ mama dānāsīlādipaṭipattisaṅkhātaṃ caritaṃ,  taṃ sabbaṃ anavasesaṃ mahābodhiyā pācanaṃ sādhakaṃ nibbattakanti. etena  bodhisambhārānaṃ nirantarabhāvanaṃ dasseti. atha vā ^a^M0.0019^ea^ ^b^sabba^eb^nti  etthantare yathāvuttakālaparicchede yaṃ caritaṃ, taṃ sabbaṃ sakalameva  anavasesaṃ bodhisambhārabhūtameva. etena sabbasambhārabhāvanaṃ dasseti.</p>
              <p>[03] tasso hi ^b^bodhisambhāresu^eb^ ^a^P0.0019^ea^ ^b^bhāvanā^eb^  sabbasambhārabhāvanā nirantarabhāvanā cirakālabhāvanā sakkaccabhāvanā  cāti. tāsu ``kappe ca satasahasse, caturo ca asaṅkhiye''ti  iminā ^b^cirakālabhāvanā^eb^ vuttā. yo cettha accantasaṃyogo, tena  paṭhame atthavikappe sabbaggahaṇena ca ^b^nirantarabhāvanā,^eb^ dutiye  atthavikappe sabbaṃ carita''nti iminā ^b^sabbasambhārabhāvanā,^eb^  bodhipācana''nti ^a^V0.0018^ea^ iminā ^b^sakkaccabhāvanā^eb^ vuttā hoti, yathā taṃ  caritaṃ sammāsambodhiṃ pāceti evaṃbhūtabhāvadīpanato. tathā hi taṃ  ``bodhipācana''nti vattabbataṃ arahati, na aññathāti. kathaṃ panettha  bodhicariyāya nirantarabhāvo veditabbo? yadi cittanirantaratāya taṃ  na yujjati, na hi mahābodhisattānaṃ mahābhinīhārato uddhaṃ  bodhisambhārasambharaṇacittato aññaṃ cittaṃ nappavattatīti sakkā vattuṃ.  atha kiriyamayacittappavattiṃ sandhāya vucceyya, evampi na yujjati, na  hi sabbāni tesaṃ kiriyamayacittāni bodhisambhārasambharaṇavaseneva  pavattanti. eteneva payoganirantaratāpi paṭikkhittāti daṭṭhabbā.  jātinirantaratāya pana nirantarabhāvanā veditabbā. yassañhi jātiyaṃ  mahābodhisattena mahāpaṇidhānaṃ nibbattitaṃ, tato paṭṭhāya yāva  carimattabhāvā na sā nāma jāti upalabbhati, yā sabbena sabbaṃ  bodhisambhārasambhatā na siyā antamaso dānapāramimattaṃ upādāya.  ayañhi niyatipatthitānaṃ bodhisattānaṃ dhammatā. yāva ca te  kammādīsu vasībhāvaṃ na pāpuṇanti, tāva sappadesampi sambhāresu  payogamāpajjanti. yadā pana sabbaso kammādīsu vasībhāvappattā  honti, atha tato paṭṭhāya nippadesato eva bodhisambhāresu samīhanaṃ  sātaccakiriyā ca sampajjati. sakkaccakāritā pana sabbakālaṃ hoti,  evaṃ yena yena bodhisattānaṃ tattha tattha yathādhippāyaṃ samijjhanaṃ  sampajjatīti. evametāya gāthāya bodhisambhāresu sabbasambhārabhāvanā  cirakālabhāvanā nirantarabhāvanā sakkaccabhāvanā cāti catassopi  bhāvanā pakāsitāti veditabbā.</p>
              <p>[03] tatra yasmā bodhisattacaritaṃ bodhisambhārā bodhicariyā  aggayānaṃ pāramiyoti atthato ekaṃ, byañjanameva nānaṃ, yasmā ca  parato vibhāgena ^a^M0.0020^ea^ vakkhamānānaṃ ^a^P0.0020^ea^ dānapāramiādīnaṃ  caritanti idaṃ avisesavacanaṃ, tasmā sabbabodhisambhāresu  kosallajananatthaṃ pāramiyo idha saṃvaṇṇetabbā. tā parato  ^b^pakiṇṇakakathāyaṃ^eb^ sabbākārena saṃvaṇṇayissāma. </p>
              <p>[40] 2^b^.^eb^ iti bhagavā attano bodhisattabhūmiyaṃ caritaṃ ārambhato  paṭṭhāya yāva pariyosānā mahābodhiyā paripācanamevāti avisesato  dassetvā idāni tassa paramukkaṃsagamanena atisayato  bodhiparipācanabhāvaṃ dassetuṃ imasmiṃ bhaddakappe katipayā pubbacariyā  vibhāgato vibhāvento ^b^``atītakappe''^eb^tiādimāha.</p>
              <p>[03] tattha ^b^atītakappe^eb^ti ito purime purimatare vā sabbasmiṃ  atikkante yathāvuttaparicchede mahākappe, kappānaṃ satasahassādhikesu  catūsu asaṅkhyeyyesūti attho. ^b^carita^eb^nti ciṇṇaṃ  dānādipaṭipattiṃ. ^b^ṭhapayitvā^eb^ti muñcitvā aggahetvā, avatvāti  attho. ^b^bhavābhave^eb^ti bhave ca abhave ^a^V0.0019^ea^ ca, ``itibhavābhavakatha''nti  (dī0 ni0 1.17) ettha hi vuddhihāniyo bhavābhavāti vuttā.  ``itibhavābhavatañca vītivatto''ti (udā0 20) ettha  sampattivipattivuddhihānisassatucchedapuññapāpānibhavābhavāti adhippetāni.  ``itibhavābhavahetu vā, bhikkhave, bhikkhuno taṇhā uppajjamānā  uppajjatī''ti (a0 ni0  4.9; itivu0 105) ettha pana  paṇītapaṇītatarāni sappinavanītādibhesajjāni bhavābhavāti adhippetāni.  sampattibhavesu paṇītatarā paṇītatamā bhavābhavātipi vadanti eva,  tasmā idhāpi so eva attho veditabbo, khuddake ceva mahante ca  bhavasminti vuttaṃ hoti. ^b^imamhi kappe^eb^ti imasmiṃ bhaddakappe.  ^b^pavakkhissa^eb^nti kathayissaṃ. ^b^suṇohī^eb^ti dhammasenāpatiṃ  savane niyojeti. ^b^me^eb^ti mama santike, mama bhāsatoti attho. </p>
              <p>[06] nidānakathā niṭṭhitā. </p>
            </h4>
          </h3>
        </h2>
        <h2>
          <h2n> 1. akittivaggo </h2n>
          <h3>
            <h3n> 1. akitticariyāvaṇṇanā </h3n>
            <h4>
              <h4n> </h4n>
              <p>[03] 3^b^.^eb^ evaṃ ^a^M0.0021^ea^ ^a^V0.0020^ea^ bhagavā āyasmato sāriputtattherassa sadevamanussāya  ca parisāya attano pubbacariyāya savane ussāhaṃ janetvā idāni taṃ  pubbacaritaṃ bhavantarapaṭicchannaṃ hatthatale āmalakaṃ viya paccakkhaṃ  karonto ^b^``yadā ahaṃ brahāraññe''^eb^tiādimāha.</p>
              <p>[03] tattha ^b^yadā^eb^ti yasmiṃ kāle. ^b^brahāraññe^eb^ti  mahāaraññe, araññāniyaṃ, mahante vaneti attho. ^b^suññe^eb^ti  janavivitte. ^b^vipinakānane^eb^ti vipinabhūte kānane, padadvayenāpi  tassa araññassa gahanabhāvameva dīpeti, sabbametaṃ kāradīpaṃ ^a^P0.0021^ea^  sandhāya vuttaṃ. ^b^ajjhogāhetvā^eb^ti anupavisitvā.  ^b^viharāmī^eb^ti dibbabrahmāriyāaneñjavihārehi  samuppāditasukhavisesena iriyāpathavihārena sarīradukkhaṃ vicchinditvā  harāmi attabhāvaṃ pavattemi. ^b^akitti nāma tāpaso^eb^ti  evaṃnāmako tāpaso hutvā yadā ahaṃ tasmiṃ araññe viharāmīti attho.  satthā tadā attano akittitāpasabhāvaṃ dhammasenāpatissa vadati.  tatrāyaṃ anupubbikathā --</p>
              <p>[03] atīte kira imasmiṃyeva bhaddakappe bārāṇasiyaṃ brahmadatte nāma  rājini rajjaṃ kārente bodhisatto asītikoṭivibhavassa  brāhmaṇamahāsālassa kule nibbatti, ``akittī''tissa nāmaṃ kariṃsu.  tassa padasā gamanakāle bhaginīpi jāyi. ``yasavatī''tissā nāmaṃ  kariṃsu. so soḷasavassakāle takkasilaṃ gantvā sabbasippāni  uggahetvā paccāgamāsi. athassa mātāpitaro kālamakaṃsu. so tesaṃ  petakiccāni kāretvā katipayadivasātikkamena ratanāvalokanaṃ  āyuttakapurisehi kārayamāno ``ettakaṃ mattikaṃ, ettakaṃ pettikaṃ, ettakaṃ  pitāmaha''nti sutvā saṃviggamānaso hutvā ``idaṃ dhanameva paññāyati,  na dhanassa saṃhārakā, sabbe imaṃ dhanaṃ pahāyeva gatā, ahaṃ pana naṃ  ādāya gamissāmī''ti rājānaṃ āpucchitvā bheriṃ carāpesi --  ``dhanena atthikā akittipaṇḍitassa gehaṃ āgacchantū''ti.</p>
              <p>[03] so ^a^M0.0022^ea^ ^a^V0.0021^ea^ sattāhaṃ mahādānaṃ pavattetvā dhane akhīyamāne ``kiṃ me  imāya dhanakīḷāya, atthikā gaṇhissantī''ti nivesanadvāraṃ vivaritvā  hiraññasuvaṇṇādibharite sāragabbhe vivarāpetvā ``dinnaṃyeva harantū''ti  gehaṃ pahāya ñātiparivaṭṭassa paridevantassa bhaginiṃ gahetvā bārāṇasito  nikkhamitvā ^a^P0.0022^ea^ nadiṃ uttaritvā dve tīṇi yojanāni  gantvā pabbajitvā ramaṇīye bhūmibhāge paṇṇasālaṃ karitvā vasati.  yena pana dvārena tadā nikkhami, taṃ akittidvāraṃ nāma jātaṃ. yena  titthena nadiṃ otiṇṇo, taṃ akittititthaṃ nāma jātaṃ. tassa  pabbajitabhāvaṃ sutvā bahū manussā gāmanigamarājadhānivāsino tassa  guṇehi ākaḍḍhiyamānahadayā anupabbajiṃsu. mahāparivāro ahosi,  mahālābhasakkāro nibbatti, buddhuppādo viya ahosi. atha mahāsatto  ``ayaṃ lābhasakkāro mahā, parivāropi mahanto, kāyavivekamattampi  idha na labhati, mayā ekākinā viharituṃ vaṭṭatī''ti cintetvā  paramappicchabhāvato vivekaninnatāya ca kassaci ajānāpetvā ekakova  nikkhamitvā anupubbena damiḷaraṭṭhaṃ patvā kāvīrapaṭṭanasamīpe uyyāne  viharanto jhānābhiññāyo nibbattesi. tatrāpissa mahālābhasakkāro  uppajji. so taṃ jigucchanto chaḍḍetvā ākāsena gantvā kāradīpe  otari. tadā kāradīpo ahidīpo nāma. so tattha mahantaṃ  kārarukkhaṃ upanissāya paṇṇasālaṃ māpetvā vāsaṃ kappesi.  appicchatāya pana katthaci agantvā tassa rukkhassa phalakāle phalāni  khādanto phale asati pattāni udakasittāni khādanto  jhānasamāpattīhi vītināmesi.</p>
              <p>[03] tassa sīlatejena sakkassa paṇḍukambalasilāsanaṃ uṇhākāraṃ  dassesi. sakko ``ko nu kho maṃ imamhā ṭhānā cāvetukāmo''ti  āvajjento paṇḍitaṃ disvā ``kimatthaṃ nu kho ayaṃ tāpaso evaṃ dukkaraṃ  tapaṃ carati, sakkattaṃ nu kho pattheti, udāhu aññaṃ, vīmaṃsissāmi naṃ.  ayañhi suvisuddhakāyavacīmanosamācāro jīvite nirapekkho  udakasittāni kārapattāni khādati, sace sakkattaṃ pattheti attano  sittāni kārapattāni mayhaṃ dassati, no ce, na dassatī''ti  brāhmaṇavaṇṇena tassa santikaṃ agamāsi ^a^P0.0023^ea^.  bodhisattopi kārapattāni sedetvā ``sītalībhūtāni khādissāmī''ti  paṇṇasāladvāre nisīdi. athassa purato sakko brāhmaṇarūpena  ^a^M0.0023^ea^ bhikkhāya atthiko hutvā aṭṭhāsi. mahāsatto taṃ disvā ``lābhā  vata me, suladdhaṃ vata me, cirassaṃ vata me yācako diṭṭho''ti  somanassappatto hutvā ``ajja mama manorathaṃ matthakaṃ pāpetvā dānaṃ  dassāmī''ti pakkabhājaneneva ādāya gantvā dānapāramiṃ āvajjetvā  attano asesetvāva tassa bhikkhābhājane pakkhipi. sakko taṃ gahetvā  thokaṃ gantvā antaradhāyi. mahāsattopi tassa datvā puna pariyeṭṭhiṃ  anāpajjitvā teneva pītisukhena vītināmesi.</p>
              <p>[03] dutiyadivase ^a^V0.0022^ea^ pana kārapattāni pacitvā ``hiyyo dakkhiṇeyyaṃ  alabhiṃ, ajja nu kho katha''nti paṇṇasāladvāre nisīdi. sakkopi  tatheva āgami. mahāsatto punapi tatheva datvā vītināmesi.  tatiyadivase ca tatheva datvā ``aho vata me lābhā, bahuṃ vata puññaṃ  pasavāmi, sacāhaṃ dakkhiṇeyyaṃ labheyyaṃ, evameva māsampi dvemāsampi  dānaṃ dadeyya''nti cintesi. tīsupi divasesu ``tena dānena na  lābhasakkārasilokaṃ na cakkavattisampattiṃ na sakkasampattiṃ na brahmasampattiṃ  na sāvakabodhiṃ na paccekabodhiṃ patthemi, api ca idaṃ me dānaṃ  sabbaññutaññāṇassa paccayo hotū''ti yathādhikāraṃ cittaṃ ṭhapesi. tena  vuttaṃ -- </p>
              <p>[03] 4^b^.^eb^ </p>
              <p>[21] ``tadā maṃ tapatejena, santatto tidivābhibhū. </p>
              <p>[22] dhārento brāhmaṇavaṇṇaṃ, bhikkhāya maṃ upāgami.. </p>
              <p>[03] 5^b^.^eb^ </p>
              <p>[21] ``pavanā ābhataṃ paṇṇaṃ, atelañca aloṇikaṃ. </p>
              <p>[22] mama dvāre ṭhitaṃ disvā, sakaṭāhena ākiriṃ.. </p>
              <p>[03] 6^b^.^eb^ </p>
              <p>[21] ``tassa datvānahaṃ paṇṇaṃ, nikujjitvāna bhājanaṃ. </p>
              <p>[22] punesanaṃ jahitvāna, pāvisiṃ paṇṇasālakaṃ.. </p>
              <p>[03] 7^b^.^eb^ </p>
              <p>[21] ``dutiyampi tatiyampi, upagañchi mamantikaṃ. </p>
              <p>[22] akampito anolaggo, evamevamadāsahaṃ.. </p>
              <p>[03] 8^b^.^eb^ </p>
              <p>[21] ``na me tappaccayā atthi, sarīrasmiṃ vivaṇṇiyaṃ. </p>
              <p>[22] pītisukhena ratiyā, vītināmemi taṃ divaṃ.. </p>
              <p>[03] 9^b^.^eb^ </p>
              <p>[21] ``yadi māsampi dvemāsaṃ, dakkhiṇeyyaṃ varaṃ labhe. </p>
              <p>[22] akampito anolīno, dadeyyaṃ dānamuttamaṃ.. </p>
              <p>[03] 10^b^.^eb^ </p>
              <p>[21] ``na ^a^M0.0024^ea^ ^a^P0.0024^ea^ tassa dānaṃ dadamāno, yasaṃ  lābhañca patthayiṃ. </p>
              <p>[22] sabbaññutaṃ patthayāno, tāni kammāni ācari''nti..</p>
              <p>[03] tattha ^b^tadā^eb^ti yadā ahaṃ akittināmako tāpaso hutvā  tasmiṃ dīpe kārāraññe viharāmi, tadā ^a^V0.0023^ea^. ^b^ma^eb^nti mama.  ^b^tapatejenā^eb^ti sīlapāramitānubhāvena. sīlañhi  duccaritasaṃkilesassa tapanato ``tapo''ti vuccati,  nekkhammavīriyapāramitānubhāvena vā. tāpi hi taṇhāsaṃkilesassa  kosajjassa ca tapanato ``tapo''ti vuccati, ukkaṃsagatā ca tā  bodhisattassa imasmiṃ attabhāveti. khantisaṃvarassa cāpi  paramukkaṃsagamanato ``khantipāramitānubhāvenā''tipi vattuṃ vaṭṭateva.  ``khantī paramaṃ tapo''ti (dī0 ni0 2.90; dha0 pa0 184) hi  vuttaṃ. ^b^santatto^eb^ti yathāvuttaguṇānubhāvajanitena dhammatāsiddhena  paṇḍukambalasilāsanassa uṇhākārena santāpito.  ^b^tidivābhibhū^eb^ti devalokādhipati, sakkoti attho. paṇṇasālāya  samīpe gahitampi kārapaṇṇaṃ paṇṇasālāya araññamajjhagatattā  ^b^``pavanā ābhata''^eb^nti vuttaṃ.</p>
              <p>[03] ^b^atelañca aloṇika^eb^nti deyyadhammassa anuḷārabhāvepi  ajjhāsayasampattiyā dānadhammassa mahājutikabhāvaṃ dassetuṃ vuttaṃ.  ^b^mama dvāre^eb^ti mayhaṃ paṇṇasālāya dvāre. ^b^sakaṭāhena  ākiri^eb^nti iminā attano kiñcipi asesetvā dinnabhāvaṃ dasseti.</p>
              <p>[03] ^b^punesanaṃ jahitvānā^eb^ti ``ekadivasaṃ dvikkhattuṃ ghāsesanaṃ  na sallekha''nti cintetvā dānapītiyā titto viya hutvā tasmiṃ  divase puna āhārapariyeṭṭhiṃ akatvā.</p>
              <p>[03] ^b^akampito^eb^ti sudūravikkhambhitattā macchariyena acalito  dānajjhāsayato calanamattampi akārito. ^b^anolaggo^eb^ti  lobhavasena īsakampi alaggo. ^b^tatiyampī^eb^ti ^b^pi^eb^-saddena  dutiyampīti imaṃ sampiṇḍeti. ^b^evamevamadāsaha^eb^nti yathā paṭhamaṃ,  evamevaṃ dutiyampi, tatiyampi adāsiṃ ahaṃ.</p>
              <p>[03] ^b^na me tappaccayā^eb^ti gāthāya vuttamevatthaṃ pākaṭaṃ karoti.  tattha ^b^tappaccayā^eb^ti dānapaccayā tīsu divasesu chinnāhāratāya  sarīrasmiṃ yena vevaṇṇiyena bhavitabbaṃ, tampi me ^b^sarīrasmiṃ  vivaṇṇiyaṃ^eb^ dānapaccayāyeva natthi ^a^M0.0025^ea^. kasmā? dānavisayena  ^b^pītisukhena^eb^ dānavisayāya eva ca ^b^ratiyā. vītināmemi taṃ  diva^eb^nti taṃ sakalaṃ timattadivasaṃ vītināmemi, na kevalañca tīṇi  eva divasāni, atha kho māsadvimāsamattampi kālaṃ, evameva dātuṃ  pahomīti dassetuṃ ^a^P0.0025^ea^ ^b^``yadi māsampī''^eb^tiādi  vuttaṃ. ^b^anolīno^eb^ti alīnacitto, dāne asaṅkucitacittoti  attho.</p>
              <p>[03] ^b^tassā^eb^ti brāhmaṇarūpena āgatassa sakkassa.  ^b^yasa^eb^nti kittiṃ, parivārasampattiṃ vā. ^b^lābhañcā^eb^ti  devamanussesu cakkavattiādibhāvena laddhabbaṃ lābhaṃ vā ^b^na patthayiṃ^eb^.  atha kho sabbaññutaṃ sammāsambodhiṃ ^b^patthayāno^eb^ ākaṅkhamāno  ^b^tāni^eb^ tīsu divasesu anekavāraṃ uppannāni dānamayāni ^a^V0.0024^ea^  puñña^b^kammāni^eb^ dānassa vā parivārabhūtāni kāyasucaritādīni  puññakammāni ^b^ācariṃ^eb^ akāsinti.</p>
              <p>[03] iti bhagavā tasmiṃ attabhāve attano sudukkaraṃ puññacaritamattameva  idha mahātherassa pakāsesi. ^b^jātakadesanāyaṃ^eb^ pana catutthadivase  sakkassa upasaṅkamitvā bodhisattassa ajjhāsayajānanaṃ varena  upanimantanā bodhisattassa varasampaṭicchanasīsena dhammadesanā  deyyadhammadakkhiṇeyyānaṃ puna sakkassa anāgamanassa ca ākaṅkhamānatā  ca pakāsitā. vuttañhetaṃ -- </p>
              <p>[21] ``akittiṃ disvāna sammantaṃ, sakko bhūtapatī bravi. </p>
              <p>[22] kiṃ patthayaṃ mahābrahme, eko sammasi ghammani.. </p>
              <p>[21] ``dukkho punabbhavo sakka, sarīrassa ca bhedanaṃ. </p>
              <p>[22] sammohamaraṇaṃ dukkhaṃ, tasmā sammāmi, vāsava.. </p>
              <p>[21] ``etasmiṃ te sulapite, patirūpe subhāsite. </p>
              <p>[22] varaṃ kassapa te dammi, yaṃ kiñci manasicchasi.. </p>
              <p>[21] ``varañce me ado sakka, sabbabhūtānamissara. </p>
              <p>[21] yena putte ca dāre ca, dhanadhaññaṃ piyāni ca. </p>
              <p>[22] laddhā narā na tappanti, so lobho na mayī vase.. </p>
              <p>[22] etasmiṃ te sulapite...pe0... manasicchasi.. </p>
              <p>[21] ``varañce ^a^M0.0026^ea^ me ado sakka, sabbabhūtānamissara. </p>
              <p>[21] khettaṃ vatthuṃ hiraññañca, gavāssaṃ dāsaporisaṃ. </p>
              <p>[22] yena jātena jīyanti, so doso na mayī vase.. </p>
              <p>[22] ``etasmiṃ te sulapite...pe0... manasicchasi.. </p>
              <p>[21] ``varañce ^a^V0.0025^ea^ me ado sakka, sabbabhūtānamissara. </p>
              <p>[21] bālaṃ na passe na suṇe, na ca bālena saṃvase. </p>
              <p>[22] bālenallāpasallāpaṃ, na kare na ca rocaye.. </p>
              <p>[21] ``kiṃ ^a^P0.0026^ea^ nu te akaraṃ bālo, vada kassapa  kāraṇaṃ. </p>
              <p>[22] kena kassapa bālassa, dassanaṃ nābhikaṅkhasi.. </p>
              <p>[21] ``anayaṃ nayati dummedho, adhurāyaṃ niyuñjati. </p>
              <p>[21] dunnayo seyyaso hoti, sammā vutto pakuppati. </p>
              <p>[22] vinayaṃ so na jānāti, sādhu tassa adassanaṃ.. </p>
              <p>[22] ``etasmiṃ te sulapite...pe0... manasicchasi.. </p>
              <p>[21] ``varañce me ado sakka, sabbabhūtānamissara. </p>
              <p>[21] dhīraṃ passe suṇe dhīraṃ, dhīrena saha saṃvase. </p>
              <p>[22] dhīrenallāpasallāpaṃ, taṃ kare tañca rocaye.. </p>
              <p>[21] ``kiṃ nu te akaraṃ dhīro, vada kassapa kāraṇaṃ. </p>
              <p>[22] kena kassapa dhīrassa, dassanaṃ abhikaṅkhasi.. </p>
              <p>[21] ``nayaṃ nayati medhāvī, adhurāyaṃ na yuñjati. </p>
              <p>[21] sunayo seyyaso hoti, sammā vutto na kuppati. </p>
              <p>[22] vinayaṃ so pajānāti, sādhu tena samāgamo.. </p>
              <p>[22] ``etasmiṃ te sulapite...pe0... manasicchasi.. </p>
              <p>[21] ``varañce me ado sakka, sabbabhūtānamissara. </p>
              <p>[21] tato ratyā vivasāne, sūriyuggamanaṃ pati. </p>
              <p>[22] dibbā bhakkhā pātubhaveyyuṃ, sīlavanto ca yācakā.. </p>
              <p>[21] ``dadato ^a^V0.0026^ea^ me na khīyetha, datvā nānutapeyyahaṃ. </p>
              <p>[22] dadaṃ cittaṃ pasādeyyaṃ, etaṃ sakka varaṃ vare.. </p>
              <p>[26] ``etasmiṃ te sulapite...pe0... manasicchasi.. </p>
              <p>[21] ``varañce ^a^M0.0027^ea^ me ado sakka, sabbabhūtānamissara. </p>
              <p>[22] na maṃ puna upeyyāsi, etaṃ sakka varaṃ vare.. </p>
              <p>[21] ``bahūhi vatacariyāhi, narā ca atha nāriyo. </p>
              <p>[22] dassanaṃ abhikaṅkhanti, kiṃ nu me dassane bhayaṃ.. </p>
              <p>[21] ``taṃ tādisaṃ devavaṇṇaṃ, sabbakāmasamiddhinaṃ. </p>
              <p>[22] disvā tapo pamajjeyyaṃ, etaṃ te dassane bhaya''nti..  (jā0 1.13.83-103).</p>
              <p>[03] atha sakko ``sādhu, bhante, na te ito paṭṭhāya santikaṃ  āgamissāmī''ti taṃ abhivādetvā pakkāmi. mahāsatto yāvajīvaṃ  tattheva vasanto āyupariyosāne brahmaloke nibbatti.</p>
              <p>[03] anuruddhatthero tadā sakko ahosi, lokanātho akittipaṇḍito.</p>
              <p>[03] tassa mahābhinikkhamanasadisaṃ nikkhantattā  ^b^nekkhammapāramī^eb^. suvisuddhasīlācāratāya ^b^sīlapāramī^eb^.  kāmavitakkādīnaṃ ^a^P0.0027^ea^ suṭṭhu vikkhambhitattā  ^b^vīriyapāramī^eb^. khantisaṃvarassa paramukkaṃsagamanato  ^b^khantipāramī^eb^. paṭiññānurūpaṃ paṭipattiyā ^b^saccapāramī^eb^.  sabbattha acalasamādānādhiṭṭhānena ^b^adhiṭṭhānapāramī^eb^. sabbasattesu  hitajjhāsayena ^b^mettāpāramī^eb^. sattasaṅkhārakatavippakāresu  majjhattabhāvappattiyā ^b^upekkhāpāramī^eb^. tāsaṃ upakārānupakāre  dhamme jānitvā anupakāre dhamme pahāya upakāradhammesu pavattāpanapurecarā  sahajātā ca upāyakosallabhūtā atisallekhavuttisādhanī ca paññā  ^b^paññāpāramī^eb^ti imāpi dasa pāramiyo labbhanti.</p>
              <p>[03] dānajjhāsayassa ^a^V0.0027^ea^ pana atiuḷārabhāvena dānamukhena desanā pavattā.  tasmā sabbattha samakā mahākaruṇā, dvepi puññañāṇasambhārā,  kāyasucaritādīni tīṇi bodhisattasucaritāni, saccādhiṭṭhānādīni  cattāri adhiṭṭhānāni, ussāhādayo catasso buddhabhūmiyo, saddhādayo  pañca mahābodhiparipācanīyā dhammā, alobhajjhāsayādayo cha  bodhisattānaṃ ajjhāsayā, tiṇṇo tāressāmītiādayo satta paṭiññā  dhammā, appicchassāyaṃ dhammo, nāyaṃ dhammo mahicchassātiādayo  (dī0 ni0 3.358; a0 ni0  8.30) aṭṭha mahāpurisavitakkā  (dī0 ni0 3.358), nava yonisomanasikāramūlakā dhammā,  dānajjhāsayādayo dasa mahāpurisajjhāsayā, dānasīlādayo dasa  puññakiriyavatthūnīti evamādayo ye anekasatānekasahassappabhedā  bodhisambhārabhūtā ^a^M0.0028^ea^ mahābodhisattaguṇā. te sabbepi yathārahaṃ idha  niddhāretvā vattabbā.</p>
              <p>[03] api cettha mahantaṃ bhogakkhandhaṃ mahantañca ñātiparivaṭṭaṃ pahāya  mahābhinikkhamanasadisaṃ gehato nikkhamanaṃ, nikkhamitvā pabbajitassa  bahujanasammatassa sato paramappicchabhāvena kulesu gaṇesu ca alaggatā,  accantameva lābhasakkārasilokajigucchā, pavivekābhirati,  kāyajīvitanirapekkho pariccāgo, anāhārasseva sato divasattayampi  dānapītiyā parituṭṭhassa nibbikārasarīrayāpanaṃ, māsadvimāsamattampi  kālaṃ yācake sati āhāraṃ tatheva datvā ``dānagateneva pītisukhena  sarīraṃ yāpessāmī''ti pariccāge anolīnavuttisādhako uḷāro  dānajjhāsayo, dānaṃ datvā puna ^a^P0.0028^ea^ āhārapariyeṭṭhiyā  akaraṇahetubhūtā paramasallekhavuttīti evamādayo mahāsattassa guṇānubhāvā  veditabbā. tenetaṃ vuccati -- </p>
              <p>[21] ``evaṃ acchariyā hete, abbhutā ca mahesino. </p>
              <p>[22] mahākāruṇikā dhīrā, sabbalokekabandhavā.. </p>
              <p>[21] ``acinteyyānubhāvā ca, sadā saddhammagocarā. </p>
              <p>[22] bodhisattā mahāsattā, sucisallekhavuttino.. </p>
              <p>[21] ``mahāvātasamuddhata-vīcimālo mahodadhi. </p>
              <p>[22] api laṅgheyya velantaṃ, bodhisattā na dhammataṃ.. </p>
              <p>[21] ``loke ^a^V0.0028^ea^ sañjātavaddhāpi, na te bhāvitabhāvino. </p>
              <p>[22] limpanti lokadhammehi, toyena padumaṃ yathā.. </p>
              <p>[21] ``yesaṃ ve attani sneho, nihīyati yathā yathā. </p>
              <p>[22] sattesu karuṇāsneho, vaḍḍhateva tathā tathā.. </p>
              <p>[21] ``yathā cittaṃ vase hoti, na ca cittavasānugā. </p>
              <p>[22] tathā kammaṃ vase hoti, na ca kammavasānugā.. </p>
              <p>[21] ``dosehi nābhibhūyanti, samugghātenti vā na te. </p>
              <p>[22] carantā bodhipariyeṭṭhiṃ, purisājāniyā budhā.. </p>
              <p>[21] ``tesu ^a^M0.0029^ea^ cittappasādopi, dukkhato parimocaye. </p>
              <p>[22] pagevānukiriyā tesaṃ, dhammassa anudhammato''ti.. </p>
              <p>[06] paramatthadīpaniyā cariyāpiṭakasaṃvaṇṇanāya </p>
              <p>[06] akitticariyāvaṇṇanā niṭṭhitā. </p>
            </h4>
          </h3>
          <h3>
            <h3n> 2. saṅkhabrāhmaṇacariyāvaṇṇanā </h3n>
            <h4>
              <h4n> </h4n>
              <p>[03] 11-12^b^.^eb^ dutiyasmiṃ ^b^punāpara^eb^nti puna aparaṃ, na  kevalamidaṃ akitticariyameva, atha kho puna aparaṃ aññaṃ  saṅkhacariyampi pavakkhissaṃ, suṇohīti adhippāyo. ito paresupi  eseva nayo. ^b^saṅkhasavhayo^eb^ti saṅkhanāmo. ^b^mahāsamuddaṃ  taritukāmo^eb^ti suvaṇṇabhūmiṃ gantuṃ nāvāya mahāsamuddaṃ taritukāmo.  ^b^upagacchāmi paṭṭana^eb^nti tāmalittipaṭṭanaṃ uddissa gacchāmi.  sayambhuñāṇena paccekabodhiyā adhigatattā sayameva bhūtanti ^b^sayambhuṃ^eb^.  kilesamārādīsu kenacipi na parājitanti ^b^aparājitaṃ,^eb^ tiṇṇaṃ  mārānaṃ matthakaṃ madditvā ṭhitanti attho. ^b^tattāya  kaṭhinabhūmiyā^eb^ti ghammasantāpena santattāya sakkharavālukānicitattā  kharāya kakkhaḷāya bhūmiyā ^a^P0.0029^ea^. </p>
              <p>[03] 13^b^.^eb^ ^b^ta^eb^nti taṃ paccekabuddhaṃ. ^b^imamattha^eb^nti imaṃ  idāni vakkhamānaṃ ``idaṃ khetta''ntiādikaṃ ^a^V0.0029^ea^ atthaṃ.  ^b^vicintayi^eb^nti tadā saṅkhabrāhmaṇabhūto cintesinti satthā  vadati. tatrāyaṃ anupubbikathā --</p>
              <p>[03] atīte ayaṃ bārāṇasī moḷinī nāma ahosi. moḷinīnagare  brahmadatte rajjaṃ kārente bodhisatto saṅkho nāma brāhmaṇo hutvā aḍḍho  mahaddhano catūsu nagaradvāresu nagaramajjhe attano nivesanadvāreti chasu  ṭhānesu cha dānasālāyo kāretvā devasikaṃ chasatasahassāni  vissajjento kapaṇaddhikādīnaṃ mahādānaṃ pavattesi. so ekadivasaṃ  cintesi -- ``ahaṃ gehe dhane khīṇe dānaṃ dātuṃ na sakkhissāmi,  aparikkhīṇeyeva dhane nāvāya suvaṇṇabhūmiṃ gantvā dhanaṃ  āharissāmī''ti. so nāvaṃ bhaṇḍassa pūrāpetvā puttadāraṃ āmantetvā  ``yāvāhaṃ āgacchissāmi, tāva me dānaṃ anupacchindantā  pavatteyyāthā''ti vatvā dāsakammakaraparivuto upāhanaṃ āruyha chattena  dhāriyamānena paṭṭanagāmābhimukho pāyāsi.</p>
              <p>[03] tasmiṃ ^a^M0.0030^ea^ khaṇe gandhamādane eko paccekabuddho sattāhaṃ  nirodhasamāpattiṃ samāpajjitvā nirodhasamāpattito vuṭṭhāya lokaṃ  volokento taṃ dhanāharaṇatthaṃ gacchantaṃ disvā ``mahāpuriso dhanaṃ  āharituṃ gacchati, bhavissati nu kho assa mahāsamudde antarāyo,  no''ti āvajjetvā ``bhavissatī''ti ñatvā ``esa maṃ disvā  chattañca upāhanañca mayhaṃ datvā upāhanadānanissandena samudde bhinnāya  nāvāya patiṭṭhaṃ labhissati, karissāmissa anuggaha''nti ākāsena  gantvā tassa avidūre otaritvā majjhanhikasamaye caṇḍavātātapena  aṅgārasanthatasadisaṃ uṇhavālukaṃ maddanto tassa abhimukhaṃ āgañchi.  so taṃ disvāva haṭṭhatuṭṭho ``puññakkhettaṃ me āgataṃ, ajja mayā ettha  bījaṃ ropetuṃ vaṭṭatī''ti cintesi. tena vuttaṃ ``tamahaṃ paṭipathe  disvā, imamatthaṃ vicintayi''ntiādi.</p>
              <p>[03] tattha ^b^idaṃ khetta^eb^ntiādi cintitākāradassanaṃ.  ^b^khetta^eb^nti ^a^P0.0030^ea^ khittaṃ bījaṃ mahapphalabhāvakaraṇena  tāyatīti khettaṃ, pubbaṇṇāparaṇṇaviruhanabhūmi. idha pana khettaṃ viyāti  khettaṃ, aggadakkhiṇeyyo paccekabuddho. tenevāha ``puññakāmassa  jantuno''ti. </p>
              <p>[03] 14^b^.^eb^ ^b^mahāgama^eb^nti vipulaphalāgamaṃ,  sassasampattidāyakanti attho. ^b^bījaṃ na ropetī^eb^ti bījaṃ na  vapati. </p>
              <p>[03] 15^b^.^eb^ </p>
              <p>[04] ^b^khettavaruttama^eb^nti khettavaresupi uttamaṃ.  sīlādiguṇasampannā hi visesato ariyasāvakā ^a^V0.0030^ea^ khettavarā, tatopi  aggabhūto paccekabuddho khettavaruttamo. ^b^kāra^eb^nti sakkāraṃ. yadi  na karomīti sambandho. idaṃ vuttaṃ hoti -- idamīdisaṃ anuttaraṃ  puññakkhettaṃ labhitvā tattha pūjāsakkāraṃ yadi na karomi, puññena  atthiko nāmāhaṃ na bhaveyyanti. </p>
              <p>[03] 16-17^b^.^eb^ ^b^yathā amacco^eb^tiādīnaṃ dvinnaṃ gāthānaṃ ayaṃ  saṅkhepattho -- ^b^yathā^eb^ nāma yo koci raññā muddādhikāre ṭhapito  lañchanadharo amaccapuriso senāpati vā so ^b^antepure jane^eb^  bahiddhā ca balakāyādīsu ^b^rañño^eb^ yathānusiṭṭhaṃ na paṭipajjati  ^b^na tesaṃ dhanadhaññaṃ deti,^eb^ taṃ taṃ kattabbaṃ vattaṃ parihāpeti. so  ^b^muddito^eb^ parihāyati muddādhikāraladdhavibhavato ^a^M0.0031^ea^ paridhaṃsati,  ^b^evameva^eb^ ahampi puññakammassa rato laddhabbapuññaphalasaṅkhātaṃ  ^b^puññakāmo^eb^ dakkhiṇāya vipulaphalabhāvakaraṇena ^b^vipulaṃ  disvāna^eb^ taṃ ^b^dakkhiṇaṃ^eb^ uḷāraṃ dakkhiṇeyyaṃ labhitvā ^b^tassa  dānaṃ yadi na dadāmi puññato^eb^ āyatiṃ puññaphalato ca paridhaṃsāmi.  tasmā idha mayā puññaṃ kātabbamevāti.</p>
              <p>[03] evaṃ pana cintetvā mahāpuriso dūratova upāhanā orohitvā  vegena upasaṅkamitvā vanditvā ``bhante, mayhaṃ anuggahatthāya imaṃ  rukkhamūlaṃ upagacchathā''ti vatvā tasmiṃ rukkhamūlaṃ upasaṅkamante tattha  vālukaṃ ussāpetvā uttarāsaṅgaṃ paññāpetvā paccekabuddhe tattha nisinne  vanditvā vāsitaparissāvitena udakena tassa pāde dhovitvā,  gandhatelena makkhetvā, attano upāhanaṃ puñchitvā, gandhatelena  makkhetvā, tassa pāde paṭimuñcitvā ``bhante, imaṃ upāhanaṃ āruyha,  imaṃ chattaṃ matthake katvā gacchathā''ti chattupāhanaṃ adāsi. sopissa  anuggahatthāya taṃ gahetvā pasādasaṃvaḍḍhanatthaṃ passantasseva vehāsaṃ  uppatitvā gandhamādanaṃ agamāsi. tena vuttaṃ -- </p>
              <p>[03] 18^b^.^eb^ </p>
              <p>[21] ``evāhaṃ ^a^P0.0031^ea^ cintayitvāna, orohitvā  upāhanā. </p>
              <p>[22] tassa pādāni vanditvā, adāsiṃ chattupāhana''nti..</p>
              <p>[03] bodhisatto taṃ disvā ativiya pasannacitto paṭṭanaṃ gantvā nāvaṃ  abhiruhi. athassa mahāsamuddaṃ tarantassa sattame divase nāvā  vivaramadāsi. udakaṃ ussiñcituṃ nāsakkhiṃsu. mahājano  maraṇabhayabhīto attano attano devatā namassitvā mahāviravaṃ viravi.  bodhisatto ekaṃ upaṭṭhākaṃ gahetvā sakalasarīraṃ telena makkhetvā  sappinā saddhiṃ sakkharacuṇṇāni yāvadatthaṃ khāditvā tampi khādāpetvā  tena saddhiṃ kūpakayaṭṭhimatthakaṃ āruyha ``imāya disāya amhākaṃ  nagara''nti disaṃ vavatthapetvā macchakacchapaparipanthato attānaṃ  saccādhiṭṭhānena pamocento tena saddhiṃ usabhamattaṭṭhānaṃ atikkamitvā  patitvā samuddaṃ tarituṃ ārabhi. mahājano pana tattheva vināsaṃ ^a^V0.0031^ea^   pāpuṇi. tassa tarantasseva satta divasā gatā. so tasmimpi  kāle loṇodakena mukhaṃ vikkhāletvā uposathiko ahosiyeva.</p>
              <p>[03] tadā ^a^M0.0032^ea^ pana īdisānaṃ purisavisesānaṃ rakkhaṇatthāya catūhi  lokapālehi ṭhapitā maṇimekhalā nāma devadhītā attano issariyena  sattāhaṃ pamajjitvā sattame divase taṃ disvā ``sacāyaṃ idha marissa,  ativiya gārayhā abhavissa''nti saṃviggahadayā suvaṇṇapātiyā  dibbabhojanassa pūretvā vegenāgantvā ``brāhmaṇa, idaṃ dibbabhojanaṃ  bhuñjā''ti āha. so taṃ ulloketvā ``nāhaṃ bhuñjāmi,  uposathikomhī''ti paṭikkhipitvā taṃ pucchanto -- </p>
              <p>[21] ``yaṃ tvaṃ sukhenābhisamekkhase maṃ, bhuñjassu bhattaṃ iti  maṃ vadesi. </p>
              <p>[22] pucchāmi taṃ nāri mahānubhāve, devī nusi tvaṃ uda  mānusī nū''ti.. (jā0 1.10.42) -- </p>
              <p>[25] āha. sā tassa paṭivacanaṃ dentī -- </p>
              <p>[21] ``devī ahaṃ saṅkha mahānubhāvā, idhāgatā  sāgaravārimajjhe. </p>
              <p>[22] anukampikā no ca paduṭṭhacittā, taveva atthāya  idhāgatāsmi.. </p>
              <p>[21] ``idhannapānaṃ sayanāsanañca, yānāni nānāvividhāni  saṅkha. </p>
              <p>[22] sabbassa ^a^P0.0032^ea^ tyāhaṃ paṭipādayāmi, yaṃ  kiñci tuyhaṃ manasābhipatthita''nti.. (jā0 1.10.43-44) -- </p>
              <p>[25] imā gāthā abhāsi. taṃ sutvā mahāsatto ``ayaṃ  devadhītā samuddapiṭṭhe mayhaṃ `idañcidañca dammī'ti vadati, yañcesā  mayhaṃ deti, tampi mama puññeneva, taṃ pana puññaṃ ayaṃ devadhītā jānāti  nu kho, udāhu na jānāti, pucchissāmi tāva na''nti cintetvā  pucchanto imaṃ gāthamāha -- </p>
              <p>[21] ``yaṃ kiñci yiṭṭhañca hutañca mayhaṃ, sabbassa no  issarā tvaṃ sugatte. </p>
              <p>[22] sussoṇi subbhūru vilaggamajjhe, kissa me kammassa  ayaṃ vipāko''ti.. (jā0 1.10.45).</p>
              <p>[03] tattha ^a^M0.0033^ea^ ^a^V0.0032^ea^ ^b^yiṭṭha^eb^nti dānavasena yajitaṃ. ^b^huta^eb^nti  āhunapāhunavasena dinnaṃ. ^b^sabbassa no issarā tva^eb^nti amhākaṃ  puññakammassa sabbassa tvaṃ issarā, ``ayaṃ imassa vipāko, ayaṃ  imassā''ti byākarituṃ samatthā. ^b^sussoṇī^eb^ti sundarajaghane.  ^b^subbhūrū^eb^ti sundarehi bhamukehi ūrūhi ca samannāgate.  ^b^vilaggamajjhe^eb^ti vilaggatanumajjhe. ^b^kissa me^eb^ti mayā  katakammesu katara^b^kammassa ayaṃ vipāko,^eb^ yenāhaṃ appatiṭṭhe  mahāsamudde ajja patiṭṭhaṃ labhāmīti.</p>
              <p>[03] taṃ sutvā devadhītā ``ayaṃ brāhmaṇo `yaṃ attanā kusalakammaṃ  kataṃ, taṃ kammaṃ na jānātī'ti saññāya pucchati maññe, kathessāmi  na''nti nāvābhiruhanadivase paccekabuddhassa chattupāhanadānapuññameva tassa  kāraṇanti kathentī -- </p>
              <p>[21] ``ghamme pathe brāhmaṇa ekabhikkhuṃ, ugghaṭṭapādaṃ tasitaṃ  kilantaṃ. </p>
              <p>[22] paṭipādayī saṅkha upāhanāni, sā dakkhiṇā kāmaduhā  tavajjā''ti.. (jā0 1.10.46) -- </p>
              <p>[25] gāthamāha.</p>
              <p>[03] tattha ^b^ekabhikkhu^eb^nti ekaṃ paccekabuddhaṃ sandhāyāha.  ^b^ugghaṭṭapāda^eb^nti uṇhavālukāya ghaṭṭapādaṃ, vibādhitapādanti ^a^P0.0033^ea^  attho. ^b^tasita^eb^nti pipāsitaṃ. ^b^paṭipādayī^eb^ti  paṭipādesi yojesi. ^b^kāmaduhā^eb^ti sabbakāmadāyikā.</p>
              <p>[03] taṃ sutvā mahāsatto ``evarūpepi nāma appatiṭṭhe mahāsamudde  mayā dinnaṃ chattupāhanadānaṃ mama sabbakāmadadaṃ jātaṃ aho sudinna''nti  tuṭṭhacitto -- </p>
              <p>[21] ``sā hotu nāvā phalakūpapannā, anavassutā  erakavātayuttā. </p>
              <p>[22] aññassa yānassa na hettha bhūmi, ajjeva maṃ moḷiniṃ  pāpayassū''ti.. (jā0 1.10.47) -- </p>
              <p>[25] gāthamāha.</p>
              <p>[03] tattha ^a^M0.0034^ea^ ^a^V0.0033^ea^ ^b^phalakūpapannā^eb^ti mahānāvatāya bahūhi phalakehi upetā.  udakappavesanābhāvena ^b^anavassutā^eb^. sammā gahetvā  gamanakavātena ^b^erakavātayuttā^eb^.</p>
              <p>[03] devadhītā tassa vacanaṃ sutvā tuṭṭhahaṭṭhā dīghato aṭṭhausabhaṃ  vitthārato catūsabhaṃ gambhīrato vīsatiyaṭṭhikaṃ sattaratanamayaṃ nāvaṃ  māpetvā kūpaphiyārittayuttāni indanīlarajatasuvaṇṇamayādīni  nimminitvā sattannaṃ ratanānaṃ pūretvā brāhmaṇaṃ āliṅgetvā nāvaṃ  āropesi, upaṭṭhākaṃ panassa na olokesi. brāhmaṇo attanā  katakalyāṇato tassa pattiṃ adāsi, so anumodi. atha devadhītā  tampi āliṅgetvā nāvāya patiṭṭhāpetvā taṃ nāvaṃ moḷinīnagaraṃ netvā  brāhmaṇassa ghare dhanaṃ patiṭṭhāpetvā attano vasanaṭṭhānameva agamāsi.  tenāha bhagavā -- </p>
              <p>[21] ``sā tattha vittā sumanā patītā, nāvaṃ sucittaṃ  abhinimminitvā. </p>
              <p>[22] ādāya saṅkhaṃ purisena saddhiṃ, upānayī nagaraṃ  sādhuramma''nti.. (jā0 1.10.48).</p>
              <p>[03] mahāpurisassa hi cittasampattiyā paccekabuddhassa ca nirodhato  vuṭṭhitabhāvena sattasu cetanāsu ādicetanā diṭṭhadhammavedanīyā  atiuḷāraphalā ca jātā. idampi tassa dānassa ^a^P0.0034^ea^  appamattaphalanti daṭṭhabbaṃ. aparimāṇaphalañhi taṃ dānaṃ bodhisambhārabhūtaṃ.  tena vuttaṃ -- </p>
              <p>[03] 19^b^.^eb^ </p>
              <p>[21] ``tenevāhaṃ sataguṇato, sukhumālo sukhedhito. </p>
              <p>[22] api ca dānaṃ paripūrento, evaṃ tassa adāsaha''nti..</p>
              <p>[03] tattha ^b^tenā^eb^ti tato paccekabuddhato, ^b^sataguṇato^eb^ti  sataguṇena ^b^ahaṃ^eb^ tadā saṅkhabhūto ^b^sukhumālo,^eb^ tasmā  ^b^sukhedhito^eb^ sukhasaṃvaḍḍho, ^b^api ca^eb^ evaṃ santepi ^b^dānaṃ  paripūrento, evaṃ^eb^ mayhaṃ dānapāramī paripūretūti ^b^tassa^eb^  paccekabuddhassa attano sarīradukkhaṃ anapekkhitvā chattupāhanaṃ  ^b^adāsi^eb^nti attano dānajjhāsayassa uḷārabhāvaṃ satthā pavedesi.</p>
              <p>[03] bodhisattopi ^a^M0.0035^ea^ yāvajīvaṃ amitadhanagehaṃ ajjhāvasanto  bhiyyosomattāya dānāni datvā sīlāni rakkhitvā āyupariyosāne  sapariso devanagaraṃ pūresi.</p>
              <p>[03] tadā devadhītā uppalavaṇṇā ahosi, puriso ānandatthero,  lokanātho saṅkhabrāhmaṇo.</p>
              <p>[03] tassa ^a^V0.0034^ea^ suvisuddhaniccasīlauposathasīlādivasena sīlapāramī  dānasīlādīnaṃ paṭipakkhato nikkhantattā kusaladhammavasena  nekkhammapāramī, dānādinipphādanatthaṃ abbhussahanavasena tathā  mahāsamuddataraṇavāyāmavasena ca vīriyapāramī, tadatthaṃ  adhivāsanakhantivasena khantipāramī, paṭiññānurūpappaṭipattiyā  saccapāramī, sabbattha acalasamādānādhiṭṭhānavasena adhiṭṭhānapāramī,  sabbasattesu hitajjhāsayavasena mettāpāramī, sattasaṅkhārakatavippakāresu  majjhattabhāvappattiyā upekkhāpāramī, sabbapāramīnaṃ upakārānupakāre  dhamme jānitvā anupakāre dhamme pahāya upakāradhammesu pavattāpanapurecarā  sahajātā ca upāyakosallabhūtā paññā paññāpāramīti imāpi pāramiyo  labbhanti.</p>
              <p>[03] dānajjhāsayassa pana atiuḷārabhāvena dānapāramīvasena desanā  pavattā. yasmā cettha dasa pāramiyo labbhanti, tasmā heṭṭhā vuttā  mahākaruṇādayo bodhisattaguṇā idhāpi yathārahaṃ niddhāretabbā. tathā  attano bhogasukhaṃ anapekkhitvā mahākaruṇāya ``dānapāramiṃ  pūressāmī''ti dānasambhārasaṃharaṇatthaṃ samuddataraṇaṃ, tattha ca  samuddapatitassapi uposathādhiṭṭhānaṃ, sīlakhaṇḍabhayena devadhītāyapi  upagatāya āhārānāharaṇanti evamādayo mahāsattassa guṇā veditabbā.  idāni vakkhamānesu sesacaritesu imināva nayena guṇaniddhāraṇaṃ  veditabbaṃ ^a^P0.0035^ea^. tattha tattha visesamattameva vakkhāma.  tenetaṃ vuccati -- </p>
              <p>[21] ``evaṃ acchariyā hete, abbhutā ca mahesino...pe0.... </p>
              <p>[22] pagevānukiriyā tesaṃ, dhammassa anudhammato''ti.. </p>
              <p>[06] saṅkhabrāhmaṇacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 3. kururājacariyāvaṇṇanā </h3n>
            <h4>
              <h4n> </h4n>
              <p>[03] 20^b^.^eb^ </p>
              <p>[04] tatiye ^a^M0.0036^ea^ ^b^indapatthe puruttame^eb^ti indapatthanāmake  kururaṭṭhassa puravare uttamanagare. ^b^rājā^eb^ti dhammena samena catūhi  saṅgahavatthūhi parisaṃ rañjetīti rājā. ^b^kusale dasahupāgato^eb^ti  kusalehi ^a^V0.0035^ea^ dasahi samannāgato, dānādīhi dasahi puññakiriyavatthūhi,  dasahi kusalakammapathehi vā yuttoti attho. </p>
              <p>[03] 21^b^.^eb^ ^b^kaliṅgaraṭṭhavisayā^eb^ti kaliṅgaraṭṭhasaṅkhātavisayā.  ^b^brāhmaṇā upagañchu ma^eb^nti kaliṅgarājena uyyojitā aṭṭha brāhmaṇā  maṃ upasaṅkamiṃsu. upasaṅkamitvā ca pana ^b^āyācuṃ maṃ  hatthināga^eb^nti hatthibhūtaṃ mahānāgaṃ maṃ āyāciṃsu. ^b^dhañña^eb^nti  dhanāyitabbasirisobhaggappattaṃ lakkhaṇasampannaṃ. ^b^maṅgalasammata^eb^nti  tāyayeva lakkhaṇasampattiyā maṅgalaṃ abhivuḍḍhikāraṇanti abhisammataṃ  janehi. </p>
              <p>[03] 22^b^.^eb^ ^b^avuṭṭhiko^eb^ti vassarahito. ^b^dubbhikkho^eb^ti  dullabhabhojano. ^b^chātako mahā^eb^ti mahatī jighacchābādhā vattatīti  attho. ^b^dadāhī^eb^ti dehi. ^b^nīla^eb^nti nīlavaṇṇaṃ.  ^b^añjanasavhaya^eb^nti añjanasaddena avhātabbaṃ, añjananāmakanti attho.  idaṃ vuttaṃ hoti -- amhākaṃ kaliṅgaraṭṭhaṃ avuṭṭhikaṃ, tena idāni  mahādubbhikkhaṃ tattha mahantaṃ chātakabhayaṃ uppannaṃ, tassa vūpasamatthāya imaṃ  añjanagirisaṅkāsaṃ tuyhaṃ añjananāmakaṃ maṅgalahatthiṃ dehi, imasmiñhi  tattha nīte devo vassissati, tena taṃ sabbabhayaṃ vūpasammissatīti.  tatrāyaṃ anupubbikathā --</p>
              <p>[03] atīte kururaṭṭhe indapatthanagare bodhisatto kururājassa  aggamahesiyā kucchimhi paṭisandhiṃ gahetvā anupubbena viññutaṃ patto,  takkasilaṃ gantvā yogavihitāni sippāyatanāni vijjāṭṭhānāni ca  uggahetvā paccāgato pitarā uparajje ṭhapito, aparabhāge pitu accayena  rajjaṃ patvā dasa rājadhamme ^a^P0.0036^ea^ akopento dhammena rajjaṃ  kāresi dhanañjayo nāma nāmena. so catūsu nagaradvāresu nagaramajjhe  nivesanadvāreti cha dānasālāyo kāretvā devasikaṃ chasatasahassaṃ dhanaṃ  vissajjento sakalajambudīpaṃ unnaṅgalaṃ katvā dānaṃ adāsi. tassa  dānajjhāsayatā dānābhirati sakalajambudīpaṃ patthari.</p>
              <p>[03] tasmiṃ ^a^M0.0037^ea^ kāle kaliṅgaraṭṭhe dubbhikkhabhayaṃ chātakabhayaṃ rogabhayanti  tīṇi bhayāni uppajjiṃsu. sakalaraṭṭhavāsino dantapuraṃ gantvā  rājabhavanadvāre ukkuṭṭhimakaṃsu ``devaṃ vassāpehi devā''ti. rājā taṃ  sutvā ``kiṃkāraṇā ete viravantī''ti amacce pucchi. amaccā  rañño tamatthaṃ ārocesuṃ. rājā porāṇakarājāno deve avassante kiṃ  karontīti. ``devo vassatū''ti dānaṃ datvā uposathaṃ adhiṭṭhāya  samādinnasīlā sirigabbhaṃ pavisitvā dabbasanthare sattāhaṃ nipajjantīti.  taṃ sutvā tathā akāsi. devo na vassi, evaṃ rājā ahaṃ mayā  kattabbakiccaṃ akāsiṃ, devo na vassati, kinti karomāti. deva,  indapatthanagare dhanañjayassa nāma kururājassa maṅgalahatthimhi ānīte  devo vassissatīti ^a^V0.0036^ea^. so rājā balavāhanasampanno duppasaho,  kathamassa hatthiṃ ānessāmāti. mahārāja, tena saddhiṃ yuddhakiccaṃ  natthi, dānajjhāsayo so rājā dānābhirato yācito samāno  alaṅkatasīsampi chinditvā pasādasampannāni akkhīnipi uppāṭetvā  sakalarajjampi niyyātetvā dadeyya, hatthimhi vattabbameva natthi,  avassaṃ yācito samāno dassatīti. ke pana yācituṃ samatthāti?  brāhmaṇā, mahārājāti. rājā aṭṭha brāhmaṇe pakkosāpetvā sakkārasammānaṃ  katvā paribbayaṃ datvā hatthiyācanatthaṃ pesesi. te sabbattha  ekarattivāsena turitagamanaṃ gantvā katipāhaṃ nagaradvāre dānasālāsu  bhuñjantā sarīraṃ santappetvā rañño dānaggaṃ āgamanapathe kālaṃ  āgamayamānā pācīnadvāre aṭṭhaṃsu.</p>
              <p>[03] bodhisattopi pātova nhātānulitto sabbālaṅkārappaṭimaṇḍito  alaṅkatavaravāraṇakhandhagato mahantena rājānubhāvena dānasālaṃ gantvā  otaritvā sattaṭṭhajanānaṃ sahatthena dānaṃ datvā ``imināva nīhārena  dethā''ti vatvā hatthiṃ abhiruhitvā ^a^P0.0037^ea^ dakkhiṇadvāraṃ  agamāsi. brāhmaṇā pācīnadvāre ārakkhassa balavatāya okāsaṃ  alabhitvā dakkhiṇadvāraṃ gantvā rājānaṃ āgacchantaṃ ullokayamānā  dvārato nātidūre unnataṭṭhāne ṭhitā sampattaṃ rājānaṃ hatthe ukkhipitvā  jayāpesuṃ. rājā vajiraṅkusena vāraṇaṃ nivattetvā tesaṃ santikaṃ gantvā  te brāhmaṇe ``kiṃ icchathā''ti pucchi. brāhmaṇā ``kaliṅgaraṭṭhaṃ  dubbhikkhabhayena chātakabhayena rogabhayena ca upaddutaṃ. so upaddavo  imasmiṃ tava maṅgalahatthimhi nīte ^a^M0.0038^ea^ vūpasammissati. tasmā imaṃ  añjanavaṇṇaṃ nāgaṃ amhākaṃ dehī''ti āhaṃsu. tamatthaṃ pakāsento satthā  āha ``kaliṅgaraṭṭhavisayā...pe0... añjanasavhaya''nti. tassattho  vutto eva.</p>
              <p>[03] atha bodhisatto ``na metaṃ patirūpaṃ, yaṃ me yācakānaṃ  manorathavighāto siyā, mayhañca samādānabhedo siyā''ti  hatthikkhandhato otaritvā ``sace analaṅkataṭṭhānaṃ atthi, alaṅkaritvā  dassāmī''ti samantato oloketvā analaṅkataṭṭhānaṃ adisvā soṇḍāya  naṃ gahetvā brāhmaṇānaṃ hatthesu ṭhapetvā ratanabhiṅgārena pupphagandhavāsitaṃ  udakaṃ pātetvā adāsi. tena vuttaṃ -- </p>
              <p>[03] 23^b^.^eb^ </p>
              <p>[21] ``na me yācakamanuppatte, paṭikkhepo anucchavo. </p>
              <p>[22] mā me bhijji samādānaṃ, dassāmi vipulaṃ gajaṃ.. </p>
              <p>[03] 24^b^.^eb^ </p>
              <p>[21] ``nāgaṃ gahetvā soṇḍāya, bhiṅgāre ratanāmaye. </p>
              <p>[22] jalaṃ hatthe ākiritvā, brāhmaṇānaṃ adaṃ gaja''nti..</p>
              <p>[03] tattha ^a^V0.0037^ea^ ^b^yācakamanuppatte^eb^ti yācake anuppatte.  ^b^anucchavo^eb^ti anucchaviko patirūpo. ^b^mā me bhijji  samādāna^eb^nti sabbaññutaññāṇatthāya sabbassa yācakassa sabbaṃ  anavajjaṃ icchitaṃ dadanto dānapāramiṃ pūressāmīti yaṃ mayhaṃ samādānaṃ,  taṃ mā bhijji. tasmā ^b^dassāmi vipulaṃ gaja^eb^nti mahantaṃ imaṃ  maṅgalahatthiṃ dassāmīti. ^b^ada^eb^nti adāsiṃ. </p>
              <p>[03] 25^b^.^eb^ </p>
              <p>[04] tasmiṃ pana hatthimhi dinne amaccā bodhisattaṃ etadavocuṃ  -- ``kasmā, mahārāja, maṅgalahatthiṃ dadattha, nanu añño hatthī  dātabbo, raññā nāma evarūpo opavayho maṅgalahatthī issariyaṃ  abhivijayañca ākaṅkhantena na dātabbo''ti ^a^P0.0038^ea^.  mahāsatto yaṃ maṃ yācakā yācanti, tadeva mayā dātabbaṃ, sace pana maṃ  rajjaṃ yāceyyuṃ, rajjampi tesaṃ dadeyyaṃ, mayhaṃ rajjatopi jīvitatopi  sabbaññutaññāṇameva piyataraṃ, tasmā taṃ hatthiṃ adāsinti āha. tena  vuttaṃ ^b^``tassa nāge padinnamhī''^eb^tiādi. tattha ^b^tassā^eb^ti  tassa tena, tasmiṃ ^b^nāge^eb^ hatthimhi dinne. </p>
              <p>[03] 26^b^.^eb^ ^b^maṅgalasampanna^eb^nti maṅgalaguṇehi samannāgataṃ.  ^b^saṅgāmavijayuttama^eb^nti saṅgāmavijayā uttamaṃ, saṅgāmavijaye vā  uttamaṃ padhānaṃ pavaraṃ nāgaṃ. ^b^kiṃ te rajjaṃ^eb^ ^a^M0.0039^ea^ ^b^karissatī^eb^ti tasmiṃ  nāge apagate tava rajjaṃ kiṃ karissati, rajjakiccaṃ na karissati,  rajjampi apagatamevāti dasseti. </p>
              <p>[03] 27^b^.^eb^ ^b^rajjampi me dade sabba^eb^nti tiṭṭhatu nāgo  tiracchānagato, idaṃ me sabbaṃ kururaṭṭhampi yācakānaṃ dadeyyaṃ.  ^b^sarīraṃ dajjamattano^eb^ti rajjepi vā kiṃ vattabbaṃ, attano sarīrampi  yācakānaṃ dadeyyaṃ, sabbopi hi me ajjhattikabāhiro pariggaho  lokahitatthameva mayā pariccatto. yasmā ^b^sabbaññutaṃ piyaṃ mayhaṃ^eb^  sabbaññutā ca dānapāramiṃ ādiṃ katvā sabbapāramiyo apūrentena na  sakkā laddhuṃ, tasmā nāgaṃ adāsiṃ ahanti dasseti.</p>
              <p>[03] evampi tasmiṃ nāge ānīte kaliṅgaraṭṭhe devo na vassateva.  kaliṅgarājā ``idānipi na vassati, kiṃ nu kho kāraṇa''nti  pucchitvā ``kururājā garudhamme rakkhati, tenassa raṭṭhe anvaddhamāsaṃ  anudasāhaṃ devo vassati, rañño guṇānubhāvo esa, na imassa  tiracchānagatassā''ti jānitvā ``mayampi garudhamme rakkhissāma,  gacchatha dhanañcayakorabyassa santike te suvaṇṇapaṭṭe likhāpetvā  ānethā''ti amacce pesesi. garudhammā vuccanti pañca sīlāni,  tāni bodhisatto suparisuddhāni katvā rakkhati, yathā ca bodhisatto.  evamassa mātā ^a^V0.0038^ea^ aggamahesī, kaniṭṭhabhātā uparājā, purohito  brāhmaṇo, rajjuggāhako amacco, sārathi seṭṭhi, doṇamāpako dovāriko,  nagarasobhinī vaṇṇadāsīti. tena vuttaṃ -- </p>
              <p>[21] ``rājā mātā mahesī ca, uparājā purohito. </p>
              <p>[27] rajjuggāho sārathī seṭṭhi, doṇo dovāriko tathā. </p>
              <p>[22] gaṇikā te ekādasa, garudhamme patiṭṭhitā''ti..</p>
              <p>[03] te ^a^P0.0039^ea^ amaccā bodhisattaṃ upasaṅkamitvā vanditvā  tamatthaṃ ārocesuṃ. mahāsatto ``mayhaṃ garudhamme kukkuccaṃ atthi, mātā  pana me surakkhitaṃ rakkhati, tassā santike gaṇhathā''ti vatvā tehi  ``mahārāja, kukkuccaṃ nāma sikkhākāmassa sallekhavuttino hoti, detha  no''ti yācito ``pāṇo na hantabbo, adinnaṃ na ādātabbaṃ,  kāmesumicchācāro na caritabbo, musā na bhaṇitabbaṃ, majjaṃ na  pātabba''nti suvaṇṇapaṭṭe likhāpetvā ``evaṃ santepi mātu santike  gaṇhathā''ti āha.</p>
              <p>[03] dūtā ^a^M0.0040^ea^ rājānaṃ vanditvā tassā santikaṃ gantvā ``devi, tumhe  kira garudhammaṃ rakkhatha, taṃ no dethā''ti vadiṃsu. bodhisattassa  mātāpi tatheva attano kukkuccassa atthibhāvaṃ vatvāva tehi yācitā  adāsi. tathā mahesiādayopi. te sabbesampi santike suvaṇṇapaṭṭe  garudhamme likhāpetvā dantapuraṃ gantvā kaliṅgarañño datvā taṃ pavattiṃ  ārocesuṃ. sopi rājā tasmiṃ dhamme vattamāno pañca sīlāni  pūresi. tato sakalakaliṅgaraṭṭhe devo vassi. tīṇi bhayāni  vūpasantāni. raṭṭhaṃ khemaṃ subhikkhaṃ ahosi. bodhisatto yāvajīvaṃ  dānādīni puññāni katvā sapariso saggapuraṃ pūresi.</p>
              <p>[03] tadā gaṇikādayo uppalavaṇṇādayo ahesuṃ. vuttañhetaṃ -- </p>
              <p>[21] ``gaṇikā uppalavaṇṇā, puṇṇo dovāriko tadā. </p>
              <p>[22] rajjuggāho ca kaccāno, doṇamāpako ca kolito.. </p>
              <p>[21] ``sāriputto tadā seṭṭhi, anuruddho ca sārathi. </p>
              <p>[22] brāhmaṇo kassapo thero, uparājānandapaṇḍito.. </p>
              <p>[21] ``mahesī ^a^V0.0039^ea^ rāhulamātā, māyādevī janettikā. </p>
              <p>[22] kururājā bodhisatto, evaṃ dhāretha jātaka''nti..  (dha0 pa0 aṭṭha0 2.361 haṃsaghātakabhikkhuvatthu).</p>
              <p>[03] idhāpi nekkhammapāramiādayo sesadhammā ca vuttanayeneva  niddhāretabbāti. </p>
              <p>[06] kururājacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 4. mahāsudassanacariyāvaṇṇanā </h3n>
            <h4>
              <h4n> </h4n>
              <p>[03] 28^b^.^eb^ catutthe ^a^P0.0040^ea^ ^b^kusāvatimhi nagare^eb^ti  kusāvatīnāmake nagare, yasmiṃ ṭhāne etarahi kusinārā niviṭṭhā.  ^b^mahīpatī^eb^ti khattiyo, nāmena ^b^mahāsudassano^eb^ nāma.  ^b^cakkavattī^eb^ti cakkaratanaṃ vatteti catūhi vā sampatticakkehi vattati,  tehi ca paraṃ pavatteti, parahitāya ca iriyāpathacakkānaṃ vatto etasmiṃ  atthītipi cakkavattī. atha vā catūhi acchariyadhammehi saṅgahavatthūhi  ca samannāgatena, parehi anabhibhavanīyassa anatikkamanīyassa  āṇāsaṅkhātassa cakkassa vatto etasmiṃ atthītipi ^b^cakkavattī^eb^.  pariṇāyakaratanapubbaṅgamena ^a^M0.0041^ea^ hatthiratanādipamukhena mahābalakāyena  puññānubhāvanibbattena kāyabalena ca samannāgatattā ^b^mahabbalo.  yadā āsi^eb^nti sambandho. tatrāyaṃ anupubbikathā --</p>
              <p>[03] atīte kira mahāpuriso sudassanattabhāvato tatiye attabhāve  gahapatikule nibbatto dharamānakassa buddhassa sāsane ekaṃ theraṃ  araññavāsaṃ vasantaṃ attano kammena araññaṃ paviṭṭho rukkhamūle nisinnaṃ  disvā ``idha mayā ayyassa paṇṇasālaṃ kātuṃ vaṭṭatī''ti cintetvā  attano kammaṃ pahāya dabbasambhāraṃ chinditvā nivāsayoggaṃ paṇṇasālaṃ  katvā dvāraṃ yojetvā kaṭṭhattharaṇaṃ katvā ``karissati nu kho  paribhogaṃ, na nu kho karissatī''ti ekamante nisīdi. thero  antogāmato āgantvā paṇṇasālaṃ pavisitvā kaṭṭhattharaṇe nisīdi.  mahāsattopi naṃ upasaṅkamitvā ``phāsukā, bhante, paṇṇasālā''ti  pucchi. phāsukā, bhaddamukha, pabbajitasāruppāti. vasissatha, bhante,  idhāti? āma, upāsakāti. so adhivāsanākāreneva  ``vasissatī''ti ñatvā ``nibaddhaṃ mayhaṃ gharadvāraṃ āgantabba''nti  paṭijānāpetvā niccaṃ attano ^a^V0.0040^ea^ ghareyeva bhattavissaggaṃ kārāpesi. so  paṇṇasālāyaṃ kaṭasārakaṃ pattharitvā mañcapīṭhaṃ paññapesi, apassenaṃ  nikkhipi, pādakaṭhalikaṃ ṭhapesi, pokkharaṇiṃ khaṇi, caṅkamaṃ katvā  vālukaṃ okiri, parissayavinodanatthaṃ paṇṇasālaṃ kaṇṭakavatiyā  parikkhipi, tathā pokkharaṇiṃ caṅkamañca. tesaṃ antovatipariyante  tālapantiyo ropesi. evamādinā ^a^P0.0041^ea^ āvāsaṃ niṭṭhāpetvā  therassa ticīvaraṃ ādiṃ katvā sabbaṃ samaṇaparikkhāraṃ adāsi.  therassa hi tadā bodhisattena  ticīvarapiṇḍapātapattathālakaparissāvanadhamakaraṇaparibhogabhājanachattupāhanaudakatumbasūcikattara-  yaṭṭhiārakaṇṭakapipphalinakhacchedanapadīpeyyādi pabbajitānaṃ  paribhogajātaṃ adinnaṃ nāma nāhosi. so pañca sīlāni rakkhanto  uposathaṃ karonto yāvajīvaṃ theraṃ upaṭṭhahi. thero tattheva vasanto  arahattaṃ patvā parinibbāyi. </p>
              <p>[03] 29^b^.^eb^ bodhisattopi yāvatāyukaṃ puññaṃ katvā devaloke  nibbattitvā tato cuto manussalokaṃ āgacchanto kusāvatiyā  rājadhāniyā nibbattitvā mahāsudassano nāma rājā ahosi cakkavattī.  tassissariyānubhāvo ``bhūtapubbaṃ, ānanda, rājā mahāsudassano  nāma ahosi khattiyo ^a^M0.0042^ea^ muddhāvasitto''tiādinā (dī0 ni0  2.242) nayena sutte āgato eva. tassa kira caturāsīti  nagarasahassāni kusāvatīrājadhānippamukhāni, caturāsīti  pāsādasahassāni dhammapāsādappamukhāni, caturāsīti  kūṭāgārasahassāni mahābyūhakūṭāgārappamukhāni, tāni sabbāni tassa  therassa katāya ekissā paṇṇasālāya nissandena nibbattāni,  caturāsīti pallaṅkasahassāni nāgasahassāni assasahassāni  rathasahassāni tassa dinnassa mañcapīṭhassa, caturāsīti  maṇisahassāni tassa dinnassa padīpassa, caturāsīti  pokkharaṇisahassāni ekapokkharaṇiyā, caturāsīti itthisahassāni  puttasahassāni gahapatisahassāni ca pattathālakādiparibhogārahassa  pabbajitaparikkhāradānassa, caturāsīti dhenusahassāni  pañcagorasadānassa, caturāsīti vatthakoṭṭhasahassāni  nivāsanapārupanadānassa, caturāsīti thālipākasahassāni  bhojanadānassa nissandena nibbattāni. so sattahi ratanehi catūhi  iddhīhi ca samannāgato rājādhirājā hutvā sakalaṃ sāgarapariyantaṃ  pathavimaṇḍalaṃ dhammena abhivijiya ajjhāvasanto anekasatesu ṭhānesu  dānasālāyo kāretvā mahādānaṃ paṭṭhapesi. divasassa tikkhattuṃ nagare  bheriṃ carāpesi ``yo yaṃ icchati, so dānasālāsu āgantvā taṃ  gaṇhātū''ti. tena vuttaṃ ^b^``tatthāhaṃ divase tikkhattuṃ, ghosāpemi  tahiṃ tahi''^eb^ntiādi.</p>
              <p>[03] tattha ^b^tatthā^eb^ti tasmiṃ nagare. ``tadāha''ntipi pāṭho,  tassa tadā ahaṃ, mahāsudassanakāleti ^a^V0.0041^ea^ attho. ^b^tahiṃ tahi^eb^nti  tasmiṃ tasmiṃ ṭhāne, tassa tassa pākārassa anto ca bahi cāti  ^a^P0.0042^ea^ attho. ^b^ko kiṃ icchatī^eb^ti brāhmaṇādīsu yo  koci satto annādīsu deyyadhammesu yaṃ kiñci icchati.  ^b^patthetī^eb^ti tasseva vevacanaṃ. ^b^kassa kiṃ dīyatu dhana^eb^nti  anekavāraṃ pariyāyantarehi ca dānaghosanāya pavattitabhāvadassanatthaṃ  vuttaṃ, etena dānapāramiyā sarūpaṃ dasseti.  deyyadhammapaṭiggāhakavikapparahitā hi bodhisattānaṃ dānapāramīti. </p>
              <p>[03] 30^b^.^eb^ idāni dānaghosanāya tassa tassa deyyadhammassa  anucchavikapuggalaparikittanaṃ dassetuṃ ^b^``ko chātako''^eb^tiādi  vuttaṃ.</p>
              <p>[03] tattha ^a^M0.0043^ea^ ^b^chātako^eb^ti jighacchito. ^b^tasito^eb^ti  pipāsito. ^b^ko mālaṃ ko vilepana^eb^ntipi ``icchatī''ti padaṃ  ānetvā yojetabbaṃ. ^b^naggo^eb^ti vatthavikalo, vatthena atthikoti  adhippāyo. ^b^paridahissatī^eb^ti nivāsissati. </p>
              <p>[03] 31^b^.^eb^ ^b^ko pathe chattamādetī^eb^ti ko pathiko pathe magge  attano vassavātātaparakkhaṇatthaṃ chattaṃ gaṇhāti, chattena atthikoti  attho. ^b^kopāhanā mudū subhā^eb^ti dassanīyatāya subhā  sukhasamphassatāya mudū upāhanā attano pādānaṃ cakkhūnañca rakkhaṇatthaṃ.  ^b^ko ādetī^eb^ti ko tāhi atthikoti adhippāyo.  ^b^sāyañca pāto cā^eb^ti ettha ^b^ca^eb^-saddena majjhanhike cāti  āharitvā vattabbaṃ. ``divase tikkhattuṃ ghosāpemī''ti hi vuttaṃ. </p>
              <p>[03] 32^b^.^eb^ ^b^na taṃ dasasu ṭhānesū^eb^ti taṃ dānaṃ na dasasu  ṭhānesu paṭiyattanti yojanā. ^b^napi ṭhānasatesu^eb^ vā  ^b^paṭiyattaṃ,^eb^ api ca kho anekasatesu ṭhānesu paṭiyattaṃ.  ^b^yācake dhana^eb^nti yācake uddissa dhanaṃ paṭiyattaṃ upakkhaṭaṃ.  dvādasayojanāyāme hi nagare sattayojanavitthate sattasu pākārantaresu  satta tālapantiparikkhepā, tāsu tālapantīsu caturāsīti  pokkharaṇisahassāni pāṭiyekkaṃ pokkharaṇitīre mahādānaṃ paṭṭhapitaṃ.  vuttañhetaṃ bhagavatā -- </p>
              <p>[02] ``paṭṭhapesi kho, ānanda, rājā mahāsudassano tāsaṃ  pokkharaṇīnaṃ tīre evarūpaṃ dānaṃ annaṃ annatthikassa, pānaṃ  pānatthikassa, vatthaṃ vatthatthikassa, yānaṃ yānatthikassa, sayanaṃ  sayanatthikassa, itthiṃ itthitthikassa, hiraññaṃ hiraññatthikassa,  suvaṇṇaṃ suvaṇṇatthikassā''ti (dī0 ni0 2.254). </p>
              <p>[03] 33^b^.^eb^ tatthāyaṃ ^a^V0.0042^ea^ dānassa pavattitākāro -- mahāpuriso hi  itthīnañca purisānañca anucchavike alaṅkāre kāretvā itthimattameva  tattha paricāravasena sesañca sabbaṃ pariccāgavasena ^a^P0.0043^ea^  ṭhapetvā ``rājā mahāsudassano dānaṃ deti, taṃ yathāsukhaṃ  paribhuñjathā''ti bheriṃ carāpesi. mahājanā pokkharaṇitīraṃ gantvā  nhatvā vatthādīni nivāsetvā mahāsampattiṃ anubhavitvā yesaṃ  tādisāni atthi, te pahāya gacchanti ^a^M0.0044^ea^. yesaṃ natthi, te gahetvā  gacchanti. ye hatthiyānādīsupi nisīditvā yathāsukhaṃ vicaritvā  varasayanesupi sayitvā sampattiṃ anubhavitvā itthīhipi saddhiṃ sampattiṃ  anubhavitvā sattavidharatanapasādhanāni pasādhetvā sampattiṃ anubhavitvā  yaṃ yaṃ atthikā, taṃ taṃ gahetvā gacchanti, anatthikā ohāya gacchanti.  tampi dānaṃ uṭṭhāya samuṭṭhāya devasikaṃ dīyateva. tadā  jambudīpavāsīnaṃ aññaṃ kammaṃ natthi, dānaṃ paribhuñjantā sampattiṃ  anubhavantā vicaranti. na tassa dānassa kālaparicchedo ahosi.  rattiñcāpi divāpi yadā yadā atthikā āgacchanti, tadā tadā  dīyateva. evaṃ mahāpuriso yāvajīvaṃ sakalajambudīpaṃ unnaṅgalaṃ katvā  mahādānaṃ pavattesi. tena vuttaṃ ^b^``divā vā yadi vā rattiṃ, yadi  eti vanibbako''^eb^tiādi.</p>
              <p>[03] tattha ^b^divā vā yadi vā rattiṃ, yadi etī^eb^ti etenassa  yathākālaṃ dānaṃ dasseti. yācakānañhi lābhāsāya upasaṅkamanakālo  eva bodhisattānaṃ dānassa kālo nāma. ^b^vanibbako^eb^ti yācako.  ^b^laddhā yadicchakaṃ bhoga^eb^nti etena yathābhirucitaṃ dānaṃ. yo  yo hi yācako yaṃ yaṃ deyyadhammaṃ icchati, tassa tassa taṃtadeva  bodhisatto deti. na tassa mahagghadullabhādibhāvaṃ attano uparodhaṃ  cintesi. ^b^pūrahatthova gacchatī^eb^ti etena yāvadicchakaṃ dānaṃ  dasseti, yattakañhi yācakā icchanti, tattakaṃ aparihāpetvāva mahāsatto  deti uḷārajjhāsayatāya ca mahiddhikatāya ca. </p>
              <p>[03] 34^b^.^eb^ ^b^``yāvajīvika''^eb^nti etena dānassa  kālapariyantābhāvaṃ dasseti. samādānato paṭṭhāya hi mahāsattā  yāvapāripūri vemajjhe na kālaparicchedaṃ karonti, bodhisambhārasambharaṇe  saṅkocābhāvena antarantarā avosānāpattito maraṇenapi anupacchedo  eva, tato parampi tatheva paṭipajjanato, ``yāvajīvika''nti pana  mahāsudassanacaritassa vasena vuttaṃ. ^b^napāhaṃ dessaṃ dhanaṃ dammī^eb^ti  idaṃ dhanaṃ nāma mayhaṃ ^a^P0.0044^ea^ na dessaṃ amanāpanti evarūpaṃ  mahādānaṃ dento gehato ca dhanaṃ nīharāpemi. ^b^napi natthi nicayo  mayī^eb^ti mama samīpe dhananicayo dhanasaṅgaho nāpi natthi,  sallekhavuttisamaṇo viya asaṅgahopi na homīti attho. idaṃ yena  ajjhāsayena tassidaṃ mahādānaṃ pavattitaṃ, taṃ dassetuṃ vuttaṃ. </p>
              <p>[03] 35^b^.^eb^ idāni ^a^M0.0045^ea^ ^a^V0.0043^ea^ taṃ upamāya vibhāvetuṃ ^b^``yathāpi āturo  nāmā''^eb^tiādimāha. tatthidaṃ upamāsaṃsandanena saddhiṃ atthadassanaṃ  -- yathā nāma ^b^āturo^eb^ rogābhibhūto puriso rogato attānaṃ  parimocetukāmo ^b^dhanena^eb^ hiraññasuvaṇṇādinā ^b^vejjaṃ^eb^  tikicchakaṃ ^b^tappetvā^eb^ ārādhetvā yathāvidhi paṭipajjanto tato  ^b^rogato^eb^ vimuccati. </p>
              <p>[03] 36^b^.^eb^ ^b^tatheva^eb^ evameva ahampi aṭṭabhūtaṃ sakalalokaṃ  kilesarogato sakalasaṃsāradukkharogato ca parimocetukāmo tassa tato  parimocanassa ayaṃ sabbasāpateyyapariccāgo dānapāramiupāyoti  ^b^jānamāno^eb^ bujjhamāno ^b^asesato^eb^ deyyadhammassa  paṭiggāhakānañca vasena anavasesato mahādānassa vasena sattānaṃ  ajjhāsayaṃ ^b^paripūretuṃ^eb^ attano ca na mayhaṃ dānapāramī paripuṇṇā,  tasmā ^b^ūnamana^eb^nti pavattaṃ ūnaṃ manaṃ ^b^pūrayituṃ^eb^ pavattayituṃ  ^b^vanibbake^eb^ yācake ^b^adāsiṃ taṃ dānaṃ^eb^ evarūpaṃ mahādānaṃ  dadāmi, tañca kho tasmiṃ dānadhamme tassa ca phale ^b^nirālayo^eb^  anapekkho ^b^apaccāso^eb^ kiñcipi apaccāsīsamāno kevalaṃ  ^b^sambodhimanupattiyā^eb^ sabbaññutaññāṇameva adhigantuṃ ^b^demī^eb^ti.</p>
              <p>[03] evaṃ mahāsatto mahādānaṃ pavattento attano puññānubhāvanibbattaṃ  dhammapāsādaṃ abhiruyha mahābyūhakūṭāgāradvāre eva kāmavitakkādayo  nivattetvā tattha sovaṇṇamaye rājapallaṅke nisinno jhānābhiññāyo  nibbattetvā tato nikkhamitvā sovaṇṇamayaṃ kūṭāgāraṃ pavisitvā tattha  rajatamaye pallaṅke nisinno cattāro brahmavihāre bhāvetvā caturāsīti  vassasahassāni jhānasamāpattīhi vītināmetvā maraṇasamaye dassanāya  upagatānaṃ subhaddādevīpamukhānaṃ caturāsītiyā itthāgārasahassānaṃ  amaccapārisajjādīnañca -- </p>
              <p>[21] ``aniccā ^a^P0.0045^ea^ vata saṅkhārā,  uppādavayadhammino. </p>
              <p>[22] uppajjitvā nirujjhanti, tesaṃ vūpasamo sukho''ti..  (dī0 ni0 2.221, 272; saṃ0 ni0  1.186;  2.143)  -- </p>
              <p>[25] imāya gāthāya ovaditvā āyupariyosāne  brahmalokaparāyano ahosi.</p>
              <p>[03] tadā subhaddādevī rāhulamātā ahosi, pariṇāyakaratanaṃ rāhulo,  sesaparisā buddhaparisā, mahāsudassano pana lokanātho.</p>
              <p>[03] idhāpi ^a^M0.0046^ea^ ^a^V0.0044^ea^ dasa pāramiyo sarūpato labbhanti eva,  dānajjhāsayassa pana uḷāratāya dānapāramī eva ^b^pāḷiyaṃ^eb^ āgatā.  sesadhammā heṭṭhā vuttanayā eva. tathā uḷāre sattaratanasamujjale  catudīpissariyepi ṭhitassa tādisaṃ bhogasukhaṃ analaṅkaritvā  kāmavitakkādayo dūrato vikkhambhetvā tathārūpe mahādāne pavattentasseva  caturāsīti vassasahassāni samāpattīhi vītināmetvā  aniccatādipaṭisaṃyuttaṃ dhammakathaṃ katvāpi vipassanāya anussukkanaṃ  sabbattha anissaṅgatāti evamādayo guṇānubhāvā niddhāretabbāti. </p>
              <p>[06] mahāsudassanacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 5. mahāgovindacariyāvaṇṇanā</h3n>
            <h4>
              <h4n> </h4n>
              <p>[03] pañcame ^b^sattarājapurohito^eb^ti sattabhūādīnaṃ sattannaṃ rājūnaṃ  sabbakiccānusāsakapurohito. ^b^pūjito naradevehī^eb^ti tehi eva  aññehi ca jambudīpe sabbeheva khattiyehi catupaccayapūjāya  sakkārasammānena ca pūjito. ^b^mahāgovindabrāhmaṇo^eb^ti  mahānubhāvatāya govindassābhisekena abhisittatāya ca  ``mahāgovindo''ti saṅkhaṃ gato brāhmaṇo, abhisittakālato paṭṭhāya  hi bodhisattassa ayaṃ samaññā jātā, nāmena pana ^b^jotipālo^eb^  nāma. tassa kira jātadivase sabbāvudhāni jotiṃsu. rājāpi  paccūsasamaye attano maṅgalāvudhaṃ pajjalitaṃ disvā bhīto attano  purohitaṃ bodhisattassa pitaraṃ upaṭṭhānaṃ āgataṃ pucchitvā ``mā bhāyi,  mahārāja, mayhaṃ putto jāto, tassānubhāvena na kevalaṃ rājageheyeva,  sakalanagarepi āvudhāni pajjaliṃsu, na ^a^P0.0046^ea^ taṃ nissāya  tuyhaṃ antarāyo atthi, sakalajambudīpe pana paññāya tena samo na  bhavissati, tassetaṃ pubbanimitta''nti purohitena samassāsito  tuṭṭhacitto ``kumārassa khīramūlaṃ hotū''ti sahassaṃ datvā  ``vayappattakāle mayhaṃ dassethā''ti āha. so vuddhippatto aparabhāge  alamatthadasso sattannaṃ rājūnaṃ sabbakiccānusāsako hutvā pabbajitvā  ca satte diṭṭhadhammikasamparāyikehi anatthehi pāletvā atthehi  niyojesi. iti jotitattā pālanasamatthatāya ^a^M0.0047^ea^ ca  ``jotipālo''tissa nāmaṃ akaṃsu. tena vuttaṃ ``nāmena jotipālo  nāmā''ti (dī0 ni0 2.304).</p>
              <p>[03] tattha bodhisatto disampatissa nāma rañño purohitassa  govindabrāhmaṇassa putto hutvā attano pitu tassa ca rañño accayena  tassa putto reṇu, sahāyā cassa sattabhū, brahmadatto, vessabhū ^a^V0.0045^ea^, bharato, dve  ca dhataraṭṭhāti ime satta rājāno yathā aññamaññaṃ na vivadanti.  evaṃ rajje patiṭṭhāpetvā tesaṃ atthadhamme anusāsanto jambudīpatale  sabbesaṃ rājūnaṃ aññesañca brāhmaṇānaṃ devanāgagahapatikānaṃ sakkato  garukato mānito pūjito apacito uttamaṃ gāravaṭṭhānaṃ patto ahosi.  tassa atthadhammesu kusalatāya ``mahāgovindo''tveva samaññā udapādi.  yathāha ``govindo vata, bho brāhmaṇo, mahāgovindo vata, bho  brāhmaṇo''ti (dī0 ni0 2.305). tena vuttaṃ -- </p>
              <p>[03] 37^b^.^eb^ </p>
              <p>[21] ``punāparaṃ yadā homi, sattarājapurohito. </p>
              <p>[22] pūjito naradevehi, mahāgovindabrāhmaṇo''ti..</p>
              <p>[03] atha bodhisattassa puññānubhāvasamussāhitehi rājūhi tesaṃ  anuyuttehi khattiyehi brāhmaṇagahapatikehi negamajānapadehi ca uparūpari  upanīto samantato mahogho viya ajjhottharamāno aparimeyyo uḷāro  lābhasakkāro uppajji, yathā taṃ aparimāṇāsu jātīsu  upacitavipulapuññasañcayassa uḷārābhijātassa parisuddhasīlācārassa  pesalassa pariyodātasabbasippassa sabbasattesu  puttasadisamahākaruṇāvipphārasiniddhamuduhadayassa. so cintesi --  ``etarahi kho mayhaṃ mahālābhasakkāro, yaṃnūnāhaṃ iminā sabbasatte  santappetvā dānapāramiṃ paripūreyya''nti. so nagarassa majjhe catūsu  dvāresu attano nivesanadvāreti cha dānasālāyo kāretvā devasikaṃ  aparimitadhanapariccāgena mahādānaṃ ^a^P0.0047^ea^ pavattesi. yaṃ yaṃ  upāyanaṃ ānīyati, yañca attano atthāya abhisaṅkharīyati, sabbaṃ taṃ  dānasālāsu eva pesesi. evaṃ divase divase mahāpariccāgaṃ  karontassa cassa cittassa titti vā santoso vā nāhosi, kuto  pana saṅkoco. dānaggañcassa lābhāsāya āgacchantehi deyyadhammaṃ  gahetvā gacchantehi ca mahāsattassa ca guṇavisese kittayantehi  mahājanakāyehi antonagaraṃ bahinagarañca ^a^M0.0048^ea^ samantato ekoghabhūtaṃ  kappavuṭṭhānamahāvāyusaṅghaṭṭaparibbhamitaṃ viya mahāsamuddaṃ ekakolāhalaṃ  ekaninnādaṃ ahosi. tena vuttaṃ -- </p>
              <p>[03] 38^b^.^eb^ </p>
              <p>[21] ``tadāhaṃ sattarajjesu, yaṃ me āsi upāyanaṃ. </p>
              <p>[22] tena demi mahādānaṃ, akkhobhaṃ sāgarūpama''nti..</p>
              <p>[03] tattha ^b^tadāha^eb^nti yadā sattarājapurohito  mahāgovindabrāhmaṇo homi, tadā ahaṃ. ^b^sattarajjesū^eb^ti reṇuādīnaṃ  sattannaṃ rājūnaṃ rajjesu. ^b^akkhobha^eb^nti abbhantarehi ca bāhirehi  ca paccatthikehi ^a^V0.0046^ea^ appaṭisedhanīyatāya kenaci akkhobhanīyaṃ.  ``accubbha''ntipi pāṭho. atipuṇṇadānajjhāsayassa deyyadhammassa ca  uḷārabhāvena vipulabhāvena ca ativiya paripuṇṇanti attho.  ^b^sāgarūpama^eb^nti sāgarasadisaṃ, yathā sāgare udakaṃ sakalenapi  lokena harantena khepetuṃ na sakkā, evaṃ tassa dānagge deyyadhammanti. </p>
              <p>[03] 39^b^.^eb^ osānagāthāya ^b^varaṃ dhana^eb^nti uttamaṃ icchitaṃ vā  dhanaṃ. sesaṃ vuttanayameva. </p>
              <p>[01] evaṃ mahāsatto paṭhamakappikamahāmegho viya mahāvassaṃ  avibhāgena mahantaṃ dānavassaṃ vassāpento dānabyāvaṭo hutvāpi sesaṃ  sattannaṃ rājūnaṃ atthadhamme appamatto anusāsati. satta ca  brāhmaṇamahāsāle vijjāsippaṃ sikkhāpeti, satta ca nhātakasatāni  mante vāceti. tassa aparena samayena evaṃ kalyāṇo kittisaddo  abbhuggato ``sakkhi mahāgovindo brāhmaṇo brahmānaṃ passati, sakkhi  mahāgovindo brāhmaṇo brahmunā sākaccheti sallapati mantetī''ti (dī0  ni0 2.312). so cintesi -- ``etarahi kho mayhaṃ ayaṃ  abhūto kittisaddo abbhuggato `brahmānaṃ passati, sakkhi mahāgovindo  brāhmaṇo brahmunā sākaccheti sallapati mantetī'ti, yaṃnūnāhaṃ imaṃ bhūtaṃ  eva kareyya''nti. so ``te satta rājāno satta ca brāhmaṇamahāsāle  satta ca nhātakasatāni attano puttadārañca āpucchitvā brahmānaṃ  ^a^P0.0048^ea^ passeyya''nti cittaṃ paṇidhāya vassike cattāro māse  brahmavihārabhāvanamanuyuñji. tassa cetasā cetoparivitakkamaññāya brahmā  sanaṅkumāro purato pāturahosi. taṃ disvā mahāpuriso pucchi -- </p>
              <p>[21] ``vaṇṇavā ^a^M0.0049^ea^ yasavā sirimā, ko nu tvamasi mārisa. </p>
              <p>[22] ajānantā taṃ pucchāma, kathaṃ jānemu taṃ maya''nti..  (dī0 ni0 2.318).</p>
              <p>[03] tassa brahmā attānaṃ jānāpento -- </p>
              <p>[21] ``maṃ ve kumāraṃ jānanti, brahmaloke sanantanaṃ. </p>
              <p>[22] sabbe jānanti maṃ devā, evaṃ govinda jānāhī''ti..  (dī0 ni0 2.318) -- </p>
              <p>[25] vatvā tena -- </p>
              <p>[21] ``āsanaṃ ^a^V0.0047^ea^ udakaṃ pajjaṃ, madhusākañca brahmuno. </p>
              <p>[22] agghe bhavantaṃ pucchāma, agghaṃ kurutu no bhava''nti..  (dī0 ni0 2.318) -- </p>
              <p>[25] upanītaṃ atithisakkāraṃ anatthikopi brahmā tassa  cittasampahaṃsanatthaṃ vissāsakaraṇatthañca sampaṭicchanto ``paṭiggaṇhāma  te agghaṃ, yaṃ, tvaṃ govinda, bhāsasī''ti. vatvā okāsadānatthaṃ -- </p>
              <p>[21] ``diṭṭhadhammahitatthāya, samparāyasukhāya ca. </p>
              <p>[22] katāvakāso pucchassu, yaṃkiñci abhipatthita''nti..  (dī0 ni0 2.318) -- </p>
              <p>[25] okāsamakāsi.</p>
              <p>[03] atha naṃ mahāpuriso samparāyikaṃ eva atthaṃ -- </p>
              <p>[21] ``pucchāmi brahmānaṃ sanaṅkumāraṃ, kaṅkhī akaṅkhiṃ  paravediyesu. </p>
              <p>[22] katthaṭṭhito kimhi ca sikkhamāno, pappoti macco  amataṃ brahmaloka''nti.. (dī0 ni0 2.319) -- </p>
              <p>[25] pucchi.</p>
              <p>[03] tassa brahmā byākaronto -- </p>
              <p>[21] ``hitvā mamattaṃ manujesu brahme, ekodibhūto  karuṇedhimutto. </p>
              <p>[27] nirāmagandho virato methunasmā, etthaṭṭhito ettha ca  sikkhamāno. </p>
              <p>[22] pappoti macco amataṃ brahmaloka''nti.. (dī0 ni0  2.319) -- </p>
              <p>[25] brahmalokagāmimaggaṃ kathesi. </p>
              <p>[01] tattha ^a^M0.0050^ea^ ^a^P0.0049^ea^ ^b^maṃ ve kumāraṃ jānantī^eb^ti ve  ekaṃsena maṃ ``kumāro''ti jānanti. ^b^brahmaloke^eb^ti seṭṭhaloke.  ^b^sanantana^eb^nti ciratanaṃ porāṇaṃ. ^b^evaṃ, govinda,  jānāhī^eb^ti, govinda, evaṃ maṃ dhārehi.</p>
              <p>[03] ^b^āsana^eb^nti ^a^V0.0048^ea^ idaṃ bhoto brahmuno nisīdanatthāya āsanaṃ  paññattaṃ. idaṃ ^b^udakaṃ^eb^ paribhojanīyaṃ pādānaṃ dhovanatthaṃ pānīyaṃ  pipāsaharaṇatthāya. idaṃ ^b^pajjaṃ^eb^ parissamavinodanatthaṃ  pādabbhañjanatelaṃ. idaṃ ^b^madhusākaṃ^eb^ atakkaṃ aloṇikaṃ adhūpanaṃ  udakena seditaṃ sākaṃ sandhāya vadati. tadā hi bodhisattassa taṃ  catumāsaṃ brahmacariyaṃ abhisallekhavuttiparamukkaṭṭhaṃ ahosi. tassime sabbe  ^b^agghe^eb^ katvā ^b^pucchāma,^eb^ tayidaṃ ^b^agghaṃ kurutu^eb^  paṭiggaṇhātu ^b^no bhavaṃ^eb^ idaṃ agghanti vuttaṃ hoti. iti  mahāpuriso brahmuno nesaṃ aparibhuñjanaṃ jānantopi vattasīse ṭhatvā  attano āciṇṇaṃ atithipūjanaṃ dassento evamāha. brahmāpissa  adhippāyaṃ jānanto ``paṭiggaṇhāma te agghaṃ, yaṃ tvaṃ, govinda,  bhāsasī''ti āha.</p>
              <p>[03] tattha tassa te āsane mayaṃ nisinnā nāma homa, pādodakena  pādā dhotā nāma hontu, pānīyaṃ pītā nāma homa, pādabbhañjanena  pādā makkhitā nāma hontu, udakasākampi paribhuttaṃ nāma hotūti  attho.</p>
              <p>[03] ^b^kaṅkhī akaṅkhiṃ paravediyesū^eb^ti ahaṃ savicikiccho  parena sayaṃ abhisaṅkhatattā parassa pākaṭesu paravediyesu pañhesu  nibbicikicchaṃ.</p>
              <p>[03] ^b^hitvā mamatta^eb^nti ``idaṃ mama, idaṃ mamā''ti pavattanakaṃ  upakaraṇataṇhaṃ cajitvā. ^b^manujesū^eb^ti sattesu. ^b^brahme^eb^ti  bodhisattaṃ ālapati. ^b^ekodibhūto^eb^ti eko udeti pavattatīti  ekodibhūto ekībhūto, ekena kāyavivekaṃ dasseti. atha vā eko  udetīti ekodi, samādhi. taṃ bhūto pattoti ^b^ekodibhūto,^eb^  upacārappanāsamādhīhi samāhitoti attho. etaṃ ekodibhāvaṃ  karuṇābrahmavihāravasena dassento ^b^``karuṇedhimutto''^eb^ti āha.  karuṇajjhāne adhimutto, taṃ jhānaṃ nibbattetvāti attho.  ^b^nirāmagandho^eb^ti kilesasaṅkhātavissagandharahito.  ^b^etthaṭṭhito^eb^ti etesu dhammesu ṭhito, ete dhamme sampādetvā.  ^b^ettha ca sikkhamāno^eb^ti etesu dhammesu sikkhamāno ^a^M0.0051^ea^, etaṃ  brahmavihārabhāvanaṃ bhāventoti attho. ayamettha saṅkhepo, vitthāro  pana ^b^pāḷiyaṃ^eb^ (dī0 ni0 2.293 ādayo) āgatoyevāti.</p>
              <p>[03] atha mahāpuriso tassa brahmuno vacanaṃ sutvā āmagandhe  jigucchanto ``idānevāhaṃ pabbajissāmī''ti āha. brahmāpi ^a^P0.0050^ea^  ``sādhu, mahāpurisa, pabbajassu. evaṃ sati mayhampi tava  santike āgamanaṃ svāgamanameva bhavissati, tvaṃ, tāta, sakalajambudīpe  aggapuriso paṭhamavaye ṭhito, evaṃ mahantaṃ nāma sampattiṃ issariyañca  pahāya pabbajanaṃ nāma gandhahatthino ayobandhanaṃ chinditvā ^a^V0.0049^ea^ vanagamanaṃ  viya atiuḷāraṃ, buddhatanti nāmesā''ti mahābodhisattassa daḷhīkammaṃ  katvā brahmalokameva gato. mahāsattopi ``mama ito nikkhamitvā  pabbajanaṃ nāma na yuttaṃ, ahaṃ rājakulānaṃ atthaṃ anusāsāmi, tasmā  tesaṃ ārocetvā sace tepi pabbajanti sundarameva, no ce purohitaṭṭhānaṃ  niyyātetvā pabbajissāmī''ti cintetvā reṇussa tāva rañño  ārocetvā tena bhiyyosomattāya kāmehi nimantiyamāno attano  saṃvegahetuṃ ekantena pabbajitukāmatañcassa nivedetvā tena ``yadi evaṃ  ahampi pabbajissāmī''ti vutte ``sādhū''ti sampaṭicchitvā eteneva  nayena sattabhūādayo cha khattiye, satta ca brāhmaṇamahāsāle, satta ca  nhātakasatāni, attano bhariyāyo ca āpucchitvā sattāhamattameva tesaṃ  cittānurakkhaṇatthaṃ ṭhatvā mahābhinikkhamanasadisaṃ nikkhamitvā pabbaji.</p>
              <p>[03] tassa te sattarājāno ādiṃ katvā sabbeva anupabbajiṃsu. sā  ahosi mahatī parisā. anekayojanavitthārāya parisāya parivuto  mahāpuriso dhammaṃ desento gāmanigamajanapadarājadhānīsu cārikaṃ  carati, mahājanaṃ puññe patiṭṭhāpeti. gatagataṭṭhāne buddhakolāhalaṃ viya  hoti. manussā ``govindapaṇḍito kira āgacchatī''ti sutvā  puretarameva maṇḍapaṃ kāretvā taṃ alaṅkārāpetvā paccuggantvā maṇḍapaṃ  pavesetvā nānaggarasabhojanena patimānenti. mahālābhasakkāro mahogho  viya ajjhottharanto uppajji. mahāpuriso mahājanaṃ puññe patiṭṭhāpesi  sīlasampadāya indriyasaṃvare bhojane mattaññutāya jāgariyānuyoge  kasiṇaparikamme jhānesu abhiññāsu aṭṭhasamāpattīsu brahmavihāresūti.  buddhuppādakālo viya ahosi.</p>
              <p>[03] bodhisatto ^a^M0.0052^ea^ yāvatāyukaṃ pāramiyo pūrento samāpattisukhena  vītināmetvā āyupariyosāne brahmaloke nibbatti. tassa taṃ  brahmacariyaṃ iddhañceva phītañca vitthārikaṃ bāhujaññaṃ puthubhūtaṃ yāva  devamanussehi suppakāsitaṃ ciraṃ dīghamaddhānaṃ pavattittha. tassa  ^a^P0.0051^ea^ ye sāsanaṃ sabbena sabbaṃ ājāniṃsu, te kāyassa bhedā  paraṃ maraṇā sugatiṃ brahmalokaṃ upapajjiṃsu. ye na ājāniṃsu, te  appekacce paranimmitavasavattīnaṃ devānaṃ sahabyataṃ upapajjiṃsu.  appekacce nimmānaratīnaṃ...pe0... tusitānaṃ yāmānaṃ tāvatiṃsānaṃ  cātumahārājikānaṃ devānaṃ sahabyataṃ upapajjiṃsu. ye sabbanihīnā, te  gandhabbakāyaṃ paripūresuṃ. iti mahājano yebhuyyena brahmalokūpago  saggūpago ca ahosi. tasmā devabrahmalokā paripūriṃsu. cattāro  apāyā suññā viya ahesuṃ.</p>
              <p>[03] idhāpi ^a^V0.0050^ea^ ^b^akittijātake^eb^ (jā0 1.13.83 ādayo) viya  bodhisambhāraniddhāraṇā veditabbā -- tadā satta rājāno mahātherā  ahesuṃ, sesaparisā buddhaparisā, mahāgovindo lokanātho. tathā  reṇuādīnaṃ sattannaṃ rājūnaṃ aññamaññāvirodhena yathā sakarajje  patiṭṭhāpanaṃ, tathā mahati sattavidhe rajje tesaṃ atthadhammānusāsane  appamādo, ``brahmunāpi sākacchaṃ samāpajjatī''ti pavattasambhāvanaṃ  yathābhūtaṃ kātuṃ cattāro māse paramukkaṃsagato brahmacariyavāso. tena  brahmuno attani samāpajjanaṃ, brahmuno ovāde ṭhatvā sattahi rājūhi  sakalena ca lokena upanītaṃ lābhasakkāraṃ kheḷapiṇḍaṃ viya chaḍḍetvā  aparimāṇāya khattiyabrāhmaṇādiparisāya anupabbajjānimittāya  pabbajjāya anuṭṭhānaṃ, buddhānaṃ sāsanassa viya attano sāsanassa  cirakālānuppabandhoti evamādayo guṇānubhāvā vibhāvetabbāti. </p>
              <p>[06] mahāgovindacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 6. nimirājacariyāvaṇṇanā </h3n>
            <h4>
              <h4n> </h4n>
              <p>[03] 40^b^.^eb^ chaṭṭhe ^b^mithilāyaṃ puruttame^eb^ti mithilānāmake  videhānaṃ uttamanagare. ^b^nimi nāma mahārājā^eb^ti nemiṃ ghaṭento  viya uppanno ``nimī''ti laddhanāmo, mahantehi  dānasīlādiguṇavisesehi mahatā ca ^a^M0.0053^ea^ rājānubhāvena samannāgatattā mahanto  rājāti mahārājā. ^b^paṇḍito kusalatthiko^eb^ti attano ca  paresañca puññatthiko.</p>
              <p>[03] atīte kira videharaṭṭhe mithilānagare amhākaṃ bodhisatto  ^a^P0.0052^ea^ maghadevo nāma rājā ahosi. so caturāsīti  vassasahassāni kumārakīḷaṃ kīḷitvā caturāsīti vassahassāni  uparajjaṃ kāretvā caturāsīti vassasahassāni rajjaṃ kārento ``yadā  me sirasmiṃ palitāni passeyyāsi, tadā me āroceyyāsī''ti  kappakassa vatvā aparabhāge tena palitāni disvā ārocite  suvaṇṇasaṇḍāsena uddharāpetvā hatthe patiṭṭhāpetvā palitaṃ oloketvā  ``pātubhūto kho mayhaṃ devadūto''ti saṃvegajāto ``idāni mayā  pabbajituṃ vaṭṭatī''ti cintetvā satasahassuṭṭhānakaṃ gāmavaraṃ kappakassa  datvā jeṭṭhakumāraṃ pakkosāpetvā tassa -- </p>
              <p>[21] ``uttamaṅgaruhā mayhaṃ, ime jātā vayoharā. </p>
              <p>[22] pātubhūtā devadūtā, pabbajjāsamayo mamā''ti.. (jā0  1.1.9) -- </p>
              <p>[25] vatvā ^a^V0.0051^ea^ sādhukaṃ rajje samanusāsitvā yadipi attano  aññānipi caturāsīti vassasahassāni āyu atthi, evaṃ santepi  maccuno santike ṭhitaṃ viya attānaṃ maññamāno saṃviggahadayo pabbajjaṃ  roceti. tena vuttaṃ -- </p>
              <p>[21] ``sirasmiṃ palitaṃ disvā, maghadevo disampati. </p>
              <p>[22] saṃvegaṃ alabhī dhīro, pabbajjaṃ samarocayī''ti.. (ma0  ni0 aṭṭha0 2.309).</p>
              <p>[03] so puttaṃ ``imināva nīhārena vatteyyāsi yathā mayā paṭipannaṃ,  mā kho tvaṃ antimapuriso ahosī''ti ovaditvā nagarā nikkhamma  bhikkhupabbajjaṃ pabbajitvā caturāsīti vassasahassāni jhānasamāpattīhi  vītināmetvā āyupariyosāne brahmalokaparāyano ahosi. puttopissa  bahūni vassasahassāni dhammena rajjaṃ kāretvā teneva upāyena  pabbajitvā brahmalokaparāyano ahosi. tathā tassa putto, tathā tassa  puttoti evaṃ dvīhi ūnāni caturāsīti khattiyasahassāni sīse  palitaṃ disvāva pabbajitāni. atha bodhisatto brahmaloke ṭhitova  ``pavattati nu kho mayā manussaloke kataṃ kalyāṇaṃ na pavattatī''ti  āvajjento addasa ^a^M0.0054^ea^ ``ettakaṃ addhānaṃ pavattaṃ, idāni nappavattissatī''ti.  so ``na kho panāhaṃ mayhaṃ paveṇiyā ucchijjituṃ dassāmī''ti  attano vaṃse jātarañño eva aggamahesiyā kucchimhi paṭisandhiṃ  gaṇhitvā attano vaṃsassa nemiṃ ghaṭento viya nibbatto. tena vuttaṃ  ``nemiṃ ghaṭento viya uppannoti ^a^P0.0053^ea^ nimīti  laddhanāmo''ti.</p>
              <p>[03] tassa hi nāmaggahaṇadivase pitarā ānītā lakkhaṇapāṭhakā.  lakkhaṇāni oloketvā ``mahārāja, ayaṃ kumāro tumhākaṃ vaṃsaṃ  paggaṇhāti, pitupitāmahehipi mahānubhāvo mahāpuñño''ti byākariṃsu.  taṃ sutvā rājā yathāvuttenatthena ``nimī''tissa nāmaṃ akāsi, so  daharakālato paṭṭhāya sīle uposathakamme ca yuttappayutto ahosi.  athassa pitā purimanayeneva palitaṃ disvā kappakassa gāmavaraṃ datvā  puttaṃ rajje samanusāsitvā nagarā nikkhamma pabbajitvā jhānāni  nibbattetvā brahmalokaparāyano ahosi.</p>
              <p>[03] nimirājā pana dānajjhāsayatāya catūsu nagaradvāresu nagaramajjhe  cāti pañca dānasālāyo kāretvā mahādānaṃ pavattesi. ekekāya  dānasālāya satasahassaṃ satasahassaṃ katvā devasikaṃ pañcasatasahassāni  pariccaji, pañca sīlāni rakkhi, pakkhadivasesu uposathakammaṃ  samādiyi ^a^V0.0052^ea^, mahājanampi dānādīsu puññesu samādapesi, saggamaggaṃ  ācikkhi, nirayabhayena tajjesi, pāpato nivāresi. tassa ovāde  ṭhatvā mahājano dānādīni puññāni katvā tato cuto devaloke  nibbatti, devaloko paripūri, nirayo tuccho viya ahosi. tadā  pana attano dānajjhāsayassa uḷārabhāvaṃ savisesaṃ dānapāramiyā  pūritabhāvañca pavedento satthā -- </p>
              <p>[03] 41^b^.^eb^ </p>
              <p>[21] ``tadāhaṃ māpayitvāna, catussālaṃ catummukhaṃ. </p>
              <p>[22] tattha dānaṃ pavattesiṃ, migapakkhinarādina''nti.. --  ādimāha.</p>
              <p>[03] tattha ^b^tadā^eb^ti tasmiṃ nimirājakāle.  ^b^māpayitvānā^eb^ti kārāpetvā. ^b^catussāla^eb^nti catūsu disāsu  sambandhasālaṃ. ^b^catummukha^eb^nti catūsu disāsu catūhi dvārehi yuttaṃ.  dānasālāya hi mahantabhāvato deyyadhammassa yācakajanassa ca  bahubhāvato na sakkā ekeneva dvārena ^a^M0.0055^ea^ dānadhammaṃ pariyantaṃ kātuṃ  deyyadhammañca pariyosāpetunti sālāya catūsu disāsu cattāri  mahādvārāni kārāpesi. tattha dvārato paṭṭhāya yāva koṇā deyyadhammo  rāsikato tiṭṭhati. aruṇuggaṃ ādiṃ katvā yāva pakatiyā  saṃvesanakālo, tāva dānaṃ pavatteti. itarasmimpi kāle anekasatā  padīpā jhāyanti. yadā yadā atthikā āgacchanti, tadā tadā  dīyateva. tañca dānaṃ na kapaṇaddhikavanibbakayācakānaññeva ^a^P0.0054^ea^,  atha kho aḍḍhānaṃ mahābhogānampi upakappanavasena  mahāsudassanadānasadisaṃ uḷāratarapaṇītatarānaṃ deyyadhammānaṃ  pariccajanato sabbepi sakalajambudīpavāsino manussā paṭiggahesuñceva  paribhuñjiṃsu ca. sakalajambudīpañhi unnaṅgalaṃ katvā mahāpuriso tadā  mahādānaṃ pavattesi. yathā ca manussānaṃ, evaṃ migapakkhike ādiṃ  katvā tiracchānagatānampi dānasālāya bahi ekamante tesaṃ  upakappanavasena dānaṃ pavattesi. tena vuttaṃ -- ``tattha dānaṃ  pavattesiṃ, migapakkhinarādina''nti. na kevalañca tiracchānānameva,  petānampi divase divase pattiṃ dāpesi. yathā ca ekissā  dānasālāya, evaṃ pañcasupi dānasālāsu dānaṃ pavattittha.  ^b^pāḷiyaṃ^eb^ pana ``tadāhaṃ māpayitvāna, catussālaṃ catummukha''nti  ekaṃ viya vuttaṃ, taṃ nagaramajjhe dānasālaṃ sandhāya vuttaṃ. </p>
              <p>[03] 42^b^.^eb^ idāni tattha deyyadhammaṃ ekadesena dassento  ^b^``acchādanañca sayanaṃ, annaṃ pānañca bhojana''^eb^nti āha.</p>
              <p>[03] tattha ^b^acchādana^eb^nti  khomasukhumādinānāvidhanivāsanapārupanaṃ. ^b^sayana^eb^nti  mañcapallaṅkādiñceva gonakacittakādiñca anekavidhaṃ sayitabbakaṃ,  āsanampi cettha sayanaggahaṇeneva ^a^V0.0053^ea^ gahitanti daṭṭhabbaṃ. ^b^annaṃ pānañca  bhojana^eb^nti tesaṃ tesaṃ sattānaṃ yathābhirucitaṃ nānaggarasaṃ annañceva  pānañca avasiṭṭhaṃ nānāvidhabhojanavikatiñca. ^b^abbocchinnaṃ  karitvānā^eb^ti ārambhato paṭṭhāya yāva āyupariyosānā ahorattaṃ  avicchinnaṃ katvā. </p>
              <p>[03] 43-4^b^.^eb^ idāni tassa dānassa sammāsambodhiṃ ārabbha  dānapāramibhāvena pavattitabhāvaṃ dassento yathā tadā attano ajjhāsayo  pavatto, taṃ upamāya dassetuṃ ^b^``yathāpi sevako''^eb^tiādimāha.  tassattho -- yathā nāma sevakapuriso attano sāmikaṃ kālānukālaṃ  sevanavasena ^a^M0.0056^ea^ upagato laddhabbadhanahetu kāyena vācāya manasā sabbathāpi  kāyavacīmanokammehi yathā so ārādhito hoti, evaṃ  ^b^ārādhanīyaṃ^eb^ ārādhanameva ^b^esati^eb^ gavesati, tathā  ^b^ahampi^eb^ bodhisattabhūto sadevakassa lokassa sāmibhūtaṃ anuttaraṃ  buddhabhāvaṃ ^b^sevetukāmo^eb^ tassa ārādhanatthaṃ ^b^sabbabhave^eb^ sabbasmiṃ  ^a^P0.0055^ea^ nibbattanibbattabhave dānapāramiparipūraṇavasena  ^b^dānena^eb^ sabba^b^satte^eb^ santappetvā bodhisaṅkhātato  ariyamaggañāṇato jātattā ^b^``bodhija''^eb^nti laddhanāmaṃ  sabbaññutaññāṇaṃ parato sabbathā nānūpāyehi esissāmi gavesissāmi,  taṃ ^b^uttamaṃ bodhiṃ^eb^ sammāsambodhiṃ jīvitapariccāgādiṃ yaṃkiñci  katvā ^b^icchāmi^eb^ abhipatthemīti.</p>
              <p>[03] evamidha dānajjhāsayassa uḷārabhāvaṃ dassetuṃ dānapāramivaseneva  desanā katā. ^b^jātakadesanāyaṃ^eb^ panassa sīlapāramiādīnampi  paripūraṇaṃ vibhāvitameva, tathā hissa heṭṭhā vuttanayeneva sīlādiguṇehi  attānaṃ alaṅkaritvā mahājanaṃ tattha patiṭṭhapentassa ovāde ṭhatvā  nibbattadevatā sudhammāyaṃ devasabhāyaṃ sannipatitā ``aho amhākaṃ  nimirājānaṃ nissāya mayaṃ imaṃ sampattiṃ pattā, evarūpāpi nāma  anuppanne buddhe mahājanassa buddhakiccaṃ sādhayamānā acchariyamanussā  loke uppajjantī''ti mahāpurisassa guṇe vaṇṇentā abhitthaviṃsu. tena  vuttaṃ -- </p>
              <p>[21] ``accheraṃ vata lokasmiṃ, uppajjanti vicakkhaṇā. </p>
              <p>[22] yadā ahu nimirājā, paṇḍito kusalatthiko''ti..  (jā0 2.22.421) -- </p>
              <p>[25] ādi.</p>
              <p>[03] taṃ sutvā sakkaṃ devānamindaṃ ādiṃ katvā sabbe devā bodhisattaṃ  daṭṭhukāmā ahesuṃ. athekadivasaṃ ^a^V0.0054^ea^ mahāpurisassa uposathikassa  uparipāsādavaragatassa pacchimayāme pallaṅkaṃ ābhujitvā nisinnassa evaṃ  cetaso parivitakko udapādi ``dānaṃ nu kho varaṃ, udāhu  brahmacariya''nti. so taṃ attano kaṅkhaṃ chindituṃ nāsakkhi.  tasmiṃ khaṇe sakkassa bhavanaṃ uṇhākāraṃ dassesi. sakko taṃ kāraṇaṃ  āvajjento bodhisattaṃ tathā vitakkentaṃ disvā ``handassa vitakkaṃ  chindissāmī''ti āgantvā purato ṭhito tena ``kosi tva''nti puṭṭho  attano devarājabhāvaṃ ārocetvā ^a^M0.0057^ea^ ``kiṃ, mahārāja, cintesī''ti vutte  tamatthaṃ ārocesi. sakko brahmacariyameva uttamaṃ katvā dassento -- </p>
              <p>[21] ``hīnena brahmacariyena, khattiye upapajjati. </p>
              <p>[22] majjhimena ca devattaṃ, uttamena visujjhati.. </p>
              <p>[21] ``na ^a^P0.0056^ea^ hete sulabhā kāyā, yācayogena  kenaci. </p>
              <p>[22] ye kāye upapajjanti, anagārā tapassino''ti..  (jā0 2.22.429-430) -- </p>
              <p>[25] āha.</p>
              <p>[03] tattha puthutitthāyatanesu methunaviratimattaṃ ^b^hīnaṃ brahmacariyaṃ^eb^  nāma, tena khattiyakule upapajjati. jhānassa upacāramattaṃ  ^b^majjhimaṃ^eb^ nāma, tena devattaṃ upapajjati. aṭṭhasamāpattinibbattanaṃ  pana ^b^uttamaṃ^eb^ nāma, tena brahmaloke nibbattati. tañhi bāhirakā  ``nibbāna''nti kathenti. tenāha ``visujjhatī''ti. sāsane pana  parisuddhasīlassa bhikkhuno aññataraṃ devanikāyaṃ patthentassa  brahmacariyacetanā hīnatāya ^b^hīnaṃ^eb^ nāma, tena yathāpatthite devaloke  nibbattati. parisuddhasīlassa aṭṭhasamāpattinibbattanaṃ ^b^majjhimaṃ^eb^  nāma, tena brahmaloke nibbattati. parisuddhasīlassa pana vipassanaṃ  vaḍḍhetvā arahattappatti ^b^uttamaṃ^eb^ nāma, tena visujjhatīti. iti  sakko ``mahārāja, dānato brahmacariyavāsova sataguṇena sahassaguṇena  satasahassaguṇena mahapphalo''ti vaṇṇesi. ^b^kāyā^eb^ti brahmagaṇā.  ^b^yācayogenā^eb^ti yācanayuttena. ``yājayogenā''tipi pāḷi,  yajanayuttena, dānayuttenāti attho. ^b^tapassino^eb^ti  tapanissitakā. imāyapi gāthāya brahmacariyavāsasseva mahānubhāvataṃ  dīpeti. evañca pana vatvā ``kiñcāpi, mahārāja, dānato  brahmacariyameva mahapphalaṃ, dvepi panete mahāpurisakattabbāva ^a^V0.0055^ea^. dvīsupi  appamatto hutvā dānañca dehi sīlañca rakkhāhī''ti vatvā taṃ  ovaditvā sakaṭṭhānameva gato.</p>
              <p>[03] atha naṃ devagaṇo ``mahārāja, kuhiṃ gatatthā''ti āha. sakko  ``mithilāyaṃ nimirañño kaṅkha chinditu''nti tamatthaṃ pakāsetvā  bodhisattassa guṇe vitthārato vaṇṇesi. taṃ sutvā devā ``mahārāja,  mayhaṃ nimirājānaṃ daṭṭhukāmamhā, sādhu naṃ pakkosāpehī''ti vadiṃsu.  sakko ``sādhū''ti sampaṭicchitvā mātaliṃ āmantesi -- ``gaccha  nimirājānaṃ vejayantaṃ āropetvā ānehī''ti ^a^M0.0058^ea^. so ``sādhū''ti  sampaṭicchitvā rathena gantvā tattha mahāsattaṃ āropetvā tena yācito  yathākammaṃ pāpakammīnaṃ puññakammīnañca ṭhānāni ācikkhanto  anukkamena devalokaṃ nesi ^a^P0.0057^ea^. devāpi kho  ``nimirājā āgato''ti sutvā dibbagandhavāsapupphahatthā yāva  cittakūṭadvārakoṭṭhakā paccuggantvā mahāsattaṃ dibbagandhādīhi pūjentā  sudhammaṃ devasabhaṃ ānayiṃsu. rājā rathā otaritvā devasabhaṃ  pavisitvā sakkena saddhiṃ ekāsane nisīditvā tena dibbehi kāmehi  nimantiyamāno ``alaṃ, mahārāja, mayhaṃ imehi yācitakūpamehi  kāmehī''ti paṭikkhipitvā anekapariyāyena dhammaṃ desetvā  manussagaṇanāya sattāhameva ṭhatvā ``gacchāmahaṃ manussalokaṃ, tattha  dānādīni puññāni karissāmī''ti āha. sakko ``nimirājānaṃ  mithilaṃ nehī''ti mātaliṃ āṇāpesi. so taṃ vejayantarathaṃ  āropetvā pācīnadisābhāgena mithilaṃ pāpuṇi. mahājano dibbarathaṃ  disvā rañño paccuggamanaṃ akāsi. mātali sīhapañjare mahāsattaṃ  otāretvā āpucchitvā sakaṭṭhānameva gato. mahājanopi rājānaṃ  parivāretvā ``kīdiso, deva, devaloko''ti pucchi. rājā  devalokasampattiṃ vaṇṇetvā ``tumhepi dānādīni puññāni karotha, evaṃ  tasmiṃ devaloke uppajjissathā''ti dhammaṃ desesi. so aparabhāge  pubbe vuttanayena palitaṃ disvā puttassa rajjaṃ paṭicchāpetvā kāme pahāya  pabbajitvā cattāro brahmavihāre bhāvetvā brahmalokūpago ahosi.</p>
              <p>[03] tadā sakko anuruddho ahosi. mātali ānando.  caturāsīti rājasahassāni buddhaparisā. nimirājā lokanātho.</p>
              <p>[03] tassa idhāpi heṭṭhā vuttanayeneva bodhisambhārā niddhāretabbā.  tathā brahmalokasampattiṃ pahāya pubbe attanā pavattitaṃ kalyāṇavattaṃ  anuppabandhessāmīti mahākaruṇāya manussaloke nibbattanaṃ, uḷāro  dānajjhāsayo, tadanurūpā dānādīsu paṭipatti, mahājanassa ca tattha  patiṭṭhāpanaṃ, yāva devamanussānaṃ patthaṭayasatā, sakkassa devarājassa  upasaṅkamane ativimhayatā, tena dibbasampattiyā nimantiyamānopi ^a^V0.0056^ea^ taṃ  analaṅkaritvā puññasambhāraparibrūhanatthaṃ puna manussavāsūpagamanaṃ,  lābhasampattīsu sabbattha alaggabhāvoti evamādayo guṇānubhāvā  niddhāretabbāti. </p>
              <p>[06] nimirājacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 7. candakumāracariyāvaṇṇanā </h3n>
            <h4>
              <h4n> </h4n>
              <p>[03] 45^b^.^eb^ sattame ^a^M0.0059^ea^ ^a^P0.0058^ea^ ^b^ekarājassa atrajo^eb^ti  ekarājassa nāma kāsirañño orasaputto. ^b^nagare  pupphavatiyā^eb^ti pupphavatināmake nagare. ^b^candasavhayo^eb^ti  candasaddena avhātabbo, candanāmoti attho.</p>
              <p>[03] atīte kira ayaṃ bārāṇasī pupphavatī nāma ahosi. tattha  vasavattirañño putto ekarājā nāma rajjaṃ kāresi. bodhisatto tassa  gotamiyā nāma aggamahesiyā kucchimhi paṭisandhiṃ aggahesi.  ``candakumāro''tissa nāmamakaṃsu. tassa padasā gamanakāle aparopi  putto uppanno, tassa ``sūriyakumāro''ti nāmamakaṃsu. tassa padasā  gamanakāle ekā dhītā uppannā, ``selā''tissā nāmamakaṃsu.  vemātikā ca nesaṃ bhaddaseno sūro cāti dve bhātaro ahesuṃ.  bodhisatto anupubbena vuddhippatto sippesu ca vijjāṭṭhānesu ca pāraṃ  agamāsi. tassa rājā anucchavikaṃ candaṃ nāma rājadhītaraṃ ānetvā  uparajjaṃ adāsi. bodhisattassa eko putto uppanno, tassa  ``vāsulo''ti nāmamakaṃsu. tassa pana rañño khaṇḍahālo nāma  purohito, taṃ rājā vinicchaye ṭhapesi. so lañjavittako hutvā lañjaṃ  gahetvā assāmike sāmike karoti, sāmike ca assāmike karoti.  athekadivasaṃ aṭṭaparājito eko puriso vinicchayaṭṭhāne upakkosento  nikkhamitvā rājūpaṭṭhānaṃ gacchantaṃ bodhisattaṃ disvā tassa pādesu  nipatitvā ``sāmi khaṇḍahālo vinicchaye vilopaṃ khādati, ahaṃ  tena lañjaṃ gahetvā parājayaṃ pāpito''ti aṭṭassaramakāsi. bodhisatto  ``mā bhāyī''ti taṃ assāsetvā vinicchayaṃ netvā sāmikameva  sāmikaṃ akāsi. mahājano mahāsaddena sādhukāramadāsi.</p>
              <p>[03] rājā ``bodhisattena kira aṭṭo suvinicchito''ti sutvā taṃ  āmantetvā ``tāta, ito paṭṭhāya ^a^V0.0057^ea^ tvameva aṭṭakaraṇe vinicchayaṃ  vinicchināhī''ti vinicchayaṃ bodhisattassa adāsi. khaṇḍahālassa  āyo pacchijji. so tato paṭṭhāya bodhisatte āghātaṃ bandhitvā  ^a^P0.0059^ea^ otārāpekkho vicari. so pana rājā mudhappasanno.  so ekadivasaṃ supinantena devalokaṃ passitvā tattha gantukāmo  hutvā ``purohitaṃ ^a^M0.0060^ea^ brahmalokagāmimaggaṃ ācikkhā''ti āha. so  ``atidānaṃ dadanto sabbacatukkena yaññaṃ yajassū''ti vatvā raññā  ``kiṃ atidāna''nti puṭṭho ``attano piyaputtā piyabhariyā  piyadhītaro mahāvibhavaseṭṭhino maṅgalahatthiassādayoti ete cattāro  cattāro katvā dvipadacatuppade yaññatthāya pariccajitvā tesaṃ  galalohitena yajanaṃ atidānaṃ nāmā''ti saññāpesi. iti so  ``saggamaggaṃ ācikkhissāmī''ti nirayamaggaṃ ācikkhi.</p>
              <p>[03] rājāpi tasmiṃ paṇḍitasaññī hutvā ``tena vuttavidhi  saggamaggo''ti saññāya taṃ paṭipajjitukāmo mahantaṃ yaññāvāṭaṃ  kārāpetvā tattha bodhisattādike cattāro rājakumāre ādiṃ katvā  khaṇḍahālena vuttaṃ sabbaṃ dvipadacatuppadaṃ yaññapasutaṭṭhāne nethāti  āṇāpesi. sabbañca yaññasambhāraṃ upakkhaṭaṃ ahosi. taṃ sutvā  mahājano mahantaṃ kolāhalaṃ akāsi. rājā vippaṭisārī hutvā  khaṇḍahālena upatthambhito punapi tathā taṃ āṇāpesi. bodhisatto  ``khaṇḍahālena vinicchayaṭṭhānaṃ alabhantena mayi āghātaṃ bandhitvā  mameva maraṇaṃ icchantena mahājanassa anayabyasanaṃ uppādita''nti  jānitvā nānāvidhehi upāyehi rājānaṃ tato duggahitaggāhato vivecetuṃ  vāyamitvāpi nāsakkhi. mahājano paridevi, mahantaṃ kāruññamakāsi.  mahājanassa paridevantasseva yaññāvāṭe sabbakammāni niṭṭhāpesi.  rājaputtaṃ netvā gīvāya nāmetvā nisīdāpesuṃ. khaṇḍahālo  suvaṇṇapātiṃ upanāmetvā khaggaṃ ādāya ``tassa gīvaṃ  chindissāmī''ti aṭṭhāsi. taṃ disvā candā nāma rājaputtassa devī  ``aññaṃ me paṭisaraṇaṃ natthi, attano saccabalena sāmikassa sotthiṃ  karissāmī''ti añjaliṃ paggayha parisāya antare vicarantī ``idaṃ  ekanteneva pāpakammaṃ, yaṃ khaṇḍahālo saggamaggoti karoti. iminā  mayhaṃ saccavacanena mama sāmikassa sotthi hotu. </p>
              <p>[21] ``yā devatā idha loke, sabbā tā saraṇaṃ gatā. </p>
              <p>[22] anāthaṃ tāyatha mamaṃ, yathāhaṃ patimā siya''nti.. --</p>
              <p>[03] saccakiriyamakāsi. sakko ^a^P0.0060^ea^ devarājā tassā  paridevanasaddaṃ sutvā taṃ pavattiṃ ñatvā jalitaṃ ayokūṭaṃ ādāya  āgantvā rājānaṃ tāsetvā ^a^M0.0061^ea^ sabbe vissajjāpesi. sakkopi tadā  attano dibbarūpaṃ dassetvā sampajjalitaṃ sajotibhūtaṃ vajiraṃ  paribbhamanto ``are, pāparāja kāḷakaṇṇi, kadā tayā pāṇātipātena  sugatigamanaṃ diṭṭhapubbaṃ, candakumāraṃ sabbañca imaṃ janaṃ bandhanato ^a^V0.0058^ea^   mocehi, no ce mocessasi, ettheva te imassa ca duṭṭhabrāhmaṇassa sīsaṃ  phālessāmī''ti ākāse aṭṭhāsi. taṃ acchariyaṃ disvā rājā  brāhmaṇo ca sīghaṃ sabbe bandhanā mocesuṃ.</p>
              <p>[03] atha mahājano ekakolāhalaṃ katvā sahasā yaññāvāṭaṃ  ajjhottharitvā khaṇḍahālassa ekekaṃ leḍḍuppahāraṃ dento tattheva naṃ  jīvitakkhayaṃ pāpetvā rājānampi māretuṃ ārabhi. bodhisatto  puretarameva pitaraṃ palissajitvā ṭhito māretuṃ na adāsi. mahājano  ``jīvitaṃ tāvassa pāparañño dema, chattaṃ panassa na dassāma, nagare  vāsaṃ vā na dassāma, taṃ caṇḍālaṃ katvā bahinagare vāsāpessāmā''ti  rājavesaṃ hāretvā kāsāvaṃ nivāsāpetvā haliddipilotikāya sīsaṃ  veṭhetvā caṇḍālaṃ katvā caṇḍālagāmaṃ pahiṇiṃsu. ye pana taṃ  pasughātayaññaṃ yajiṃsu ceva yajāpesuñca anumodiṃsu ca, sabbe te  nirayaparāyanā ahesuṃ. tenāha bhagavā -- </p>
              <p>[21] ``sabbe patiṭṭhā nirayaṃ, yathā taṃ pāpakaṃ karitvāna. </p>
              <p>[22] na hi pāpakammaṃ katvā, labbhā sugatiṃ ito gantu''nti..  (jā0 2.22.1143).</p>
              <p>[03] atha sabbāpi rājaparisā nāgarā ceva jānapadā ca samāgantvā  bodhisattaṃ rajje abhisiñciṃsu. so dhammena rajjaṃ anusāsanto taṃ  attano mahājanassa ca akāraṇeneva uppannaṃ anayabyasanaṃ anussaritvā  saṃvegajāto puññakiriyāsu bhiyyosomattāya ussāhajāto mahādānaṃ  pavattesi, sīlāni rakkhi, uposathakammaṃ samādiyi. tena vuttaṃ -- </p>
              <p>[03] 46^b^.^eb^ </p>
              <p>[21] ``tadāhaṃ yajanā mutto, nikkhanto yaññavāṭato. </p>
              <p>[22] saṃvegaṃ janayitvāna, mahādānaṃ pavattayi''nti.. --  ādi.</p>
              <p>[03] tattha ^a^M0.0062^ea^ ^a^P0.0061^ea^ ^b^yajanā mutto^eb^ti khaṇḍahālena  vihitayaññavidhito vuttanayena ghātetabbato mutto. ^b^nikkhanto  yaññavāṭato^eb^ti abhisekakaraṇatthāya ussāhajātena mahājanena saddhiṃ  tato yaññabhūmito niggato. ^b^saṃvegaṃ janayitvānā^eb^ti evaṃ  ``bahuantarāyo lokasannivāso''ti ativiya saṃvegaṃ uppādetvā.  ^b^mahādānaṃ pavattayi^eb^nti cha dānasālāyo kārāpetvā mahatā  dhanapariccāgena vessantaradānasadisaṃ ^a^V0.0059^ea^ mahādānamadāsiṃ. etena  abhisekakaraṇato paṭṭhāya tassa mahādānassa pavattitabhāvaṃ dasseti. </p>
              <p>[03] 47^b^.^eb^ ^b^dakkhiṇeyye adatvānā^eb^ti dakkhiṇārahe puggale  deyyadhammaṃ apariccajitvā. ^b^api chappañca rattiyo^eb^ti appekadā  chapi pañcapi rattiyo attano pivanakhādanabhuñjanāni na karomīti  dasseti.</p>
              <p>[03] tadā kira bodhisatto sakalajambudīpaṃ unnaṅgalaṃ katvā mahāmegho  viya abhivassanto mahādānaṃ pavattesi. tattha kiñcāpi dānasālāsu  annapānādiuḷāruḷārapaṇītapaṇītameva yācakānaṃ yathārucitaṃ divase  divase dīyati, tathāpi attano sajjitaṃ āhāraṃ rājārahabhojanampi  yācakānaṃ adatvā na bhuñjati, taṃ sandhāya vuttaṃ ^b^``nāhaṃ  pivāmī''^eb^tiādi. </p>
              <p>[03] 48^b^.^eb^ idāni tathā yācakānaṃ dāne kāraṇaṃ dassento upamaṃ  tāva āharati ^b^``yathāpi vāṇijo nāmā''^eb^tiādinā.  tassattho -- yathā nāma vāṇijo bhaṇḍaṭṭhānaṃ gantvā appena pābhatena  bahuṃ bhaṇḍaṃ vikkiṇitvā vipulaṃ bhaṇḍasannicayaṃ katvā desakālaṃ jānanto  ^b^yattha^eb^ssa ^b^lābho^eb^ udayo ^b^mahā hoti, tattha^eb^ dese kāle  vā ^b^taṃ^eb^ bhaṇḍaṃ ^b^harati^eb^ upaneti vikkiṇāti. </p>
              <p>[03] 49^b^.^eb^ ^b^sakabhuttāpī^eb^ti sakabhuttatopi attanā paribhuttatopi.  ``sakaparibhuttāpī''tipi pāṭho. ^b^pare^eb^ti parasmiṃ  paṭiggāhakapuggale. ^b^satabhāgo^eb^ti anekasatabhāgo āyatiṃ  bhavissati. idaṃ vuttaṃ hoti -- yathā vāṇijena kītabhaṇḍaṃ tattheva  avikkiṇitvā tathārūpe dese kāle ca vikkiṇiyamānaṃ bahuṃ udayaṃ  vipulaṃ phalaṃ hoti, tatheva attano santakaṃ attanā anupabhuñjitvā  parasmiṃ paṭiggāhakapuggale dinnaṃ mahapphalaṃ anekasatabhāgo bhavissati,  tasmā attanā ^a^M0.0063^ea^ abhuñjitvāpi parassa dātabbamevāti. vuttañhetaṃ bhagavatā  -- ``tiracchānagate dānaṃ datvā sataguṇā ^a^P0.0062^ea^ dakkhiṇā  pāṭikaṅkhitabbā. puthujjanadussīle dānaṃ datvā sahassaguṇā''ti  (ma0 ni0 3.379) vitthāro. aparampi vuttaṃ ``evaṃ ce,  bhikkhave, sattā jāneyyuṃ dānasaṃvibhāgassa vipākaṃ, yathāhaṃ jānāmi,  na adatvā bhuñjeyyuṃ, na ca nesaṃ maccheramalaṃ cittaṃ pariyādāya tiṭṭheyya.  yopi nesaṃ assa carimo ālopo carimaṃ kabaḷaṃ, tatopi na  asaṃvibhajitvā bhuñjeyyu''ntiādi (itivu0 26). </p>
              <p>[03] 50^b^.^eb^ ^b^etamatthavasaṃ ñatvā^eb^ti etaṃ dānassa  mahapphalabhāvasaṅkhātañceva sammāsambodhiyā paccayabhāvasaṅkhātañca ^a^V0.0060^ea^  atthavasaṃ kāraṇaṃ jānitvā. ^b^na paṭikkamāmi dānato^eb^ti  dānapāramito īsakampi na nivattāmi abhikkamāmi eva. kimatthaṃ?  ^b^sambodhimanupattiyā^eb^ti sambodhiṃ sabbaññutaññāṇaṃ anuppattiyā  anuppattiyatthaṃ, adhigantunti attho.</p>
              <p>[03] tadā bodhisatto mahājanena pitari caṇḍālagāmaṃ pavesite  dātabbayuttakaṃ paribbayaṃ dāpesi nivāsanāni pārupanāni ca. sopi  nagaraṃ pavisituṃ alabhanto bodhisatte uyyānakīḷādiatthaṃ bahigate  upasaṅkamati, puttasaññāya pana na vandati, na añjalikammaṃ karoti,  ``ciraṃ jīva, sāmī''ti vadati. bodhisattopi diṭṭhadivase  atirekasammānaṃ karoti. so evaṃ dhammena rajjaṃ kāretvā  āyupariyosāne sapariso devalokaṃ pūresi.</p>
              <p>[03] tadā khaṇḍahālo devadatto ahosi, gotamī devī mahāmāyā,  candā rājadhītā rāhulamātā, vāsulo rāhulo, selā uppalavaṇṇā,  sūro mahākassapo, bhaddaseno mahāmoggallāno, sūriyakumāro sāriputto,  candarājā lokanātho.</p>
              <p>[03] tassa idhāpi pubbe vuttanayeneva yathārahaṃ sesapāramiyo  niddhāretabbā. tadā khaṇḍahālassa kakkhaḷapharusabhāvaṃ jānantopi  ajjhupekkhitvā dhammena samena aṭṭassa vinicchayo, attānaṃ  māretukāmasseva khaṇḍahālassa tathā yaññavidhānaṃ jānitvāpi tassa  upari cittappakopābhāvo, attano parisaṃ gahetvā pitu sattu bhavituṃ  samatthopi ``mādisassa nāma garūhi virodho na yutto''ti attānaṃ  purisapasuṃ katvā ghātāpetukāmassa pitu āṇāyaṃ avaṭṭhānaṃ, kosiyā  asiṃ gahetvā sīsaṃ ^a^M0.0064^ea^ chindituṃ upakkamante ^a^P0.0063^ea^ purohite  attano pitari putte sabbasattesu ca mettāpharaṇena samacittatā, mahājane  pitaraṃ māretuṃ upakkamante sayaṃ palissajitvā tassa jīvitadānañca,  divase divase vessantaradānasadisaṃ mahādānaṃ dadatopi dānena  atittabhāvo, mahājanena caṇḍālesu vāsāpitassa pitu dātabbayuttakaṃ  datvā posanaṃ, mahājanaṃ puññakiriyāsu patiṭṭhāpananti evamādayo  guṇānubhāvā niddhāretabbāti. </p>
              <p>[06] candakumāracariyāvaṇṇanā niṭṭhitā. </p>
            </h4>
          </h3>
          <h3>
            <h3n> 8. sivirājacariyāvaṇṇanā </h3n>
            <h4>
              <h4n> </h4n>
              <p>[03] 51^b^.^eb^ aṭṭhame ^a^V0.0061^ea^ ^b^ariṭṭhasavhaye nagare^eb^ti ariṭṭhapuranāmake nagare.  ^b^sivi nāmāsi khattiyo^eb^ti sivīti gottato evaṃnāmako  rājā ahosi.</p>
              <p>[03] atīte kira siviraṭṭhe ariṭṭhapuranagare sivirāje rajjaṃ kārente  mahāsatto tassa putto hutvā nibbatti. ``sivikumāro''tissa  nāmamakaṃsu. so vayappatto takkasilaṃ gantvā uggahitasippo āgantvā  pitu sippaṃ dassetvā uparajjaṃ labhitvā aparabhāge pitu accayena rājā  hutvā agatigamanaṃ pahāya dasa rājadhamme akopetvā rajjaṃ kārento  nagarassa catūsu dvāresu nagaramajjhe nivesanadvāreti cha dānasālāyo  kāretvā devasikaṃ chasatasahassapariccāgena mahādānaṃ pavattesi.  aṭṭhamīcātuddasīpannarasīsu sayaṃ dānasālaṃ gantvā dānaggaṃ oloketi.</p>
              <p>[03] so ekadā puṇṇamadivase pātova samussitasetacchatte rājapallaṅke  nisinno attanā dinnadānaṃ āvajjento bāhiravatthuṃ attanā adinnaṃ  nāma adisvā ``na me bāhirakadānaṃ tathā cittaṃ toseti, yathā  ajjhattikadānaṃ, aho vata mama dānasālaṃ gatakāle koci yācako  bāhiravatthuṃ ayācitvā ^a^P0.0064^ea^ ajjhattikameva yāceyya, sace  hi me koci sarīre maṃsaṃ vā lohitaṃ vā sīsaṃ vā hadayamaṃsaṃ vā  akkhīni vā upaḍḍhasarīraṃ vā sakalameva vā attabhāvaṃ dāsabhāvena  yāceyya, taṃtadevassa ^a^M0.0065^ea^ adhippāyaṃ pūrento dātuṃ sakkomī''ti cintesi.  ^b^pāḷiyaṃ^eb^ pana akkhīnaṃ eva vasena āgatā. tena vuttaṃ -- </p>
              <p>[22] ``nisajja pāsādavare, evaṃ cintesahaṃ tadā''.. </p>
              <p>[03] 52^b^.^eb^ </p>
              <p>[21] ``yaṃkiñci mānusaṃ dānaṃ, adinnaṃ me na vijjati. </p>
              <p>[22] yopi yāceyya maṃ cakkhuṃ, dadeyyaṃ avikampito''ti..</p>
              <p>[03] tattha ^b^mānusaṃ dāna^eb^nti pakatimanussehi dātabbadānaṃ  annapānādi. evaṃ pana mahāsattassa uḷāre dānajjhāsaye uppanne  sakkassa paṇḍukambalasilāsanaṃ uṇhākāraṃ dassesi. so tassa kāraṇaṃ  āvajjento bodhisattassa ajjhāsayaṃ disvā ``sivirājā ajja  sampattayācakā cakkhūni ce yācanti, cakkhūni uppāṭetvā nesaṃ  dassāmīti cintesī''ti sakko devaparisāya ^a^V0.0062^ea^ vatvā ``so  sakkhissati nu kho taṃ dātuṃ, udāhu noti vīmaṃsissāmi tāva  na''nti bodhisatte soḷasahi gandhodakaghaṭehi nhatvā sabbālaṅkārehi  paṭimaṇḍite alaṅkatahatthikkhandhavaragate dānaggaṃ gacchante jarājiṇṇo  andhabrāhmaṇo viya hutvā tassa cakkhupathe ekasmiṃ unnatappadese ubho  hatthe pasāretvā rājānaṃ jayāpetvā ṭhito bodhisattena tadabhimukhaṃ  vāraṇaṃ pesetvā ``brāhmaṇa, kiṃ icchasī''ti pucchito ``tava  dānajjhāsayaṃ nissāya samuggatena kittighosena sakalalokasannivāso  nirantaraṃ phuṭo, ahañca andho, tasmā taṃ yācāmī''ti upacāravasena  ekaṃ cakkhuṃ yāci. tena vuttaṃ -- </p>
              <p>[03] 53^b^.^eb^ </p>
              <p>[21] ``mama saṅkappamaññāya, sakko devānamissaro. </p>
              <p>[22] nisinno devaparisāya, idaṃ vacanamabravi.. </p>
              <p>[03] 54^b^.^eb^ </p>
              <p>[21] ``nisajja pāsādavare, sivirājā mahiddhiko. </p>
              <p>[22] cintento vividhaṃ dānaṃ, adeyyaṃ so na passati.. </p>
              <p>[03] 55^b^.^eb^ </p>
              <p>[21] ``tathaṃ nu vitathaṃ netaṃ, handa vīmaṃsayāmi taṃ. </p>
              <p>[22] muhuttaṃ āgameyyātha, yāva jānāmi taṃ manaṃ.. </p>
              <p>[03] 56^b^.^eb^ </p>
              <p>[21] ``pavedhamāno palitasiro, valigatto jarāturo. </p>
              <p>[22] andhavaṇṇova hutvāna, rājānaṃ upasaṅkami.. </p>
              <p>[03] 57^b^.^eb^ </p>
              <p>[21] ``so ^a^M0.0066^ea^ tadā paggahetvāna, vāmaṃ dakkhiṇabāhu ca. </p>
              <p>[22] sirasmiṃ añjaliṃ katvā, idaṃ vacanamabravi.. </p>
              <p>[03] 58^b^.^eb^ </p>
              <p>[21] ```yācāmi taṃ mahārāja, dhammika raṭṭhavaḍḍhana. </p>
              <p>[22] tava dānaratā kitti, uggatā devamānuse.. </p>
              <p>[03] 59^b^.^eb^ </p>
              <p>[21] ```ubhopi nettā nayanā, andhā upahatā mama. </p>
              <p>[22] ekaṃ me nayanaṃ dehi, tvampi ekena yāpayā'''ti..</p>
              <p>[03] tattha ^b^cintento vividhaṃ dāna^eb^nti attanā dinnaṃ vividhaṃ  dānaṃ cintento, āvajjento dānaṃ vā attanā dinnaṃ vividhaṃ bāhiraṃ  deyyadhammaṃ cintento. ^b^adeyyaṃ so na passatī^eb^ti bāhiraṃ viya  ajjhattikavatthumpi adeyyaṃ dātuṃ asakkuṇeyyaṃ na passati,  ``cakkhūnipi uppāṭetvā dassāmī''ti cintesīti ^a^V0.0063^ea^ adhippāyo.  ^b^tathaṃ nu vitathaṃ neta^eb^nti etaṃ ajjhattikavatthunopi ^a^P0.0065^ea^  adeyyassa adassanaṃ deyyabhāveneva dassanaṃ cintanaṃ saccaṃ nu kho,  udāhu, asaccanti attho. ^b^so tadā paggahetvāna, vāmaṃ  dakkhiṇabāhu cā^eb^ti vāmabāhuṃ dakkhiṇabāhuñca tadā paggahetvā, ubho  bāhū ukkhipitvāti attho. ^b^raṭṭhavaḍḍhanā^eb^ti raṭṭhavaḍḍhīkara.  ^b^tvampi ekena yāpayā^eb^ti ekena cakkhunā samavisamaṃ passanto  sakaṃ attabhāvaṃ tvaṃ yāpehi, ahampi bhavato laddhena ekena yāpemīti  dasseti.</p>
              <p>[03] taṃ sutvā mahāsatto tuṭṭhamānaso ``idānevāhaṃ pāsāde nisinno  evaṃ cintetvā āgato, ayañca me cittaṃ ñatvā viya cakkhuṃ yācati,  aho vata me lābhā, ajja me manoratho matthakaṃ pāpuṇissati,  adinnapubbaṃ vata dānaṃ dassāmī''ti ussāhajāto ahosi. tamatthaṃ  pakāsento satthā āha -- </p>
              <p>[03] 60^b^.^eb^ </p>
              <p>[21] ``tassāhaṃ vacanaṃ sutvā, haṭṭho saṃviggamānaso. </p>
              <p>[22] katañjalī vedajāto, idaṃ vacanamabraviṃ.. </p>
              <p>[03] 61^b^.^eb^ </p>
              <p>[21] ```idānāhaṃ cintayitvāna, pāsādato idhāgato. </p>
              <p>[22] tvaṃ mama cittamaññāya, nettaṃ yācitumāgato.. </p>
              <p>[03] 62^b^.^eb^ </p>
              <p>[21] ```aho ^a^M0.0067^ea^ me mānasaṃ siddhaṃ, saṅkappo paripūrito. </p>
              <p>[22] adinnapubbaṃ dānavaraṃ, ajja dassāmi yācake'''ti..</p>
              <p>[03] tattha ^b^tassā^eb^ti tassa brāhmaṇarūpadharassa sakkassa.  ^b^haṭṭho^eb^ti tuṭṭho. ^b^saṃviggamānaso^eb^ti mama cittaṃ jānitvā  viya iminā brāhmaṇena cakkhu yācitaṃ, ettakaṃ kālaṃ evaṃ acintetvā  pamajjito vatamhīti saṃviggacitto. ^b^vedajāto^eb^ti  jātapītipāmojjo. ^b^abravi^eb^nti abhāsiṃ. ^b^mānasa^eb^nti  manasi bhavaṃ mānasaṃ, dānajjhāsayo, ``cakkhuṃ dassāmī''ti  uppannadānajjhāsayoti attho. ^b^saṅkappo^eb^ti manoratho.  ^b^paripūrito^eb^ti paripuṇṇo.</p>
              <p>[03] atha bodhisatto cintesi -- ``ayaṃ brāhmaṇo mama cittācāraṃ  ñatvā viya duccajampi cakkhuṃ maṃ yācati, siyā nu kho kāyaci  devatāya anusiṭṭho bhavissati, pucchissāmi tāva na''nti cintetvā  taṃ brāhmaṇaṃ pucchi. tenāha bhagavā ^b^jātakadesanāyaṃ^eb^ -- </p>
              <p>[21] ``kenānusiṭṭho ^a^V0.0064^ea^ idhamāgatosi, vanibbaka cakkhupathāni  yācituṃ. </p>
              <p>[22] suduccajaṃ ^a^P0.0066^ea^ yācasi uttamaṅgaṃ, yamāhu nettaṃ  purisena duccaja''nti..(jā0 1.15.53).</p>
              <p>[03] taṃ sutvā brāhmaṇarūpadharo sakko āha -- </p>
              <p>[21] ``yamāhu devesu sujampatīti, maghavāti naṃ āhu  manussaloke. </p>
              <p>[22] tenānusiṭṭho idhamāgatosmi, vanibbako cakkhupathāni  yācituṃ.. </p>
              <p>[21] ``vanibbato mayhaṃ vaniṃ anuttaraṃ, dadāhi te  cakkhupathāni yācito. </p>
              <p>[22] dadāhi me cakkhupathaṃ anuttaraṃ, yamāhu nettaṃ purisena  duccaja''nti.. (jā0 1.15.54-55). </p>
              <p>[01] mahāsatto āha -- </p>
              <p>[21] ``yena atthena āgacchi, yamatthamabhipatthayaṃ. </p>
              <p>[22] te te ijjhantu saṅkappā, labha cakkhūni brāhmaṇa.. </p>
              <p>[21] ``ekaṃ ^a^M0.0068^ea^ te yācamānassa, ubhayāni dadāmahaṃ. </p>
              <p>[27] sa cakkhumā gaccha janassa pekkhato, </p>
              <p>[22] yadicchase tvaṃ tada te samijjhatū''ti.. (jā0  1.15.56-57).</p>
              <p>[03] tattha ^b^vanibbakā^eb^ti taṃ ālapati. ^b^cakkhupathānī^eb^ti  dassanassa pathabhāvato cakkhūnamevetaṃ nāmaṃ. ^b^yamāhū^eb^ti yaṃ loke  ``duccaja''nti kathenti. ^b^vanibbato^eb^ti yācantassa.  ^b^vani^eb^nti yācanaṃ. ^b^te te^eb^ti te tava tassa andhassa  saṅkappā. ^b^sa cakkhumā^eb^ti so tvaṃ mama cakkhūhi cakkhumā  hutvā. ^b^tada te samijjhatū^eb^ti yaṃ tvaṃ mama santikā icchasi, taṃ  te samijjhatūti.</p>
              <p>[03] rājā ettakaṃ kathetvā ``ayaṃ brāhmaṇo sakkena anusiṭṭho  idhāgatosmīti bhaṇati, nūna imassa iminā upāyena cakkhu  sampajjissatī''ti ñatvā ``idheva mayā cakkhūni uppāṭetvā dātuṃ  asāruppa''nti cintetvā brāhmaṇaṃ ādāya antepuraṃ gantvā rājāsane  nisīditvā sivakaṃ nāma vejjaṃ pakkosāpesi. atha ``amhākaṃ kira  rājā akkhīni uppāṭetvā brāhmaṇassa dātukāmo''ti sakalanagare  ekakolāhalaṃ ^a^P0.0067^ea^ ahosi. atha naṃ rañño  ñātisenāpatiādayo rājavallabhā ^a^V0.0065^ea^ amaccā pārisajjā nāgarā orodhā  ca sabbe sannipatitvā nānāupāyehi nivāresuṃ. rājāpi ne  anuvāresi tenāha -- </p>
              <p>[21] ``mā no deva adā cakkhuṃ, mā no sabbe parākari. </p>
              <p>[22] dhanaṃ dehi mahārāja, muttā veḷuriyā bahū.. </p>
              <p>[21] ``yutte deva rathe dehi, ājānīye calaṅkate. </p>
              <p>[22] nāge dehi mahārāja, hemakappanavāsase.. </p>
              <p>[21] ``yathā taṃ sivayo sabbe, sayoggā sarathā sadā. </p>
              <p>[22] samantā parikireyyuṃ, evaṃ dehi rathesabhā''ti.. (jā0  1.15.58-60).</p>
              <p>[03] atha rājā tisso gāthā abhāsi -- </p>
              <p>[21] ``yo ve dassanti vatvāna, adāne kurute mano. </p>
              <p>[22] bhūmyaṃ so patitaṃ pāsaṃ, gīvāyaṃ paṭimuñcati.. </p>
              <p>[21] ``yo ^a^M0.0069^ea^ ve dassanti vatvāna, adāne kurute mano. </p>
              <p>[22] pāpā pāpataro hoti, sampatto yamasādhanaṃ.. </p>
              <p>[21] ``yañhi yāce tañhi dade, yaṃ na yāce na taṃ dade. </p>
              <p>[22] svāhaṃ tameva dassāmi, yaṃ maṃ yācati brāhmaṇo''ti..  (jā0 1.15.61-63). </p>
              <p>[01] tattha ^b^mā no, devā^eb^ti ^b^no^eb^ti nipātamattaṃ.  deva, mā ^b^cakkhuṃ^eb^ adāsi. ^b^mā no sabbe parākarī^eb^ti amhe  sabbe mā pariccaji. akkhīsu hi dinnesu tvaṃ rajjaṃ na karissasi,  evaṃ tayā mayaṃ pariccattā nāma bhavissāmāti adhippāyena evamāhaṃsu.  ^b^parikireyyu^eb^nti parivāreyyuṃ. ^b^evaṃ dehī^eb^ti yathā taṃ  avikalacakkhuṃ sivayo ciraṃ parivāreyyuṃ, evaṃ dehi dhanamevassa dehi,  mā akkhīni, akkhīsu hi dinnesu na taṃ sivayo parivāressantīti  dasseti.</p>
              <p>[03] ^b^paṭimuñcatī^eb^ti paṭipaveseti. ^b^pāpā pāpataro  hotī^eb^ti lāmakā lāmakataro nāma hoti. ^b^sampatto  yamasādhana^eb^nti yamassa āṇāpavattiṭṭhānaṃ ussadanirayaṃ esa patto nāma  hoti. ^b^yañhi yāce^eb^ti ^a^V0.0066^ea^ yaṃ vatthuṃ yācako yācati, dāyakopi  tadeva dadeyya, na ayācitaṃ, ayañca brāhmaṇo cakkhuṃ maṃ yācati, na  muttādikaṃ dhanaṃ, taṃ dassāmīti vadati.</p>
              <p>[03] atha ^a^P0.0068^ea^ naṃ ``āyuādīsu kiṃ patthetvā cakkhūni  desi devā''ti pucchiṃsu. mahāpuriso ``nāhaṃ diṭṭhadhammikaṃ  samparāyikaṃ vā sampattiṃ patthetvā demi, api ca bodhisattānaṃ  āciṇṇasamāciṇṇo porāṇakamaggo esa, yadidaṃ dānapāramipūraṇaṃ  nāmā''ti āha. tena vuttaṃ -- </p>
              <p>[21] ``āyuṃ nu vaṇṇaṃ nu sukhaṃ balaṃ nu, kiṃ patthayāno nu  janinda desi. </p>
              <p>[22] kathañhi rājā sivinaṃ anuttaro, cakkhūni dajjā  paralokahetu.. </p>
              <p>[21] ``na vāhametaṃ yasasā dadāmi, na puttamicche na dhanaṃ  na raṭṭhaṃ. </p>
              <p>[22] satañca dhammo carito purāṇo, icceva dāne ramate mano  mamā''ti.. (jā0 1.15.64-65).</p>
              <p>[03] tattha ^a^M0.0070^ea^ ^b^paralokahetū^eb^ti, mahārāja, kathaṃ nāma tumhādiso  paṇḍitapuriso sakkasampattisadisaṃ sandiṭṭhikaṃ issariyaṃ pahāya  paralokahetu cakkhūni dadeyyāti.</p>
              <p>[03] ^b^na vāha^eb^nti na ve ahaṃ. ^b^yasasā^eb^ti dibbassa vā  mānusassa vā issariyassa kāraṇā, apica ^b^sataṃ^eb^ bodhisattānaṃ  ^b^dhammo^eb^ buddhakārako ^b^carito^eb^ ācarito āciṇṇo purātano  ^b^icceva^eb^ iminā kāraṇena ^b^dāne^eb^yeva īdiso ^b^mama mano^eb^  niratoti. </p>
              <p>[01] evañca pana vatvā rājā amacce saññāpetvā sivakaṃ  vejjaṃ āṇāpesi -- ``ehi, sivaka, mama ubhopi akkhīni imassa  brāhmaṇassa dātuṃ sīghaṃ uppāṭetvā hatthe patiṭṭhapehī''ti. tena vuttaṃ -- </p>
              <p>[03] 63^b^.^eb^ </p>
              <p>[21] ``ehi sivaka uṭṭhehi, mā dandhayi mā pavedhayi. </p>
              <p>[22] ubhopi nayanaṃ dehi, uppāṭetvā vanibbake.. </p>
              <p>[03] 64^b^.^eb^ </p>
              <p>[21] ``tato so codito mayhaṃ, sivako vacanaṃkaro. </p>
              <p>[22] uddharitvāna pādāsi, tālamiñjaṃva yācake''ti..</p>
              <p>[03] tattha ^a^V0.0067^ea^ ^b^uṭṭhehī^eb^ti uṭṭhānavīriyaṃ karohi. imasmiṃ mama  cakkhudāne sahāyakiccaṃ karohīti dasseti. ^b^mā dantayī^eb^ti mā  cirāyi. ayañhi atidullabho cirakālaṃ patthito mayā uttamo  dānakkhaṇo paṭiladdho, so mā virajjhīti adhippāyo. ^b^mā  pavedhayī^eb^ti ``amhākaṃ rañño cakkhūni uppāṭemī''ti cittutrāsavasena  mā vedhayi sarīrakampaṃ mā āpajji. ^b^ubhopi^eb^ ^a^P0.0069^ea^  ^b^nayana^eb^nti ubhopi nayane. ^b^vanibbake^eb^ti yācakassa  ^b^mayha^eb^nti mayā. ^b^uddharitvāna pādāsī^eb^ti so vejjo rañño  akkhikūpato ubhopi akkhīni uppāṭetvā rañño hatthe adāsi.</p>
              <p>[03] dento ca na satthakena uddharitvā adāsi. so hi cintesi  -- ``ayuttaṃ mādisassa susikkhitavejjassa rañño akkhīsu  satthapātana''nti bhesajjāni ghaṃsetvā bhesajjacuṇṇena nīluppalaṃ  paribhāvetvā dakkhiṇakkhiṃ upasiṅghāpesi, akkhi parivatti, dukkhā  vedanā uppajji. so paribhāvetvā punapi upasiṅghāpesi, akkhi  akkhikūpato mucci, balavatarā vedanā udapādi, tatiyavāre kharataraṃ  paribhāvetvā upanāmesi, akkhi osadhabalena paribbhamitvā  akkhikūpato nikkhamitvā nhārusuttakena olambamānaṃ aṭṭhāsi,  adhimattā ^a^M0.0071^ea^ vedanā udapādi, lohitaṃ pagghari, nivatthasāṭakāpi  lohitena temiṃsu. orodhā ca amaccā ca rañño pādamūle patitvā  ``deva, akkhīni mā dehi, deva, akkhīni mā dehī''ti  mahāparidevaṃ parideviṃsu.</p>
              <p>[03] rājā vedanaṃ adhivāsetvā ``tāta, mā papañcaṃ karī''ti āha.  so ``sādhu, devā''ti vāmahatthena akkhiṃ dhāretvā dakkhiṇahatthena  satthakaṃ ādāya akkhisuttakaṃ chinditvā akkhiṃ gahetvā mahāsattassa  hatthe ṭhapesi. so vāmakkhinā dakkhiṇakkhiṃ oloketvā  pariccāgapītiyā abhibhuyyamānaṃ dukkhavedanaṃ vedento ``ehi,  brāhmaṇā''ti brāhmaṇaṃ pakkosāpetvā ``mama ito cakkhuto sataguṇena  sahassaguṇena satasahassaguṇena samantacakkhumeva piyataraṃ, tassa me idaṃ  akkhidānaṃ paccayo hotū''ti brāhmaṇassa akkhiṃ adāsi. so taṃ  ukkhipitvā attano akkhimhi ṭhapesi, taṃ tassānubhāvena  vikasitanīluppalaṃ viya hutvā upaṭṭhāsi. mahāsatto vāmakkhinā  tassa taṃ akkhiṃ disvā ``aho sudinnaṃ mayā akkhī''ti  antosamuggatāya pītiyā nirantaraṃ phuṭasarīro hutvā aparampi adāsi.  sakkopi taṃ ^a^P0.0070^ea^ tatheva katvā rājanivesanā  nikkhamitvā mahājanassa olokentasseva nagarā nikkhamitvā  devalokameva gato.</p>
              <p>[03] rañño nacirasseva akkhīni āvāṭabhāvaṃ appattāni  kambalageṇḍukaṃ viya uggatena maṃsapiṇḍena pūretvā cittakammarūpassa  viya ruhiṃsu, vedanā pacchijji. atha mahāsatto katipāhaṃ pāsāde  vasitvā ``kiṃ andhassa rajjenāti amaccānaṃ rajjaṃ niyyātetvā  uyyānaṃ gantvā pabbajitvā samaṇadhammaṃ ^a^V0.0068^ea^ karissāmī''ti cintetvā  amaccānaṃ tamatthaṃ ārocetvā ``mukhadhovanādidāyako eko puriso  mayhaṃ santike hotu, sarīrakiccaṭṭhānesupi me rajjukaṃ bandhathā''ti vatvā  sivikāya gantvā pokkharaṇitīre rājapallaṅke nisīdi. amaccāpi  vanditvā paṭikkamiṃsu. bodhisattopi attano dānaṃ āvajjesi.  tasmiṃ khaṇe sakkassa āsanaṃ uṇhākāraṃ dassesi. sakko taṃ disvā  ``mahārājassa varaṃ datvā cakkhuṃ paṭipākatikaṃ karissāmī''ti  bodhisattassa samīpaṃ gantvā padasaddamakāsi. mahāsattena ca ``ko  eso''ti vutte -- </p>
              <p>[21] ``sakkohamasmi ^a^M0.0072^ea^ devindo, āgatosmi tavantike. </p>
              <p>[22] varaṃ varassu rājīsi, yaṃ kiñci manasicchasī''ti..  (jā0 1.15.71) -- </p>
              <p>[25] vatvā tena -- </p>
              <p>[21] ``pahūtaṃ me dhanaṃ sakka, balaṃ koso canappako. </p>
              <p>[22] andhassa me sato dāni, maraṇaññeva ruccatī''ti..  (jā0 1.15.72) -- </p>
              <p>[25] vutte atha naṃ sakko āha -- ``sivirāja, kiṃ pana tvaṃ  maritukāmo hutvā maraṇaṃ rocesi, udāhu andhabhāvenā''ti.  andhabhāvena, devāti. ``mahārāja, dānaṃ nāma na kevalaṃ  samparāyatthameva diyyati, diṭṭhadhammatthāyapi paccayo hoti, tasmā tava  dānapuññameva nissāya saccakiriyaṃ karohi, tassa baleneva te cakkhu  uppajjissatī''ti vutte ``tena hi mayā mahādānaṃ sudinna''nti vatvā  saccakiriyaṃ karonto -- </p>
              <p>[21] ``ye ^a^P0.0071^ea^ maṃ yācitumāyanti, nānāgottā  vanibbakā. </p>
              <p>[27] yopi maṃ yācate tattha, sopi me manaso piyo. </p>
              <p>[22] etena saccavajjena, cakkhu me upapajjathā''ti.. (jā0  1.15.74) -- </p>
              <p>[25] āha.</p>
              <p>[03] tattha ^b^ye ma^eb^nti ye maṃ yācitumāgacchanti, tesupi āgatesu  ^b^yo^eb^ imaṃ nāma dehīti vācaṃ nicchārento ^a^V0.0069^ea^ ^b^maṃ yācate, sopi  me manaso piyo. etenā^eb^ti sace mayhaṃ sabbepi yācakā piyā,  saccamevetaṃ mayā vuttaṃ, etena ^b^me^eb^ saccavacanena ekaṃ ^b^cakkhu  upapajjatha^eb^ uppajjatūti.</p>
              <p>[03] athassa vacanasamanantarameva paṭhamaṃ cakkhu udapādi. tato  dutiyassa uppajjanatthāya -- </p>
              <p>[21] ``yaṃ maṃ so yācituṃ āgā, dehi cakkhunti brāhmaṇo. </p>
              <p>[22] tassa cakkhūni pādāsiṃ, brāhmaṇassa vanibbato.. </p>
              <p>[21] ``bhiyyo maṃ āvisī pīti, somanassañcanappakaṃ. </p>
              <p>[22] etena saccavajjena, dutiyaṃ me upapajjathā''ti.. (jā0  1.15.75-76) -- </p>
              <p>[25] āha.</p>
              <p>[03] tattha ^b^yaṃ ma^eb^nti yo maṃ. ^b^so^eb^ti so cakkhuyācako  ^b^brāhmaṇo. āgā^eb^ti āgato. ^b^vanibbato^eb^ti yācantassa.  ^b^maṃ āvisī^eb^ti brāhmaṇassa ^a^M0.0073^ea^ cakkhūni datvā andhakālepi tathārūpaṃ  vedanaṃ agaṇetvā ``aho sudinnaṃ me dāna''nti paccavekkhantaṃ maṃ  ^b^bhiyyo^eb^ atirekatarā pīti āvisi.  ^b^somanassañcanappaka^eb^nti aparimāṇaṃ somanassaṃ uppajji.  ^b^etenā^eb^ti sace tadā mama anappakaṃ pītisomanassaṃ uppannaṃ,  saccamevetaṃ mayā vuttaṃ, etena ^b^me^eb^ saccavacanena dutiyampi cakkhu  upapajjatūti.</p>
              <p>[03] taṃkhaṇaññeva dutiyampi cakkhu udapādi. tāni panassa  cakkhūni neva pākatikāni, na dibbāni. sakkabrāhmaṇassa hi dinnaṃ  cakkhuṃ puna pākatikaṃ kātuṃ na sakkā, upahatacakkhuno ca dibbacakkhu  nāma nuppajjati, vuttanayena panassa ādimajjhapariyosānesu aviparītaṃ  attano dānapītiṃ upādāya pītipharaṇavasena nibbattāni  ``saccapāramitācakkhūnī''ti vuttāni. tena vuttaṃ -- </p>
              <p>[03] 65^b^.^eb^ </p>
              <p>[21] ``dadamānassa ^a^P0.0072^ea^ dentassa, dinnadānassa  me sato. </p>
              <p>[22] cittassa aññathā natthi, bodhiyāyeva kāraṇā''ti..</p>
              <p>[03] tattha ^b^dadamānassā^eb^ti cakkhūni dātuṃ vejjena uppāṭentassa.  ^b^dentassā^eb^ti uppāṭitāni tāni sakkabrāhmaṇassa ^a^V0.0070^ea^ hatthe ṭhapentassa.  ^b^dinnadānassā^eb^ti cakkhudānaṃ dinnavato. ^b^cittassa  aññathā^eb^ti dānajjhāsayassa aññathābhāvo. ^b^bodhiyāyeva  kāraṇā^eb^ti tañca sabbaññutaññāṇasseva hetūti attho. </p>
              <p>[03] 66^b^.^eb^ sabbaññutaññāṇassa sudullabhatāya evaṃ sudukkaraṃ mayā  katanti na cakkhūnaṃ na attabhāvassapi appiyatāyāti dassento  ^b^``na me dessā''^eb^ti osānagāthamāha. tattha ^b^attā na me  na dessiyo^eb^ti paṭhamo ^b^na^eb^-kāro nipātamatto. attā na me  kujjhitabbo, na appiyoti attho. ``attānaṃ me na  dessiya''ntipi pāṭho. tassattho -- me attānaṃ ahaṃ na dessiyaṃ na  kujjheyyaṃ na kujjhituṃ arahāmi na so mayā kujjhitabboti.  ``attāpi me na dessiyo''tipi paṭhanti. ^b^adāsaha^eb^nti  adāsiṃ ahaṃ. ``adāsiha''ntipi pāṭho.</p>
              <p>[03] tadā pana bodhisattassa saccakiriyāya cakkhūsu uppannesu  sakkānubhāvena sabbā rājaparisā sannipatitāva ahosi. athassa  sakko mahājanamajjhe ākāse ṭhatvā -- </p>
              <p>[21] ``dhammena ^a^M0.0074^ea^ bhāsitā gāthā, sivīnaṃ raṭṭhavaḍḍhana. </p>
              <p>[22] etāni tava nettāni, dibbāni paṭidissare.. </p>
              <p>[21] ``tirokuṭṭaṃ tiroselaṃ, samatiggayha pabbataṃ. </p>
              <p>[22] samantā yojanasataṃ, dassanaṃ anubhontu te''ti..  (jā0 1.15.77-78) -- </p>
              <p>[25] imāhi gāthāhi thutiṃ katvā devalokameva gato.  bodhisattopi mahājanaparivuto mahantena sakkārena nagaraṃ pavisitvā  rājagehadvāre susajjite mahāmaṇḍape samussitasetacchatte rājapallaṅke  nisinno cakkhupaṭilābhena tuṭṭhahaṭṭhapamuditānaṃ daṭṭhuṃ āgatānaṃ nāgarānaṃ  jānapadānaṃ rājaparisāya ca dhammaṃ desento -- </p>
              <p>[21] ``ko nīdha vittaṃ na dadeyya yācito, api visiṭṭhaṃ  supiyampi attano. </p>
              <p>[22] tadiṅgha sabbe sivayo samāgatā, dibbāni nettāni  mamajja passatha.. </p>
              <p>[21] ``tirokuṭṭaṃ ^a^P0.0073^ea^ tiroselaṃ, samatiggayha  pabbataṃ. </p>
              <p>[22] samantā yojanasataṃ, dassanaṃ anubhonti me.. </p>
              <p>[21] ``na ^a^V0.0071^ea^ cāgamattā paramatthi kiñci, maccānaṃ idha jīvite. </p>
              <p>[22] datvāna mānusaṃ cakkhuṃ, laddhaṃ me cakkhu amānusaṃ.. </p>
              <p>[21] ``etampi disvā sivayo, detha dānāni bhuñjatha. </p>
              <p>[22] datvā ca bhutvā ca yathānubhāvaṃ, aninditā saggamupetha  ṭhāna''nti.. (jā0 1.15.79-82) -- </p>
              <p>[25] imā gāthā abhāsi. tattha ^b^dhammena bhāsitā^eb^ti,  mahārāja, imā te gāthā dhammena sabhāveneva bhāsitā.  ^b^dibbānī^eb^ti dibbānubhāvayuttāni. ^b^paṭidissare^eb^ti  paṭidissanti. ^b^tirokuṭṭa^eb^nti parakuṭṭaṃ. ^b^tirosela^eb^nti  paraselaṃ. ^b^samatiggayhā^eb^ti atikkamitvā. ^b^samantā^eb^  dasadisā ^b^yojanasataṃ^eb^ rūpa^b^dassanaṃ anubhontu^eb^ sādhentu.</p>
              <p>[03] ^b^ko nīdhā^eb^ti ko nu idha. ^b^api visiṭṭha^eb^nti  uttamampi samānaṃ. ^b^na cāgamattā^eb^ti cāgappamāṇato aññaṃ varaṃ  nāma natthi. ^b^idha jīvite^eb^ti imasmiṃ ^a^M0.0075^ea^ jīvaloke. ``idha  jīvata''ntipi paṭhanti. imasmiṃ loke jīvamānānanti attho.  ^b^amānusa^eb^nti dibbacakkhu mayā ^b^laddhaṃ,^eb^ iminā kāraṇena  veditabbametaṃ ``cāgato uttamaṃ nāma natthī''ti. ^b^etampi  disvā^eb^ti etaṃ mayā laddhaṃ dibbacakkhuṃ disvāpi.</p>
              <p>[03] iti imāhi catūhi gāthāhi na kevalaṃ tasmiṃyeva khaṇe, atha  kho anvaddhamāsampi uposathe mahājanaṃ sannipātetvā dhammaṃ desesi.  taṃ sutvā mahājano dānādīni puññāni katvā devalokaparāyano  ahosi.</p>
              <p>[03] tadā vejjo ānandatthero ahosi, sakko anuruddhatthero,  sesaparisā buddhaparisā, sivirājā lokanātho.</p>
              <p>[03] tassa idhāpi vuttanayeneva yathārahaṃ pāramiyo niddhāretabbā.  tathā divase divase yathā adinnapubbaṃ bāhiradeyyadhammavatthu na hoti,  evaṃ aparimitaṃ mahādānaṃ pavattentassa tena aparituṭṭhassa kathaṃ nu kho  ahaṃ ajjhattikavatthukaṃ dānaṃ dadeyyaṃ, kadā nu kho maṃ koci āgantvā  ^a^P0.0074^ea^ ajjhattikaṃ deyyadhammaṃ yāceyya, sace hi koci  yācako me hadayamaṃsassa nāmaṃ gaṇheyya, kaṇayena naṃ nīharitvā  pasannaudakato sanāḷaṃ padumaṃ uddharanto viya lohitabinduṃ paggharantaṃ ^a^V0.0072^ea^   hadayaṃ nīharitvā dassāmi. sace sarīramaṃsassa nāmaṃ gaṇheyya,  avalekhanena tālaguḷapaṭalaṃ uppāṭento viya sarīramaṃsaṃ uppāṭetvā  dassāmi. sace lohitassa nāmaṃ gaṇheyya, asinā vijjhitvā  yantamukhe vā patitvā upanītaṃ bhājanaṃ pūretvā lohitaṃ dassāmi.  sace pana koci ``gehe me kammaṃ nappavattati, tattha me dāsakammaṃ  karohī''ti vadeyya, rājavesaṃ apanetvā tassa attānaṃ sāvetvā  dāsakammaṃ karissāmi. sace vā pana koci akkhīnaṃ nāmaṃ gaṇheyya,  tālamiñjaṃ nīharanto viya akkhīni uppāṭetvā tassa dassāmīti evaṃ  anaññasādhāraṇavasībhāvappattānaṃ mahābodhisattānaṃyeva āveṇikā  uḷāratarā parivitakkuppatti, cakkhuyācakaṃ labhitvā  amaccapārisajjādīhi nivāriyamānassāpi tesaṃ vacanaṃ anādiyitvā  attano parivitakkānurūpaṃ paṭipattiyā ca paramā pītipaṭisaṃvedanā,  tassā pītimanatāya avitathabhāvaṃ nissāya sakkassa purato  saccakiriyākaraṇaṃ, tena ca attano cakkhūnaṃ paṭipākatikabhāvo,  tesañca dibbānubhāvatāti evamādayo mahāsattassa guṇānubhāvā  veditabbāti. </p>
              <p>[06] sivirājacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 9. vessantaracariyāvaṇṇanā </h3n>
            <h4>
              <h4n> </h4n>
              <p>[03] 67^b^.^eb^ navame ^a^M0.0076^ea^ ^b^yā me ahosi janikā^eb^ti ettha ^b^me^eb^ti  vessantarabhūtaṃ attānaṃ sandhāya satthā vadati. tenevāha -- ``phussatī  nāma khattiyā''ti. tadā hissa mātā ``phussatī''ti evaṃnāmikā  khattiyānī ahosi. ^b^sā atītāsu jātīsū^eb^ti sā tato  anantarātītajātiyaṃ. ekatthe hi etaṃ bahuvacanaṃ. ^b^sakkassa  mahesī piyā^eb^ ahosīti sambandho. atha vā yā me ahosi  janikā imasmiṃ carimattabhāve, sā atītāsu jātīsu phussatī nāma,  tattha atītāya jātiyā khattiyā, yatthāhaṃ tassā kucchimhi  vessantaro ^a^P0.0075^ea^ hutvā nibbattiṃ, tato anantarātītāya  sakkassa mahesī piyā ahosīti. tatrāyaṃ anupubbikathā --</p>
              <p>[03] ito hi ekanavute kappe vipassī nāma satthā loke udapādi.  tasmiṃ bandhumatīnagaraṃ upanissāya kheme migadāye viharante bandhumā  rājā kenaci raññā pesitaṃ mahagghaṃ candanasāraṃ attano ^a^V0.0073^ea^ jeṭṭhadhītāya  adāsi. sā tena sukhumaṃ candanacuṇṇaṃ kāretvā samuggaṃ pūretvā  vihāraṃ gantvā satthu suvaṇṇavaṇṇaṃ sarīraṃ pūjetvā sesacuṇṇāni  gandhakuṭiyaṃ vikiritvā ``bhante, anāgate tumhādisassa buddhassa mātā  bhaveyya''nti patthanaṃ akāsi. sā tato cutā tassā  candanacuṇṇapūjāya phalena rattacandanaparipphositena viya sarīrena devesu  ca manussesu ca saṃsarantī tāvatiṃsabhavane sakkassa devarañño  aggamahesī hutvā nibbatti. athassā āyupariyosāne pubbanimittesu  uppannesu sakko devarājā tassā parikkhīṇāyukataṃ ñatvā tassā  anukampāya ``bhadde, phussati dasa te vare dammi, te gaṇhassū''ti  āha. tena vuttaṃ -- </p>
              <p>[03] 68^b^.^eb^ </p>
              <p>[21] ``tassā āyukkhayaṃ ñatvā, devindo etadabravi. </p>
              <p>[22] `dadāmi te dasa vare, vara bhadde yadicchasī'''ti..</p>
              <p>[03] tattha ^b^varā^eb^ti varassu varaṃ gaṇha. ^b^bhadde,  yadicchasī^eb^ti, bhadde, phussati yaṃ icchasi yaṃ tava piyaṃ, taṃ dasahi  koṭṭhāsehi ``varaṃ varassu paṭiggaṇhāhī''ti vadati. </p>
              <p>[03] 69^b^.^eb^ ^b^punidamabravī^eb^ti puna idaṃ sā attano cavanadhammataṃ  ajānantī ^b^``kiṃ nu me aparādhatthī''^eb^tiādikaṃ abhāsi. sā  hi pamattā hutvā attano āyukkhayaṃ ^a^M0.0077^ea^ ajānantī ayaṃ ``varaṃ gaṇhā''ti  vadanto ``katthaci mama uppajjanaṃ icchatī''ti ñatvā evamāha. tattha  ^b^aparādhatthī^eb^ti aparādho atthi. ^b^kiṃ nu dessā ahaṃ  tavā^eb^ti kiṃ kāraṇaṃ ahaṃ tava dessā kujjhitabbā appiyā jātā.  ^b^rammā cāvesi maṃ ṭhānā^eb^ti ramaṇīyā imasmā ṭhānā cāvesi.  ^b^vātova dharaṇīruha^eb^nti yena balavā māluto viya rukkhaṃ  ummūlento imamhā devalokā cāvetukāmosi kiṃ nu kāraṇanti taṃ  pucchati. </p>
              <p>[03] 70^b^.^eb^ ^b^tassida^eb^nti tassā idaṃ. ^b^na ceva te kataṃ  pāpa^eb^nti na ceva tayā kiñci pāpaṃ kataṃ yena te aparādho ^a^P0.0076^ea^  siyā. ^b^na ca me tvaṃsi appiyā^eb^ti mama tvaṃ na cāpi  appiyā, yena dessā nāma mama appiyāti adhippāyo. </p>
              <p>[03] 71^b^.^eb^ idāni yena adhippāyena vare dātukāmo, taṃ dassento  ^b^``ettakaṃyeva te āyu, cavanakālo bhavissatī''^eb^ti vatvā vare  gaṇhāpento ^b^``paṭiggaṇha mayā dinne, vare dasa varuttame''^eb^ti āha.</p>
              <p>[03] tattha ^b^varuttame^eb^ti varesu uttame aggavare. </p>
              <p>[03] 72^b^.^eb^ ^b^dinnavarā^eb^ti ^a^V0.0074^ea^ ``vare dassāmī''ti  paṭiññādānavasena dinnavarā. ^b^tuṭṭhahaṭṭhā^eb^ti icchitalābhaparitosena  tuṭṭhā ceva tassa ca sikhāppattidassanena hāsavasena haṭṭhā ca.  ^b^pamoditā^eb^ti balavapāmojjena pamuditā. ^b^mamaṃ abbhantaraṃ  katvā^eb^ti tesu varesu maṃ abbhantaraṃ karitvā. ^b^dasa vare varī^eb^ti  sā attano khīṇāyukabhāvaṃ ñatvā sakkena varadānatthaṃ katokāsā  sakalajambudīpatalaṃ olokentī attano anucchavikaṃ sivirañño  nivesanaṃ disvā tattha tassa aggamahesibhāvo nīlanettatā  nīlabhamukatā phussatītināmaṃ guṇavisesayuttaputtapaṭilābho  anunnatakucchibhāvo alambatthanatā apalitabhāvo sukhumacchavitā  vajjhajanānaṃ mocanasamatthatā cāti ime dasa vare gaṇhi.</p>
              <p>[03] iti sā dasa vare gahetvā tato cutā maddarañño aggamahesiyā  kucchimhi nibbatti. jāyamānā ca sā candanacuṇṇaparipphositena  viya sarīrena jātā. tenassā nāmaggahaṇadivase ``phussatī'' tveva  nāmaṃ kariṃsu. sā mahantena parivārena vaḍḍhitvā soḷasavassakāle  uttamarūpadharā ^a^M0.0078^ea^ ahosi. atha naṃ jetuttaranagare sivimahārājā puttassa  sañjayakumārassatthāya ānetvā setacchattaṃ ussāpetvā taṃ soḷasannaṃ  itthisahassānaṃ jeṭṭhakaṃ katvā aggamahesiṭṭhāne ṭhapesi. tena vuttaṃ  -- </p>
              <p>[03] 73^b^.^eb^ </p>
              <p>[21] ``tato cutā sā phussatī, khattiye upapajjatha. </p>
              <p>[22] jetuttaramhi nagare, sañjayena samāgamī''ti..</p>
              <p>[03] sā sañjayarañño piyā ahosi manāpā. atha sakko  āvajjento ``mayā phussatiyā dinnavaresu nava varā samiddhā''ti  disvā ``puttavaro na samiddho, tampissā samijjhāpessāmī''ti  cintetvā bodhisattaṃ tadā tāvatiṃsadevaloke khīṇāyukaṃ disvā tassa  santikaṃ gantvā ``mārisa, tayā manussaloke ^a^P0.0077^ea^  sivisañjayarañño aggamahesiyā kucchimhi paṭisandhiṃ gaṇhituṃ  vaṭṭatī''ti tassa ceva aññesañca cavanadhammānaṃ saṭṭhisahassānaṃ  devaputtānaṃ paṭiññaṃ gahetvā sakaṭṭhānameva gato. mahāsattopi tato  cavitvā tatthuppanno. sesā devaputtāpi saṭṭhisahassānaṃ amaccānaṃ gehesu  nibbattiṃsu. mahāsatte kucchigate phussatidevī catūsu nagaradvāresu  nagaramajjhe nivesanadvāreti cha dānasālāyo kāretvā devasikaṃ  chasatasahassāni vissajjetvā dānaṃ dātuṃ dohaḷinī ahosi. rājā  tassā dohaḷaṃ sutvā nemittake brāhmaṇe pakkosāpetvā pucchitvā  ``mahārāja, deviyā kucchimhi dānābhirato uḷāro satto uppanno,  dānena tittiṃ na pāpuṇissatī''ti sutvā tuṭṭhamānaso vuttappakāraṃ dānaṃ  paṭṭhapesi. samaṇabrāhmaṇajiṇṇāturakapaṇaddhikavanibbakayācake ^a^V0.0075^ea^ santappesi.  bodhisattassa paṭisandhiggahaṇato paṭṭhāya rañño āyassa pamāṇaṃ  nāhosi. tassa puññānubhāvena sakalajambudīpe rājāno paṇṇākāraṃ  pahiṇanti. tena vuttaṃ -- </p>
              <p>[03] 74^b^.^eb^ </p>
              <p>[21] ``yadāhaṃ phussatiyā kucchiṃ, okkanto piyamātuyā. </p>
              <p>[22] mama tejena me mātā, tadā dānaratā ahu.. </p>
              <p>[03] 75^b^.^eb^ </p>
              <p>[21] ``adhane ^a^M0.0079^ea^ āture jiṇṇe, yācake addhike jane. </p>
              <p>[22] samaṇe brāhmaṇe khīṇe, deti dānaṃ akiñcane''ti.</p>
              <p>[03] tattha ^b^mama tejenā^eb^ti mama dānajjhāsayānubhāvena.  ^b^khīṇe^eb^ti bhogādīhi parikkhīṇe pārijuññappatte.  ^b^akiñcane^eb^ti apariggahe. sabbattha visaye bhummaṃ. adhanādayo  hi dānadhammassa pavattiyā visayo.</p>
              <p>[03] devī mahantena parihārena gabbhaṃ dhārentī dasamāse paripuṇṇe  nagaraṃ daṭṭhukāmā hutvā rañño ārocesi. rājā devanagaraṃ viya nagaraṃ  alaṅkārāpetvā deviṃ rathavaraṃ āropetvā nagaraṃ padakkhiṇaṃ kāresi.  tassā vessavīthiyā majjhappattakāle kammajavātā caliṃsu. amaccā  rañño ārocesuṃ. so vessavīthiyaṃyevassā sūtigharaṃ kāretvā ^a^P0.0078^ea^  ārakkhaṃ gaṇhāpesi. sā tattha puttaṃ vijāyi. tenāha -- </p>
              <p>[03] 76^b^.^eb^ </p>
              <p>[21] ``dasamāse dhārayitvāna, karonte puraṃ padakkhiṇaṃ. </p>
              <p>[22] vessānaṃ vīthiyā majjhe, janesi phussatī mamaṃ.. </p>
              <p>[03] 77^b^.^eb^ ``na mayhaṃ mattikaṃ nāmaṃ, nāpi pettikasambhavaṃ. </p>
              <p>[22] jātettha vessavīthiyaṃ, tasmā vessantaro ahū''ti..</p>
              <p>[03] tattha ^b^karonte puraṃ padakkhiṇa^eb^nti deviṃ gahetvā  sañjayamahārāje nagaraṃ padakkhiṇaṃ kurumāne. ^b^vessāna^eb^nti  vāṇijānaṃ.</p>
              <p>[03] ^b^na mattikaṃ nāma^eb^nti na mātuāgataṃ mātāmahādīnaṃ nāmaṃ.  ^b^pettikasambhava^eb^nti pitu idanti pettikaṃ ^a^V0.0076^ea^, sambhavati etasmāti  sambhavo, taṃ pettikaṃ sambhavo etassāti pettikasambhavaṃ, nāmaṃ.  mātāpitusambandhavasena na katanti dasseti. ^b^jātetthā^eb^ti jāto  ettha. ``jātomhī''tipi pāṭho. ^b^tasmā vessantaro ahū^eb^ti  yasmā tadā vessavīthiyaṃ jāto, tasmā vessantaro nāma ahosi,  vessantaroti nāmaṃ akaṃsūti attho.</p>
              <p>[03] mahāsatto mātu kucchito nikkhamanto visado hutvā akkhīni  ummīletvāva nikkhami. nikkhantamatte eva mātu hatthaṃ pasāretvā  ``amma, dānaṃ dassāmi, atthi kiñcī''ti āha. athassa mātā  ``tāta, yathājjhāsayaṃ dānaṃ dehī''ti hatthasamīpe sahassatthavikaṃ  ṭhapesi. bodhisatto hi ^b^ummaṅgajātake^eb^ ^a^M0.0080^ea^ (jā0 2.22.590  ādayo) imasmiṃ ^b^jātake^eb^ pacchimattabhāveti tīsu ṭhānesu  jātamattova kathesi. rājā mahāsattassa atidīghādidosavivajjitā  madhurakhīrā catusaṭṭhidhātiyo upaṭṭhāpesi. tena saddhiṃ jātānaṃ saṭṭhiyā  dārakasahassānampi dhātiyo dāpesi. so saṭṭhidārakasahassehi saddhiṃ  mahantena parivārena vaḍḍhati. tassa rājā satasahassagghanakaṃ  kumārapiḷandhanaṃ kārāpetvā adāsi. so catupañcavassikakāle taṃ  omuñcitvā dhātīnaṃ datvā puna tāhi dīyamānaṃ na gaṇhāti. taṃ  ^a^P0.0079^ea^ sutvā rājā ``mama puttena dinnaṃ sudinna''nti vatvā  aparampi kāresi. tampi deti. dārakakāleyeva dhātīnaṃ navavāre  piḷandhanaṃ adāsi.</p>
              <p>[03] aṭṭhavassikakāle pana sayanapīṭhe nisinno cintesi -- ``ahaṃ  bāhirakadānaṃ demi, na taṃ maṃ paritoseti, ajjhattikadānaṃ  dātukāmomhi. sace hi maṃ koci hadayaṃ yāceyya, hadayaṃ nīharitvā  dadeyyaṃ. sace akkhīni yāceyya, akkhīni uppāṭetvā dadeyyaṃ.  sace sakalasarīre maṃsaṃ rudhirampi vā yāceyya, sakalasarīrato maṃsaṃ  chinditvā rudhirampi asinā vijjhitvā dadeyyaṃ. athāpi koci  `dāso me hohī'ti vadeyya, attānaṃ tassa sāvetvā dadeyya''nti.  tassevaṃ sabhāvaṃ sarasaṃ cintentassa  catunahutādhikadviyojanasatasahassabahalā ayaṃ mahāpathavī udakapariyantaṃ  katvā kampi. sinerupabbatarājā onamitvā jetuttaranagarābhimukho  aṭṭhāsi. tena vuttaṃ -- </p>
              <p>[03] 78^b^.^eb^ </p>
              <p>[21] ``yadāhaṃ dārako homi, jātiyā aṭṭhavassiko. </p>
              <p>[22] tadā nisajja pāsāde, dānaṃ dātuṃ vicintayiṃ.. </p>
              <p>[03] 79^b^.^eb^ </p>
              <p>[21] ``hadayaṃ ^a^V0.0077^ea^ dadeyyaṃ cakkhuṃ, maṃsampi rudhirampi ca. </p>
              <p>[22] dadeyyaṃ kāyaṃ sāvetvā, yadi koci yācaye mamaṃ.. </p>
              <p>[03] 80^b^.^eb^ </p>
              <p>[21] ``sabhāvaṃ cintayantassa, akampitamasaṇṭhitaṃ. </p>
              <p>[22] akampi tattha pathavī, sineruvanavaṭaṃsakā''ti..</p>
              <p>[03] tattha ^b^sāvetvā^eb^ti ``ajja paṭṭhāya ahaṃ imassa dāso''ti  dāsabhāvaṃ sāvetvā. ^b^yadi koci yācaye mama^eb^nti koci maṃ  yadi yāceyya. ^b^sabhāvaṃ cintayantassā^eb^ti aviparītaṃ attano  yathābhūtaṃ sabhāvaṃ atittimaṃ ^a^M0.0081^ea^ yathājjhāsayaṃ cintentassa mama, mayi  cintenteti attho. ^b^akampita^eb^nti kampitarahitaṃ.  ^b^asaṇṭhita^eb^nti saṅkocarahitaṃ. yena hi lobhādinā  abodhisattānaṃ cakkhādidāne cittutrāsasaṅkhātaṃ kampitaṃ  saṅkocasaṅkhātaṃ saṇṭhitañca siyā, tena vināti attho.  ^b^akampī^eb^ti acali. ^b^sineruvanavaṭaṃsakā^eb^ti sinerumhi  uṭṭhitanandanavanaphārusakavanamissakavanacittalatāvanādikappakataruvanaṃ  sineruvanaṃ. atha vā sineru ca jambudīpādīsu ramaṇīyavanañca  sineruvanaṃ ^a^P0.0080^ea^, taṃ vanaṃ vaṭaṃsakaṃ etissāti  sineruvanavaṭaṃsakā.</p>
              <p>[03] evañca pathavikampane vattamāne madhuragambhīradevo gajjanto  khaṇikavassaṃ vassi, vijjulatā nicchariṃsu, mahāsamuddo ubbhijji,  sakko devarājā apphoṭesi, mahābrahmā sādhukāramadāsi, yāva brahmalokā  ekakolāhalaṃ ahosi. mahāsatto soḷasavassakāleyeva sabbasippānaṃ  nipphattiṃ pāpuṇi. tassa pitā rajjaṃ dātukāmo mātarā saddhiṃ  mantetvā maddarājakulato mātuladhītaraṃ maddiṃ nāma rājakaññaṃ ānetvā  soḷasannaṃ itthisahassānaṃ jeṭṭhakaṃ aggamahesiṃ katvā mahāsattaṃ rajje  abhisiñci. mahāsatto rajje patiṭṭhitakālato paṭṭhāya devasikaṃ  chasatasahassāni vissajjetvā mahādānaṃ pavattento anvaddhamāsaṃ dānaṃ  oloketuṃ upasaṅkamati. aparabhāge maddidevī puttaṃ vijāyi. taṃ  kañcanajālena sampaṭicchiṃsu, tenassa ``jālikumāro''tveva nāmaṃ  kariṃsu. tassa padasā gamanakāle sā dhītaraṃ vijāyi. taṃ  kaṇhājinena sampaṭicchiṃsu, tenassā ``kaṇhājinā''tveva nāmaṃ kariṃsu.  tena vuttaṃ -- </p>
              <p>[03] 81^b^.^eb^ </p>
              <p>[21] ``anvaddhamāse pannarase, puṇṇamāse uposathe. </p>
              <p>[22] paccayaṃ nāgamāruyha, dānaṃ dātuṃ upāgami''nti..</p>
              <p>[03] tattha ^b^anvaddhamāse^eb^ti anuaddhamāse, addhamāse addhamāseti  attho. ^b^puṇṇamāse^eb^ti puṇṇamāsiyaṃ, māsaparipūriyā ^a^V0.0078^ea^   candaparipūriyā ca samannāgate pannarase dānaṃ dātuṃ upāgaminti  sambandho. tatrāyaṃ yojanā -- ^b^paccayaṃ nāgamāruyha^eb^ addhamāse  addhamāse ^b^dānaṃ dātuṃ^eb^ dānasālaṃ ^b^upāgamiṃ,^eb^ evaṃ upagacchanto  ca yadā ekasmiṃ pannarase puṇṇamāsiuposathe dānaṃ dātuṃ upāgamiṃ, tadā  ^b^kaliṅgaraṭṭhavisayā brāhmaṇā upagañchu^eb^ ^a^M0.0082^ea^ ^b^ma^eb^nti tattha ^b^paccayaṃ  nāga^eb^nti paccayanāmakaṃ maṅgalahatthiṃ. bodhisattassa hi jātadivase  ekā ākāsacārinī kareṇukā abhimaṅgalasammataṃ sabbasetahatthipotakaṃ  ānetvā maṅgalahatthiṭṭhāne ṭhapetvā pakkāmi. tassa mahāsattaṃ ^a^P0.0081^ea^  paccayaṃ katvā laddhattā ``paccayo''tveva nāmaṃ kariṃsu. taṃ  paccayanāmakaṃ opavayhaṃ hatthināgaṃ āruyha dānaṃ dātuṃ upāgaminti.  tena vuttaṃ -- </p>
              <p>[03] 82^b^.^eb^ </p>
              <p>[21] ``kaliṅgaraṭṭhavisayā, brāhmaṇā upagañchu maṃ. </p>
              <p>[22] ayācuṃ maṃ hatthināgaṃ, dhaññaṃ maṅgalasammataṃ.. </p>
              <p>[03] 83^b^.^eb^ </p>
              <p>[21] ``avuṭṭhiko janapado, dubbhikkho chātako mahā. </p>
              <p>[22] dadāhi pavaraṃ nāgaṃ, sabbasetaṃ gajuttama''nti..</p>
              <p>[03] tattha ^b^``kaliṅgaraṭṭhavisayā''^eb^tiādigāthā heṭṭhā  ^b^kururājacaritepi^eb^ (cariyā0 1.21-22) āgatā eva, tasmā  tāsaṃ attho kathāmaggo ca tattha vuttanayeneva veditabbo. idha pana  maṅgalahatthino setattā ^b^``sabbasetaṃ gajuttama''^eb^nti vuttaṃ.  bodhisatto hatthikkhandhavaragato -- </p>
              <p>[03] 84^b^.^eb^ </p>
              <p>[21] ``dadāmi na vikampāmi, yaṃ maṃ yācanti brāhmaṇā. </p>
              <p>[22] santaṃ nappaṭigūhāmi, dāne me ramate mano''ti.. -- </p>
              <p>[25] attano dānābhiratiṃ pavedento -- </p>
              <p>[03] 85^b^.^eb^ </p>
              <p>[21] ``na me yācakamanuppatte, paṭikkhepo anucchavo. </p>
              <p>[22] mā me bhijji samādānaṃ, dassāmi vipulaṃ gaja''nti..  (cariyā0 1.23) -- </p>
              <p>[25] paṭijānitvā hatthikkhandhato oruyha analaṅkataṭṭhānaṃ  olokanatthaṃ anupariyāyitvā analaṅkataṭṭhānaṃ adisvā  kusumamissagandhodakabharitaṃ suvaṇṇabhiṅgāraṃ gahetvā ``bhonto ito  ethā''ti ^a^V0.0079^ea^ alaṅkatarajatadāmasadisaṃ hatthisoṇḍaṃ tesaṃ hatthe ṭhapetvā udakaṃ  pātetvā alaṅkatavāraṇaṃ adāsi. tena vuttaṃ -- </p>
              <p>[03] 86^b^.^eb^ </p>
              <p>[21] ``nāgaṃ gahetvā soṇḍāya, bhiṅgāre ratanāmaye. </p>
              <p>[22] jalaṃ hatthe ākiritvā, brāhmaṇānaṃ adaṃ gaja''nti..  (cariyā0 1.24).</p>
              <p>[03] tattha ^a^M0.0083^ea^ ^b^santa^eb^nti vijjamānaṃ deyyadhammaṃ.  ^b^nappaṭigūhāmī^eb^ti na paṭicchādemi. yo hi attano santakaṃ  ``mayhameva hotū''ti cinteti, yācito vā paṭikkhipati, so  yācakānaṃ abhimukhe ṭhitampi atthato paṭicchādeti nāma. mahāsatto  pana attano sīsaṃ ādiṃ katvā ajjhattikadānaṃ dātukāmova, kathaṃ  bāhiraṃ paṭikkhipati, tasmā āha ``santaṃ nappaṭigūhāmī''ti.  tenevāha ``dāne me ramate mano''ti. sesaṃ heṭṭhā vuttatthameva.</p>
              <p>[03] tassa pana hatthino catūsu pādesu alaṅkārā cattāri  satasahassāni ^a^P0.0082^ea^ agghanti, ubhosu passesu alaṅkārā dve  satasahassāni, heṭṭhā udare kambalaṃ satasahassaṃ, piṭṭhiyaṃ muttājālaṃ  maṇijālaṃ kañcanajālanti tīṇi jālāni tīṇi satasahassāni, ubho  kaṇṇālaṅkārā dve satasahassāni, piṭṭhiyaṃ atthatakambalaṃ satasahassaṃ,  kumbhālaṅkāro satasahassaṃ, tayo vaṭaṃsakā tīṇi satasahassāni,  kaṇṇacūḷālaṅkāro satasahassaṃ, dvinnaṃ dantānaṃ alaṅkārā dve  satasahassāni, soṇḍāya sovatthikālaṅkāro satasahassaṃ,  naṅguṭṭhālaṅkāro satasahassaṃ, ārohaṇanisseṇi satasahassaṃ, bhuñjanakaṭāhaṃ  satasahassaṃ, ṭhapetvā anagghabhaṇḍaṃ idaṃ tāva ettakaṃ catuvīsati  satasahassāni agghati. chattapiṇḍiyaṃ pana maṇi, cūḷāmaṇi,  muttāhāre maṇi, aṅkuse maṇi, hatthikaṇṭhaveṭhanamuttāhāre maṇi,  hatthikumbhe maṇīti imāni cha anagghāni, hatthīpi anaggho evāti  hatthinā saddhiṃ satta anagghāni, tāni sabbāni brāhmaṇānaṃ adāsi.  tathā hatthino paricārakāni pañca kulasatāni hatthimeṇḍahatthigopakehi  saddhiṃ adāsi. saha dānena panassa heṭṭhā vuttanayeneva bhūmikampādayo  ahesuṃ. tena vuttaṃ -- </p>
              <p>[03] 87^b^.^eb^ </p>
              <p>[21] ``punāparaṃ dadantassa, sabbasetaṃ gajuttamaṃ. </p>
              <p>[22] tadāpi pathavī kampi, sineruvanavaṭaṃsakā''ti..</p>
              <p>[03] ^b^jātakepi^eb^ (jā0 2.22.1673) vuttaṃ -- </p>
              <p>[21] ``tadāsi ^a^V0.0080^ea^ yaṃ bhiṃsanakaṃ, tadāsi lomahaṃsanaṃ. </p>
              <p>[22] hatthināge padinnamhi, medanī sampakampathā''ti.. </p>
              <p>[03] 88^b^.^eb^ ^b^tassa^eb^ ^a^M0.0084^ea^ ^b^nāgassa dānenā^eb^ti chahi anagghehi saddhiṃ  catuvīsatisatasahassagghanikālaṅkārabhaṇḍasahitassa tassa  maṅgalahatthissa pariccāgena. ^b^sivayo^eb^ti sivirājakumārā ceva  siviraṭṭhavāsino ca. ``sivayo''ti ca desanāsīsametaṃ. tattha hi  amaccā pārisajjā brāhmaṇagahapatikā negamajānapadā nāgarā  sakalaraṭṭhavāsino ca sañjayamahārājaṃ phussatideviṃ maddideviñca ṭhapetvā  sabbe eva. ^b^kuddhā^eb^ti devatāvattanena bodhisattassa kuddhā.  ^b^samāgatā^eb^ti sannipatitā. te ^a^P0.0083^ea^ kira brāhmaṇā  hatthiṃ labhitvā taṃ abhiruhitvā mahādvārena pavisitvā nagaramajjhena  pāyiṃsu. mahājanena ca ``ambho brāhmaṇā, amhākaṃ hatthī kuto  abhiruḷho''ti vutte ``vessantaramahārājena no hatthī dinno, ke  tumhe''ti hatthavikārādīhi ghaṭṭentā agamaṃsu. atha amacce ādiṃ  katvā mahājanā rājadvāre sannipatitvā ``raññā nāma brāhmaṇānaṃ dhanaṃ  vā dhaññaṃ vā khettaṃ vā vatthu vā dāsidāsaparicārikā vā dātabbā  siyā, kathañhi nāmāyaṃ vessantaramahārājā rājārahaṃ maṅgalahatthiṃ  dassati, na idāni evaṃ rajjaṃ vināsetuṃ dassāmā''ti ujjhāyitvā  sañjayamahārājassa tamatthaṃ ārocetvā tena anunīyamānā ananuyantā  agamaṃsu. kevalaṃ pana -- </p>
              <p>[21] ``mā naṃ daṇḍena satthena, na hi so bandhanāraho. </p>
              <p>[22] pabbājehi ca naṃ raṭṭhā, vaṅke vasatu pabbate''ti..  (jā0 2.22.1687) -- </p>
              <p>[25] vadiṃsu. tena vuttaṃ -- </p>
              <p>[22] ``pabbājesuṃ sakā raṭṭhā, vaṅkaṃ gacchatu pabbata''nti.. </p>
              <p>[22] tattha ^b^pabbājesu^eb^nti rajjato bahi vāsatthāya  ussukkamakaṃsu. -- </p>
              <p>[25] rājāpi ``mahā kho ayaṃ paṭipakkho, handa mama putto  katipāhaṃ rajjato bahi vasatū''ti cintetvā -- </p>
              <p>[21] ``eso ^a^V0.0081^ea^ ce sivīnaṃ chando, chandaṃ nappanudāmase. </p>
              <p>[22] imaṃ so vasatu rattiṃ, kāme ca paribhuñjatu.. </p>
              <p>[21] ``tato ratyā vivasāne, sūriyuggamanaṃ pati. </p>
              <p>[22] samaggā sivayo hutvā, raṭṭhā pabbājayantu na''nti..  (jā0 2.22.1688-1689) -- </p>
              <p>[25] vatvā ^a^M0.0085^ea^ puttassa santike kattāraṃ pesesi ``imaṃ pavattiṃ  mama puttassa ārocehī''ti. so tathā akāsi.</p>
              <p>[03] mahāsattopi taṃ sutvā -- </p>
              <p>[21] ``kismiṃ me sivayo kuddhā, nāhaṃ passāmi dukkaṭaṃ. </p>
              <p>[22] taṃ me katte viyācikkha, kasmā pabbājayanti ma''nti..  (jā0 2.22.1701) -- </p>
              <p>[25] kāraṇaṃ pucchi. tena ``tumhākaṃ hatthidānenā''ti vutte  somanassappatto hutvā -- </p>
              <p>[21] ``hadayaṃ cakkhumpahaṃ dajjaṃ, kiṃ me bāhirakaṃ dhanaṃ. </p>
              <p>[22] hiraññaṃ vā suvaṇṇaṃ vā, muttā veḷuriyā maṇi.. </p>
              <p>[21] ``dakkhiṇaṃ ^a^P0.0084^ea^ vāpahaṃ bāhuṃ, disvā  yācakamāgate. </p>
              <p>[22] dadeyyaṃ na vikampeyyaṃ, dāne me ramate mano.. </p>
              <p>[21] ``kāmaṃ maṃ sivayo sabbe, pabbājentu hanantu vā. </p>
              <p>[22] neva dānā viramissaṃ, kāmaṃ chindantu sattadhā''ti..  (jā0 2.22.1703-1705) -- </p>
              <p>[25] vatvā ``nāgarā me ekadivasaṃ dānaṃ dātuṃ okāsaṃ  dentu, sve dānaṃ datvā tatiyadivase gamissāmī''ti vatvā kattāraṃ tesaṃ  santike pesetvā ``ahaṃ sve sattasatakaṃ nāma mahādānaṃ dassāmi ^a^V0.0082^ea^,  sattahatthisatāni sattāssasatāni sattarathasatāni sattaitthisatāni  sattadāsasatāni sattadāsisatāni sattadhenusatāni paṭiyādehi,  nānappakārañca annapānādiṃ sabbaṃ dātabbayuttakaṃ upaṭṭhapehī''ti  sabbakammikaṃ amaccaṃ āṇāpetvā ekakova maddideviyā vasanaṭṭhānaṃ  gantvā ``bhadde maddi, anugāmikanidhiṃ nidahamānā, sīlavantesu  dadeyyāsī''ti tampi dāne niyojetvā tassā attano gamanakāraṇaṃ  ācikkhitvā ``ahaṃ vanaṃ vasanatthāya gamissāmi, tvaṃ idheva  anukkaṇṭhitā vasāhī''ti āha. sā ``nāhaṃ, mahārāja, tumhehi  vinā ekadivasampi vasissāmī''ti āha.</p>
              <p>[03] dutiyadivase sattasatakaṃ mahādānaṃ pavattesi. tassa sattasatakaṃ  dānaṃ dentasseva sāyaṃ ahosi. alaṅkatarathena mātāpitūnaṃ vasanaṭṭhānaṃ  gantvā ``ahaṃ sve gamissāmī''ti te āpucchitvā akāmakānaṃ tesaṃ  assumukhānaṃ rodantānaṃyeva vanditvā padakkhiṇaṃ katvā tato  nikkhamitvā ^a^M0.0086^ea^ taṃ divasaṃ attano nivesane vasitvā punadivase  ``gamissāmī''ti pāsādato otari. maddidevī sassusasurehi  nānānayehi yācitvā nivattiyamānāpi tesaṃ vacanaṃ anādiyitvā te  vanditvā padakkhiṇaṃ katvā sesitthiyo apaloketvā dve putte ādāya  vessantarassa paṭhamataraṃ gantvā rathe aṭṭhāsi.</p>
              <p>[03] mahāpuriso rathaṃ abhiruhitvā rathe ṭhito mahājanaṃ āpucchitvā  ``appamattā dānādīni puññāni karothā''ti ovādamassa datvā  nagarato nikkhami. bodhisattassa mātā ``putto me dānavittako  dānaṃ detū''ti ābharaṇehi saddhiṃ sattaratanapūrāni sakaṭāni ubhosu  passesu pesesi. sopi attano kāyāruḷhameva ābharaṇabhaṇḍaṃ  sampattayācakānaṃ ^a^P0.0085^ea^ aṭṭhārasa vāre datvā sesaṃ sabbamadāsi.  nagarā nikkhamitvāva nivattitvā oloketukāmo ahosi.  athassa puññānubhāvena rathappamāṇe ṭhāne mahāpathavī bhijjitvā  parivattitvā rathaṃ nagarābhimukhaṃ akāsi. so mātāpitūnaṃ vasanaṭṭhānaṃ  olokesi. tena kāruññena pathavikampo ahosi. tena vuttaṃ  ^b^``tesaṃ nicchubhamānāna''^eb^ntiādi. </p>
              <p>[03] 89-90^b^.^eb^ tattha ^b^nicchubhamānāna^eb^nti tesu sivīsu  nikkaḍḍhantesu, pabbājentesūti attho. tesaṃ vā nikkhamantānaṃ.  ^b^mahādānaṃ pavattetu^eb^nti sattasatakamahādānaṃ dātuṃ.  ^b^āyācissa^eb^nti yāciṃ. ^b^sāvayitvā^eb^ti ghosāpetvā.  ^b^kaṇṇabheri^eb^nti yugalamahābheriṃ. ^b^dadāmaha^eb^nti dadāmi ahaṃ. </p>
              <p>[03] 91^b^.^eb^ ^b^athetthā^eb^ti athevaṃ dāne dīyamāne etasmiṃ  dānagge. ^b^tumūlo^eb^ti ekakolāhalībhūto. ^b^bheravo^eb^ti  ^a^V0.0083^ea^ bhayāvaho. mahāsattañhi ṭhapetvā aññesaṃ so bhayaṃ janeti, tassa  bhayajananākāraṃ dassetuṃ. ^b^``dānenima''^eb^ntiādi vuttaṃ. imaṃ  vessantaramahārājānaṃ dānena hetunā sivayo raṭṭhato nīharanti  pabbājenti, tathāpi puna ca evarūpaṃ dānaṃ deti ayanti. </p>
              <p>[03] 92-94^b^.^eb^ idāni taṃ dānaṃ dassetuṃ ^b^``hatthi''^eb^nti  gāthamāha. tattha ^b^gava^eb^nti dhenuṃ. ^b^catuvāhiṃ rathaṃ datvā^eb^ti  vahantīti vāhino, assā, caturo ājaññasindhave ^a^M0.0087^ea^ rathañca brāhmaṇānaṃ  datvāti attho. mahāsatto hi tathā nagarato nikkhamanto sahajāte  saṭṭhisahasse amacce sesajanañca assupuṇṇamukhaṃ anubaddhantaṃ nivattetvā  rathaṃ pājento maddiṃ āha -- ``sace, bhadde, pacchato yācakā  āgacchanti, upadhāreyyāsī''ti. sā olokentī nisīdi.  athassa sattasatakamahādānaṃ gamanakāle katadānañca sampāpuṇituṃ  asakkontā cattāro brāhmaṇā āgantvā ``vessantaro kuhi''nti  pucchitvā ``dānaṃ datvā rathena gato''ti vutte ``asse  yācissāmā''ti anubandhiṃsu. maddī te āgacchante disvā  ``yācakā, devā''ti ārocesi. mahāsatto rathaṃ ṭhapesi. te  āgantvā asse yāciṃsu. mahāsatto asse adāsi. te te gahetvā  gatā. assesu ^a^P0.0086^ea^ pana dinnesu rathadhuraṃ ākāseyeva  aṭṭhāsi. atha cattāro devaputtā rohitamigavaṇṇenāgantvā rathadhuraṃ  sampaṭicchitvā agamaṃsu. mahāsatto tesaṃ devaputtabhāvaṃ ñatvā -- </p>
              <p>[21] ``iṅgha maddi nisāmehi, cittarūpaṃva dissati. </p>
              <p>[22] migarohiccavaṇṇena, dakkhiṇassā vahanti ma''nti..  (jā0 2.22.1864) -- </p>
              <p>[25] maddiyā āha.</p>
              <p>[03] tattha ^b^cittarūpaṃvā^eb^ti acchariyarūpaṃ viya.  ^b^dakkhiṇassā^eb^ti susikkhitāssā viya ^b^maṃ vahanti^eb^.</p>
              <p>[03] atha naṃ evaṃ gacchantaṃ aparo brāhmaṇo āgantvā rathaṃ yāci.  mahāsatto puttadāraṃ otāretvā rathaṃ adāsi. rathe pana dinne devaputtā  antaradhāyiṃsu. tato paṭṭhāya pana sabbepi pattikāva ahesuṃ. atha  mahāsatto ``maddi, tvaṃ kaṇhājinaṃ gaṇhāhi, ahaṃ jālikumāraṃ  gaṇhāmī''ti ubhopi dve dārake aṅkenādāya aññamaññaṃ piyasallāpā  paṭipathaṃ āgacchante manusse vaṅkapabbatassa maggaṃ pucchantā sayameva  onatesu phalarukkhesu phalāni dārakānaṃ dadantā atthakāmāhi ^a^V0.0084^ea^ devatāhi  maggassa saṅkhipitattā tadaheva cetaraṭṭhaṃ sampāpuṇiṃsu. tena vuttaṃ  ^b^``catuvāhiṃ rathaṃ datvā''^eb^tiādi.</p>
              <p>[03] tattha ^b^ṭhatvā cātummahāpathe^eb^ti attano gamanamaggena passato  āgatena tena brāhmaṇena āgatamaggena ca vinivijjhitvā gataṭṭhānattā  catukkasaṅkhāte ^a^M0.0088^ea^ catumahāpathe ṭhatvā tassa brāhmaṇassa rathaṃ datvā.  ^b^ekākiyo^eb^ti amaccasevakādisahāyābhāvena ekako. tenevāha  ^b^``adutiyo''^eb^ti. ^b^maddideviṃ idamabravī^eb^ti maddideviṃ idaṃ  abhāsi. </p>
              <p>[03] 96-99^b^.^eb^ ^b^padumaṃ puṇḍarīkaṃvā^eb^ti padumaṃ viya,  puṇḍarīkaṃ viya ca. ^b^kaṇhājinaggahī^eb^ti kaṇhājinaṃ aggahesi.  ^b^abhijātā^eb^ti jātisampannā. ^b^visamaṃ sama^eb^nti visamaṃ  samañca bhūmippadesaṃ. ^b^entī^eb^ti āgacchanti. ^b^anumagge  paṭippathe^eb^ti anumagge vā paṭipathe vāti ^b^vā^eb^-saddassa lopo  daṭṭhabbo. ^b^karuṇa^eb^nti bhāvanapuṃsakaniddeso, karuṇāyitattanti  attho. ^b^dukkhaṃ te paṭivedentī^eb^ti ime evaṃ sukhumālā padasā  gacchanti, dūreva ito vaṅkapabbatoti te tadā amhesu kāruññavasena  attanā dukkhaṃ paṭilabhanti, tathā attano ^a^P0.0087^ea^ uppannadukkhaṃ  paṭivedenti vāti attho. </p>
              <p>[03] 100-1^b^.^eb^ ^b^pavane^eb^ti mahāvane. ^b^phaline^eb^ti  phalavante. ^b^ubbiddhā^eb^ti uddhaṃ uggatā uccā. ^b^upagacchanti  dārake^eb^ti yathā phalāni dārakānaṃ hatthūpagayhakāni honti, evaṃ  rukkhā sayameva sākhāhi onamitvā dārake upenti. </p>
              <p>[03] 102^b^.^eb^ ^b^acchariya^eb^nti accharāyoggaṃ, accharaṃ paharituṃ yuttaṃ.  abhūtapubbaṃ bhūtanti ^b^abbhutaṃ^eb^. lomānaṃ haṃsanasamatthatāya  ^b^lomahaṃsanaṃ. sāhukāra^eb^nti sādhukāraṃ, ayameva vā pāṭho.  itthiratanabhāvena sabbehi aṅgehi avayavehi sobhatīti  ^b^sabbaṅgasobhanā^eb^. </p>
              <p>[03] 103-4^b^.^eb^ ^b^accheraṃ vatā^eb^ti acchariyaṃ vata.  ^b^vessantarassa tejenā^eb^ti vessantarassa puññānubhāvena.  ^b^saṅkhipiṃsu pathaṃ yakkhā^eb^ti devatā mahāsattassa puññatejena  coditā taṃ maggaṃ parikkhayaṃ pāpesuṃ, appakaṃ akaṃsu, taṃ pana dārakesu  karuṇāya kataṃ viya katvā vuttaṃ ^b^``anukampāya dārake''^eb^ti.  jetuttaranagarato hi suvaṇṇagiritālo nāma pabbato pañca yojanāni,  tato kontimārā nāma nadī pañca yojanāni, tato mārañjanāgiri  nāma pabbato pañca yojanāni, tato daṇḍabrāhmaṇagāmo nāma pañca  yojanāni, tato mātulanagaraṃ dasa ^a^V0.0085^ea^ yojanāni, iti taṃ raṭṭhaṃ  jetuttaranagarato tiṃsa yojanāni hoti. devatā ^a^M0.0089^ea^ bodhisattassa  puññatejena coditā maggaṃ parikkhayaṃ pāpesuṃ. taṃ sabbaṃ ekāheneva  atikkamiṃsu. tena vuttaṃ ^b^``nikkhantadivaseneva,  cetaraṭṭhamupāgamu''^eb^nti.</p>
              <p>[03] evaṃ mahāsatto sāyanhasamayaṃ cetaraṭṭhe mātulanagaraṃ patvā tassa  nagarassa dvārasamīpe sālāyaṃ nisīdi. athassa maddidevī pādesu  rajaṃ puñchitvā pāde sambāhitvā ``vessantarassa āgatabhāvaṃ  jānāpessāmī''ti sālato nikkhamitvā tassa cakkhupathe sāladvāre  aṭṭhāsi. nagaraṃ pavisantiyo ca nikkhamantiyo ca itthiyo taṃ  disvā parivāresuṃ. mahājano tañca vessantarañca putte cassa tathā  āgate disvā rājūnaṃ ācikkhi. saṭṭhisahassā rājāno rodantā  paridevantā tassa santikaṃ āgantvā maggaparissamaṃ vinodetvā  ^a^P0.0088^ea^ tathā āgamanakāraṇaṃ pucchiṃsu.</p>
              <p>[03] mahāsatto hatthidānaṃ ādiṃ katvā sabbaṃ kathesi. taṃ sutvā te  attano rajjena nimantayiṃsu. mahāpuriso ``mayā tumhākaṃ rajjaṃ  paṭiggahitameva hotu, rājā pana maṃ raṭṭhā pabbājeti, tasmā  vaṅkapabbatameva gamissāmī''ti vatvā tehi nānappakāraṃ tattha vāsaṃ  yāciyamānopi taṃ analaṅkaritvā tehi gahitārakkho taṃ rattiṃ  sālāyameva vasitvā punadivase pātova nānaggarasabhojanaṃ bhuñjitvā  tehi parivuto nikkhamitvā pannarasayojanamaggaṃ gantvā vanadvāre ṭhatvā  te nivattetvā purato pannarasayojanamaggaṃ tehi ācikkhitaniyāmeneva  agamāsi. tena vuttaṃ -- </p>
              <p>[03] 105^b^.^eb^ </p>
              <p>[21] ``saṭṭhirājasahassāni, tadā vasanti mātule. </p>
              <p>[22] sabbe pañjalikā hutvā, rodamānā upāgamuṃ.. </p>
              <p>[03] 106^b^.^eb^ </p>
              <p>[21] ``tattha vattetvā sallāpaṃ, cetehi cetaputtehi. </p>
              <p>[22] te tato nikkhamitvāna, vaṅkaṃ agamu pabbata''nti.. </p>
              <p>[01] tattha ^b^tattha vattetvā sallāpa^eb^nti tattha tehi rājūhi  samāgamehi saddhiṃ paṭisammodamānā kathaṃ pavattetvā.  ^b^cetaputtehī^eb^ti cetarājaputtehi. ^b^te tato nikkhamitvānā^eb^ti  te rājāno tato vanadvāraṭṭhāne nivattetvā. ^b^vaṅkaṃ agamu  pabbata^eb^nti amhe cattāro janā vaṅkapabbataṃ uddissa agamamhā.</p>
              <p>[03] atha ^a^M0.0090^ea^ mahāsatto tehi ācikkhitamaggena gacchanto  gandhamādanapabbataṃ patvā taṃ divasaṃ tattha ^a^V0.0086^ea^ vasitvā tato  uttaradisābhimukho vepullapabbatapādena gantvā ketumatīnadītīre  nisīditvā vanacarakena dinnaṃ madhumaṃsaṃ khāditvā tassa suvaṇṇasūciṃ  datvā nhatvā pivitvā paṭippassaddhadaratho nadiṃ uttaritvā  sānupabbatasikhare ṭhitassa nigrodhassa mūle thokaṃ nisīditvā uṭṭhāya  gacchanto nālikapabbataṃ pariharanto mucalindasaraṃ gantvā saratīrena  pubbuttarakaṇṇaṃ patvā ekapadikamaggeneva vanaghaṭaṃ pavisitvā taṃ  atikkamma girividuggānaṃ nadīpabhavānaṃ purato caturassapokkharaṇiṃ  pāpuṇi. </p>
              <p>[03] 107^b^.^eb^ tasmiṃ ^a^P0.0089^ea^ khaṇe sakko āvajjento  ``mahāsatto himavantaṃ paviṭṭho, vasanaṭṭhānaṃ laddhuṃ vaṭṭatī''ti cintetvā  vissakammaṃ pesesi -- ``gaccha vaṅkapabbatakucchimhi ramaṇīye ṭhāne  assamapadaṃ māpehī''ti. so tattha dve paṇṇasālāyo dve caṅkame dve ca  rattiṭṭhānadivāṭṭhānāni māpetvā tesu tesu ṭhānesu nānāpupphavicitte  rukkhe phalite rukkhe pupphagacche kadalivanādīni ca dassetvā sabbe  pabbajitaparikkhāre paṭiyādetvā ``yekeci pabbajitukāmā, te  gaṇhantū''ti akkharāni likhitvā amanusse ca bheravasadde  migapakkhino ca paṭikkamāpetvā sakaṭṭhānameva gato.</p>
              <p>[03] mahāsatto ekapadikamaggaṃ disvā ``pabbajitānaṃ vasanaṭṭhānaṃ  bhavissatī''ti maddiñca putte ca tattheva ṭhapetvā assamapadaṃ pavisitvā  akkharāni oloketvā ``sakkena dinnosmī''ti paṇṇasāladvāraṃ  vivaritvā paviṭṭho khaggañca dhanuñca apanetvā sāṭake omuñcitvā  isivesaṃ gahetvā kattaradaṇḍaṃ ādāya nikkhamitvā paccekabuddhasadisena  upasamena dārakānaṃ santikaṃ agamāsi. maddidevīpi mahāsattaṃ disvā  pādesu patitvā roditvā teneva saddhiṃ assamaṃ pavisitvā attano  paṇṇasālaṃ gantvā isivesaṃ gaṇhi. pacchā puttepi tāpasakumārake  kariṃsu. bodhisatto maddiṃ varaṃ yāci ``mayaṃ ito paṭṭhāya pabbajitā  nāma, itthī ca nāma brahmacariyassa malaṃ, mā dāni akāle mama  santikaṃ āgacchā''ti. sā ``sādhū''ti sampaṭicchitvā mahāsattampi  varaṃ yāci ``deva, tumhe putte gahetvā idheva hotha, ahaṃ phalāphalaṃ  āharissāmī''ti. sā tato paṭṭhāya araññato phalāphalāni  āharitvā tayo jane paṭijaggi. iti cattāro khattiyā  vaṅkapabbatakucchiyaṃ sattamāsamattaṃ vasiṃsu. tena vuttaṃ  ^b^``āmantayitvā devindo, vissakammaṃ mahiddhika''^eb^ntiādi.</p>
              <p>[03] tattha ^a^M0.0091^ea^ ^b^āmantayitvā^eb^ti pakkosāpetvā. ^b^mahiddhika^eb^nti  mahatiyā deviddhiyā samannāgataṃ. ^b^assamaṃ sukata^eb^nti assamapadaṃ  sukataṃ katvā. ^b^rammaṃ^eb^ vessantarassa vasanānucchavikaṃ  ^b^paṇṇasālaṃ. sumāpayā^eb^ti suṭṭhu māpaya. āṇāpesīti vacanaseso.  ^b^sumāpayī^eb^ti sammā māpesi. </p>
              <p>[03] 111^b^.^eb^ ^b^asuñño^eb^ti ^a^V0.0087^ea^ yathā so assamo asuñño hoti,  evaṃ tassa asuññabhāvakaraṇena ^a^P0.0090^ea^ asuñño homi.  ``asuññe''ti vā pāṭho, mama vasaneneva asuññe assame dārake  anurakkhanto vasāmi tattha tiṭṭhāmi. bodhisattassa mettānubhāvena  samantā tiyojane sabbe tiracchānāpi mettaṃ paṭilabhiṃsu.</p>
              <p>[03] evaṃ tesu tattha vasantesu kaliṅgaraṭṭhavāsī ^b^jūjako^eb^ nāma  brāhmaṇo ^b^amittatāpanāya^eb^ nāma bhariyāya ``nāhaṃ te niccaṃ  dhaññakoṭṭanaudakāharaṇayāgubhattapacanādīni kātuṃ sakkomi, paricārakaṃ me  dāsaṃ vā dāsiṃ vā ānehī''ti vutte ``kutohaṃ te bhoti duggato  dāsaṃ vā dāsiṃ vā labhissāmī''ti vatvā tāya ``esa vessantaro  rājā vaṅkapabbate vasati. tassa putte mayhaṃ paricārake yācitvā  ānehī''ti vutte kilesavasena tassā paṭibaddhacittatāya tassā vacanaṃ  atikkamituṃ asakkonto pātheyyaṃ paṭiyādāpetvā anukkamena jetuttaranagaraṃ  patvā ``kuhiṃ vessantaramahārājā''ti pucchi.</p>
              <p>[03] mahājano ``imesaṃ yācakānaṃ atidānena amhākaṃ rājā raṭṭhā  pabbājito, evaṃ amhākaṃ rājānaṃ nāsetvā punapi idheva āgacchatī''ti  leḍḍudaṇḍādihattho upakkosanto brāhmaṇaṃ anubandhi. so  devatāviggahito hutvā tato nikkhamitvā vaṅkapabbatagāmimaggaṃ  abhiruḷho anukkamena vanadvāraṃ patvā mahāvanaṃ ajjhogāhetvā  maggamūḷho hutvā vicaranto tehi rājūhi bodhisattassa  ārakkhaṇatthāya ṭhapitena cetaputtena samāgañchi. tena ``kahaṃ, bho  brāhmaṇa, gacchasī''ti puṭṭho ``vessantaramahārājassa santika''nti vutte  ``addhā ayaṃ brāhmaṇo tassa putte vā deviṃ vā yācituṃ gacchatī''ti  cintetvā ``mā kho, tvaṃ brāhmaṇa, tattha gañchi, sace gacchasi,  ettheva te sīsaṃ chinditvā mayhaṃ sunakhānaṃ ghāsaṃ karissāmī''ti tena  santajjito maraṇabhayabhīto ``ahamassa pitarā pesito dūto, `taṃ  ānessāmī'ti āgato''ti musāvādaṃ abhāsi. taṃ sutvā cetaputto  tuṭṭhahaṭṭho brāhmaṇassa ^a^M0.0092^ea^ sakkārasammānaṃ katvā vaṅkapabbatagāmimaggaṃ  ācikkhi. so tato paraṃ gacchanto antarāmagge accutena nāma  tāpasena saddhiṃ samāgantvā tampi maggaṃ pucchitvā tenāpi magge  ācikkhite tena ācikkhitasaññāya maggaṃ gacchanto anukkamena  bodhisattassa assamapadaṭṭhānasamīpaṃ gantvā maddideviyā phalāphalatthaṃ  ^a^P0.0091^ea^ gatakāle bodhisattaṃ upasaṅkamitvā ubho dārake yāci.  tena vuttaṃ -- </p>
              <p>[03] 112^b^.^eb^ </p>
              <p>[21] ``pavane vasamānassa, addhiko maṃ upāgami. </p>
              <p>[26] ayāci puttake mayhaṃ, jāliṃ kaṇhājinaṃ cubho''ti..</p>
              <p>[03] evaṃ ^a^V0.0088^ea^ brāhmaṇena dārakesu yācitesu mahāsatto ``cirassaṃ vata me  yācako adhigato, ajjāhaṃ anavasesato dānapāramiṃ pūressāmī''ti  adhippāyena somanassajāto pasāritahatthe sahassatthavikaṃ ṭhapento viya  brāhmaṇassa cittaṃ paritosento sakalañca taṃ pabbatakucchiṃ unnādento  ``dadāmi tava mayhaṃ puttake, api ca maddidevī pana pātova  phalāphalatthāya vanaṃ gantvā sāyaṃ āgamissati, tāya āgatāya te  puttake dassetvā tvañca mūlaphalāphalaṃ khāditvā ekarattiṃ vasitvā  vigataparissamo pātova gamissasī''ti āha. brāhmaṇo ``kāmañcesa  uḷārajjhāsayatāya puttake dadāti, mātā pana vacchagiddhā āgantvā  dānassa antarāyampi kareyya, yaṃnūnāhaṃ imaṃ nippīḷetvā dārake gahetvā  ajjeva gaccheyya''nti cintetvā ``puttā ce te mayhaṃ dinnā, kiṃ dāni  mātaraṃ dassetvā pesitehi, dārake gahetvā ajjeva gamissāmī''ti āha.  ``sace, tvaṃ brāhmaṇa, rājaputtiṃ mātaraṃ daṭṭhuṃ na icchasi, ime dārake  gahetvā jetuttaranagaraṃ gaccha, tattha sañjayamahārājā dārake gahetvā  mahantaṃ te dhanaṃ dassati, tena dāsadāsiyo gaṇhissasi, sukhañca  jīvissasi, aññathā ime sukhumālā rājadārakā, kiṃ te veyyāvaccaṃ  karissantī''ti āha.</p>
              <p>[03] brāhmaṇo ``evampi mayā na sakkā kātuṃ, rājadaṇḍato bhāyāmi,  mayhameva gāmaṃ nessāmī''ti āha. imaṃ tesaṃ kathāsallāpaṃ sutvā  dārakā ``pitā no kho amhe brāhmaṇassa dātukāmo''ti pakkamitvā  pokkharaṇiṃ gantvā paduminigacche nilīyiṃsu. brāhmaṇo te adisvāva  ``tvaṃ ^a^M0.0093^ea^ `dārake dadāmī'ti vatvā te apakkamāpesi, eso te  sādhubhāvo''ti āha. atha mahāsatto sahasāva uṭṭhahitvā dārake  gavesanto paduminigacche nilīne disvā ``etha, tātā, mā mayhaṃ  dānapāramiyā antarāyaṃ akattha, mama dānajjhāsayaṃ matthakaṃ pāpetha,  ayañca brāhmaṇo tumhe gahetvā tumhākaṃ ayyakassa sañjayamahārājassa  santikaṃ gamissati ^a^P0.0092^ea^, tāta jāli, tvaṃ bhujisso  hotukāmo brāhmaṇassa nikkhasahassaṃ datvā bhujisso bhaveyyāsi,  kaṇhājine tvaṃ dāsasataṃ dāsisataṃ hatthisataṃ assasataṃ usabhasataṃ  nikkhasatanti sabbasataṃ datvā bhujissā bhaveyyāsī''ti kumāre  agghāpetvā samassāsetvā gahetvā assamapadaṃ gantvā kamaṇḍalunā udakaṃ  gahetvā sabbaññutaññāṇassa paccayaṃ katvā brāhmaṇassa hatthe udakaṃ  pātetvā ativiya pītisomanassajāto hutvā pathaviṃ unnādento  piyaputtadānaṃ adāsi. idhāpi pubbe vuttanayeneva pathavikampādayo  ahesuṃ. tena vuttaṃ -- </p>
              <p>[03] 113^b^.^eb^ </p>
              <p>[21] ``yācakaṃ upagataṃ disvā, hāso me upapajjatha. </p>
              <p>[26] ubho putte gahetvāna, adāsiṃ brāhmaṇe tadā.. </p>
              <p>[03] 114^b^.^eb^ </p>
              <p>[21] ``sake ^a^V0.0089^ea^ putte cajantassa, jūjake brāhmaṇe yadā. </p>
              <p>[26] tadāpi pathavī kampi, sineruvanavaṭaṃsakā''ti..</p>
              <p>[03] atha brāhmaṇo dārake agantukāme latāya hatthesu bandhitvā  ākaḍḍhi. tesaṃ bandhaṭṭhāne chaviṃ chinditvā lohitaṃ pagghari. so  latādaṇḍena paharanto ākaḍḍhi. te pitaraṃ oloketvā. </p>
              <p>[21] ``ammā ca tāta nikkhantā, tvañca no tāta dassasi. </p>
              <p>[27] mā no tvaṃ tāta adadā, yāva ammāpi etu no. </p>
              <p>[22] tadāyaṃ brāhmaṇo kāmaṃ, vikkiṇātu hanātu vā''ti..  (jā0 2.22.2126) -- </p>
              <p>[25] vatvā punapi ayaṃ evarūpo ghoradassano kurūrakammanto  -- </p>
              <p>[21] ``manusso udāhu yakkho, maṃsalohitabhojano. </p>
              <p>[27] gāmā araññamāgamma, dhanaṃ taṃ tāta yācati. </p>
              <p>[22] nīyamāne pisācena, kiṃ nu tāta udikkhasī''ti..  (jā0 2.22.2130-2131) -- </p>
              <p>[25] ādīni vadantā parideviṃsu. tattha ^b^dhana^eb^nti  puttadhanaṃ.</p>
              <p>[03] jūjako ^a^M0.0094^ea^ dārake tathā paridevanteyeva pothentova gahetvā pakkāmi.  mahāsattassa dārakānaṃ karuṇaṃ paridevitena tassa ca brāhmaṇassa  akāruññabhāvena balavasoko uppajji, vippaṭisāro ca udapādi. so  taṅkhaṇaññeva bodhisattānaṃ paveṇiṃ anussari. ``sabbeva hi  bodhisattā pañca mahāpariccāge pariccajitvā buddhā bhavissanti, ahampi  ^a^P0.0093^ea^ tesaṃ abbhantaro, puttadānañca mahāpariccāgānaṃ aññataraṃ,  tasmā vessantara dānaṃ datvā pacchānutāpo na te anucchaviko''ti  attānaṃ paribhāsetvā ``dinnakālato paṭṭhāya mama te na kiñci  hontī''ti attānaṃ upatthambhetvā daḷhasamādānaṃ adhiṭṭhāya paṇṇasāladvāre  pāsāṇaphalake kañcanapaṭimā viya nisīdi.</p>
              <p>[03] atha maddidevī araññato phalāphalaṃ gahetvā nivattantī ``mā  mahāsattassa dānantarāyo hotū''ti ^a^V0.0090^ea^ vāḷamigarūpadharāhi devatāhi  uparuddhamaggā tesu apagatesu cirena assamaṃ patvā ``ajja me  dussupinaṃ diṭṭhaṃ, dunnimittāni ca uppannāni, kiṃ nu kho  bhavissatī''ti cintentī assamaṃ pavisitvā puttake apassantī  bodhisattassa santikaṃ gantvā ``deva, na kho amhākaṃ puttake  passāmi, kuhiṃ te gatā''ti āha. so tuṇhī ahosi. sā puttake  upadhārentī tahiṃ tahiṃ upadhāvitvā gavesantī adisvā punapi gantvā  pucchi. bodhisatto ``kakkhaḷakathāya naṃ puttasokaṃ jahāpessāmī''ti  cintetvā -- </p>
              <p>[21] ``nūna maddī varārohā, rājaputtī yasassinī. </p>
              <p>[22] pāto gatāsi uñchāya, kimidaṃ sāyamāgatā''ti..  (jā0 2.22.2225) -- </p>
              <p>[25] vatvā tāya cirāyanakāraṇe kathite punapi dārake  sandhāya na kiñci āha. sā puttasokena te upadhārentī punapi  vātavegena vanāni vicari. tāya ekarattiyaṃ vicaritaṭṭhānaṃ  pariggaṇhantaṃ pannarasayojanamattaṃ ahosi. atha vibhātāya rattiyā  mahāsattassa santikaṃ gantvā ṭhitā dārakānaṃ adassanena  balavasokābhibhūtā tassa pādamūle chinnakadalī viya bhūmiyaṃ visaññī  hutvā pati. so ``matā''ti saññāya kampamāno  uppannabalavasokopi satiṃ paccupaṭṭhapetvā ``jānissāmi tāva jīvati,  na jīvatī''ti sattamāse kāyasaṃsaggaṃ anāpannapubbopi ^a^M0.0095^ea^ aññassa  abhāvena tassā sīsaṃ ukkhipitvā ūrūsu ṭhapetvā udakena  paripphositvā urañca mukhañca hadayañca parimajji. maddīpi kho  thokaṃ vītināmetvā satiṃ paṭilabhitvā hirottappaṃ paccupaṭṭhapetvā ``deva,  dārakā te kuhiṃ gatā''ti pucchi. so āha -- ``devi, ekassa me  brāhmaṇassa maṃ yācitvā āgatassa dāsatthāya dinnā''ti vatvā tāya  ``kasmā, deva, putte brāhmaṇassa ^a^P0.0094^ea^ datvā mama sabbarattiṃ  paridevitvā vicarantiyā nācikkhī''ti vutte ``paṭhamameva vutte tava  cittadukkhaṃ bahu bhavissati, idāni pana sarīradukkhena tanukaṃ  bhavissatī''ti vatvā -- </p>
              <p>[21] ``maṃ passa maddi mā putte, mā bāḷhaṃ paridevasi. </p>
              <p>[22] lacchāma putte jīvantā, arogā ca bhavāmase''ti.. (jā0  2.22.2260) -- </p>
              <p>[25] so samassāsetvā puna -- </p>
              <p>[21] ``putte ^a^V0.0091^ea^ pasuñca dhaññañca, yañca aññaṃ ghare dhanaṃ. </p>
              <p>[27] dajjā sappuriso dānaṃ, disvā yācakamāgataṃ. </p>
              <p>[22] anumodāhi me maddi, puttake dānamuttama''nti.. (jā0  2.22.2261) -- </p>
              <p>[25] vatvā attano puttadānaṃ taṃ anumodāpesi.</p>
              <p>[03] sāpi -- </p>
              <p>[21] ``anumodāmi te deva, puttake dānamuttamaṃ. </p>
              <p>[22] datvā cittaṃ pasādehi, bhiyyo dānaṃ dado bhavā''ti..  (jā0 2.22.2262) -- </p>
              <p>[25] vatvā anumodi.</p>
              <p>[03] evaṃ tesu aññamaññaṃ sammodanīyaṃ kathaṃ kathentesu sakko  cintesi -- ``mahāpuriso hiyyo jūjakassa pathaviṃ unnādetvā dārake  adāsi. idāni naṃ koci hīnapuriso upasaṅkamitvā maddideviṃ  yācitvā gahetvā gaccheyya, tato rājā nippaccayo bhaveyya, handāhaṃ  brāhmaṇavaṇṇena naṃ upasaṅkamitvā maddiṃ yācitvā pāramikūṭaṃ gāhāpetvā  kassaci avissajjiyaṃ katvā puna naṃ tasseva datvā āgamissāmī''ti.  so sūriyuggamanavelāyaṃ brāhmaṇavaṇṇena tassa santikaṃ agamāsi.  taṃ disvā mahāpuriso ``atithi no āgato''ti pītisomanassajāto  tena saddhiṃ madhurapaṭisanthāraṃ katvā ``brāhmaṇa, kenatthena  idhāgatosī''ti ^a^M0.0096^ea^ pucchi. atha naṃ sakko maddideviṃ yāci. tena vuttaṃ  -- </p>
              <p>[03] 115^b^.^eb^ </p>
              <p>[21] ``punadeva sakko oruyha, hutvā brāhmaṇasannibho. </p>
              <p>[26] ayāci maṃ maddideviṃ, sīlavantiṃ patibbata''nti..</p>
              <p>[03] tattha ^b^punadevā^eb^ti dārake dinnadivasato pacchā eva.  tadanantaramevāti attho. ^b^oruyhā^eb^ti devalokato otaritvā.  ^b^brāhmaṇasannibho^eb^ti brāhmaṇasamānavaṇṇo.</p>
              <p>[03] atha ^a^V0.0092^ea^ mahāsatto ``hiyyo me dvepi dārake brāhmaṇassa dinnā,  ahampi araññe ekakova, kathaṃ te maddiṃ sīlavantiṃ ^a^P0.0095^ea^  patibbataṃ dassāmī''ti avatvāva pasāritahatthe anaggharatanaṃ ṭhapento  viya asajjitvā abajjhitvā anolīnamānaso ``ajja me dānapāramī  matthakaṃ pāpuṇissatī''ti haṭṭhatuṭṭho giriṃ unnādento viya -- </p>
              <p>[21] ``dadāmi na vikampāmi, yaṃ maṃ yācasi brāhmaṇa. </p>
              <p>[22] santaṃ nappaṭigūhāmi, dāne me ramatī mano''ti..  (jā0 2.22.2278) -- </p>
              <p>[25] vatvā sīghameva kamaṇḍalunā udakaṃ āharitvā brāhmaṇassa  hatthe udakaṃ pātetvā bhariyamadāsi. tena vuttaṃ -- </p>
              <p>[03] 116^b^.^eb^ </p>
              <p>[21] ``maddiṃ hatthe gahetvāna, udakañjali pūriya. </p>
              <p>[22] pasannamanasaṅkappo, tassa maddiṃ adāsaha''nti..</p>
              <p>[03] tattha ^b^udakañjalī^eb^ti udakaṃ añjaliṃ, ``udaka''nti ca  karaṇatthe paccattavacanaṃ, udakena tassa brāhmaṇassa añjaliṃ  pasāritahatthatalaṃ pūretvāti attho. ^b^pasannamanasaṅkappo^eb^ti  ``addhā iminā pariccāgena dānapāramiṃ matthakaṃ pāpetvā  sammāsambodhiṃ adhigamissāmī''ti upannasaddhāpasādena  pasannacittasaṅkappo. taṅkhaṇaññeva heṭṭhā vuttappakārāni  sabbapāṭihāriyāni pāturahesuṃ. ``idānissa na dūre  sammāsambodhī''ti devagaṇā brahmagaṇā ativiya pītisomanassajātā  ahesuṃ. tena vuttaṃ -- </p>
              <p>[03] 117^b^.^eb^ </p>
              <p>[21] ``maddiyā dīyamānāya, gagane devā pamoditā. </p>
              <p>[22] tadāpi pathavī kampi, sineruvanavaṭaṃsakā''ti..</p>
              <p>[03] tato ^a^M0.0097^ea^ pana dīyamānāya maddiyā deviyā ruṇṇaṃ vā dummukhaṃ vā  bhākuṭimattaṃ vā nāhosi, evaṃ cassā ahosi ``yaṃ devo icchati, taṃ  karotū''ti. </p>
              <p>[21] ``komārī ^a^V0.0093^ea^ yassāhaṃ bhariyā, sāmiko mama issaro. </p>
              <p>[22] yassicche tassa maṃ dajjā, vikkiṇeyya haneyya vā''ti..  (jā0 2.22.2282) -- </p>
              <p>[25] āha.</p>
              <p>[03] mahāpurisopi ``ambho, brāhmaṇa, maddito me sataguṇena  sahassaguṇena satasahassaguṇena sabbaññutaññāṇameva piyataraṃ, idaṃ me  dānaṃ sabbaññutaññāṇappaṭivedhassa paccayo hotū''ti vatvā adāsi.  tena vuttaṃ -- </p>
              <p>[03] 118^b^.^eb^ </p>
              <p>[21] ``jāliṃ kaṇhājinaṃ dhītaṃ, maddideviṃ patibbataṃ. </p>
              <p>[22] cajamāno na cintesiṃ, bodhiyāyeva kāraṇā.. </p>
              <p>[03] 119^b^.^eb^ </p>
              <p>[21] na ^a^P0.0096^ea^ me dessā ubho puttā, maddidevī na  dessiyā. </p>
              <p>[22] sabbaññutaṃ piyaṃ mayhaṃ, tasmā piye adāsaha''nti..</p>
              <p>[03] tattha ^b^cajamāno na cintesi^eb^nti pariccajanto  santāpavasena na cintesiṃ, vissaṭṭho hutvā pariccajinti attho.</p>
              <p>[03] etthāha -- kasmā panāyaṃ mahāpuriso attano puttadāre  jātisampanne khattiye parassa dāsabhāvena pariccaji, na hi yesaṃ  kesañcipi bhujissānaṃ abhujissabhāvakaraṇaṃ sādhudhammoti? vuccate --  anudhammabhāvato. ayañhi buddhakārake dhamme anugatadhammatā, yadidaṃ  sabbassa attaniyassa mamanti pariggahitavatthuno anavasesapariccāgo,  na hi deyyadhammapaṭiggāhakavikapparahitaṃ dānapāramiṃ paripūretuṃ  ussukkamāpannānaṃ bodhisattānaṃ mamanti pariggahitavatthuṃ yācantassa  yācakassa na pariccajituṃ yuttaṃ, porāṇopi cāyamanudhammo.  sabbesañhi bodhisattānaṃ ayaṃ āciṇṇasamāciṇṇadhammo kulavaṃso  kulappaveṇī, yadidaṃ sabbassa pariccāgo. tattha ca visesato  piyataravatthupariccāgo, na hi keci bodhisattā vaṃsānugataṃ  rajjissariyādidhanapariccāgaṃ, attano sīsanayanādiaṅgapariccāgaṃ,  piyajīvitapariccāgaṃ, kulavaṃsapatiṭṭhāpakapiyaputtapariccāgaṃ,  manāpacārinīpiyabhariyāpariccāganti ^a^M0.0098^ea^ ime pañca mahāpariccāge  apariccajitvā buddhā nāma bhūtapubbā atthi. tathā hi maṅgale  bhagavati bodhisattabhūte ^a^V0.0094^ea^ bodhipariyesanaṃ caramāne ca carimattabhāvato  tatiye attabhāve saputtadāre ekasmiṃ pabbate vasante kharadāṭhiko nāma  yakkho mahāpurisassa dānajjhāsayataṃ sutvā brāhmaṇavaṇṇena  upasaṅkamitvā mahāsattaṃ dve dārake yāci.</p>
              <p>[03] mahāsatto ``dadāmi brāhmaṇassa puttake''ti haṭṭhapahaṭṭho  udakapariyantaṃ pathaviṃ kampento dvepi dārake adāsi. yakkho  caṅkamanakoṭiyaṃ ālambanaphalakaṃ nissāya ṭhito mahāsattassa  passantasseva muḷālakalāpaṃ viya dve dārake khādi. aggijālaṃ viya  lohitadhāraṃ uggiramānaṃ yakkhassa mukhaṃ olokentassa mahāpurisassa  ``vañcesi vata maṃ yakkho''ti uppajjanakacittuppādassa okāsaṃ  adentassa upāyakosallassa subhāvitattā atītadhammānaṃ ^a^P0.0097^ea^  appaṭisandhisabhāvato aniccādivasena saṅkhārānaṃ suparimadditabhāvato  ca evaṃ ittaraṭṭhitikena pabhaṅgunā asārena saṅkhārakalāpena ``pūritā  vata me dānapāramī, mahantaṃ vata me atthaṃ sādhetvā idaṃ adhigata''nti  somanassameva uppajji. so idaṃ anaññasādhāraṇaṃ tasmiṃ khaṇe  attano cittācāraṃ ñatvā ``imassa nissandena anāgate imināva  nīhārena sarīrato rasmiyo nikkhamantū''ti patthanamakāsi. tassa  taṃ patthanaṃ nissāya buddhabhūtassa sarīrappabhā niccameva  dasasahassilokadhātuṃ pharitvā aṭṭhāsi (dha0 sa0 aṭṭha0 nidānakathā).  evaṃ aññepi bodhisattā attano piyataraṃ puttadāraṃ pariccajitvā  sabbaññutaññāṇaṃ paṭivijjhiṃsu.</p>
              <p>[03] api ca yathā nāma koci puriso kassaci santike gāmaṃ vā  janapadaṃ vā keṇiyā gahetvā kammaṃ karonto attano antevāsikānaṃ vā  pamādena pūtibhūtaṃ dhanaṃ dhāreyya, tamenaṃ so gāhāpetvā bandhanāgāraṃ  paveseyya. tassa evamassa ``ahaṃ kho imassa rañño kammaṃ karonto  ettakaṃ nāma dhanaṃ dhāremi, tenāhaṃ raññā bandhanāgāre pavesito, sacāhaṃ  idheva homi, attānañca jīyeyya, puttadārakammakaraporisā ca me  jīvikāpagatā mahantaṃ anayabyasanaṃ āpajjeyyuṃ. yaṃnūnāhaṃ rañño  ārocetvā attano puttaṃ vā kaniṭṭhabhātaraṃ vā idha ṭhapetvā nikkhameyyaṃ ^a^M0.0099^ea^.  evāhaṃ ito bandhanato mutto nacirasseva yathāmittaṃ yathāsandiṭṭhaṃ dhanaṃ  saṃharitvā rañño datvā tampi bandhanato mocemi, appamattova hutvā  uṭṭhānabalena attano sampattiṃ paṭipākatikaṃ karissāmī''ti. so  tathā kareyya. evaṃ sampadamidaṃ daṭṭhabbaṃ.</p>
              <p>[03] tatridaṃ opammasaṃsandanaṃ -- rājā viya kammaṃ, bandhanāgāro  viya saṃsāro, raññā bandhanāgāre ṭhapitapuriso viya kammavasena  saṃsāracārake ṭhito mahāpuriso, tassa bandhanāgāre ṭhitapurisassa tattha  puttassa vā bhātuno vā parādhīnabhāvakaraṇena tesaṃ attano ca  dukkhappamocanaṃ ^a^V0.0095^ea^ viya mahāpurisassa attano puttādike paresaṃ datvā  sabbaññutaññāṇappaṭilābhena sabbasattānaṃ vaṭṭadukkhappamocanaṃ, tassa  vigatadukkhassa tehi saddhiṃ yathādhippetasampattiyaṃ patiṭṭhānaṃ viya  mahāpurisassa arahattamaggena ^a^P0.0098^ea^ apagatavaṭṭadukkhassa  buddhabhāvena dasabalādisabbaññutaññāṇasampattisamannāgamo attano  vacanakārakānaṃ vijjattayādisampattisamannāgamo cāti evaṃ  anavajjasabhāvo eva mahāpurisānaṃ puttadārapariccāgo. eteneva nayena  nesaṃ aṅgajīvitapariccāge yā codanā, sāpi visodhitāti  veditabbāti.</p>
              <p>[03] evaṃ pana mahāsattena maddideviyā dinnāya sakko  acchariyabbhutacittajāto hutvā -- </p>
              <p>[21] ``sabbe jitā te paccūhā, ye dibbā ye ca mānusā. </p>
              <p>[22] ninnāditā te pathavī, saddo te tidivaṃ gato.. (jā0  2.22.2283-2284). </p>
              <p>[21] ``duddadaṃ dadamānānaṃ, dukkaraṃ kamma kubbataṃ. </p>
              <p>[22] asanto nānukubbanti, sataṃ dhammo durannayo.. </p>
              <p>[21] ``tasmā satañca asataṃ, nānā hoti ito gati. </p>
              <p>[22] asanto nirayaṃ yanti, santo saggaparāyanā''ti..  (jā0 2.22.2286-2287) -- </p>
              <p>[25] ādinā nayena mahāpurisassa dānānumodanavasena thutiṃ  akāsi.</p>
              <p>[03] tattha ^b^paccūhā^eb^ti paccatthikā. ^b^dibbā^eb^ti  dibbayasapaṭibāhakā. ^b^mānusā^eb^ti manussayasapaṭibāhakā. ke  pana teti? macchariyadhammā, te sabbe puttadāraṃ dentena mahāsattena  jitāti dasseti. ^b^duddada^eb^nti puttadārādiduddadaṃ ^b^dadamānānaṃ^eb^ ^a^M0.0100^ea^  tameva ^b^dukkaraṃ kubbataṃ^eb^ tumhādisānaṃ kammaṃ aññe  sāvakapaccekabodhisattā nānukubbanti, pageva asanto maccharino.  tasmā ^b^sataṃ dhammo durannayo^eb^ sādhūnaṃ mahābodhisattānaṃ  paṭipattidhammo aññehi duranugamo.</p>
              <p>[03] evaṃ sakko mahāpurisassa anumodanavasena thutiṃ katvā maddideviṃ  niyyātento -- </p>
              <p>[21] ``dadāmi ^a^V0.0096^ea^ bhoto bhariyaṃ, maddiṃ sabbaṅgasobhanaṃ. </p>
              <p>[22] tvañceva maddiyā channo, maddī ca patino tavā''ti..  (jā0 2.22.2289) -- </p>
              <p>[25] vatvā taṃ maddiṃ paṭidatvā dibbattabhāvena jalanto  taruṇasūriyo viya ākāse ṭhatvā attānaṃ ācikkhanto -- </p>
              <p>[21] ``sakkohamasmi ^a^P0.0099^ea^ devindo, āgatosmi  tavantike. </p>
              <p>[22] varaṃ varassu rājisi, vare aṭṭha dadāmi te''ti..  (jā0 2.22.2292) -- </p>
              <p>[25] vatvā varehi nimantesi. mahāsattopi ``pitā maṃ  punadeva rajje patiṭṭhāpetu, vajjhappattaṃ vadhato moceyyaṃ, sabbasattānaṃ  avassayo bhaveyyaṃ, paradāraṃ na gaccheyyaṃ, itthīnaṃ vasaṃ na gaccheyyaṃ,  putto me dīghāyuko siyā, annapānādideyyadhammo bahuko siyā, tañca  aparikkhayaṃ pasannacitto dadeyyaṃ, evaṃ mahādānāni pavattetvā devalokaṃ  gantvā tato idhāgato sabbaññutaṃ pāpuṇeyya''nti ime aṭṭha vare yāci.  sakko ``nacirasseva pitā sañjayamahārājā idheva āgantvā taṃ  gahetvā rajje patiṭṭhāpessati, itaro ca sabbo te manoratho matthakaṃ  pāpuṇissati, mā cintayi, appamatto hohī''ti ovaditvā  sakaṭṭhānameva gato. bodhisatto ca maddidevī ca sammodamānā  sakkadattiye assame vasiṃsu.</p>
              <p>[03] jūjakepi kumāre gahetvā gacchante devatā ārakkhamakaṃsu.  divase divase ekā devadhītā rattibhāge āgantvā maddivaṇṇena kumāre  paṭijaggi. so devatāviggahito hutvā ``kaliṅgaraṭṭhaṃ  gamissāmī''ti aḍḍhamāsena jetuttaranagarameva sampāpuṇi. rājā  vinicchaye nisinno brāhmaṇena saddhiṃ dārake rājaṅgaṇena gacchante  disvā sañjānitvā brāhmaṇena ^a^M0.0101^ea^ saddhiṃ te pakkosāpetvā taṃ pavattiṃ sutvā  bodhisattena kathitaniyāmeneva dhanaṃ datvā kumāre kiṇitvā nhāpetvā  bhojetvā sabbālaṅkārapaṭimaṇḍite katvā rājā dārakaṃ phussatidevī  dārikaṃ ucchaṅge katvā bodhisattassa rājaputtiyā ca pavattiṃ suṇiṃsu.</p>
              <p>[03] taṃ sutvā rājā ``bhūnahaccaṃ vata mayā kata''nti saṃviggamānaso  tāvadeva dvādasākkhobhanīparimāṇaṃ senaṃ sannayhitvā vaṅkapabbatābhimukho  pāyāsi saddhiṃ phussatideviyā ceva ^a^V0.0097^ea^ dārakehi ca. anukkamena gantvā  puttena ca suṇisāya ca samāgañchi. vessantaro piyaputte disvā  sokaṃ sandhāretuṃ asakkonto visaññī hutvā tattheva pati, tathā maddī  mātāpitaro sahajātā saṭṭhisahassā ca amaccā. taṃ kāruññaṃ  passantesu ekopi sakabhāvena sandhāretuṃ ^a^P0.0100^ea^ nāsakkhi,  sakalaṃ assamapadaṃ yugandharavātapamadditaṃ viya sālavanaṃ ahosi. sakko  devarājā tesaṃ visaññibhāvavinodanatthaṃ pokkharavassaṃ vassāpesi,  temetukāmā tementi, pokkhare patitavassaṃ viya vinivattitvā udakaṃ  gacchati. sabbe saññaṃ paṭilabhiṃsu. tadāpi pathavikampādayo heṭṭhā  vuttappakārā acchariyā pāturahesuṃ. tena vuttaṃ -- </p>
              <p>[03] 120^b^.^eb^ </p>
              <p>[21] ``punāparaṃ brahāraññe, mātāpitusamāgame. </p>
              <p>[22] karuṇaṃ paridevante, sallapante sukhaṃ dukhaṃ.. </p>
              <p>[03] 121^b^.^eb^ </p>
              <p>[21] ``hirottappena garunā, ubhinnaṃ upasaṅkami. </p>
              <p>[22] tadāpi pathavī kampi, sineruvanavaṭaṃsakā''ti..</p>
              <p>[03] tattha ^b^karuṇaṃ paridevante^eb^ti mātāpitaro ādiṃ katvā  sabbasmiṃ āgatajane karuṇaṃ paridevamāne. ^b^sallapante sukhaṃ  dukha^eb^nti sukhadukkhaṃ pucchitvā paṭisanthāravasena ālāpasallāpaṃ  karonte. ^b^hirottappena garunā ubhinna^eb^nti ime sivīnaṃ vacanaṃ  gahetvā adūsakaṃ dhamme ṭhitaṃ maṃ pabbājayiṃsūti cittappakopaṃ akatvā  ubhosu etesu mātāpitūsu dhammagāravasamussitena hirottappeneva  yathārūpe ^b^upasaṅkami^eb^. tena me dhammatejena ^b^tadāpi pathavī  kampi^eb^. </p>
              <p>[01] atha ^a^M0.0102^ea^ sañjayamahārājā bodhisattaṃ khamāpetvā rajjaṃ  paṭicchāpetvā taṅkhaṇaññeva kesamassukammādīni kārāpetvā nhāpetvā  sabbābharaṇavibhūsitaṃ devarājānamiva virocamānaṃ saha maddideviyā rajje  abhisiñcitvā tāvadeva ca tato paṭṭhāya dvādasākkhobhanīparimāṇāya  caturaṅginiyā senāya ca puttaṃ parivārayitvā vaṅkapabbatato yāva  jetuttaranagarā saṭṭhiyojanamaggaṃ alaṅkārāpetvā dvīhi māsehi sukheneva  nagaraṃ pavesesi. mahājano uḷāraṃ pītisomanassaṃ paṭisaṃvedesi.  celukkhepādayo pavattiṃsu. nagare ca nandibheriṃ carāpesuṃ. antamaso  biḷāre upādāya sabbesaṃ bandhane ṭhitānaṃ bandhanamokkho ahosi.  so nagaraṃ paviṭṭhadivaseyeva paccūsakāle cintesi -- ``sve vibhātāya  rattiyā mamāgatabhāvaṃ sutvā yācakā āgamissanti, tesāhaṃ kiṃ  dassāmī''ti. tasmiṃ khaṇe sakkassa āsanaṃ uṇhākāraṃ dassesi.  so āvajjento ^a^P0.0101^ea^ taṃ kāraṇaṃ ñatvā ^a^V0.0098^ea^ tāvadeva  rājanivesanassa purimavatthuṃ pacchimavatthuñca kaṭippamāṇaṃ pūrento  ghanamegho viya sattaratanavassaṃ vassāpesi. sakalanagare jaṇṇuppamāṇaṃ  vassāpesīti. tena vuttaṃ -- </p>
              <p>[03] 122^b^.^eb^ </p>
              <p>[21] ``punāparaṃ brahāraññā, nikkhamitvā sañātibhi. </p>
              <p>[22] pavisāmi puraṃ rammaṃ, jetuttaraṃ puruttamaṃ.. </p>
              <p>[03] 123^b^.^eb^ </p>
              <p>[21] ``ratanāni satta vassiṃsu, mahāmegho pavassatha. </p>
              <p>[22] tadāpi pathavī kampi, sineruvanavaṭaṃsakā.. </p>
              <p>[03] 124^b^.^eb^ </p>
              <p>[21] ``acetanāyaṃ pathavī, aviññāya sukhaṃ dukhaṃ. </p>
              <p>[22] sāpi dānabalā mayhaṃ, sattakkhattuṃ pakampathā''ti..</p>
              <p>[03] evaṃ sattaratanavasse vuṭṭhe punadivase mahāsatto ``yesaṃ kulānaṃ  purimapacchimavatthūsu vuṭṭhadhanaṃ, tesaññeva hotū''ti dāpetvā avasesaṃ  āharāpetvā attano gehavatthusmiṃ dhanena saddhiṃ koṭṭhāgāresu okirāpetvā  mahādānaṃ pavattesi. ^b^acetanāyaṃ pathavī^eb^ti cetanārahitā ayaṃ  mahābhūtā pathavī, devatā pana cetanāsahitā. ^b^aviññāya sukhaṃ  dukha^eb^nti acetanattā eva sukhaṃ dukkhaṃ ajānitvā. satipi  sukhadukkhapaccayasaṃyoge ^a^M0.0103^ea^ taṃ nānubhavantī. ^b^sāpi dānabalā  mayha^eb^nti evaṃbhūtāpi sā mahāpathavī mama dānapuññānubhāvahetu.  ^b^sattakkhattuṃ pakampathā^eb^ti aṭṭhavassikakāle hadayamaṃsādīnipi  yācakānaṃ dadeyyanti dānajjhāsayuppāde maṅgalahatthidāne pabbājanakāle  pavattitamahādāne puttadāne bhariyādāne vaṅkapabbate ñātisamāgame nagaraṃ  paviṭṭhadivase ratanavassakāleti imesu ṭhānesu sattavāraṃ akampittha.  evaṃ ekasmiṃyeva attabhāve sattakkhattuṃ  mahāpathavikampanādiacchariyapātubhāvahetubhūtāni yāvatāyukaṃ mahādānāni  pavattetvā mahāsatto āyupariyosāne tusitapure uppajji. tenāha  bhagavā -- </p>
              <p>[21] ``tato vessantaro rājā, dānaṃ datvāna khattiyo. </p>
              <p>[22] kāyassa bhedā sappañño, saggaṃ so upapajjathā''ti..  (jā0 2.22.2440).</p>
              <p>[03] tadā jūjako devadatto ahosi, amittatāpanā ciñcamāṇavikā  ^a^P0.0102^ea^, cetaputto channo, accutatāpaso ^a^V0.0099^ea^ sāriputto, sakko  anuruddho, maddī rāhulamātā, jālikumāro rāhulo, kaṇhājinā  uppalavaṇṇā, mātāpitaro mahārājakulāni, sesaparisā buddhaparisā,  vessantaro rājā lokanātho.</p>
              <p>[03] idhāpi heṭṭhā vuttanayeneva yathārahaṃ sesapāramiyo niddhāretabbā.  tathā mahāsatte kucchigate mātu devasikaṃ chasatasahassāni vissajjetvā  dānaṃ dātukāmatādohaḷo, tathā dīyamānepi dhanassa parikkhayābhāvo,  jātakkhaṇe eva hatthaṃ pasāretvā ``dānaṃ dassāmi, atthi kiñcī''ti  vācānicchāraṇaṃ, catupañcavassikakāle attano alaṅkārassa dhātīnaṃ  hatthagatassa puna aggahetukāmatā, aṭṭhavassikakāle hadayamaṃsādikassa  attano sarīrāvayavassa dātukāmatāti evamādikā sattakkhattuṃ  mahāpathavikampanādianekacchariyapātubhāvahetubhūtā idha mahāpurisassa  guṇānubhāvā vibhāvetabbā. tenetaṃ vuccati -- </p>
              <p>[21] ``evaṃ acchariyā hete, abbhutā ca mahesino...pe0.... </p>
              <p>[27] tesu cittappasādopi, dukkhato parimocaye. </p>
              <p>[22] pagevānukiriyā tesaṃ, dhammassa anudhammato''ti.. </p>
              <p>[06] vessantaracariyāvaṇṇanā niṭṭhitā. </p>
            </h4>
          </h3>
          <h3>
            <h3n> 10. sasapaṇḍitacariyāvaṇṇanā </h3n>
            <h4>
              <h4n> </h4n>
              <p>[03] 125-6^b^.^eb^ dasame ^a^M0.0104^ea^ ^b^yadā homi, sasako^eb^ti ahaṃ,  sāriputta, bodhipariyesanaṃ caramāno yadā sasapaṇḍito homi.  bodhisattā hi kammavasippattāpi tādisānaṃ tiracchānānaṃ  anuggaṇhanatthaṃ tiracchānayoniyaṃ nibbattanti. ^b^pavanacārako^eb^ti  mahāvanacārī. dabbāditiṇāni rukkhagacchesu paṇṇāni yaṃkiñci  sākaṃ rukkhato patitaphalāni ca bhakkho etassāti  ^b^tiṇapaṇṇasākaphalabhakkho. paraheṭhanavivajjito^eb^ti  parapīḷāvirahito. ^b^suttapoto cā^eb^ti uddapoto ca. ^b^ahaṃ  tadā^eb^ti yadāhaṃ sasako homi, tadā ete makkaṭādayo tayo sahāye  ovadāmi. </p>
              <p>[03] 127^b^.^eb^ ^b^kiriye kalyāṇapāpake^eb^ti kusale ceva akusale  ca kamme. ^b^pāpānī^eb^ti anusāsanākāradassanaṃ. tattha  ^b^pāpāni^eb^ ^a^P0.0103^ea^ ^b^parivajjethā^eb^ti  pāṇātipāto...pe0... micchādiṭṭhīti imāni pāpāni parivajjetha.  ^b^kalyāṇe abhinivissathā^eb^ti dānaṃ sīlaṃ...pe0... diṭṭhujukammanti  idaṃ ^a^V0.0100^ea^ kalyāṇaṃ, imasmiṃ kalyāṇe attano kāyavācācittāni  abhimukhabhāvena nivissatha, imaṃ kalyāṇapaṭipattiṃ paṭipajjathāti attho.</p>
              <p>[03] evaṃ mahāsatto tiracchānayoniyaṃ nibbattopi ñāṇasampannatāya  kalyāṇamitto hutvā tesaṃ tiṇṇaṃ janānaṃ kālena kālaṃ upagatānaṃ  ovādavasena dhammaṃ desesi. te tassa ovādaṃ sampaṭicchitvā attano  vasanaṭṭhānaṃ pavisitvā vasanti. evaṃ kāle gacchante bodhisatto  ākāsaṃ oloketvā candapāripūriṃ disvā ``uposathakammaṃ karothā''ti  ovadi. tenāha -- </p>
              <p>[03] 128^b^.^eb^ </p>
              <p>[21] ``uposathamhi divase, candaṃ disvāna pūritaṃ. </p>
              <p>[22] etesaṃ tattha ācikkhiṃ, divaso ajjuposatho.. </p>
              <p>[03] 129^b^.^eb^ </p>
              <p>[21] ``dānāni paṭiyādetha, dakkhiṇeyyassa dātave. </p>
              <p>[22] datvā dānaṃ dakkhiṇeyye, upavassathuposatha''nti..</p>
              <p>[03] tattha ^b^candaṃ disvā na pūrita^eb^nti juṇhapakkhacātuddasiyaṃ  īsakaṃ aparipuṇṇabhāvena candaṃ na paripūritaṃ disvā tato vibhātāya  rattiyā aruṇuggamanavelāyameva ^b^uposathamhi divase^eb^ pannarase  ^b^etesaṃ^eb^ makkaṭādīnaṃ mayhaṃ ^a^M0.0105^ea^ sahāyānaṃ ^b^divaso ajjuposatho^eb^.  tasmā ^b^``dānāni paṭiyādethā''^eb^tiādinā tattha uposathadivase  paṭipattividhānaṃ ^b^ācikkhi^eb^nti yojetabbaṃ. tattha  ^b^dānānī^eb^ti deyyadhamme. ^b^paṭiyādethā^eb^ti yathāsatti yathābalaṃ  sajjetha. ^b^dātave^eb^ti dātuṃ. ^b^upavassathā^eb^ti uposathakammaṃ  karotha, uposathasīlāni rakkhatha, sīle patiṭṭhāya dinnadānaṃ mahapphalaṃ  hoti, tasmā yācake sampatte tumhehi khāditabbāhārato datvā  khādeyyāthāti dasseti.</p>
              <p>[03] te ``sādhū''ti bodhisattassa ovādaṃ sirasā sampaṭicchitvā  uposathaṅgāni adhiṭṭhahiṃsu. tesu uddapoto pātova ``gocaraṃ  pariyesissāmī''ti nadītīraṃ gato. atheko bāḷisiko satta  rohitamacche uddharitvā valliyā āvuṇitvā nadītīre vālukāya  paṭicchādetvā macche gaṇhanto nadiyā adho sotaṃ ^a^P0.0104^ea^  bhassi. uddo macchagandhaṃ ghāyitvā vālukaṃ viyūhitvā macche disvā  nīharitvā ``atthi nu kho etesaṃ sāmiko''ti tikkhattuṃ ghosetvā  sāmikaṃ apassanto valliyaṃ ḍaṃsitvā attano vasanagumbe ṭhapetvā  ``velāyameva khādissāmī''ti attano sīlaṃ āvajjento nipajji.  siṅgālopi gocaraṃ pariyesanto ekassa khettagopakassa kuṭiyaṃ dve  maṃsasūlāni ekaṃ godhaṃ ekañca dadhivārakaṃ disvā ``atthi nu kho  etesaṃ sāmiko''ti tikkhattuṃ ^a^V0.0101^ea^ ghosetvā sāmikaṃ adisvā  dadhivārakassa uggahaṇarajjukaṃ gīvāyaṃ pavesetvā maṃsasūle ca godhañca  mukhena ḍaṃsitvā attano vasanagumbe ṭhapetvā ``velāyameva  khādissāmī''ti attano sīlaṃ āvajjento nipajji. makkaṭopi  vanasaṇḍaṃ pavisitvā ambapiṇḍaṃ āharitvā attano vasanagumbe ṭhapetvā  ``velāyameva khādissāmī''ti attano sīlaṃ āvajjento nipajji.  tiṇṇampi ``aho idha nūna yācako āgaccheyyā''ti cittaṃ uppajji.  tena vuttaṃ -- </p>
              <p>[03] 130^b^.^eb^ </p>
              <p>[21] ``te me sādhūti vatvāna, yathāsatti yathābalaṃ. </p>
              <p>[22] dānāni paṭiyādetvā, dakkhiṇeyyaṃ gavesisu''nti..</p>
              <p>[03] bodhisatto pana ``velāyameva nikkhamitvā dabbāditiṇāni  khādissāmī''ti attano vasanagumbeyeva nisinno cintesi -- ``mama  santikaṃ āgatānaṃ yācakānaṃ tiṇāni khādituṃ na sakkā,  tilataṇḍulādayopi mayhaṃ ^a^M0.0106^ea^ natthi, sace me santikaṃ yācako  āgamissati, ahaṃ tiṇena yāpemi, attano sarīramaṃsaṃ dassāmī''ti.  tenāha bhagavā -- </p>
              <p>[03] 131^b^.^eb^ </p>
              <p>[21] ``ahaṃ nisajja cintesiṃ, dānaṃ dakkhiṇanucchavaṃ. </p>
              <p>[22] yadihaṃ labhe dakkhiṇeyyaṃ, kiṃ me dānaṃ bhavissati.. </p>
              <p>[03] 132^b^.^eb^ </p>
              <p>[21] ``na me atthi tilā muggā, māsā vā taṇḍulā ghataṃ. </p>
              <p>[22] ahaṃ tiṇena yāpemi, na sakkā tiṇa dātave.. </p>
              <p>[03] 133^b^.^eb^ </p>
              <p>[21] ``yadi koci eti dakkhiṇeyyo, bhikkhāya mama  santike. </p>
              <p>[22] dajjāhaṃ sakamattānaṃ, na so tuccho gamissatī''ti..</p>
              <p>[03] tattha ^a^P0.0105^ea^ ^b^dānaṃ dakkhiṇanucchava^eb^nti  dakkhiṇābhāvena anucchavikaṃ dānaṃ dakkhiṇeyyassa dātabbaṃ deyyadhammaṃ  ^b^cintesiṃ. yadihaṃ labhe^eb^ti yadi ahaṃ kiñci dakkhiṇeyyaṃ ajja  labheyyaṃ. ^b^kiṃ me dānaṃ bhavissatī^eb^ti kiṃ mama dātabbaṃ  bhavissati. ^b^na sakkā tiṇa dātave^eb^ti yadi dakkhiṇeyyassa  dātuṃ tilamuggādikaṃ mayhaṃ natthi, yaṃ pana mama āhārabhūtaṃ, taṃ na  sakkā tiṇaṃ dakkhiṇeyyassa dātuṃ. ^b^dajjāhaṃ sakamattāna^eb^nti kiṃ  vā mayhaṃ etāya deyyadhammacintāya, nanu idameva mayhaṃ anavajjaṃ  aparādhīnatāya sulabhaṃ paresañca paribhogārahaṃ sarīraṃ sace ^b^koci  dakkhiṇeyyo^eb^ ^a^V0.0102^ea^ mama santikaṃ āgacchati, tayidaṃ sakamattānaṃ tassa  dajjāmahaṃ. evaṃ sante ^b^na so tuccho^eb^ mama santikaṃ āgato  arittahattho hutvā ^b^gamissatī^eb^ti.</p>
              <p>[03] evaṃ mahāpurisassa yathābhūtasabhāvaṃ parivitakkentassa  parivitakkānubhāvena sakkassa paṇḍukambalasilāsanaṃ uṇhākāraṃ dassesi.  so āvajjento imaṃ kāraṇaṃ disvā ``sasarājaṃ vīmaṃsissāmī''ti  paṭhamaṃ uddassa vasanaṭṭhānaṃ gantvā brāhmaṇavesena aṭṭhāsi. tena  ``kimatthaṃ, brāhmaṇa, ṭhitosī''ti ca vutte sace kañci āhāraṃ  labheyyaṃ, uposathiko hutvā samaṇadhammaṃ kareyyanti. so ``sādhūti  te āhāraṃ dassāmī''ti āha. tena vuttaṃ -- </p>
              <p>[21] ``satta me rohitā macchā, udakā thalamubbhatā. </p>
              <p>[22] idaṃ brāhmaṇa me atthi, etaṃ bhutvā vane vasā''ti..  (jā0 1.4.61).</p>
              <p>[03] brāhmaṇo ^a^M0.0107^ea^ ``pageva tāva hotu, pacchā jānissāmī''ti tatheva  siṅgālassa makkaṭassa ca santikaṃ gantvā tehipi attano vijjamānehi  deyyadhammehi nimantito ``pageva tāva hotu, pacchā jānissāmī''ti  āha. tena vuttaṃ -- </p>
              <p>[21] ``dussa me khettapālassa, rattibhattaṃ apābhataṃ. </p>
              <p>[27] maṃsasūlā ca dve godhā, ekañca dadhivārakaṃ. </p>
              <p>[22] idaṃ brāhmaṇa me atthi, etaṃ bhutvā vane vasā''ti.. </p>
              <p>[21] ``ambapakkaṃ dakaṃ sītaṃ, sītacchāyā manoramā. </p>
              <p>[22] idaṃ brāhmaṇa me atthi, etaṃ bhutvā vane vasā''ti..  (jā0 1.4.62-63).</p>
              <p>[03] tattha ^b^dussā^eb^ti amussa. ^b^rattibhattaṃ apābhata^eb^nti  rattibhojanato apanītaṃ. ^b^maṃsasūlā ca dve godhā^eb^ti  aṅgārapakkāni ^a^P0.0106^ea^ dve maṃsasūlāni ekā ca godhā.  ^b^dadhivāraka^eb^nti dadhivārako. </p>
              <p>[03] 134^b^.^eb^ atha brāhmaṇo sasapaṇḍitassa santikaṃ gato. tenāpi  ``kimatthamāgatosī''ti vutte tathevāha. tena vuttaṃ ^b^``mama  saṅkappamaññāyā''^eb^tiādi.</p>
              <p>[03] tattha ^a^V0.0103^ea^ ^b^mama saṅkappamaññāyā^eb^ti pubbe vuttappakāraṃ parivitakkaṃ  jānitvā. ^b^brāhmaṇavaṇṇinā^eb^ti brāhmaṇarūpavatā attabhāvena.  ^b^āsaya^eb^nti vasanagumbaṃ. </p>
              <p>[03] 135-7^b^.^eb^ ^b^santuṭṭho^eb^ti samaṃ sabbabhāgeneva tuṭṭho.  ^b^ghāsahetū^eb^ti āhārahetu. ^b^adinnapubba^eb^nti yehi kehici  abodhisattehi adinnapubbaṃ. ^b^dānavara^eb^nti uttamadānaṃ.  ^b^``ajja dassāmi te aha''^eb^nti vatvā ^b^tuvaṃ sīlaguṇūpeto,  ayuttaṃ te paraheṭhana^eb^nti taṃ pāṇātipātato apanetvā idāni tassa  paribhogayoggaṃ attānaṃ katvā dātuṃ ^b^``ehi aggiṃ  padīpehī''^eb^tiādimāha.</p>
              <p>[03] tattha ^b^ahaṃ pacissamattāna^eb^nti tayā kate aṅgāragabbhe  ahameva patitvā attānaṃ pacissaṃ. ^b^pakkaṃ tvaṃ bhakkhayissasī^eb^ti  tathā pana pakkaṃ tvaṃ khādissasi. </p>
              <p>[03] 138-9^b^.^eb^ ^b^nānākaṭṭhe^eb^ ^a^M0.0108^ea^ ^b^samānayī^eb^ti so  brāhmaṇavesadhārī sakko nānādārūni samānento viya ahosi.  ^b^mahantaṃ akāsi citakaṃ, katvā aṅgāragabbhaka^eb^nti vītaccikaṃ  vigatadhūmaṃ aṅgārabharitabbhantaraṃ samantato jalamānaṃ mama sarīrassa  nimujjanappahonakaṃ taṅkhaṇaññeva mahantaṃ citakaṃ akāsi, sahasā  iddhiyā abhinimminīti adhippāyo. tenāha ^b^``aggiṃ tattha  padīpesi, yathā so khippaṃ mahābhave''^eb^ti.</p>
              <p>[03] tattha ^b^so^eb^ti so aggikkhandho sīghaṃ mahanto yathā  bhaveyya, tathā ^b^padīpesi. phoṭetvā rajagate gatte^eb^ti ``sace  lomantaresu pāṇakā atthi, te mā mariṃsū''ti paṃsugate mama gatte  tikkhattuṃ vidhunitvā. ^b^ekamantaṃ upāvisi^eb^nti na tāva kaṭṭhāni  ādittānīti tesaṃ ādīpanaṃ udikkhanto thokaṃ ekamantaṃ nisīdiṃ. </p>
              <p>[03] 140^b^.^eb^ ^b^yadā mahākaṭṭhapuñjo, āditto dhamadhamāyatī^eb^ti  yadā pana so dārurāsi samantato āditto vāyuvegasamuddhaṭānaṃ  jālasikhānaṃ vasena ``dhamadhamā''ti evaṃ karoti. ^b^taduppatitvā  patati, majjhe jālasikhantare^eb^ti tadā tasmiṃ kāle ``mama sarīrassa  jhāpanasamattho ayaṃ aṅgārarāsī''ti cintetvā uppatitvā ullaṅghitvā  jālasikhānaṃ ^a^P0.0107^ea^ abbhantarabhūte tassa aṅgārarāsissa  majjhe padumapuñje rājahaṃso viya pamuditacitto sakalasarīraṃ dānamukhe  datvā patati. </p>
              <p>[03] 141-2^b^.^eb^ ^b^paviṭṭhaṃ yassa kassacī^eb^ti yathā ghammakāle  sītalaṃ udakaṃ yena kenaci paviṭṭhaṃ tassa ^a^V0.0104^ea^ darathapariḷāhaṃ vūpasameti,  assādaṃ pītiñca uppādeti. ^b^tatheva jalitaṃ aggi^eb^nti evaṃ  tathā pajjalitaṃ aṅgārarāsi tadā mama paviṭṭhassa usumamattampi nāhosi.  aññadatthu dānapītiyā sabbadarathapariḷāhavūpasamo eva ahosi.  cirassaṃ vata me chavicammādiko sabbo sarīrāvayavo dānamukhe  juhitabbataṃ upagato abhipatthito manoratho matthakaṃ pattoti. tena  vuttaṃ -- </p>
              <p>[03] 143^b^.^eb^ </p>
              <p>[21] ``chaviṃ cammaṃ maṃsaṃ nhāruṃ, aṭṭhiṃ hadayabandhanaṃ. </p>
              <p>[22] kevalaṃ sakalaṃ kāyaṃ, brāhmaṇassa adāsaha''nti..</p>
              <p>[03] tattha ^b^hadayabandhana^eb^nti hadayamaṃsapesi. tañhi hadayavatthuṃ  bandhitvā viya ṭhitattā ``hadayabandhana''nti vuttaṃ. atha vā  ^b^hadayabandhana^eb^nti hadayañca bandhanañca, hadayamaṃsañceva ^a^M0.0109^ea^ taṃ bandhitvā  viya ṭhitayakanamaṃsañcāti attho. ^b^kevalaṃ sakalaṃ kāya^eb^nti  anavasesaṃ sabbaṃ sarīraṃ.</p>
              <p>[03] evaṃ tasmiṃ aggimhi attano sarīre lomakūpamattampi uṇhaṃ  kātuṃ asakkonto bodhisattopi himagabbhaṃ paviṭṭho viya hutvā  brāhmaṇarūpadharaṃ sakkaṃ evamāha -- ``brāhmaṇa, tayā kato aggi  atisītalo, kiṃ nāmeta''nti? paṇḍita, nāhaṃ brāhmaṇo,  sakkohamasmi, tava vīmaṃsanatthaṃ āgato evamakāsinti. ``sakka, tvaṃ  tāva tiṭṭhatu, sakalopi ce loko maṃ dānena vīmaṃseyya, neva me  adātukāmataṃ kathañcipi uppādeyya passetha na''nti bodhisatto  sīhanādaṃ nadi.</p>
              <p>[03] atha naṃ sakko ``sasapaṇḍita, tava guṇā sakalakappampi pākaṭā  hontū''ti pabbataṃ pīḷetvā pabbatarasaṃ ādāya candamaṇḍale sasalakkhaṇaṃ  ālikhitvā bodhisattaṃ tasmiṃ ^a^P0.0108^ea^ vanasaṇḍe tattheva  vanagumbe taruṇadabbatiṇapīṭhe nipajjāpetvā attano devalokameva gato.  tepi cattāro paṇḍitā samaggā sammodamānā niccasīlaṃ  uposathasīlañca pūretvā yathārahaṃ puññāni katvā yathākammaṃ gatā.</p>
              <p>[03] tadā uddo āyasmā ānando ahosi, siṅgālo  mahāmoggallāno, makkaṭo sāriputto, sasapaṇḍito pana lokanātho.</p>
              <p>[03] tassa idhāpi sīlādipāramiyo heṭṭhā vuttanayeneva yathārahaṃ  niddhāretabbā. tathā satipi tiracchānupapattiyaṃ kusalādidhamme  kusalādito yathābhūtāvabodho, tesu aṇumattampi vajjaṃ bhayato disvā ^a^V0.0105^ea^   suṭṭhu akusalato oramaṇaṃ, sammadeva ca kusaladhammesu attano  patiṭṭhāpanaṃ, paresañca ``ime nāma pāpadhammā te evaṃ gahitā evaṃ  parāmaṭṭhā evaṃgatikā bhavanti evaṃabhisamparāyā''ti ādīnavaṃ dassetvā  tato viramaṇe niyojanaṃ, idaṃ dānaṃ nāma, idaṃ sīlaṃ nāma, idaṃ  uposathakammaṃ nāma, ettha patiṭṭhitānaṃ devamanussasampattiyo hatthagatā  evātiādinā puññakammesu ānisaṃsaṃ dassetvā patiṭṭhāpanaṃ, attano  sarīrajīvitanirapekkhaṃ, paresaṃ sattānaṃ anuggaṇhanaṃ, uḷāro ca  dānajjhāsayoti evamādayo idha bodhisattassa guṇānubhāvā  vibhāvetabbā. tenetaṃ vuccati -- ``evaṃ acchariyā hete...pe0...  dhammassa anudhammato''ti. </p>
              <p>[06] sasapaṇḍitacariyāvaṇṇanā niṭṭhitā.</p>
              <p>[03] idāni ^a^M0.0110^ea^ ^b^``akittibrāhmaṇo''^eb^tiādinā yathāvutte dasapi  cariyāvisese udānetvā nigameti. tattha ^b^ahameva tadā āsiṃ,  yo te dānavare adā^eb^ti yo tāni uttamadānāni adāsi, so  akittibrāhaṇādiko ahameva tadā tasmiṃ kāle ahosiṃ, na aññoti.  iti tesu attabhāvesu satipi sīlādipāramīnaṃ yathārahaṃ pūritabhāve  attano pana tadā dānajjhāsayassa ativiya uḷārabhāvaṃ sandhāya  dānapāramivaseneva desanaṃ āropesi. ^b^ete dānaparikkhārā, ete  dānassa pāramī^eb^ti ye ime ^a^P0.0109^ea^  ^b^akittijātakā^eb^dīsu (jā0 1.13.83 ādayo)  anekākāravokārā mayā pavattitā deyyadhammapariccāgā mama  sarīrāvayavaputtadārapariccāgā paramakoṭikā, kiñcāpi te  karuṇūpāyakosallapariggahitattā sabbaññutaññāṇameva uddissa pavattitattā  dānassa paramukkaṃsagamanena dānapāramī eva, tathāpi mama dānassa  paramatthapāramibhūtassa parikkharaṇatosantānassa paribhāvanāvasena  abhisaṅkharaṇato ete dānaparikkhārā nāma. yassa panete  parikkhārā, taṃ dassetuṃ ^b^``jīvitaṃ yācake datvā, imaṃ pārami  pūrayi''^eb^nti vuttaṃ. ettha hi ṭhapetvā sasapaṇḍitacariyaṃ sesāsu  navasu cariyāsu yathārahaṃ dānapāramidānaupapāramiyo veditabbā,  ^b^sasapaṇḍitacariye^eb^ (cariyā0 1.125 ādayo) pana  dānaparamatthapāramī. tena vuttaṃ -- </p>
              <p>[21] ``bhikkhāya upagataṃ disvā, sakattānaṃ pariccajiṃ. </p>
              <p>[22] dānena me samo natthi, esā me dānapāramī''ti..  (cariyā0 1ṭassuddāna).</p>
              <p>[03] kiñcāpi hi mahāpurisassa yathāvutte akittibrāhmaṇādikāle  aññasmiñca mahājanakamahāsutasomādikāle ^a^V0.0106^ea^ dānapāramiyā  pūritattabhāvānaṃ parimāṇaṃ nāma natthi, tathāpi ekanteneva  sasapaṇḍitakāle dānapāramiyā paramatthapāramibhāvo vibhāvetabboti. </p>
              <p>[06] paramatthadīpaniyā cariyāpiṭakasaṃvaṇṇanāya </p>
              <p>[06] dasavidhacariyāsaṅgahassa visesato</p>
              <p>[03] dānapāramivibhāvanassa </p>
              <p>[06] paṭhamavaggassa atthavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 2. hatthināgavaggo </h2n>
          <h3>
            <h3n> 1. mātuposakacariyāvaṇṇanā </h3n>
            <h4>
              <h4n> </h4n>
              <p>[03] 1^b^.^eb^ dutiyavaggassa ^a^M0.0111^ea^ ^a^V0.0107^ea^ ^a^P0.0110^ea^ paṭhame  ^b^kuñjaro^eb^ti hatthī. ^b^mātuposako^eb^ti andhāya jarājiṇṇāya  mātuyā paṭijagganako. ^b^mahiyā^eb^ti bhūmiyaṃ. ^b^guṇenā^eb^ti  sīlaguṇena, tadā ^b^mama^eb^ sadiso natthi.</p>
              <p>[03] bodhisatto hi tadā himavantappadese hatthiyoniyaṃ nibbatti.  so sabbaseto abhirūpo lakkhaṇasampanno mahāhatthī  anekahatthisatasahassaparivāro ahosi. mātā panassa andhā. so  madhuraphalāphalāni hatthīnaṃ hatthesu datvā mātu peseti. hatthino  tassā adatvā sayaṃ khādanti. so pariggaṇhanto taṃ pavattiṃ ñatvā  ``yūthaṃ pahāya mātarameva posessāmī''ti rattibhāge aññesaṃ hatthīnaṃ  ajānantānaṃ mātaraṃ gahetvā caṇḍoraṇapabbatapādaṃ gantvā ekaṃ naḷiniṃ  upanissāya ṭhitāya pabbataguhāya mātaraṃ ṭhapetvā posesi. </p>
              <p>[03] 2-3^b^.^eb^ ^b^pavane disvā vanacaro^eb^ti eko vanacarako  puriso tasmiṃ mahāvane vicaranto maṃ disvā. ^b^rañño maṃ  paṭivedayī^eb^ti bārāṇasirañño maṃ ārocesi.</p>
              <p>[03] so hi maggamūḷho disaṃ vavatthapetuṃ asakkonto mahantena saddena  paridevi. bodhisattopi tassa saddaṃ sutvā ``ayaṃ puriso anātho,  na kho panetaṃ patirūpaṃ, yaṃ esa mayi ṭhite idha vinasseyyā''ti  tassa santikaṃ gantvā taṃ ^a^P0.0111^ea^ bhayena palāyantaṃ disvā  ``ambho purisa, natthi te maṃ nissāya bhayaṃ, mā palāyi, kasmā tvaṃ  paridevanto vicarasī''ti pucchitvā ``sāmi, ahaṃ maggamūḷho ajja  me sattamo divaso''ti vutte ``bho purisa, mā bhāyi, ahaṃ taṃ  manussapathe ṭhapessāmī''ti taṃ attano piṭṭhiyaṃ nisīdāpetvā araññato  nīharitvā nivatti. sopi pāpo ``nagaraṃ gantvā rañño  ārocessāmī''ti rukkhasaññaṃ pabbatasaññañca karontova nikkhamitvā  bārāṇasiṃ agamāsi. tasmiṃ kāle rañño maṅgalahatthī mato ^a^V0.0108^ea^. so  puriso rājānaṃ upasaṅkamitvā mahāpurisassa attano diṭṭhabhāvaṃ  ārocesi. tena vuttaṃ ^b^``tavānucchavo, mahārāja, gajo vasati  kānane''^eb^tiādi.</p>
              <p>[03] tattha ^a^M0.0112^ea^ ^b^tavānucchavo^eb^ti tava opavayhaṃ kātuṃ anucchaviko  yutto. ^b^na tassa parikkhāyattho^eb^ti tassa gahaṇe  gamanupacchedanatthaṃ samantato khaṇitabbaparikkhāya vā kareṇuyā  kaṇṇapuṭena attānaṃ paṭicchādetvā khittapāsarajjuyā  bandhitabba^b^āḷaka^eb^saṅkhātāalānena vā yattha paviṭṭho katthaci  gantuṃ na sakkoti, tādisavañcanakāsuyā vā attho payojanaṃ natthi.  ^b^sahagahite^eb^ti gahaṇasamakālaṃ eva. ^b^ehitī^eb^ti āgamissati.</p>
              <p>[03] rājā imaṃ maggadesakaṃ katvā araññaṃ gantvā ``iminā vuttaṃ  hatthināgaṃ ānehī''ti hatthācariyaṃ saha parivārena pesesi. so tena  saddhiṃ gantvā bodhisattaṃ naḷiniṃ pavisitvā gocaraṃ gaṇhantaṃ passi.  tena vuttaṃ -- </p>
              <p>[03] 4^b^.^eb^ </p>
              <p>[21] ``tassa taṃ vacanaṃ sutvā, rājāpi tuṭṭhamānaso. </p>
              <p>[22] pesesi hatthidamakaṃ, chekācariyaṃ susikkhitaṃ.. </p>
              <p>[03] 5^b^.^eb^ </p>
              <p>[21] ``gantvā so hatthidamako, addasa padumassare. </p>
              <p>[22] bhisamuḷālaṃ uddharantaṃ, yāpanatthāya mātuyā''ti..</p>
              <p>[03] tattha ^b^chekācariya^eb^nti hatthibandhanādividhimhi kusalaṃ  hatthācariyaṃ. ^b^susikkhita^eb^nti hatthīnaṃ sikkhāpanavijjāya  niṭṭhaṅgamanena suṭṭhu sikkhitaṃ. </p>
              <p>[03] 6^b^.^eb^ ^b^viññāya me sīlaguṇa^eb^nti ``bhaddo ayaṃ  hatthājānīyo na mando, na caṇḍo, na vomissasīlo vā''ti mama  sīlaguṇaṃ jānitvā. kathaṃ? ^b^lakkhaṇaṃ^eb^ ^a^P0.0112^ea^  ^b^upadhārayī^eb^ti susikkhitahatthisippattā mama lakkhaṇaṃ samantato  upadhāresi. tena so ^b^ehi puttāti vatvāna, mama soṇḍāya  aggahi^eb^. </p>
              <p>[03] 7^b^.^eb^ bodhisatto hatthācariyaṃ disvā -- ``idaṃ bhayaṃ  mayhaṃ etassa purisassa santikā uppannaṃ, ahaṃ kho pana mahābalo  hatthisahassampi viddhaṃsetuṃ samattho, pahomi kujjhitvā saraṭṭhakaṃ  senāvāhanaṃ nāsetuṃ, sace pana kujjhissāmi, sīlaṃ me bhijjissati,  tasmā sattīhi koṭṭiyamānopi ^a^V0.0109^ea^ na kujjhissāmī''ti cittaṃ adhiṭṭhāya  sīsaṃ onāmetvā niccalova aṭṭhāsi. tenāha bhagavā ^b^``yaṃ me  tadā pākatikaṃ, sarīrānugataṃ bala''^eb^ntiādi.</p>
              <p>[03] tattha ^a^M0.0113^ea^ ^b^pākatika^eb^nti sabhāvasiddhaṃ. ^b^sarīrānugata^eb^nti  sarīrameva anugataṃ kāyabalaṃ, na upāyakusalatāsaṅkhātañāṇānugatanti  adhippāyo. ^b^ajja nāgasahassāna^eb^nti ajjakāle anekesaṃ  hatthisahassānaṃ samuditānaṃ. ^b^balena samasādisa^eb^nti tesaṃ  sarīrabalena samasamameva hutvā sadisaṃ, na upamāmattena.  maṅgalahatthikule hi tadā bodhisatto uppannoti. </p>
              <p>[03] 8^b^.^eb^ ^b^yadihaṃ tesaṃ pakuppeyya^eb^nti maṃ gahaṇāya  upagatānaṃ tesaṃ ahaṃ yadi kujjheyyaṃ, tesaṃ jīvitamaddane paṭibalo  bhaveyyaṃ. na kevalaṃ tesaññeva, atha kho ^b^yāva rajjampi  mānusa^eb^nti yato rajjato tesaṃ āgatānaṃ manussānaṃ sabbampi rajjaṃ  pothetvā cuṇṇavicuṇṇaṃ kareyyaṃ. </p>
              <p>[03] 9^b^.^eb^ ^b^api cāhaṃ sīlarakkhāyā^eb^ti evaṃ  samatthopi ca ahaṃ attani patiṭṭhitāya sīlarakkhāya sīlaguttiyā  gutto bandho viya. ^b^na karomi citte aññathatta^eb^nti tassa  sīlassa aññathattabhūtaṃ tesaṃ sattānaṃ pothanādividhiṃ mayhaṃ citte na  karomi, tattha cittampi na uppādemi. ^b^pakkhipantaṃ mamāḷake^eb^ti  ālānatthambhe pakkhipantaṃ, ``disvāpī''ti vacanaseso. kasmāti  ce, sīlapāramipūriyā īdisesu ṭhānesu sīlaṃ akhaṇḍentassa me  nacirasseva sīlapāramī paripūressatīti sīlapāramiparipūraṇatthaṃ tassa  aññathattaṃ citte na karomīti yojanā. </p>
              <p>[03] 10^b^.^eb^ ^b^``yadi te ma''^eb^nti gāthāyapi  sīlarakkhāya daḷhaṃ katvā sīlassa ^a^P0.0113^ea^ adhiṭṭhitabhāvameva  dasseti. tattha ^b^koṭṭeyyu^eb^nti bhindeyyuṃ. ^b^sīlakhaṇḍabhayā  mamā^eb^ti mama sīlassa khaṇḍanabhayena.</p>
              <p>[03] evaṃ pana cintetvā bodhisatte niccale ṭhite hatthācariyo  padumasaraṃ otaritvā tassa lakkhaṇasampattiṃ disvā ``ehi puttā''ti  rajatadāmasadisāya soṇḍāya gahetvā sattame divase bārāṇasiṃ pāpuṇi.  so antarāmagge vattamānova rañño sāsanaṃ pesesi. rājā nagaraṃ  alaṅkārāpesi. hatthācariyo bodhisattaṃ katagandhaparibhaṇḍaṃ  alaṅkatapaṭiyattaṃ hatthisālaṃ netvā vicitrasāṇiyā parikkhipāpetvā  rañño ārocesi. rājā nānaggarasabhojanaṃ ādāya gantvā  bodhisattassa ^a^V0.0110^ea^ dāpesi. so ``mātaraṃ vinā gocaraṃ na  gaṇhissāmī''ti piṇḍaṃ na gaṇhi. yācitopi aggahetvā -- </p>
              <p>[21] ``sā ^a^M0.0114^ea^ nūnasā kapaṇikā, andhā apariṇāyikā. </p>
              <p>[22] khāṇuṃ pādena ghaṭṭeti, giriṃ caṇḍoraṇaṃ patī''ti.. -- </p>
              <p>[25] āha. taṃ sutvā rājā -- </p>
              <p>[21] ``kā nu te sā mahānāga, andhā apariṇāyikā. </p>
              <p>[22] khāṇuṃ pādena ghaṭṭeti, giriṃ caṇḍoraṇaṃ patī''ti.. --  pucchitvā -- </p>
              <p>[21] ``mātā me sā mahārāja, andhā apariṇāyikā. </p>
              <p>[22] khāṇuṃ pādena ghaṭṭeti, giriṃ caṇḍoraṇaṃ patī''ti.. -- </p>
              <p>[25] vutte ajja sattamo divaso ``mātā me gocaraṃ na  labhitthā''ti vadato imassa gocaraṃ agaṇhantassa. tasmā -- </p>
              <p>[21] ``muñcathetaṃ mahānāgaṃ, yoyaṃ bharati mātaraṃ. </p>
              <p>[22] sametu mātarā nāgo, saha sabbehi ñātibhī''ti.. --  vatvā muñcāpesi -- </p>
              <p>[21] ``mutto ca bandhanā nāgo, muttadāmāya kuñjaro. </p>
              <p>[22] muhuttaṃ assāsayitvā, agamā yena pabbato''ti..</p>
              <p>[03] tattha ^b^kapaṇikā^eb^ti varākā. ^b^khāṇuṃ pādena ghaṭṭetī^eb^ti  andhatāya puttaviyogadukkhena ca paridevamānā tattha tattha  rukkhakaḷiṅgare pādena ghaṭṭeti. ^b^caṇḍoraṇaṃ patī^eb^ti  caṇḍoraṇapabbatābhimukhī, tasmiṃ pabbatapāde paribbhamamānāti attho.  ^b^agamā yena pabbato^eb^ti so hatthināgo ^a^P0.0114^ea^ bandhanā  mutto thokaṃ vissamitvā rañño dasarājadhammagāthāhi dhammaṃ desetvā  ``appamatto hohi, mahārājā''ti ovādaṃ datvā mahājanena  gandhamālādīhi pūjiyamāno nagarā nikkhamitvā tadaheva mātarā  samāgantvā sabbaṃ pavattiṃ ācikkhi. sā tuṭṭhamānasā -- </p>
              <p>[21] ``ciraṃ ^a^V0.0111^ea^ jīvatu so rājā, kāsīnaṃ raṭṭhavaḍḍhano. </p>
              <p>[22] yo me puttaṃ pamocesi, sadā vuddhāpacāyika''nti..  (jā0 1.11.12) -- </p>
              <p>[25] rañño anumodanaṃ akāsi. rājā bodhisattassa guṇe  pasīditvā naḷiniyā avidūre gāmaṃ māpetvā bodhisattassa mātu cassa  nibaddhaṃ vattaṃ paṭṭhapesi ^a^M0.0115^ea^. aparabhāge bodhisatto mātari matāya tassā  sarīraparihāraṃ katvā kuraṇḍakāssamapadaṃ nāma gato. tasmiṃ pana  ṭhāne himavantato otaritvā pañcasatā isayo vasiṃsu. taṃ vattaṃ tesaṃ  datvā rājā bodhisattassa samānarūpaṃ silāpaṭimaṃ kāretvā mahāsakkāraṃ  pavattesi. jambudīpavāsino anusaṃvaccharaṃ sannipatitvā hatthimahaṃ  nāma kariṃsu.</p>
              <p>[03] tadā rājā ānando ahosi, hatthinī mahāmāyā, vanacarako  devadatto, mātuposakahatthināgo lokanātho.</p>
              <p>[03] idhāpi dānapāramiādayo yathārahaṃ niddhāretabbā. sīlapāramī  pana atisayavatīti sā eva desanaṃ āsnḷahā. tathā  tiracchānayoniyaṃ uppannopi brahmapubbadevapubbācariyāahuneyyādibhāvena  sabbaññubuddhenapi pasatthabhāvānurūpaṃ mātuyā garucittaṃ upaṭṭhapetvā ``mātā  nāmesā puttassa bahūpakārā, tasmā mātupaṭṭhānaṃ nāma paṇḍitena  paññatta''nti manasi katvā anekesaṃ hatthisahassānaṃ issarādhipati  mahānubhāvo yūthapati hutvā tehi anuvattiyamāno ekakavihāre antarāyaṃ  agaṇetvā yūthaṃ pahāya ekako hutvā upakārikhettaṃ pūjessāmīti  mātuposanaṃ, maggamūḷhapurisaṃ disvā anukampāya taṃ gahetvā  manussagocarasampāpanaṃ, tena ca katāparādhasahanaṃ ^a^P0.0115^ea^,  hatthācariyappamukhānaṃ attānaṃ bandhituṃ āgatapurisānaṃ samatthopi  samāno santāsanamattenapi tesaṃ pīḷanā bhavissati, mayhañca sīlassa  khaṇḍādibhāvoti tathā akatvā sudantena opavayho viya sukheneva  gahaṇūpagamanaṃ, mātaraṃ vinā na kañci ajjhoharissāmīti sattāhampi  anāhāratā, imināpāhaṃ bandhāpitoti cittaṃ anuppādetvā rājānaṃ  mettāya pharaṇaṃ, tassa ca nānānayehi dhammadesanāti evamādayo idha  mahāpurisassa guṇānubhāvā vibhāvetabbā. tena vuttaṃ -- ``evaṃ  acchariyā ete, abbhutā ca mahesino...pe0... dhammassa  anudhammato''ti. </p>
              <p>[06] mātuposakacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 2. bhūridattacariyāvaṇṇanā </h3n>
            <h4>
              <h4n> </h4n>
              <p>[03] 11^b^.^eb^ dutiye ^a^M0.0116^ea^ ^a^V0.0112^ea^ ^b^bhūridatto^eb^ti bhūrisamadatto.  dattoti hi tadā bodhisattassa mātāpitūhi kataṃ nāmaṃ. yasmā  paneso nāgabhavane virūpakkhamahārājabhavane tāvatiṃsabhavane ca uppanne  pañhe sammadeva vinicchināti, ekadivasañca virūpakkhamahārāje  nāgaparisāya saddhiṃ tidasapuraṃ gantvā sakkaṃ parivāretvā nisinne  devānamantare pañho samuṭṭhāsi. taṃ koci kathetuṃ nāsakkhi. sakkena  pana anuññāto pallaṅkavaragato hutvā mahāsattova kathesi. atha naṃ  devarājā dibbagandhapupphehi pūjetvā ``datta, tvaṃ pathavisamāya vipulāya  paññāya samannāgato ito paṭṭhāya bhūridatto nāmā''ti āha. bhūrīti  hi pathaviyā nāmaṃ, tasmā bhūrisamatāya bhūte atthe ramatīti ca  bhūrisaṅkhātāya mahatiyā paññāya samannāgatattā mahāsatto  ``bhūridatto''ti paññāyittha. mahatiyā pana nāgiddhiyā  samannāgatattā ^b^mahiddhiko cā^eb^ti.</p>
              <p>[03] atīte hi imasmiṃyeva kappe bārāṇasirañño putto pitarā  raṭṭhato pabbājito vane vasanto aññatarāya nāgamāṇavikāya ^a^P0.0116^ea^  saṃvāsaṃ kappesi. tesaṃ saṃvāsamanvāya dve dārakā jāyiṃsu --  putto ca dhītā ca. puttassa ``sāgarabrahmadatto''ti nāmaṃ kariṃsu  dhītāya ``samuddajā''ti. so aparabhāge pitu accayena bārāṇasiṃ  gantvā rajjaṃ kāresi. atha dhataraṭṭho nāma nāgarājā  pañcayojanasatike nāgabhavane nāgarajjaṃ kārento taṃ abhūtavādikena  cittacūḷena nāma kacchapena ``bārāṇasirājā attano dhītaraṃ tuyhaṃ  dātukāmo, sā kho pana rājadhītā samuddajā nāma abhirūpā  dassanīyā pāsādikā cā''ti kathitaṃ sutvā dhataraṭṭho cattāro  nāgamāṇavake pesetvā taṃ dātuṃ anicchantaṃ nāgavibhiṃsikāya bhiṃsāpetvā  ``dammī''ti vutte mahantaṃ paṇṇākāraṃ pesetvā mahatiyā nāgiddhiyā  mahantena parivārena tassa dhītaraṃ nāgabhavanaṃ netvā aggamahesiṭṭhāne  ṭhapesi.</p>
              <p>[03] sā aparabhāge dhataraṭṭhaṃ paṭicca sudassano, datto, subhogo,  ariṭṭhoti cattāro putte paṭilabhi. tesu datto bodhisatto, so pubbe  vuttanayeneva sakkena tuṭṭhacittena ``bhūridatto''ti gahitanāmattā  ``bhūridatto''tveva ^a^M0.0117^ea^ paññāyittha. atha nesaṃ pitā yojanasatikaṃ  yojanasatikaṃ rajjaṃ bhājetvā adāsi. mahanto yaso ahosi.  soḷasasoḷasanāgakaññāsahassāni parivārayiṃsu. pitupi  ekayojanasatameva rajjaṃ ahosi. tayo puttā māse māse mātāpitaro  passituṃ āgacchanti, bodhisatto pana anvaddhamāsaṃ āgacchati.</p>
              <p>[03] so ^a^V0.0113^ea^ ekadivasaṃ virūpakkhamahārājena saddhiṃ sakkassa upaṭṭhānaṃ  gato vejayantapāsādaṃ sudhammadevasabhaṃ pāricchattakakoviḷāraṃ  paṇḍukambalasilāsanaṃ devaccharāparivāraṃ atimanoharaṃ sakkasampattiṃ disvā  ``ettakamattampi nāgattabhāve ṭhitassa dullabhaṃ, kuto sammāsambodhī''ti  nāgattabhāvaṃ jigucchitvā ``nāgabhavanaṃ gantvā uposathavāsaṃ vasitvā  sīlameva paggaṇhissāmi, taṃ bodhiparipācanaṃ hoti, imasmiṃ devaloke  uppattikāraṇaṃ bhavissatī''ti cintetvā nāgabhavanaṃ gantvā mātāpitaro  āha -- ``ammatātā, ahaṃ uposathakammaṃ karissāmī''ti. tehi  ``idheva uposathaṃ upavasāhi, bahigatānaṃ nāgānaṃ mahantaṃ bhaya''nti  ^a^P0.0117^ea^ vutte ekavāraṃ tathā katvā nāgakaññāhi upadduto  punavāre mātāpitūnaṃ anārocetvā attano bhariyaṃ āmantetvā ``bhadde,  ahaṃ manussalokaṃ gantvā yamunātīre mahānigrodharukkho atthi tassa  avidūre vammikamatthake bhoge ābhujitvā caturaṅgasamannāgataṃ uposathaṃ  adhiṭṭhāya nipajjitvā ``uposathakammaṃ karissāmī''ti nāgabhavanato  nikkhamitvā tathā karoti. tena vuttaṃ ^b^``virūpakkhena  mahāraññā, devalokamagañchaha''^eb^ntiādi.</p>
              <p>[03] tattha ^b^virūpakkhena mahāraññā^eb^ti virūpakkhena nāma  nāgādhipatimahārājena. ^b^devaloka^eb^nti tāvatiṃsadevalokaṃ.  ^b^agañchaha^eb^nti agañchiṃ, upasaṅkamiṃ ahaṃ. </p>
              <p>[03] 12^b^.^eb^ ^b^tatthā^eb^ti tasmiṃ devaloke. ^b^passiṃ  tvāha^eb^nti addakkhiṃ ahaṃ ^b^tu^eb^-saddo nipātamatto. ^b^ekantaṃ  sukhasamappite^eb^ti ekantaṃ accantameva sukhena samaṅgībhūte. vuttañhetaṃ  bhagavatā -- ``santi, bhikkhave, cha phassāyatanikā nāma saggā.  yāvañcidaṃ, bhikkhave, na sukaraṃ akkhānena pāpuṇituṃ yāva sukhā  saggā''ti ^a^M0.0118^ea^ (ma0 ni0 3.255) ca. ^b^taṃsaggagamanatthāyā^eb^ti  tasmiṃ saggasmiṃ uppattivasena gamanatthāya. ^b^sīlabbata^eb^nti  sīlasaṅkhātaṃ vataṃ. atha vā ^b^sīlabbata^eb^nti uposathasīlañceva  ``mama cammaṃ cammatthikā harantū''tiādinā attano  sarīrāvayavapariccāgasamādiyanasaṅkhātaṃ vatañca. </p>
              <p>[03] 13^b^.^eb^ ^b^sarīrakicca^eb^nti  mukhadhovanādisarīrapaṭijagganaṃ. ^b^bhutvā yāpanamattaka^eb^nti  indriyāni nibbisevanāni kātuṃ sarīraṭṭhitimattakaṃ āhāraṃ āharitvā.  ^b^caturo aṅge^eb^ti cattāri aṅgāni. ^b^adhiṭṭhāyā^eb^ti  adhiṭṭhahitvā. ^b^semī^eb^ti sayāmi. </p>
              <p>[03] 14^b^.^eb^ ^b^chaviyā^eb^tiādi tesaṃ catunnaṃ aṅgānaṃ  dassanaṃ. tattha ca chavicammānaṃ vissajjanaṃ ekaṃ aṅgaṃ, sesāni  ekekameva, maṃsaggahaṇeneva cettha rudhirampi saṅgahitanti daṭṭhabbaṃ.  ^b^etenā^eb^ti etehi ^a^V0.0114^ea^. ^b^harātu so^eb^ti yassa etehi chaviādīhi  ^b^karaṇīyaṃ^eb^ atthi, tassa mayā dinnamevetaṃ. sabbaṃ so haratūti  attano attabhāve anapekkhapavāraṇaṃ pavāreti.</p>
              <p>[03] evaṃ ^a^P0.0118^ea^ mahāsattassa iminā niyāmeneva  anvaddhamāsaṃ uposathakammaṃ karontassa dīgho addhā vītivatto. evaṃ  gacchante kāle ekadivasaṃ aññataro nesādabrāhmaṇo somadattena nāma  attano puttena saha taṃ ṭhānaṃ patvā aruṇuggamanasamaye nāgakaññāhi  parivāriyamānaṃ mahāsattaṃ disvā tassa santikaṃ agamāsi. tāvadeva  nāgakaññāyo pathaviyaṃ nimujjitvā nāgabhavanameva gatā. brāhmaṇo  mahāsattaṃ pucchi -- ``ko nu kho tvaṃ, mārisa, devo vā yakkho vā  nāgo vā''ti? bodhisatto yathābhūtaṃ attānaṃ āvi katvā sacāyaṃ  ito gaccheyya, idha me vāsaṃ mahājanassa pākaṭaṃ kareyya, tena me  uposathavāsassa antarāyopi siyā. yaṃnūnāhaṃ ito imaṃ nāgabhavanaṃ  netvā mahatiyā sampattiyā yojeyyaṃ. evāyaṃ tattheva abhiramissati,  tena me uposathakammaṃ addhaniyaṃ siyāti. atha naṃ āha --  ``brāhmaṇa, mahantaṃ te yasaṃ dassāmi, ramaṇīyaṃ nāgabhavanaṃ, ehi tattha  gacchāmā''ti. sāmi, putto me atthi, tasmiṃ āgacchante  āgamissāmīti. gaccha, brāhmaṇa, puttaṃ ānehīti. brāhmaṇo gantvā  puttassa tamatthaṃ ārocetvā taṃ ānesi. mahāsatto te ubhopi ādāya  attano ānubhāvena nāgabhavanaṃ ^a^M0.0119^ea^ ānesi. tesaṃ tattha dibbo attabhāvo  pātubhavi. atha tesaṃ mahāsatto dibbasampattiṃ datvā cattāri cattāri  nāgakaññāsatāni adāsi. te mahatiṃ sampattiṃ anubhaviṃsu.</p>
              <p>[03] bodhisattopi appamatto uposathakammaṃ karoti. anvaddhamāsaṃ  mātāpitūnaṃ upaṭṭhānaṃ gantvā dhammakathaṃ kathetvā tato ca brāhmaṇassa  santikaṃ gantvā ārogyaṃ pucchitvā ``yena te attho, taṃ  vadeyyāsī''ti āpucchitvā ``anukkaṇṭhamāno abhiramā''ti vatvā  somadattenapi saddhiṃ paṭisanthāraṃ katvā attano nivesanaṃ gacchati.  brāhmaṇo saṃvaccharaṃ tattha vasitvā mandapuññatāya ukkaṇṭhitvā  anicchamānampi puttaṃ gahetvā bodhisattaṃ āpucchitvā tena dīyamānaṃ  bahuṃ dhanaṃ sabbakāmadadaṃ maṇiratanampi alakkhikatāya aggahetvā  ``manussalokaṃ gantvā pabbajissāmī''ti āha. mahāsatto  nāgamāṇavake āṇāpetvā taṃ saputtakaṃ manussalokaṃ pāpesi. te ubhopi  dibbābharaṇāni dibbavatthāni ca omuñcitvā nhāyituṃ ^a^P0.0119^ea^  ekaṃ pokkharaṇiṃ otariṃsu, tasmiṃ khaṇe tāni antaradhāyitvā  nāgabhavanameva agamaṃsu. atha paṭhamanivatthakāsāvapilotikāva sarīre  paṭimuñci, dhanusarasattiyo gahetvā araññaṃ gantvā mige vadhitvā  purimaniyāmeneva jīvikaṃ kappesuṃ.</p>
              <p>[03] tena ^a^V0.0115^ea^ ca samayena aññataro tāpaso supaṇṇarājato laddhaṃ  alampāyanamantaṃ tassa anucchavikāni osadhāni mantūpacārañca attānaṃ  upaṭṭhahantassa aññatarassa brāhmaṇassa adāsi. so ``laddho me  jīvikūpāyo''ti katipāhaṃ vasitvā tāpasaṃ āpucchitvā pakkamanto  anupubbena yamunātīraṃ patvā taṃ mantaṃ sajjhāyanto mahāmaggena gacchati.  tadā bodhisattassa bhavanato tassa paricārikā nāgamāṇavikā taṃ  sabbakāmadadaṃ maṇiratanaṃ ādāya yamunātīre vālukārāsimatthake ṭhapetvā  tassobhāsena rattiyaṃ kīḷitvā aruṇuggamane tassa brāhmaṇassa mantasaddaṃ  sutvā ``supaṇṇo''ti saññāya bhayatajjitā maṇiratanaṃ aggahetvā  pathaviyaṃ nimujjitvā nāgabhavanaṃ agamaṃsu.</p>
              <p>[03] brāhmaṇo taṃ maṇiratanaṃ ādāya pāyāsi. tasmiṃ khaṇe so  nesādabrāhmaṇo puttena saddhiṃ migavadhāya araññaṃ gacchanto tassa hatthe ^a^M0.0120^ea^  taṃ maṇiratanaṃ disvā ``idaṃ bhūridattassa sabbakāmadadaṃ maṇiratana''nti  sañjānitvā taṃ gaṇhitukāmo tena saddhiṃ allāpasallāpaṃ katvā  mantavādibhāvaṃ jānitvā evamāha -- ``sace me tvaṃ imaṃ maṇiratanaṃ  dassasi, evāhaṃ te mahānubhāvaṃ nāgaṃ dassessāmi, yaṃ tvaṃ gahetvā  gāmanigamarājadhāniyo caranto bahudhanaṃ lacchasī''ti. ``tena hi  dassetvā gaṇhāhī''ti vutte taṃ ādāya bodhisattaṃ uposathakaraṇaṭṭhāne  vammikamatthake bhoge ābhujitvā nipannaṃ avidūre ṭhito hatthaṃ pasāretvā  dassesi.</p>
              <p>[03] mahāsatto taṃ nesādaṃ disvā ``ayaṃ uposathassa me antarāyaṃ  kareyyāti nāgabhavanaṃ netvā mahāsampattiyaṃ patiṭṭhāpitopi na icchi.  tato apakkamitvā sayaṃ gantukāmo mayā dīyamānampi maṇiratanaṃ  gaṇhituṃ na icchi. idāni pana ahiguṇḍikaṃ gahetvā āgacchati.  sacāhaṃ ^a^P0.0120^ea^ imassa mittadubbhino kujjheyyaṃ, sīlaṃ me  khaṇḍaṃ bhavissati. mayā kho pana paṭhamaṃyeva caturaṅgasamannāgato  uposatho adhiṭṭhito, so yathādhiṭṭhitova hotu. alampāyano maṃ  chindatu vā mā vā, nevassa kujjhissāmī''ti cintetvā akkhīni  nimmīletvā adhiṭṭhānapāramiṃ purecārikaṃ katvā bhogantare sīsaṃ  pakkhipitvā niccalova hutvā nipajji. nesādabrāhmaṇopi ``bho  alampāyana, imaṃ nāgaṃ gaṇha, maṇiṃ me dehī''ti āha. alampāyano  nāgaṃ disvā tuṭṭho maṇiṃ kismiñci agaṇetvā ``gaṇha, brāhmaṇā''ti  hatthe khipi. so tassa hatthato bhassitvā pathaviyaṃ patitamattova  pathaviṃ pavisitvā nāgabhavanameva gato. nesādabrāhmaṇo maṇiratanato  bhūridattena saddhiṃ mittabhāvato ca parihāyitvā nippaccayova pakkanto. </p>
              <p>[03] 15^b^.^eb^ alampāyanopi mahānubhāvehi osadhehi attano  sarīraṃ makkhetvā thokaṃ khāditvā kheḷaṃ ^a^V0.0116^ea^ attano kāyasmiṃ paribhāvetvā  dibbamantaṃ jappanto bodhisattaṃ upasaṅkamitvā naṅguṭṭhe gahetvā  ākaḍḍhitvā sīse daḷhaṃ gaṇhanto mukhamassa vivaritvā osadhaṃ  khāditvā mukhe sahakheḷaṃ osiñci. sucijātiko mahāsatto  sīlabhedabhayena akujjhitvā akkhīni na ummīlesi. atha naṃ  osadhamantabalena naṅguṭṭhe gahetvā heṭṭhā sīsaṃ katvā sañcāletvā  gahitagocaraṃ chaḍḍāpetvā bhūmiyaṃ dīghaso nipajjāpetvā ^a^M0.0121^ea^ masūrakaṃ maddanto  viya hatthehi parimaddi. aṭṭhīni cuṇṇiyamānāni viya ahesuṃ.</p>
              <p>[03] puna naṅguṭṭhe gahetvā dussaṃ pothento viya pothesi. mahāsatto  evarūpaṃ ^a^P0.0121^ea^ dukkhaṃ anubhontopi neva kujjhittha.  aññadatthu attano sīlameva āvajjesi. iti so mahāsattaṃ dubbalaṃ  katvā vallīhi peḷaṃ sajjetvā mahāsattaṃ tattha pakkhipi. sarīraṃ  panassa mahantaṃ tattha na pavisati. atha naṃ paṇhiyā koṭṭento  pavesetvā peḷaṃ ādāya ekaṃ gāmaṃ gantvā gāmamajjhe otāretvā  ``nāgassa naccaṃ daṭṭhukāmā āgacchantū''ti saddamakāsi.  sakalagāmavāsino sannipatiṃsu. tasmiṃ khaṇe alampāyano  ``nikkhama mahānāgā''ti āha. mahāsatto cintesi -- ``ajja  mayā parisaṃ tosentena kīḷituṃ vaṭṭati, evaṃ alampāyano bahudhanaṃ  labhitvā tuṭṭho maṃ vissajjessati, yaṃ yaṃ esa maṃ kāreti, taṃ taṃ  karissāmī''ti.</p>
              <p>[03] atha naṃ so peḷato nikkhamantaṃ ``mahā hohī''ti āha, so  mahā ahosi. ``khuddako vaṭṭo viphaṇo ekaphaṇo dviphaṇo yāva  sahassaphaṇo ucco nīco dissamānakāyo adissamānakāyo  dissamānaupaḍḍhakāyo nīlo pīto lohito odāto mañjiṭṭho hohi,  dhūmaṃ vissajjehi, jālasikhaṃ udakañca vissajjehī''ti vutte tena vuttaṃ  taṃ taṃ ākāraṃ nimminitvā naccaṃ dassesi. taṃ disvā manussā  acchariyabbhutacittajātā bahuṃ hiraññasuvaṇṇavatthālaṅkārādiṃ adaṃsu.  iti tasmiṃ gāme satasahassamattaṃ labhi. so kiñcāpi mahāsattaṃ  gaṇhanto ``sahassaṃ labhitvā taṃ vissajjessāmī''ti āha. taṃ pana  dhanaṃ labhitvā ``gāmakepi tāva mayā ettakaṃ dhanaṃ laddhaṃ, nagare kira  bahudhanaṃ labhissāmī''ti dhanalobhena na muñci.</p>
              <p>[03] so tasmiṃ gāme kuṭumbaṃ saṇṭhapetvā ratanamayaṃ peḷaṃ kāretvā tattha  mahāsattaṃ pakkhipitvā sukhayānakaṃ āruyha mahantena parivārena ^a^P0.0122^ea^  gāmanigamarājadhānīsu taṃ kīḷāpetvā bārāṇasiṃ pāpuṇi,  nāgarājassa madhulājaṃ deti, abaddhasattuñca deti. so gocaraṃ na  gaṇhi avissajjanabhayena. gocaraṃ agaṇhantampi ca naṃ cattāro  nagaradvāre ādiṃ katvā tattha tattha māsamattaṃ kīḷāpesi. tena vuttaṃ  ^b^``saṃsito akataññunā''^eb^tiādi.</p>
              <p>[03] tattha ^a^M0.0122^ea^ ^a^V0.0117^ea^ ^b^saṃsito^eb^ti eso nāgo amukassa nigrodharukkhassa  samīpe vammikamatthake sayitoti evaṃ ṭhānaṃ dassetvā kathito.  ^b^akataññunā^eb^ti attanā kataṃ upakāraṃ ajānantena mittadubbhinā  nesādabrāhmaṇenāti adhippāyo. ^b^alampāyano^eb^ti  alampāyanavijjāparijappanena ``alampāyano''ti evaṃ laddhanāmo  ahituṇḍikabrāhmaṇo. ^b^mamaggahī^eb^ti maṃ aggahesi. ^b^kīḷeti  maṃ tahiṃ tahi^eb^nti tattha tattha gāmanigamarājadhānīsu attano  jīvikatthaṃ maṃ kīḷāpeti. </p>
              <p>[03] 17^b^.^eb^ ^b^tiṇatopi lahuko mamā^eb^ti attano  jīvitapariccāgo tiṇasalākapariccāgatopi lahuko hutvā mama  upaṭṭhātīti attho. ^b^pathavīuppatanaṃ viyā^eb^ti sīlavītikkamo pana  catunahutādhikadviyojanasatasahassabahalāya mahāpathaviyā parivattanaṃ viya  tatopi taṃ bhāriyataraṃ hutvā mayhaṃ upaṭṭhātīti dasseti. </p>
              <p>[03] 18^b^.^eb^ ^b^nirantaraṃ jātisata^eb^nti mama jātīnaṃ  anekasatampi anekasatāsupi jātīsu nirantarameva sīlassa  avītikkamanahetu. ^b^mama jīvitaṃ cajeyyaṃ^eb^ cajituṃ sakkomi.  ^b^neva sīlaṃ pabhindeyya^eb^nti sīlaṃ pana samādinnaṃ ekampi neva  bhindeyyaṃ na vināseyyaṃ. ^b^catuddīpāna hetū^eb^ti  cakkavattirajjasiriyāpi kāraṇāti dasseti. </p>
              <p>[03] 19^b^.^eb^ idāni yadatthaṃ attano jīvitampi pariccajitvā  tadā sīlameva rakkhitaṃ, tāya ca sīlarakkhāya tathā anatthakārakesu  nesādālampāyanabrāhmaṇesu cittassa aññathattaṃ ^a^P0.0123^ea^ na  kataṃ, taṃ dassetuṃ ^b^``api cā''^eb^ti osānagāthamāha. taṃ heṭṭhā  vuttatthameva.</p>
              <p>[03] evaṃ pana mahāsatte ahituṇḍikahatthagate tassa mātā dussupinaṃ  disvā puttañca tattha apassantī sokābhibhūtā ahosi. athassā  jeṭṭhaputto sudassano taṃ pavattiṃ sutvā subhogaṃ ``himavantaṃ gantvā  pañcasu mahānadīsu sattasu mahāsaresu bhūridattaṃ upadhāretvā ehī''ti  pahiṇi. kāṇāriṭṭhaṃ ``devalokaṃ gantvā sace devatāhi dhammaṃ  sotukāmāhi bhūridatto tattha nīto, tato naṃ ānehī''ti pahiṇi.  sayaṃ pana ``manussaloke gavesissāmī''ti tāpasavesena nāgabhavanato  ^a^M0.0123^ea^ nikkhami. accimukhī nāmassa vemātikā bhaginī bodhisatte  adhimattasinehā taṃ anubandhi. taṃ maṇḍūkacchāpiṃ katvā jaṭantare  pakkhipitvā mahāsattassa uposathakaraṇaṭṭhānaṃ ādiṃ katvā sabbattha  gavesanto anukkamena bārāṇasiṃ patvā rājadvāraṃ agamāsi. tadā  alampāyano rājaṅgaṇe mahājanassa majjhe rañño bhūridattassa kīḷaṃ  dassetuṃ peḷaṃ vivaritvā ``ehi mahānāgā''ti saññamadāsi.</p>
              <p>[03] mahāsatto ^a^V0.0118^ea^ sīsaṃ nīharitvā olokento jeṭṭhabhātikaṃ disvā  peḷato nikkhamma tadabhimukho pāyāsi. mahājano bhīto paṭikkami.  so gantvā taṃ abhivādetvā nivattitvā peḷameva pāvisi.  alampāyano ``iminā ayaṃ tāpaso daṭṭho''ti saññāya ``mā bhāyi,  mā bhāyī''ti āha. sudassano ``ayaṃ nāgo mayhaṃ kiṃ karissati,  mayā sadiso ahituṇḍiko nāma natthī''ti tena vādappaṭivādaṃ  samuṭṭhāpetvā ``tvaṃ imaṃ nāgaṃ gahetvā gajjasi, ahaṃ taṃ imāya  maṇḍūkacchāpiyā icchanto nāsayissāmī''ti bhaginiṃ pakkositvā hatthaṃ  pasāresi. sā tassa saddaṃ sutvā jaṭantare nipannā tikkhattuṃ  maṇḍūkavassitaṃ vassitvā nikkhamitvā aṃsakūṭe nisīditvā uppatitvā  tassa hatthatale tīṇi visabindūni pātetvā puna tassa jaṭantarameva  pāvisi.</p>
              <p>[03] sudassano visabinduṃ dassetvā ``idaṃ binduṃ sace pathaviyaṃ  pātessati, osadhitiṇavanappatayo sabbe nassissanti. sace ākāse  khipissati, sattavassāni devo na vassissati. sace udake  pātessati, yāvatā tattha udakajātā pāṇā sabbe mareyyu''nti ^a^P0.0124^ea^  vatvā rājānaṃ saddahāpetuṃ tayo āvāṭe khaṇāpetvā ekaṃ  nānābhesajjānaṃ pūresi, dutiyaṃ gomayassa, tatiyaṃ dibbosadhānañceva  pūretvā majjhe āvāṭe visabinduṃ pakkhipi. taṅkhaṇaññeva dhūmāyitvā  jālā uṭṭhahi. sā gantvā gomayāvāṭaṃ gaṇhi. tatopi jālā uṭṭhāya  dibbosadhapuṇṇaṃ gahetvā dibbosadhāni jhāpetvā nibbāyi.  alampāyanaṃ tattha āvāṭassa avidūre ṭhitaṃ usumā pharitvā  sarīracchaviṃ uppāṭetvā gatā. setakuṭṭhī ahosi. so bhayatajjito  ``nāgarājānaṃ vissajjemī''ti tikkhattuṃ vācaṃ nicchāresi. taṃ  sutvā bodhisatto ratanapeḷāya nikkhamitvā sabbālaṅkārapaṭimaṇḍitaṃ  ^a^M0.0124^ea^ attabhāvaṃ māpetvā devalīḷāya ṭhito. sudassano ca accimukhī ca  tatheva aṭṭhaṃsu.</p>
              <p>[03] tato sudassano attano bhāgineyyabhāvaṃ rañño ārocesi. taṃ  sutvā rājā te āliṅgitvā sīse cumbitvā antepuraṃ netvā mahantaṃ  sakkārasammānaṃ katvā bhūridattena saddhiṃ paṭisanthāraṃ karonto ``tāta,  evaṃ mahānubhāvaṃ taṃ alampāyano kathaṃ gaṇhī''ti pucchi. so sabbaṃ  vitthārena kathetvā ``mahārāja, raññā nāma iminā niyāmena rajjaṃ  kāretuṃ vaṭṭatī''ti mātulassa dhammaṃ desesi. atha sudassano  ``mātula, mama mātā bhūridattaṃ apassantī kilamati, na sakkā  amhehi idha papañcaṃ kātu''nti mātulaṃ āpucchitvā  bhūridattāccimukhīhi saddhiṃ nāgabhavanameva gato.</p>
              <p>[03] atha ^a^V0.0119^ea^ tattha mahāpuriso gilānaseyyāya nipanno gilānapucchanatthaṃ  āgatāya mahatiyā nāgaparisāya vede ca yaññe ca brāhmaṇe ca  sambhāvetvā kāṇāriṭṭhe kathente taṃ vādaṃ bhinditvā nānānayehi dhammaṃ  desetvā sīlasampadāya ^a^P0.0125^ea^ diṭṭhisampadāya ca patiṭṭhāpetvā  yāvajīvaṃ sīlāni rakkhitvā uposathakammaṃ katvā āyupariyosāne  saggapuraṃ pūresi.</p>
              <p>[03] tadā mātāpitaro mahārājakulāni ahesuṃ. nesādabrāhmaṇo  devadatto, somadatto ānando, accimukhī uppalavaṇṇā, sudassano  sāriputto, subhogo mahāmoggallāno, kāṇāriṭṭho sunakkhatto, bhūridatto  lokanātho.</p>
              <p>[03] tassa idhāpi sesapāramiyo heṭṭhā vuttanayeneva niddhāretabbā.  idhāpi yojanasatike attano nāgabhavanaṭṭhāne soḷasahi  nāgakaññāsahassehi cittarūpaṃ viya paricāriyamāno  devalokasampattisadise nāgalokissariye ṭhitopi issariyamadaṃ  akatvā anvaddhamāsaṃ mātāpitūpaṭṭhānaṃ, kule jeṭṭhāpacāyanaṃ, sakalāya  nāgaparisāya cātumahārājikaparisāya tāvatiṃsaparisāya ca  samuṭṭhitapañhānaṃ taṃtaṃparisamajjhe kumudanālakalāpaṃ viya sunisitasatthena  attano paññāsatthena tāvadeva pacchinditvā tesaṃ  cittānukūladhammadesanā, vuttappakāraṃ bhogasampattiṃ pahāya attano  sarīrajīvitanirapekkhaṃ caturaṅgasamannāgataṃ uposathādhiṭṭhānaṃ, tattha ca  paṭiññāya visaṃvādanabhayena ^a^M0.0125^ea^ ahituṇḍikahatthagamanaṃ, tasmiñca mukhe  visamissakheḷapātanaṃ naṅguṭṭhe gahetvā āviñchanaṃ kaḍḍhanaṃ bhūmiyaṃ ghaṃsanaṃ  maddanaṃ pothananti evamādiṃ nānappakāravippakāraṃ karontepi evarūpaṃ  mahādukkhaṃ anubhavatopi kujjhitvā olokanamattena taṃ chārikaṃ kātuṃ  samatthassāpi sīlapāramiṃ āvajjitvā sīlakhaṇḍanabhayena īsakampi  cittassa vikārābhāvo, dhanaṃ labhāpemīti vā tassa cittānuvattanaṃ,  subhogena punānītassa akataññuno mittadubbhissa nesādabrāhmaṇassa  sīlaṃ anadhiṭṭhahitvāpi akujjhanaṃ, kāṇāriṭṭhena kathitaṃ micchāvādaṃ  bhinditvā anekapariyāyena dhammaṃ bhāsitvā nāgaparisāya sīlesu  sammādiṭṭhiyañca patiṭṭhāpananti evamādayo bodhisattassa guṇānubhāvā  vibhāvetabbā. tenetaṃ ^a^P0.0126^ea^ vuccati -- ``evaṃ acchariyā  hete...pe0... dhammassa anudhammato''ti. </p>
              <p>[06] bhūridattacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 3. campeyyanāgacariyāvaṇṇanā </h3n>
            <h4>
              <h4n> </h4n>
              <p>[03] 20^b^.^eb^ tatiye ^a^V0.0120^ea^ ^b^campeyyako^eb^ti aṅgamagadharaṭṭhānaṃ  antare campā nāma nadī, tassā heṭṭhā nāgabhavanampi avidūrabhavattā  campā nāma, tattha jāto nāgarājā campeyyako. ^b^tadāpi dhammiko  āsi^eb^nti tasmiṃ campeyyanāgarājakālepi ahaṃ dhammacārī ahosiṃ.</p>
              <p>[03] bodhisatto hi tadā campānāgabhavane nibbattitvā campeyyo nāma  nāgarājā ahosi, mahiddhiko mahānubhāvo. so tattha nāgarajjaṃ  kārento devarājabhogasampattisadisaissariyasampattiṃ anubhavanto  pāramipūraṇassa anokāsabhāvato ``kiṃ me imāya tiracchānayoniyā,  uposathavāsaṃ vasitvā ito muccitvā sammadeva pāramiyo  pūressāmī''ti tato paṭṭhāya attano pāsādeyeva uposathakammaṃ karoti.  alaṅkatanāgamāṇavikā tassa santikaṃ āgacchanti. so ``idha me  sīlassa antarāyo bhavissatī''ti pāsādato nikkhamitvā uyyāne  nisīdati. tatrāpi tā āgacchanti. so cintesi -- ``idha me  sīlassa saṃkileso bhavissati, ito nāgabhavanato nikkhamitvā  manussalokaṃ ^a^M0.0126^ea^ gantvā uposathavāsaṃ vasissāmī''ti. so tato paṭṭhāya  uposathadivasesu nāgabhavanā nikkhamitvā ekassa paccantagāmassa  avidūre maggasamīpe vammikamatthake ``mama cammādīhi atthikā  cammādīni gaṇhantu, kīḷāsappaṃ vā kātukāmā kīḷāsappaṃ karontū''ti  sarīraṃ dānamukhe vissajjetvā bhoge ^a^P0.0127^ea^ ābhujitvā  nipanno uposathavāsaṃ vasati cātuddasiyaṃ pañcadasiyañca, pāṭipade  nāgabhavanaṃ gacchati. tassevaṃ uposathaṃ karontassa dīgho addhā  vītivatto.</p>
              <p>[03] atha bodhisatto sumanāya nāma attano aggamahesiyā ``deva,  tvaṃ manussalokaṃ gantvā uposathaṃ upavasasi, so ca sāsaṅko  sappaṭibhayo''ti vutto maṅgalapokkharaṇitīre ṭhatvā ``sace maṃ, bhadde,  koci paharitvā kilamessati, imissā pokkharaṇiyā udakaṃ āvilaṃ  bhavissati. sace supaṇṇo gaṇhissati, udakaṃ pakkuthissati. sace  ahituṇḍiko gaṇhissati, udakaṃ lohitavaṇṇaṃ bhavissatī''ti tīṇi  nimittāni tassā ācikkhitvā cātuddasīuposathaṃ adhiṭṭhāya  nāgabhavanā nikkhamitvā tattha gantvā vammikamatthake nipajji  sarīrasobhāya vammikaṃ sobhayamāno. sarīrañhissa rajatadāmaṃ viya  setaṃ ahosi, matthako rattakambalageṇḍuko viya, sarīraṃ  naṅgalasīsappamāṇaṃ ^b^bhūridattakāle^eb^ (jā0 2.22.784 ādayo)  pana ūruppamāṇaṃ, ^b^saṅkhapālakāle^eb^ (jā0 2.17.143 ādayo)  ekadoṇikanāvappamāṇaṃ.</p>
              <p>[03] tadā ^a^V0.0121^ea^ eko bārāṇasimāṇavo takkasilaṃ gantvā alampāyanamantaṃ  uggaṇhitvā tena maggena attano gāmaṃ gacchanto mahāsattaṃ disvā  ``kiṃ me tucchahatthena gāmaṃ gantuṃ, imaṃ nāgaṃ gahetvā  gāmanigamarājadhānīsu kīḷāpento dhanaṃ uppādetvāva gamissāmī''ti  cintetvā dibbosadhāni gahetvā dibbamantaṃ parivattetvā tassa santikaṃ  agamāsi. dibbamantaṃ sutakālato paṭṭhāya mahāsattassa kaṇṇesu  tattasalākāpavesanakālo viya ahosi, matthake sikharena  abhimanthiyamāno viya. so ``ko nu kho eso''ti bhogantarato  sīsaṃ ukkhipitvā olokento ahituṇḍikaṃ disvā cintesi --  ``mama visaṃ uggatejaṃ, sacāhaṃ kujjhitvā ^a^P0.0128^ea^ nāsāvātaṃ  vissajjessāmi, etassa sarīraṃ bhusamuṭṭhi viya vippakirissati, atha  me sīlaṃ khaṇḍaṃ bhavissati, na naṃ olokessāmī''ti. so  akkhīni nimmīletvā sīsaṃ bhogantare ṭhapesi. ahituṇḍikabrāhmaṇo  ^a^M0.0127^ea^ osadhaṃ khāditvā mantaṃ parivattetvā kheḷaṃ mahāsattassa sarīre  osiñci. osadhānañca mantassa ca ānubhāvena kheḷena phuṭṭhaphuṭṭhaṭṭhāne  phoṭānaṃ uṭṭhānakālo viya ahosi.</p>
              <p>[03] atha so naṅguṭṭhe gahetvā ākaḍḍhitvā dīghaso nipajjāpetvā  ajapadena daṇḍena uppīḷetvā dubbalaṃ katvā sīsaṃ daḷhaṃ gahetvā  nippīḷesi. mahāsatto mukhaṃ vivari. athassa mukhe kheḷaṃ  osiñcitvā osadhamantabalena dante bhindi. mukhaṃ lohitassa pūri.  mahāsatto attano sīlabhedabhayena evarūpaṃ dukkhaṃ adhivāsento  akkhīni ummīletvā olokanamattampi nākāsi. sopi  ``nāgarājānaṃ dubbalaṃ karissāmī''ti naṅguṭṭhato paṭṭhāya aṭṭhīni  saṃcuṇṇayamāno viya sakalasarīraṃ madditvā paṭṭakaveṭhanaṃ nāma veṭhesi,  tantamajjitaṃ nāma majji, naṅguṭṭhe gahetvā dussapothanaṃ nāma pothesi.  mahāsattassa sakalasarīraṃ lohitamakkhitaṃ ahosi, so mahāvedanaṃ  adhivāsesi.</p>
              <p>[03] athassa dubbalabhāvaṃ ñatvā vallīhi peḷaṃ karitvā tattha naṃ  pakkhipitvā paccantagāmaṃ netvā mahājanassa majjhe kīḷāpesi.  nīlādīsu vaṇṇesu vaṭṭacaturassādīsu saṇṭhānesu aṇuṃthūlādīsu pamāṇesu  yaṃ yaṃ brāhmaṇo icchati, mahāsatto taṃ tadeva katvā naccati,  phaṇasatampi phaṇasahassampi karotiyeva. mahājano pasīditvā  bahudhanamadāsi. ekadivasameva kahāpaṇasahassañceva sahassagghanike ca  parikkhāre labhi. brāhmaṇo ^a^P0.0129^ea^ āditova ``sahassaṃ  labhitvā vissajjessāmī''ti cintesi. taṃ pana dhanaṃ labhitvā  ``paccantagāmeyeva tāva me ettakaṃ dhanaṃ laddhaṃ, rājarājamahāmattānaṃ  dassite kīva bahuṃ dhanaṃ labhissāmī''ti sakaṭañca sukhayānakañca  gahetvā sakaṭe parikkhāre ṭhapetvā sukhayānake nisinno ``mahantena  parivārena mahāsattaṃ ^a^V0.0122^ea^ gāmanigamarājadhānīsu kīḷāpento bārāṇasiyaṃ  uggasenarañño santike kīḷāpetvā vissajjessāmī''ti agamāsi.  so maṇḍūke māretvā nāgarañño deti. nāgarājā ``punappunaṃ maṃ  nissāya māressatī''ti na khādati. athassa madhulāje adāsi.  tepi ``sacāhaṃ gocaraṃ gaṇhissāmi, antopeḷāyameva maraṇaṃ  bhavissatī''ti na khādati. </p>
              <p>[03] 21^b^.^eb^ brāhmaṇo ^a^M0.0128^ea^ māsamattena bārāṇasiṃ patvā dvāragāmake  taṃ kīḷāpento bahudhanaṃ labhi. rājāpi naṃ pakkosāpetvā  ``amhākampi kīḷāpehī''ti āha. ``sādhu, deva, sve pannarase  tumhākaṃ kīḷāpessāmī''ti āha. rājā ``sve nāgarājā rājaṅgaṇe  naccissati, mahājano sannipatitvā passatū''ti bheriṃ carāpetvā  punadivase rājaṅgaṇaṃ alaṅkārāpetvā brāhmaṇaṃ pakkosāpesi. so  ratanapeḷāya mahāsattaṃ netvā vicittatthare peḷaṃ ṭhapetvā nisīdi.  rājāpi pāsādā oruyha mahājanaparivuto rājāsane nisīdi.  brāhmaṇo mahāsattaṃ nīharitvā naccāpesi. mahāsatto tena  cintitacintitākāraṃ dassesi. mahājano sakabhāvena sandhāretuṃ na  sakkoti. celukkhepasahassāni pavattanti. bodhisattassa upari  ratanavassaṃ vassi. tena vuttaṃ ^b^``tadāpi maṃ  dhammacāri''^eb^ntiādi.</p>
              <p>[03] tattha ^b^tadāpī^eb^ti yadāhaṃ campeyyako nāgarājā homi,  tadāpi. ^b^dhammacāri^eb^nti dasakusalakammapathadhammaṃ ^a^P0.0130^ea^  eva carati, na aṇumattampi adhammanti dhammacārī.  ^b^upavuṭṭhauposatha^eb^nti aṭṭhaṅgasamannāgatassa ariyuposathasīlassa  rakkhaṇavasena upavasitauposathaṃ. ^b^rājadvāramhi kīḷatī^eb^ti  bārāṇasiyaṃ uggasenarañño gehadvāre kīḷāpeti. </p>
              <p>[03] 22^b^.^eb^ ^b^yaṃ yaṃ so vaṇṇaṃ cintayī^eb^ti so  ahituṇḍikabrāhmaṇo ``yaṃ yaṃ nīlādivaṇṇaṃ hotū''ti cintesi. tena  vuttaṃ ``nīlaṃ va pītalohita''nti. tattha ^b^nīlaṃ vā^eb^ti  ^b^vā^eb^-saddo aniyamattho, gāthāsukhatthaṃ rassaṃ katvā vutto, tena  vāsaddena vuttāvasiṭṭhaṃ odātādivaṇṇavisesañceva vaṭṭādisaṇṭhānavisesañca  aṇuṃthūlādipamāṇavisesañca saṅgaṇhāti. ^b^tassa  cittānuvattanto^eb^ti tassa ahituṇḍikassa cittaṃ anuvattanto.  ^b^cintitasannibho^eb^ti tena cintitacintitākārena pekkhajanassa  upaṭṭhahāmīti dasseti. </p>
              <p>[03] 23^b^.^eb^ na kevalañca tena cintitākāradassanaṃ eva  mayhaṃ ānubhāvo. api ca ^b^thalaṃ kareyyamudakaṃ, udakampi thalaṃ  kare^eb^ti thalaṃ mahāpathaviṃ gahetvā udakaṃ, udakampi gahetvā pathaviṃ kātuṃ ^a^V0.0123^ea^   sakkuṇeyyaṃ evaṃ mahānubhāvo ca. ^b^yadihaṃ tassa kuppeyya^eb^nti tassa  ahituṇḍikassa ahaṃ yadi kujjheyyaṃ. ^b^khaṇena chārikaṃ kare^eb^ti  kodhuppādakkhaṇe eva bhasmaṃ kareyyaṃ. </p>
              <p>[03] 24^b^.^eb^ evaṃ ^a^M0.0129^ea^ bhagavā tadā attano  uppajjanakānatthapaṭibāhane samatthataṃ dassetvā idāni yena adhippāyena  taṃ paṭibāhanaṃ na kataṃ, taṃ dassetuṃ ^b^``yadi cittavasī  hessa''^eb^ntiādimāha.</p>
              <p>[03] tassattho -- ``ayaṃ ahituṇḍiko maṃ ativiya bādhati, na me  ānubhāvaṃ jānāti, handassa me ānubhāvaṃ dassessāmī''ti kujjhitvā  olokanamattenāpi yadi cittavasī abhavissaṃ, atha so bhusamuṭṭhi viya  vippakirissati. ahaṃ yathāsamādinnato ^b^parihāyissāmi  sīlato^eb^. tathā ca sati ^b^sīlena parihīnassa^eb^  khaṇḍitasīlassa yvāyaṃ mayā dīpaṅkaradasabalassa pādamūlato paṭṭhāya  abhipatthito ^a^P0.0131^ea^, ^b^uttamattho^eb^ buddhabhāvo so ^b^na  sijjhati^eb^. </p>
              <p>[03] 25^b^.^eb^ ^b^kāmaṃ bhijjatuyaṃ kāyo^eb^ti ayaṃ  cātumahābhūtiko odanakummāsūpacayo  aniccucchādanaparimaddanabhedanaviddhaṃsanadhammo kāyo kiñcāpi bhijjatu  vinassatu, ^b^idheva^eb^ imasmiṃ eva ṭhāne mahāvāte khittabhusamuṭṭhi  viya vippakirīyatu, ^b^neva sīlaṃ pabhindeyyaṃ, vikirante bhusaṃ  viyā^eb^ti sīlaṃ pana uttamatthasiddhiyā hetubhūtaṃ imasmiṃ kaḷevare  bhusamuṭṭhi viya vippakirantepi neva bhindeyyaṃ, kāyajīvitesu  nirapekkho hutvā sīlapāramiṃyeva pūremīti cintetvā taṃ tādisaṃ dukkhaṃ  tadā adhivāsesinti dasseti.</p>
              <p>[03] atha mahāsattassa pana ahituṇḍikahatthagatassa māso paripūri,  ettakaṃ kālaṃ nirāhārova ahosi. sumanā ``aticirāyati me  sāmiko, ko nu kho pavattī''ti pokkharaṇiṃ olokentī  lohitavaṇṇaṃ udakaṃ disvā ``ahituṇḍikena gahito bhavissatī''ti  ñatvā nāgabhavanā nikkhamitvā vammikasantikaṃ gantvā mahāsattassa  gahitaṭṭhānaṃ kilamitaṭṭhānañca disvā roditvā kanditvā paccantagāmaṃ  gantvā pucchitvā taṃ pavattiṃ sutvā bārāṇasiṃ gantvā rājadvāre ākāse  rodamānā aṭṭhāsi. mahāsatto naccantova ākāsaṃ ullokento taṃ  disvā lajjito peḷaṃ pavisitvā nipajji.</p>
              <p>[03] rājā tassa peḷaṃ paviṭṭhakāle ``kiṃ nu kho kāraṇa''nti ito  cito ca olokento taṃ ākāse ṭhitaṃ disvā ``kā nu tva''nti  pucchitvā tassā nāgakaññābhāvaṃ sutvā ``nissaṃsayaṃ kho nāgarājā  imaṃ disvā ^a^M0.0130^ea^ lajjito peḷaṃ paviṭṭho, ayañca yathādassito iddhānubhāvo  nāgarājasseva ^a^V0.0124^ea^, na ahituṇḍikassā''ti niṭṭhaṃ gantvā ``evaṃ  mahānubhāvo ayaṃ nāgarājā, kathaṃ nāma imassa hatthaṃ gato''ti  pucchitvā ``ayaṃ dhammacārī sīlavā nāgarājā, cātuddasīpannarasīsu  uposathaṃ upavasanto attano sarīraṃ dānamukhe niyyātetvā  mahāmaggasamīpe vammikamatthake nipajjati, tatthāyametena gahito,  imassa devaccharāpaṭibhāgā anekasahassā itthiyo,  devalokasampattisadisā nāgabhavanasampatti, ayaṃ mahiddhiko ^a^P0.0132^ea^  mahānubhāvo sakalapathaviṃ parivattetuṃ samattho, kevalaṃ `sīlaṃ me  bhijjissatī'ti evarūpaṃ vippakāraṃ dukkhañca anubhotī''ti ca sutvā  saṃvegappatto tāvadeva tassa ahituṇḍikassa brāhmaṇassa bahuṃ dhanaṃ  mahantañca yasaṃ issariyañca datvā -- ``handa, bho, imaṃ nāgarājānaṃ  vissajjehī''ti vissajjāpesi.</p>
              <p>[03] mahāsatto nāgavaṇṇaṃ antaradhāpetvā māṇavakavaṇṇena devakumāro  viya aṭṭhāsi. sumanāpi ākāsato otaritvā tassa santike  aṭṭhāsi. nāgarājā rañño añjaliṃ katvā ``ehi, mahārāja, mayhaṃ  nivesanaṃ passituṃ āgacchāhī''ti yāci. tenāha bhagavā -- </p>
              <p>[21] ``mutto campeyyako nāgo, rājānaṃ etadabravi. </p>
              <p>[27] `namo te kāsirājatthu, namo te kāsivaḍḍhana. </p>
              <p>[22] añjaliṃ te paggaṇhāmi, passeyyaṃ me nivesana''nti..</p>
              <p>[03] atha rājā tassa nāgabhavanagamanaṃ anujāni. mahāsatto taṃ  saparisaṃ gahetvā nāgabhavanaṃ netvā attano issariyasampattiṃ dassetvā  katipāhaṃ tattha vasāpetvā bheriṃ carāpesi -- ``sabbā rājaparisā  yāvadicchakaṃ hiraññasuvaṇṇādikaṃ dhanaṃ gaṇhatū''ti. rañño ca  anekehi sakaṭasatehi dhanaṃ pesesi. ``mahārāja, raññā nāma dānaṃ  dātabbaṃ, sīlaṃ rakkhitabbaṃ, dhammikā rakkhāvaraṇagutti sabbattha  saṃvidahitabbā''ti dasahi rājadhammakathāhi ovaditvā vissajjesi.  rājā mahantena yasena nāgabhavanā nikkhamitvā bārāṇasimeva gato.  tato paṭṭhāya kira jambudīpatale hiraññasuvaṇṇaṃ jātaṃ. mahāsatto  sīlāni rakkhitvā anvaddhamāsaṃ uposathakammaṃ katvā sapariso  saggapuraṃ pūresi.</p>
              <p>[03] tadā ahituṇḍiko ^a^M0.0131^ea^ devadatto ahosi, sumanā rāhulamātā,  uggaseno sāriputtatthero, campeyyako nāgarājā lokanātho.</p>
              <p>[03] tassa ^a^V0.0125^ea^ idhāpi yathārahaṃ sesapāramiyo niddhāretabbā. idha  bodhisattassa acchariyānubhāvā heṭṭhā vuttanayā evāti. </p>
              <p>[06] campeyyanāgacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 4. cūḷabodhicariyāvaṇṇanā </h3n>
            <h4>
              <h4n> </h4n>
              <p>[03] 26^b^.^eb^ catutthe ^a^P0.0133^ea^ ^b^cūḷabodhī^eb^ti  mahābodhiparibbājakattabhāvaṃ upādāya idha ``cūḷabodhī''ti samaññā  āropitā, na pana imasmiṃ eva jātake (jā0 1.10.49 ādayo)  attano jeṭṭhabhātikādino mahābodhissa sambhavatoti daṭṭhabbaṃ.  ^b^susīlavā^eb^ti suṭṭhu sīlavā, sampannasīloti attho. ^b^bhavaṃ  disvāna bhayato^eb^ti kāmādibhavaṃ bhāyitabbabhāvena passitvā.  ^b^nekkhamma^eb^nti ettha ca-saddassa lopo daṭṭhabbo, tena  ``disvānā''ti padaṃ ākaḍḍhīyati. idaṃ vuttaṃ hoti --  jātijarābyādhimaraṇaṃ apāyadukkhaṃ atīte vaṭṭamūlakaṃ dukkhaṃ, anāgate  vaṭṭamūlakaṃ dukkhaṃ, paccuppanne āhārapariyeṭṭhimūlakaṃ dukkhanti imesaṃ  aṭṭhannaṃ saṃvegavatthūnaṃ paccavekkhaṇena sabbampi kāmādibhedaṃ bhavaṃ  saṃsārabhayato upaṭṭhahamānaṃ disvā nibbānaṃ tassa upāyabhūtā  samathavipassanā tadupāyabhūtā ca pabbajjāti idaṃ tividhampi nekkhammaṃ  anussavādisiddhena ñāṇacakkhunā tappaṭipakkhato disvā  tāpasapabbajjūpagamanena anekādīnavākulā gahaṭṭhabhāvā abhinikkhamitvā  gatoti. </p>
              <p>[03] 27^b^.^eb^ ^b^dutiyikā^eb^ti porāṇadutiyikā, gihikāle  pajāpatibhūtā. ^b^kanakasannibhā^eb^ti kañcanasannibhattacā. ^b^vaṭṭe  anapekkhā^eb^ti saṃsāre nirālayā. ^b^nekkhammaṃ abhinikkhamī^eb^ti  nekkhammatthāya gehato nikkhami, pabbajīti attho. </p>
              <p>[03] 28^b^.^eb^ ālayanti sattā etenāti ālayo, taṇhā,  tadabhāvena ^b^nirālayā^eb^. tato eva ñātīsu taṇhābandhanassa  chinnattā ^b^chinnabandhu^eb^. evaṃ gihibandhanābhāvaṃ dassetvā idāni  pabbajitānampi kesañci yaṃ hoti bandhanaṃ ^a^M0.0132^ea^, tassāpi abhāvaṃ dassetuṃ  ^b^``anapekkhā kule gaṇe''^eb^ti vuttaṃ. tattha ^b^kule^eb^ti  upaṭṭhākakule. ^b^gaṇe^eb^ti tāpasagaṇe, sesā brahmacārinoti vuccanti.  ^b^upāgamu^eb^nti ubhopi mayaṃ upāgamimhā. </p>
              <p>[03] 29^b^.^eb^ ^b^tatthā^eb^ti ^a^V0.0126^ea^ bārāṇasisāmante.  ^b^nipakā^eb^ti paññavanto. ^b^nirākule^eb^ti janasañcārarahitattā  janehi anākule, ^b^appasadde^eb^ti migapakkhīnaṃ uṭṭhāpanato tesaṃ  vassitasaddenāpi virahitattā appasadde. ^b^rājuyyāne vasāmubho^eb^ti  ^a^P0.0134^ea^ bārāṇasirañño uyyāne mayaṃ ubho janā tadā vasāma.</p>
              <p>[03] tatrāyaṃ anupubbikathā -- atīte imasmiṃ eva bhaddakappe  bodhisatto brahmalokato cavitvā aññatarasmiṃ kāsigāme ekassa  mahāvibhavassa brāhmaṇassa putto hutvā nibbatti. tassa  nāmaggahaṇasamaye ``bodhikumāro''ti nāmaṃ kariṃsu. vayappattakāle  panassa takkasilaṃ gantvā sabbasippāni uggaṇhitvā paccāgatassa  anicchamānakasseva mātāpitaro samajātikaṃ kulakumārikaṃ ānesuṃ.  sāpi brahmalokacutāva uttamarūpadharā devaccharāpaṭibhāgā. tesaṃ  anicchamānānaṃ eva aññamaññaṃ āvāhavivāhaṃ kariṃsu. ubhinnampi pana  nesaṃ kilesamudācāro na bhūtapubbo, sārāgavasena aññamaññaṃ  olokanampi nāhosi, kā pana kathā itarasaṃsagge. evaṃ  parisuddhasīlā ahesuṃ.</p>
              <p>[03] aparabhāge mahāsatto mātāpitūsu kālaṃkatesu tesaṃ sarīrakiccaṃ  katvā taṃ pakkosāpetvā ``bhadde, tvaṃ imaṃ asītikoṭidhanaṃ gahetvā  sukhena jīvāhī''ti āha. ``tvaṃ pana ayyaputtā''ti? ``mayhaṃ  dhanena kiccaṃ natthi, pabbajissāmī''ti. ``kiṃ pana pabbajjā  itthīnampi na vaṭṭatī''ti? ``vaṭṭati, bhadde''ti. ``tena hi  mayhampi dhanena kiccaṃ natthi, ahampi pabbajissāmī''ti. te ubhopi  sabbaṃ vibhavaṃ pariccajitvā mahādānaṃ datvā nikkhamitvā araññaṃ  pavisitvā pabbajitvā uñchācariyāya phalāphalehi yāpentā  pabbajjāsukheneva dasa saṃvaccharāni vasitvā loṇambilasevanatthāya  janapadacārikaṃ carantā anupubbena bārāṇasiṃ patvā rājuyyāne vasiṃsu.  tena vuttaṃ ``rājuyyāne vasāmubho''ti. </p>
              <p>[03] 30^b^.^eb^ athekadivasaṃ ^a^P0.0135^ea^ rājā  uyyānakīḷaṃ gato. uyyānassa ekapasse pabbajjāsukhena  vītināmentānaṃ tesaṃ samīpaṭṭhānaṃ gantvā paramapāsādikaṃ uttamarūpadharaṃ  ^a^M0.0133^ea^ paribbājikaṃ olokento kilesavasena paṭibaddhacitto hutvā bodhisattaṃ  ``ayaṃ te paribbājikā kiṃ hotī''ti pucchi. tena ``na ca  kiñci hoti, kevalaṃ ekapabbajjāya pabbajitā, api ca kho pana  gihikāle pādaparicārikā ahosī''ti vutte rājā ``ayaṃ kiretassa  na kiñci hoti, api ca kho panassa gihikāle pādaparicārikā  ahosi, yaṃnūnāhaṃ imaṃ antepuraṃ paveseyyaṃ, tenevassa imissā ^a^V0.0127^ea^ paṭipattiṃ  jānissāmī''ti andhabālo tattha attano paṭibaddhacittaṃ nivāretuṃ  asakkonto aññataraṃ purisaṃ āṇāpesi ``imaṃ paribbājikaṃ  rājanivesanaṃ nehī''ti.</p>
              <p>[03] so tassa paṭissuṇitvā ``adhammo loke vattatī''tiādīni  vatvā paridevamānaṃ eva taṃ ādāya pāyāsi. bodhisatto tassā  paridevanasaddaṃ sutvā ekavāraṃ oloketvā puna na olokesi.  ``sace panāhaṃ vāressāmi, tesu cittaṃ padosetvā mayhaṃ sīlassa  antarāyo bhavissatī''ti sīlapāramiṃyeva āvajjento nisīdi. tena  vuttaṃ ^b^``uyyānadassanaṃ gantvā, rājā addasa brāhmaṇi''^eb^ntiādi.</p>
              <p>[03] tattha ^b^tuyhesā kā kassa bhariyā^eb^ti tuyhaṃ tava esā kā,  kiṃ bhariyā, udāhu bhaginī vā samānā kassa aññassa bhariyā. </p>
              <p>[03] 31^b^.^eb^ ^b^na mayhaṃ bhariyā esā^eb^ti kāmañcesā mayhaṃ  gihikāle bhariyā ahosi, pabbajitakālato paṭṭhāya na mayhaṃ bhariyā  esā, nāpi ahaṃ etissā sāmiko, kevalaṃ pana sahadhammā  ekasāsanī, ahampi paribbājako ayampi paribbājikāti  samānadhammā paribbājakasāsanena ekasāsanī, sabrahmacārinīti attho. </p>
              <p>[03] 32^b^.^eb^ ^b^tissā sārattagadhito^eb^ti kāmarāgena  sāratto hutvā paṭibaddho. ^b^gāhāpetvāna ceṭake^eb^ti ceṭakehi  gaṇhāpetvā ceṭake vā attano rājapurise āṇāpetvā taṃ paribbājikaṃ  gaṇhāpetvā. ^b^nippīḷayanto balasā^eb^ti taṃ anicchamānaṃ eva  ākaḍḍhanaparikaḍḍhanādinā nippīḷayanto bādhento, tathāpi agacchantiṃ  balasā balakkārena rājapurisehi gaṇhāpetvā attano antepuraṃ pavesesi. </p>
              <p>[03] 33^b^.^eb^ ^b^odapattakiyā^eb^ti udakapattaṃ āmasitvā  gahitabhariyā odapattikā nāma, idaṃ vacanaṃ purāṇadutiyikābhāvena  upalakkhaṇamattaṃ ^a^P0.0136^ea^ daṭṭhabbaṃ ^a^M0.0134^ea^, sā panassa  brāhmaṇavivāhavasena mātāpitūhi sampaṭipāditā, ``odapattakiyā''ti  ca bhāvenabhāvalakkhaṇe bhummaṃ. ^b^sahajā^eb^ti pabbajjājātivasena  sahajātā, tenevāha ^b^``ekasāsanī''^eb^ti. ``ekasāsanī''ti ca  idaṃ bhummatthe paccattaṃ, ekasāsaniyāti attho. ^b^nayantiyā^eb^ti  nīyantiyā. ^b^kopo me upapajjathā^eb^ti ayaṃ te gihikāle bhariyā  brāhmaṇī sīlavatī, pabbajitakāle ca sabrahmacārinībhāvato sahajātā  bhaginī, sā tuyhaṃ purato balakkārena ākaḍḍhitvā nīyati.  ``bodhibrāhmaṇa, kiṃ te purisabhāva''nti ^a^V0.0128^ea^ purisamānena ussāhito  cirakālasayito vammikabilato kenaci purisena ghaṭṭito ``susū''ti  phaṇaṃ karonto āsiviso viya me cittato kopo sahasā vuṭṭhāsi. </p>
              <p>[03] 34-5^b^.^eb^ ^b^sahakope samuppanne^eb^ti kopuppattiyā saha,  tassa uppattisamanantaramevāti attho. ^b^sīlabbatamanussari^eb^nti  attano sīlapāramiṃ āvajjesiṃ. ^b^tattheva kopaṃ niggaṇhi^eb^nti  tasmiṃ eva āsane yathānisinnova taṃ kopaṃ nivāresiṃ. ^b^nādāsiṃ  vaḍḍhitūparī^eb^ti tato ekavāruppattito upari uddhaṃ vaḍḍhituṃ na adāsiṃ.  idaṃ vuttaṃ hoti -- kope uppannamatte eva ``nanu tvaṃ,  bodhiparibbājaka, sabbapāramiyo pūretvā sabbaññutaññāṇaṃ  paṭivijjhitukāmo, tassa te kimidaṃ sīlamattepi upakkhalanaṃ, tayidaṃ  gunnaṃ khuramattodake osīdantassa mahāsamuddassa paratīraṃ gaṇhitukāmatā  viya hotī''ti attānaṃ paribhāsitvā paṭisaṅkhānabalena tasmiṃ eva  khaṇe kopaṃ niggahetvā puna uppajjanavasenassa vaḍḍhituṃ na adāsinti.  tenevāha ^b^``yadi naṃ brāhmaṇi''^eb^ntiādi.</p>
              <p>[03] tassattho -- taṃ paribbājikaṃ brāhmaṇiṃ so rājā vā añño vā  koci tiṇhāyapi nisitāya sattiyā koṭṭeyya, khaṇḍākhaṇḍikaṃ yadi  chindeyya, evaṃ santepi sīlaṃ attano sīlapāramiṃ neva bhindeyyaṃ.  kasmā? bodhiyā eva kāraṇā, sabbattha akhaṇḍitasīleneva sakkā  sammāsambodhiṃ pāpuṇituṃ, na itarenāti. </p>
              <p>[03] 36^b^.^eb^ ^b^na^eb^ ^a^M0.0135^ea^ ^b^me sā brāhmaṇī dessā^eb^ti sā brāhmaṇī  jātiyā gottena kulappadesena ācārasampattiyā ciraparicayena  pabbajjādiguṇasampattiyā cāti sabbappakārena ^a^P0.0137^ea^ na me  dessā na appiyā, etissā mama appiyabhāvo koci natthi.  ^b^napi me balaṃ na vijjatī^eb^ti mayhampi balaṃ na na vijjati,  atthi eva. ahaṃ nāgabalo thāmasampanno, icchamāno sahasā  vuṭṭhahitvā taṃ ākaḍḍhante purise nippothetvā taṃ gahetvā yathicchitaṭṭhānaṃ  gantuṃ samatthoti dasseti. ^b^sabbaññutaṃ piyaṃ mayha^eb^nti tato  paribbājikato sataguṇena sahassaguṇena satasahassaguṇena  sabbaññutaññāṇameva mayhaṃ piyaṃ. ^b^tasmā sīlānurakkhissa^eb^nti  tena kāraṇena sīlameva anurakkhissaṃ.</p>
              <p>[03] atha so rājā uyyāne papañcaṃ akatvāva sīghataraṃ gantvā taṃ  paribbājikaṃ pakkosāpetvā mahantena yasena nimantesi. sā yasassa  aguṇaṃ pabbajjāya guṇaṃ attano bodhisattassa ca mahantaṃ bhogakkhandhaṃ  pahāya saṃvegena pabbajitabhāvañca kathesi. rājā kenaci pariyāyena  ^a^V0.0129^ea^ tassā manaṃ alabhanto cintesi -- ``ayaṃ paribbājikā sīlavatī  kalyāṇadhammā, sopi paribbājako imāya ākaḍḍhitvā nīyamānāya na  kiñci vippakāraṃ dassesi, sabbattha nirapekkhacitto, na kho pana  metaṃ patirūpaṃ, yaṃ evarūpesu guṇavantesu vippakāro, yaṃnūnāhaṃ imaṃ  paribbājikaṃ gahetvā uyyānaṃ gantvā imaṃ, tañca paribbājakaṃ  khamāpeyya''nti? evaṃ pana cintetvā ``paribbājikaṃ uyyānaṃ  ānethā''ti purise āṇāpetvā sayaṃ paṭhamataraṃ gantvā bodhisattaṃ  upasaṅkamitvā pucchi -- ``bho pabbajita, kiṃ mayā tāya  paribbājikāya nīyamānāya kopo te uppajjitthā''ti. mahāsatto  āha -- </p>
              <p>[21] ``uppajji me na muccittha, na me muccittha jīvato. </p>
              <p>[22] rajaṃva vipulā vuṭṭhi, khippameva nivārayi''nti..  (jā0 1.10.52).</p>
              <p>[03] taṃ sutvā rājā ``kiṃ nu kho esa kopameva sandhāya vadati,  udāhu aññaṃ kiñci sippādika''nti cintetvā puna pucchi -- </p>
              <p>[21] ``kiṃ ^a^P0.0138^ea^ te uppajji no mucci, kiṃ te  no mucci jīvato. </p>
              <p>[22] rajaṃva vipulā vuṭṭhi, katamaṃ taṃ nivārayī''ti.. (jā0  1.10.53).</p>
              <p>[03] tattha ^a^M0.0136^ea^ ^b^uppajjī^eb^ti ekavāraṃ uppajji, na puna uppajji.  ^b^na muccitthā^eb^ti kāyavacīvikāruppādanavasena pana na muccittha, na  naṃ bahi pavattituṃ vissajjesinti attho. ^b^rajaṃva vipulā vuṭṭhī^eb^ti  yathā nāma gimhānaṃ pacchime māse uppannaṃ rajaṃ vipulā akālavuṭṭhidhārā  ṭhānaso nivāreti, evaṃ taṃ vūpasamento ^b^nivārayiṃ,^eb^ nivāresinti  attho.</p>
              <p>[03] athassa mahāpuriso nānappakārena kodhe ādīnavaṃ pakāsento -- </p>
              <p>[21] ``yamhi jāte na passati, ajāte sādhu passati. </p>
              <p>[22] so me uppajji no mucci, kodho dummedhagocaro.. </p>
              <p>[21] ``yena jātena nandanti, amittā dukkhamesino. </p>
              <p>[22] so me uppajji no mucci, kodho dummedhagocaro.. </p>
              <p>[21] ``yasmiñca ^a^V0.0130^ea^ jāyamānamhi, sadatthaṃ nāvabujjhati. </p>
              <p>[22] so me uppajji no mucci, kodho dummedhagocaro.. </p>
              <p>[21] ``yenābhibhūto kusalaṃ jahāti, parakkare vipulañcāpi  atthaṃ. </p>
              <p>[22] sa bhīmaseno balavā pamaddī, kodho mahārājā na me  amuccatha.. </p>
              <p>[21] ``kaṭṭhasmiṃ manthamānasmiṃ, pāvako nāma jāyati. </p>
              <p>[22] tameva kaṭṭhaṃ ḍahati, yasmā so jāyate gini.. </p>
              <p>[21] ``evaṃ mandassa posassa, bālassa avijānato. </p>
              <p>[22] sārambhā jāyate kodho, sapi teneva ḍayhati.. </p>
              <p>[21] ``aggīva tiṇakaṭṭhasmiṃ, kodho yassa pavaḍḍhati. </p>
              <p>[22] nihīyati tassa yaso, kāḷapakkheva candimā.. </p>
              <p>[21] ``anindho dhūmaketūva, kodho yassūpasammati. </p>
              <p>[22] āpūrati tassa yaso, sukkapakkheva candimā''ti..  (jā0 1.10.54-61) -- </p>
              <p>[25] imāhi gāthāhi dhammaṃ desesi.</p>
              <p>[03] tattha ^a^M0.0137^ea^ ^b^na passatī^eb^ti attatthampi na passati, pageva paratthaṃ.  ^b^sādhu passatī^eb^ti attatthaṃ paratthaṃ ubhayatthañca ^a^P0.0139^ea^  sammadeva passati. ^b^dummedhagocaro^eb^ti nippaññānaṃ visayabhūto,  nippañño vā gocaro āhāro indhanaṃ etassāti dummedhagocaro.  ^b^dukkhamesino^eb^ti dukkhaṃ icchantā. ^b^sadattha^eb^nti attano  atthaṃ vuḍḍhiṃ. ^b^parakkare^eb^ti apaneyya vināseyya.  ^b^sabhīmaseno^eb^ti so bhīmāya bhayajananiyā mahatiyā kilesasenāya  samannāgato. ^b^pamaddī^eb^ti balavabhāvena satte pamaddanasīlo.  ^b^na me amuccathā^eb^ti mama santikā mokkhaṃ na labhi, abbhantare  eva damito, nibbisevano katoti attho. khīraṃ viya vā muhuttaṃ  dadhibhāvena cittena patiṭṭhahitthātipi attho.</p>
              <p>[03] ^b^manthamānasmi^eb^nti araṇisahite mathiyamāne.  ``mathamānasmi''ntipi pāṭho. ^b^yasmā^eb^ti yato kaṭṭhā ^a^V0.0131^ea^.  ^b^ginī^eb^ti aggi. ^b^bālassa avijānato^eb^ti bālassa  ajānantassa. ^b^sārambhā jāyate^eb^ti karaṇuttariyakaraṇalakkhaṇā  sārambhā araṇimanthanato viya pāvako kodho jāyate. ^b^sapi  tenevā^eb^ti sopi bālo teneva kodhena kaṭṭhaṃ viya agginā ḍayhati.  ^b^anindho dhūmaketūvā^eb^ti anindhano aggi viya. ^b^tassā^eb^ti  tassa adhivāsanakhantiyā samannāgatassa puggalassa ^b^sukkapakkhe^eb^  cando viya laddho, ^b^yaso^eb^ aparāparaṃ ^b^āpūratī^eb^ti.</p>
              <p>[03] rājā mahāsattassa dhammakathaṃ sutvā mahāpurisaṃ paribbājikampi  rājagehato āgataṃ khamāpetvā ``tumhe pabbajjāsukhaṃ anubhavantā idheva  uyyāne vasatha, ahaṃ vo dhammikaṃ rakkhāvaraṇaguttiṃ karissāmī''ti  vatvā vanditvā pakkāmi. te ubhopi tattheva vasiṃsu. aparabhāge  paribbājikā kālamakāsi. bodhisatto himavantaṃ pavisitvā  jhānābhiññāyo nibbattetvā āyupariyosāne brahmalokaparāyano ahosi.</p>
              <p>[03] tadā paribbājikā rāhulamātā ahosi, rājā ānandatthero,  bodhiparibbājako lokanātho.</p>
              <p>[03] tassa idhāpi yathārahaṃ sesapāramiyo niddhāretabbā. tathā  mahantaṃ bhogakkhandhaṃ mahantañca ñātiparivaṭṭaṃ ^a^P0.0140^ea^ pahāya  mahābhinikkhamanasadisaṃ gehato nikkhamanaṃ, tathā nikkhamitvā  pabbajitassa bahujanasammatassa sato paramappicchatāya kulesu ca gaṇesu  ca alaggatā, accantameva lābhasakkārajigucchāya ^a^M0.0138^ea^ pavivekābhirati,  atisayavatī ca abhisallekhavutti, tathārūpāya sīlavatiyā  kalyāṇadhammāya paribbājikāya ananuññātā attano purato balakkārena  parāmasiyamānāya sīlapāramiṃ āvajjetvā vikārānāpatti, katāparādhe  ca tasmiṃ rājini upagate hitacittataṃ mettacittataṃ upaṭṭhapetvā  diṭṭhadhammikasamparāyikehi samanusāsananti evamādayo idha  mahāpurisassa guṇānubhāvā vibhāvetabbā. tenetaṃ vuccati ``evaṃ  acchariyā hete...pe0... dhammassa anudhammato''ti. </p>
              <p>[06] cūḷabodhicariyāvaṇṇanā niṭṭhitā. </p>
            </h4>
          </h3>
          <h3>
            <h3n> 5. mahiṃsarājacariyāvaṇṇanā </h3n>
            <h4>
              <h4n> </h4n>
              <p>[03] 37^b^.^eb^ pañcame ^a^V0.0132^ea^ ^b^mahiṃso pavanacārako^eb^ti  mahāvanacārī vanamahiṃso ^b^yadā homī^eb^ti yojanā.  ^b^pavaḍḍhakāyo^eb^ti vayasampattiyā aṅgapaccaṅgānañca thūlabhāvena  abhivaḍḍhakāyo. ^b^balavā^eb^ti mahābalo thāmasampanno.  ^b^mahanto^eb^ti vipulasarīro. hatthikalabhappamāṇo kira tadā  bodhisattassa kāyo hoti. ^b^bhīmadassano^eb^ti mahāsarīratāya  vanamahiṃsajātitāya ca sīlaṃ ajānantānaṃ bhayaṃ jananato  bhayānakadassano. </p>
              <p>[03] 38^b^.^eb^ ^b^pabbhāre^eb^ti olambakasilākucchiyaṃ.  ^b^dakāsaye^eb^ti jalāsayasamīpe. ^b^hotettha ṭhāna^eb^nti ettha  mahāvane yo ^b^koci^eb^ padeso vanamahiṃsānaṃ tiṭṭhanaṭṭhānaṃ hoti.  ^b^tahiṃ tahi^eb^nti tattha tattha. </p>
              <p>[03] 39^b^.^eb^ ^b^vicaranto^eb^ti vihāraphāsukaṃ vīmaṃsituṃ  vicaranto. ^b^ṭhānaṃ addasa bhaddaka^eb^nti evaṃ vicaranto tasmiṃ  mahāraññe bhaddakaṃ mayhaṃ phāsukaṃ rukkhamūlaṭṭhānaṃ addakkhiṃ. disvā ca  ^b^taṃ ṭhānaṃ upagantvāna, tiṭṭhāmi ca sayāmi ca^eb^ gocaraṃ gahetvā  divā taṃ ^a^P0.0141^ea^ rukkhamūlaṭṭhānaṃ gantvā ṭhānasayanehi  vītināmemīti dasseti. </p>
              <p>[03] 40^b^.^eb^ tadā kira bodhisatto himavantappadese  mahiṃsayoniyaṃ nibbattitvā vayappatto thāmasampanno mahāsarīro  hatthikalabhappamāṇo pabbatapādapabbhāragiriduggavanaghaṭādīsu ^a^M0.0139^ea^  vicaranto ekaṃ phāsukaṃ mahārukkhamūlaṃ disvā gocaraṃ gahetvā divā tattha vasati.  atheko lolamakkaṭo rukkhā otaritvā mahāsattassa piṭṭhiṃ  abhiruhitvā uccārapassāvaṃ katvā siṅgesu gaṇhitvā olambanto naṅguṭṭhe  gahetvā dolāyanto kīḷi. bodhisatto khantimettānuddayasampadāya taṃ  tassa anācāraṃ na manasākāsi. makkaṭo punappunaṃ tatheva karoti.  tena vuttaṃ ^b^``athettha kapi māgantvā''^eb^tiādi.</p>
              <p>[03] tattha ^b^kapi māgantvā^eb^ti kapi āgantvā, ma-kāro  padasandhikaro. ^b^pāpo^eb^ti lāmako. ^b^anariyo^eb^ti anaye  iriyanena aye ca na iriyanena anariyo, nihīnācāroti attho.  ^b^lahū^eb^ti lolo. ^b^khandhe^eb^ti khandhappadese. ^b^muttetī^eb^ti  passāvaṃ karoti. ^b^ohadetī^eb^ti karīsaṃ ossajjati.  ^b^ta^eb^nti taṃ maṃ, tadā mahiṃsabhūtaṃ maṃ. </p>
              <p>[03] 41^b^.^eb^ ^b^sakimpi^eb^ ^a^V0.0133^ea^ ^b^divasa^eb^nti ekadivasampi dūseti  maṃ sabbakālampi. tenāha ``dūseti maṃ sabbakāla''nti. na  kevalañca dutiyatatiyacatutthadivasamattaṃ, atha kho sabbakālampi maṃ  passāvādīhi dūseti. yadā yadā muttādīni kātukāmo, tadā tadā  mayhameva upari karotīti dasseti. ^b^upadduto^eb^ti bādhito, tena  siṅgesu olambanādinā muttādiasucimakkhaṇena tassa ca apaharaṇatthaṃ  anekavāraṃ siṅgakoṭīhi vālaggena ca anekavāraṃ kaddamapaṃsumissakaṃ  udakaṃ siñcitvā dhovanena ca nippīḷito homīti attho. </p>
              <p>[03] 42^b^.^eb^ ^b^yakkho^eb^ti tasmiṃ rukkhe adhivatthā devatā.  ^b^maṃ idamabravī^eb^ti rukkhakkhandhe ṭhatvā ``mahiṃsarāja, kasmā  imassa duṭṭhamakkaṭassa avamānaṃ sahasī''ti imamatthaṃ pakāsento  ^b^nāsehetaṃ chavaṃ pāpaṃ^eb^ ^a^P0.0142^ea^^b^, siṅgehi ca khurehi  cā^eb^ti idaṃ vacanaṃ maṃ abhāsi. </p>
              <p>[03] 43^b^.^eb^ ^b^evaṃ vutte tadā yakkhe^eb^ti tadā tasmiṃ  kāle tasmiṃ yakkhe evaṃ vutte sati. ^b^ahaṃ taṃ idamabravi^eb^nti ahaṃ  taṃ yakkhaṃ idaṃ idāni vakkhamānaṃ abraviṃ abhāsiṃ. ^b^kuṇapenā^eb^ti  kilesāsucipaggharaṇena sucijātikānaṃ sādhūnaṃ paramajigucchanīyatāya  atiduggandhavāyanena ca kuṇapasadisatāya kuṇapena. ^b^pāpenā^eb^ti  pāṇātipātapāpena. ^b^anariyenā^eb^ti anariyānaṃ ^a^M0.0140^ea^ asādhūnaṃ  māgavikanesādādīnaṃ hīnapurisānaṃ dhammattā anariyena, ^b^kiṃ^eb^ kena  kāraṇena, ^b^tvaṃ^eb^ devate ^b^maṃ makkhesi,^eb^ ayuttaṃ tayā vuttaṃ maṃ  pāpe niyojentiyāti dasseti. </p>
              <p>[03] 44^b^.^eb^ idāni tasmiṃ pāpadhamme ādīnavaṃ pakāsento  ^b^``yadiha''^eb^ntiādimāha. tassattho -- bhadde devate, ahaṃ tassa  yadi kujjheyyaṃ, tatopi lāmakataro bhaveyyaṃ. yena hi adhammacaraṇena  so bālamakkaṭo nihīno nāma jāto, sace panāhaṃ tatopi balavataraṃ  pāpadhammaṃ careyyaṃ, nanu tena tato pāpataro bhaveyyaṃ, aṭṭhānañcetaṃ yadihaṃ  idhalokaparalokaṃ taduttari ca jānitvā ṭhito ekanteneva parahitāya  paṭipanno evarūpaṃ pāpadhammaṃ careyyanti. kiñca bhiyyo --  ^b^sīlañca me pabhijjeyyā^eb^ti ahañceva kho pana evarūpaṃ pāpaṃ  kareyyaṃ, mayhaṃ sīlapāramī khaṇḍitā siyā. ^b^viññū ca garaheyyu  ma^eb^nti paṇḍitā ca devamanussā maṃ garaheyyuṃ ``passatha, bho, ayaṃ  bodhisatto bodhipariyesanaṃ caramāno evarūpaṃ pāpaṃ akāsī''ti. </p>
              <p>[03] 45^b^.^eb^ ^b^hīḷitā jīvitā vāpī^eb^ti ^b^vā^eb^-saddo  avadhāraṇe. evaṃ viññūhi hīḷitā garahitā jīvitāpi  ^b^parisuddhena^eb^ parisuddhasīlena hutvā ^b^mataṃ^eb^ vā maraṇameva varaṃ  uttamaṃ seyyo. ^b^kyāhaṃ jīvitahetupi^eb^ ^a^V0.0134^ea^, ^b^kāhāmi paraheṭhana^eb^nti evaṃ  jānanto ca ahaṃ mayhaṃ jīvitanimittampi parasattavihiṃsanaṃ kiṃ  kāhāmi kiṃ karissāmi, etassa karaṇe kāraṇaṃ natthīti attho.</p>
              <p>[03] ayaṃ pana aññepi maṃ viya maññamāno evaṃ ^a^P0.0143^ea^  anācāraṃ karissati, tato yesaṃ caṇḍamahiṃsānaṃ evaṃ karissati, te  eva etaṃ vadhissanti, sā etassa aññehi māraṇā mayhaṃ dukkhato ca  pāṇātipātato ca mutti bhavissatīti āha. tena vuttaṃ -- </p>
              <p>[03] 46^b^.^eb^ </p>
              <p>[21] ``mamevāyaṃ maññamāno, aññepevaṃ karissati. </p>
              <p>[22] teva tassa vadhissanti, sā me mutti bhavissatī''ti..</p>
              <p>[03]  tattha ^b^mamevāya^eb^nti maṃ viya ayaṃ. ^b^aññepī^eb^ti  aññesampi. sesaṃ vuttatthameva. </p>
              <p>[03] 47^b^.^eb^ ^b^hīnamajjhimaukkaṭṭhe^eb^ti ^a^M0.0141^ea^ hīne ca majjhime ca  ukkaṭṭhe ca nimittabhūte. ^b^sahanto avamānita^eb^nti vibhāgaṃ akatvā  tehi pavattitaṃ avamānaṃ paribhavaṃ sahanto khamanto. ^b^evaṃ labhati  sappañño^eb^ti evaṃ hīnādīsu vibhāgaṃ akatvā khantimettānuddayaṃ  upaṭṭhapetvā tadaparādhaṃ sahanto sīlādipāramiyo brūhetvā ^b^manasā  yathāpatthitaṃ^eb^ yathicchitaṃ sabbaññutaññāṇaṃ labhati paṭivijjhati, tassa  taṃ na dūreti.</p>
              <p>[03] evaṃ mahāsatto attano ajjhāsayaṃ pakāsento devatāya dhammaṃ  desesi. so katipāhaccayena aññattha gato. añño caṇḍamahiṃso  nivāsaphāsutāya taṃ ṭhānaṃ gantvā aṭṭhāsi. duṭṭhamakkaṭo ``so eva  aya''nti saññāya tassa piṭṭhiṃ abhiruhitvā tatheva anācāraṃ akāsi.  atha naṃ so vidhunanto bhūmiyaṃ pātetvā siṅgena hadaye vijjhitvā  pādehi madditvā sañcuṇṇesi.</p>
              <p>[03] tadā sīlavā mahiṃsarājā lokanātho.</p>
              <p>[03] tassa idhāpi heṭṭhā vuttanayeneva yathārahaṃ sesapāramiyo  niddhāretabbā. tathā ^b^hatthināga-^eb^ (cariyā0 2.1 ādayo)  ^b^bhūridatta-^eb^ (cariyā0 2.11 ādayo) ^b^campeyyanāgarāja-^eb^  (cariyā0 2.20 ādayo) ^b^cariyāsu^eb^ viya idha mahāsattassa  guṇānubhāvā veditabbā. </p>
              <p>[06] mahiṃsarājacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 6. rurumigarājacariyāvaṇṇanā </h3n>
            <h4>
              <h4n> </h4n>
              <p>[03] 48^b^.^eb^ chaṭṭhe ^a^V0.0135^ea^ ^a^P0.0144^ea^  ^b^sutattakanakasannibho^eb^ti yathā suṭṭhu apagatasabbakāḷako hoti, evaṃ  aggimhi pakkhipitvā sutattakanakasannibho. ^b^migarājā ruru  nāmā^eb^ti jātisiddhena nāmena ruru nāma migarājā, jātito ruru,  migānañca rājāti attho. ^b^paramasīlasamāhito^eb^ti  uttamasīlasamāhito, visuddhasīlo ceva samāhitacitto ca,  visuddhasīle vā sammā āhitacittoti evamettha attho veditabbo.</p>
              <p>[03] tadā bodhisatto rurumigayoniyaṃ nibbatti. tassa sarīracchavi  suṭṭhu tāpetvā majjitakañcanapaṭṭavaṇṇo ahosi, hatthapādā  lākhārasaparikammakatā viya, naṅguṭṭhaṃ camarīnaṅguṭṭhaṃ viya, siṅgāni  rajatadāmavaṇṇāni akkhīni sumajjitamaṇiguḷikā ^a^M0.0142^ea^ viya, mukhaṃ  odahitvā ṭhapitarattakambalageṇḍukā viya. so janasaṃsaggaṃ pahāya  vivekavāsaṃ vasitukāmo parivāraṃ chaḍḍetvā ekakova gaṅgānivattane  ramaṇīye sālamissake supupphitapavane vasati. tena vuttaṃ -- </p>
              <p>[03] 49^b^.^eb^ </p>
              <p>[21] ``ramme padese ramaṇīye, vivitte amanussake. </p>
              <p>[22] tattha vāsaṃ upagañchiṃ, gaṅgākūle manorame''ti..</p>
              <p>[03] tattha ^b^ramme padese^eb^ti muttātalasadisavālukācuṇṇapaṇḍarehi  bhūmibhāgehi siniddhaharitatiṇasañcaritehi vanatthalehi cittattharaṇehi  viya nānāvaṇṇavicittehi silātalehi maṇikkhandhanimmalasalilehi  jalāsayehi ca samannāgatattā yebhuyyena ca indagopakavaṇṇāya rattāya  sukhasamphassāya tiṇajātiyā sañchannattā ramme araññappadese.  ^b^rammaṇīye^eb^ti pupphaphalapallavālaṅkatavipulasākhāvinaddhehi  nānāvidhadijagaṇūpakūjitehi vividhatarulatāvanavirājitehi yebhuyyena  ambasālavanasaṇḍamaṇḍitehi vanagahanehi upasobhitattā tattha paviṭṭhassa  janassa ratijananaṭṭhena ramaṇīye. vuttampi cetaṃ  ^b^rurumigarājajātake^eb^ -- </p>
              <p>[21] ``etasmiṃ ^a^P0.0145^ea^ vanasaṇḍasmiṃ, ambā sālā  ca pupphitā. </p>
              <p>[22] indagopakasañchanno, ettheso tiṭṭhate migo''ti..  (jā0 1.13.119).</p>
              <p>[03] ^b^vivitte^eb^ti janavāsavirahena suññe. ^b^amanussake^eb^ti  sañcaraṇamanussānampi tattha abhāvena manussarahite ^a^V0.0136^ea^. ^b^manorame^eb^ti  yathāvuttaguṇasampattiyā visesato pavivekakāmānaṃ mano rametīti  manorame. </p>
              <p>[03] 50^b^.^eb^ ^b^atha uparigaṅgāyā^eb^ti ettha ^b^athā^eb^ti  adhikāre nipāto, tena mayi tattha tathā vasante idaṃ adhikārantaraṃ  uppannanti dīpeti. ^b^uparigaṅgāyā^eb^ti gaṅgāya nadiyā uparisote.  ^b^dhanikehi paripīḷito^eb^ti iṇaṃ gahetvā taṃ dātuṃ asakkonto  iṇāyikehi codiyamāno.</p>
              <p>[03] eko kira bārāṇasiseṭṭhi attano puttaṃ ``ayaṃ sippaṃ  uggaṇhanto kilamissatī''ti kiñci sippaṃ na uggaṇhāpesi.  gītavāditanaccakhādanabhojanato uddhaṃ na kiñci aññāsi. taṃ  vayappattaṃ patirūpena dārena saṃyojetvā dhanaṃ niyyātetvā mātāpitaro  kālamakaṃsu. so tesaṃ accayena ^a^M0.0143^ea^ itthidhuttasurādhuttādiparivuto  nānābyasanamukhehi sabbaṃ dhanaṃ viddhaṃsetvā tattha tattha iṇaṃ ādāya  tampi dātuṃ asakkonto dhanikehi codiyamāno ``kiṃ mayhaṃ jīvitena,  tenevamhi attabhāvena añño viya jāto, maraṇaṃ me seyyo''ti  cintetvā iṇāyike āha -- ``tumhākaṃ iṇapaṇṇāni gahetvā  āgacchatha, gaṅgātīre me nihitaṃ kulasantakaṃ dhanaṃ atthi, taṃ vo  dassāmī''ti. te tena saddhiṃ agamaṃsu. so ``idha dhanaṃ, ettha  dhana''nti nidhiṭṭhānaṃ ācikkhanto viya ``evaṃ me iṇamokkho  bhavissatī''ti palāyitvā gaṅgāyaṃ pati. so caṇḍasotena vuyhanto  kāruññaravaṃ ravi. tena vuttaṃ ``atha uparigaṅgāyā''tiādi.</p>
              <p>[03] tattha ^b^jīvāmi vā marāmi vā^eb^ti imasmiṃ gaṅgāsote  patito jīvāmi vā marāmi vā, jīvitaṃ vā me ettha hotu maraṇaṃ  vā, ubhayathāpi iṇāyikapīḷā na hotīti adhippāyo. </p>
              <p>[03] 51^b^.^eb^ ^b^majjhe gaṅgāya^eb^ ^a^P0.0146^ea^  ^b^gacchatī^eb^ti so puriso rattindivaṃ gaṅgāya vuyhamāno  jīvitapemassa vijjamānattā maraṇaṃ appatto maraṇabhayatajjito hutvā  karuṇaṃ ravaṃ ravanto gaṅgāya majjhe mahodakena gacchati. </p>
              <p>[03] 52^b^.^eb^ atha mahāpuriso aḍḍharattasamaye tassa taṃ karuṇaṃ  paridevantassa paridevitasaddaṃ sutvā ``manussasaddo sūyati, mā mayi  idha dharante maratu, jīvitamassa dassāmī''ti cintetvā sayanagumbā  vuṭṭhāya nadītīraṃ gantvā ``ambho purisa, mā bhāyi, jīvitaṃ te  dassāmī''ti vatvā assāsetvā sotaṃ chindanto gantvā taṃ piṭṭhiyaṃ  āropetvā tīraṃ pāpetvā attano vasanaṭṭhānaṃ netvā parissamaṃ vinodetvā  phalāphalāni datvā dvīhatīhaccayena taṃ āha -- ``ambho purisa  ^a^V0.0137^ea^,  ahaṃ  taṃ bārāṇasigāmimaggaṃ pāpessāmi, tvaṃ `asukaṭṭhāne nāma kañcanamigo  vasatī'ti mā kassaci ārocehī''ti. so ``sādhu, sāmī''ti  sampaṭicchi. mahāsatto taṃ attano piṭṭhiṃ āropetvā bārāṇasimagge  otāretvā nivatti. tena vuttaṃ -- ``tassāhaṃ saddaṃ sutvāna, karuṇaṃ  paridevato''tiādi.</p>
              <p>[03] tattha ^b^kosi tvaṃ naro^eb^ti tvaṃ ko manusso asi, kuto  idha vuyhamāno āgatosīti attho. </p>
              <p>[03] 53^b^.^eb^ ^b^attano^eb^ ^a^M0.0144^ea^ ^b^karaṇa^eb^nti attano kiriyaṃ.  ^b^dhanikehi bhīto^eb^ti iṇāyikehi ubbiggo. ^b^tasito^eb^ti  utrasto. </p>
              <p>[03] 54^b^.^eb^ ^b^tassa katvāna kāruññaṃ, cajitvā mama  jīvita^eb^nti kāruññaṃ katvā mahākaruṇāya samussāhito mama jīvitaṃ  tassa purisassa pariccajitvā. ^b^pavisitvā nīhariṃ tassā^eb^ti  nadiṃ pavisitvā sotaṃ chindanto ujukameva gantvā mama piṭṭhiṃ  āropetvā tato taṃ nīhariṃ. ^b^tassā^eb^ti upayogatthe sāmivacanaṃ.  ``tatthā''tipi pāḷi, tattha nadiyanti attho. ^b^andhakāramhi  rattiyā^eb^ti rattiyā andhakārasamaye, kāḷapakkharattiyanti attho. </p>
              <p>[03] 55^b^.^eb^ ^b^assatthakālamaññāyā^eb^ti parissamaṃ  apanetvā phalāphalāni datvā dvīhatīhaccayena kilamathassa ^a^P0.0147^ea^  vigatakālaṃ jānitvā. ^b^ekaṃ taṃ varaṃ yācāmī^eb^ti ahaṃ taṃ  ekaṃ varaṃ yācāmi, mayhaṃ ekaṃ varaṃ dehīti attho. kiṃ taṃ varanti ce?  āha -- ^b^mā maṃ kassaci pāvadā^eb^ti ``asukaṭṭhāne  suvaṇṇamigo vasatī''ti kassaci rañño vā rājamahāmattassa vā maṃ  mā pāvada.</p>
              <p>[03] atha tasmiṃ purise bārāṇasiṃ paviṭṭhadivaseyeva so rājā  ``ahaṃ, deva, suvaṇṇavaṇṇaṃ migaṃ mayhaṃ dhammaṃ desentaṃ supinena addasaṃ,  ahañhi saccasupinā, addhā so vijjati, tasmā kañcanamigassa dhammaṃ  sotukāmā labhissāmi ce jīvissāmi, no ce me jīvitaṃ natthī''ti  aggamahesiyā vutto taṃ assāsetvā ``sace manussaloke atthi,  labhissasī''ti vatvā brāhmaṇe pakkosāpetvā ``suvaṇṇamigā nāma  hontī''ti pucchitvā ``āma, deva, hontī''ti sutvā sahassatthavikaṃ  suvaṇṇacaṅkoṭake ṭhapetvā taṃ hatthikkhandhaṃ āropetvā nagare bheriṃ  carāpesi -- ``yo suvaṇṇamigaṃ ^a^V0.0138^ea^ ācikkhissati, tassa hatthinā  saddhiṃ imaṃ dassāmī''ti. tato uttarimpi dātukāmo hutvā -- </p>
              <p>[21] ``tassa gāmavaraṃ dammi, nāriyo ca alaṅkatā. </p>
              <p>[22] yo metaṃ migamakkhāti, migānaṃ migamuttama''nti..  (jā0 1.13.117) -- </p>
              <p>[25] gāthaṃ suvaṇṇapaṭṭe likhāpetvā sakalanagare vācāpesi.  atha so seṭṭhiputto taṃ gāthaṃ sutvā rājapurisānaṃ santikaṃ gantvā  ``rañño evarūpaṃ migaṃ ^a^M0.0145^ea^ ācikkhissāmi, maṃ rājānaṃ dassethā''ti  āha. rājapurisā taṃ rañño santikaṃ netvā tamatthaṃ ārocesuṃ.  rājā ``saccaṃ, bho, addasā''ti pucchi. so ``saccaṃ, deva, mayā  saddhiṃ āgacchatu, ahaṃ taṃ dassessāmī''ti āha. rājā tameva purisaṃ  maggadesakaṃ katvā mahantena parivārena taṃ ṭhānaṃ gantvā tena  mittadubbhinā purisena dassitaṃ padesaṃ ^a^P0.0148^ea^ āvudhahatthe  purise samantatova parivāretvā ``ukkuṭṭhiṃ karothā''ti vatvā sayaṃ  katipayehi janehi saddhiṃ ekamante aṭṭhāsi. sopi puriso avidūre  aṭṭhāsi. mahāsatto saddaṃ sutvā ``mahato balakāyassa saddo, addhā  tamhā me purisā bhayena uppannena bhavitabba''nti ñatvā uṭṭhāya  sakalaparisaṃ oloketvā ``rañño ṭhitaṭṭhāneyeva me sotthi  bhavissatī''ti rājābhimukho pāyāsi. rājā taṃ āgacchantaṃ disvā  ``nāgabalo avattharanto āgaccheyyā''ti saraṃ sannayhitvā ``imaṃ  migaṃ santāsetvā sace palāyati, vijjhitvā dubbalaṃ katvā  gaṇhissāmī''ti bodhisattābhimukho ahosi. mahāsatto -- </p>
              <p>[21] ``āgamehi mahārāja, mā maṃ vijjhi rathesabha. </p>
              <p>[22] ko nu te idamakkhāsi, ettheso tiṭṭhate migo''ti..  (jā0 1.13.121) -- </p>
              <p>[25] gāthaṃ abhāsi. rājā tassa madhurakathāya bajjhitvā  saraṃ paṭisaṃharitvā gāravena aṭṭhāsi. mahāsattopi rājānaṃ  upasaṅkamitvā madhurapaṭisanthāraṃ akāsi. mahājanopi sabbāvudhāni  apanetvā āgantvā rājānaṃ parivāresi. tena vuttaṃ -- </p>
              <p>[03] 56^b^.^eb^ </p>
              <p>[21] ``nagaraṃ gantvāna ācikkhi, pucchito dhanahetuko. </p>
              <p>[22] rājānaṃ so gahetvāna, upagañchi mamantika''nti..</p>
              <p>[03] tassattho ^a^V0.0139^ea^ -- yo mittadubbhī pāpapuriso jīvitaṃ pariccajitvā  tathā mayā pāṇasaṃsayato mocito bārāṇasinagaraṃ gantvā attanā  laddhabbadhananimittaṃ rañño maṃ ^b^ācikkhi,^eb^ ācikkhitvā so  rañño gāhāpetuṃ maggadesako hutvā rājānaṃ gahetvā mama  santikamupāgamīti.</p>
              <p>[03] mahāsatto suvaṇṇakiṅkiṇikaṃ cālento viya madhurassarena  rājānaṃ puna pucchi -- ``ko nu te idamakkhāsi, ettheso ^a^P0.0149^ea^  tiṭṭhate migo''ti. tasmiṃ khaṇe so pāpapuriso thokaṃ  paṭikkamitvā sotapathe aṭṭhāsi ^a^M0.0146^ea^. rājā ``iminā me tvaṃ  dassito''ti taṃ purisaṃ niddisi. tato bodhisatto -- </p>
              <p>[21] ``saccaṃ kireva māhaṃsu, narā ekacciyā idha. </p>
              <p>[22] kaṭṭhaṃ niplavitaṃ seyyo, na tvevekacciyo naro''ti..  (jā0 1.13.123) -- </p>
              <p>[25] gāthamāha. taṃ sutvā rājā saṃvegajāto -- </p>
              <p>[21] ``kiṃ nu ruru garahasi migānaṃ, kiṃ pakkhīnaṃ kiṃ pana  mānusānaṃ. </p>
              <p>[22] bhayañhi maṃ vindatinapparūpaṃ, sutvāna taṃ mānusiṃ  bhāsamāna''nti.. (jā0 1.13.124) -- </p>
              <p>[25] gāthamāha. tato mahāpuriso ``mahārāja, na migaṃ na  pakkhiṃ garahāmi, manussaṃ pana garahāmī''ti dassento -- </p>
              <p>[21] ``yamuddhariṃ vāhane vuyhamānaṃ, mahodake salile  sīghasote. </p>
              <p>[22] tatonidānaṃ bhayamāgataṃ mama, dukkho have rāja asabbhi  saṅgamo''ti.. (jā0 1.13.125) -- </p>
              <p>[25] āha.</p>
              <p>[03] tattha ^b^niplavita^eb^nti uddharitaṃ, ^b^ekacciyo^eb^ti ekacco  mittadubbhī pāpapuriso udake patantopi ^a^V0.0140^ea^ uttārito natveva ^b^seyyo.  kaṭṭha^eb^ñhi nānappakārena upakārāya saṃvattati, mittadubbhī pana  vināsāya, tasmā tato kaṭṭhameva varataranti. ^b^migāna^eb^nti  rurumigarāja, migānaṃ kiṃ aññataraṃ ^b^garahasi,^eb^ udāhu  ^b^pakkhīnaṃ^eb^ manussānanti pucchati. ^b^bhayañhi maṃ  vindatinapparūpa^eb^nti mahantaṃ bhayaṃ maṃ paṭilabhati, attano santakaṃ  viya karotīti attho.</p>
              <p>[03] ^b^vāhane^eb^ti patitapatite vahituṃ samatthe gaṅgāvahe.  ^b^mahodake^eb^ ^a^P0.0150^ea^ ^b^salile^eb^ti mahodakībhūte salile.  ubhayenāpi gaṅgāvahassa bahūdakataṃ dasseti. ^b^tato  nidāna^eb^nti, mahārāja, yo mayhaṃ tayā dassito puriso, eso mayā  gaṅgāya vuyhamāno aḍḍharattasamaye karuṇaṃ paridevanto tato uttārito,  tatonidānaṃ idaṃ mayhaṃ ^b^bhayamāgataṃ,^eb^ asappurisehi samāgamo nāma  dukkhoti.</p>
              <p>[03] taṃ ^a^M0.0147^ea^ sutvā rājā tassa kujjhitvā ``evaṃ bahūpakārassa nāma  guṇaṃ na jānāti, dukkhaṃ uppādeti, vijjhitvā naṃ jīvitakkhayaṃ  pāpessāmī''ti saraṃ sannayhi. tena vuttaṃ -- </p>
              <p>[03] 57^b^.^eb^ </p>
              <p>[21] ``yāvatā karaṇaṃ sabbaṃ, rañño ārocitaṃ mayā. </p>
              <p>[27] rājā sutvāna vacanaṃ, usuṃ tassa pakappayi. </p>
              <p>[22] idheva ghātayissāmi, mittadubbhiṃ anariya''nti..</p>
              <p>[03] tattha ^b^yāvatā karaṇa^eb^nti yaṃ tassa mayā kataṃ  upakārakaraṇaṃ, taṃ ^b^sabbaṃ. pakappayī^eb^ti sannayhi.  ^b^mittadubbhi^eb^nti attano mittesu upakārīsu dubbhanasīlaṃ.</p>
              <p>[03] tato mahāsatto ``esa bālo maṃ nissāya mā nassī''ti  cintetvā ``mahārāja, vadho nāmesa bālassa vā paṇḍitassa vā na  sādhūhi pasaṃsito, aññadatthu garahito eva, tasmā mā imaṃ ghātehi,  ayaṃ yathāruci gacchatu, yañceva tassa `dassāmī'ti tayā paṭiññātaṃ,  tampi ahāpetvāva dehī''ti āha. ``ahañca te yaṃ icchitaṃ, taṃ  karissāmi, attānaṃ tuyhaṃ dammī''ti āha. tena vuttaṃ -- </p>
              <p>[03] 58^b^.^eb^ </p>
              <p>[21] ``tamahaṃ anurakkhanto, nimminiṃ mama attanā. </p>
              <p>[22] tiṭṭhateso mahārāja, kāmakāro bhavāmi te''ti..</p>
              <p>[03] tattha ^b^nimmini^eb^nti taṃ mittadubbhiṃ pāpapuggalaṃ  ^b^anurakkhanto mama^eb^ attano attabhāvena taṃ parivattesiṃ  ^a^V0.0141^ea^, attānaṃ  rañño niyyātetvā rājahatthato pattaṃ tassa maraṇaṃ nivāresinti attho.  ^b^tiṭṭhateso^eb^tiādi vinimayākāradassanaṃ ^a^P0.0151^ea^. </p>
              <p>[03] 59^b^.^eb^ idāni yadatthaṃ so attavinimayo kato, taṃ  dassetuṃ osānagāthamāha. tassattho -- tadā maṃ nissāya taṃ  mittadubbhiṃ purisaṃ tasmiṃ raññe jīvitā voropetukāme ahaṃ attānaṃ  rañño pariccajanto mama sīlameva anurakkhiṃ, ^b^jīvitaṃ^eb^ pana  ^b^nārakkhiṃ^eb^. yaṃ panāhameva attano jīvitanirapekkhaṃ ^b^sīlavā  āsiṃ,^eb^ taṃ sammāsambodhiyā eva ^b^kāraṇā^eb^ti.</p>
              <p>[03] atha rājā bodhisattena attano jīvitaṃ pariccajitvā tassa  purisassa maraṇe nivārente tuṭṭhamānaso ``gaccha, bho, migarājassa  anuggahena mama hatthato ^a^M0.0148^ea^ maraṇā mutto''ti vatvā yathāpaṭiññāya  tañcassa dhanaṃ dāpesi. mahāsattassa yathāruciyāva anujānitvā taṃ  nagaraṃ netvā nagarañca bodhisattañca alaṅkārāpetvā deviyā dhammaṃ  desāpesi. mahāsatto deviṃ ādiṃ katvā rañño ca rājaparisāya ca  madhurāya manussabhāsāya dhammaṃ desetvā rājānaṃ dasahi rājadhammehi  ovaditvā mahājanaṃ anusāsitvā araññaṃ pavisitvā migagaṇaparivuto  vāsaṃ kappesi. rājāpi mahāsattassa ovāde ṭhatvā sabbasattānaṃ  abhayaṃ datvā dānādīni puññāni katvā sugatiparāyano ahosi.</p>
              <p>[03] tadā seṭṭhiputto devadatto ahosi, rājā ānando, rurumigarājā  lokanātho.</p>
              <p>[03] tassa idhāpi heṭṭhā vuttanayeneva yathārahaṃ sesapāramiyo  niddhāretabbā. tathā idhāpi pavivekārāmatāya janasaṃsaggaṃ anicchato  yūthaṃ pahāya ekakavihāro, aḍḍharattasamaye nadiyā vuyhamānassa karuṇaṃ  paridevantassa purisassa aṭṭassaraṃ sutvā sayitaṭṭhānato vuṭṭhāya nadītīraṃ  gantvā mahāgaṅgāya mahati udakoghe vattamāne attano jīvitaṃ  pariccajitvā otaritvā sotaṃ pacchinditvā taṃ purisaṃ attano piṭṭhiyaṃ  āropetvā tīraṃ pāpetvā samassāsetvā phalāphalādīni datvā  parissamavinodanaṃ, puna taṃ attano piṭṭhiṃ āropetvā araññato  nīharitvā mahāmagge otāraṇaṃ, saraṃ sannayhitvā vijjhissāmīti  abhimukhe ṭhitassa rañño nibbhayena hutvā paṭimukhameva gantvā  paṭhamataraṃ manussabhāsāya ālapitvā madhurapaṭisanthārakaraṇaṃ, mittadubbhī  pāpapurisaṃ ^a^P0.0152^ea^ hantukāmaṃ rājānaṃ dhammakathaṃ katvā punapi  attano jīvitaṃ pariccajitvā maraṇato pamocanaṃ, tassa ca rañño  yathāpaṭiññaṃ dhanadāpanaṃ, raññā attano vare dīyamāne tena sabbasattānaṃ  abhayadāpanaṃ, rājānañca deviñca pamukhaṃ katvā mahājanassa dhammaṃ  desetvā dānādīsu ^a^V0.0142^ea^ puññesu tesaṃ patiṭṭhāpanaṃ, laddhābhayānaṃ migānaṃ  ovādaṃ datvā manussānaṃ sassakhādanato nivāraṇaṃ, paṇṇasaññāya ca  tassa yāvajjakālā thāvarakaraṇanti evamādayo mahāsattassa guṇānubhāvā  vibhāvetabbāti. </p>
              <p>[06] rurumigarājacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 7. mātaṅgacariyāvaṇṇanā </h3n>
            <h4>
              <h4n> </h4n>
              <p>[03] 60^b^.^eb^ sattame ^a^M0.0149^ea^ ^b^jaṭilo^eb^ti jaṭāvanto,  jaṭābandhakesoti attho. ^b^uggatāpano^eb^ti manacchaṭṭhānaṃ indriyānaṃ  tāpanato niggaṇhanato tapasaṅkhātaṃ uggatāpanaṃ etassāti uggatāpano,  ghoratapo paramadhitindriyoti attho. atha vā nānappakāre  diṭṭhadhammikādibhede anatthe uggiraṇato bahi chaḍḍāpanato  ghorabhīmabhayānakaṭṭhena vā ``uggā''ti laddhanāme kilese vīriyātapena  santāpanato ugge tāpetīti ^b^uggatāpano. mātaṅgo nāma  nāmenā^eb^ti nāmena mātaṅgo nāma. mātaṅgakule nibbattiyā jātiyā  āgataṃ hissa etaṃ nāmaṃ. ^b^sīlavā^eb^ti sīlasampanno  suparisuddhasīlo. ^b^susamāhito^eb^ti upacārappanāsamādhīhi suṭṭhu  samāhito, jhānasamāpattilābhīti attho.</p>
              <p>[03] tadā hi bodhisatto caṇḍālayoniyaṃ nibbattitvā rūpena  duddasiko bahinagare caṇḍālagāme vasati. ``mātaṅgapaṇḍito''ti  pakāsanāmo. athekadivasaṃ tasmiṃ nagare nakkhatte ghosite yebhuyyena  nāgarā nakkhattaṃ kīḷanti. aññatarāpi brāhmaṇamahāsālakaññā  soḷasapannarasavassuddesikā devakaññā viya rūpena dassanīyā  pāsādikā ``attano ^a^P0.0153^ea^ vibhavānurūpaṃ nakkhattaṃ  kīḷissāmī''ti pahūtakhajjabhojjādīni sakaṭesu āropetvā sabbasetaṃ  vaḷavārathamāruyha mahatā parivārena uyyānabhūmiṃ gacchati.  diṭṭhamaṅgalikā nāmesā, sā kira dussaṇṭhitaṃ rūpaṃ ``avamaṅgala''nti  taṃ daṭṭhuṃ na icchati, tenassā ``diṭṭhamaṅgalikā''tveva samaññā udapādi.</p>
              <p>[03] tadā bodhisatto kālasseva uṭṭhāya paṭapilotikaṃ nivāsetvā  jajjaritamukhabhāgaṃ veṇudaṇḍaṃ gahetvā bhājanahattho nagaraṃ pavisati  manusse disvā dūratova tesaṃ dūrīkaraṇatthaṃ tena veṇudaṇḍena saññaṃ  karonto. atha diṭṭhamaṅgalikā ``ussaratha ussarathā''ti ussāraṇaṃ  karontehi attano purisehi nīyamānā nagaradvāramajjhe mātaṅgaṃ disvā  ``ko eso''ti āha. ``ayye, mātaṅgacaṇḍālo''ti  ^a^V0.0143^ea^ ca vutte  ``īdisaṃ disvā gatānaṃ kuto vuḍḍhī''ti yānaṃ nivattāpesi.  manussā ``yaṃ mayaṃ uyyānaṃ gantvā bahuṃ khajjabhojjādiṃ labheyyāma,  tassa no mātaṅgena ^a^M0.0150^ea^ antarāyo kato''ti kupitā ``gaṇhatha,  caṇḍāla''nti leḍḍūhi paharitvā visaññībhūtaṃ pātetvā agamaṃsu.</p>
              <p>[03] so na cireneva satiṃ paṭilabhitvā vuṭṭhāya manusse pucchi --  ``kiṃ, ayyā, dvāraṃ nāma sabbasādhāraṇaṃ, udāhu brāhmaṇānaṃ eva  kata''nti? ``sabbesaṃ sādhāraṇa''nti. ``evaṃ sabbasādhāraṇadvāre  ekamantaṃ apakkamantaṃ maṃ diṭṭhamaṅgalikāya manussā imaṃ anayabyasanaṃ  pāpesu''nti rathikāya manussānaṃ ārocetvā ``handāhaṃ imissā mānaṃ  bhindissāmī''ti tassā nivesanadvāraṃ gantvā ``ahaṃ diṭṭhamaṅgalikaṃ  aladdhā na vuṭṭhahissāmī''ti nipajji. diṭṭhamaṅgalikāya pitā  ``gharadvāre mātaṅgo nipanno''ti sutvā ``tassa kākaṇikaṃ detha,  telena sarīraṃ makkhetvā gacchatū''ti āha. so ``diṭṭhamaṅgalikaṃ  aladdhā na uṭṭhahissāmi''cceva āha. tato brāhmaṇena -- ``dve  kākaṇike detha, māsakaṃ pādaṃ kahāpaṇaṃ dve tīṇi yāva kahāpaṇasataṃ  kahāpaṇasahassaṃ dethā''ti vuttepi na sampaṭicchati eva. evaṃ tesaṃ  mantentānaṃ eva sūriyo atthaṅgato.</p>
              <p>[03] atha diṭṭhamaṅgalikāya mātā pāsādā oruyha sāṇipākāraṃ  parikkhipāpetvā tassa santikaṃ gantvā ``tāta, mātaṅga ^a^P0.0154^ea^,  diṭṭhamaṅgalikāya aparādhaṃ khama, dve sahassāni gaṇhāhi yāva  satasahassaṃ gaṇhāhī''ti vuttepi na sampaṭicchi, nipajji eva.  tassevaṃ cha divase nipajjitvā sattame divase sampatte samantā  sāmantagharā paṭivisakagharā ca manussā uṭṭhahitvā ``tumhe mātaṅgaṃ vā  uṭṭhāpetha, dārikaṃ vā detha, mā amhe nāsayitthā''ti āhaṃsu. tadā  kira ayaṃ tasmiṃ dese desadhammo ``yassa gharadvāre evaṃ nipajjitvā  caṇḍālo marati, tena gharena saddhiṃ sattasattagharavāsino caṇḍālā  hontī''ti.</p>
              <p>[03] tato diṭṭhamaṅgalikāya mātāpitaro diṭṭhamaṅgalikaṃ paṭapilotikaṃ  nivāsāpetvā caṇḍālānucchavikaṃ parikkhāraṃ datvā paridevamānaṃ eva  tassa santikaṃ netvā ``handa, dāni dārikaṃ uṭṭhāya gaṇhāhī''ti  adaṃsu. sā passe ṭhatvā ``uṭṭhāhī''ti āha. so ``ahaṃ  ativiya kilanto, hatthe gahetvā maṃ uṭṭhāpehī''ti āha. sā tathā  akāsi. mātaṅgo ``mayaṃ antonagare vasituṃ na labhāma, ehi,  bahinagare caṇḍālagāmaṃ gamissāmā''ti taṃ apassāya attano gehaṃ  agamāsi. ``tassā piṭṭhiṃ abhiruhitvā''ti jātakabhāṇakā vadanti.</p>
              <p>[03] evaṃ ^a^M0.0151^ea^ ^a^V0.0144^ea^ pana gehaṃ gantvā jātisambhedavītikkamaṃ  akatvāva katipāhaṃ  gehe vasitvā balaṃ gahetvā cintesi -- ``ahaṃ imaṃ  brāhmaṇamahāsālakaññaṃ mayhaṃ caṇḍālagehe vāsāpesiṃ, handa, dāni taṃ  lābhaggayasaggappattaṃ karissāmī''ti. so araññaṃ pavisitvā  pabbajitvā sattāhabbhantareyeva aṭṭha samāpattiyo pañcābhiññāyo  nibbattetvā iddhiyā caṇḍālagāmadvāre otaritvā gehadvāre ṭhito  diṭṭhamaṅgalikaṃ pakkosāpetvā ``sāmi, kissa maṃ anāthaṃ katvā  pabbajitosī''ti paridevamānaṃ ``tvaṃ, bhadde, mā cintayi, tava  porāṇakayasato idāni mahantataraṃ yasaṃ karissāmi, tvaṃ pana  `mahābrahmā me sāmiko ^a^P0.0155^ea^, na mātaṅgo, so brahmalokaṃ  gato, ito sattame divase puṇṇamāya candamaṇḍalaṃ bhinditvā  āgamissatī'ti parisāsu vadeyyāsī''ti vatvā himavantameva gato.</p>
              <p>[03] diṭṭhamaṅgalikāpi bārāṇasiyaṃ mahājanamajjhe tesu tesu ṭhānesu  tathā kathesi. atha puṇṇamadivase bodhisatto candamaṇḍalassa  gaganamajjhe ṭhitakāle brahmattabhāvaṃ māpetvā candamaṇḍalaṃ bhinditvā  dvādasayojanikaṃ bārāṇasiṃ sakalaṃ kāsiraṭṭhañca ekobhāsaṃ katvā  ākāsato otaritvā bārāṇasiyā upari tikkhattuṃ paribbhamitvā  mahājanena gandhamālādīhi pūjiyamāno caṇḍālagāmābhimukho ahosi.  brahmabhattā sannipatitvā taṃ caṇḍālagāmakaṃ gantvā diṭṭhamaṅgalikāya gehaṃ  suddhavatthagandhamālādīhi devavimānaṃ viya alaṅkariṃsu. diṭṭhamaṅgalikā  ca tadā utunī hoti. mahāsatto tattha gantvā diṭṭhamaṅgalikaṃ aṅguṭṭhena  nābhiyaṃ parāmasitvā ``bhadde, gabbho te patiṭṭhito, tvaṃ puttaṃ  vijāyissasi, tvampi puttopi te lābhaggayasaggappattā bhavissatha, tava  sīsadhovanaudakaṃ sakalajambudīpe rājūnaṃ abhisekodakaṃ bhavissati,  nhānodakaṃ pana te amatodakaṃ bhavissati, ye naṃ sīse  āsiñcissanti, te sabbarogehi muccissanti, kāḷakaṇṇiyā ca  parimuccissanti, tava pādapiṭṭhe sīsaṃ ṭhapetvā vandantā sahassaṃ  dassanti, kathāsavanaṭṭhāne ṭhatvā vandantā sataṃ dassanti, cakkhupathe  ṭhatvā vandantā ekekaṃ kahāpaṇaṃ datvā vandissanti, appamattā  hohī''ti taṃ ovaditvā gehā nikkhamma mahājanassa passantasseva  candamaṇḍalaṃ pāvisi.</p>
              <p>[03] brahmabhattā ^a^M0.0152^ea^ sannipatitvā diṭṭhamaṅgalikaṃ mahantena ^a^P0.0156^ea^  sakkārena nagaraṃ pavesetvā mahantena sirisobhaggena tattha vasāpesuṃ.  devavimānasadisañcassā nivesanaṃ kāresuṃ. tattha netvā uḷāraṃ  lābhasakkāraṃ upanāmesuṃ. puttalābhādi sabbo bodhisattena vuttasadisova  ahosi. soḷasasahassā brāhmaṇā diṭṭhamaṅgalikāya puttena saha nibaddhaṃ  bhuñjanti, sahassamattā naṃ parivārenti, anekasahassānaṃ dānaṃ dīyati.  atha mahāsatto ``ayaṃ aṭṭhāne abhippasanno, handassa ^a^V0.0145^ea^ dakkhiṇeyye  jānāpessāmī''ti bhikkhāya caranto tassā gehaṃ gantvā tena saddhiṃ  sallapitvā agamāsi. atha kumāro gāthamāha -- </p>
              <p>[21] ``kuto nu āgacchasi dummavāsī, otallako  paṃsupisācakova. </p>
              <p>[22] saṅkāracoḷaṃ paṭimuñca kaṇṭhe, ko re tuvaṃ hosi  adakkhiṇeyyo''ti.. (jā0 1.15.1).</p>
              <p>[03] tena vuttaṃ anācāraṃ asahamānā devatā tassa tesañca  soḷasasahassānaṃ brāhmaṇānaṃ mukhaṃ viparivattesuṃ. taṃ disvā  diṭṭhamaṅgalikā mahāsattaṃ upasaṅkamitvā tamatthaṃ ārocesi. bodhisatto  ``tassa anācāraṃ asahantehi yakkhehi so vippakāro kato, api ca  kho pana imaṃ ucchiṭṭhapiṇḍakaṃ tesaṃ mukhe āsiñcitvā taṃ vippakāraṃ  vūpasamehī''ti āha. sāpi tathā katvā taṃ vūpasamesi. atha  diṭṭhamaṅgalikā puttaṃ āha -- ``tāta, imasmiṃ loke dakkhiṇeyyā  nāma mātaṅgapaṇḍitasadisā bhavanti, na ime brāhmaṇā viya  jātimattena, mantasajjhāyanamattena vā mānatthaddhā''ti vatvā ye tadā  sīlādiguṇavisesayuttā jhānasamāpattilābhino ceva paccekabuddhā ca,  tatthevassa pasādaṃ uppādesīti.</p>
              <p>[03] tadā vettavatīnagare jātimanto nāma eko brāhmaṇo  pabbajitvāpi jātiṃ nissāya mahantaṃ mānamakāsi. mahāsatto  ``tassa mānaṃ bhindissāmī''ti taṃ ṭhānaṃ gantvā tassāsanne uparisote  vāsaṃ kappesi. tena vuttaṃ -- </p>
              <p>[03] 61^b^.^eb^ </p>
              <p>[21] ``ahañca brāhmaṇo eko, gaṅgākūle vasāmubho. </p>
              <p>[22] ahaṃ vasāmi upari, heṭṭhā vasati brāhmaṇo''ti..</p>
              <p>[03] atha ^a^M0.0153^ea^ ^a^P0.0157^ea^ mahāsatto ekadivasaṃ dantakaṭṭhaṃ khāditvā  ``idaṃ jātimantassa jaṭāsu laggatū''ti adhiṭṭhāya nadiyaṃ pātesi.  taṃ tassa udakaṃ ācamentassa jaṭāsu laggi, so taṃ disvā ``nassa  vasalā''ti vatvā ``kutoyaṃ kāḷakaṇṇī āgato, upadhāressāmi  na''nti uddhaṃsotaṃ gacchanto mahāsattaṃ disvā ``kiṃjātikosī''ti  pucchi. ``caṇḍālosmī''ti. ``tayā nadiyaṃ dantakaṭṭhaṃ  pātita''nti? ``āma, mayā''ti. ``nassa, vasala, caṇḍāla,  kāḷakaṇṇi, mā idha vasi, heṭṭhāsote vasā''ti vatvā heṭṭhāsote  vasantenapi pātite dantakaṭṭhe paṭisotaṃ āgantvā ^a^V0.0146^ea^ jaṭāsu laggante  ``nassa, vasala, sace idha vasissasi, sattame divase sattadhā te  muddhā phalissatī''ti āha. tena vuttaṃ -- </p>
              <p>[03] 62^b^.^eb^ </p>
              <p>[21] ``vicaranto anukūlamhi, uddhaṃ me assamaddasa. </p>
              <p>[22] tattha maṃ paribhāsetvā, abhisapi muddhaphālana''nti..</p>
              <p>[03] tattha ^b^vicaranto anukūlamhī^eb^ti ucchiṭṭhadantakaṭṭhe attano  jaṭāsu lagge tassa āgamanagavesanavasena gaṅgāya tīre anuvicaranto.  ^b^uddhaṃ me assamaddasā^eb^ti attano vasanaṭṭhānato uparisote mama  assamaṃ paṇṇasālaṃ addakkhi. ^b^tattha maṃ paribhāsetvā^eb^ti mama  assamaṃ āgantvā jātiṃ sutvā tatova paṭikkamitvā savanūpacāre ṭhatvā  ``nassa, vasala caṇḍāla, kāḷakaṇṇi mā idha vasī''tiādīni  vatvā bhayena santajjetvā. ^b^abhisapi muddhaphālana^eb^nti ``sace  jīvitukāmosi, ettova sīghaṃ palāyassū''ti vatvā ``sace na  pakkamissati, ito te sattame divase sattadhā muddhā phalatū''ti me  abhisapaṃ adāsi.</p>
              <p>[03] kiṃ pana tassa abhisapena muddhā phalatīti? na phalati,  kuhako pana so, evamayaṃ maraṇabhayatajjito sudūraṃ pakkamissatīti  saññāya santāsanatthaṃ tathā āha. </p>
              <p>[03] 63^b^.^eb^ ^b^yadihaṃ tassa pakuppeyya^eb^nti tassa  mānatthaddhassa kūṭajaṭilassa ahaṃ yadi kujjheyyaṃ. ^b^yadi sīlaṃ na  gopaye^eb^ti sīlaṃ yadi na rakkheyyaṃ, idaṃ sīlaṃ nāma  jīvitanirapekkhaṃ sammadeva rakkhitabbanti yadi na cinteyyanti attho.  ^b^oloketvānahaṃ tassa, kareyyaṃ chārikaṃ viyā^eb^ti sacāhaṃ tadā  tassa appatīto abhavissaṃ ^a^P0.0158^ea^. mama cittācāraṃ ñatvā  mayi abhippasannā devatā khaṇeneva taṃ bhasmamuṭṭhiṃ viya viddhaṃseyyunti  adhippāyo. satthā pana ^a^M0.0154^ea^ tadā attano appatītabhāve sati devatāhi  sādhetabbaṃ tassa anatthaṃ attanā kattabbaṃ viya katvā desesi ``kareyyaṃ  chārikaṃ viyā''ti.</p>
              <p>[03] vitaṇḍavādī panāha -- ``bodhisattova taṃ jaṭilaṃ icchamāno  iddhiyā chārikaṃ kareyya, evañhi sati imissā pāḷiyā attho  ujukameva nīto hotī''ti. so evamassa vacanīyo -- ``tvaṃ  iddhiyā parūpaghātaṃ vadasi, iddhi nāmesā adhiṭṭhānā iddhi, vikubbanā  iddhi, manomayā iddhi, ñāṇavipphārā iddhi, samādhivipphārā iddhi,  ariyā iddhi, kammavipākajā iddhi, puññavato iddhi, vijjāmayā  iddhi, tattha tattha sammāpayogappaccayā ijjhanaṭṭhena ^a^V0.0147^ea^ iddhīti dasavidhā.  tattha ``kataraṃ iddhiṃ vadesī''ti? ``bhāvanāmaya''nti. ``kiṃ pana  bhāvanāmayāya parūpaghātakammaṃ hotī''ti? āma, ekacce ācariyā  ``ekavāraṃ hotī''ti vadanti, yathā hi paraṃ paharitukāmena  udakabharite ghaṭe khitte paropi paharīyati, ghaṭopi bhijjati, evameva  bhāvanāmayāya iddhiyā ekavāraṃ parūpaghātakammaṃ hoti, tato paṭṭhāya pana  sā nassati.</p>
              <p>[03] atha so ``bhāvanāmayāya iddhiyā neva ekavāraṃ na dvevāraṃ  parūpaghātakammaṃ hotī''ti vatvā pucchitabbo ``kiṃ bhāvanāmayā iddhi  kusalā akusalā abyākatā, sukhāya vedanāya sampayuttā dukkhāya  vedanāya sampayuttā adukkhamasukhāya vedanāya sampayuttā,  savitakkasavicārā avitakkavicāramattā avitakkāvicārā, kāmāvacarā  rūpāvacarā arūpāvacarā''ti? jānanto ``bhāvanāmayā iddhi kusalā  abyākatā vā adukkhamasukhavedaniyā avitakkāvicārā rūpāvacarā  cā''ti vakkhati. so vattabbo ``pāṇātipātacetanā kusalādīsu  kataraṃ koṭṭhāsaṃ bhajatī''ti? jānanto vakkhati ``pāṇātipātacetanā  akusalāva dukkhavedanāva savitakkasavicārāva kāmāvacarāvā''ti.  evaṃ sante ``tava pañho neva kusalattikena sameti, na vedanāttikena  na vitakkattikena na bhūmantarenā''ti pāḷiyā virodhaṃ ^a^P0.0159^ea^  dassetvā saññāpetabbo. yadi pana so ``puna caparaṃ, bhikkhave,  idhekacco samaṇo vā brāhmaṇo vā iddhimā cetovasippatto aññissā  kucchigataṃ gabbhaṃ pāpakena manasānupekkhitā hoti `aho vata yaṃ taṃ  kucchigataṃ gabbhaṃ na sotthinā abhinikkhameyyā'ti. evampi,  bhikkhave, kulumpassa upaghāto hotī''ti ^a^M0.0155^ea^ saṅgītiṃ anāruḷhaṃ  kulumpasuttaṃ udāhareyya. tassāpi ``tvaṃ atthaṃ na jānāsi.  iddhimā cetovasippattoti hi ettha na bhāvanāmayā iddhi adhippetā,  āthabbanikā iddhi adhippetā. sā hi ettha labbhamānā labbhatīti  bhāvanāmayāya iddhiyā parūpaghāto na sambhavatiyevā''ti saññāpetabbo.  no ce saññattiṃ upeti, kammaṃ katvā uyyojetabbo. tasmā  yathāvuttanayenevettha gāthāya attho veditabbo.</p>
              <p>[03] tathā pana tena abhisapito mahāsatto ``sacāhaṃ etassa  kujjhissāmi, sīlaṃ me arakkhitaṃ bhavissati, upāyenevassa mānaṃ  bhindissāmi, sā cassa rakkhā bhavissatī''ti sattame divase  sūriyuggamanaṃ vāresi. manussā sūriyassa anuggamanena ubbāḷhā  jātimantatāpasaṃ upasaṅkamitvā ``bhante, tumhe sūriyassa uggantuṃ na  dethā''ti pucchiṃsu. so ``na metaṃ kammaṃ, gaṅgātīre pana eko  caṇḍālatāpaso vasati, tassetaṃ kammaṃ siyā''ti āha ^a^V0.0148^ea^. manussā  mahāsattaṃ upasaṅkamitvā ``bhante, tumhe sūriyassa uggantuṃ na dethā''ti  pucchiṃsu. ``āmāvuso''ti. ``kiṃkāraṇā''ti? ``tumhākaṃ  kulūpakatāpaso maṃ niraparādhaṃ abhisapi, tasmiṃ āgantvā khamāpanatthaṃ  mama pādesu patite sūriyaṃ vissajjessāmī''ti. te gantvā taṃ  ākaḍḍhantā ānetvā mahāsattassa pādamūle nipajjāpetvā khamāpetvā  ``sūriyaṃ vissajjetha, bhante''ti āhaṃsu. ``na sakkā vissajjetuṃ,  sacāhaṃ vissajjessāmi, imassa sattadhā muddhā phalissatī''ti.  ``atha, bhante, kiṃ karomā''ti. mahāsatto ``mattikāpiṇḍaṃ  āharathā''ti āharāpetvā ``imaṃ tāpasassa sīse ṭhapetvā tāpasaṃ  otāretvā udake ṭhapetha, yadā sūriyo dissati, tadā tāpaso udake  nimujjatū''ti vatvā sūriyaṃ vissajjesi. sūriyarasmīhi phuṭṭhamatteva  mattikāpiṇḍo sattadhā bhijji. tāpaso udake nimujji. tena vuttaṃ  -- </p>
              <p>[03] 64^b^.^eb^ </p>
              <p>[21] ``yaṃ ^a^P0.0160^ea^ so tadā maṃ abhisapi, kupito  duṭṭhamānaso. </p>
              <p>[22] tasseva matthake nipati, yogena taṃ pamocayi''nti..</p>
              <p>[03] tattha ^b^yaṃ so tadā maṃ abhisapī^eb^ti so jātimantajaṭilo  yaṃ muddhaphālanaṃ sandhāya tadā maṃ abhisapi, mayhaṃ sapaṃ adāsi.  ^b^tasseva matthake^eb^ ^a^M0.0156^ea^ ^b^nipatī^eb^ti taṃ mayhaṃ upari tena icchitaṃ tasseva  pana upari nipati nipatanabhāvena aṭṭhāsi. evañhetaṃ hoti yathā taṃ  appaduṭṭhassa padussato. vuttañhetaṃ bhagavatā -- ``yo appaduṭṭhassa  narassa dussati...pe0... paṭivātaṃva khitto''ti (dha0 pa0 125;  su0 ni0 667; jā0 1.5.94). ^b^yogena taṃ pamocayi^eb^nti  taṃ tassa bhāsitaṃ matthakaphālanaṃ upāyena tato pamocesiṃ, taṃ vā  jaṭilaṃ tato pamocesiṃ, yena upāyena taṃ na hoti, tathā akāsinti  attho.</p>
              <p>[03] yañhi tena pāramitāparibhāvanasamiddhāhi  nānāsamāpattivihāraparipūritāhi sīladiṭṭhisampadāhi susaṅkhatasantāne  mahākaruṇādhivāse mahāsatte ariyūpavādakammaṃ abhisapasaṅkhātaṃ  pharusavacanaṃ payuttaṃ, taṃ mahāsattassa khettavisesabhāvato tassa ca  ajjhāsayapharusatāya diṭṭhadhammavedanīyaṃ hutvā sace so mahāsattaṃ na  khamāpesi, sattame divase vipaccanasabhāvaṃ jātaṃ, khamāpite pana  mahāsatte payogasampattipaṭibāhitattā avipākadhammataṃ āpajji  ahosikammabhāvato. ayañhi ariyūpavādapāpassa diṭṭhadhammavedanīyassa  ca dhammatā. tattha yaṃ sattame divase bodhisattena  sūriyuggamananivāraṇaṃ kataṃ, ayamettha yogoti adhippeto upāyo.  tena hi ubbāḷhā manussā bodhisattassa santike tāpasaṃ ānetvā  khamāpesuṃ. sopi ca mahāsattassa ^a^V0.0149^ea^ guṇe jānitvā tasmiṃ cittaṃ  pasādesīti veditabbaṃ. yaṃ panassa matthake mattikāpiṇḍassa ṭhapanaṃ,  tassa ca sattadhā phālanaṃ kataṃ, taṃ manussānaṃ cittānurakkhaṇatthaṃ,  aññathā hi ime pabbajitāpi samānā cittassa vase vattanti, na pana  cittaṃ attano vase vattāpentīti mahāsattampi ^a^P0.0161^ea^ tena  sadisaṃ katvā gaṇheyyuṃ. tadassa nesaṃ dīgharattaṃ ahitāya dukkhāyāti. </p>
              <p>[03] 65^b^.^eb^ idāni yadatthaṃ tadā tasmiṃ tāpase cittaṃ  adūsetvā suparisuddhaṃ sīlameva rakkhitaṃ, taṃ dassetuṃ ^b^``anurakkhiṃ  mama sīla''^eb^nti osānagāthamāha. taṃ heṭṭhā vuttatthameva.</p>
              <p>[03] tadā maṇḍabyo udeno, mātaṅgo lokanātho.</p>
              <p>[03] idhāpi sesapāramiyo niddhāretabbā. tathā nihīnajātikassa  sato yathādhippāyaṃ diṭṭhamaṅgalikāya mānaniggaho, pabbajitvā  ``diṭṭhamaṅgalikāya avassayo ^a^M0.0157^ea^ bhavissāmī''ti uppannacitto araññaṃ  gantvā pabbajitvā sattadivasabbhantareyeva yathādhippāyaṃ  jhānābhiññānibbattanaṃ, tato āgantvā diṭṭhamaṅgalikāya  lābhaggayasaggappattiyā upāyasampādanaṃ, maṇḍabyakumārassa mānaniggaho,  jātimantatāpasassa mānaniggaho, tassa ca ajānantasseva bhāvino  jīvitantarāyassa apanayanaṃ, mahāparādhassāpi tassa akujjhitvā  attano sīlānurakkhaṇaṃ, acchariyabbhutapāṭihāriyakaraṇanti evamādayo  mahāsattassa guṇānubhāvā vibhāvetabbā. </p>
              <p>[06] mātaṅgacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 8. dhammadevaputtacariyāvaṇṇanā </h3n>
            <h4>
              <h4n> </h4n>
              <p>[03] 66^b^.^eb^ aṭṭhame ^b^mahāpakkho^eb^ti mahāparivāro.  ^b^mahiddhiko^eb^ti mahatiyā deviddhiyā samannāgato. ^b^dhammo  nāma mahāyakkho^eb^ti nāmena dhammo nāma mahānubhāvo devaputto.  ^b^sabbalokānukampako^eb^ti vibhāgaṃ akatvā mahākaruṇāya sabbalokaṃ  anuggaṇhanako.</p>
              <p>[03] mahāsatto hi tadā kāmāvacaradevaloke dhammo nāma devaputto  hutvā nibbatti. so dibbālaṅkārapaṭimaṇḍito ^a^V0.0150^ea^ dibbarathamabhiruyha  accharāgaṇaparivuto manussesu sāyamāsaṃ bhuñjitvā attano attano  gharadvāresu sukhakathāya ^a^P0.0162^ea^ nisinnesu puṇṇamuposathadivase  gāmanigamarājadhānīsu ākāse ṭhatvā ``pāṇātipātādīhi dasahi  akusalakammapathehi viramitvā tividhasucaritadhammaṃ pūretha, matteyyā  petteyyā sāmaññā brahmaññā kule jeṭṭhāpacāyino bhavatha, saggaparāyanā  hutvā mahantaṃ yasaṃ anubhavissathā''ti manusse dasakusalakammapathe  samādapento jambudīpaṃ padakkhiṇaṃ karoti. tena vuttaṃ -- </p>
              <p>[03] 67^b^.^eb^ </p>
              <p>[21] ``dasakusalakammapathe, samādapento mahājanaṃ. </p>
              <p>[22] carāmi gāmanigamaṃ, samitto saparijjano''ti..</p>
              <p>[03] tattha ^b^samitto^eb^ti dhammikehi dhammavādīhi sahāyehi  sasahāyo.</p>
              <p>[03] tena ^a^M0.0158^ea^ ca samayena adhammo nāmeko devaputto kāmāvacaradevaloke  nibbatti. ``so pāṇaṃ hanatha, adinnaṃ ādiyathā''tiādinā nayena  satte akusalakammapathe samādapento mahatiyā parisāya parivuto  jambudīpaṃ vāmaṃ karoti. tena vuttaṃ -- </p>
              <p>[03] 68^b^.^eb^ </p>
              <p>[21] ``pāpo kadariyo yakkho, dīpento dasa pāpake. </p>
              <p>[22] sopettha mahiyā carati, samitto saparijjano''ti..</p>
              <p>[03] tattha ^b^pāpo^eb^ti pāpadhammehi samannāgato.  ^b^kadariyo^eb^ti thaddhamaccharī. ^b^yakkho^eb^ti devaputto.  ^b^dīpento dasa pāpake^eb^ti sabbaloke gocaraṃ nāma sattānaṃ  upabhogaparibhogāya jātaṃ. tasmā satte vadhitvā yaṃkiñci katvā ca  attā pīṇetabbo, indriyāni santappetabbānītiādinā nayena  pāṇātipātādike dasa lāmakadhamme kattabbe katvā pakāsento.  ^b^sopetthā^eb^ti sopi adhammo devaputto imasmiṃ jambudīpe.  ^b^mahiyā^eb^ti bhūmiyā āsanne, manussānaṃ dassanasavanūpacāreti  attho. </p>
              <p>[03] 69^b^.^eb^ tattha ye sattā sādhukammikā dhammagaruno, te  dhammaṃ devaputtaṃ tathā āgacchantameva disvā āsanā vuṭṭhāya  gandhamālādīhi pūjentā yāva cakkhupathasamatikkamanā tāva abhitthavanti  ^a^P0.0163^ea^, pañjalikā namassamānā tiṭṭhanti, tassa vacanaṃ sutvā  appamattā sakkaccaṃ puññāni karonti. ye pana sattā pāpasamācārā  kurūrakammantā, te adhammassa vacanaṃ sutvā abbhanumodanti  ^a^V0.0151^ea^,  bhiyyosomattāya pāpāni samācaranti. evaṃ te tadā aññamaññassa  ujuvipaccanīkavādā ceva ujuvipaccanīkakiriyā ca hutvā loke  vicaranti. tenāha bhagavā ^b^``dhammavādī adhammo ca, ubho  paccanikā maya''^eb^nti.</p>
              <p>[03] evaṃ pana gacchante kāle athekadivasaṃ tesaṃ rathā ākāse  sammukhā ahesuṃ. atha nesaṃ parisā ``tumhe kassa, tumhe kassā''ti  pucchitvā ``mayaṃ dhammassa, mayaṃ adhammassā''ti vatvā maggā  okkamitvā dvidhā jātā. dhammassa pana adhammassa ca rathā  abhimukhā hutvā īsāya īsaṃ āhacca aṭṭhaṃsu. ``tava rathaṃ  okkamāpetvā mayhaṃ maggaṃ dehi, tava rathaṃ okkamāpetvā mayhaṃ maggaṃ  dehī''ti aññamaññaṃ maggadāpanatthaṃ vivādaṃ akaṃsu. parisā  ^a^M0.0159^ea^ ca nesaṃ  āvudhāni abhiharitvā yuddhasajjā ahesuṃ. yaṃ sandhāya vuttaṃ -- </p>
              <p>[22] ``dhure dhuraṃ ghaṭṭayantā, samimhā paṭipathe ubho''.. </p>
              <p>[03] 70^b^.^eb^ </p>
              <p>[21] ``kalaho vattatī bhesmā, kalyāṇapāpakassa ca. </p>
              <p>[22] maggā okkamanatthāya, mahāyuddho upaṭṭhito''ti..</p>
              <p>[03] tattha ^b^dhure dhura^eb^nti ekassa rathīsāya itarassa rathīsaṃ  ^b^ghaṭṭayantā. samimhā^eb^ti samāgatā sammukhībhūtā. puna  ^b^ubho^eb^ti vacanaṃ ubhopi mayaṃ aññamaññassa paccanīkā hutvā loke  vicarantā ekadivasaṃ paṭimukhaṃ āgacchantā dvīsu parisāsu ubhosu  passesu maggato okkantāsu saha rathena mayaṃ ubho eva samāgatāti  dassanatthaṃ vuttaṃ. ^b^bhesmā^eb^ti bhayajanako. ^b^kalyāṇapāpakassa  cā^eb^ti kalyāṇassa ca pāpakassa ca. ^b^mahāyuddho upaṭṭhito^eb^ti  mahāsaṅgāmo ^a^P0.0164^ea^ paccupaṭṭhito āsi.</p>
              <p>[03] aññamaññassa hi parisāya ca yujjhitukāmatā jātā. tattha  hi dhammo adhammaṃ āha -- ``samma, tvaṃ adhammo, ahaṃ dhammo, maggo  mayhaṃ anucchaviko, tava rathaṃ okkamāpetvā mayhaṃ maggaṃ dehī''ti.  itaro ``ahaṃ daḷhayāno balavā asantāsī, tasmā maggaṃ na demi,  yuddhaṃ pana karissāmi, yo yuddhe jinissati, tassa maggo hotū''ti  āha. tenevāha -- </p>
              <p>[21] ``yasokaro ^a^V0.0152^ea^ puññakarohamasmi, sadātthuto  samaṇabrāhmaṇānaṃ. </p>
              <p>[22] maggāraho devamanussapūjito, dhammo ahaṃ dehi adhamma  maggaṃ.. </p>
              <p>[21] ``adhammayānaṃ daḷhamāruhitvā, asantasanto  balavāhamasmi. </p>
              <p>[22] sa kissa hetumhi tavajja dajjaṃ, maggaṃ ahaṃ dhamma  adinnapubbaṃ.. </p>
              <p>[21] ``dhammo ^a^M0.0160^ea^ have pāturahosi pubbe, pacchā adhammo  udapādi loke. </p>
              <p>[22] jeṭṭho ca seṭṭho ca sanantano ca, uyyāhi jeṭṭhassa  kaniṭṭha maggā.. </p>
              <p>[21] ``na yācanāya napi pātirūpā, na arahatā tehaṃ dadeyya  maggaṃ. </p>
              <p>[22] yuddhañca no hotu ubhinnamajja, yuddhamhi yo jessati  tassa maggo.. </p>
              <p>[21] ``sabbā disā anuvisaṭohamasmi, mahabbalo  amitayaso atulyo. </p>
              <p>[22] guṇehi sabbehi upetarūpo, dhammo adhamma tvaṃ kathaṃ  vijessasi.. </p>
              <p>[21] ``lohena ve haññati jātarūpaṃ, na jātarūpena hananti  lohaṃ. </p>
              <p>[22] sace adhammo hañchati dhammamajja, ayo suvaṇṇaṃ viya  dassaneyyaṃ.. </p>
              <p>[21] ``sace ^a^P0.0165^ea^ tuvaṃ yuddhabalo adhamma, na  tuyhaṃ vuḍḍhā ca garū ca atthi. </p>
              <p>[22] maggañca te dammi piyāppiyena, vācā duruttānipi te  khamāmī''ti.. (jā0 1.11.26-32).</p>
              <p>[03] imā hi tesaṃ vacanapaṭivacanakathā.</p>
              <p>[03] tattha ^b^yasokaro^eb^ti dhamme niyojanavasena devamanussānaṃ  yasadāyako. dutiyapadepi eseva nayo. ^b^sadātthuto^eb^ti sadā  thuto niccappasattho. ^b^sa kissa hetumhi tavajja dajja^eb^nti somhi  ahaṃ adhammo adhammayānarathaṃ abhiruḷho abhīto balavā, kiṃkāraṇā  ajja, bho dhamma, kassaci adinnapubbaṃ maggaṃ tuyhaṃ dammi.  ^b^pāturahosī^eb^ti paṭhamakappikakāle imasmiṃ loke  dasakusalakammapathadhammo pubbe pāturahosi, pacchā adhammo. ^b^jeṭṭho  cā^eb^ti pure nibbattabhāvena ahaṃ jeṭṭho ca seṭṭho ca porāṇako ca, tvaṃ  pana kaniṭṭho, tasmā ``maggā uyyāhī''ti vadati.</p>
              <p>[03] ^b^napi^eb^ ^a^M0.0161^ea^ ^a^V0.0153^ea^ ^b^pātirūpā^eb^ti ahañhi  bhoto neva yācanāya na  paṭirūpavacanena na maggārahatāya maggaṃ dadeyyaṃ. ^b^anuvisaṭo^eb^ti  ahaṃ catasso disā catasso anudisāti sabbā disā attano guṇena  patthaṭo paññāto. ^b^lohenā^eb^ti ayomuṭṭhikena. ^b^hañchatī^eb^ti  hanissati. ^b^yuddhabalo adhammā^eb^ti sace tuvaṃ yuddhabalo asi  adhamma. ^b^vuḍḍhā ca garū cā^eb^ti yadi tuyhaṃ ime vuḍḍhā ime  garū paṇḍitāti etaṃ natthi. ^b^piyāppiyenā^eb^ti piyena viya  appiyena, appiyenapi dadanto (jā0 aṭṭha0 4.11.32) piyena viya  te maggaṃ dadāmīti attho. </p>
              <p>[03] 71^b^.^eb^ mahāsatto hi tadā cintesi -- ``sacāhaṃ imaṃ  pāpapuggalaṃ sabbalokassa ahitāya paṭipannaṃ evaṃ mayā vilomaggāhaṃ  gahetvā ṭhitaṃ accharaṃ paharitvā `anācāra mā idha tiṭṭha, sīghaṃ  paṭikkama vinassā'ti vadeyyaṃ, so taṅkhaṇaññeva mama dhammatejena  bhusamuṭṭhi viya vikireyya, na kho pana metaṃ patirūpaṃ, svāhaṃ  sabbalokaṃ ^a^P0.0166^ea^ anukampanto `lokatthacariyaṃ matthakaṃ  pāpessāmī'ti paṭipajjāmi, ayaṃ kho pana pāpo āyatiṃ  mahādukkhabhāgī, svāyaṃ mayā visesato anukampitabbo, tasmāssa  maggaṃ dassāmi, evaṃ me sīlaṃ suvisuddhaṃ akhaṇḍitaṃ bhavissatī''ti.  evaṃ pana cintetvā bodhisatte ``sace tuvaṃ yuddhabalo''ti gāthaṃ vatvā  thokaṃ maggato okkantamatte eva adhammo rathe ṭhātuṃ asakkonto  avaṃsiro pathaviyaṃ patitvā pathaviyā vivare dinne gantvā avīcimhi  eva nibbatti. tena vuttaṃ ^b^``yadihaṃ tassa kuppeyya''^eb^ntiādi.</p>
              <p>[03] tattha ^b^yadihaṃ tassa kuppeyya^eb^nti tassa adhammassa yadi  ahaṃ kujjheyyaṃ. ^b^yadi bhinde tapoguṇa^eb^nti tenevassa kujjhanena  mayhaṃ tapoguṇaṃ sīlasaṃvaraṃ yadi vināseyyaṃ. ^b^sahaparijanaṃ  tassā^eb^ti saparijanaṃ taṃ adhammaṃ. ^b^rajabhūta^eb^nti rajamiva bhūtaṃ,  rajabhāvaṃ pattaṃ ^b^ahaṃ kareyyaṃ^eb^. </p>
              <p>[03] 72^b^.^eb^ ^b^apicāha^eb^nti ettha ^b^aha^eb^nti  nipātamattaṃ. ^b^sīlarakkhāyā^eb^ti sīlarakkhaṇatthaṃ.  ^b^nibbāpetvānā^eb^ti paṭikacceva khantimettānuddayassa upaṭṭhāpitattā  tasmiṃ adhamme uppajjanakakodhassa anuppādaneneva  dosapariḷāhavūpasamanena mānasaṃ vūpasametvā. ^b^saha  janenokkamitvā^eb^ti mayhaṃ parijanena saddhiṃ maggā okkamitvā tassa  pāpassa adhammassa ahaṃ maggaṃ adāsiṃ. </p>
              <p>[03] 73^b^.^eb^ ^b^saha^eb^ ^a^M0.0162^ea^ ^b^pathato okkante^eb^ti vuttanayena cittassa  vūpasamaṃ katvā ``maggaṃ te dammī''ti ca vatvā thokaṃ maggato saha  okkamanena. ^b^pāpayakkhassā^eb^ti adhammadevaputtassa.  ^b^tāvade^eb^ti taṅkhaṇaṃ ^a^V0.0154^ea^ eva mahāpathavī vivaramadāsi.  ^b^jātakaṭṭhakathāyaṃ^eb^ pana ``maggañca te dammī''ti gāthāya  kathitakkhaṇeyevāti vuttaṃ.</p>
              <p>[03] evaṃ tasmiṃ bhūmiyaṃ patite  catunahutādhikadviyojanasatasahassabahalā sakalaṃ varāvaraṃ dhārentīpi  mahāpathavī ``nāhamimaṃ pāpapurisaṃ dhāremī''ti kathentī viya tena  ṭhitaṭṭhāne dvidhā bhijji. mahāsatto pana tasmiṃ nipatitvā avīcimhi  nibbatte rathadhure yathāṭhitova saparijano mahatā devānubhāvena  gamanamaggeneva gantvā attano bhavanaṃ pāvisi. tenāha bhagavā -- </p>
              <p>[21] ``khantībalo ^a^P0.0167^ea^ yuddhabalaṃ vijetvā,  hantvā adhammaṃ nihanitva bhūmyā. </p>
              <p>[22] pāyāsi vitto abhiruyha sandanaṃ, maggeneva atibalo  saccanikkamo''ti.. (jā0 1.11.34).</p>
              <p>[03] tadā adhammo devadatto ahosi, tassa parisā devadattaparisā,  dhammo lokanātho, tassa parisā buddhaparisā.</p>
              <p>[03] idhāpi heṭṭhā vuttanayeneva sesapāramiyo yathārahaṃ niddhāretabbā.  tathā idhāpi dibbehi āyuvaṇṇayasasukhāadhipateyyehi dibbeheva  uḷārehi kāmaguṇehi samappitassa samaṅgībhūtassa anekasahassasaṅkhāhi  accharāhi sabbakālaṃ paricāriyamānassa mahati pamādaṭṭhāne ṭhitassa  sato īsakampi pamādaṃ anāpajjitvā ``lokatthacariyaṃ matthakaṃ  pāpessāmī''ti māse māse puṇṇamiyaṃ dhammaṃ dīpento saparijano  manussapathe vicaritvā mahākaruṇāya sabbasatte adhammato vivecetvā  dhamme niyojanaṃ, adhammena samāgatopi tena kataṃ anācāraṃ agaṇetvā  tattha cittaṃ akopetvā khantimettānuddayameva paccupaṭṭhapetvā akhaṇḍaṃ  suvisuddhañca katvā attano sīlassa rakkhaṇanti evamādayo  mahāsattassa guṇānubhāvā vibhāvetabbāti. </p>
              <p>[06] dhammadevaputtacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 9. alīnasattucariyāvaṇṇanā </h3n>
            <h4>
              <h4n> </h4n>
              <p>[03] 74^b^.^eb^ navame ^a^M0.0163^ea^ ^b^pañcālaraṭṭhe^eb^ti evaṃnāmake janapade.  ^b^nagaravare, kapilāya^eb^nti ``kapilā''ti evaṃladdhanāme ^a^V0.0155^ea^  uttamanagare.  ``nagaravare''ti vatvā puna ^b^``puruttame''^eb^ti vacanaṃ tasmiṃ  kāle jambudīpe sabbanagarānaṃ tassa nagarassa agganagarabhāvadassanatthaṃ.  ^b^jayaddiso nāmā^eb^ti raññā attano paccatthike jite jāto,  attano vā paccāmittabhūtaṃ yakkhinīsaṅkhātaṃ jayaddisaṃ jitoti  evaṃladdhanāmo. ^b^sīlaguṇamupāgato^eb^ti ācārasīlañceva  ussāhasampattiyādirājaguṇañca ^a^P0.0168^ea^ upāgato, tena  samannāgatoti attho. </p>
              <p>[03] 75^b^.^eb^ ^b^tassa rañño^eb^ti jayaddisarājassa, ahaṃ  putto ahosinti vacanaseso. ^b^sutadhammo^eb^ti yāvatā rājaputtena  sotabbadhammo nāma, tassa sabbassa sutattā sutadhammo, bahussutoti  attho. atha vā ^b^sutadhammo^eb^ti vissutadhammo, dhammacariyāya  samacariyāya pakāso paññāto, loke patthaṭakittidhammoti attho.  ^b^alīnasatto^eb^ti evaṃnāmo. ^b^guṇavā^eb^ti uḷārehi  mahāpurisaguṇehi samannāgato. ^b^anurakkhaparijano sadā^eb^ti  saddhādiguṇavisesayogato catūhi saṅgahavatthūhi sammadeva saṅgahaṇato ca  sabbakālaṃ sambhattaparivārajano. </p>
              <p>[03] 76^b^.^eb^ ^b^pitā me migavaṃ gantvā, porisādaṃ  upāgamī^eb^ti mayhaṃ pitā jayaddisarājā migavaṃ caranto araññamajjhaṃ  gantvā porisādaṃ manussakhādakaṃ yakkhiniputtaṃ upagañchi, tena  samāgami.</p>
              <p>[03] jayaddisarājā kira ekadivasaṃ ``migavaṃ gamissāmī''ti  tadanurūpena mahatā parivārena kapilanagarato nikkhami. taṃ  nikkhantamattameva takkasilāvāsī nando nāma brāhmaṇo catasso  satārahā gāthā nāma kathetuṃ ādāya upasaṅkamitvā attano  āgamanakāraṇaṃ rañño ārocesi. rājā ``nivattitvā  suṇissāmī''ti tassa vasanagehaṃ paribbayañca dāpetvā araññaṃ paviṭṭho  ``yassa passena migo palāyati, tasseva so gīvā''ti vatvā mige  pariyesanto vicarati. atheko pasadamigo mahājanassa padasaddena  āsayato nikkhamitvā rañño abhimukho gantvā ^a^M0.0164^ea^ palāyi. amaccā  parihāsaṃ kariṃsu. rājā taṃ anubandhitvā tiyojanamatthake taṃ  parikkhīṇajavaṃ ṭhitaṃ vijjhitvā pātesi. patitaṃ khaggena dvidhā  katvā anatthikopi ``maṃsena migaṃ gahetuṃ nāsakkhī''ti  vacanamocanatthaṃ kāje katvā āgacchanto ekassa nigrodhassa mūle  dabbatiṇesu nisīditvā thokaṃ vissamitvā ^a^P0.0169^ea^ gantuṃ  ārabhi.</p>
              <p>[03] tena ca samayena tasseva rañño jeṭṭhabhātā jātadivase eva  ekāya yakkhiniyā khādituṃ gahito ārakkhamanussehi anubaddhāya  tāya niddhamanamaggena gacchantiyā ure ṭhapito mātusaññāya  ^a^V0.0156^ea^ mukhena  thanaggahaṇena puttasinehaṃ uppādetvā saṃvaḍḍhiyamāno tadāhāropayogitāya  manussamaṃsaṃ khādanto anukkamena vuddhippatto attānaṃ antaradhāpanatthaṃ  yakkhiniyā dinnaosadhamūlānubhāvena antarahito hutvā manussamaṃsaṃ  khāditvā jīvanto tāya yakkhiniyā matāya taṃ osadhamūlaṃ attano  pamādena nāsetvā dissamānarūpova manussamaṃsaṃ khādanto naggo  ubbiggavirūpadassano rājapurisehi passitvā anubaddho palāyitvā  araññaṃ pavisitvā tassa nigrodhassa mūle vāsaṃ kappento rājānaṃ  disvā ``bhakkhosi me''ti hatthe aggahesi. tena vuttaṃ ^b^``so  me pitumaggahesi, bhakkhosi mama mā calī''^eb^tiādi.</p>
              <p>[03] tattha ^b^so me pitumaggahesī^eb^ti so porisādo mama pitaraṃ  jayaddisarājānaṃ attano nisinnarukkhasamīpamāgataṃ ^b^``mama  bhakkho^eb^ tvaṃ āgatosi, hatthaparipphandanādivasena ^b^mā cali,^eb^  calantampi ahaṃ taṃ khādissāmī''ti hatthe aggahesi. </p>
              <p>[03] 77^b^.^eb^ ^b^tassā^eb^ti tassa yakkhiniputtassa.  ^b^tasitavedhito^eb^ti cittutrāsena tasito sarīraparikampena vedhito.  ^b^ūrukkhambho^eb^ti ubhinnaṃ ūrūnaṃ thaddhabhāvo, yena so tato palāyituṃ  nāsakkhi.</p>
              <p>[03] ^b^migavaṃ gahetvā muñcassū^eb^ti ettha ^b^migava^eb^nti  migavavasena laddhattā taṃ migamaṃsaṃ ``migava''nti āha, imaṃ migamaṃsaṃ  gahetvā maṃ muñcassūti attho. so hi rājā naṃ yakkhiniputtaṃ  disvā bhīto ūrukkhambhaṃ patvā khāṇuko viya aṭṭhāsi. so vegena  gantvā taṃ hatthe gahetvā ``bhakkhosi me āgatosī''ti āha. atha  naṃ rājā satiṃ paccupaṭṭhapetvā ``sace āhāratthiko, imaṃ te maṃsaṃ  dadāmi, taṃ gahetvā khāda, maṃ muñcāhī''ti āha ^a^M0.0165^ea^. taṃ sutvā  porisādo ``kimidaṃ mayhameva santakaṃ ^a^P0.0170^ea^ datvā mayā  vohāraṃ karosi, nanu imaṃ maṃsañca tvañca mama hatthagatakālato paṭṭhāya  mayhameva santakaṃ, tasmā taṃ paṭhamaṃ khāditvā pacchā maṃsaṃ  khādissāmī''ti āha.</p>
              <p>[03] atha rājā ``maṃsanikkayenāyaṃ na maṃ muñcati, mayā ca migavaṃ  āgacchantena tassa brāhmaṇassa `āgantvā te dhanaṃ dassāmī'ti  paṭiññā katā. sacāyaṃ yakkho anujānissati, saccaṃ anurakkhanto  gehaṃ gantvā taṃ paṭiññaṃ mocetvā puna imassa yakkhassa bhattatthaṃ  āgaccheyya''nti cintetvā tassa tamatthaṃ ārocesi. taṃ sutvā  porisādo ``sace tvaṃ saccaṃ anurakkhanto gantukāmosi, gantvā tassa  brāhmaṇassa dātabbaṃ dhanaṃ datvā saccaṃ anurakkhanto sīghaṃ  ^a^V0.0157^ea^ puna  āgaccheyyāsī''ti vatvā rājānaṃ vissajjesi. so tena vissaṭṭho  ``tvaṃ mā cintayi, ahaṃ pātova āgamissāmī''ti vatvā  magganimittāni sallakkhento attano balakāyaṃ upagantvā tena parivuto  nagaraṃ pavisitvā nandabrāhmaṇaṃ pakkosāpetvā mahārahe āsane  nisīdāpetvā tā gāthā sutvā cattāri sahassāni datvā yānaṃ  āropetvā ``imaṃ takkasilameva nethā''ti manusse datvā brāhmaṇaṃ  uyyojetvā dutiyadivase porisādassa santikaṃ gantukāmo puttaṃ rajje  patiṭṭhapetuṃ anusāsaniñca dento tamatthaṃ ārocesi. tena vuttaṃ -- </p>
              <p>[03] 78^b^.^eb^ </p>
              <p>[21] ``migavaṃ gahetvā muñcassu, katvā āgamanaṃ puna. </p>
              <p>[22] brāhmaṇassa dhanaṃ datvā, pitā āmantayī mamaṃ.. </p>
              <p>[03] 79^b^.^eb^ </p>
              <p>[21] ``rajjaṃ putta paṭipajja, mā pamajji puraṃ idaṃ. </p>
              <p>[22] kataṃ me porisādena, mama āgamanaṃ punā''ti..</p>
              <p>[03] tattha ^b^āgamanaṃ punā^eb^ti puna āgamanaṃ paṭiññātassa  porisādassa saṅgaraṃ katvā. ^b^brāhmaṇassa dhanaṃ datvā^eb^ti  takkasilato āgatassa nandanāmassa brāhmaṇassa tā gāthā sutvā  catusahassaparimāṇaṃ dhanaṃ datvā. ^b^pitā āmantayī mama^eb^nti mama  pitā jayaddisarājā maṃ āmantesi.</p>
              <p>[03] kathaṃ ^a^M0.0166^ea^ āmantesīti ce? āha ^b^``rajja''^eb^ntiādi.  tassattho -- ^b^putta,^eb^ tvaṃ imaṃ kulasantakaṃ rajjaṃ ^b^paṭipajja,^eb^  yathāhaṃ dhammena samena rajjaṃ kāremi, evaṃ tvampi chattaṃ ussāpetvā  ^b^rajjaṃ^eb^ kārehi. tvaṃ idaṃ puraṃ rakkhanto rajjañca kārento mā  pamādamāpajji, asukasmiṃ ^a^P0.0171^ea^ ṭhāne nigrodharukkhamūle  porisādena yakkhena katametaṃ mayā saṅgaraṃ mama puna tassa santikaṃ  āgamanaṃ uddissa, kevalaṃ tassa brāhmaṇassa dhanadānatthaṃ idhāgato saccaṃ  anurakkhanto, tasmā tatthāhaṃ gamissāmīti. </p>
              <p>[01] taṃ sutvā mahāsatto ``mā kho tvaṃ, mahārāja, tattha  agamāsi, ahaṃ tattha gamissāmi. sace pana tvaṃ, tāta,  gamissasiyeva, ahampi tayā saddhiṃ gamissāmiyevā''ti. ``evaṃ  sante mayaṃ ubhopi na bhavissāma, tasmā ahameva tattha  gamissāmī''ti nānappakārena vārentaṃ rājānaṃ saññāpetvā mātāpitaro  vanditvā pitu atthāya attānaṃ pariccajitvā sotthibhāvāya pitari  sāsitavādaṃ payuñjamāne mātubhaginibhariyāsu ca saccakiriyaṃ karontīsu  āvudhaṃ gahetvā nagarato ^a^V0.0158^ea^ nikkhamitvā assupuṇṇamukhaṃ mahājanaṃ  anubandhantaṃ āpucchitvā pitarā akkhātanayena yakkhavāsamaggaṃ  paṭipajji. yakkhiniputtopi ``khattiyā nāma bahumāyā, ko  jānāti kiṃ bhavissatī''ti rukkhaṃ abhiruhitvā rañño āgamanaṃ  olokento nisinno kumāraṃ āgacchantaṃ disvā ``pitaraṃ nivattetvā  putto āgato bhavissati, natthi me bhaya''nti otaritvā tassa piṭṭhiṃ  dassetvāva nisīdi. mahāsatto āgantvā tassa purato aṭṭhāsi.  tena vuttaṃ -- </p>
              <p>[03] 80^b^.^eb^ </p>
              <p>[21] ``mātāpitū ca vanditvā, nimminitvāna attanā. </p>
              <p>[22] nikkhipitvā dhanuṃ khaggaṃ, porisādaṃ upāgami''nti.. </p>
              <p>[03] 81^b^.^eb^ ^b^sasatthahatthūpagata^eb^nti sasatthahatthaṃ upagataṃ  āvudhapāṇiṃ maṃ attano santikaṃ upagataṃ disvā. ^b^kadāci so  tasissatī^eb^ti so yakkho api taseyya. ^b^tena bhijjissati  sīla^eb^nti tena tassa tāsuppādanena mayhaṃ sīlaṃ vinassati  saṃkilissati. ^b^paritāsaṃ kate mayī^eb^ti mayi tassa paritāsaṃ  kate sati. </p>
              <p>[03] 82^b^.^eb^ ^b^sīlakhaṇḍabhayā mayhaṃ, tassa dessaṃ na  byāhari^eb^nti yathā ca sīlabhedabhayena nihitasattho tassa santikaṃ  agamāsi, evaṃ mayhaṃ sīlakhaṇḍabhayā ^a^M0.0167^ea^ eva tassa porisādassa dessaṃ  aniṭṭhampi na byāhariṃ, kevalaṃ pana mettacittena hitavādī idaṃ idāni  vakkhamānaṃ vacanaṃ abhāsiṃ.</p>
              <p>[03] mahāsatto ^a^P0.0172^ea^ ca gantvā purato ṭhito.  yakkhiniputto taṃ vīmaṃsitukāmo ``kosi tvaṃ, kuto āgato, kiṃ maṃ  na jānāsi `luddo manussamaṃsakhādako'ti, kasmā ca idhāgatosī''ti  pucchi. kumāro ``ahaṃ jayaddisarañño putto, tvaṃ porisādakoti  jānāmi, pitu jīvitaṃ rakkhituṃ idhāgato, tasmā taṃ muñca, maṃ  khādā''ti āha. puna yakkhiniputto mukhākāreneva ``taṃ tassa  puttoti ahaṃ jānāmi, dukkaraṃ pana tayā kataṃ evaṃ āgacchantenā''ti  āha. kumāro ``na idaṃ dukkaraṃ, yaṃ pitu atthe jīvitapariccajanaṃ,  mātāpituhetu hi evarūpaṃ puññaṃ katvā ekanteneva sagge pamodati,  ahañca `amaraṇadhammo nāma koci satto natthī'ti jānāmi, attanā  ca kiñci kataṃ pāpaṃ nāma na sarāmi, tasmā maraṇatopi me bhayaṃ  natthi, idaṃ sarīraṃ mayā te nissaṭṭhaṃ, aggiṃ jāletvā khādā''ti āha.  tena vuttaṃ -- </p>
              <p>[03] 83^b^.^eb^ </p>
              <p>[21] ``ujjālehi mahāaggiṃ, papatissāmi rukkhato. </p>
              <p>[22] tvaṃ pakkakālamaññāya, bhakkhaya maṃ pitāmahā''ti.. </p>
              <p>[01] taṃ ^a^V0.0159^ea^ sutvā yakkhiniputto ``na sakkā imassa maṃsaṃ  khādituṃ, upāyena imaṃ palāpessāmī''ti cintetvā ``tena hi araññaṃ  pavisitvā sāradārūni āharitvā niddhūme aṅgāre karohi, tattha te  maṃsaṃ pacitvā khādissāmī''ti āha. mahāsatto tathā katvā tassa  ārocesi. so taṃ olokento ``ayaṃ purisasīho maraṇatopi bhayaṃ  natthi, evaṃ nibbhayo nāma na mayā diṭṭhapubbo''ti lomahaṃsajāto  kumāraṃ olokesi. kumāro kissa maṃ olokesi, na yathāvuttaṃ  karosīti. yakkhiniputto mahāsattaṃ ``sattadhā tassa muddhā phaleyya,  yo taṃ khādeyyā''ti āha. ``sace maṃ na khāditukāmosi, atha  kasmā aggiṃ kāresī''ti? ``tava pariggaṇhanattha''nti. ``tvaṃ  idāni maṃ kathaṃ pariggaṇhissasi, svāhaṃ tiracchānayoniyaṃ nibbattopi  sakkassa devarañño attānaṃ pariggaṇhituṃ na adāsi''nti imamatthaṃ  dassento -- </p>
              <p>[21] ``idañhi ^a^M0.0168^ea^ ^a^P0.0173^ea^ so brāhmaṇaṃ maññamāno,  saso avāsesi sake sarīre. </p>
              <p>[22] teneva so candimā devaputto, sasatthuto kāmaduhajja  yakkhā''ti..(jā0 1.16.93) -- </p>
              <p>[25] gāthamāha.</p>
              <p>[03] tattha ^b^saso avāsesi sake sarīre^eb^ti attano sarīrahetu  imaṃ sarīraṃ khāditvā idha vasāti evaṃ sake sarīre attano sarīraṃ  dento taṃ brāhmaṇarūpaṃ sakkaṃ tattha vāsesi. ^b^sasatthuto^eb^ti  ``sasī''ti evaṃ sasasaddena thuto. ^b^kāmaduho^eb^ti kāmavaḍḍhano.  ^b^yakkhā^eb^ti deva.</p>
              <p>[03] evaṃ mahāsatto cande sasalakkhaṇaṃ kappaṭṭhiyaṃ pāṭihāriyaṃ sakkhiṃ  katvā attano sakkenapi pariggaṇhituṃ asakkuṇeyyataṃ abhāsi. taṃ  sutvā porisādo acchariyabbhutacittajāto -- </p>
              <p>[21] ``cando yathā rāhumukhā pamutto, virocate pannaraseva  bhāṇumā. </p>
              <p>[21] evaṃ tuvaṃ porisādā pamutto, viroca kapile mahānubhāva. </p>
              <p>[22] āmodayaṃ pitaraṃ mātarañca, sabbo ca te nandatu  ñātipakkho''ti.. (jā0 1.16.94) -- </p>
              <p>[25] gāthaṃ vatvā ``gaccha mahāvīrā''ti kumāraṃ vissajjesi.  sopi taṃ nibbisevanaṃ katvā pañca sīlāni ^a^V0.0160^ea^ datvā ``yakkho nu  kho esa, no''ti vīmaṃsanto ``yakkhānaṃ akkhīni rattāni honti  animisāni ca, chāyā ca na paññāyati, asambhīto hoti, na  imassa tathā. tasmā nāyaṃ yakkho manusso eso, mayhaṃ kira pitu  tayo bhātaro yakkhiniyā gahitā, tesu tāya dve khāditā  bhavissanti, eko puttasinehena paṭijaggito bhavissati. iminā  tena bhavitabba''nti nayaggāhena anumānena sabbaññutaññāṇena viya  aviparītato niṭṭhaṃ gantvā ``mayhaṃ pitu ācikkhitvā rajje  patiṭṭhāpessāmī''ti cintetvā ``na tvaṃ yakkho, pitu me  jeṭṭhabhātikosi, ehi mayā saddhiṃ gantvā kulasantakaṃ rajjaṃ  paṭipajjāhī''ti āha. tena ^a^M0.0169^ea^ vuttaṃ ``tvaṃ pitāmahā''ti, tvaṃ mama  mahāpitāti ^a^P0.0174^ea^ attho. itarena ``nāhaṃ manusso''ti  vutte tena saddhātabbassa dibbacakkhukatāpasassa santikaṃ nesi.  tāpasena ``kiṃ karontā pitā puttā araññe vicarathā''ti pitubhāve  kathite porisādo saddahitvā ``gaccha, tāta, tvaṃ, na me rajjena  attho, pabbajissāmaha''nti tāpasassa santike isipabbajjaṃ pabbaji.  tena vuttaṃ -- </p>
              <p>[03] 84^b^.^eb^ </p>
              <p>[21] ``iti sīlavataṃ hetu, nārakkhiṃ mama jīvitaṃ. </p>
              <p>[22] pabbājesiṃ cahaṃ tassa, sadā pāṇātipātika''nti..</p>
              <p>[03] tattha ^b^sīlavataṃ hetū^eb^ti sīlavantānaṃ mama pitūnaṃ hetu.  atha vā ^b^sīlavataṃ hetū^eb^ti sīlavatahetu, mayhaṃ  sīlavatasamādānanimittaṃ tassa abhijjanatthaṃ. ^b^tassā^eb^ti taṃ  porisādaṃ. </p>
              <p>[01] atha mahāsatto attano mahāpitaraṃ pabbajitaṃ vanditvā  nagarassa samīpaṃ gantvā ``kumāro kira āgato''ti sutvā haṭṭhatuṭṭhena  raññā nāgarehi negamajānapadehi ca paccuggato rājānaṃ vanditvā sabbaṃ  pavattiṃ ārocesi. taṃ sutvā rājā taṅkhaṇaññeva bheriṃ carāpetvā  mahantena parivārena tassa santikaṃ gantvā ``ehi, bhātika, rajjaṃ  paṭipajjāhī''ti āha. ``alaṃ, mahārājā''ti. ``tena hi mayhaṃ  uyyāne vasā''ti. ``na āgacchāmī''ti. rājā tassa assamassa  avidūre gāmaṃ nivesetvā bhikkhaṃ paṭṭhapesi. so  cūḷakammāsadammanigamo nāma jāto.</p>
              <p>[03] tadā mātāpitaro mahārājakulāni ahesuṃ, tāpaso sāriputto,  porisādo aṅgulimālo, kaniṭṭhā uppalavaṇṇā, aggamahesī  rāhulamātā, alīnasattukumāro lokanātho.</p>
              <p>[03] tassa idhāpi heṭṭhā vuttanayeneva yathārahaṃ sesapāramiyo  niddhāretabbā. tathā pitarā nivāriyamāno attano jīvitaṃ  pariccajitvā pitu jīvitarakkhaṇatthaṃ ``porisādassa santikaṃ  gamissāmī''ti ^a^V0.0161^ea^ nicchayo, tassa ca santāsapariharaṇatthaṃ  nihitasatthassa gamanaṃ, ``attano sīlakhaṇḍanaṃ mā hotū''ti tena  piyavācāya samudācāro, tena ca nānānayehi pariggaṇhiyamānassa  maraṇasantāsābhāvo, pitu atthe mayhaṃ sarīraṃ saphalaṃ karissāmīti  haṭṭhatuṭṭhabhāvo, sakkenāpi pariggaṇhituṃ asakkuṇeyyassa sasajātiyampi  pariccāgatthaṃ ^a^P0.0175^ea^ attano jīvitanirapekkhabhāvassa  jānanaṃ, tena ^a^M0.0170^ea^ samāgamepi ossaṭṭhepi cittassa vikārābhāvo, tassa ca  manussabhāvamahāpitubhāvānaṃ aviparītato jānanaṃ, ñātamatte ca taṃ  kulasantake rajje patiṭṭhāpetukāmatā, dhammadesanāya saṃvejetvā sīlesu  patiṭṭhāpananti. evamādayo idha bodhisattassa guṇānubhāvā  vibhāvetabbāti. </p>
              <p>[06] alīnasattucariyāvaṇṇanā niṭṭhitā. </p>
            </h4>
          </h3>
          <h3>
            <h3n> 10. saṅkhapālacariyāvaṇṇanā </h3n>
            <h4>
              <h4n> </h4n>
              <p>[03] 85^b^.^eb^ dasame ^b^saṅkhapālo^eb^tiādīsu ayaṃ  saṅkhepattho -- devabhogasampattisadisāya mahatiyā nāgiddhiyā  samannāgatattā ^b^mahiddhiko^eb^. heṭṭhā dve, upari dveti catasso dāṭhā  āvudhā etassāti ^b^dāṭhāvudho^eb^. uggatejavisatāya  ^b^ghoraviso^eb^. nāgayonisiddhāhi dvīhi jivhāhi samannāgatoti  ^b^dvijivho^eb^. mahānubhāvānampi urena gamanato ``uragā''ti  laddhanāmānaṃ nāgānaṃ adhipatibhāvato ^b^uragādhibhū^eb^. </p>
              <p>[03] 86^b^.^eb^ dvinnaṃ maggānaṃ vinivijjhitvā sandhibhāvena  gataṭṭhānasaṅkhāte ^b^catuppathe^eb^. aparāparaṃ mahājanasañcaraṇaṭṭhānabhūte  ^b^mahāmagge^eb^. tato eva mahājanasamākiṇṇabhāvena  ^b^nānājanasamākule^eb^. idāni vakkhamānānaṃ catunnaṃ aṅgānaṃ vasena  ^b^caturo aṅge. adhiṭṭhāya^eb^ adhiṭṭhahitvā, citte ṭhapetvā. yadāhaṃ  saṅkhapālo nāma yathāvuttarūpo nāgarājā homi, tadā heṭṭhā  vuttappakāre ṭhāne ^b^vāsaṃ^eb^ uposathavāsavasena nivāsaṃ ^b^akappayiṃ^eb^  kappesiṃ.</p>
              <p>[03] mahāsatto hi dānasīlādipuññapasuto hutvā  bodhipariyesanavasena aparāparaṃ devamanussagatīsu saṃsaranto kadāci  devabhogasadisasampattike nāgabhavane nibbattitvā saṅkhapālo nāma  nāgarājā ahosi mahiddhiko mahānubhāvo. so gacchante kāle tāya  sampattiyā vippaṭisārī hutvā manussayoniṃ patthento uposathavāsaṃ  vasi. athassa nāgabhavane ^a^P0.0176^ea^ vasantassa uposathavāso  ^a^V0.0162^ea^ na sampajjati, sīlaṃ saṃkilissati, tena so nāgabhavanā nikkhamitvā  kaṇhavaṇṇāya nadiyā avidūre mahāmaggassa ca ekapadikamaggassa ca  antare ekaṃ vammikaṃ parikkhipitvā ^a^M0.0171^ea^ uposathaṃ adhiṭṭhāya  cātuddasapannarasesu samādinnasīlo ``mama cammādīni atthikā  gaṇhantū''ti attānaṃ dānamukhe vissajjetvā nipajjati, pāṭipade  nāgabhavanaṃ gacchati. tena vuttaṃ ^b^``punāparaṃ yadā homi,  saṅkhapālo''^eb^tiādi. tassattho vutto eva. </p>
              <p>[03] 87^b^.^eb^ yaṃ panettha ^b^chaviyā cammenā^eb^tiādikaṃ  ``caturo aṅge adhiṭṭhāyā''ti vuttaṃ caturaṅgādhiṭṭhānadassanaṃ.  chavicammāni hi idha ekamaṅgaṃ. evaṃ uposathavāsaṃ vasantassa  mahāsattassa dīgho addhā vītivatto.</p>
              <p>[03] athekadivasaṃ tasmiṃ tathā sīlaṃ samādiyitvā nipanne soḷasa  bhojaputtā ``maṃsaṃ āharissāmā''ti āvudhahatthā araññe carantā  kiñci alabhitvā nikkhamantā taṃ vammikamatthake nipannaṃ disvā  ``mayaṃ ajja godhāpotakampi na labhimhā, imaṃ nāgarājānaṃ vadhitvā  khādissāmā''ti cintetvā ``mahā kho panesa gayhamāno  palāyeyyāti yathānipannakaṃyeva naṃ bhogesu sūlehi vijjhitvā dubbalaṃ  katvā gaṇhissāmā''ti sūlāni ādāya upasaṅkamiṃsu.  bodhisattassāpi sarīraṃ mahantaṃ ekadoṇikanāvappamāṇaṃ vaṭṭetvā  ṭhapitasumanapupphadāmaṃ viya jiñjukaphalasadisehi akkhīhi  jayasumanapupphasadisena ca sīsena samannāgataṃ ativiya sobhati. so  tesaṃ soḷasannaṃ janānaṃ padasaddena bhogantarato sīsaṃ nīharitvā  rattakkhīni ummīletvā te sūlahatthe ^a^P0.0177^ea^ āgacchante  disvā ``ajja mayhaṃ manoratho matthakaṃ pāpuṇissatī''ti attānaṃ  dānamukhe niyyātetvā ``ime mama sarīraṃ sattīhi koṭṭetvā  chiddāvachiddaṃ karonte na olokessāmī''ti attano sīlakhaṇḍabhayena  daḷhaṃ adhiṭṭhānaṃ adhiṭṭhahitvā sīsaṃ bhogantare eva pavesetvā nipajji.</p>
              <p>[03] atha naṃ te upagantvā naṅguṭṭhe gahetvā ākaḍḍhantā bhūmiyaṃ  pātetvā tikhiṇasūlehi aṭṭhasu ṭhānesu vijjhitvā sakaṇṭakā  kāḷavettayaṭṭhiyo pahāramukhehi pavesetvā aṭṭhasu ṭhānesu kājehi ādāya  mahāmaggaṃ paṭipajjiṃsu. mahāsatto sūlehi vijjhanato paṭṭhāya  ekaṭṭhānepi akkhīni ummīletvā te na olokesi. tassa aṭṭhahi  kājehi ādāya nīyamānassa sīsaṃ olambitvā bhūmiṃ paharati  ^a^M0.0172^ea^. atha  naṃ ``sīsamassa olambatī''ti mahāmagge nipajjāpetvā sukhumena  sūlena nāsāpuṭe vijjhitvā rajjukaṃ pavesetvā sīsaṃ ukkhipitvā  kājakoṭiyaṃ laggetvā punapi ukkhipitvā maggaṃ paṭipajjiṃsu. tena  vuttaṃ -- </p>
              <p>[03] 88^b^.^eb^ </p>
              <p>[21] ``addasaṃsu ^a^V0.0163^ea^ bhojaputtā, kharā luddā akāruṇā. </p>
              <p>[22] upagañchuṃ mamaṃ tattha, daṇḍamuggarapāṇino.. </p>
              <p>[03] 89^b^.^eb^ </p>
              <p>[21] ``nāsāya vinivijjhitvā, naṅguṭṭhe piṭṭhikaṇṭake. </p>
              <p>[22] kāje āropayitvāna, bhojaputtā hariṃsu ma''nti..</p>
              <p>[03] tattha ^b^bhojaputtā^eb^ti luddaputtā. ^b^kharā^eb^ti kakkhaḷā,  pharusakāyavacīkammantā. ^b^luddā^eb^ti dāruṇā, ghoramānasā.  ^b^akāruṇā^eb^ti nikkaruṇā. ^b^daṇḍamuggarapāṇino^eb^ti  caturassadaṇḍahatthā. ^b^nāsāya vinivijjhitvā^eb^ti rajjukaṃ pavesetuṃ  sukhumena sūlena nāsāpuṭe vijjhitvā. ^b^naṅguṭṭhe piṭṭhikaṇṭake^eb^ti  naṅguṭṭhappadese tattha tattha piṭṭhikaṇṭakasamīpe ca vinivijjhitvāti  sambandho. ^b^kāje āropayitvānā^eb^ti aṭṭhasu ṭhānesu  vinivijjhitvā baddhesu aṭṭhasu vettalatāmaṇḍalesu ^a^P0.0178^ea^  ekekasmiṃ ovijjhitaṃ ekekaṃ kājaṃ dve dve bhojaputtā attano attano  khandhaṃ āropetvā. </p>
              <p>[03] 90^b^.^eb^ ^b^sasāgarantaṃ pathavi^eb^nti samuddapariyantaṃ  mahāpathaviṃ. ^b^sakānanaṃ sapabbata^eb^nti saddhiṃ kānanehi pabbatehi  cāti sakānanaṃ sapabbatañca. ^b^nāsāvātena jhāpaye^eb^ti sacāhaṃ  ^b^icchamāno^eb^ icchanto kujjhitvā nāsāvātaṃ vissajjeyyaṃ,  samuddapariyantaṃ sakānanaṃ sapabbataṃ imaṃ mahāpathaviṃ jhāpeyyaṃ, saha  nāsāvātavissajjanena chārikaṃ kareyyaṃ, etādiso tadā mayhaṃ  ānubhāvo. </p>
              <p>[03] 91^b^.^eb^ evaṃ santepi ^b^sūlehi vinivijjhante,  koṭṭayantepi sattibhi. bhojaputte na kuppāmī^eb^ti dubbalabhāvakaraṇatthaṃ  vettalatāpavesanatthañca sāradārūhi tacchetvā katehi tikhiṇasūlehi  aṭṭhasu ṭhānesu vijjhantepi dubbalabhāvakaraṇatthaṃ tikhiṇāhi sattīhi  tahiṃ tahiṃ koṭṭayantepi bhojaputtānaṃ luddānaṃ na kuppāmi. ^b^esā me  sīlapāramī^eb^ti evaṃ mahānubhāvassa tathā adhiṭṭhahantassa yā me mayhaṃ  sīlakhaṇḍabhayena tesaṃ ^a^M0.0173^ea^ akujjhanā, esā ekanteneva  jīvitanirapekkhabhāvena pavattā mayhaṃ sīlapāramī, sīlavasena  paramatthapāramīti attho.</p>
              <p>[03] tathā pana bodhisatte tehi nīyamāne mithilanagaravāsī āḷāro  nāma kuṭumbiko pañcasakaṭasatāni ādāya sukhayānake nisīditvā  gacchanto te bhojaputte mahāsattaṃ harante disvā kāruññaṃ uppādetvā te  ludde pucchi -- ``kissāyaṃ nāgo nīyati, netvā cimaṃ kiṃ  karissathā''ti? te ``imassa nāgassa maṃsaṃ sāduñca muduñca  thūlañca pacitvā khādissāmā''ti āhaṃsu. atha so tesaṃ  soḷasavāhagoṇe pasataṃ pasataṃ suvaṇṇamāsake sabbesaṃ  nivāsanapārupanāni ^a^V0.0164^ea^ bhariyānampi tesaṃ vatthābharaṇāni datvā ``sammā,  ayaṃ mahānubhāvo nāgarājā, attano sīlaguṇena tumhākaṃ na dubbhi,  imaṃ kilamantehi bahuṃ tumhehi apuññaṃ pasutaṃ, vissajjethā''ti āha.  te ``ayaṃ amhākaṃ manāpo bhakkho, bahū ca no uragā bhuttapubbā,  tathāpi tava vacanaṃ amhehi pūjetabbaṃ, tasmā ^a^P0.0179^ea^ imaṃ  nāgaṃ vissajjessāmā''ti vissajjetvā mahāsattaṃ bhūmiyaṃ nipajjāpetvā  attano kakkhaḷatāya tā kaṇṭakācitā āvutā kāḷavettalatā koṭiyaṃ  gahetvā ākaḍḍhituṃ ārabhiṃsu.</p>
              <p>[03] atha so nāgarājānaṃ kilamantaṃ disvā akilamentova asinā  latā chinditvā dārakānaṃ kaṇṇavedhato paṭiharaṇaniyāmena  adukkhāpento saṇikaṃ nīhari. tasmiṃ kāle te bhojaputtā yaṃ bandhanaṃ  tassa natthuto pavesetvā paṭimukkaṃ, taṃ bandhanaṃ saṇikaṃ mocayiṃsu.  mahāsatto muhuttaṃ pācīnābhimukho gantvā assupuṇṇehi nettehi āḷāraṃ  olokesi. luddā thokaṃ gantvā ``urago dubbalo, matakāle  gahetvāva naṃ gamissāmā''ti nilīyiṃsu. āḷāro mahāsattassa  añjaliṃ paggayha ``gaccheva kho tvaṃ, mahānāga, mā taṃ luddā puna  gahesu''nti vadanto thokaṃ taṃ nāgaṃ anugantvā nivatti.</p>
              <p>[03] bodhisatto nāgabhavanaṃ gantvā tattha papañcaṃ akatvā mahantena  parivārena nikkhamitvā āḷāraṃ upasaṅkamitvā nāgabhavanassa vaṇṇaṃ  kathetvā taṃ tattha netvā tīhi kaññāsatehi saddhiṃ mahantamassa yasaṃ  datvā dibbehi kāmehi santappesi. āḷāro nāgabhavane ekavassaṃ  vasitvā dibbe ^a^M0.0174^ea^ kāme paribhuñjitvā ``icchāmahaṃ, samma, pabbajitu''nti  nāgarājassa kathetvā pabbajitaparikkhāre gahetvā tato nikkhamitvā  himavantappadesaṃ gantvā pabbajitvā tattha ciraṃ vasitvā aparabhāge  cārikaṃ caranto bārāṇasiṃ patvā bārāṇasiraññā samāgato tena  ācārasampattiṃ nissāya pasannena ``tvaṃ uḷārabhogā maññe kulā  pabbajito, kena nu kho kāraṇena pabbajitosī''ti puṭṭho attano  pabbajjākāraṇaṃ kathento luddānaṃ hatthato bodhisattassa vissajjāpanaṃ  ādiṃ katvā sabbaṃ pavattiṃ rañño ācikkhitvā -- </p>
              <p>[21] ``diṭṭhā mayā mānusakāpi kāmā, asassatā  vipariṇāmadhammā. </p>
              <p>[22] ādīnavaṃ ^a^P0.0180^ea^ kāmaguṇesu disvā, saddhāyahaṃ  pabbajitomhi, rāja.. </p>
              <p>[21] ``dumapphalānīva ^a^V0.0165^ea^ patanti māṇavā, daharā ca vuddhā ca  sarīrabhedā. </p>
              <p>[22] etampi disvā pabbajitomhi rāja, apaṇṇakaṃ  sāmaññameva seyyo''ti.. (jā0 2.17.191-192) -- </p>
              <p>[25] imāhi gāthāhi dhammaṃ desesi.</p>
              <p>[03] taṃ sutvā rājā -- </p>
              <p>[21] ``addhā have sevitabbā sapaññā, bahussutā ye  bahuṭhānacintino. </p>
              <p>[22] nāgañca sutvāna tavañcaḷāra, kāhāmi puññāni  anappakānī''ti.. (jā0 2.17.193) -- </p>
              <p>[25] āha.</p>
              <p>[03] athassa tāpaso -- </p>
              <p>[21] ``addhā have sevitabbā sapaññā, bahussutā ye  bahuṭhānacintino. </p>
              <p>[22] nāgañca sutvāna mamañca rāja, karohi puññāni  anappakānī''ti.. (jā0 2.17.194) -- </p>
              <p>[25] evaṃ ^a^M0.0175^ea^ dhammaṃ desetvā tattheva cattāro vassānamāse vasitvā  puna himavantaṃ gantvā yāvajīvaṃ cattāro brahmavihāre bhāvetvā  brahmalokūpago ahosi. bodhisattopi yāvajīvaṃ uposathavāsaṃ vasitvā  saggapuraṃ pūresi. sopi rājā dānādīni puññāni katvā yathākammaṃ  gato.</p>
              <p>[03] tadā āḷāro sāriputtatthero ahosi, bārāṇasirājā  ānandatthero, saṅkhapālanāgarājā lokanātho.</p>
              <p>[03] tassa sarīrapariccāgo dānapāramī, tathārūpenapi visatejena  samannāgatassa tathārūpāyapi pīḷāya sati sīlassa abhinnatā  sīlapāramī, devabhogasampattisadisaṃ bhogaṃ pahāya nāgabhavanato  nikkhamitvā samaṇadhammakaraṇaṃ nekkhammapāramī, ``dānādiatthaṃ  idañcidañca kātuṃ vaṭṭatī''ti ^a^V0.0166^ea^ saṃvidahanaṃ paññāpāramī,  kāmavitakkavinodanaṃ adhivāsanavīriyañca vīriyapāramī,  adhivāsanakhanti khantipāramī, saccasamādānaṃ saccapāramī,  acalasamādānādhiṭṭhānaṃ ^a^P0.0181^ea^ adhiṭṭhānapāramī, bhojaputte  upādāya sabbasattesu mettānuddayabhāvo mettāpāramī, vedanāya  sattasaṅkhārakatavippakāresu ca majjhattabhāvo upekkhāpāramīti evaṃ  dasa pāramiyo labbhanti. sīlapāramī pana atisayavatīti katvā  sā eva desanaṃ āruḷhā. tathā idha bodhisattassa guṇānubhāvā  ``yojanasatike nāgabhavanaṭṭhāne''tiādinā ^b^bhūridattacariyāyaṃ^eb^  (cariyā0 2.11 ādayo) vuttanayeneva yathārahaṃ vibhāvetabbāti. </p>
              <p>[06] saṅkhapālacariyāvaṇṇanā niṭṭhitā.</p>
              <p>[03] ^b^ete^eb^ti ye hatthināgacariyādayo imasmiṃ vagge niddiṭṭhā  anantaragāthāya ca ``hatthināgo bhūridatto''tiādinā uddānavasena  saṅgahetvā dassitā ^b^nava^eb^ cariyā, te sabbe visesato  sīlapāramipūraṇavasena pavattiyā sīlaṃ balaṃ etesanti ^b^sīlabalā^eb^.  sīlassa paramatthapāramibhūtassa parikkharaṇato santānassa ca  paribhāvanāvasena abhisaṅkharaṇato ^b^parikkhārā^eb^. ukkaṃsagatāya  sīlaparamatthapāramiyā asampuṇṇattā padeso etesaṃ atthi, na  nippadesoti ^b^padesikā^eb^ sappadesā. kasmāti ce? āha  ^b^``jīvitaṃ parirakkhitvā, sīlāni anurakkhisa''^eb^nti, yasmā  etesu ^b^hatthināgacariyādīsu^eb^ (cariyā0 2.1 ādayo) ahaṃ  attano jīvitaṃ ekadesena ^a^M0.0176^ea^ parirakkhitvāva sīlāni anurakkhiṃ,  jīvitaṃ na sabbathā pariccajiṃ, ekanteneva pana ^b^saṅkhapālassa me  sato sabbakālampi jīvitaṃ yassa kassaci niyyattaṃ,^eb^  saṅkhapālanāgarājassa pana me mahānubhāvassa uggavisatejassa sato  samānassa sabbakālampi tehi luddehi samāgame tato pubbepi pacchāpi  sato evaṃ puggalavibhāgaṃ akatvā yassa kassaci sīlānurakkhaṇatthameva  jīvitaṃ ekaṃseneva ^b^niyyattaṃ^eb^ nīyātitaṃ dānamukhe nissaṭṭhaṃ,  ^b^tasmā sā sīlapāramī^eb^ti yasmā cetadevaṃ, tasmā tena kāraṇena  sā paramatthapāramibhāvaṃ pattā mayhaṃ sīlapāramīti dassetīti. </p>
              <p>[06] paramatthadīpaniyā cariyāpiṭakasaṃvaṇṇanāya </p>
              <p>[06] dasavidhacariyāsaṅgahassa visesato</p>
              <p>[03] sīlapāramivibhāvanassa </p>
              <p>[06] dutiyavaggassa atthavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 3. yudhañjayavaggo </h2n>
          <h3>
            <h3n> 1. yudhañjayacariyāvaṇṇanā </h3n>
            <h4>
              <h4n> </h4n>
              <p>[03] 1^b^.^eb^ tatiyavaggassa ^a^M0.0177^ea^ ^a^V0.0167^ea^ ^a^P0.0182^ea^ paṭhame  ^b^amitayaso^eb^ti aparimitaparivāravibhavo. ^b^rājaputto  yudhañjayo^eb^ti rammanagare sabbadattassa nāma rañño putto nāmena  yudhañjayo nāma.</p>
              <p>[03] ayañhi bārāṇasī ^b^udayajātake^eb^ (jā0 1.11.37  ādayo) ^b^surundhananagaraṃ^eb^ nāma jātā. ^b^cūḷasutasomajātake ^eb^(jā0 2.17.195 ādayo)^b^ sudassanaṃ^eb^ nāma,  ^b^soṇanandajātake^eb^ (jā0 2.20.92 ādayo) ^b^brahmavaḍḍhanaṃ^eb^  nāma, ^b^khaṇḍahālajātake^eb^(jā0 2.22.982 ādayo)^b^  pupphavatī^eb^ nāma, imasmiṃ pana ^b^yudhañjayajātake^eb^ (jā0  1.11.73 ādayo) ^b^rammanagaraṃ^eb^ nāma ahosi, evamassa kadāci  nāmaṃ parivattati. tena vuttaṃ -- ``rājaputtoti rammanagare  sabbadattassa nāma rañño putto''ti. tassa pana rañño puttasahassaṃ  ahosi. bodhisatto jeṭṭhaputto, tassa rājā uparajjaṃ adāsi. so  heṭṭhā vuttanayeneva divase divase mahādānaṃ pavattesi. evaṃ gacchante  kāle bodhisatto ekadivasaṃ pātova rathavaraṃ abhiruhitvā mahantena  sirivibhavena uyyānakīḷaṃ gacchanto  rukkhaggatiṇaggasākhaggamakkaṭakasuttajālādīsu muttājālākārena lagge  ussāvabindū disvā ``samma sārathi, kiṃ nāmeta''nti pucchitvā  ``ete, deva, himasamaye patanakaussāvabindū nāmā''ti sutvā  divasabhāgaṃ uyyāne kīḷitvā sāyanhakāle paccāgacchanto te adisvā  ``samma sārathi, kahaṃ te ussāvabindū, na te idāni passāmī''ti  pucchitvā ``deva, sūriye uggacchante ^a^P0.0183^ea^ sabbe  bhijjitvā vilayaṃ gacchantī''ti sutvā ``yathā ime uppajjitvā  bhijjanti, evaṃ imesaṃ sattānaṃ jīvitasaṅkhārāpi tiṇagge  ussāvabindusadisāva, tasmā mayā byādhijarāmaraṇehi apīḷiteneva  mātāpitaro āpucchitvā pabbajituṃ vaṭṭatī''ti ussāvabindumeva  ārammaṇaṃ katvā āditte viya tayo bhave passanto attano gehaṃ  āgantvā alaṅkatapaṭiyattāya vinicchayasālāya nisinnassa pitu  santikameva gantvā pitaraṃ vanditvā ekamantaṃ ṭhito pabbajjaṃ yāci.  tena vuttaṃ -- </p>
              <p>[22] ``ussāvabinduṃ ^a^M0.0178^ea^ ^a^V0.0168^ea^ sūriyātape, patitaṃ disvāna saṃvijiṃ..</p>
              <p>[03]  </p>
              <p>[03] 2^b^.^eb^ </p>
              <p>[21] ``taññevādhipatiṃ katvā, saṃvegamanubrūhayiṃ. </p>
              <p>[22] mātāpitū ca vanditvā, pabbajjamanuyācaha''nti..</p>
              <p>[03] tattha ^b^sūriyātape^eb^ti sūriyātapahetu,  sūriyarasmisamphassanimittaṃ. ``sūriyātapenā''tipi pāṭho.  ^b^patitaṃ disvānā^eb^ti vinaṭṭhaṃ passitvā, pubbe rukkhaggādīsu  muttājālādiākārena laggaṃ hutvā dissamānaṃ sūriyarasmisamphassena  vinaṭṭhaṃ paññācakkhunā oloketvā. ^b^saṃviji^eb^nti yathā etāni,  evaṃ sattānaṃ jīvitānipi lahuṃ lahuṃ bhijjamānasabhāvānīti  aniccatāmanasikāravasena saṃvegamāpajjiṃ.</p>
              <p>[03] ^b^taññevādhipatiṃ katvā, saṃvegamanubrūhayi^eb^nti taññeva  ussāvabindūnaṃ aniccataṃ adhipatiṃ mukhaṃ pubbaṅgamaṃ purecārikaṃ katvā  tatheva sabbasaṅkhārānaṃ ittaraṭṭhitikataṃ parittakālataṃ manasikaronto  ekavāraṃ uppannaṃ saṃvegaṃ punappunaṃ uppādanena anuvaḍḍhesiṃ.  ^b^pabbajjamanuyācaha^eb^nti ``tiṇagge ussāvabindū viya na  ciraṭṭhitike sattānaṃ jīvite mayā byādhijarāmaraṇehi anabhibhūteneva  pabbajitvā yattha etāni na santi, taṃ amataṃ mahānibbānaṃ  gavesitabba''nti cintetvā mātāpitaro upasaṅkamitvā vanditvā  ``pabbajjaṃ me anujānāthā''ti te ahaṃ pabbajjaṃ yāciṃ. evaṃ  mahāsattena pabbajjāya yācitāya sakalanagare mahantaṃ kolāhalamahosi  -- ``uparājā kira yudhañjayo pabbajitukāmo''ti ^a^P0.0184^ea^.</p>
              <p>[03] tena ca samayena kāsiraṭṭhavāsino rājānaṃ daṭṭhuṃ āgantvā rammake  paṭivasanti. te sabbepi sannipatiṃsu. iti sapariso rājā negamā  ceva jānapadā ca bodhisattassa mātā devī ca sabbe ca orodhā  mahāsattaṃ ``mā kho tvaṃ, tāta kumāra, pabbajī''ti nivāresuṃ. tattha  rājā ``sace te kāmehi ūnaṃ, ahaṃ te paripūrayāmi, ajjeva rajjaṃ  paṭipajjāhī''ti āha. tassa mahāsatto -- </p>
              <p>[21] ``mā maṃ deva nivārehi, pabbajantaṃ rathesabha. </p>
              <p>[22] māhaṃ kāmehi sammatto, jarāya vasamanvagū''ti..  (jā0 1.11.77) -- </p>
              <p>[25] attano ^a^M0.0179^ea^ pabbajjāchandameva vatvā taṃ sutvā saddhiṃ  orodhehi mātuyā karuṇaṃ paridevantiyā -- </p>
              <p>[21] ``ussāvova ^a^V0.0169^ea^ tiṇaggamhi, sūriyuggamanaṃ pati. </p>
              <p>[22] evamāyu manussānaṃ, mā maṃ amma nivārayā''ti..  (jā0 1.11.79) -- </p>
              <p>[25] attano pabbajjākāraṇaṃ kathetvā nānappakāraṃ tehi  yāciyamānopi abhisaṃvaḍḍhamānasaṃvegattā anosakkitamānaso piyatare  mahati ñātiparivaṭṭe uḷāre rājissariye ca nirapekkhacitto pabbaji.  tena vuttaṃ -- </p>
              <p>[03] 3^b^.^eb^ </p>
              <p>[21] ``yācanti maṃ pañjalikā, sanegamā saraṭṭhakā. </p>
              <p>[22] ajjeva putta paṭipajja, iddhaṃ phītaṃ mahāmahiṃ.. </p>
              <p>[03] 4^b^.^eb^ </p>
              <p>[21] ``sarājake sahorodhe, sanegame saraṭṭhake. </p>
              <p>[22] karuṇaṃ paridevante, anapekkho pariccaji''nti..</p>
              <p>[03] tattha ^b^pañjalikā^eb^ti paggahitāñjalikā. ^b^sanegamā  saraṭṭhakā^eb^ti negamehi ceva raṭṭhavāsīhi ca saddhiṃ sabbe rājapurisā  ``mā kho, tvaṃ deva, pabbajī''ti maṃ yācanti. mātāpitaro pana  ^b^ajjeva putta paṭipajja,^eb^ gāmanigamarājadhāniabhivuddhiyā  vepullappattiyā ca, ^b^iddhaṃ^eb^ vibhavasārasampattiyā sassādinipphattiyā  ca, ^b^phītaṃ^eb^ imaṃ ^b^mahāmahiṃ^eb^ anusāsa, chattaṃ ussāpetvā rajjaṃ  kārehīti yācanti. evaṃ pana saha raññāti ^b^sarājake,^eb^ tathā  ^b^sahorodhe sanegame saraṭṭhake^eb^ mahājane yathā suṇantānampi pageva  passantānaṃ mahantaṃ kāruññaṃ hoti, evaṃ ^b^karuṇaṃ paridevante^eb^ tattha  tattha ^b^anapekkho^eb^ alaggacitto ``ahaṃ tadā pabbaji''nti  dasseti. </p>
              <p>[03] 5-6^b^.^eb^ idāni ^a^P0.0185^ea^ yadatthaṃ cakkavattisirisadisaṃ  rajjasiriṃ piyatare ñātibandhave pahāya siniddhaṃ pariggahaparijanaṃ  lokābhimataṃ mahantaṃ yasañca nirapekkho pariccajinti dassetuṃ dve gāthā  abhāsi.</p>
              <p>[03] tattha ^b^kevala^eb^nti anavasesaṃ itthāgāraṃ samuddapariyantañca  pathaviṃ pabbajjādhippāyena cajamāno evaṃ me sammāsambodhi sakkā  adhigantunti ^b^bodhiyāyeva kāraṇā^eb^ na kiñci cintesiṃ, na tattha  īsakaṃ laggaṃ janesinti attho. ^b^tasmā^eb^ti yasmā mātāpitaro  tañca mahāyasaṃ ^b^rajjañca me na dessaṃ^eb^ ^a^M0.0180^ea^, piyameva, tato pana  sataguṇena sahassaguṇena satasahassaguṇena sabbaññutaññāṇameva mayhaṃ  piyataraṃ, tasmā mātādīhi saddhiṃ rajjaṃ ahaṃ tadā ^b^pariccaji^eb^nti.</p>
              <p>[03] tadetaṃ ^a^V0.0170^ea^ sabbaṃ pariccajitvā pabbajjāya mahāsatte nikkhamante tassa  kaniṭṭhabhātā yudhiṭṭhilakumāro nāma pitaraṃ vanditvā pabbajjaṃ  anujānāpetvā bodhisattaṃ anubandhi. te ubhopi nagarā nikkhamma  mahājanaṃ nivattetvā himavantaṃ pavisitvā manorame ṭhāne assamapadaṃ  katvā isipabbajjaṃ pabbajitvā jhānābhiññāyo nibbattetvā  vanamūlaphalādīhi yāvajīvaṃ yāpetvā brahmalokaparāyanā ahesuṃ. tenāha  bhagavā -- </p>
              <p>[21] ``ubho kumārā pabbajitā, yudhañjayo yudhiṭṭhilo. </p>
              <p>[22] pahāya mātāpitaro, saṅgaṃ chetvāna maccuno''ti..  (jā0 1.11.83).</p>
              <p>[03] tattha ^b^saṅgaṃ chetvāna maccuno^eb^ti maccumārassa  sahakārikāraṇabhūtattā santakaṃ rāgadosamohasaṅgaṃ vikkhambhanavasena  chinditvā ubhopi pabbajitāti.</p>
              <p>[03] tadā mātāpitaro mahārājakulāni ahesuṃ, yudhiṭṭhilakumāro  ānandatthero, yudhañjayo lokanātho.</p>
              <p>[03] tassa pabbajjato pubbe pavattitamahādānāni ceva  rajjādipariccāgo ca dānapāramī, kāyavacīsaṃvaro sīlapāramī, pabbajjā  ca jhānādhigamo ca nekkhammapāramī, aniccato manasikāraṃ ādiṃ  katvā abhiññādhigamapariyosānā paññā dānādīnaṃ  upakārānupakāradhammapariggaṇhanapaññā ca paññāpāramī, sabbattha  tadatthasādhanaṃ vīriyaṃ vīriyapāramī ^a^P0.0186^ea^, ñāṇakhanti  adhivāsanakhanti ca khantipāramī, paṭiññāya avisaṃvādanaṃ  saccapāramī, sabbattha acalasamādānādhiṭṭhānaṃ adhiṭṭhānapāramī,  sabbasattesu hitacittatāya mettābrahmavihāravasena ca mettāpāramī,  sattasaṅkhārakatavippakāraupekkhanavasena upekkhābrahmavihāravasena ca  upekkhāpāramīti dasa pāramiyo labbhanti. visesato pana  nekkhammapāramīti veditabbā. tathā ^b^akitticariyāyaṃ^eb^ viya  idhāpi mahāpurisassa acchariyaguṇā yathārahaṃ niddhāretabbā. tena  vuccati ``evaṃ acchariyā hete, abbhutā ca mahesino...pe0...  dhammassa anudhammato''ti. </p>
              <p>[06] yudhañjayacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 2. somanassacariyāvaṇṇanā </h3n>
            <h4>
              <h4n> </h4n>
              <p>[03] 7^b^.^eb^ dutiye ^a^M0.0181^ea^ ^a^V0.0171^ea^ ^b^indapatthe puruttame^eb^ti  evaṃnāmake nagaravare.  ^b^kāmito^eb^ti mātāpituādīhi ``aho vata eko putto  uppajjeyyā''ti evaṃ cirakāle patthito. ^b^dayito^eb^ti piyāyito.  ^b^somanassoti vissuto^eb^ti ``somanasso''ti evaṃ  pakāsanāmo. </p>
              <p>[03] 8^b^.^eb^ ^b^sīlavā^eb^ti dasakusalakammapathasīlena ceva  ācārasīlena ca samannāgato. ^b^guṇasampanno^eb^ti  saddhābāhusaccādiguṇehi upeto, paripuṇṇo vā.  ^b^kalyāṇapaṭibhānavā^eb^ti taṃtaṃitikattabbasādhanena  upāyakosallasaṅkhātena ca sundarena paṭibhānena samannāgato.  ^b^vuḍḍhāpacāyī^eb^ti mātāpitaro kule jeṭṭhāti evaṃ ye jātivuḍḍhā, ye  ca sīlādiguṇehi vuḍḍhā, tesaṃ apacāyanasīlo. ^b^hirīmā^eb^ti  pāpajigucchanalakkhaṇāya hiriyā samannāgato. ^b^saṅgahesu ca  kovido^eb^ti dānapiyavacanātthacariyāsamānattatāsaṅkhātehi catūhi  saṅgahavatthūhi yathārahaṃ sattānaṃ saṅgaṇhanesu kusalo. evarūpo reṇussa  nāma kururājassa putto somanassoti vissuto yadā homīti  sambandho. </p>
              <p>[03] 9^b^.^eb^ ^b^tassa rañño patikaro^eb^ti tena kururājena pati  abhikkhaṇaṃ upakattabbabhāvena patikaro vallabho. ^b^kuhakatāpaso^eb^ti  asantaguṇasambhāvanalakkhaṇena kohaññena ^a^P0.0187^ea^  jīvitakappanako eko tāpaso, tassa rañño sakkātabbo ahosi.  ^b^ārāma^eb^nti phalārāmaṃ, yattha  eḷālukalābukumbhaṇḍatipusādivalliphalāni ceva taṇḍuleyyakādisākañca  ropīyati. ^b^mālāvaccha^eb^nti jātiatimuttakādipupphagacchaṃ, tena  pupphārāmaṃ dasseti. ettha ca ārāmaṃ katvā tattha mālāvacchañca  yathāvuttaphalavacchañca ropetvā tato laddhadhanaṃ saṃharitvā ṭhapento  ^b^jīvatī^eb^ti attho veditabbo.</p>
              <p>[03] tatrāyaṃ anupubbikathā -- tadā mahārakkhito nāma tāpaso  pañcasatatāpasaparivāro himavante vasitvā loṇambilasevanatthāya  janapadacārikaṃ caranto indapatthanagaraṃ patvā rājuyyāne vasitvā  sapariso piṇḍāya ^a^M0.0182^ea^ caranto rājadvāraṃ pāpuṇi. rājā isigaṇaṃ disvā  iriyāpathe pasanno alaṅkatamahātale nisīdāpetvā paṇītenāhārena  parivisitvā ``bhante, imaṃ vassārattaṃ mama uyyāneyeva vasathā''ti  vatvā tehi saddhiṃ uyyānaṃ gantvā vasanaṭṭhānāni kāretvā  pabbajitaparikkhāre datvā nikkhami. tato paṭṭhāya sabbepi te  rājanivesane bhuñjanti.</p>
              <p>[03] rājā ^a^V0.0172^ea^ pana aputtako putte pattheti, puttā nuppajjanti.  vassārattaccayena mahārakkhito ``himavantaṃ gamissāmā''ti rājānaṃ  āpucchitvā raññā katasakkārasammāno nikkhamitvā antarāmagge  majjhanhikasamaye maggā okkamma ekassa sandacchāyassa rukkhassa heṭṭhā  sapariso nisīdi. tāpasā kathaṃ samuṭṭhāpesuṃ -- ``rājā aputtako,  sādhu vatassa sace rājaputtaṃ labheyyā''ti. mahārakkhito taṃ kathaṃ  sutvā ``bhavissati nu kho rañño putto, udāhu no''ti upadhārento  ``bhavissatī''ti ñatvā ``mā tumhe cintayittha, ajja paccūsakāle  eko ^a^P0.0188^ea^ devaputto cavitvā rañño aggamahesiyā  kucchimhi nibbattissatī''ti āha.</p>
              <p>[03] taṃ sutvā eko kūṭajaṭilo ``idāni rājakulūpako  bhavissāmī''ti cintetvā tāpasānaṃ gamanakāle gilānālayaṃ katvā  nipajjitvā ``ehi gacchāmā''ti vutte ``na sakkomī''ti āha.  mahārakkhito tassa nipannakāraṇaṃ ñatvā ``yadā sakkosi, tadā  āgaccheyyāsī''ti isigaṇaṃ ādāya himavantameva gato. kuhako  nivattitvā vegena gantvā rājadvāre ṭhatvā ``mahārakkhitassa  upaṭṭhākatāpaso āgato''ti rañño ārocāpetvā raññā vegena  pakkosāpito pāsādaṃ abhiruyha paññatte āsane nisīdi. rājā taṃ  vanditvā ekamantaṃ nisinno isīnaṃ ārogyaṃ pucchitvā ``bhante,  atikhippaṃ nivattittha, kenatthena āgatatthā''ti āha.</p>
              <p>[03] mahārāja, isigaṇo sukhanisinno ``sādhu vatassa sace rañño  vaṃsānurakkhako putto uppajjeyyā''ti kathaṃ samuṭṭhāpesi. ahaṃ taṃ kathaṃ  sutvā ``bhavissati nu kho rañño putto, udāhu no''ti  dibbacakkhunā olokento ``mahiddhiko devaputto cavitvā  aggamahesiyā sudhammāya kucchimhi nibbattissatī''ti disvā  ``ajānantā gabbhaṃ nāseyyuṃ, ācikkhissāmi ^a^M0.0183^ea^ tāva na''nti tumhākaṃ  kathanatthāya āgato, kathitaṃ vo mayā, gacchāmaha''nti. rājā  ``bhante, na sakkā gantu''nti haṭṭhatuṭṭho pasannacitto kuhakatāpasaṃ uyyānaṃ  netvā vasanaṭṭhānaṃ saṃvidahitvā adāsi. so tato paṭṭhāya rājakule  bhuñjanto vasati, ``dibbacakkhuko''tvevassa nāmaṃ ahosi.</p>
              <p>[03] tadā bodhisatto tāvatiṃsabhavanato cavitvā tattha paṭisandhiṃ  gaṇhi, jātassa ca nāmaggahaṇadivase ``somanasso''ti ^a^P0.0189^ea^  nāmaṃ kariṃsu. so kumāraparihārena vaḍḍhati.  kuhakatāpasopi uyyānassa ekapasse nānappakāraṃ sūpeyyasākañca  phalavalliādayo ca ropetvā paṇṇikānaṃ hatthe vikkiṇanto dhanaṃ saṃharati.  atha bodhisattassa sattavassikakāle rañño paccanto ^a^V0.0173^ea^ kupito. so  ``tāta, dibbacakkhutāpase mā pamajjā''ti kumāraṃ paṭicchāpetvā  paccantaṃ vūpasametuṃ gato. </p>
              <p>[03] 10-13^b^.^eb^ athekadivasaṃ kumāro ``jaṭilaṃ passissāmī''ti  uyyānaṃ gantvā kūṭajaṭilaṃ ekaṃ gandhikakāsāvaṃ nivāsetvā ekaṃ  pārupitvā ubhohi hatthehi dve ghaṭe gahetvā sākavatthusmiṃ udakaṃ  siñcantaṃ disvā ``ayaṃ kūṭajaṭilo attano samaṇadhammaṃ akatvā  paṇṇikakammaṃ karotī''ti ñatvā ``kiṃ karosi paṇṇikagahapatikā''ti  taṃ lajjāpetvā avanditvā eva nikkhami. </p>
              <p>[01] kūṭajaṭilo ``ayaṃ idāneva evarūpo, pacchā `ko  jānāti kiṃ karissatī'ti idāneva naṃ nāsetuṃ vaṭṭatī''ti cintetvā  rañño āgamanakāle pāsāṇaphalakaṃ ekamantaṃ khipitvā pānīyaghaṭaṃ  bhinditvā paṇṇasālāya tiṇāni vikiritvā sarīraṃ telena makkhetvā  paṇṇasālaṃ pavisitvā sasīsaṃ pārupitvā mahādukkhappatto viya mañce  nipajji. rājā āgantvā nagaraṃ padakkhiṇaṃ katvā nivesanaṃ  apavisitvāva ``mama sāmikaṃ dibbacakkhukaṃ passissāmī''ti  paṇṇasāladvāraṃ gantvā taṃ vippakāraṃ disvā ``kiṃ nu kho eta''nti  anto pavisitvā taṃ nipannakaṃ disvā pāde parimajjanto pucchi --  ``kena, tvaṃ bhante, evaṃ viheṭhito, kamajja yamalokaṃ nemi, taṃ me  sīghaṃ ācikkhā''ti. </p>
              <p>[01] taṃ ^a^M0.0184^ea^ sutvā kūṭajaṭilo nitthunanto uṭṭhāya diṭṭho, ^a^P0.0190^ea^  mahārāja, tvaṃ me, passitvā tayi vissāsena ahaṃ imaṃ  vippakāraṃ patto, tava puttenamhi evaṃ viheṭhitoti. taṃ sutvā rājā  coraghātake āṇāpesi -- ``gacchatha kumārassa sīsaṃ chinditvā  sarīrañcassa khaṇḍākhaṇḍikaṃ chinditvā rathiyā rathiyaṃ vikirathā''ti.  te mātarā alaṅkaritvā attano aṅke nisīdāpitaṃ kumāraṃ  ākaḍḍhiṃsu -- ``raññā te vadho āṇatto''ti. kumāro  maraṇabhayatajjito mātu aṅkato vuṭṭhāya -- ``rañño maṃ dassetha, santi  rājakiccānī''ti āha. te kumārassa vacanaṃ sutvā māretuṃ  avisahantā goṇaṃ viya rajjuyā parikaḍḍhantā netvā rañño dassesuṃ.  tena vuttaṃ ^b^``tamahaṃ disvāna kuhaka''^eb^ntiādi. </p>
              <p>[01] tattha ^b^thusarāsiṃva ataṇḍula^eb^nti taṇḍulakaṇehi  virahitaṃ thusarāsiṃ viya, ^b^dumaṃva^eb^ rukkhaṃ viya, ^b^anto^eb^  mahā^b^susiraṃ. kadaliṃva asārakaṃ^eb^ sīlādisārarahitaṃ tāpasaṃ ahaṃ  disvā natthi imassa sataṃ sādhūnaṃ jhānādidhammo. kasmā?  ^b^sāmaññā^eb^ samaṇabhāvā sīlamattatopi ^b^apagato^eb^ parihīno  ^a^V0.0174^ea^ ayaṃ, tathā hi ayaṃ ^b^hirīsukkadhammajahito^eb^  pajahitahirisaṅkhātasukkadhammo. ^b^jīvitavuttikāraṇā^eb^ti  ``kevalaṃ jīvitasseva hetu ayaṃ tāpasaliṅgena caratī''ti cintesinti  dasseti. ^b^parantihī^eb^ti paranto paccanto nivāsabhūto etesaṃ  atthīti parantino, sīmantarikavāsino. tehi parantīhi aṭavikehi  paccantadeso khobhito ahosi. taṃ paccantakopaṃ nisedhetuṃ vūpasametuṃ  gacchanto mama pitā kururājā ``tāta somanassakumāra, mayhaṃ sāmikaṃ  ^b^uggatāpanaṃ^eb^ ghoratapaṃ paramasantindriyaṃ ^b^jaṭilaṃ mā pamajji^eb^.  so hi amhākaṃ sabbakāmadado, tasmā ^b^yadicchakaṃ^eb^ cittaruciyaṃ  tassa cittānukūlaṃ ^b^pavattehi^eb^ anuvattehī''ti tadā maṃ anusāsīti  dasseti. </p>
              <p>[03] 14^b^.^eb^ ^b^tamahaṃ gantvānupaṭṭhāna^eb^nti pitu vacanaṃ anatikkanto  taṃ kūṭatāpasaṃ upaṭṭhānatthaṃ gantvā taṃ sākavatthusmiṃ udakaṃ āsiñcantaṃ  disvā ``paṇṇiko aya''nti ca ñatvā ^b^kacci te, gahapati,  kusala^eb^nti, gahapati, ^a^P0.0191^ea^ te sarīrassa kacci kusalaṃ  kusalameva, tathā hi sākavatthusmiṃ udakaṃ āsiñcasi. kiṃ vā tava  hiraññaṃ vā suvaṇṇaṃ vā ^b^āharīyatu,^eb^ tathā hi paṇṇikavuttiṃ  anutiṭṭhasīti idaṃ vacanaṃ abhāsiṃ. </p>
              <p>[03] 15^b^.^eb^ ^b^tena^eb^ ^a^M0.0185^ea^ ^b^so kupito āsī^eb^ti tena mayā  vuttagahapativādena so mānanissito mānaṃ allīno kuhako mayhaṃ  kupito kuddho ahosi. kuddho ca samāno ^b^``ghātāpemi tuvaṃ  ajja, raṭṭhā pabbājayāmi vā''^eb^ti āha.</p>
              <p>[03] tattha ^b^tuvaṃ ajjā^eb^ti, tvaṃ ajja, idāniyeva rañño  āgatakāleti attho. </p>
              <p>[03] 16^b^.^eb^ ^b^nisedhayitvā paccanta^eb^nti paccantaṃ vūpasametvā  nagaraṃ apaviṭṭho taṅkhaṇaññeva uyyānaṃ gantvā ^b^kuhakaṃ^eb^ kuhakatāpasaṃ  ^b^kacci te, bhante, khamanīyaṃ, sammāno te pavattito^eb^ti kumārena te  sammāno pavattito ahosi. </p>
              <p>[03] 17^b^.^eb^ ^b^kumāro yathā nāsiyo^eb^ti yathā kumāro nāsiyo  nāsetabbo ghātāpetabbo, tathā so ^b^pāpo tassa^eb^ rañño ācikkhi.  ^b^āṇāpesī^eb^ti mayhaṃ sāmike imasmiṃ dibbacakkhutāpase sati  kiṃ mama na nipphajjati, tasmā puttena me attho natthi, tatopi  ayameva seyyoti cintetvā āṇāpesi. </p>
              <p>[03] 18^b^.^eb^ kinti ^a^V0.0175^ea^? ^b^sīsaṃ tattheva chinditvā^eb^ti yasmiṃ ṭhāne  taṃ kumāraṃ passatha, tattheva tassa sīsaṃ chinditvā sarīrañcassa  ^b^katvāna catukhaṇḍikaṃ^eb^ caturo khaṇḍe katvā rathiyā rathiyaṃ  nīyantā vīthito vīthiṃ vikkhipantā dassetha. kasmā? ^b^sā  gati jaṭilahīḷitā^eb^ti yehi ayaṃ jaṭilo hīḷito, tesaṃ  jaṭilahīḷitānaṃ sā gati sā nipphatti so vipākoti.  ^b^jaṭilahīḷitā^eb^ti vā jaṭilahīḷanahetu sā tassa nipphattīti  evañcettha attho daṭṭhabbo. </p>
              <p>[03] 19^b^.^eb^ ^b^tatthā^eb^ti tassa rañño āṇāyaṃ, tasmiṃ vā  tāpasassa paribhave. ^b^kāraṇikā^eb^ti ghātakā, coraghātakāti  attho. ^b^caṇḍā^eb^ti kurūrā. ^b^luddā^eb^ti sudāruṇā.  ^b^akāruṇā^eb^ti tasseva vevacanaṃ kataṃ. ``akaruṇā''tipi pāḷi,  nikkaruṇāti attho. ^b^mātu aṅke nisinnassā^eb^ti mama mātu  sudhammāya deviyā ucchaṅge nisinnassa. ``nisinnassā''ti anādare  sāmivacanaṃ. ^b^ākaḍḍhitvā nayanti ma^eb^nti mātarā alaṅkaritvā  attano aṅke ^a^M0.0186^ea^ nisīdāpitaṃ ^a^P0.0192^ea^ maṃ rājāṇāya te  coraghātakā goṇaṃ viya rajjuyā ākaḍḍhitvā āghātanaṃ nayanti.  kumāre pana nīyamāne dāsigaṇaparivutā saddhiṃ orodhehi sudhammā devī  nāgarāpi ``mayaṃ niraparādhaṃ kumāraṃ māretuṃ na dassāmā''ti tena  saddhiṃyeva agamaṃsu. </p>
              <p>[03] 20^b^.^eb^ ^b^bandhataṃ gāḷhabandhana^eb^nti gāḷhabandhanaṃ bandhantānaṃ  tesaṃ kāraṇikapurisānaṃ. ^b^rājakiriyāni atthi me^eb^ti mayā  rañño vattabbāni rājakiccāni atthi. tasmā ^b^rañño dassetha maṃ  khippa^eb^nti tesaṃ ahaṃ evaṃ vacanaṃ avacaṃ. </p>
              <p>[03] 21^b^.^eb^ ^b^rañño dassayiṃsu, pāpassa pāpasevino^eb^ti attanā  pāpasīlassa lāmakācārassa kūṭatāpasassa sevanato pāpasevino rañño  maṃ dassayiṃsu. ^b^disvāna taṃ saññāpesi^eb^nti taṃ mama pitaraṃ  kururājānaṃ passitvā ``kasmā maṃ, deva, mārāpesī''ti vatvā tena  ``kasmā ca pana tvaṃ mayhaṃ sāmikaṃ dibbacakkhutāpasaṃ gahapativādena  samudācari. idañcidañca vippakāraṃ karī''ti vutte ``deva,  gahapatiññeva `gahapatī'ti vadantassa ko mayhaṃ doso''ti vatvā tassa  nānāvidhāni mālāvacchāni ropetvā pupphapaṇṇaphalāphalādīnaṃ vikkiṇanaṃ  hatthato cassa tāni devasikaṃ vikkiṇantehi mālākārapaṇṇikehi  saddahāpetvā ``mālāvatthupaṇṇavatthūni upadhārethā''ti vatvā  paṇṇasālañcassa pavisitvā pupphādivikkiyaladdhaṃ kahāpaṇakabhaṇḍikaṃ  attano purisehi nīharāpetvā rājānaṃ saññāpesiṃ tassa kūṭatāpasabhāvaṃ  jānāpesiṃ. ^b^mamañca vasamānayi^eb^nti tena saññāpanena ``saccaṃ  kho pana kumāro vadati, ayaṃ kūṭatāpaso pubbe appiccho viya hutvā  idāni ^a^V0.0176^ea^ mahāpariggaho jāto''ti yathā tasmiṃ nibbinno mama vase  vattati, evaṃ rājānaṃ mama vasamānesiṃ.</p>
              <p>[03] tato mahāsatto ``evarūpassa bālassa rañño santike vasanato  himavantaṃ pavisitvā pabbajituṃ yutta''nti cintetvā rājānaṃ āpucchi  -- ``na me, mahārāja, idha vāsena attho, anujānātha maṃ  pabbajissāmī''ti. rājā ``tāta, mayā anupadhāretvāva te vadho  āṇatto, khama mayhaṃ aparādha''nti mahāsattaṃ khamāpetvā ``ajjeva imaṃ  rajjaṃ paṭipajjāhī''ti āha. kumāro ``deva, kimatthi mānusakesu  ^a^P0.0193^ea^ bhogesu, ahaṃ pubbe dīgharattaṃ ^a^M0.0187^ea^ dibbabhogasampattiyo  anubhaviṃ, na tatthāpi me saṅgo, pabbajissāmevāhaṃ, na tādisassa  bālassa paraneyyabuddhino santike vasāmī''ti vatvā taṃ ovadanto -- </p>
              <p>[21] ``anisamma kataṃ kammaṃ, anavatthāya cintitaṃ. </p>
              <p>[22] bhesajjasseva vebhaṅgo, vipāko hoti pāpako.. </p>
              <p>[21] ``nisamma ca kataṃ kammaṃ, sammāvatthāya cintitaṃ. </p>
              <p>[22] bhesajjasseva sampatti, vipāko hoti bhadrako.. </p>
              <p>[21] ``alaso gihī kāmabhogī na sādhu, asaññato  pabbajito na sādhu. </p>
              <p>[22] rājā na sādhu anisammakārī, yo paṇḍito kodhano taṃ  na sādhu.. </p>
              <p>[21] ``nisamma khattiyo kayirā, nānisamma disampati. </p>
              <p>[22] nisammakārino rāja, yaso kitti ca vaḍḍhati.. </p>
              <p>[21] ``nisamma daṇḍaṃ paṇayeyya issaro, vegā kataṃ tappati  bhūmipāla. </p>
              <p>[22] sammāpaṇīdhī ca narassa atthā, anānutappā te bhavanti  pacchā.. </p>
              <p>[21] ``anānutappāni hi ye karonti, vibhajja  kammāyatanāni loke. </p>
              <p>[22] viññuppasatthāni sukhudrayāni, bhavanti buddhānumatāni  tāni.. </p>
              <p>[21] ``āgacchuṃ ^a^V0.0177^ea^ dovārikā khaggabandhā, kāsāviyā hantu  mamaṃ janinda. </p>
              <p>[22] mātuñca aṅkasmimahaṃ nisinno, ākaḍḍhito sahasā tehi  deva.. </p>
              <p>[21] ``kaṭukañhi ^a^M0.0188^ea^ sambādhaṃ sukicchaṃ patto, madhurampiyaṃ  jīvitaṃ laddha rāja. </p>
              <p>[22] kicchenahaṃ ajja vadhā pamutto,  pabbajjamevābhimanohamasmī''ti.. (jā0 1.15.227-234) -- </p>
              <p>[25] imāhi gāthāhi dhammaṃ desesi.</p>
              <p>[03] tattha ^a^P0.0194^ea^ ^b^anisammā^eb^ti anupadhāretvā.  ^b^anavatthāyā^eb^ti avavatthapetvā. ^b^vebhaṅgo^eb^ti vipatti.  ^b^vipāko^eb^ti nipphatti. ^b^asaññato^eb^ti asaṃvuto dussīlo.  ^b^paṇayeyyā^eb^ti paṭṭhapeyya. ^b^vegā^eb^ti vegena sahasā.  ^b^sammāpaṇīdhī cā^eb^ti sammāpaṇidhinā, yoniso ṭhapitena cittena  katā ^b^narassa atthā pacchā anānutappā bhavantīti attho.  vibhajjā^eb^ti imāni kātuṃ yuttāni, imāni ayuttānīti evaṃ paññāya  vibhajitvā.^b^ kammāyatanānī^eb^ti kammāni.  ^b^buddhānumatānī^eb^ti paṇḍitehi anumatāni anavajjāni honti.  ^b^kaṭuka^eb^nti dukkhaṃ asātaṃ, ^b^sambādhaṃ sukicchaṃ^eb^ maraṇabhayaṃ  ^b^patto^eb^mhi. ^b^laddhā^eb^ti attano ñāṇabalena jīvitaṃ labhitvā.  ^b^pabbajjamevābhimano^eb^ti pabbajjābhimukhacitto evā^b^hamasmi^eb^.</p>
              <p>[03] evaṃ mahāsattena dhamme desite rājā deviṃ āmantesi --  ``devi, tvaṃ puttaṃ nivattehī''ti. devīpi kumārassa pabbajjameva  rocesi. mahāsatto mātāpitaro vanditvā ``sace mayhaṃ doso  atthi, taṃ khamathā''ti khamāpetvā mahājanaṃ āpucchitvā  himavantābhimukho agamāsi. gate ca pana mahāsatte mahājano  kūṭajaṭilaṃ pothetvā jīvitakkhayaṃ pāpesi. bodhisattopi sanāgarehi  amaccapārisajjādīhi rājapurisehi assumukhehi anubandhiyamāno te  nivattesi. manussesu nivattesu manussavaṇṇenāgantvā devatāhi nīto  satta pabbatarājiyo atikkamitvā himavante vissakammunā nimmitāya  paṇṇasālāya isipabbajjaṃ pabbaji. tena vuttaṃ -- </p>
              <p>[03] 22^b^.^eb^ </p>
              <p>[21] ``so maṃ tattha khamāpesi, mahārajjaṃ adāsi me. </p>
              <p>[22] sohaṃ tamaṃ dālayitvā, pabbajiṃ anagāriya''nti..</p>
              <p>[03] tattha ^a^V0.0178^ea^ ^b^tamaṃ dālayitvā^eb^ti kāmādīnavadassanassa  paṭipakkhabhūtaṃ sammohatamaṃ vidhamitvā. ^b^pabbaji^eb^nti upāgacchiṃ.  ^b^anagāriya^eb^nti pabbajjaṃ. </p>
              <p>[03] 23^b^.^eb^ idāni ^a^M0.0189^ea^ yadatthaṃ tadā taṃ rājissariyaṃ pariccattaṃ, taṃ  dassetuṃ ^b^``na me dessa''^eb^nti osānagāthamāha. tassattho  vuttanayova.</p>
              <p>[03] evaṃ pana mahāsatte pabbajite yāva soḷasavassakālā rājakule  ^a^P0.0195^ea^ paricārikavesena devatāyeva naṃ upaṭṭhahiṃsu. so tattha  jhānābhiññāyo nibbattetvā brahmalokūpago ahosi.</p>
              <p>[03] tadā kuhako devadatto ahosi, mātā mahāmāyā,  mahārakkhitatāpaso sāriputtatthero, somanassakumāro lokanātho.</p>
              <p>[03] tassa ^b^yudhañjayacariyāyaṃ^eb^ (cariyā0 3.1 ādayo)  vuttanayeneva dasa pāramiyo niddhāretabbā. idhāpi nekkhammapāramī  atisayavatīti sā eva desanaṃ āruḷhā. tathā sattavassikakāle  eva rājakiccesu samatthatā, tassa tāpasassa kūṭajaṭilabhāvapariggaṇhanaṃ,  tena payuttena raññā vadhe āṇatte santāsābhāvo, rañño santikaṃ gantvā  nānānayehi tassa sadosataṃ attano ca niraparādhataṃ mahājanassa majjhe  pakāsetvā rañño ca paraneyyabuddhitaṃ bālabhāvañca paṭṭhapetvā tena  khamāpitepi tassa santike vāsato rajjissariyato ca  saṃvegamāpajjitvā nānappakāraṃ yāciyamānenapi hatthagataṃ rajjasiriṃ  kheḷapiṇḍaṃ viya chaḍḍetvā katthaci alaggacittena hutvā pabbajanaṃ,  pabbajitvā pavivekārāmena hutvā nacirasseva appakasirena  jhānābhiññānibbattananti evamādayo mahāsattassa guṇānubhāvā  vibhāvetabbāti. </p>
              <p>[06] somanassacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 3. ayogharacariyāvaṇṇanā </h3n>
            <h4>
              <h4n> </h4n>
              <p>[03] 24^b^.^eb^ tatiye ^b^ayogharamhi saṃvaḍḍho^eb^ti  amanussaupaddavaparivajjanatthaṃ caturassasālavasena kate mahati  sabbāyomaye gehe saṃvaḍḍho. ^b^nāmenāsi ayogharo^eb^ti ayoghare  jātasaṃvaḍḍhabhāveneva ``ayogharakumāro''ti nāmena pākaṭo ahosi. </p>
              <p>[03] 25-6^b^.^eb^ tadā ^a^M0.0190^ea^ ^a^V0.0179^ea^ hi kāsirañño aggamahesiyā  purimattabhāve sapatti  ``tava jātaṃ jātaṃ pajaṃ khādeyya''nti patthanaṃ paṭṭhapetvā ^a^P0.0196^ea^  yakkhiniyoniyaṃ nibbattā okāsaṃ labhitvā tassā  vijātakāle dve vāre putte khādi. tatiyavāre pana bodhisatto tassā  kucchiyaṃ paṭisandhiṃ gaṇhi. rājā ``deviyā jātaṃ jātaṃ pajaṃ ekā  yakkhinī khādati, kiṃ nu kho kātabba''nti manussehi sammantetvā  ``amanussā nāma ayogharassa bhāyanti, ayogharaṃ kātuṃ vaṭṭatī''ti  vutte kammāre āṇāpetvā thambhe ādiṃ katvā ayomayeheva  sabbagehasambhārehi caturassasālaṃ mahantaṃ ayogharaṃ niṭṭhāpetvā  paripakkagabbhaṃ deviṃ tattha vāsesi. sā tattha dhaññapuññalakkhaṇaṃ puttaṃ  vijāyi. ``ayogharakumāro''tvevassa nāmaṃ kariṃsu. taṃ dhātīnaṃ  datvā mahantaṃ ārakkhaṃ saṃvidahitvā rājā deviṃ antepuraṃ ānesi.  yakkhinīpi udakavāraṃ gantvā vessavaṇassa udakaṃ vahantī  jīvitakkhayaṃ pattā.</p>
              <p>[03] mahāsatto ayoghareyeva vaḍḍhitvā viññutaṃ patto, tattheva  sabbasippāni uggaṇhi. rājā puttaṃ soḷasavassuddesikaṃ viditvā  ``rajjamassa dassāmī''ti amacce āṇāpesi -- ``puttaṃ me  ānethā''ti. te ``sādhu, devā''ti nagaraṃ alaṅkārāpetvā  sabbālaṅkāravibhūsitaṃ maṅgalavāraṇaṃ ādāya tattha gantvā kumāraṃ  alaṅkaritvā hatthikkhandhe nisīdāpetvā nagaraṃ padakkhiṇaṃ kāretvā  rañño dassesuṃ. mahāsatto rājānaṃ vanditvā aṭṭhāsi. rājā tassa  sarīrasobhaṃ oloketvā balavasinehena taṃ āliṅgitvā ``ajjeva me  puttaṃ abhisiñcathā''ti amacce āṇāpesi. mahāsatto pitaraṃ vanditvā  ``na mayhaṃ rajjena attho, ahaṃ pabbajissāmi, pabbajjaṃ me  anujānāthā''ti āha. tena vuttaṃ ^b^``dukkhena jīvito  laddho''^eb^tiādi.</p>
              <p>[03] tattha ^b^dukkhenā^eb^ti, tāta, tava bhātikā dve ekāya  yakkhiniyā khāditā, tuyhaṃ pana tato amanussabhayato nivāraṇatthaṃ  katena dukkhena mahatā āyāsena ^b^jīvito laddho. saṃpīḷe  patiposito^eb^ti nānāvidhāya amanussarakkhāya ^a^P0.0197^ea^  sambādhe ayoghare vijāyanakālato paṭṭhāya yāva soḷasavassuppattiyā  sambādhe saṃvaḍḍhitoti attho. ^b^ajjeva, putta, paṭipajja, kevalaṃ  vasudhaṃ ima^eb^nti kañcanamālālaṅkatassa setacchattassa heṭṭhā  ratanarāsimhi ṭhapetvā tīhi saṅkhehi abhisiñciyamāno  ^a^M0.0191^ea^ imaṃ kulasantakaṃ kevalaṃ sakalaṃ samuddapariyantaṃ tatoyeva saha raṭṭhehīti  ^b^saraṭṭhakaṃ^eb^ saha nigamehi mahāgāmehīti ^b^sanigamaṃ^eb^ aparimitena  parivārajanena saddhiṃ ^b^sajanaṃ^eb^ imaṃ vasudhaṃ mahāpathaviṃ ajjeva, putta,  paṭipajja, rajjaṃ kārehīti attho. ^b^vanditvā khattiyaṃ. añjaliṃ  paggahetvāna, idaṃ vacanamabravi^eb^nti khattiyaṃ kāsirājānaṃ mama pitaraṃ  vanditvā tassa añjaliṃ paṇāmetvā idaṃ vacanaṃ abhāsiṃ. </p>
              <p>[03] 27^b^.^eb^ ^b^ye^eb^ ^a^V0.0180^ea^ ^b^keci mahiyā sattā^eb^ti imissā  mahāpathaviyā  ye keci sattā nāma. ^b^hīnamukkaṭṭhamajjhimā^eb^ti lāmakā ceva  uttamā ca, ubhinnaṃ vemajjhe bhavattā majjhimā ca. ^b^sake gehe^eb^ti  sabbe te sake gehe. ^b^sakañātibhī^eb^ti sakehi ñātīhi  sammodamānā vissaṭṭhā anukkaṇṭhitā yathāvibhavaṃ vaḍḍhanti. </p>
              <p>[03] 28^b^.^eb^ ^b^idaṃ loke uttariya^eb^nti idaṃ pana imasmiṃ loke  asadisaṃ, mayhaṃ eva āveṇikaṃ. kiṃ pana taṃ ^b^saṃpīḷe mama  posana^eb^nti sambādhe mama saṃvaḍḍhanaṃ. tathā hi ^b^ayogharamhi  saṃvaḍḍho, appabhe candasūriye^eb^ti candasūriyānaṃ pabhārahite ayoghare  ^b^saṃvaḍḍhomhī^eb^ti saṃvaḍḍho amhi. </p>
              <p>[03] 29^b^.^eb^ ^b^pūtikuṇapasampuṇṇā^eb^ti  pūtigandhanānappakārakuṇapasampuṇṇā gūthanirayasadisā. ^b^mātu  kucchito^eb^ jīvitasaṃsaye vattamāne kathaṃ ^b^muccitvā^eb^ nikkhamitvā.  ^b^tato ghoratare^eb^ti tatopi gabbhavāsato dāruṇatare,  avissaṭṭhavāsena dukkhe. ^b^pakkhittayoghare^eb^ti pakkhitto ayoghare,  bandhanāgāre ṭhapito viya ahosinti dasseti. </p>
              <p>[03] 30^b^.^eb^ ^b^yadiha^eb^nti ettha ^b^yadī^eb^ti nipātamattaṃ.  ^b^tādisa^eb^nti yādisaṃ pubbe vuttaṃ, tādisaṃ paramadāruṇaṃ dukkhaṃ patvā  ahaṃ ^b^rajjesu yadi rajjāmi^eb^ yadi ramissāmi, evaṃ sante  ^b^pāpānaṃ^eb^ lāmakānaṃ nihīnapurisānaṃ ^b^uttamo^eb^ nihīnatamo  ^b^siyaṃ^eb^ ^a^P0.0198^ea^. </p>
              <p>[03] 31^b^.^eb^ ^b^ukkaṇṭhitomhi kāyenā^eb^ti  aparimuttagabbhavāsādinā pūtikāyena ukkaṇṭhito nibbinno amhi.  ^b^rajjenamhi anatthiko^eb^ti rajjenapi anatthiko amhi.  yakkhiniyā hatthato muttopi hi nāhaṃ ajarāmaro, kiṃ ^a^M0.0192^ea^ me rajjena,  rajjañhi nāma sabbesaṃ anatthānaṃ sannipātaṭṭhānaṃ, tattha ṭhitakālato  paṭṭhāya dunnikkhamaṃ hoti, tasmā taṃ anupagantvā ^b^nibbutiṃ  pariyesissaṃ, yattha maṃ maccu na maddiye^eb^ti yattha ṭhitaṃ maṃ mahāseno  maccurājā na maddiye na otthareyya na abhibhaveyya, taṃ nibbutiṃ  amatamahānibbānaṃ pariyesissāmīti. </p>
              <p>[03] 32^b^.^eb^ ^b^evāhaṃ cintayitvānā^eb^ti evaṃ iminā  vuttappakārena nānappakāraṃ saṃsāre ādīnavaṃ paccavekkhaṇena nibbāne  ānisaṃsadassanena ca yoniso cintetvā. ^b^viravante mahājane^eb^ti  mayā vippayogadukkhāsahanena viravante paridevante mātāpituppamukhe  mahante jane. ^b^nāgova bandhanaṃ chetvā^eb^ti yathā nāma mahābalo  hatthināgo dubbalataraṃ rajjubandhanaṃ sukheneva chindati, evameva  ñātisaṅgādibhedassa ^a^V0.0181^ea^ tasmiṃ jane taṇhābandhanassa chindanena bandhanaṃ  chetvā kānanasaṅkhātaṃ mahāvanaṃ pabbajjūpagamanavasena ^b^pāvisiṃ^eb^.  osānagāthā vuttatthā eva.</p>
              <p>[03] tattha ca mahāsatto attano pabbajjādhippāyaṃ jānitvā ``tāta,  kiṃkāraṇā pabbajasī''ti raññā vutto ``deva, ahaṃ mātukucchimhi dasa  māse gūthaniraye viya vasitvā mātu kucchito nikkhanto  yakkhiniyā bhayena soḷasavassāni bandhanāgāre vasanto bahi  oloketumpi na labhiṃ, ussadaniraye pakkhitto viya ahosiṃ,  yakkhinito muttopi ajarāmaro na homi, maccu nāmesa na sakkā  kenaci jinituṃ, bhave ukkaṇṭhitomhi, yāva me byādhijarāmaraṇāni  nāgacchanti, tāvadeva pabbajitvā dhammaṃ carissāmi, alaṃ me rajjena,  anujānāhi maṃ, deva, pabbajitu''nti vatvā -- </p>
              <p>[21] ``yamekarattiṃ ^a^P0.0199^ea^ paṭhamaṃ, gabbhe vasati  māṇavo. </p>
              <p>[22] abbhuṭṭhitova so yāti, sa gacchaṃ na nivattatī''ti..  (jā0 1.15.363) -- </p>
              <p>[25] ādinā catuvīsatiyā gāthāhi pitu dhammaṃ desetvā  ``mahārāja, tumhākaṃ rajjaṃ tumhākameva hotu, na mayhaṃ iminā attho,  tumhehi saddhiṃ kathenteyeva byādhijarāmaraṇāni āgaccheyyuṃ, tiṭṭhatha  tumhe''ti vatvā ayadāmaṃ chinditvā mattahatthī viya, kañcanapañjaraṃ  bhinditvā sīhapotako viya, kāme pahāya mātāpitaro vanditvā  nikkhami. athassa pitā ``ayaṃ nāma kumāro pabbajitukāmo,  kimaṅgaṃ panāhaṃ, mamāpi rajjena attho natthī''ti ^a^M0.0193^ea^ rajjaṃ pahāya tena  saddhiṃ eva nikkhami. tasmiṃ nikkhamante devīpi amaccāpi  brāhmaṇagahapatikādayopīti sakalanagaravāsino bhoge chaḍḍetvā  nikkhamiṃsu. samāgamo mahā ahosi, parisā dvādasayojanikā  jātā, te ādāya mahāsatto himavantaṃ pāvisi.</p>
              <p>[03] sakko devarājā tassa nikkhantabhāvaṃ ñatvā vissakammaṃ pesetvā  dvādasayojanāyāmaṃ sattayojanavitthāraṃ assamapadaṃ kāresi, sabbe ca  pabbajitaparikkhāre paṭiyādāpesi. idha mahāsattassa pabbajjā ca  ovādadānañca brahmalokaparāyanatā ca parisāya sammā paṭipatti ca  sabbā ^b^mahāgovindacariyāyaṃ^eb^ (cariyā0 1.37 ādayo)  vuttanayeneva veditabbā.</p>
              <p>[03] tadā ^a^V0.0182^ea^ mātāpitaro mahārājakulāni ahesuṃ, parisā buddhaparisā,  ayogharapaṇḍito lokanātho.</p>
              <p>[03] tassa sesapāraminiddhāraṇā ānubhāvavibhāvanā ca heṭṭhā  vuttanayeneva veditabbāti. </p>
              <p>[06] ayogharacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 4. bhisacariyāvaṇṇanā </h3n>
            <h4>
              <h4n> </h4n>
              <p>[03] 34^b^.^eb^ </p>
              <p>[04] catutthe ^a^P0.0200^ea^ ^b^yadā homi, kāsīnaṃ  puravaruttame^eb^ti ``kāsī''ti bahuvacanavasena laddhavohārassa raṭṭhassa  nagaravare bārāṇasiyaṃ yasmiṃ kāle jātasaṃvaḍḍho hutvā vasāmīti  attho. ^b^bhaginī ca bhātaro satta, nibbattā sottiye kule^eb^ti  upakañcanādayo cha ahañcāti bhātaro satta sabbakaniṭṭhā kañcanadevī  nāma bhaginī cāti sabbe mayaṃ aṭṭha janā mantajjhenaniratatāya  sottiye uditodite mahati brāhmaṇakule tadā nibbattā jātāti attho. </p>
              <p>[03] 35^b^.^eb^ </p>
              <p>[04] bodhisatto hi tadā bārāṇasiyaṃ asītikoṭivibhavassa  brāhmaṇamahāsālassa putto hutvā nibbatti. tassa  ``kañcanakumāro''ti nāmaṃ kariṃsu. athassa padasā vicaraṇakāle  aparo putto vijāyi. ``upakañcanakumāro''tissa nāmaṃ kariṃsu.  tato paṭṭhāya mahāsattaṃ ``mahākañcanakumāro''ti ^a^M0.0194^ea^ samudācaranti. evaṃ  paṭipāṭiyā satta puttā ahesuṃ. sabbakaniṭṭhā pana ekā dhītā.  tassā ``kañcanadevī''ti nāmaṃ kariṃsu. mahāsatto vayappatto  takkasilaṃ gantvā sabbasippāni uggahetvā paccāgañchi.</p>
              <p>[03] atha naṃ mātāpitaro gharāvāsena bandhitukāmā ``attano  samānajātikulato te dārikaṃ ānessāmā''ti vadiṃsu. so ``amma,  tāta, na mayhaṃ gharāvāsena attho. mayhañhi sabbo lokasannivāso  āditto viya sappaṭibhayo, bandhanāgāraṃ viya palibuddhanaṃ, ukkārabhūmi  viya jiguccho hutvā upaṭṭhāti, na me cittaṃ kāmesu rajjati, aññe vo  puttā atthi, te ^a^P0.0201^ea^ gharāvāsena nimantethā''ti vatvā  punappunaṃ yācitopi sahāyehi yācāpitopi na icchi, atha naṃ  ^a^V0.0183^ea^ sahāyā ``samma, kiṃ pana tvaṃ patthayanto kāme paribhuñjituṃ  na icchasī''ti pucchiṃsu. so tesaṃ attano nekkhammajjhāsayaṃ ārocesi.  tena vuttaṃ ^b^``etesaṃ pubbajo āsi''^eb^ntiādi.</p>
              <p>[03] tattha ^b^etesaṃ pubbajo āsi^eb^nti etesaṃ upakañcanakādīnaṃ  sattannaṃ jeṭṭhabhātiko ahaṃ tadā ahosiṃ. ^b^hirīsukkamupāgato^eb^ti  sukkavipākattā santānassa visodhanato ca sukkaṃ pāpajigucchanalakkhaṇaṃ  hiriṃ bhusaṃ āgato, ativiya pāpaṃ jigucchanto āsinti attho.  ^b^bhavaṃ disvāna bhayato, nekkhammābhirato aha^eb^nti kāmabhavādīnaṃ  vasena sabbaṃ bhavaṃ pakkhandituṃ āgacchantaṃ caṇḍahatthiṃ viya, hiṃsituṃ  āgacchantaṃ ukkhittāsikaṃ vadhakaṃ viya, sīhaṃ viya, yakkhaṃ viya,  rakkhasaṃ viya, ghoravisaṃ viya, āsivisaṃ viya, ādittaṃ aṅgāraṃ  viya, sappaṭibhayaṃ bhayānakabhāvato passitvā tato muccanatthañca  pabbajjābhirato pabbajitvā ``kathaṃ nu kho dhammacariyaṃ sammāpaṭipattiṃ  pūreyyaṃ, jhānasamāpattiyo ca nibbatteyya''nti  pabbajjākusaladhammapaṭhamajjhānādiabhirato tadā ahaṃ āsinti attho. </p>
              <p>[03] 36^b^.^eb^ ^b^pahitā^eb^ti mātāpitūhi pesitā.  ^b^ekamānasā^eb^ti samānajjhāsayā pubbe mayā ekacchandā  manāpacārino mātāpitūhi pahitattā pana mama paṭikkūlaṃ amanāpaṃ  vadantā. ^b^kāmehi maṃ nimantentī^eb^ti mahāpitūhi vā ekamānasā  kāmehi maṃ nimantenti. ^b^kulavaṃsaṃ dhārehī^eb^ti gharāvāsaṃ  saṇṭhapento attano kulavaṃsaṃ dhārehi patiṭṭhapehīti kāmehi maṃ  nimantesunti attho. </p>
              <p>[03] 37^b^.^eb^ ^b^yaṃ^eb^ ^a^M0.0195^ea^ ^b^tesaṃ vacanaṃ vutta^eb^nti tesaṃ mama piyasahāyānaṃ  yaṃ vacanaṃ vuttaṃ. ^b^gihidhamme sukhāvaha^eb^nti gihibhāve sati  gahaṭṭhabhāve ṭhitassa purisassa ñāyānugatattā diṭṭhadhammikassa  samparāyikassa ca sukhassa āvahanato sukhāvahaṃ. ^b^taṃ me ahosi  kaṭhina^eb^nti taṃ tesaṃ mayhaṃ sahāyānaṃ mātāpitūnañca vacanaṃ ekanteneva  nekkhammābhiratattā amanāpabhāvena me kaṭhinaṃ pharusaṃ divasaṃ  santattaphālasadisaṃ ubhopi kaṇṇe jhāpentaṃ viya ^a^P0.0202^ea^  ahosi. </p>
              <p>[03] 38^b^.^eb^ ^b^te maṃ tadā ukkhipanta^eb^nti te mayhaṃ sahāyā  mātāpitūhi attano ca upanimantanavasena anekavāraṃ upanīyamāne kāme  uddhamuddhaṃ khipantaṃ chaḍḍentaṃ paṭikkhipantaṃ maṃ ^b^pucchiṃsu. patthitaṃ  mamā^eb^ti ito visuddhataraṃ kiṃ nu kho iminā patthitanti mayā  abhipatthitaṃ mama taṃ patthanaṃ pucchiṃsu -- ``kiṃ tvaṃ patthayase, samma,  yadi kāme na bhuñjasī''ti. </p>
              <p>[03] 39^b^.^eb^ ^b^atthakāmo^eb^ti ^a^V0.0184^ea^ attano atthakāmo, pāpabhīrūti  attho. ``attakāmo''tipi pāḷi. ^b^hitesina^eb^nti mayhaṃ  hitesīnaṃ piyasahāyānaṃ. keci ``atthakāmahitesina''nti paṭhanti,  taṃ na sundaraṃ. </p>
              <p>[03] 40^b^.^eb^ ^b^pitu mātu ca sāvayu^eb^nti te mayhaṃ sahāyā  anivattanīyaṃ mama pabbajjāchandaṃ viditvā pabbajitukāmatādīpakaṃ mayhaṃ  vacanaṃ pitu mātu ca sāvesuṃ. ``yagghe, ammatātā, jānātha,  ekanteneva mahākañcanakumāro pabbajissati, na so sakkā kenaci  upāyena kāmesu upanetu''nti avocuṃ. ^b^mātāpitā evamāhū^eb^ti  tadā mayhaṃ mātāpitaro mama sahāyehi vuttaṃ mama vacanaṃ sutvā  evamāhaṃsu -- ``sabbeva pabbajāma, bho''ti, yadi  mahākañcanakumārassa nekkhammaṃ abhirucitaṃ, yaṃ tassa abhirucitaṃ,  tadamhākampi abhirucitameva, tasmā ^b^sabbeva pabbajāma, bho^eb^ti.  ``bho''ti tesaṃ brāhmaṇānaṃ ālapanaṃ. ``pabbajāma kho''tipi pāṭho,  pabbajāma evāti attho. mahāsattassa hi pabbajjāchandaṃ viditvā  upakañcanādayo cha bhātaro bhaginī ca kañcanadevī pabbajitukāmāva  ahesuṃ, tena tepi mātāpitūhi gharāvāsena nimantiyamānā na  icchiṃsuyeva. tasmā evamāhaṃsu ``sabbeva pabbajāma, bho''ti.</p>
              <p>[03] evañca ^a^M0.0196^ea^ pana vatvā mahāsattaṃ mātāpitaro pakkositvā attanopi  adhippāyaṃ tassa ācikkhitvā ``tāta, yadi pabbajitukāmosi,  asītikoṭidhanaṃ tava santakaṃ yathāsukhaṃ vissajjehī''ti āhaṃsu. atha  naṃ mahāpuriso kapaṇaddhikādīnaṃ vissajjetvā mahābhinikkhamanaṃ  nikkhamitvā himavantaṃ pāvisi. tena saddhiṃ mātāpitaro cha bhātaro  ca bhaginī ca eko dāso ekā dāsī eko ca sahāyo gharāvāsaṃ  pahāya agamaṃsu. tena vuttaṃ -- </p>
              <p>[03] 41^b^.^eb^ </p>
              <p>[21] ``ubho ^a^P0.0203^ea^ mātā pitā mayhaṃ, bhaginī ca  satta bhātaro. </p>
              <p>[22] amitadhanaṃ chaḍḍayitvā, pavisimhā mahāvana''nti..</p>
              <p>[03] ^b^jātakaṭṭhakathāyaṃ^eb^ (jā0 aṭṭha0 4.14.77  bhisajātakavaṇṇanā) pana ``mātāpitūsu kālaṃkatesu tesaṃ kattabbakiccaṃ  katvā mahāsatto mahābhinikkhamanaṃ nikkhamī''ti vuttaṃ.</p>
              <p>[03] evaṃ himavantaṃ pavisitvā ca te bodhisattappamukhā ekaṃ  padumasaraṃ nissāya ramaṇīye bhūmibhāge assamaṃ katvā pabbajitvā  vanamūlaphalāhārā yāpayiṃsu. tesu upakañcanādayo aṭṭha janā vārena  phalāphalaṃ āharitvā ekasmiṃ pāsāṇaphalake attano itaresañca koṭṭhāse  katvā ghaṇṭisaññaṃ ^a^V0.0185^ea^ datvā attano koṭṭhāsaṃ ādāya vasanaṭṭhānaṃ pavisanti.  sesāpi ghaṇṭisaññāya paṇṇasālato nikkhamitvā attano attano  pāpuṇanakoṭṭhāsaṃ ādāya vasanaṭṭhānaṃ gantvā paribhuñjitvā samaṇadhammaṃ  karonti.</p>
              <p>[03] aparabhāge bhisāni āharitvā tatheva khādanti. tattha te  ghoratapā paramadhitindriyā kasiṇaparikammaṃ karontā vihariṃsu. atha  nesaṃ sīlatejena sakkassa bhavanaṃ kampi. sakko taṃ kāraṇaṃ ñatvā  ``ime isayo vīmaṃsissāmī''ti attano ānubhāvena mahāsattassa  koṭṭhāse tayo divase antaradhāpesi. mahāsatto paṭhamadivase koṭṭhāsaṃ  adisvā ``mama koṭṭhāso pamuṭṭho bhavissatī''ti cintesi.  dutiyadivase ``mama dosena bhavitabbaṃ, paṇāmanavasena mama koṭṭhāsaṃ na  ṭhapitaṃ maññe''ti cintesi. tatiyadivase ``taṃ kāraṇaṃ sutvā  khamāpessāmī''ti sāyanhasamaye ghaṇṭisaññaṃ datvā tāya saññāya  sabbesu sannipatitesu tamatthaṃ ārocetvā tīsupi divasesu  ^a^M0.0197^ea^ tehi jeṭṭhakoṭṭhāsassa ṭhapitabhāvaṃ sutvā ``tumhehi mayhaṃ  koṭṭhāso ṭhapito, mayā pana na laddho, kiṃ nu kho kāraṇa''nti  ^a^P0.0204^ea^ āha. taṃ sutvā sabbeva saṃvegappattā ahesuṃ.</p>
              <p>[03] tasmiṃ assame rukkhadevatāpi attano bhavanato otaritvā tesaṃ  santike nisīdi. manussānaṃ hatthato palāyitvā araññaṃ paviṭṭho  eko vāraṇo ahituṇḍikahatthato palāyitvā mutto sappakīḷāpanako  eko vānaro ca tehi isīhi kataparicayā tadā tesaṃ santikaṃ gantvā  ekamantaṃ aṭṭhaṃsu. sakkopi ``isigaṇaṃ pariggaṇhissāmī''ti  adissamānakāyo tattheva aṭṭhāsi. tasmiñca khaṇe bodhisattassa  kaniṭṭho upakañcanatāpaso uṭṭhāya bodhisattaṃ vanditvā sesānaṃ apacitiṃ  dassetvā ``ahaṃ saññaṃ paṭṭhapetvā attānaññeva sodhetuṃ labhāmī''ti  pucchitvā ``āma, labhasī''ti vutte isigaṇamajjhe ṭhatvā sapathaṃ  karonto -- </p>
              <p>[21] ``assaṃ gavaṃ rajataṃ jātarūpaṃ, bhariyañca so idha  labhataṃ manāpaṃ. </p>
              <p>[22] puttehi dārehi samaṅgi hotu, bhisāni te brāhmaṇa yo  ahāsī''ti.. (jā0 1.14.78) -- </p>
              <p>[25] imaṃ gāthaṃ abhāsi. imañhi so ``yattakāni  piyavatthūni honti, tehi vippayoge tattakāni dukkhāni  uppajjantī''ti vatthukāme garahanto āha.</p>
              <p>[03] taṃ ^a^V0.0186^ea^ sutvā isigaṇo ``mārisa, mā kathaya, atibhāriyo te  sapatho''ti kaṇṇe pidahi. bodhisattopi ``atibhāriyo te sapatho,  na, tvaṃ tāta, gaṇhasi, tava pattāsane nisīdā''ti āha. sesāpi  sapathaṃ karontā yathākkamaṃ -- </p>
              <p>[21] ``mālañca so kāsikacandanañca, dhāretu puttassa bahū  bhavantu. </p>
              <p>[22] kāmesu ^a^P0.0205^ea^ tibbaṃ kurutaṃ apekkhaṃ,  bhisāni te brāhmaṇa yo ahāsi.. </p>
              <p>[21] ``pahūtadhañño ^a^M0.0198^ea^ kasimā yasassī, putte gihī dhanimā  sabbakāme. </p>
              <p>[22] vayaṃ apassaṃ gharamāvasātu, bhisāni te brāhmaṇa yo  ahāsi.. </p>
              <p>[21] ``so khattiyo hotu pasayhakārī, rājābhirājā balavā  yasassī. </p>
              <p>[22] sacāturantaṃ mahimāvasātu, bhisāni te brāhmaṇa yo  ahāsi.. </p>
              <p>[21] ``so brāhmaṇo hotu avītarāgo, muhuttanakkhattapathesu  yutto. </p>
              <p>[22] pūjetu naṃ raṭṭhapatī yasassī, bhisāni te brāhmaṇa yo  ahāsi.. </p>
              <p>[21] ``ajjhāyakaṃ sabbasamantavedaṃ, tapassinaṃ maññatu  sabbaloko. </p>
              <p>[22] pūjentu naṃ jānapadā samecca, bhisāni te brāhmaṇa yo  ahāsi.. </p>
              <p>[21] ``catussadaṃ gāmavaraṃ samiddhaṃ, dinnañhi so bhuñjatu  vāsavena. </p>
              <p>[22] avītarāgo maraṇaṃ upetu, bhisāni te brāhmaṇa yo  ahāsi.. </p>
              <p>[21] ``so gāmaṇī hotu sahāyamajjhe, naccehi gītehi  pamodamāno. </p>
              <p>[22] so rājato byasanamālattha kiñci, bhisāni te brāhmaṇa  yo ahāsi.. </p>
              <p>[21] ``taṃ ekarājā pathaviṃ vijetvā, itthīsahassassa ṭhapetu  agge. </p>
              <p>[22] sīmantinīnaṃ pavarā bhavātu, bhisāni te brāhmaṇa yā  ahāsi.. </p>
              <p>[21] ``isīnañhi ^a^M0.0199^ea^ sā sabbasamāgatānaṃ, bhuñjeyya sāduṃ  avikampamānā. </p>
              <p>[22] carātu ^a^P0.0206^ea^ lābhena vikatthamānā, bhisāni  te brāhaṇa yā ahāsi.. </p>
              <p>[21] ``āvāsiko ^a^V0.0187^ea^ hotu mahāvihāre, navakammiko hotu  gajaṅgalāyaṃ. </p>
              <p>[22] ālokasandhiṃ divasaṃ karotu, bhisāni te brāhmaṇa yo  ahāsi.. </p>
              <p>[21] ``so bajjhataṃ pāsasatehi chamhi, rammā vanā nīyatu  rājadhāniṃ. </p>
              <p>[22] tuttehi so haññatu pācanehi, bhisāni te brāhmaṇa yo  ahāsi.. </p>
              <p>[21] ``alakkamālī tipukaṇṇapiṭṭho, laṭṭhīhato sappamukhaṃ upetu. </p>
              <p>[22] sakacchabandho visikhaṃ carātu, bhisāni te brāhmaṇa yo  ahāsī''ti.. (jā0 1.14.79-90) -- </p>
              <p>[25] imā gāthāyo avocuṃ.</p>
              <p>[03] tattha ^b^tibba^eb^nti vatthukāmakilesakāmesu bahalaṃ apekkhaṃ  karotu. ^b^kasimā^eb^ti sampannakasikammo. ^b^putte gihī  dhanimā sabbakāme^eb^ti putte labhatu, gihī hotu, sattavidhena dhanena  dhanimā hotu, rūpādibhede sabbakāme labhatu. ^b^vayaṃ apassa^eb^nti  mahallakakālepi apabbajitvā attano vayaṃ apassanto  pañcakāmaguṇasamiddhaṃ gharameva āvasatu. ^b^rājābhirājā^eb^ti rājūnaṃ  antare atirājā. ^b^avītarāgo^eb^ti purohitaṭṭhānataṇhāya sataṇho.  ^b^tapassina^eb^nti tapasīlaṃ, sīlasampannoti naṃ maññatu.  ^b^catussada^eb^nti ākiṇṇamanussatāya manussehi pahūtadhaññatāya  dhaññena sulabhadārutāya dārūhi sampannodakatāya udakenāti catūhi  ussannaṃ. ^b^vāsavenā^eb^ti vāsavena dinnaṃ viya acalaṃ, vāsavato  laddhavarānubhāveneva rājānaṃ ārādhetvā tena dinnantipi attho.  ^b^avītarāgo^eb^ti avigatarāgo kaddame sūkaro viya kāmapaṅke  nimuggova hotu.</p>
              <p>[03] ^b^gāmaṇī^eb^ti ^a^M0.0200^ea^ gāmajeṭṭhako. ^b^ta^eb^nti taṃ itthiṃ.  ^b^ekarājā^eb^ti aggarājā. ^b^itthīsahassassā^eb^ti vacanamaṭṭhatāya  vuttaṃ. soḷasannaṃ itthisahassānaṃ aggaṭṭhāne ^a^P0.0207^ea^ ṭhapetūti  attho. ^b^sīmantinīna^eb^nti sīmantadharānaṃ, itthīnanti attho.  ^b^sabbasamāgatāna^eb^nti sabbesaṃ sannipatitānaṃ majjhe nisīditvā.  ^b^avikampamānā^eb^ti anosakkamānā sādurasaṃ bhuñjatūti attho.  ^b^carātu lābhena vikatthamānā^eb^ti lābhahetu siṅgāravesaṃ gahetvā lābhaṃ  uppādetuṃ caratu. ^b^āvāsiko^eb^ti āvāsajagganako.  ^b^gajaṅgalāya^eb^nti evaṃnāmake nagare. tattha kira dabbasambhārā  sulabhā. ^b^ālokasandhiṃ divasa^eb^nti ekadivasena ekameva  vātapānaṃ karotu. so kira devaputto kassapabuddhakāle gajaṅgalanagaraṃ  nissāya ^a^V0.0188^ea^ yojanike mahāvihāre āvāsiko saṅghatthero hutvā jiṇṇe  vihāre navakammāni karontova mahādukkhaṃ anubhavi, taṃ sandhāyāha.</p>
              <p>[03] ^b^pāsasatehī^eb^ti bahūhi pāsehi. ^b^chamhī^eb^ti catūsu  pādesu gīvāya kaṭibhāge cāti chasu ṭhānesu. ^b^tuttehī^eb^ti  dvikaṇṭakāhi dīghalaṭṭhīhi. ^b^pācanehī^eb^ti rassapācanehi,  aṅkusakehi vā. ^b^alakkamālī^eb^ti ahituṇḍikena kaṇṭhe  parikkhipitvā ṭhapitāya alakkamālāya samannāgato.  ^b^tipukaṇṇapiṭṭho^eb^ti tipupiḷandhanena piḷandhitapiṭṭhikaṇṇo  kaṇṇapiṭṭho. ^b^laṭṭhihato^eb^ti sappakīḷāpanaṃ sikkhāpayamāno  laṭṭhiyā hato hutvā. sabbaṃ te kāmabhogaṃ gharāvāsaṃ attanā attanā  anubhūtadukkhañca jigucchantā tathā tathā sapathaṃ karontā evamāhaṃsu.</p>
              <p>[03] atha bodhisatto ``sabbehi imehi sapatho kato, mayāpi kātuṃ  vaṭṭatī''ti sapathaṃ karonto -- </p>
              <p>[21] ``yo ve anaṭṭhaṃva naṭṭhanti cāha, kāmeva so labhataṃ  bhuñjatañca. </p>
              <p>[22] agāramajjhe maraṇaṃ upetu, yo vā bhonto saṅkati kañci  devā''ti.. (jā0 1.14.91) -- </p>
              <p>[25] imaṃ gāthamāha.</p>
              <p>[03] tattha ^b^bhonto^eb^ti bhavanto. ^b^saṅkatī^eb^ti āsaṅkati.  ^b^kañcī^eb^ti aññataraṃ.</p>
              <p>[03] atha ^a^M0.0201^ea^ sakko ``sabbepime kāmesu nirapekkhā''ti jānitvā  saṃviggamānaso na imesu kenacipi bhisāni nītāni, nāpi tayā  anaṭṭhaṃ naṭṭhanti vuttaṃ, apica ahaṃ tumhe vīmaṃsitukāmo antaradhāpesinti  dassento -- </p>
              <p>[21] ``vīmaṃsamāno ^a^P0.0208^ea^ isino bhisāni,  tīre gahetvāna thale nidhesiṃ. </p>
              <p>[22] suddhā apāpā isayo vasanti, etāni te brahmacārī  bhisānī''ti.. (jā0 1.14.95) -- </p>
              <p>[25] osānagāthamāha.</p>
              <p>[03] taṃ ^a^V0.0189^ea^ sutvā bodhisatto -- </p>
              <p>[21] ``na te naṭā no pana kīḷaneyyā, na bandhavā no pana  te sahāyā. </p>
              <p>[22] kismiṃ vupatthambha sahassanetta, isīhi tvaṃ kīḷasi  devarājā''ti.. (jā0 1.14.96) -- </p>
              <p>[25] sakkaṃ tajjesi.</p>
              <p>[03] atha naṃ sakko -- </p>
              <p>[21] ``ācariyo mesi pitā ca mayhaṃ, esā patiṭṭhā  khalitassa brahme. </p>
              <p>[22] ekāparādhaṃ khama bhūripañña, na paṇḍitā kodhabalā  bhavantī''ti.. (jā0 1.14.97) -- </p>
              <p>[25] khamāpesi.</p>
              <p>[03] mahāsatto sakkassa devarañño khamitvā sayaṃ isigaṇaṃ khamāpento  -- </p>
              <p>[21] ``suvāsitaṃ isinaṃ ekarattaṃ, yaṃ vāsavaṃ bhūtapatiddasāma. </p>
              <p>[22] sabbeva bhonto sumanā bhavantu, yaṃ brāhmaṇo paccupādī  bhisānī''ti.. (jā0 1.14.98) -- </p>
              <p>[25] āha.</p>
              <p>[03] tattha ^a^M0.0202^ea^ ^b^na te naṭā^eb^ti, devarāja, mayaṃ tava naṭā vā  kīḷitabbayuttakā vā na homa. nāpi tava ñātakā, ^b^sahāyā^eb^  hassaṃ kātabbā. atha tvaṃ ^b^kismiṃ vupatthambhā^eb^ti kiṃ upatthambhakaṃ  katvā, kiṃ nissāya isīhi saddhiṃ kīḷasīti attho. ^b^esā  patiṭṭhā^eb^ti esā tava pādacchāyā ajja mama khalitassa aparādhassa  patiṭṭhā hotu. ^b^suvāsita^eb^nti āyasmantānaṃ isīnaṃ ekarattimpi  imasmiṃ araññe vasitaṃ suvasitameva. kiṃkāraṇā? ^b^yaṃ vāsavaṃ  bhūtapatiṃ^eb^ addasāma. sace hi mayaṃ nagare avasimhā, na imaṃ  addasāma. ^b^bhonto^eb^ti bhavanto. sabbepi ^b^sumanā bhavantu^eb^  tussantu, sakkassa devarañño khamantu, kiṃkāraṇā? ^b^yaṃ brāhmaṇo  paccupādī bhisāni^eb^ ^a^V0.0190^ea^ yasmā tumhākaṃ ācariyo bhisāni alabhīti.  sakko ^a^P0.0209^ea^ isigaṇaṃ vanditvā devalokaṃ gato.  isigaṇopi jhānābhiññāyo nibbattetvā brahmalokūpago ahosi.</p>
              <p>[03] tadā upakañcanādayo cha bhātaro  sāriputtamoggallānamahākassapānuruddhapuṇṇāanandattherā, bhaginī  uppalavaṇṇā, dāsī khujjuttarā, dāso citto gahapati, rukkhadevatā  sātāgiro, vāraṇo pālileyyanāgo, vānaro madhuvāsiṭṭho, sakko  kāḷudāyī, mahākañcanatāpaso lokanātho.</p>
              <p>[03] tassa idhāpi heṭṭhā vuttanayeneva dasa pāramiyo niddhāretabbā.  tathā accantameva kāmesu anapekkhatādayo guṇānubhāvā vibhāvetabbāti. </p>
              <p>[06] bhisacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 5. soṇapaṇḍitacariyāvaṇṇanā </h3n>
            <h4>
              <h4n> </h4n>
              <p>[03] 42^b^.^eb^ pañcame ^b^nagare brahmavaḍḍhane^eb^ti brahmavaḍḍhananāmake  nagare. ^b^kulavare^eb^ti aggakule. ^b^seṭṭhe^eb^ti pāsaṃsatame.  ^b^mahāsāle^eb^ti mahāsāre. ^b^ajāyaha^eb^nti ajāyiṃ ahaṃ. idaṃ  vuttaṃ hoti -- tasmiṃ kāle ``brahmavaḍḍhana''nti laddhanāme  bārāṇasinagare ^b^yadā homi^eb^ bhavāmi paṭivasāmi, tadā  abhijātasampattiyā uditoditabhāvena agge vijjāvatasampattiyā seṭṭhe  asītikoṭivibhavatāya mahāsāle brāhmaṇakule ahaṃ uppajjinti.</p>
              <p>[03] tadā ^a^M0.0203^ea^ hi mahāsatto brahmalokato cavitvā brahmavaḍḍhananagare  asītikoṭivibhavassa aññatarassa brāhmaṇamahāsālassa putto hutvā  nibbatti. tassa nāmaggahaṇadivase ``soṇakumāro''ti nāmaṃ kariṃsu.  tassa padasā gamanakāle aññopi satto brahmalokā cavitvā  bodhisattassa mātuyā kucchimhi paṭisandhiṃ gaṇhi. tassa jātassa  ``nandakumāro''ti nāmaṃ kariṃsu. tesaṃ uggahitavedānaṃ  sabbasippanipphattippattānaṃ vayappattānaṃ rūpasampadaṃ disvā tuṭṭhahaṭṭhā  mātāpitaro ``gharabandhanena bandhissāmā''ti paṭhamaṃ soṇakumāraṃ āhaṃsu  -- ``tāta, te patirūpakulato dārikaṃ ^a^P0.0210^ea^ ānessāma,  tvaṃ kuṭumbaṃ paṭipajjāhī''ti.</p>
              <p>[03] mahāsatto ^a^V0.0191^ea^ ``alaṃ mayhaṃ gharāvāsena, ahaṃ yāvajīvaṃ tumhe  paṭijaggitvā tumhākaṃ accayena pabbajissāmī''ti āha. mahāsattassa  hi tadā tayopi bhavā ādittaṃ agāraṃ viya aṅgārakāsu viya ca  upaṭṭhahiṃsu. visesato panesa nekkhammajjhāsayo nekkhammādhimutto  ahosi. tassa adhippāyaṃ ajānantā te punappunaṃ kathentāpi tassa  cittaṃ alabhitvā nandakumāraṃ āmantetvā ``tāta, tena hi tvaṃ kuṭumbaṃ  paṭipajjāhī''ti vatvā tenāpi ``nāhaṃ mama bhātarā chaḍḍitakheḷaṃ  sīsena ukkhipāmi, ahampi tumhākaṃ accayena bhātarā saddhiṃ  pabbajissāmī''ti vutte ``ime evaṃ taruṇā kāme jahanti, kimaṅgaṃ  pana mayanti sabbeva pabbajissāmā''ti cintetvā ``tāta, kiṃ vo  amhākaṃ accayena pabbajjāya, sabbe saheva pabbajāmā''ti vatvā ñātīnaṃ  dātabbayuttakaṃ datvā dāsajanaṃ bhujissaṃ katvā rañño ārocetvā sabbaṃ  dhanaṃ vissajjetvā mahādānaṃ pavattetvā cattāropi janā brahmavaḍḍhananagarā  nikkhamitvā himavantappadese padumapuṇḍarīkamaṇḍitaṃ mahāsaraṃ nissāya  ramaṇīye vanasaṇḍe assamaṃ māpetvā pabbajitvā tattha vasiṃsu. tena  vuttaṃ -- </p>
              <p>[03] 43^b^.^eb^ </p>
              <p>[21] ``tadāpi lokaṃ disvāna, andhībhūtaṃ tamotthaṭaṃ. </p>
              <p>[22] cittaṃ bhavato patikuṭati, tuttavegahataṃ viya.. </p>
              <p>[03] 44^b^.^eb^ </p>
              <p>[21] ``disvāna vividhaṃ pāpaṃ, evaṃ cintesahaṃ tadā. </p>
              <p>[22] kadāhaṃ gehā nikkhamma, pavisissāmi kānanaṃ.. </p>
              <p>[03] 45^b^.^eb^ </p>
              <p>[21] ``tadāpi maṃ nimantiṃsu, kāmabhogehi ñātayo. </p>
              <p>[22] tesampi chandamācikkhiṃ, mā nimantetha tehi maṃ.. </p>
              <p>[03] 46^b^.^eb^ </p>
              <p>[21] ``yo ^a^M0.0204^ea^ me kaniṭṭhako bhātā, nando nāmāsi paṇḍito. </p>
              <p>[22] sopi maṃ anusikkhanto, pabbajjaṃ samarocayi.. </p>
              <p>[03] 47^b^.^eb^ </p>
              <p>[21] ``ahaṃ ^a^P0.0211^ea^ soṇo ca nando ca, ubho  mātāpitā mama. </p>
              <p>[22] tadāpi bhoge chaḍḍetvā, pāvisimhā mahāvana''nti..</p>
              <p>[03] tattha ^b^tadāpī^eb^ti yadā ahaṃ brahmavaḍḍhananagare soṇo nāma  brāhmaṇakumāro ahosiṃ, tadāpi. ^b^lokaṃ disvānā^eb^ti sakalampi  sattalokaṃ paññācakkhunā passitvā. ^b^andhībhūta^eb^nti  paññācakkhuvirahena ^a^V0.0192^ea^ andhajātaṃ andhabhāvaṃ pattaṃ. ^b^tamotthaṭa^eb^nti  avijjandhakārena abhibhūtaṃ. ^b^cittaṃ bhavato patikuṭatī^eb^ti  jātiādisaṃvegavatthupaccavekkhaṇena kāmādibhavato mama cittaṃ saṅkuṭati  sannilīyati na visarati. ^b^tuttavegahataṃ viyā^eb^ti tuttaṃ vuccati  ayokaṇṭakasīso dīghadaṇḍo, yo patodoti vuccati. tena vegasā  abhihato yathā hatthājānīyo saṃvegappatto hoti, evaṃ mama cittaṃ tadā  kāmādīnavapaccavekkhaṇena saṃvegappattanti dasseti.</p>
              <p>[03] ^b^disvāna vividhaṃ pāpa^eb^nti gehaṃ āvasantehi  gharāvāsanimittaṃ chandadosādivasena karīyamānaṃ nānāvidhaṃ  pāṇātipātādipāpakammañceva tannimittañca nesaṃ lāmakabhāvaṃ passitvā.  ^b^evaṃ cintesahaṃ tadā^eb^ti ``kadā nu kho ahaṃ mahāhatthī viya  ayabandhanaṃ gharabandhanaṃ chinditvā gehato nikkhamanavasena vanaṃ  pavisissāmī''ti evaṃ tadā soṇakumārakāle cintesiṃ ahaṃ.  ^b^tadāpi maṃ nimantiṃsū^eb^ti na kevalaṃ ayogharapaṇḍitādikāleyeva,  atha kho tadāpi tasmiṃ soṇakumārakālepi maṃ mātāpituādayo  ñātayo kāmabhogino kāmajjhāsayā ``ehi, tāta, imaṃ  asītikoṭidhanaṃ vibhavaṃ paṭipajja, kulavaṃsaṃ patiṭṭhāpehī''ti uḷārehi  bhogehi nimantayiṃsu. ^b^tesampi chandamācikkhi^eb^nti tesampi mama  ñātīnaṃ tehi kāmabhogehi mā maṃ nimantayitthāti attano chandampi  ācikkhiṃ, pabbajjāya ninnajjhāsayampi kathesiṃ, yathājjhāsayaṃ  paṭipajjathāti adhippāyo.</p>
              <p>[03] ^b^sopi maṃ anu sikkhanto^eb^ti ``ime kāmā nāma  appassādā bahudukkhā bahūpāyāsā''tiādinā (ma0 ni0 1.234;  2.43-45; pāci0417) nayena nānappakāraṃ kāmesu ādīnavaṃ  paccavekkhitvā yathāhaṃ sīlādīni sikkhanto pabbajjaṃ rocesiṃ.  sopi nandapaṇḍito ^a^M0.0205^ea^ tatheva tassa nekkhammena maṃ anusikkhanto  ^b^pabbajjaṃ samarocayī^eb^ti. ^b^ahaṃ soṇo ca nando cā^eb^ti  tasmiṃ kāle soṇanāmako ahaṃ mayhaṃ kaniṭṭhabhātā nando cāti.  ^b^ubho mātāpitā^eb^ ^a^P0.0212^ea^ ^b^mamā^eb^ti ``ime nāma  puttakā evaṃ taruṇakālepi kāme jahanti, kimaṅgaṃ pana maya''nti  uppannasaṃvegā mātāpitaro ca. ^b^bhoge chaḍḍetvā^eb^ti  asītikoṭivibhavasamiddhe mahā bhoge anapekkhacittā kheḷapiṇḍaṃ viya  pariccajitvā mayaṃ cattāropi janā himavantappadese ^b^mahāvanaṃ^eb^  nekkhammajjhāsayena pavisimhāti attho.</p>
              <p>[03] pavisitvā ca te tattha ramaṇīye bhūmibhāge assamaṃ māpetvā  tāpasapabbajjāya pabbajitvā tattha vasiṃsu. te ubhopi bhātaro  mātāpitaro paṭijaggiṃsu. tesu nandapaṇḍito ``mayā  ābhataphalāphalāneva mātāpitaro khādāpessāmī''ti hiyyo ca  purimagocaragahitaṭṭhānato ca ^a^V0.0193^ea^ yāni tāni avasesāni phalāphalāni  pātova ānetvā mātāpitaro khādāpeti. te tāni khāditvā mukhaṃ  vikkhāletvā uposathikā honti. soṇapaṇḍito pana dūraṃ gantvā  madhuramadhurāni supakkāni āharitvā upanāmeti. atha naṃ te ``tāta,  kaniṭṭhena ābhatāni mayaṃ khāditvā uposathikā jātā, idāni no  attho natthī''ti vadanti. iti tassa phalāphalāni paribhogaṃ na  labhanti vinassanti, punadivasādīsupi tathevāti, evaṃ so  pañcābhiññatāya dūrampi gantvā āharati, te pana na khādanti.</p>
              <p>[03] atha mahāsatto cintesi -- ``mātāpitaro sukhumālā, nando  ca yāni tāni apakkāni duppakkāni phalāphalāni āharitvā  khādāpeti, evaṃ sante ime na ciraṃ pavattissanti, vāressāmi na''nti.  atha naṃ āmantetvā ``nanda, ito paṭṭhāya phalāphalaṃ āharitvā  mamāgamanaṃ patimānehi, ubho ekatova khādāpessāmā''ti āha. evaṃ  vuttepi attano puññaṃ paccāsīsanto na tassa vacanamakāsi.  mahāsatto taṃ upaṭṭhānaṃ āgataṃ ``na tvaṃ paṇḍitānaṃ vacanaṃ karosi, ahaṃ  jeṭṭho, mātāpitaro ca mameva bhāro, ahameva ne paṭijaggissāmi, tvaṃ  ^a^P0.0213^ea^ ito aññattha yāhī''ti tassa accharaṃ pahari.</p>
              <p>[03] so tena paṇāmito tattha ṭhātuṃ asakkonto taṃ vanditvā  mātāpitūnaṃ tamatthaṃ ārocetvā attano paṇṇasālaṃ pavisitvā kasiṇaṃ  ^a^M0.0206^ea^ oloketvā taṃdivasameva aṭṭha ca samāpattiyo pañca ca abhiññāyo  nibbattetvā cintesi -- ``kiṃ nu kho ahaṃ sinerupādato  ratanavālukaṃ āharitvā mama bhātu paṇṇasālāpariveṇaṃ ākiritvā  khamāpessāmi, udāhu anotattato udakaṃ āharitvā khamāpessāmi?  atha vā me bhātā devatāvasena khameyya, cattāro mahārājāno sakkañca  devarājānaṃ ānetvā khamāpessāmi, evaṃ pana na sobhissati, ayaṃ kho  manojo brahmavaḍḍhanarājā sakalajambudīpe aggarājā, taṃ ādiṃ katvā  sabbe rājāno ānetvā khamāpessāmi, evaṃ sante mama bhātu guṇo  sakalajambudīpaṃ avattharitvā gamissati, cando viya sūriyo viya ca  paññāyissatī''ti.</p>
              <p>[03] so tāvadeva iddhiyā gantvā brahmavaḍḍhananagare tassa rañño  nivesanadvāre otaritvā ``eko tāpaso tumhe daṭṭhukāmo''ti rañño  ārocāpetvā tena katokāso tassa santikaṃ gantvā ``ahaṃ attano  balena sakalajambudīpe rajjaṃ gahetvā tava dassāmī''ti. ``kathaṃ pana  tumhe, bhante, sakalajambudīpe rajjaṃ gahetvā dassathā''ti?  ``mahārāja, kassaci vadhacchedaṃ akatvā attano iddhiyāva gahetvā  dassāmī''ti mahatiyā senāya saddhiṃ taṃ ādāya kosalaraṭṭhaṃ  ^a^V0.0194^ea^ gantvā  nagarassa avidūre khandhāvāraṃ nivesetvā ``yuddhaṃ vā no detu, vase vā  vattatū''ti kosalarañño dūtaṃ pāhesi. tena kujjhitvā yuddhasajjena  hutvā nikkhantena saddhiṃ yuddhe āraddhe attano iddhānubhāvena yathā dvinnaṃ  senānaṃ pīḷanaṃ na hoti, evaṃ katvā yathā ca kosalarājā tassa vase  vattati, evaṃ vacanapaṭivacanaharaṇehi saṃvidahi. etenupāyena  sakalajambudīpe rājāno tassa vase vattāpesi.</p>
              <p>[03] so tena parituṭṭho nandapaṇḍitaṃ āha -- ``bhante, tumhehi yathā  mayhaṃ paṭiññātaṃ, tathā kataṃ, bahūpakārā me tumhe, kimahaṃ ^a^P0.0214^ea^  tumhākaṃ karissāmi, ahañhi te sakalajambudīpe upaḍḍharajjampi  dātuṃ icchāmi, kimaṅgaṃ pana  hatthiassarathamaṇimuttāpavāḷarajatasuvaṇṇadāsidāsaparijanapariccheda''nti?  taṃ sutvā nandapaṇḍito ``na me te, mahārāja, rajjena attho, nāpi  hatthiyānādīhi, api ca kho te raṭṭhe asukasmiṃ nāma assame mama  mātāpitaro pabbajitvā vasanti. tyāhaṃ upaṭṭhahanto ekasmiṃ  ^a^M0.0207^ea^ aparādhe  mama jeṭṭhabhātikena soṇapaṇḍitena nāma mahesinā paṇāmito, svāhaṃ taṃ  ādāya tassa santikaṃ gantvā khamāpessāmi, tassa me tvaṃ khamāpane  sahāyo hohī''ti. rājā ``sādhū''ti sampaṭicchitvā  catuvīsatiakkhobhanī parimāṇāya senāya parivuto ekasatarājūhi  saddhiṃ nandapaṇḍitaṃ purakkhatvā taṃ assamapadaṃ patvā caturaṅgulappadesaṃ  muñcitvā ākāse ṭhitena kājena anotattato udakaṃ āharitvā pānīyaṃ  paṭisāmetvā pariveṇaṃ sammajjitvā mātāpitūnaṃ āsannappadese nisinnaṃ  jhānaratisamappitaṃ mahāsattaṃ upasaṅkamitvā nandapaṇḍito naṃ khamāpesi.  mahāsatto nandapaṇḍitaṃ mātaraṃ paṭicchāpetvā attanā yāvajīvaṃ pitaraṃ  paṭijaggi. tesaṃ pana rājūnaṃ -- </p>
              <p>[21] ``ānando ca pamodo ca, sadā hasitakīḷitaṃ. </p>
              <p>[22] mātaraṃ paricaritvāna, labbhametaṃ vijānatā.. </p>
              <p>[21] ``ānando ca pamodo ca, sadā hasitakīḷitaṃ. </p>
              <p>[22] pitaraṃ paricaritvāna, labbhametaṃ vijānato.. </p>
              <p>[21] ``dānañca peyyavajjañca, atthacariyā ca yā idha. </p>
              <p>[21] samānattatā ca dhammesu, tattha tattha yathārahaṃ. </p>
              <p>[22] ete kho saṅgahā loke, rathassāṇīva yāyato.. </p>
              <p>[21] ``ete ^a^V0.0195^ea^ ca saṅgahā nāssu, na mātā puttakāraṇā. </p>
              <p>[22] labhetha mānaṃ pūjaṃ vā, pitā vā puttakāraṇā.. </p>
              <p>[21] ``yasmā ca saṅgahā ete, sammapekkhanti paṇḍitā. </p>
              <p>[22] tasmā mahattaṃ papponti, pāsaṃsā ca bhavanti te.. </p>
              <p>[21] ``brahmāti mātāpitaro, pubbācariyāti vuccare. </p>
              <p>[22] āhuneyyā ca puttānaṃ, pajāya anukampakā.. </p>
              <p>[21] ``tasmā hi ne namasseyya, sakkareyya ca paṇḍito. </p>
              <p>[21] annena ^a^P0.0215^ea^ atha pānena, vatthena sayanena ca. </p>
              <p>[22] ucchādanena nhāpanena, pādānaṃ dhovanena ca.. </p>
              <p>[21] ``tāya naṃ pāricariyāya, mātāpitūsu paṇḍitā. </p>
              <p>[22] idheva naṃ pasaṃsanti, pecca sagge pamodatī''ti..  (jā0 2.20.176-183) -- </p>
              <p>[25] buddhalīḷāya ^a^M0.0208^ea^ dhammaṃ desesi, taṃ sutvā sabbepi te  rājāno sabalakāyā pasīdiṃsu. atha ne pañcasu sīlesu patiṭṭhāpetvā  ``dānādīsu appamattā hothā''ti ovaditvā vissajjesi. te  sabbepi dhammena rajjaṃ kāretvā āyupariyosāne devanagaraṃ pūrayiṃsu.  bodhisatto ``ito paṭṭhāya mātaraṃ paṭijaggāhī''ti mātaraṃ nandapaṇḍitaṃ  paṭicchāpetvā attanā yāvajīvaṃ pitaraṃ paṭijaggi. te ubhopi  āyupariyosāne brahmalokaparāyanā ahesuṃ.</p>
              <p>[03] tadā mātāpitaro mahārājakulāni, nandapaṇḍito ānandatthero,  manojo rājā sāriputtatthero, ekasatarājāno asītimahātherā ceva  aññataratherā ca, catuvīsatiakkhobhanīparisā buddhaparisā,  soṇapaṇḍito lokanātho.</p>
              <p>[03] tassa kiñcāpi sātisayā nekkhammapāramī, tathāpi heṭṭhā  vuttanayeneva sesapāramiyo ca niddhāretabbā. tathā accantameva kāmesu  anapekkhatā, mātāpitūsu tibbo sagāravasappatissabhāvo ^a^V0.0196^ea^,  mātāpitūpaṭṭhānena atitti, satipi nesaṃ upaṭṭhāne sabbakālaṃ  samāpattivihārehi vītināmananti evamādayo mahāsattassa guṇānubhāvā  vibhāvetabbāti. </p>
              <p>[06] soṇapaṇḍitacariyāvaṇṇanā niṭṭhitā. </p>
              <p>[06] nekkhammapāramī niṭṭhitā. </p>
            </h4>
          </h3>
          <h3>
            <h3n> 6. temiyacariyāvaṇṇanā </h3n>
            <h4>
              <h4n> </h4n>
              <p>[03] 48^b^.^eb^ chaṭṭhe ^b^kāsirājassa atrajo^eb^ti kāsirañño atrajo  putto ^b^yadā homi,^eb^ tadā ^b^mūgapakkhoti nāmena, temiyoti  vadanti ma^eb^nti temiyoti nāmena mūgapakkhavatādhiṭṭhānena  ``mūgapakkho''ti mātāpitaro ādiṃ katvā sabbeva maṃ vadantīti  sambandho. mahāsattassa hi jātadivase sakalakāsiraṭṭhe ^a^P0.0216^ea^  devo vassi, yasmā ca so rañño ceva amaccādīnañca hadayaṃ  uḷārena pītisinehena temayamāno uppanno, tasmā  ``temiyakumāro''ti nāmaṃ ahosi. </p>
              <p>[03] 49^b^.^eb^ ^b^soḷasitthisahassāna^eb^nti ^a^M0.0209^ea^ soḷasannaṃ kāsirañño  itthāgārasahassānaṃ. ^b^na vijjati pumo^eb^ti putto na labbhati.  na kevalañca putto eva, dhītāpissa natthi eva. ^b^ahorattānaṃ  accayena, nibbatto ahamekako^eb^ti aputtakasseva tassa rañño bahūnaṃ  saṃvaccharānaṃ atītattā anekesaṃ ahorattānaṃ apagamanena sakkadattiyo  ahamekakova bodhipariyesanaṃ caramāno, tadā tassa putto hutvā  uppannoti satthā vadati.</p>
              <p>[03] tatrāyaṃ anupubbikathā -- atīte bārāṇasiyaṃ kāsirājā rajjaṃ  kāresi. tassa soḷasasahassā itthiyo ahesuṃ. tāsu ekāpi puttaṃ  vā dhītaraṃ vā na labhati. nāgarā ``amhākaṃ rañño vaṃsānurakkhako  ekopi putto natthī''ti vippaṭisārī jātā sannipatitvā rājānaṃ  ``puttaṃ patthehī''ti āhaṃsu. rājā soḷasasahassā itthiyo ``puttaṃ  patthethā''ti āṇāpesi. tā candādīnaṃ upaṭṭhānādīni katvā  patthentiyopi na labhiṃsu. aggamahesī panassa maddarājadhītā  candādevī nāma sīlasampannā ahosi. rājā ``tvampi puttaṃ  patthehī''ti āha. sā puṇṇamadivase uposathikā hutvā attano sīlaṃ  āvajjetvā ``sacāhaṃ akhaṇḍasīlā, iminā me saccena putto  uppajjatū''ti saccakiriyamakāsi. tassā sīlatejena sakkassa āsanaṃ  ^a^V0.0197^ea^ uṇhākāraṃ dassesi. sakko āvajjento taṃ kāraṇaṃ ñatvā  ``candādeviyā puttapaṭilābhassa upāyaṃ karissāmī''ti tassā  anucchavikaṃ puttaṃ upadhārento bodhisattaṃ tāvatiṃsabhavane nibbattitvā  tattha yāvatāyukaṃ ṭhatvā tato cavitvā uparidevaloke uppajjitukāmaṃ  disvā tassa santikaṃ gantvā ``samma, tayi manussaloke uppanne  pāramiyo ca te pūressanti, mahājanassa ca vuḍḍhi bhavissati, ayaṃ  kāsirañño candā nāma aggamahesī puttaṃ pattheti, tassā ^a^P0.0217^ea^  kucchiyaṃ uppajjāhī''ti āha.</p>
              <p>[03] so ``sādhū''ti paṭissuṇitvā tassā kucchiyaṃ paṭisandhiṃ  gaṇhi. tassa sahāyā pañcasatā devaputtā khīṇāyukā devalokā  cavitvā tasseva rañño amaccabhariyānaṃ kucchīsu paṭisandhiṃ gaṇhiṃsu.  devī gabbhassa patiṭṭhitabhāvaṃ ñatvā rañño ārocesi. rājā  gabbhaparihāraṃ dāpesi. sā paripuṇṇagabbhā dhaññapuññalakkhaṇasampannaṃ  puttaṃ vijāyi. taṃdivasameva amaccagehesu ^a^M0.0210^ea^ pañcakumārasatāni vijāyiṃsu.  ubhayampi sutvā rājā ``mama puttassa parivārā ete''ti pañcannaṃ  dārakasatānaṃ pañcadhātisatāni pesetvā kumārapasādhanāni ca pesesi.  mahāsattassa pana atidīghādidosavivajjitā alambatthanā madhurathaññā  catusaṭṭhidhātiyo datvā mahantaṃ sakkāraṃ katvā candādeviyāpi varaṃ  adāsi. sā gahitakaṃ katvā ṭhapesi. dārako mahatā parivārena  vaḍḍhati. atha naṃ ekamāsikaṃ alaṅkaritvā rañño santikaṃ ānayiṃsu.  rājā piyaputtaṃ oloketvā āliṅgitvā aṅke nisīdāpetvā  ramayamāno nisīdi. </p>
              <p>[03] 50^b^.^eb^ tasmiṃ khaṇe cattāro corā ānītā. rājā tesu  ekassa sakaṇṭakāhi kasāhi pahārasahassaṃ āṇāpesi, ekassa  saṅkhalikāya bandhitvā bandhanāgārappavesanaṃ, ekassa sarīre  sattippahāradānaṃ, ekassa sūlāropanaṃ. mahāsatto pitu kathaṃ sutvā  saṃvegappatto hutvā ``aho mama pitā rajjaṃ nissāya bhāriyaṃ  nirayagāmikammaṃ karotī''ti cintesi. punadivase naṃ setacchattassa  heṭṭhā alaṅkatasirisayane nipajjāpesuṃ.</p>
              <p>[03] so thokaṃ niddāyitvā paṭibuddho akkhīni ummīletvā  setacchattaṃ olokento mahantaṃ sirivibhavaṃ passi. athassa  pakatiyāpi saṃvegappattassa atirekataraṃ bhayaṃ uppajji. so ``kuto nu  kho ahaṃ imaṃ rājagehaṃ āgato''ti upadhārento jātissarañāṇena  devalokato āgatabhāvaṃ ñatvā tato paraṃ olokento ussadaniraye  pakkabhāvaṃ ^a^P0.0218^ea^ passi. tato paraṃ olokento tasmiṃyeva  nagare rājabhāvaṃ passi. atha so ``ahaṃ vīsativassāni rajjaṃ  kāretvā ^a^V0.0198^ea^ asītivassasahassāni ussadaniraye pacciṃ, idāni punapi  imasmiṃ coragehe nibbattosmi, pitāpi me hiyyo catūsu coresu  ānītesu tathārūpaṃ pharusaṃ nirayasaṃvattanikaṃ kathaṃ kathesi. na me  iminā aviditavipulānatthāvahena rajjena attho, kathaṃ nu kho imamhā  coragehā mucceyya''nti cintento nipajji. atha naṃ ekā devadhītā  ``tāta temiyakumāra, mā bhāyi, tīṇi aṅgāni adhiṭṭhahitvā tava  sotthi bhavissatī''ti samassāsesi. taṃ sutvā mahāsatto  rajjasaṅkhātā ^a^M0.0211^ea^ anatthato muccitukāmo soḷasasaṃvaccharāni tīṇi  aṅgāni acalādhiṭṭhānavasena adhiṭṭhahi. tena vuttaṃ ^b^``kicchāladdhaṃ  piyaṃ putta''^eb^ntiādi.</p>
              <p>[03] tattha ^b^kicchāladdha^eb^nti kicchena kasirena cirakālapatthanāya  laddhaṃ. ^b^abhijāta^eb^nti jātisampannaṃ. kāyajutiyā ceva  ñāṇajutiyā ca samannāgatattā ^b^jutindharaṃ. setacchattaṃ dhārayitvāna,  sayane poseti maṃ pitā^eb^ti pitā me kāsirājā ``mā naṃ kumāraṃ  rajo vā ussāvo vā''ti jātakālato paṭṭhāya setacchattassa heṭṭhā  sirisayane sayāpetvā mahantena parivārena maṃ poseti. </p>
              <p>[03] 51^b^.^eb^ ^b^niddāyamāno sayanavare pabujjhitvā^eb^ ahaṃ  olokento ^b^paṇḍaraṃ^eb^ setacchattaṃ ^b^addasaṃ. yenāhaṃ nirayaṃ  gato^eb^ti yena setacchattena tato tatiye attabhāve ahaṃ nirayaṃ gato,  setacchattasīsena rajjaṃ vadati. </p>
              <p>[03] 52^b^.^eb^ ^b^saha diṭṭhassa me chatta^eb^nti taṃ setacchattaṃ diṭṭhassa  diṭṭhavato me saha tena dassanena, dassanasamakālamevāti attho.  ^b^tāso uppajji bheravo^eb^ti suparividitādīnavattā bhayānako  cittutrāso udapādi. ^b^vinicchayaṃ samāpanno, kathāhaṃ imaṃ  muñcissa^eb^nti kathaṃ nu kho ahaṃ imaṃ rajjaṃ kāḷakaṇṇiṃ muñceyyanti  evaṃ vicāraṇaṃ āpajjiṃ. </p>
              <p>[03] 53^b^.^eb^ ^b^pubbasālohitā mayha^eb^nti pubbe ekasmiṃ attabhāve  mama mātubhūtapubbā tasmiṃ chatte adhivatthā ^b^devatā^eb^ mayhaṃ  ^b^atthakāminī^eb^ hitesinī. ^b^sā maṃ disvāna dukkhitaṃ, tīsu  ṭhānesu yojayī^eb^ti sā devatā maṃ tathā ^a^P0.0219^ea^ cetodukkhena  dukkhitaṃ disvā mūgapakkhabadhirabhāvasaṅkhātesu tīsu rajjadukkhato  nikkhamanakāraṇesu yojesi. </p>
              <p>[03] 54^b^.^eb^ ^b^paṇḍiccaya^eb^nti paṇḍiccaṃ, ayameva vā pāṭho.  ^b^mā vibhāvayā^eb^ti mā pakāsehi. ^b^bālamato^eb^ti bāloti  ñāto. ^b^sabbo^eb^ti sakalo antojano ceva bahijano ca.  ^b^ocināyatū^eb^ti nīharathetaṃ ^a^V0.0199^ea^ kāḷakaṇṇinti avajānātu. ^b^evaṃ  tava attho bhavissatī^eb^ti evaṃ yathāvuttanayena avajānitabbabhāve sati  tuyhaṃ gehato nikkhamanena ^b^hitaṃ^eb^ pāramiparipūraṇaṃ bhavissati. </p>
              <p>[03] 55^b^.^eb^ ^b^tetaṃ^eb^ ^a^M0.0212^ea^ ^b^vacana^eb^nti te etaṃ tīṇi aṅgāni adhiṭṭhāhīti  vacanaṃ. ^b^atthakāmāsi me ammā^eb^ti amma devate, mama atthakāmā  asi. ^b^hitakāmā^eb^ti tasseva pariyāyavacanaṃ. atthoti vā  ettha sukhaṃ veditabbaṃ. hitanti tassa kāraṇabhūtaṃ puññaṃ. </p>
              <p>[03] 56^b^.^eb^ ^b^sāgareva thalaṃ labhi^eb^nti coragehe vatāhaṃ jāto,  ahu me mahāvatānatthoti sokasāgare osīdanto tassā devatāya ahaṃ  vacanaṃ sutvā sāgare osīdanto viya thalaṃ patiṭṭhaṃ ^b^alabhiṃ,^eb^  rajjakulato nikkhamanopāyaṃ alabhinti attho. ^b^tayo aṅge  adhiṭṭhahi^eb^nti yāva gehato nikkhamiṃ, tāva tīṇi aṅgāni kāraṇāni  adhiṭṭhahiṃ. </p>
              <p>[03] 57^b^.^eb^ idāni tāni sarūpato dassetuṃ ^b^``mūgo  ahosi''^eb^nti gāthamāha. tattha ^b^pakkho^eb^ti pīṭhasappi. sesaṃ  suviññeyyameva.</p>
              <p>[03] evaṃ pana mahāsatte devatāya dinnanaye ṭhatvā jātavassato paṭṭhāya  mūgādibhāvena attānaṃ dassente mātāpitaro dhātiādayo ca ``mūgānaṃ  hanupariyosānaṃ nāma evarūpaṃ na hoti, badhirānaṃ kaṇṇasotaṃ nāma  evarūpaṃ na hoti, pīṭhasappīnaṃ hatthapādā nāma evarūpā na honti,  bhavitabbamettha kāraṇena, vīmaṃsissāma na''nti cintetvā ``khīrena  tāva vīmaṃsissāmā''ti sakaladivasaṃ khīraṃ na denti. so  sussantopi khīratthāya saddaṃ na karoti.</p>
              <p>[03] athassa mātā ``putto me chāto, khīramassa dethā''ti khīraṃ  dāpesi. evaṃ antarantarā khīraṃ adatvā ekasaṃvaccharaṃ vīmaṃsantāpi  antaraṃ na passiṃsu. tato ``kumārakā nāma pūvakhajjakaṃ piyāyanti,  phalāphalaṃ piyāyanti, kīḷanabhaṇḍakaṃ piyāyanti, bhojanaṃ  piyāyantī''ti tāni tāni palobhanīyāni upanetvā vīmaṃsanavasena  palobhentā yāva pañcavassakālā antaraṃ na passiṃsu. atha naṃ  ``dārakā nāma ^a^P0.0220^ea^ aggito bhāyanti, mattahatthito  bhāyanti, sappato bhāyanti, ukkhittāsikapurisato bhāyanti, tehi  vīmaṃsissāmā''ti yathā tehissa anattho na jāyati, tathā purimameva  saṃvidahitvā atibhayānakākārena upagacchante kāresuṃ.</p>
              <p>[03] mahāsatto ^a^M0.0213^ea^ ^a^V0.0200^ea^ nirayabhayaṃ āvajjetvā ``ito sataguṇena sahassaguṇena  satasahassaguṇena nirayo bhāyitabbo''ti niccalova hoti. evampi  vīmaṃsitvā antaraṃ na passantā puna ``dārakā nāma samajjatthikā  hontī''ti samajjaṃ kāretvāpi mahāsattaṃ sāṇiyā parikkhipitvā  ajānantasseva catūsu passesu saṅkhasaddehi bherisaddehi ca sahasā  ekaninnādaṃ kāretvāpi andhakāre ghaṭehi dīpaṃ upanetvā sahasā ālokaṃ  dassetvāpi sakalasarīraṃ phāṇitena makkhetvā bahumakkhike ṭhāne  nipajjāpetvāpi nhāpanādīni akatvā uccārapassāvamatthake nipannaṃ  ajjhupekkhitvāpi tattha ca palipannaṃ sayamānaṃ parihāsehi akkosanehi  ca ghaṭṭetvāpi heṭṭhāmañce aggikapallaṃ katvā uṇhasantāpena pīḷetvāpīti  evaṃ nānāvidhehi upāyehi vīmaṃsantāpissa antaraṃ na passiṃsu.</p>
              <p>[03] mahāsatto hi sabbattha nirayabhayameva āvajjetvā adhiṭṭhānaṃ  avikopento niccalova ahosi. evaṃ pannarasavassāni vīmaṃsitvā  atha soḷasavassakāle ``pīṭhasappino vā hontu mūgabadhirā vā  rajanīyesu arajjantā dussanīyesu adussantā nāma natthīti  nāṭakānissa paccupaṭṭhapetvā vīmaṃsissāmā''ti kumāraṃ gandhodakena  nhāpetvā devaputtaṃ viya alaṅkaritvā devavimānakappaṃ pupphagandhadāmādīhi  ekāmodapamodaṃ pāsādaṃ āropetvā uttamarūpadharā bhāvavilāsasampannā  devaccharāpaṭibhāgā itthiyo upaṭṭhapesuṃ -- ``gacchatha naccādīhi kumāraṃ  abhiramāpethā''ti. tā upagantvā tathā kātuṃ vāyamiṃsu. so  buddhisampannatāya ``imā me sarīrasamphassaṃ mā vindiṃsū''ti  assāsapassāse nirundhi. tā tassa sarīrasamphassaṃ avindantiyo  ``thaddhasarīro esa, nāyaṃ manusso, yakkho bhavissatī''ti pakkamiṃsu.</p>
              <p>[03] evaṃ soḷasa vassāni soḷasahi mahāvīmaṃsāhi anekāhi ca  khuddakavīmaṃsāhi pariggaṇhituṃ asakkuṇitvā mātāpitaro ``tāta,  temiyakumāra, mayaṃ tava amūgādibhāvaṃ jānāma, na hi tesaṃ evarūpāni  mukhakaṇṇasotapādāni honti, tvaṃ amhehi ^a^P0.0221^ea^ patthetvā  laddhaputtako, mā no nāsehi, sakalajambudīpe rājūnaṃ santikā garahato  mocehī''ti saha visuṃ visuñca anekavāraṃ yāciṃsu. so tehi evaṃ  yāciyamānopi asuṇanto viya hutvā nipajji. </p>
              <p>[03] 58^b^.^eb^ atha ^a^M0.0214^ea^ rājā mahāsattassa ubho pāde kaṇṇasote jivhaṃ  ubho ca hatthe kusalehi purisehi vīmaṃsāpetvā ``yadipi  apīṭhasappiādīnaṃ viyassa pādādayo, tathāpi ayaṃ pīṭhasappi  mūgabadhiro maññe, īdise kāḷakaṇṇipurise imasmiṃ gehe vasante tayo  antarāyā paññāyanti ^a^V0.0201^ea^ jīvitassa vā chattassa vā mahesiyā vā''ti  lakkhaṇapāṭhakehi idāni kathitaṃ. jātadivase pana ``tumhākaṃ  domanassapariharaṇatthaṃ `dhaññapuññalakkhaṇo'ti vutta''nti amaccehi  ārocitaṃ sutvā antarāyabhayena bhīto ``gacchatha naṃ avamaṅgalarathe  nipajjāpetvā pacchimadvārena nīharāpetvā āmakasusāne nikhaṇathā''ti  āṇāpesi. taṃ sutvā mahāsatto haṭṭho udaggo ahosi -- ``cirassaṃ  vata me manoratho matthakaṃ pāpuṇissatī''ti. tena vuttaṃ ^b^``tato  me hatthapāde cā''^eb^tiādi.</p>
              <p>[03] tattha ^b^maddiyā^eb^ti maddanavasena vīmaṃsitvā.  ^b^anūnata^eb^nti hatthādīhi avikalataṃ. ^b^nindisu^eb^nti ``evaṃ  anūnāvayavopi samāno mūgādi viya dissamāno ``rajjaṃ kāretuṃ  abhabbo, kāḷakaṇṇipuriso aya''nti garahiṃsu. ``niddisu''ntipi  pāṭho, vadiṃsūti attho. </p>
              <p>[03] 59^b^.^eb^ ^b^chaḍḍanaṃ anumodisu^eb^nti rājadassanatthaṃ āgatā  sabbepi janapadavāsino senāpatipurohitappamukhā rājapurisā te  sabbepi ^b^ekamanā^eb^ samānacittā ^b^hutvā^eb^ antarāyapariharaṇatthaṃ  raññā āṇattā bhūmiyaṃ nikhaṇanavasena mama chaḍḍanaṃ mukhasaṅkocaṃ  akatvā abhimukhabhāvena sādhu suṭṭhu idaṃ kattabbamevāti anumodiṃsu. </p>
              <p>[03] 60^b^.^eb^ ^b^so me attho samijjhathā^eb^ti yassatthāya yadatthaṃ  tato mūgādibhāvādhiṭṭhānavasena dukkaracaraṇaṃ ciṇṇaṃ caritaṃ, so attho  mama samijjhati. tesaṃ mama mātāpituādīnaṃ ^b^matiṃ^eb^ adhippāyaṃ  ^b^sutvā so^eb^ ahaṃ mama adhippāyasamijjhanena ^b^haṭṭho^eb^  anupadhāretvā bhūmiyaṃ nikhaṇanānujānanena ^b^saṃviggamānaso^eb^va  ahosinti vacanasesena sambandho veditabbo. </p>
              <p>[03] 61^b^.^eb^ evaṃ ^a^P0.0222^ea^ kumārassa bhūmiyaṃ nikhaṇane  raññā āṇatte candādevī taṃ pavattiṃ sutvā rājānaṃ upasaṅkamitvā,  ``deva, tumhehi mayhaṃ varo dinno, mayā ^a^M0.0215^ea^ ca gahitakaṃ katvā ṭhapito,  taṃ me idāni dethā''ti. ``gaṇha, devī''ti. ``puttassa me rajjaṃ  dethā''ti. ``putto te kāḷakaṇṇī, na sakkā dātu''nti. ``tena  hi, deva, yāvajīvaṃ adento satta vassāni dethā''ti. ``tampi na  sakkā''ti. ``cha vassāni, pañcacattāritīṇidveekaṃ vassaṃ, satta  māse, chapañcacattārotayodveekaṃ māsaṃaddhamāsaṃsattāhaṃ dethā''ti. sādhu  gaṇhāti.</p>
              <p>[03] sā puttaṃ alaṅkārāpetvā ``temiyakumārassa idaṃ rajja''nti  nagare bheriṃ carāpetvā nagaraṃ alaṅkārāpetvā puttaṃ hatthikkhandhaṃ  āropetvā setacchattaṃ matthake kārāpetvā nagaraṃ padakkhiṇaṃ katvā  ^a^V0.0202^ea^ āgataṃ  alaṅkatasirisayane nipajjāpetvā sabbarattiṃ yāci -- ``tāta temiya,  taṃ nissāya soḷasa vassāni niddaṃ alabhitvā rodamānāya me  akkhīni uppakkāni, sokena hadayaṃ bhijjati viya, tava  apīṭhasappiādibhāvaṃ jānāmi, mā maṃ anāthaṃ karī''ti. iminā  niyāmena cha divase yāci. chaṭṭhe divase rājā sunandaṃ nāma  sārathiṃ pakkosāpetvā ``sve pātova avamaṅgalarathena kumāraṃ nīharitvā  āmakasusāne bhūmiyaṃ nikhaṇitvā pathavivaḍḍhanakakammaṃ katvā ehī''ti  āha. taṃ sutvā devī ``tāta, kāsirājā taṃ sve āmakasusāne  nikhaṇituṃ āṇāpesi. sve maraṇaṃ pāpuṇissatī''ti āha.</p>
              <p>[03] mahāsatto taṃ sutvā ``temiya, soḷasa vassāni tayā kato  vāyāmo matthakaṃ patto''ti haṭṭho udaggo ahosi. mātuyā panassa  hadayaṃ bhijjanākāraṃ viya ahosi. atha tassā rattiyā accayena  pātova sārathi rathaṃ ādāya dvāre ṭhapetvā sirigabbhaṃ pavisitvā  ``devi, mā mayhaṃ kujjhi, rañño āṇā''ti puttaṃ āliṅgitvā nipannaṃ  deviṃ piṭṭhihatthena apanetvā kumāraṃ ukkhipitvā pāsādā otari.  devī uraṃ paharitvā mahāsaddena paridevitvā mahātale ohīyi.</p>
              <p>[03] atha naṃ mahāsatto oloketvā ``mayi akathente mātu soko  balavā bhavissatī''ti kathetukāmo hutvāpi ``sace kathessāmi  soḷasa vassāni kato ^a^P0.0223^ea^ vāyāmo mogho bhavissati,  akathento panāhaṃ attano ca mātāpitūnañca paccayo bhavissāmī''ti  adhivāsesi. sārathi ``mahāsattaṃ rathaṃ āropetvā  pacchimadvārābhimukhaṃ ^a^M0.0216^ea^ rathaṃ pesessāmī''ti pācīnadvārābhimukhaṃ pesesi.  ratho nagarā nikkhamitvā devatānubhāvena tiyojanaṭṭhānaṃ gato.  mahāsatto suṭṭhutaraṃ tuṭṭhacitto ahosi. tattha vanaghaṭaṃ sārathissa  āmakasusānaṃ viya upaṭṭhāsi. so ``idaṃ ṭhānaṃ sundara''nti rathaṃ  okkamāpetvā maggapasse ṭhapetvā rathā oruyha mahāsattassa ābharaṇabhaṇḍaṃ  omuñcitvā bhaṇḍikaṃ katvā ṭhapetvā kudālaṃ ādāya avidūre āvāṭaṃ  khaṇituṃ ārabhi. tena vuttaṃ ^b^``nhāpetvā anulimpitvā''^eb^tiādi.</p>
              <p>[03] tattha ^b^nhāpetvā^eb^ti soḷasahi gandhodakaghaṭehi nhāpetvā.  ^b^anulimpitvā^eb^ti surabhivilepanena vilimpetvā. ^b^veṭhetvā  rājaveṭhana^eb^nti kāsirājūnaṃ paveṇiyāgataṃ rājamakuṭaṃ sīse  paṭimuñcitvā. ^b^abhisiñcitvā^eb^ti tasmiṃ rājakule  rājābhisekaniyāmena abhisiñcitvā. ^b^chattena kāresuṃ puraṃ  padakkhiṇa^eb^nti setacchattena dhāriyamānena maṃ nagaraṃ padakkhiṇaṃ kāresuṃ. </p>
              <p>[03] 62^b^.^eb^ ^b^sattāhaṃ dhārayitvānā^eb^ti mayhaṃ mātu candādeviyā  varalābhanavasena laddhaṃ sattāhaṃ mama setacchattaṃ ^a^V0.0203^ea^ dhārayitvā. ^b^uggate  ravimaṇḍale^eb^ti tato punadivase sūriyamaṇḍale uggatamatte  avamaṅgalarathena ^b^maṃ^eb^ nagarato ^b^nīharitvā^eb^ bhūmiyaṃ nikhaṇanatthaṃ  ^b^sārathi^eb^ sunando ^b^vana^eb^mupagacchi. </p>
              <p>[03] 63^b^.^eb^ ^b^sajjassa^eb^nti sannaddho assaṃ, yuge yojitassaṃ me  rathaṃ maggato ukkamāpanavasena ekokāse katvā. ^b^hatthamuccito^eb^ti  muccitahattho, rathapācanato muttahatthoti attho. atha vā  ^b^hatthamuccito^eb^ti hatthamutto mama hatthato muccitvāti attho.  ^b^kāsu^eb^nti āvāṭaṃ. ^b^nikhātu^eb^nti nikhaṇituṃ. </p>
              <p>[03] 64-5^b^.^eb^ idāni yadatthaṃ mayā soḷasa vassāni  mūgavatādiadhiṭṭhānena dukkaracariyā ^a^P0.0224^ea^ adhiṭṭhitā, taṃ  dassetuṃ ^b^``adhiṭṭhitamadhiṭṭhāna''^eb^nti gāthādvayamāha.</p>
              <p>[03] tattha ^b^tajjento vividhakāraṇā^eb^ti dvimāsikakālato paṭṭhāya  yāva soḷasasaṃvaccharā thaññapaṭisedhanādīhi vividhehi nānappakārehi  kāraṇehi tajjayanto bhayaviddhaṃsanavasena viheṭhiyamāno. sesaṃ  suviññeyyameva.</p>
              <p>[03] atha ^a^M0.0217^ea^ mahāsatto sunande kāsuṃ khaṇante ``ayaṃ me  vāyāmakālo''ti uṭṭhāya attano hatthapāde sambāhitvā rathā otarituṃ  me balaṃ atthīti ñatvā cittaṃ uppādesi. tāvadevassa  pādapatiṭṭhānaṭṭhānaṃ vātapuṇṇabhastacammaṃ viya uggantvā rathassa pacchimantaṃ  āhacca aṭṭhāsi. so otaritvā katipaye vāre aparāparaṃ caṅkamitvā  ``yojanasatampi gantuṃ me balaṃ atthī''ti ñatvā rathaṃ pacchimante  gahetvā kumārakānaṃ kīḷanayānakaṃ viya ukkhipitvā ``sace sārathi  mayā saddhiṃ paṭivirujjheyya, atthi me paṭivirujjhituṃ bala''nti  sallakkhetvā pasādhanatthāya cittaṃ uppādesi. taṅkhaṇaññeva sakkassa  bhavanaṃ uṇhākāraṃ dassesi. sakko taṃ kāraṇaṃ ñatvā vissakammaṃ  āṇāpesi -- ``gaccha kāsirājaputtaṃ alaṅkarohī''ti. so  ``sādhū''ti vatvā dibbehi ca mānusehi ca alaṅkārehi sakkaṃ viya taṃ  alaṅkari. so devarājalīḷāya sārathissa khaṇanokāsaṃ gantvā  āvāṭatīre ṭhatvā -- </p>
              <p>[21] ``kinnu santaramānova, kāsuṃ khaṇasi sārathi. </p>
              <p>[22] puṭṭho me samma akkhāhi, kiṃ kāsuyā karissasī''ti..  (jā0 2.22.3) -- </p>
              <p>[25] āha.</p>
              <p>[03] tena ^a^V0.0204^ea^ uddhaṃ anoloketvāva -- </p>
              <p>[21] ``rañño mūgo ca pakkho ca, putto jāto acetaso. </p>
              <p>[22] somhi raññā samajjhiṭṭho, puttaṃ me nikhaṇaṃ vane''ti..  (jā0 2.22.4) -- </p>
              <p>[25] vutte mahāsatto -- </p>
              <p>[21] ``na ^a^P0.0225^ea^ badhiro na mūgosmi, na pakkho  na ca vīkalo. </p>
              <p>[22] adhammaṃ sārathi kayirā, maṃ ce tvaṃ nikhaṇaṃ vane.. </p>
              <p>[21] ``ūrū bāhuñca me passa, bhāsitañca suṇohi me. </p>
              <p>[22] adhammaṃ sārathi kayirā, maṃ ce tvaṃ nikhaṇaṃ vane''ti..  (jā0 2.22.5-6) -- </p>
              <p>[25] vatvā puna tena āvāṭakhaṇanaṃ pahāya uddhaṃ oloketvā  tassa rūpasampattiṃ disvā ``manusso vā devo vā''ti ajānantena  -- </p>
              <p>[21] ``devatā nusi gandhabbo, adu sakko purindado. </p>
              <p>[22] ko vā tvaṃ kassa vā putto, kathaṃ jānemu taṃ maya''nti..  (jā0 2.22.7) -- </p>
              <p>[25] vutte -- </p>
              <p>[21] ``namhi ^a^M0.0218^ea^ devo na gandhabbo, nāpi sakko purindado. </p>
              <p>[22] kāsirañño ahaṃ putto, yaṃ kāsuyā nikhaññasi.. </p>
              <p>[21] ``tassa rañño ahaṃ putto, yaṃ tvaṃ sammūpajīvasi. </p>
              <p>[22] adhammaṃ sārathi kayirā, maṃ ce tvaṃ nikhaṇaṃ vane.. </p>
              <p>[21] ``yassa ^a^V0.0205^ea^ rukkhassa chāyāya, nisīdeyya sayeyya vā. </p>
              <p>[22] na tassa sākhaṃ bhañjeyya, mittadubbho hi pāpako.. </p>
              <p>[21] ``yathā rukkho tathā rājā, yathā sākhā tathā ahaṃ. </p>
              <p>[21] yathā chāyūpago poso, evaṃ tvamasi sārathi. </p>
              <p>[22] adhammaṃ sārathi kayirā, maṃ ce tvaṃ nikhaṇaṃ vane''ti..  (jā0 2.22.8-11) -- </p>
              <p>[25] ādinā nayena dhammaṃ desetvā tena nivattanatthaṃ yācito  anivattanakāraṇaṃ pabbajjāchandaṃ tassa ca hetu nirayabhayādikaṃ atītabhave  attano pavattiṃ vitthārena kathetvā tāya dhammakathāya tāya ca  paṭipattiyā tasmimpi pabbajitukāme jāte rañño imaṃ -- </p>
              <p>[21] ``rathaṃ niyyātayitvāna, anaṇo ehi sārathi. </p>
              <p>[22] anaṇassa hi pabbajjā, etaṃ isīhi vaṇṇita''nti..  (jā0 2.22.44) -- </p>
              <p>[25] vatvā taṃ vissajjesi.</p>
              <p>[03] so rathaṃ ābharaṇāni ca gahetvā rañño santikaṃ gantvā tamatthaṃ  ārocesi. rājā tāvadeva ``mahāsattassa santikaṃ ^a^P0.0226^ea^  gamissāmī''ti nagarato niggacchi saddhiṃ caturaṅginiyā senāya  itthāgārehi nāgarajānapadehi ca. mahāsattopi kho sārathiṃ  uyyojetvā pabbajitukāmo jāto. tassa cittaṃ ñatvā sakko  vissakammaṃ pesesi -- ``temiyapaṇḍito pabbajitukāmo, tassa  assamapadaṃ pabbajitaparikkhāre ca māpehī''ti. so gantvā  tiyojanike vanasaṇḍe assamaṃ māpetvā  rattiṭṭhānadivāṭṭhānacaṅkamanapokkharaṇīphalarukkhasampannaṃ katvā sabbe ca  pabbajitaparikkhāre māpetvā sakaṭṭhānameva gato. bodhisatto taṃ disvā  sakkadattiyabhāvaṃ ñatvā paṇṇasālaṃ pavisitvā vatthāni apanetvā  tāpasavesaṃ ^a^M0.0219^ea^ gahetvā kaṭṭhatthare nisinno aṭṭha samāpattiyo, pañca ca  abhiññāyo nibbattetvā pabbajjāsukhena assame nisīdi.</p>
              <p>[03] kāsirājāpi sārathinā dassitamaggena gantvā assamaṃ  pavisitvā mahāsattena saha samāgantvā katapaṭisanthāro rajjena  nimantesi. temiyapaṇḍito taṃ paṭikkhipitvā anekākāravokāraṃ  ^a^V0.0206^ea^   aniccatādipaṭisaṃyuttāya ca kāmādīnavapaṭisaṃyuttāya ca dhammiyā  kathāya rājānaṃ saṃvejesi. so saṃviggamānaso gharāvāse ukkaṇṭhito  pabbajitukāmo hutvā amacce itthāgāre ca pucchi. tepi  pabbajitukāmā ahesuṃ. atha rājā candādeviṃ ādiṃ katvā soḷasa  sahasse orodhe ca amaccādike ca pabbajitukāme ñatvā nagare bheriṃ  carāpesi -- ``ye mama puttassa santike pabbajitukāmā, te  pabbajantū''ti. suvaṇṇakoṭṭhāgārādīni ca vivarāpetvā vissajjāpesi.  nāgarā ca yathāpasāriteyeva āpaṇe vivaṭadvārāneva gehāni ca pahāya  rañño santikaṃ agamaṃsu. rājā mahājanena saddhiṃ mahāsattassa  santike pabbaji. sakkadattiyaṃ tiyojanikaṃ assamapadaṃ paripūri.</p>
              <p>[03] sāmantarājāno ``kāsirājā pabbajito''ti sutvā  ``bārāṇasirajjaṃ gahessāmā''ti nagaraṃ pavisitvā devanagarasadisaṃ  nagaraṃ sattaratanabharitaṃ devavimānakappaṃ rājanivesanañca disvā ``imaṃ  dhanaṃ nissāya bhayena bhavitabba''nti tāvadeva nikkhamitvā pāyāsuṃ.  tesaṃ āgamanaṃ sutvā mahāsatto vanantaṃ gantvā ākāse nisīditvā  ^a^P0.0227^ea^ dhammaṃ desesi. te sabbe saddhiṃ parisāya tassa  santike pabbajiṃsu. evaṃ aparepi aparepīti mahāsamāgamo ahosi.  sabbe phalāphalāni paribhuñjitvā samaṇadhammaṃ karonti. yo  kāmādivitakkaṃ vitakketi, tassa cittaṃ ñatvā mahāsatto tattha gantvā  ākāse nisīditvā dhammaṃ deseti.</p>
              <p>[03] so dhammassavanasappāyaṃ labhitvā samāpattiyo abhiññāyo ca  nibbatteti. evaṃ aparopi aparopīti sabbepi jīvitapariyosāne  brahmalokaparāyanā ahesuṃ. tiracchānagatāpi mahāsatte isigaṇepi cittaṃ  pasādetvā chasu kāmasaggesu nibbattiṃsu. mahāsattassa brahmacariyaṃ  ciraṃ dīghamaddhānaṃ pavattittha. tadā chatte adhivatthā devatā  uppalavaṇṇā ahosi, sārathi sāriputtatthero, mātāpitaro  mahārājakulāni, parisā buddhaparisā, temiyapaṇḍito lokanātho.</p>
              <p>[03] tassa ^a^M0.0220^ea^ adhiṭṭhānapāramī idha matthakaṃ pattā, sesapāramiyopi  yathārahaṃ niddhāretabbā. tathā māsajātakālato paṭṭhāya nirayabhayaṃ  pāpabhīrutā rajjajigucchā nekkhammanimittaṃ mūgādibhāvādhiṭṭhānaṃ tattha ca  virodhippaccayasamodhānepi niccalabhāvoti evamādayo guṇānubhāvā  vibhāvetabbāti. </p>
              <p>[06] temiyacariyāvaṇṇanā niṭṭhitā. </p>
              <p>[06] adhiṭṭhānapāramī niṭṭhitā. </p>
            </h4>
          </h3>
          <h3>
            <h3n> 7. kapirājacariyāvaṇṇanā </h3n>
            <h4>
              <h4n> </h4n>
              <p>[03] 67^b^.^eb^ sattame ^a^V0.0207^ea^ ^b^yadā ahaṃ kapi āsi^eb^nti yasmiṃ kāle  ahaṃ kapiyoniyaṃ nibbattitvā vuddhimanvāya nāgabalo thāmasampanno  assapotakappamāṇo mahāsarīro kapi homi. ^b^nadīkūle  darīsaye^eb^ti ekissā nadiyā tīre ekasmiṃ darībhāge yadā vāsaṃ  kappemīti attho.</p>
              <p>[03] tadā kira bodhisatto yūthapariharaṇaṃ akatvā ekacaro hutvā  vihāsi. tassā pana nadiyā vemajjhe eko dīpako nānappakārehi  ambapanasādīhi phalarukkhehi sampanno. bodhisatto ^a^P0.0228^ea^  thāmajavasampannatāya nadiyā orimatīrato uppatitvā dīpakassa pana  nadiyā ca majjhe eko piṭṭhipāsāṇo atthi, tasmiṃ patati. tato  uppatitvā tasmiṃ dīpake patati. so tattha nānappakārāni  phalāphalāni khāditvā sāyaṃ teneva upāyena paccāgantvā attano  vasanaṭṭhāne vasitvā punadivasepi tatheva karoti. iminā niyāmena  vāsaṃ kappesi.</p>
              <p>[03] tasmiṃ pana kāle eko kumbhīlo sapajāpatiko tassaṃ nadiyaṃ  vasati. tassa bhariyā bodhisattaṃ aparāparaṃ gacchantaṃ disvā tassa  hadayamaṃse dohaḷaṃ uppādetvā kumbhīlaṃ āha -- ``mayhaṃ kho, ayyaputta,  imassa vānarassa hadayamaṃse dohaḷo uppanno''ti. so ``sādhu, bhadde,  lacchasī''ti vatvā ``ajja taṃ sāyaṃ dīpakato āgacchantameva  gaṇhissāmī''ti gantvā piṭṭhipāsāṇe nipajji. bodhisatto taṃ divasaṃ  gocaraṃ caritvā ^a^M0.0221^ea^ sāyanhasamaye dīpake ṭhitova pāsāṇaṃ oloketvā  ``ayaṃ pāsāṇo idāni uccataro khāyati, kiṃ nu kho kāraṇa''nti  cintesi. mahāsattassa hi udakappamāṇañca pāsāṇappamāṇañca  suvavatthāpitameva hoti. tenassa etadahosi -- ``ajja imissā  nadiyā udakaṃ neva hāyati, atha ca panāyaṃ pāsāṇo mahā hutvā  paññāyati, kacci nu kho ettha mayhaṃ gahaṇatthāya kumbhīlo  nipanno''ti?</p>
              <p>[03] so ``vīmaṃsissāmi tāva na''nti tattheva ṭhatvā pāsāṇena  saddhiṃ kathento viya ``bho, pāsāṇā''ti vatvā paṭivacanaṃ alabhanto  yāvatatiyaṃ ``bho, pāsāṇā''ti āha. pāsāṇo paṭivacanaṃ na deti.  punapi bodhisatto ``kiṃ, bho pāsāṇa, ajja mayhaṃ paṭivacanaṃ na  desī''ti ^a^P0.0229^ea^ āha. kumbhīlo ``addhā ayaṃ pāsāṇo  aññesu divasesu vānarindassa paṭivacanaṃ deti maññe, ajja pana mayā  ottharitattā na deti, handāhaṃ dassāmissa paṭivacana''nti cintetvā  ``kiṃ vānarindā''ti āha. ``kosi tva''nti? ``ahaṃ  kumbhīlo''ti ^a^V0.0208^ea^. ``kimatthaṃ ettha nipannosī''ti? ``tava hadayaṃ  patthayamāno''ti. bodhisatto cintesi -- ``añño me gamanamaggo  natthi, paṭiruddhaṃ vata me gamana''nti. tena vuttaṃ -- </p>
              <p>[22] ``pīḷito susumārena, gamanaṃ na labhāmahaṃ''.. </p>
              <p>[03] 68^b^.^eb^ </p>
              <p>[21] ``yamhokāse ahaṃ ṭhatvā, orā pāraṃ patāmahaṃ. </p>
              <p>[22] tatthacchi sattuvadhako, kumbhīlo luddadassano''ti..</p>
              <p>[03] tattha ^b^``pīḷito susumārenā''^eb^ti addhagāthāya vuttamevatthaṃ.  ^b^``yamhokāse''^eb^ti gāthāya pākaṭaṃ karoti. tattha  ^b^yamhokāse^eb^ti yasmiṃ nadīmajjhe ṭhitapiṭṭhipāsāṇasaṅkhāte padese  ^b^ṭhatvā. orā^eb^ti dīpakasaṅkhātā oratīrā. ^b^pāra^eb^nti  tadā mama vasanaṭṭhānabhūtaṃ nadiyā paratīraṃ. ^b^patāmaha^eb^nti  uppatitvā patāmi ahaṃ. ^b^tatthacchī^eb^ti tasmiṃ piṭṭhipāsāṇappadese  ^b^sattu^eb^bhūto ^b^vadhako^eb^ ekanteneva ghātako paccatthiko  ^b^luddadassano^eb^ ghorarūpo bhayānakadassano nisīdi.</p>
              <p>[03] atha mahāsatto cintesi -- ``añño me gamanamaggo natthi,  ajja mayā kumbhīlo vañcetabbo, evañhi ayañca mahatā pāpato mayā  parimocito siyā, mayhañca jīvitaṃ laddha''nti. so kumbhīlaṃ āha  -- ``samma, kumbhīla, ahaṃ tuyhaṃ upari patissāmī''ti. kumbhīlo  ^a^M0.0222^ea^ ``vānarinda, papañcaṃ akatvā ito āgacchāhī''ti āha. mahāsatto  ``ahaṃ āgacchāmi, tvaṃ pana attano mukhaṃ vivaritvā maṃ tava santikaṃ  āgatakāle gaṇhāhī''ti avoca. kumbhīlānañca mukhe vivaṭe  akkhīni nimmīlanti. so taṃ kāraṇaṃ asallakkhento mukhaṃ vivari.  athassa akkhīni nimmīliṃsu. so mukhaṃ vivaritvā ^a^P0.0230^ea^  sabbaso nimmīlitakkhī hutvā nipajji. mahāsatto tassa  tathābhāvaṃ ñatvā dīpakato uppatito gantvā kumbhīlassa matthakaṃ  akkamitvā tato uppatanto vijjulatā viya vijjotamāno paratīre  aṭṭhāsi. tena vuttaṃ -- </p>
              <p>[03] 69^b^.^eb^ </p>
              <p>[21] ``so maṃ asaṃsi ehīti, ahampemīti taṃ vadiṃ. </p>
              <p>[22] tassa matthakamakkamma, parakūle patiṭṭhahi''nti..</p>
              <p>[03] tattha ^b^asaṃsī^eb^ti abhāsi. ^b^ahampemī^eb^ti ahampi  āgacchāmīti ^b^taṃ^eb^ kathesiṃ.</p>
              <p>[03] yasmā ^a^V0.0209^ea^ pana taṃ dīpakaṃ ambajambupanasādiphalarukkhasaṇḍamaṇḍitaṃ  ramaṇīyaṃ nivāsayoggañca, ``āgacchāmī''ti pana paṭiññāya dinnattā  saccaṃ anurakkhanto mahāsattopi ``āgamissāmevā''ti tathā akāsi.  tena vuttaṃ -- </p>
              <p>[03] 70^b^.^eb^ </p>
              <p>[21] ``na tassa alikaṃ bhaṇitaṃ, yathā vācaṃ akāsaha''nti..</p>
              <p>[03]  yasmā cetaṃ saccānurakkhaṇaṃ attano jīvitaṃ pariccajitvā kataṃ,  tasmā āha -- </p>
              <p>[22] ``saccena me samo natthi, esā me saccapāramī''ti..</p>
              <p>[03]  kumbhīlo pana taṃ acchariyaṃ disvā ``iminā vānarindena  atiaccherakaṃ kata''nti cintetvā ``bho vānarinda, imasmiṃ loke  catūhi dhammehi samannāgato puggalo amitte abhibhavati, te sabbepi  tuyhaṃ abbhantare atthi maññe''ti āha -- </p>
              <p>[21] ``yassete caturo dhammā, vānarinda, yathā tava. </p>
              <p>[22] saccaṃ dhammo dhiti cāgo, diṭṭhaṃ so ativattatī''ti.. (jā0  1.2.147).</p>
              <p>[03] tattha ^b^yassā^eb^ti yassa kassaci puggalassa. ^b^ete^eb^ti  idāni vattabbe paccakkhato dasseti. ^b^caturo dhammā^eb^ti cattāro  guṇā. ^b^sacca^eb^nti vacīsaccaṃ, ``mama ^a^M0.0223^ea^ santikaṃ āgamissāmī''ti  vatvā musāvādaṃ akatvā āgato evāti etaṃ te vacīsaccaṃ.  ^b^dhammo^eb^ti vicāraṇapaññā, ``evaṃ kate idaṃ nāma bhavissatī''ti  pavattā te esā vicāraṇapaññā. ^b^dhitī^eb^ti abbocchinnaṃ vīriyaṃ  vuccati, etampi te atthi. ^b^cāgo^eb^ti attapariccāgo, tvaṃ attānaṃ  pariccajitvā mama santikaṃ āgato, yaṃ panāhaṃ gaṇhituṃ nāsakkhiṃ,  mayhamevesa doso ^a^P0.0231^ea^. ^b^diṭṭha^eb^nti paccāmittaṃ.  ^b^so ativattatī^eb^ti yassa puggalassa yathā tava evaṃ ete cattāro  dhammā atthi, so yathā maṃ tvaṃ ajja atikkanto, tatheva attano  paccāmittaṃ atikkamati abhibhavatīti.</p>
              <p>[03] evaṃ kumbhīlo bodhisattaṃ pasaṃsitvā attano vasanaṭṭhānaṃ gato.  tadā kumbhīlo devadatto ahosi, tassa bhariyā ciñcamāṇavikā,  kapirājā pana lokanātho.</p>
              <p>[03] tassa ^a^V0.0210^ea^ idhāpi heṭṭhā vuttanayeneva sesapāramiyo niddhāretabbā.  tathā udakassa pāsāṇassa ca pamāṇavavatthānena idāni pāsāṇo  uccataro khāyatīti pariggaṇhanavasena pāsāṇassa upari susumārassa  nipannabhāvajānanaṃ, pāsāṇena kathanāpadesena tassatthassa nicchayagamanaṃ,  susumārassa upari akkamitvā sahasā paratīre patiṭṭhānavasena  sīghakāritāya tassa mahatā pāpato parimocanaṃ, attano  jīvitarakkhaṇaṃ, saccavācānurakkhaṇañcāti evamādayo guṇānubhāvā  vibhāvetabbāti. </p>
              <p>[06] kapirājacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 8. saccatāpasacariyāvaṇṇanā</h3n>
            <h4>
              <h4n> </h4n>
              <p>[03] aṭṭhame ^b^tāpaso saccasavhayo^eb^ti saccasaddena avhātabbo  saccanāmako ^b^tāpaso yadā^eb^ yasmiṃ kāle ^b^homi,^eb^ tadā.  ^b^saccena lokaṃ pālesi^eb^nti attano avisaṃvādibhāvena sattalokaṃ  jambudīpe tattha tattha sattanikāyaṃ pāpato nānāvidhā anatthato ca  rakkhiṃ. ^b^samaggaṃ janamakāsaha^eb^nti tattha tattha  kalahaviggahavivādāpannaṃ mahājanaṃ kalahe ādīnavaṃ dassetvā sāmaggiyaṃ  ānisaṃsakathanena samaggaṃ avivadamānaṃ sammodamānaṃ ahamakāsiṃ.</p>
              <p>[03] tadā ^a^M0.0224^ea^ hi bodhisatto bārāṇasiyaṃ aññatarasmiṃ  brāhmaṇamahāsālakule nibbatti. tassa ``sacco''ti nāmaṃ kariṃsu.  so vayappatto takkasilaṃ gantvā disāpāmokkhassa ācariyassa  santike sippaṃ uggaṇhitvā nacirasseva sabbasippānaṃ nipphattiṃ patto.  ācariyena anuññāto bārāṇasiṃ paccāgantvā mātāpitaro vanditvā  tehi abhinandiyamāno tesaṃ cittānurakkhaṇatthaṃ ^a^P0.0232^ea^  katipāhaṃ tesaṃ santike vasi. atha naṃ mātāpitaro patirūpena dārena  saṃyojetukāmā sabbaṃ vibhavajātaṃ ācikkhitvā gharāvāsena nimantesuṃ.</p>
              <p>[03] mahāsatto nekkhammajjhāsayo attano nekkhammapāramiṃ  paribrūhetukāmo gharāvāse ādīnavaṃ pabbajjāya ānisaṃsañca  nānappakārato kathetvā mātāpitūnaṃ assumukhānaṃ rodamānānaṃ aparimāṇaṃ  bhogakkhandhaṃ anantaṃ yasaṃ mahantañca ñātiparivaṭṭaṃ pahāya mahānāgova  ayasaṅkhalikaṃ gharabandhanaṃ chindanto nikkhamitvā himavantappadesaṃ  pavisitvā isipabbajjaṃ pabbajitvā vanamūlaphalāphalehi ^a^V0.0211^ea^ yāpento  nacirasseva aṭṭha samāpattiyo pañca ca abhiññāyo nibbattetvā  jhānakīḷaṃ kīḷayamāno samāpattivihārena viharati.</p>
              <p>[03] so ekadivasaṃ dibbacakkhunā lokaṃ olokento addasa  sakalajambudīpe manusse yebhuyyena  pāṇātipātādidasākusalakammapathapasute kāmanidānaṃ kāmādhikaraṇaṃ  aññamaññaṃ vivādāpanne. disvā evaṃ cintesi -- ``na kho pana  metaṃ patirūpaṃ, yadidaṃ ime satte evaṃ pāpapasute vivādāpanne ca disvā  ajjhupekkhaṇaṃ. ahañhi `satte saṃsārapaṅkato uddharitvā nibbānathale  patiṭṭhapessāmī'ti mahāsambodhiyānaṃ paṭipanno, tasmā taṃ paṭiññaṃ  avisaṃvādento yaṃnūnāhaṃ manussapathaṃ gantvā te te satte pāpato  oramāpeyyaṃ, vivādañca nesaṃ vūpasameyya''nti.</p>
              <p>[03] evaṃ pana cintetvā mahāsatto mahākaruṇāya samussāhito santaṃ  samāpattisukhaṃ pahāya iddhiyā tattha tattha gantvā tesaṃ cittānukūlaṃ  dhammaṃ desento kalahaviggahavivādāpanne satte diṭṭhadhammikañca  samparāyikañca virodhe ādīnavaṃ dassetvā aññamaññaṃ samagge sahite  akāsi. anekākāravokārañca pāpe ādīnavaṃ vibhāvento tato satte  vivecetvā ekacce dasasu kusalakammapathadhammesu patiṭṭhāpesi. ekacce  pabbājetvā ^a^M0.0225^ea^ sīlasaṃvare indriyaguttiyaṃ satisampajaññe pavivekavāse  jhānābhiññāsu ca yathārahaṃ patiṭṭhāpesi. tena vuttaṃ -- </p>
              <p>[03] 71^b^.^eb^ </p>
              <p>[21] ``punāparaṃ ^a^P0.0233^ea^ yadā homi, tāpaso  saccasavhayo. </p>
              <p>[22] saccena lokaṃ pālesiṃ, samaggaṃ janamakāsaha''nti..</p>
              <p>[03] idhāpi mahāpurisassa heṭṭhā vuttanayeneva sesapāramiyo  niddhāretabbā. tathā guṇānubhāvā ca vibhāvetabbāti. </p>
              <p>[06] saccatāpasacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 9. vaṭṭapotakacariyāvaṇṇanā </h3n>
            <h4>
              <h4n> </h4n>
              <p>[03] 72^b^.^eb^ navame ^b^magadhe vaṭṭapotako^eb^tiādīsu ayaṃ  saṅkhepattho -- magadharaṭṭhe aññatarasmiṃ araññappadese ^a^V0.0212^ea^ vaṭṭakayoniyaṃ  nibbattitvā aṇḍakosaṃ padāletvā aciranikkhantatāya ^b^taruṇo^eb^  maṃsapesibhūto, tato eva ajātapakkho vaṭṭakacchāpako yadā ahaṃ  ^b^kulāvake^eb^yeva ^b^homi^eb^. </p>
              <p>[03] 73^b^.^eb^ ^b^mukhatuṇḍakenāharitvā^eb^ti mayhaṃ mātā attano  mukhatuṇḍakena kālena kālaṃ gocaraṃ āharitvā maṃ poseti. ^b^tassā  phassena jīvāmī^eb^ti parisedanatthañceva paribhāvanatthañca sammadeva  kālena kālaṃ ^b^mamaṃ^eb^ adhisayanavasena phusantiyā tassā mama  mātuyā sarīrasamphassena jīvāmi viharāmi attabhāvaṃ pavattemi.  ^b^natthi me kāyikaṃ bala^eb^nti mayhaṃ pana atitaruṇatāya  kāyasannissitaṃ balaṃ natthi. </p>
              <p>[03] 74^b^.^eb^ ^b^saṃvacchare^eb^ti saṃvacchare saṃvacchare.  ^b^gimhasamaye^eb^ti gimhakāle. sukkharukkhasākhānaṃ aññamaññaṃ  saṅghaṭṭanasamuppannena agginā tasmiṃ padese ^b^davaḍāho padippati^eb^  pajjalati, so tathā padīpito. ^b^upagacchati amhāka^eb^nti mayhaṃ  mātāpitūnañcāti amhākaṃ vasanaṭṭhānappadesaṃ attano patiṭṭhānassa  asuddhassāpi suddhabhāvakaraṇena pāvanato ^b^pāvako^eb^ti ca gatamagge  indhanassa bhasmabhāvāvahanato ^b^kaṇhavattanī^eb^ti ca laddhanāmo aggi  vanarukkhagacche dahanto kālena kālaṃ upagacchati. </p>
              <p>[03] 75^b^.^eb^ evaṃ ^a^M0.0226^ea^ upagamanato tadāpi ^b^saddāyanto^eb^ti  ``dhamadhama''iti evaṃ saddaṃ karonto, anuravadassanañhetaṃ dāvaggino.  ^b^mahāsikhī^eb^ti pabbatakūṭasadisānaṃ indhanānaṃ vasena mahatiyo  ^a^P0.0234^ea^ sikhā etassāti mahāsikhī. ^b^anupubbena^eb^  anukkamena taṃ araññappadesaṃ ^b^jhāpento^eb^ dahanto ^b^aggi mama^eb^  samīpaṭṭhānaṃ ^b^upāgami^eb^. </p>
              <p>[03] 76^b^.^eb^ ^b^aggivegabhayā^eb^ti vegena āgacchato aggino bhayena  ^b^bhītā. tasitā^eb^ti cittutrāsasamuṭṭhitena kāyassa chambhitattena ca  utrāsā. ^b^mātāpitā^eb^ti mātāpitaro. ^b^attānaṃ  parimocayu^eb^nti agginā anupaddutaṭṭhānagamanena attano  sotthibhāvamakaṃsu. mahāsatto hi tadā mahāgeṇḍukappamāṇo mahāsarīro  ahosi. taṃ mātāpitaro kenaci upāyena gahetvā gantuṃ asakkuṇantā  attasinehena ca abhibhuyyamānā puttasinehaṃ chaḍḍetvā palāyiṃsu. </p>
              <p>[03] 77^b^.^eb^ ^b^pāde pakkhe pajahāmī^eb^ti attano ubho pāde ubho  pakkhe ca bhūmiyaṃ ākāse ca gamanasajje karonto pasāremi iriyāmi  vāyamāmi. ``paṭīhāmī''tipi pāṭho, vehāsagamanayogge kātuṃ  īhāmīti attho. ``patīhāmī''tipi paṭhanti. tassattho -- pāde  pakkhe ca ^a^V0.0213^ea^ pati visuṃ īhāmi, gamanatthaṃ vāyamāmi, taṃ pana  vāyāmakaraṇatthameva. kasmā? yasmā ^b^natthi me kāyikaṃ balaṃ.  sohaṃ agatiko tatthā^eb^ti so ahaṃ evaṃbhūto pādapakkhavekallena  gamanavirahito mātāpitūnaṃ apagamanena vā appaṭisaraṇo, tattha  dāvaggiupaddute vane, tasmiṃ vā kulāvake ṭhitova evaṃ idāni  vattabbākārena tadā cintesiṃ. dutiyañcettha ^b^aha^eb^nti nipātamattaṃ  daṭṭhabbaṃ. </p>
              <p>[03] 78^b^.^eb^ </p>
              <p>[21] idāni tadā attano cintitākāraṃ dassetuṃ  ^b^``yesāha''^eb^ntiādimāha.</p>
              <p>[03] tattha ^b^yesāhaṃ upadhāveyyaṃ, bhīto tasitavedhito^eb^ti  maraṇabhayena bhīto tato eva cittutrāsena tasito sarīrakampanena  vedhito yesamahaṃ pakkhantaraṃ etarahi dāvaggiupadduto jaladuggaṃ viya  maññamāno pavisituṃ upadhāveyyaṃ ^b^te^eb^ mama mātāpitaro ^b^maṃ^eb^  ekakaṃ eva ^b^ohāya^eb^ jahitvā ^b^pakkantā. kathaṃ me ajja  kātave^eb^ti kathaṃ nu kho mayā ajja kātabbaṃ, paṭipajjitabbanti attho.</p>
              <p>[03] evaṃ ^a^M0.0227^ea^ mahāsatto itikattabbatāsammūḷho hutvā ṭhito puna  cintesi -- ``imasmiṃ loke sīlaguṇo nāma atthi, saccaguṇo nāma  atthi, atīte pāramiyo pūretvā bodhitale nisīditvā abhisambuddhā  sīlasamādhipaññāvimuttivimuttiñāṇadassanasampannā  saccānudayakāruññakhantisamannāgatā ^a^P0.0235^ea^ sabbasattesu  samappavattamettābhāvanā sabbaññubuddhā nāma atthi, tehi ca paṭividdho  ekantaniyyānaguṇo dhammo atthi, mayi cāpi ekaṃ saccaṃ atthi.  saṃvijjamāno eko sabhāvadhammo paññāyati, tasmā atītabuddhe ceva  tehi paṭividdhaguṇe ca āvajjetvā mayi vijjamānaṃ saccaṃ sabhāvadhammaṃ  gahetvā saccakiriyaṃ katvā aggiṃ paṭikkamāpetvā ajja mayā attano  ceva idha vāsīnaṃ sesapāṇīnañca sotthibhāvaṃ kātuṃ vaṭṭatī''ti. evaṃ  pana cintetvā mahāsatto attano ānubhāve ṭhatvā yathācintitaṃ  paṭipajji. tena vuttaṃ -- </p>
              <p>[03] 79^b^.^eb^ </p>
              <p>[21] ``atthi loke sīlaguṇo, saccaṃ soceyyanuddayā. </p>
              <p>[22] tena saccena kāhāmi, saccakiriyamuttamaṃ.. </p>
              <p>[03] 80^b^.^eb^ </p>
              <p>[21] ``āvajjetvā dhammabalaṃ, saritvā pubbake jine. </p>
              <p>[22] saccabalamavassāya, saccakiriyamakāsaha''nti.. </p>
              <p>[03] 81^b^.^eb^ tattha ^a^V0.0214^ea^ mahāsatto atīte parinibbutānaṃ buddhānaṃ guṇe  āvajjetvā attani vijjamānaṃ saccasabhāvaṃ ārabbha yaṃ gāthaṃ vatvā tadā  saccakiriyamakāsi, taṃ dassetuṃ ^b^``santi pakkhā''^eb^tiādi vuttaṃ.</p>
              <p>[03] tattha ^b^santi pakkhā apatanā^eb^ti mayhaṃ pakkhā nāma atthi  upalabbhanti, no ca kho sakkā etehi uppatituṃ ākāsena gantunti  apatanā. ^b^santi pādā avañcanā^eb^ti pādāpi me atthi, tehi  pana vañcituṃ padavāragamanena gantuṃ na sakkāti avañcanā.  ^b^mātāpitā ca nikkhantā^eb^ti ye maṃ aññattha neyyuṃ, tepi  maraṇabhayena mama mātāpitaro nikkhantā. ^b^jātavedā^eb^ti aggiṃ  ālapati. so hi jātova vediyati, dhūmajāluṭṭhānena paññāyati,  tasmā ``jātavedo''ti vuccati. ^b^paṭikkamā^eb^ti paṭigaccha  nivattāti jātavedaṃ āṇāpeti.</p>
              <p>[03] iti ^a^M0.0228^ea^ mahāsatto ``sace mayhaṃ pakkhānaṃ atthibhāvo, te ca  pasāretvā ākāse apatanabhāvo, pādānaṃ atthibhāvo, te ca  ukkhipitvā avañcanabhāvo, mātāpitūnaṃ maṃ kulāvakeyeva chaḍḍetvā  palātabhāvo ca saccasabhāvabhūto ^a^P0.0236^ea^ eva, jātaveda, etena  saccena tvaṃ ito paṭikkamā''ti kulāvake nipannova saccakiriyaṃ  akāsi. tassa saha saccakiriyāya soḷasakarīsamatte ṭhāne jātavedo  paṭikkami. paṭikkamanto ca na jhāyamānova araññaṃ gato, udake pana  opilāpitaukkā viya tattheva nibbāyi. tena vuttaṃ -- </p>
              <p>[03] 82^b^.^eb^ </p>
              <p>[21] ``saha sacce kate mayhaṃ, mahāpajjalito sikhī. </p>
              <p>[22] vajjesi soḷasakarīsāni, udakaṃ patvā yathā  sikhī''ti..</p>
              <p>[03] sā panesā bodhisattassa vaṭṭakayoniyaṃ tasmiṃ samaye buddhaguṇānaṃ  āvajjanapubbikā saccakiriyā anaññasādhāraṇāti āha ^b^``saccena  me samo natthi, esā me saccapāramī''^eb^ti. teneva hi tassa  ṭhānassa sakalepi imasmiṃ kappe agginā anabhibhavanīyattā taṃ  kappaṭṭhiyapāṭihāriyaṃ nāma jātaṃ.</p>
              <p>[03] evaṃ mahāsatto saccakiriyavasena attano tattha vāsīnaṃ  sattānañca sotthiṃ katvā jīvitapariyosāne yathākammaṃ gato.</p>
              <p>[03] tadā mātāpitaro etarahi mātāpitaro ahesuṃ, vaṭṭakarājā pana  lokanātho.</p>
              <p>[03] tassa ^a^V0.0215^ea^ heṭṭhā vuttanayeneva sesapāramiyopi yathārahaṃ niddhāretabbā.  tathā dāvaggimhi tathā bheravākārena avattharitvā āgacchante tasmiṃ  vaye ekako hutvāpi sāradaṃ anāpajjitvā saccādidhammaguṇe buddhaguṇe ca  anussaritvā attano eva ānubhāvaṃ nissāya saccakiriyāya tattha  vāsīnampi sattānaṃ sotthibhāvāpādanādayo ānubhāvā vibhāvetabbā. </p>
              <p>[06] vaṭṭapotakacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 10. maccharājacariyāvaṇṇanā </h3n>
            <h4>
              <h4n> </h4n>
              <p>[03] 83^b^.^eb^ dasame ^a^M0.0229^ea^ ^b^yadā homi, maccharājā mahāsare^eb^ti atīte  macchayoniyaṃ nibbattitvā kosalaraṭṭhe sāvatthiyaṃ jetavane  pokkharaṇiṭṭhāne ^a^P0.0237^ea^ valligahanaparikkhitte ekasmiṃ  mahāsare macchānaṃ catūhi saṅgahavatthūhi rañjanato yadā ahaṃ rājā  homi, macchagaṇaparivuto tattha paṭivasāmi tadā. ^b^uṇhe^eb^ti  uṇhakāle gimhasamaye. ^b^sūriyasantāpe^eb^ti ādiccasantāpena.  ^b^sare udaka khīyathā^eb^ti tasmiṃ sare udakaṃ khīyittha chijjittha.  tasmiñhi raṭṭhe tadā devo na vassi, sassāni milāyiṃsu,  vāpiādīsu udakaṃ parikkhayaṃ pariyādānaṃ agamāsi, macchakacchapā  kalalagahanaṃ pavisiṃsu. tasmimpi sare macchā kaddamagahanaṃ pavisitvā  tasmiṃ tasmiṃ ṭhāne nilīyiṃsu. </p>
              <p>[03] 84^b^.^eb^ ^b^tato^eb^ti tato udakaparikkhayato aparabhāge.  ^b^kulalasenakā^eb^ti kulalāceva senā ca. ^b^bhakkhayanti  divārattiṃ, macche upanisīdiyā^eb^ti tattha tattha kalalapiṭṭhe  upanisīditvā kalalagahanaṃ pavisitvā nipanne macche ^b^kākā^eb^ vā  itare vā divā ceva rattiñca kaṇayaggasadisehi tuṇḍehi koṭṭetvā  koṭṭetvā nīharitvā vipphandamāne bhakkhayanti. </p>
              <p>[03] 85^b^.^eb^ atha mahāsatto macchānaṃ taṃ byasanaṃ disvā mahākaruṇāya  samussāhitahadayo ``ṭhapetvā maṃ ime mama ñātake imasmā dukkhā  mocetuṃ samattho nāma añño natthi, kena nu kho ahaṃ upāyena te  ito dukkhato moceyya''nti cintento ``yaṃnūnāhaṃ pubbakehi mahesīhi  āciṇṇasamāciṇṇaṃ mayi ca saṃvijjamānaṃ saccadhammaṃ nissāya  saccakiriyaṃ katvā devaṃ vassāpetvā mama ñātisaṅghassa jīvitadānaṃ  dadeyyaṃ, tena ca sakalassāpi āhārūpajīvino sattalokassa  mahāupakāro sampādito mayā''ti nicchayaṃ katvā devaṃ vassāpetuṃ  saccakiriyaṃ akāsi. tena vuttaṃ ^b^``evaṃ cintesaha''^eb^ntiādi.</p>
              <p>[03] tattha ^a^V0.0216^ea^ ^b^saha ñātīhi pīḷito^eb^ti mayhaṃ ñātīhi saddhiṃ tena  udakaparikkhayena pīḷito. ^b^sahā^eb^ti vā nipātamattaṃ.  mahākāruṇikatāya tena byasanena dukkhitehi ñātīhi kāraṇabhūtehi  pīḷito, ñātisaṅghadukkhadukkhitoti attho. </p>
              <p>[03] 86^b^.^eb^ ^b^dhammattha^eb^nti ^a^M0.0230^ea^ dhammabhūtaṃ atthaṃ, dhammato vā anapetaṃ  atthaṃ. kiṃ taṃ? ^b^saccaṃ. addasapassaya^eb^nti mayhaṃ ñātīnañca  apassayaṃ addasaṃ. ^b^atikkhaya^eb^nti mahāvināsaṃ. </p>
              <p>[03] 87^b^.^eb^ ^b^saddhamma^eb^nti sataṃ sādhūnaṃ buddhādīnaṃ ^a^P0.0238^ea^  ekassāpi pāṇino ahiṃsanasaṅkhātaṃ dhammaṃ.  ^b^anussaritvā. paramatthaṃ vicintaya^eb^nti taṃ kho pana paramatthaṃ  saccaṃ aviparītasabhāvaṃ katvā cintayanto. ^b^yaṃ loke  dhuvasassata^eb^nti yadetaṃ buddhapaccekabuddhasāvakānaṃ ekassāpi pāṇino  ahiṃsanaṃ, taṃ sabbakālaṃ tathabhāvena dhuvaṃ sassataṃ vicintayaṃ saccakiriyaṃ  akāsinti sambandho. </p>
              <p>[03] 88^b^.^eb^ idāni taṃ dhammaṃ mahāsatto attani vijjamānaṃ gahetvā  saccavacanaṃ payojetukāmo kālavaṇṇaṃ kaddamaṃ dvidhā viyūhitvā  añjanarukkhasāraghaṭikavaṇṇamahāsarīro sudhotalohitakamaṇisadisāni  akkhīni ummīletvā ākāsaṃ ullokento ^b^``yato sarāmi  attāna''^eb^nti gāthamāha.</p>
              <p>[03] tattha ^b^yato sarāmi attāna^eb^nti yato paṭṭhāya ahaṃ  attabhāvasaṅkhātaṃ attānaṃ sarāmi anussarāmi. ^b^yato pattosmi  viññuta^eb^nti yato paṭṭhāya tāsu tāsu itikattabbatāsu viññutaṃ  vijānanabhāvaṃ pattosmi, uddhaṃ ārohanavasena ito yāva mayhaṃ  kāyavacīkammānaṃ anussaraṇasamatthatā viññutappatti eva, etthantare  samānajātikānaṃ khādanaṭṭhāne nibbattopi taṇḍulakaṇappamāṇampi macchaṃ  mayā na khāditapubbaṃ, aññampi kañci ^b^pāṇaṃ sañcicca hiṃsitaṃ^eb^  bādhitaṃ ^b^nābhijānāmi,^eb^ pageva jīvitā voropitaṃ. </p>
              <p>[03] 89^b^.^eb^ ^b^etena saccavajjenā^eb^ti ``yadetaṃ mayā kassaci  pāṇassa ahiṃsanaṃ vuttaṃ, sace etaṃ saccaṃ tathaṃ aviparītaṃ, etena  saccavacanena ^b^pajjunno^eb^ megho ^b^abhivassatu,^eb^ ñātisaṅghaṃ me  dukkhā pamocetū''ti vatvā puna attano paricārikaceṭakaṃ āṇāpento  viya pajjunnaṃ devarājānaṃ ālapanto ^b^``abhitthanayā''^eb^ti gāthamāha.</p>
              <p>[03] tattha ^b^abhitthanaya pajjunnā^eb^ti pajjunno vuccati megho, ayaṃ  pana meghavasena laddhanāmaṃ vassavalāhakadevarājānaṃ ^a^V0.0217^ea^ ālapati. ayaṃ  hissa adhippāyo ^a^M0.0231^ea^ -- devo nāma anabhitthanayanto vijjulatā  anicchārento pavassantopi na sobhati, tasmā tvaṃ abhitthanayanto  vijjulatā nicchārento vassāpehīti. ^b^nidhiṃ kākassa  nāsayā^eb^ti kākā kalalaṃ pavisitvā ṭhite macche tuṇḍena koṭṭetvā  nīharitvā khādanti ^a^P0.0239^ea^, tasmā tesaṃ antokalale macchā  ``nidhī''ti vuccanti. taṃ kākasaṅghassa nidhiṃ devaṃ vassāpento  udakena paṭicchādetvā nāsehi. ^b^kākaṃ sokāya randhehī^eb^ti  kākasaṅgho imasmiṃ mahāsare udakena puṇṇe macche alabhamāno  socissati, taṃ kākagaṇaṃ tvaṃ imaṃ kaddamaṃ pūrento sokāya randhehi,  sokassatthāya pana vassāpayatha, yathā antonijjhānalakkhaṇaṃ sokaṃ  pāpuṇāti, evaṃ karohīti attho. ^b^macche sokā pamocayā^eb^ti  mama ñātake sabbeva macche imamhā maraṇasokā pamocehi. ``mañca  sokā pamocayā''ti (jā0 1.1.75) ^b^jātake^eb^ paṭhanti. tattha  ^b^ca^eb^-kāro sampiṇḍanattho, mañca mama ñātake cāti sabbeva  maraṇasokā pamocehi (jā0 aṭṭha0 1.1.75). macchānañhi  anudakabhāvena paccatthikānaṃ ghāsabhāvaṃ gacchāmāti mahāmaraṇasoko,  mahāsattassa pana tesaṃ anayabyasanaṃ paṭicca karuṇāyato  karuṇāpatirūpamukhena sokasambhavo veditabbo.</p>
              <p>[03] evaṃ bodhisatto attano paricārikaceṭakaṃ āṇāpento viya  pajjunnaṃ ālapitvā sakale kosalaraṭṭhe mahāvassaṃ vassāpesi.  mahāsattassa hi sīlatejena saccakiriyāya samakālameva sakkassa  paṇḍukambalasilāsanaṃ uṇhākāraṃ dassesi. so ``kiṃ nu kho''ti  āvajjento taṃ kāraṇaṃ ñatvā vassavalāhakadevarājānaṃ pakkosāpetvā  ``tāta, mahāpuriso maccharājā ñātīnaṃ maraṇasokena vassāpanaṃ  icchati, sakalaṃ kosalaraṭṭhaṃ ekameghaṃ katvā vassāpehī''ti āha.</p>
              <p>[03] so ``sādhū''ti sampaṭicchitvā ekaṃ valāhakaṃ nivāsetvā ekaṃ  pārupitvā meghagītaṃ gāyanto pācīnalokadhātuabhimukho pakkhandi.  pācīnadisābhāge khalamaṇḍalamattaṃ ekaṃ meghamaṇḍalaṃ uṭṭhāya satapaṭalaṃ  sahassapaṭalaṃ hutvā abhitthanayantaṃ vijjulatā nicchārentaṃ  adhomukhaṭhapitaudakakumbhākārena vissandamānaṃ sakalaṃ kosalaraṭṭhaṃ  mahoghena ^a^M0.0232^ea^ ajjhotthari. devo acchinnadhāraṃ vassanto muhutteneva taṃ  mahāsaraṃ pūresi. macchā maraṇabhayato mucciṃsu. kākādayo ^a^P0.0240^ea^  apatiṭṭhā ahesuṃ. na kevalaṃ macchā eva, manussāpi  vividhasassāni sampādentā catuppadādayopīti sabbepi vassūpajīvino  kāyikacetasikadukkhato mucciṃsu. tena vuttaṃ -- </p>
              <p>[03] 90^b^.^eb^ </p>
              <p>[21] ``saha kate saccavare, pajjunno abhigajjiya. </p>
              <p>[22] thalaṃ ninnañca pūrento, khaṇena abhivassathā''ti..</p>
              <p>[03] tattha ^a^V0.0218^ea^ ^b^khaṇena abhivassathā^eb^ti adandhāyitvā  saccakiriyakhaṇeneva abhivassi. </p>
              <p>[03] 91^b^.^eb^ ^b^katvā vīriyamuttama^eb^nti deve avassante kiṃ  kātabbanti kosajjaṃ anāpajjitvā ñātatthacariyāsampādanamukhena mahato  sattanikāyassa hitasukhanipphādanaṃ uttamaṃ vīriyaṃ katvā.  ^b^saccatejabalassito^eb^ mama saccānubhāvabalasannissito hutvā tadā  ^b^mahāmeghaṃ vassāpesiṃ^eb^. yasmā cetadevaṃ, tasmā ^b^``saccena me  samo natthi, esā me saccapāramī''^eb^ti mahāmaccharājakāle attano  saccapāramiyā anaññasādhāraṇabhāvaṃ dassesi dhammarājā.</p>
              <p>[03] evaṃ mahāsatto mahākaruṇāya samussāhitahadayo sakalaraṭṭhe  mahāvassaṃ vassāpanavasena mahājanaṃ maraṇadukkhato mocetvā  jīvitapariyosāne yathākammaṃ gato.</p>
              <p>[03] tadā pajjunno ānandatthero ahosi, macchagaṇā buddhaparisā,  maccharājā lokanātho.</p>
              <p>[03] tassa heṭṭhā vuttanayeneva sesapāramiyopi niddhāretabbā. tathā  attano samānajātikānaṃ khādanaṭṭhāne macchayoniyaṃ nibbattitvā  taṇḍulakaṇamattampi macchaṃ ādiṃ katvā kassacipi pāṇino akhādanaṃ,  tiṭṭhatu khādanaṃ ekasattassapi aviheṭhanaṃ, tathā saccakaraṇena devassa  vassāpanaṃ, udake parikkhīṇe kalalagahane nimujjanavasena attanā  anubhavamānaṃ dukkhaṃ vīrabhāvena agaṇetvā ñātisaṅghasseva taṃ dukkhaṃ  attano hadaye katvā asahantassa sabbabhāvena karuṇāyanā, tathā ca  paṭipattīti evamādayo guṇānubhāvā vibhāvetabbāti. </p>
              <p>[06] maccharājacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 11. kaṇhadīpāyanacariyāvaṇṇanā </h3n>
            <h4>
              <h4n> </h4n>
              <p>[03] 92^b^.^eb^ ekādasame ^a^M0.0233^ea^ ^a^P0.0241^ea^ ^b^kaṇhadīpāyano  isī^eb^ti evaṃnāmako tāpaso. bodhisatto hi tadā dīpāyano nāma  attano sahāyaṃ maṇḍabyatāpasaṃ sūle uttāsitaṃ upasaṅkamitvā tassa  sīlaguṇena taṃ avijahanto tiyāmarattiṃ sūlaṃ nissāya ṭhito tassa  sarīrato paggharitvā patitapatitehi lohitabindūhi sukkhehi  kāḷavaṇṇasarīratāya ``kaṇhadīpāyano''ti pākaṭo ahosi.  ^b^paropaññāsavassānī^eb^ti sādhikāni paññāsavassāni,  accantasaṃyoge upayogavacanaṃ. ^b^anabhirato cariṃ^eb^  ^a^V0.0219^ea^ ^b^aha^eb^nti  pantasenāsanesu ceva adhikusaladhammesu ca anabhirativāsaṃ vasanto ahaṃ  brahmacariyaṃ acariṃ. pabbajitvā sattāhameva hi tadā mahāsatto  abhirato brahmacariyaṃ cari. tato paraṃ anabhirativāsaṃ vasi.</p>
              <p>[03] kasmā pana mahāpuriso anekasatasahassesu attabhāvesu  nekkhammajjhāsayo brahmacariyavāsaṃ abhiramitvā idha taṃ nābhirami?  puthujjanabhāvassa cañcalabhāvato. kasmā ca puna na agāraṃ  ajjhāvasīti? paṭhamaṃ nekkhammajjhāsayena kāmesu dosaṃ disvā  pabbaji. athassa ayonisomanasikārena anabhirati uppajji. so  taṃ vinodetumasakkontopi kammañca phalañca saddahitvā tāva mahantaṃ  vibhavaṃ pahāya agārasmā nikkhamanto yaṃ pajahi, puna tadatthameva  nivatto, ``eḷamūgo capalo vatāyaṃ kaṇhadīpāyano''ti imaṃ apavādaṃ  jigucchanto attano hirottappabhedabhayena. api ca pabbajjāpuññaṃ  nāmetaṃ viññūhi buddhādīhi pasatthaṃ, tehi ca anuṭṭhitaṃ, tasmāpi sahāpi  dukkhena sahāpi domanassena assumukho rodamānopi brahmacariyavāsaṃ  vasi, na taṃ vissajjesi. vuttañcetaṃ -- </p>
              <p>[21] ``saddhāya nikkhamma puna nivatto, so eḷamūgo  capalo vatāyaṃ. </p>
              <p>[27] etassa vādassa jigucchamāno, akāmako carāmi  brahmacariyaṃ. </p>
              <p>[22] viññuppasatthañca ^a^P0.0242^ea^ satañca ṭhānaṃ,  evampahaṃ puññakaro bhavāmī''ti.. (jā0 1.10.66). </p>
              <p>[03] 93^b^.^eb^ ^b^na^eb^ ^a^M0.0234^ea^ ^b^koci etaṃ jānātī^eb^ti etaṃ ^b^mama  anabhiratimanaṃ^eb^ brahmacariyavāse abhirativirahitacittaṃ koci  manussabhūto na jānāti. kasmā? ^b^ahañhi kassaci  nācikkhiṃ^eb^ mama ^b^mānase^eb^ citte ^b^arati carati^eb^ pavattatīti  kassacipi na kathesiṃ, tasmā na koci manussabhūto etaṃ jānātīti. </p>
              <p>[03] 94^b^.^eb^ </p>
              <p>[21] ``sabrahmacārī ^a^P0.0245^ea^ maṇḍabyo, sahāyo me  mahāisi. </p>
              <p>[22] pubbakammasamāyutto, sūlamāropanaṃ labhi..</p>
              <p>[03] ^b^.^eb^</p>
              <p>[03] ^b^sabrahmacārī^eb^ti tāpasapabbajjāya samānasikkhatāya  sabrahmacārī. ^b^maṇḍabyo^eb^ti evaṃnāmako. ^b^sahāyo^eb^ti  gihikāle pabbajitakāle ca daḷhamittatāya piyasahāyo.  ^b^mahāisī^eb^ti mahānubhāvo isi. ^b^pubbakammasamāyutto,  sūlamāropanaṃ labhī^eb^ti katokāsena attano pubbakammena yutto  sūlāropanaṃ labhi, sūlaṃ uttāsitoti.</p>
              <p>[03] tatrāyaṃ ^a^V0.0220^ea^ anupubbikathā -- atīte vaṃsaraṭṭhe kosambiyaṃ kosambiko  nāma rājā rajjaṃ kāresi. tadā bodhisatto aññatarasmiṃ nigame  asītikoṭivibhavassa brāhmaṇamahāsālassa putto hutvā nibbatti,  nāmena dīpāyano nāma. tādisasseva brāhmaṇamahāsālassa putto  brāhmaṇakumāro tassa piyasahāyo ahosi, nāmena maṇḍabyo nāma. te  ubhopi aparabhāge mātāpitūnaṃ accayena kāmesu dosaṃ disvā mahādānaṃ  pavattetvā kāme pahāya ñātimittaparijanassa rodantassa paridevantassa  nikkhamitvā himavantappadese assamaṃ katvā pabbajitvā uñchācariyāya  vanamūlaphalāhārena yāpento paropaṇṇāsavassāni vasiṃsu, kāmacchandaṃ  vikkhambhetuṃ nāsakkhiṃsu, te jhānamattampi na nibbattesuṃ.</p>
              <p>[03] te loṇambilasevanatthāya janapadacārikaṃ carantā ^a^P0.0243^ea^  kāsiraṭṭhaṃ sampāpuṇiṃsu. tatrekasmiṃ nigame dīpāyanassa  gihisahāyo maṇḍabyo nāma paṭivasati. te ubhopi tassa santikaṃ  upasaṅkamiṃsu. so te disvā attamano paṇṇasālaṃ kāretvā catūhi  paccayehi upaṭṭhahi. te tattha tīṇi cattāri vassāni vasitvā taṃ  āpucchitvā cārikaṃ carantā bārāṇasisamīpe atimuttakasusāne vasiṃsu.  tattha dīpāyano ^a^M0.0235^ea^ yathābhirantaṃ viharitvā puna tasmiṃ nigame  maṇḍabyassa attano sahāyassa santikaṃ gato. maṇḍabyatāpaso tattheva  vasi.</p>
              <p>[03] athekadivasaṃ eko coro antonagare corikaṃ katvā dhanasāraṃ  ādāya nikkhanto paṭibuddhehi gehasāmikehi nagarārakkhakamanussehi ca  anubaddho niddhamanena nikkhamitvā vegena susānaṃ pavisitvā tāpasassa  paṇṇasāladvāre bhaṇḍikaṃ chaḍḍetvā palāyi. manussā bhaṇḍikaṃ disvā  ``are duṭṭhajaṭila, rattiṃ, corikaṃ katvā divā tāpasavesena carasī''ti  tajjetvā pothetvā taṃ ādāya rañño dassayiṃsu. rājā  anupaparikkhitvāva ``sūle uttāsethā''ti āha. taṃ susānaṃ netvā  khadirasūle āropayiṃsu. tāpasassa sarīre sūlaṃ na pavisati. tato  nimbasūlaṃ āhariṃsu, tampi na pavisati. tato ayasūlaṃ āhariṃsu,  tampi na pavisati. tāpaso ``kiṃ nu kho me pubbakamma''nti  cintesi. tassa jātissarañāṇaṃ uppajji. tena pubbakammaṃ addasa  -- so kira purimattabhāve vaḍḍhakīputto hutvā pitu rukkhatacchanaṭṭhānaṃ  gantvā ekaṃ makkhikaṃ gahetvā koviḷārasakalikāya sūlena viya  vijjhi. tassa taṃ pāpaṃ imasmiṃ ṭhāne okāsaṃ labhi. so ``na  sakkā ito pāpato muccitu''nti ñatvā rājapurise āha -- ``sace maṃ  sūle uttāsetukāmattha, koviḷārasūlaṃ āharathā''ti. te tathā katvā  taṃ sūle uttāsetvā ārakkhaṃ datvā pakkamiṃsu.</p>
              <p>[03] tadā ^a^V0.0221^ea^ kaṇhadīpāyano ``ciradiṭṭho me sahāyo''ti maṇḍabyassa  santikaṃ āgacchanto taṃ pavattiṃ sutvā taṃ ṭhānaṃ gantvā ekamantaṃ ṭhito  ``kiṃ, samma, kārakosī''ti pucchitvā ``akārakomhī''ti vutte  ``attano manopadosaṃ rakkhituṃ sakkhi na sakkhī''ti pucchi.  ``samma, yehi ahaṃ gahito, neva tesaṃ na rañño upari mayhaṃ  manopadoso ^a^P0.0244^ea^ atthī''ti. ``evaṃ sante tādisassa  sīlavato chāyā mayhaṃ sukhā''ti vatvā kaṇhadīpāyano sūlaṃ nissāya  nisīdi. ārakkhakapurisā taṃ pavattiṃ rañño ārocesuṃ. rājā  ``anisāmetvā me kata''nti vegena tattha gantvā ``kasmā, bhante,  tvaṃ sūlaṃ nissāya nisinnosī''ti dīpāyanaṃ pucchi. ``mahārāja,  imaṃ tāpasaṃ rakkhanto nisinnosmī''ti. ``kiṃ pana tvaṃ imassa  kārakabhāvaṃ ñatvā evaṃ karosī''ti. so kammassa avisodhitabhāvaṃ  ācikkhi. athassa dīpāyano ``raññā nāma nisammakārinā  bhavitabbaṃ. </p>
              <p>[21] ``alaso ^a^M0.0236^ea^ gihī kāmabhogī na sādhu, asaññato  pabbajito na sādhu. </p>
              <p>[22] rājā na sādhu anisammakārī, yo paṇḍito kodhano taṃ  na sādhū''ti.. (jā0 1.4.127; 1.5.4; 1.10.153;  1.15.229) -- </p>
              <p>[25] ādīni vatvā dhammaṃ desesi.</p>
              <p>[03] rājā maṇḍabyatāpasassa niddosabhāvaṃ ñatvā ``sūlaṃ harathā''ti  āṇāpesi. sūlaṃ harantā harituṃ nāsakkhiṃsu. maṇḍabyo āha --  ``mahārāja, ahaṃ pubbe katakammadosena evarūpaṃ ayasaṃ patto, mama  sarīrato sūlaṃ harituṃ na sakkā, sacepi mayhaṃ jīvitaṃ dātukāmo,  kakacena imaṃ sūlaṃ cammasamaṃ katvā chindāpehī''ti. rājā tathā  kāresi. sūlaṃ antoyeva ahosi, na kañci pīḷaṃ janesi. tadā  kira sukhumaṃ sakalikahīraṃ gahetvā makkhikāya vaccamaggaṃ pavesesi, taṃ  tassa anto eva ahosi. so tena kāraṇena amaritvā, attano  āyukkhayeneva mari, tasmā ayampi na matoti. rājā tāpase  vanditvā khamāpetvā ubhopi uyyāneyeva vasāpento paṭijaggi. tato  paṭṭhāya so āṇimaṇḍabyo nāma jāto. so rājānaṃ upanissāya  tattheva vasi. dīpāyano pana tassa vaṇaṃ phāsukaṃ karitvā attano  gihisahāyamaṇḍabyena kāritaṃ paṇṇasālameva gato. tena vuttaṃ -- </p>
              <p>[03] 95^b^.^eb^ </p>
              <p>[21] ``tamahaṃ ^a^V0.0222^ea^ upaṭṭhahitvāna, ārogyamanupāpayiṃ. </p>
              <p>[22] āpucchitvāna āgañchiṃ, yaṃ mayhaṃ sakamassama''nti..</p>
              <p>[03] tattha ^b^āpucchitvānā^eb^ti mayhaṃ sahāyaṃ maṇḍabyatāpasaṃ  āpucchitvā. ^b^yaṃ mayhaṃ sakamassama^eb^nti yaṃ taṃ mayhaṃ  gihisahāyena maṇḍabyabrāhmaṇena kāritaṃ sakaṃ mama santakaṃ assamapadaṃ  paṇṇasālā, taṃ upāgañchiṃ. </p>
              <p>[03] 96^b^.^eb^ taṃ pana paṇṇasālaṃ pavisantaṃ disvā sahāyassa ārocesuṃ.  so sutvāva tuṭṭhacitto saputtadāro bahugandhamālaphāṇitādīni ādāya  paṇṇasālaṃ ^a^M0.0237^ea^ gantvā dīpāyanaṃ vanditvā pāde dhovitvā pānakaṃ pāyetvā  āṇimaṇḍabyassa pavattiṃ suṇanto nisīdi. athassa putto  yaññadattakumāro nāma caṅkamanakoṭiyaṃ geṇḍukena kīḷi. tattha  cekasmiṃ vammike āsiviso vasati. kumārena bhūmiyaṃ pahatageṇḍuko  gantvā vammikabile āsivisassa matthake pati. kumāro ajānanto  bile hatthaṃ pavesesi.</p>
              <p>[03] atha naṃ kuddho āsiviso hatthe ḍaṃsi. so visavegena  mucchito tattheva pati. athassa mātāpitaro sappena daṭṭhabhāvaṃ ñatvā  kumāraṃ ukkhipitvā tāpasassa pādamūle nipajjāpetvā ``bhante,  osadhena vā mantena vā puttakaṃ no nīrogaṃ karothā''ti āhaṃsu. so  ``ahaṃ osadhaṃ na jānāmi, nāhaṃ vejjakammaṃ karissāmi,  pabbajitomhī''ti. ``tena hi, bhante, imasmiṃ kumārake mettaṃ katvā  saccakiriyaṃ karothā''ti. tāpaso ``sādhu saccakiriyaṃ  karissāmī''ti vatvā yaññadattassa sīse hatthaṃ ṭhapetvā saccakiriyaṃ  ^a^P0.0246^ea^ akāsi. tena vuttaṃ ^b^``sahāyo brāhmaṇo  mayha''^eb^ntiādi.</p>
              <p>[03] tattha ^b^āgañchuṃ pāhunāgata^eb^nti atithiabhigamanaṃ abhigamiṃsu. </p>
              <p>[03] 97^b^.^eb^ ^b^vaṭṭamanukkhipa^eb^nti khipanavaṭṭasaṇṭhānatāya  ``vaṭṭa''nti laddhanāmaṃ geṇḍukaṃ anukkhipanto, geṇḍukakīḷaṃ kīḷantoti  attho. ^b^āsivisamakopayī^eb^ti bhūmiyaṃ paṭihato hutvā  vammikabilagatena geṇḍukena tattha ṭhitaṃ kaṇhasappaṃ sīse paharitvā  rosesi. </p>
              <p>[03] 98^b^.^eb^ ^b^vaṭṭagataṃ maggaṃ, anvesanto^eb^ti tena vaṭṭena gataṃ  maggaṃ gavesanto. ^b^āsivisassa hatthena, uttamaṅgaṃ parāmasī^eb^ti  vammikabilaṃ pavesitena attano hatthena āsīvisassa sīsaṃ phusi. </p>
              <p>[03] 99^b^.^eb^ ^b^visabalassito^eb^ti ^a^V0.0223^ea^ visabalanissito attano  visavegaṃ nissāya uppajjanakasappo. ^b^aḍaṃsi dārakaṃ khaṇe^eb^ti  tasmiṃ parāmasitakkhaṇe eva taṃ brāhmaṇakumāraṃ ḍaṃsi. </p>
              <p>[03] 100^b^.^eb^ ^b^sahadaṭṭho^eb^ti ḍaṃsena saheva, daṭṭhasamakālameva.  ^b^āsivisenā^eb^ti ghoravisena. ^b^tenā^eb^ti tena dārakassa  visavegena mucchitassa ^a^M0.0238^ea^ ^b^bhūmiyaṃ^eb^ patanena ^b^ahaṃ dukkhito^eb^  ahosiṃ. ^b^mama vāhasi taṃ dukkha^eb^nti taṃ dārakassa  mātāpitūnañca dukkhaṃ mama vāhasi, mayhaṃ sarīre viya mama karuṇāya  vāhesi. </p>
              <p>[03] 101^b^.^eb^ ^b^tyāha^eb^nti te tassa dārakassa mātāpitaro ahaṃ  ``mā socatha, mā paridevathā''tiādinā nayena samassāsetvā.  ^b^sokasallite^eb^ti sokasallavante. ^b^agga^eb^nti seṭṭhaṃ tato eva  ^b^varaṃ^eb^ uttamaṃ saccakiriyaṃ akāsiṃ. </p>
              <p>[03] 102^b^.^eb^ idāni taṃ saccakiriyaṃ sarūpena dassetuṃ  ^b^``sattāhamevā''^eb^ti gāthamāha.</p>
              <p>[03] tattha ^b^sattāhamevā^eb^ti pabbajitadivasato paṭṭhāya satta ahāni  eva. ^b^pasannacitto^eb^ti kammaphalasaddhāya pasannamānaso.  ^b^puññatthiko^eb^ti puññena atthiko, dhammacchandayutto. ^b^athāparaṃ  yaṃ carita^eb^nti atha tasmā sattāhā uttari yaṃ mama brahmacariyacaraṇaṃ. </p>
              <p>[03] 103^b^.^eb^ ^b^akāmakovāhī^eb^ti pabbajjaṃ anicchanto eva.  ^b^etena saccena suvatthi hotū^eb^ti sace atirekapaññāsavassāni  anabhirativāsaṃ vasantena mayā kassaci ajānāpitabhāvo sacco, etena  saccena yaññadattakumārassa sotthi hotu, jīvitaṃ paṭilabhatūti.</p>
              <p>[03] evaṃ ^a^P0.0247^ea^ pana mahāsattena saccakiriyāya katāya  yaññadattassa sarīrato visaṃ bhassitvā pathaviṃ pāvisi. kumāro  akkhīni ummīletvā mātāpitaro oloketvā ``amma, tātā''ti  vatvā vuṭṭhāsi. tena vuttaṃ -- </p>
              <p>[03] 104^b^.^eb^ </p>
              <p>[21] ``saha sacce kate mayhaṃ, visavegena vedhito. </p>
              <p>[22] abujjhitvāna vuṭṭhāsi, arogo cāsi māṇavo''ti..</p>
              <p>[03] tassattho -- mama saccakaraṇena ^b^saha^eb^ samānakālameva tato  pubbe ^b^visavegena vedhito^eb^ kampito ^a^V0.0224^ea^ visaññibhāvena abujjhitvā  ṭhito vigatavisattā paṭiladdhasañño sahasā ^b^vuṭṭhāsi^eb^. so  ^b^māṇavo^eb^ kumāro visavegābhāvena ^b^arogo ca^eb^ ahosīti.</p>
              <p>[03] idāni satthā tassā attano saccakiriyāya paramatthapāramibhāvaṃ  dassento ^b^``saccena me samo natthi, esā me saccapāramī''^eb^ti  āha. taṃ uttānatthameva ^a^M0.0239^ea^. ^b^jātakaṭṭhakathāyaṃ^eb^ (jā0 aṭṭha0  4.10.62) pana ``mahāsattassa saccakiriyāya kumārassa  thanappadesato uddhaṃ visaṃ bhassitvā vigataṃ. dārakassa pitu  saccakiriyāya kaṭito uddhaṃ, mātu saccakiriyāya avasiṭṭhasarīrato  visaṃ bhassitvā vigata''nti āgataṃ. tathā hi vuttaṃ -- </p>
              <p>[21] ``yasmā dānaṃ nābhinandiṃ kadāci, disvānahaṃ atithiṃ  vāsakāle. </p>
              <p>[21] na cāpi me appiyataṃ aveduṃ, bahussutā samaṇabrāhmaṇā  ca. </p>
              <p>[27] akāmako vāpi ahaṃ dadāmi, etena saccena suvatthi  hotu. </p>
              <p>[22] hataṃ visaṃ jīvatu yaññadatto.. </p>
              <p>[21] ``āsīviso tāta pahūtatejo, yo taṃ adaṃsī patarā  udicca. </p>
              <p>[27] tasmiñca me appiyatāya ajja, pitari ca te natthi  koci viseso. </p>
              <p>[22] etena saccena suvatthi hotu, hataṃ visaṃ jīvatu  yaññadatto''ti..</p>
              <p>[03] tattha ^b^vāsakāle^eb^ti vasanatthāya gehaṃ āgatakāle. ^b^na  cāpi^eb^ ^a^P0.0248^ea^ ^b^me appiyataṃ avedu^eb^nti bahussutāpi  samaṇabrāhmaṇā ayaṃ neva dānaṃ abhinandati, na amheti imaṃ mama  appiyabhāvaṃ neva jāniṃsu. ahañhi te piyacakkhūhiyeva olokemīti  dīpeti. ^b^etena saccenā^eb^ti sace ahaṃ dadamānopi vipākaṃ  asaddahitvā attano anicchāya demi, anicchabhāvañca me pare na  jānanti, etena saccena ^b^suvatthi hotū^eb^ti attho. itaragāthāya,  ^b^tātā^eb^ti puttaṃ ālapati. ^b^pahūtatejo^eb^ti balavaviso.  ^b^patarā^eb^ti padarā, ayameva vā pāṭho. ^b^udiccā^eb^ti uddhaṃ  gantvā, vammikabilato uṭṭhahitvāti attho. idaṃ vuttaṃ hoti -- tāta  yaññadatta, ^b^tasmiñca^eb^ āsivise tava ca ^b^pitari^eb^  appiyabhāvena mayhaṃ ^b^koci^eb^ viseso natthi, tañca pana  appiyabhāvaṃ ṭhapetvā ^b^ajja^eb^ mayā na koci jānāpitapubbo, sace  etaṃ saccaṃ, ^b^etena saccena suvatthi hotū^eb^ti.</p>
              <p>[03] evaṃ ^a^M0.0240^ea^ bodhisatto kumāre aroge jāte tassa pitaraṃ ``dānaṃ  dadantena nāma kammañca phalañca ^a^V0.0225^ea^ saddahitvā dātabba''nti  kammaphalasaddhāya nivesetvā sayaṃ anabhiratiṃ vinodetvā jhānābhiññāyo  uppādetvā āyupariyosāne brahmalokaparāyano ahosi.</p>
              <p>[03] tadā maṇḍabyo ānandatthero ahosi, tassa bhariyā visākhā,  putto rāhulatthero, āṇimaṇḍabyo sāriputtatthero, kaṇhadīpāyano  lokanātho.</p>
              <p>[03] tassa idha pāḷiyā āruḷhā saccapāramī, sesā ca pāramiyo  heṭṭhā vuttanayeneva niddhāretabbā. tathā anavasesamahābhogapariccāgādayo  guṇānubhāvā vibhāvetabbāti. </p>
              <p>[06] kaṇhadīpāyanacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 12. mahāsutasomacariyāvaṇṇanā </h3n>
            <h4>
              <h4n> </h4n>
              <p>[03] 105^b^.^eb^ dvādasame ^b^sutasomo mahīpatī^eb^ti evaṃnāmo khattiyo.  mahāsatto hi tadā kururaṭṭhe indapatthanagare korabyassa rañño  aggamahesiyā kucchimhi nibbatti. taṃ sutavittatāya  candasamānasommavaravaṇṇatāya ca ``sutasomo''ti sañjāniṃsu. taṃ  vayappattaṃ sabbasippanipphattippattaṃ mātāpitaro ^a^P0.0249^ea^ rajje  abhisiñciṃsu. ^b^gahito porisādenā^eb^ti purisānaṃ manussānaṃ  adanato khādanato ``porisādo''ti laddhanāmena bārāṇasiraññā  devatābalikammatthaṃ gahito.</p>
              <p>[03] bārāṇasirājā hi tadā maṃsaṃ vinā abhuñjanto aññaṃ maṃsaṃ  alabhantena bhattakārakena manussamaṃsaṃ khādāpito rasataṇhāya baddho  hutvā manusse ghātetvā manussamaṃsaṃ khādanto ``porisādo''ti  laddhanāmo amaccapārisajjappamukhehi nāgarehi negamajānapadehi ca  ussāhitena kāḷahatthinā nāma attano senāpatinā ``deva, yadi  rajjena atthiko manussamaṃsakhādanato viramāhī''ti vutto ``rajjaṃ  pajahantopi manussamaṃsakhādanato na oramissāmī''ti vatvā tehi  raṭṭhā pabbājito ^a^M0.0241^ea^ araññaṃ pavisitvā ekasmiṃ nigrodharukkhamūle vasanto  khāṇuppahārena pāde jātassa vaṇassa phāsubhāvāya ``sakalajambudīpe  ekasatakhattiyānaṃ galalohitena balikammaṃ karissāmī''ti devatāya  āyācanaṃ katvā sattāhaṃ anāhāratāya vaṇe phāsuke jāte  ``devatānubhāvena me sotthi ahosī''ti saññāya ``devatāya  balikammatthaṃ rājāno ^a^V0.0226^ea^ ānessāmī''ti gacchanto atītabhave sahāyabhūtena  yakkhena samāgantvā tena dinnamantabalena  adhikatarathāmajavaparakkamasasampanno hutvā sattāhabbhantareyeva satarājāno  ānetvā attano vasananigrodharukkhe olambetvā balikammakaraṇasajjo  ahosi.</p>
              <p>[03] atha tasmiṃ rukkhe adhivatthā devatā taṃ balikammaṃ anicchantī  ``upāyena naṃ nisedhessāmī''ti pabbajitarūpena tassa attānaṃ  dassetvā tena anubaddho tiyojanaṃ gantvā puna attano dibbarūpameva  dassetvā ``tvaṃ musāvādī tayā `sakalajambudīpe rājāno ānetvā  balikammaṃ karissāmī'ti paṭissutaṃ. idāni ye vā te vā  dubbalarājāno ānesi. jambudīpe jeṭṭhakaṃ sutasomarājānaṃ sace  nānessasi, na me te balikammena attho''ti āha.</p>
              <p>[03] so ``diṭṭhā me attano devatā''ti tusitvā ``sāmi, mā  cintayi, ahaṃ ajjeva sutasomaṃ ānessāmī''ti vatvā vegena  migājinauyyānaṃ gantvā asaṃvihitāya ārakkhāya pokkharaṇiṃ  otaritvā paduminipattena sīsaṃ paṭicchādetvā aṭṭhāsi. tasmiṃ  ^a^P0.0250^ea^ antouyyānagateyeva balavapaccūse samantā tiyojanaṃ  ārakkhaṃ gaṇhiṃsu. mahāsatto pātova alaṅkatahatthikkhandhavaragato  caturaṅginiyā senāya nagarato nikkhami. tadā takkasilato nando  nāma brāhmaṇo catasso satārahagāthāyo gahetvā vīsayojanasataṃ maggaṃ  atikkamma taṃ nagaraṃ patto rājānaṃ pācīnadvārena nikkhamantaṃ disvā  hatthaṃ ukkhipitvā ``jayatu bhavaṃ, mahārājā''ti vatvā jayāpesi.</p>
              <p>[03] rājā hatthinā taṃ upasaṅkamitvā ``kuto nu, tvaṃ brāhmaṇa,  āgacchasi, kimicchasi, kiṃ te dajja''nti āha. brāhmaṇo ``tumhe  `sutavittakā'ti sutvā catasso satārahagāthāyo ādāya tumhākaṃ desetuṃ  āgatomhī''ti āha. mahāsatto tuṭṭhamānaso hutvā ``ahaṃ uyyānaṃ  ^a^M0.0242^ea^ gantvā nhāyitvā āgantvā sossāmi, tvaṃ mā ukkaṇṭhī''ti vatvā  ``gacchatha brāhmaṇassa asukagehe nivāsaṃ ghāsacchādanañca  saṃvidahathā''ti āṇāpetvā uyyānaṃ pavisitvā mahantaṃ ārakkhaṃ  saṃvidhāya oḷārikāni ābharaṇāni omuñcitvā massukammaṃ kāretvā  ubbaṭṭitasarīro pokkharaṇiyā rājavibhavena nhāyitvā paccuttaritvā  udakaggahaṇasāṭake nivāsetvā aṭṭhāsi.</p>
              <p>[03] athassa gandhamālālaṅkāre upahariṃsu. porisādo  ``alaṅkatakāle rājā bhāriko bhavissati, sallahukakāleyeva naṃ  gaṇhissāmī''ti nadanto khaggaṃ parivattento ``ahamasmi  porisādo''ti nāmaṃ sāvetvā udakā nikkhami. tassa saddaṃ sutvā  hatthārohādayo hatthiādito bhassiṃsu. balakāyo dūre ṭhito tatova  palāyi. itaro attano āvudhāni chaḍḍetvā urena nipajji.  porisādo ^a^V0.0227^ea^ rājānaṃ ukkhipitvā khandhe nisīdāpetvā sammukhaṭṭhāneyeva  aṭṭhārasahatthaṃ pākāraṃ laṅghitvā purato pagalitamadamattavaravāraṇe kumbhe  akkamitvā pabbatakūṭāni viya pātento vātajavānipi assaratanāni  piṭṭhiyaṃ akkamitvā pātento rathasīse akkamitvā pātento bhamarikaṃ  bhamanto viya nīlakāni nigrodhapattāni maddanto viya ekavegeneva  tiyojanamaggaṃ gantvā kañci anubandhantaṃ ^a^P0.0251^ea^ adisvā  saṇikaṃ gacchanto sutasomassa kesehi udakabindūni attano upari  patantāni ``assubindūnī''ti saññāya ``kimidaṃ sutasomopi  maraṇaṃ anusocanto rodatī''ti āha.</p>
              <p>[03] mahāsatto ``nāhaṃ maraṇato anusocāmi, kuto rodanā, api  ca kho saṅgaraṃ katvā saccāpanaṃ nāma paṇḍitānaṃ āciṇṇaṃ, taṃ na  nipphajjatī''ti anusocāmi. kassapadasabalena desitā catasso  satārahagāthāyo ādāya takkasilato āgatassa brāhmaṇassa āgantukavattaṃ  kāretvā ``nhāyitvā āgantvā suṇissāmi, yāva mamāgamanā  āgamehī''ti saṅgaraṃ katvā uyyānaṃ gato, tvañca tā gāthāyo sotuṃ  adatvā maṃ gaṇhīti. tena vuttaṃ -- </p>
              <p>[22] ``gahito porisādena, brāhmaṇe saṅgaraṃ sari''nti..</p>
              <p>[03] tattha ^b^brāhmaṇe saṅgaraṃ sari^eb^nti nandabrāhmaṇe attanā kataṃ  paṭiññaṃ anussariṃ. </p>
              <p>[03] 106^b^.^eb^ ^b^āvuṇitvā^eb^ ^a^M0.0243^ea^ ^b^karattale^eb^ti tattha  tattha uyyānādīsu  gantvā attano balena ānītānaṃ ekasatakhattiyānaṃ hatthatale chiddaṃ  katvā rukkhe lambanatthaṃ rajjuṃ paṭimuñcitvā. ^b^etesaṃ  pamilāpetvā^eb^ti ete ekasatakhattiye jīvaggāhaṃ gahetvā uddhaṃpāde  adhosire katvā paṇhiyā sīsaṃ paharanto bhamaṇavasena hatthatale  āvuṇitvā rukkhe ālambanavasena sabbaso āhārūpacchedena ca sabbathā  pamilāpetvā visosetvā khedāpetvāti attho. ^b^yaññatthe^eb^ti  balikammatthe sādhetabbe. ^b^upanayī mama^eb^nti maṃ upanesi. </p>
              <p>[03] 107^b^.^eb^ tathā upanīyamāno pana mahāsatto porisādena ``kiṃ  tvaṃ maraṇato bhāyasī''ti vutte ``nāhaṃ maraṇato bhāyāmi, tassa pana  brāhmaṇassa mayā kato saṅgaro na parimocito''ti anusocāmi.  ``sace maṃ vissajjessasi, taṃ dhammaṃ sutvā tassa ca sakkārasammānaṃ  katvā puna āgamissāmī''ti. ``nāhamidaṃ saddahāmi, yaṃ tvaṃ mayā  vissajjito gantvā puna mama hatthaṃ āgamissāsī''ti. ``samma  porisāda, mayā saddhiṃ ekācariyakule sikkhito sahāyo hutvā  ^a^V0.0228^ea^ `ahaṃ jīvitahetupi na musā kathemī'ti kiṃ na saddahasī''ti?  kiñcāpi me etena vācāmattakena -- </p>
              <p>[21] ``asiñca ^a^P0.0252^ea^ sattiñca parāmasāmi,  sapathampi te samma ahaṃ karomi. </p>
              <p>[22] tayā pamutto anaṇo bhavitvā, saccānurakkhī  punarāvajissa''nti.. (jā0 2.21.407) -- </p>
              <p>[25] mahāsattena imāya gāthāya vuttāya porisādo ``ayaṃ  sutasomo `khattiyehi akattabbaṃ sapathaṃ karomī'ti vadati, gantvā  anāgacchantopi mama hatthato na muccissatī''ti cintetvā -- </p>
              <p>[21] ``yo te kato saṅgaro brāhmaṇena, raṭṭhe sake issariye  ṭhitena. </p>
              <p>[22] taṃ saṅgaraṃ brāhmaṇa sappadāya, saccānurakkhī  punarāvajassū''ti.. (jā0 2.21.408) -- </p>
              <p>[25] vissajjesi.</p>
              <p>[03] mahāsatto ^a^M0.0244^ea^ rāhumukhā mutto cando viya nāgabalo thāmasampanno  khippameva taṃ nagaraṃ sampāpuṇi. senāpissa ``sutasomarājā  paṇḍito, porisādaṃ dametvā sīhamukhā pamuttamattavaravāraṇo viya  āgamissatī''ti ca ``rājānaṃ porisādassa datvā āgatā''ti  garahabhayena ca bahinagareyeva niviṭṭhā taṃ dūratova āgacchantaṃ disvā  paccuggantvā vanditvā ``kaccittha, mahārāja, porisādena na  kilamito''ti paṭisanthāraṃ katvā ``porisādena mayhaṃ mātāpitūhipi  dukkaraṃ kataṃ, tathārūpo nāma caṇḍo sāhasiko mamaṃ saddahitvā maṃ  vissajjesī''ti vutte rājānaṃ alaṅkaritvā hatthikkhandhaṃ āropetvā  parivāretvā nagaraṃ pāvisi. taṃ disvā sabbe nāgarā tusiṃsu.</p>
              <p>[03] sopi dhammasoṇḍatāya mātāpitaropi anupasaṅkamitvā nivesanaṃ  gantvā brāhmaṇaṃ pakkosāpetvā tassa mahantaṃ sakkārasammānaṃ katvā  dhammagarutāya sayaṃ nīcāsane nisīditvā ``tumhehi mayhaṃ ābhatā  satārahagāthā suṇomi ācariyā''ti āha. brāhmaṇo mahāsattena  yācitakāle gandhehi hatthe ubbaṭṭetvā pasibbakato manoramaṃ potthakaṃ  nīharitvā ubhohi hatthehi gahetvā ``tena hi ^a^P0.0253^ea^,  mahārāja, suṇohī''ti potthakaṃ vācento gāthā abhāsi -- </p>
              <p>[21] ``sakideva ^a^V0.0229^ea^ sutasoma, sabbhi hoti samāgamo. </p>
              <p>[22] sā naṃ saṅgati pāleti, nāsabbhi bahusaṅgamo.. </p>
              <p>[21] ``sabbhireva samāsetha, sabbhi kubbetha santhavaṃ. </p>
              <p>[22] sataṃ saddhammamaññāya, seyyo hoti na pāpiyo.. </p>
              <p>[21] ``jīranti ve rājarathā sucittā, atho sarīrampi jaraṃ  upeti. </p>
              <p>[22] satañca dhammo na jaraṃ upeti, santo have sabbhi  pavedayanti.. </p>
              <p>[21] ``nabhañca dūre pathavī ca dūre, pāraṃ samuddassa tadāhu  dūre. </p>
              <p>[22] tato have dūrataraṃ vadanti, satañca dhammo asatañca  rājā''ti.. (jā0 2.21.411-414, 445-448).</p>
              <p>[03] tā ^a^M0.0245^ea^ sutvā mahāsatto ``saphalaṃ me āgamana''nti tuṭṭhacitto  ``imā gāthā neva sāvakabhāsitā, na isibhāsitā, na kavibhāsitā,  na devabhāsitā, sabbaññunāva bhāsitā. kiṃ nu kho aggha''nti  cintento ``imaṃ sakalampi cakkavāḷaṃ yāva brahmalokā sattaratanapuṇṇaṃ  katvā dinnepi neva anucchavikaṃ kataṃ nāma hoti, ahaṃ kho panassa  tiyojanasatike kururaṭṭhe sattayojanike indapatthanagare rajjaṃ dātuṃ  pahomi. rajjaṃ kātuṃ panassa bhāgyaṃ natthi, tathā hissa  aṅgalakkhaṇānusārena appānubhāvatā dissati, tasmā dinnampi rajjaṃ na  imasmiṃ tiṭṭhatī''ti cintetvā ``ācariya, tumhe aññesaṃ khattiyānaṃ  imā gāthāyo desetvā kiṃ labhathā''ti pucchi. ``ekekāya sataṃ  sataṃ, mahārāja, teneva satārahagāthā nāma jātā''ti. athassa  mahāsatto ``tvaṃ ācariya, attanā gahetvā vicaraṇabhaṇḍassa agghaṃ na  jānāsī''ti. </p>
              <p>[21] ``sahassiyā ^a^P0.0254^ea^ imā gāthā, nayimā  gāthā satārahā. </p>
              <p>[22] cattāri tvaṃ sahassāni, khippaṃ gaṇhāhi brāhmaṇā''ti..  (jā0 2.21.415).</p>
              <p>[03] cattāri sahassāni dāpetvā ekañca sukhayānakaṃ datvā mahatā  sakkārasammāneneva taṃ uyyojetvā mātāpitaro vanditvā ``ahaṃ  brāhmaṇena ābhataṃ saddhammaratanaṃ pūjetvā tassa ca sakkārasammānaṃ katvā  āgamissāmīti porisādassa paṭiññaṃ datvā āgato. tattha yaṃ  brāhmaṇassa ^a^V0.0230^ea^ kattabbaṃ paṭipajjitabbaṃ taṃ kataṃ, idāni porisādassa  santikaṃ gamissāmī''ti vutvā ``tena hi, tāta sutasoma, kiṃ  nāmetaṃ kathesi, caturaṅginiyā senāya coraṃ gaṇhissāma, mā gaccha  corassa santika''nti yāciṃsu. soḷasasahassā nāṭakitthiyo  sesaparijanāpi ``amhe anāthe katvā kuhiṃ gacchasi devā''ti  parideviṃsu. ``punapi kira rājā corassa santikaṃ gamissatī''ti  ekakolāhalaṃ ahosi.</p>
              <p>[03] mahāsatto ``paṭiññāya saccāpanaṃ nāma sādhūnaṃ sappurisānaṃ  āciṇṇaṃ, sopi mamaṃ saddahitvā vissajjesi, tasmā  gamissāmiyevā''ti mātāpitaro vanditvā sesajanaṃ anusāsetvā  assumukhena nānappakāraṃ paridevantena itthāgārādinā janena anugato  nagarā nikkhamma taṃ janaṃ nivattetuṃ magge daṇḍakena tiriyaṃ lekhaṃ katvā  ``imaṃ mama lekhaṃ mā atikkamiṃsū''ti ^a^M0.0246^ea^ vatvā agamāsi. mahājano  tejavato mahāsattassa āṇaṃ atikkamituṃ asakkonto mahāsaddena  kanditvā roditvā nivatti. bodhisatto āgatamaggeneva tassa  santikaṃ agamāsi. tena vuttaṃ ^b^``apucchi maṃ  porisādo''^eb^tiādi.</p>
              <p>[03] tattha ^b^kiṃ tvaṃ icchasi nisajja^eb^nti tvaṃ attano nagaraṃ  gantuṃ mama hatthato nissajjanaṃ kiṃ icchasi, tvaṃ ``mayā  takkasilādīsu ciraparicito saccavādī cā''ti vadasi, tasmā  ^b^yathā mati te kāhāmi,^eb^ yathāruci te karissāmi. ^b^yadi me  tvaṃ punehisī^eb^ti sace puna tvaṃ ekaṃseneva mama santikaṃ āgamissasi. </p>
              <p>[03] 108^b^.^eb^ ^b^paṇhe āgamanaṃ mamā^eb^ti pageva mama āgamanaṃ  ^b^tassa^eb^ ^a^P0.0255^ea^ porisādassa ^b^paṭissuṇitvā^eb^ pātova  āgamissāmīti paṭissavaṃ katvā. ^b^rajjaṃ niyyātayiṃ tadā^eb^ti  tadā porisādassa santikaṃ gantukāmo ``idaṃ vo rajjaṃ  paṭipajjathā''ti mātāpitūnaṃ tiyojanasatikaṃ rajjaṃ niyyātesiṃ. </p>
              <p>[03] 109^b^.^eb^ kasmā pana rajjaṃ niyyātayinti? ^b^anussaritvā  sataṃ dhamma^eb^nti yasmā pana paṭiññāya saccāpanaṃ nāma sataṃ sādhūnaṃ  mahābodhisattānaṃ paveṇī kulavaṃso, tasmā taṃ saccapāramitādhammaṃ  ^b^pubbakaṃ^eb^ porāṇaṃ jinehi buddhādīhi sevitaṃ anussaritvā saccaṃ  anurakkhanto tassa ^b^brāhmaṇassa dhanaṃ datvā^eb^ attano jīvitaṃ  pariccajitvā ^b^porisādaṃ upāgamiṃ^eb^. </p>
              <p>[03] 110^b^.^eb^ ^b^natthi me saṃsayo tatthā^eb^ti tasmiṃ porisādassa  santikaṃ gamane ``ayaṃ maṃ kiṃ nu ^a^V0.0231^ea^ kho ghātessati, udāhu no''ti  mayhaṃ saṃsayo natthi. ``caṇḍo sāhasiko mayā saddhiṃ  ekasatakhattiye devatāya balikammakaraṇasajjo ekanteneva  ghātessatī''ti jānanto eva kevalaṃ saccavācaṃ anurakkhanto attano  jīvitaṃ pariccajitvā taṃ upāgamiṃ. yasmā cetadevaṃ, tasmā saccena me  samo natthi, esā me paramatthabhāvappattā saccapāramīti.</p>
              <p>[03] upāgate pana mahāsatte vikasitapuṇḍarīkapadumasassirikamassa  mukhaṃ disvā ``ayaṃ vigatamaraṇabhayo hutvā āgato, kissa nu kho  esa ānubhāvo''ti cintento ``tassa maññe dhammassa sutattā ayaṃ  evaṃ tejavā ^a^M0.0247^ea^ nibbhayo ca jāto, ahampi taṃ sutvā tejavā nibbhayo ca  bhavissāmī''ti sanniṭṭhānaṃ katvā porisādo mahāsattaṃ āha --  ``suṇoma satārahagāthāyo yāsaṃ savanatthaṃ tvaṃ attano nagaraṃ gato''ti.</p>
              <p>[03] taṃ sutvā bodhisatto ``ayaṃ porisādo pāpadhammo, imaṃ thokaṃ  niggahetvā lajjāpetvā kathessāmī''ti -- </p>
              <p>[21] ``adhammikassa luddassa, niccaṃ lohitapāṇino. </p>
              <p>[22] natthi saccaṃ kuto dhammo, kiṃ sutena karissasī''ti..  (jā0 2.21.427) -- </p>
              <p>[25] vatvā puna tena suṭṭhutaraṃ sañjātasavanādarena -- </p>
              <p>[21] ``sutvā dhammaṃ vijānanti, narā kalyāṇapāpakaṃ. </p>
              <p>[22] api gāthā suṇitvāna, dhamme me ramate mano''ti..  (jā0 2.21.444) -- </p>
              <p>[25] vutte ^a^P0.0256^ea^ ``ayaṃ ativiya sañjātādaro  sotukāmo, handassa kathessāmī''ti cintetvā ``tena hi samma,  sādhukaṃ suṇohi manasikarohī''ti vatvā nandabrāhmaṇena  kathitaniyāmeneva gāthānaṃ sakkaccaṃ thutiṃ katvā chakāmāvacaradevaloke  ekakolāhalaṃ katvā devatāsu sādhukāraṃ dadamānāsu mahāsatto  porisādassa -- </p>
              <p>[21] ``sakideva ^a^V0.0232^ea^ mahārāja, sabbhi hoti samāgamo. </p>
              <p>[22] sā naṃ saṅgati pāleti, nāsabbhi bahusaṅgamo.. </p>
              <p>[21] ``sabbhireva samāsetha, sabbhi kubbetha santhavaṃ. </p>
              <p>[22] sataṃ saddhammamaññāya, seyyo hoti na pāpiyo.. </p>
              <p>[21] ``jīranti ve rājarathā sucittā, attho sarīrampi jaraṃ  upeti. </p>
              <p>[22] satañca dhammo na jaraṃ upeti, santo have sabbhi  pavedayanti.. </p>
              <p>[21] ``nabhañca dūre pathavī ca dūre, pāraṃ samuddassa tadāhu  dūre. </p>
              <p>[22] tato have dūrataraṃ vadanti, satañca dhammo asatañca  rājā''ti.. (jā0 2.21.411-414) -- </p>
              <p>[25] dhammaṃ ^a^M0.0248^ea^ kathesi. tassa tena sukathitattā ceva attano ca  puññānubhāvena gāthā suṇantasseva sakalasarīraṃ pañcavaṇṇāya pītiyā  paripūri. so bodhisatte muducitto hutvā ``samma sutasoma,  dātabbayuttakaṃ hiraññādiṃ na passāmi, ekekāya gāthāya ekekaṃ varaṃ  dassāmī''ti āha. atha naṃ mahāsatto ``tvaṃ attanopi hitāni  ajānanto parassa kiṃ nāma varaṃ dassasī''ti apasādetvā puna tena  ``varaṃ gaṇhathā''ti yācito sabbapaṭhamaṃ ``ahaṃ cirakālaṃ taṃ arogaṃ  passeyya''nti varaṃ yāci. so ``ayaṃ idāni me vadhitvā maṃsaṃ  khāditukāmassa mahānatthakarassa mayhameva jīvitamicchatī''ti  tuṭṭhamānaso vañcetvā varassa gahitabhāvaṃ ajānanto adāsi.  mahāsatto hi upāyakusalatāya tassa ciraṃ jīvitukāmatāpadesena  attano jīvitaṃ yāci. atha ``parosataṃ khattiyānaṃ jīvitaṃ  dehī''ti dutiyaṃ varaṃ, tesaṃ sake raṭṭhe paṭipādanaṃ tatiyaṃ varaṃ,  manussamaṃsakhādanato viramaṇaṃ catutthaṃ varaṃ yāci. so ^a^P0.0257^ea^  tīṇi varāni datvā catutthaṃ varaṃ adātukāmo ``aññaṃ varaṃ  gaṇhāhī''ti vatvāpi mahāsattena nippīḷiyamāno tampi adāsiyeva.</p>
              <p>[03] atha bodhisatto porisādaṃ nibbisevanaṃ katvā teneva rājāno  mocāpetvā bhūmiyaṃ nipajjāpetvā dārakānaṃ kaṇṇato suttavaṭṭi viya  saṇikaṃ rajjuyo nīharitvā porisādena ekaṃ tacaṃ āharāpetvā pāsāṇena  ghaṃsitvā saccakiriyaṃ katvā tesaṃ hatthatalāni makkhesi. taṅkhaṇaṃ  eva phāsukaṃ ahosi. dvīhatīhaṃ tattheva vasitvā te aroge kāretvā  tehi saddhiṃ abhijjanakasabhāvaṃ ^a^V0.0233^ea^ mittasanthavaṃ kāretvā tehi saddhiṃ taṃ  bārāṇasiṃ netvā rajje patiṭṭhāpetvā ``appamattā hothā''ti te rājāno  attano attano nagaraṃ pesetvā indapatthanagarato āgatāya attano  caturaṅginiyā senāya parivuto attano nagaraṃ gato tuṭṭhapamuditena  nāgarajanena samparivāriyamāno antepuraṃ pavisitvā mātāpitaro  vanditvā mahātalaṃ abhiruhi.</p>
              <p>[03] atha mahāsatto cha dānasālāyo kāretvā devasikaṃ mahādānāni  pavattento sīlāni paripūrento uposathaṃ upavasanto pāramiyo  anubrūhesi. tepi rājāno mahāsattassa ovāde ṭhatvā dānādīni  puññāni katvā āyupariyosāne saggapuraṃ pūrayiṃsu.</p>
              <p>[03] tadā porisādo ^a^M0.0249^ea^ aṅgulimālatthero ahosi, kāḷahatthiamacco  sāriputtatthero, nandabrāhmaṇo ānandatthero, rukkhadevatā  mahākassapatthero, rājāno buddhaparisā, mātāpitaro mahārājakulāni,  sutasomamahārājā lokanātho.</p>
              <p>[03] tassa heṭṭhā vuttanayeneva sesapāramiyopi niddhāretabbā. tathā  ^b^alīnasattucariyāvaṇṇanāya^eb^ (cariyā aṭṭha0 2.74 ādayo)  viya mahāsattassa guṇānubhāvā vibhāvetabbāti. </p>
              <p>[06] mahāsutasomacariyāvaṇṇanā niṭṭhitā. </p>
              <p>[06] saccapāramī niṭṭhitā. </p>
            </h4>
          </h3>
          <h3>
            <h3n> 13. suvaṇṇasāmacariyāvaṇṇanā </h3n>
            <h4>
              <h4n> </h4n>
              <p>[03] 111^b^.^eb^ terasame ^a^P0.0258^ea^ ^b^sāmo yadā vane  āsi^eb^nti himavantasmiṃ migasammatāya nāma nadiyā tīre mahati  araññe sāmo nāma tāpasakumāro yadā ahosi. ^b^sakkena  abhinimmito^eb^ti sakkassa devānamindassa upadesasampattiyā jātattā  sakkena nibbattito janito. tatrāyaṃ anupubbikathā -- atīte  bārāṇasito avidūre nadiyā tīre eko nesādagāmo ahosi. tattha  jeṭṭhanesādassa putto jāto. tassa ``dukūlo''ti nāmamakaṃsu.  tassā eva nadiyā paratīrepi eko nesādagāmo ahosi. tattha  jeṭṭhanesādassa dhītā jātā. tassā ``pārikā''ti nāmamakaṃsu. te  ubhopi brahmalokato āgatā suddhasattā. tesaṃ vayappattānaṃ  anicchamānānaṃyeva āvāhavivāhaṃ ^a^V0.0234^ea^ kariṃsu. te ubhopi kilesasamuddaṃ  anotaritvā brahmāno viya ekato vasiṃsu. na ca kiñci  nesādakammaṃ karonti.</p>
              <p>[03] atha dukūlaṃ mātāpitaro ``tāta, tvaṃ nesādakammaṃ na karosi,  neva gharāvāsaṃ icchasi, kiṃ nāma karissasī''ti āhaṃsu. so  ``tumhesu anujānantesu pabbajissāmī''ti āha. ``tena hi  pabbajāhī''ti. dvepi janā himavantaṃ pavisitvā yasmiṃ ṭhāne  migasammatā nāma nadī himavantato otaritvā gaṅgaṃ pattā, taṃ ṭhānaṃ  gantvā gaṅgaṃ pahāya migasammatābhimukhā abhiruhiṃsu. tadā  ^a^M0.0250^ea^ sakkassa  bhavanaṃ uṇhākāraṃ dassesi. sakko taṃ kāraṇaṃ ñatvā vissakammunā  tasmiṃ ṭhāne assamaṃ māpesi. te tattha gantvā pabbajitvā sakkadattiye  assame kāmāvacaramettaṃ bhāvetvā paṭivasiṃsu. sakkopi tesaṃ upaṭṭhānaṃ  āgacchati.</p>
              <p>[03] so ekadivasaṃ ``tesaṃ cakkhū parihāyissantī''ti ñatvā  upasaṅkamitvā ``bhante, vo cakkhūnaṃ antarāyo paññāyati,  paṭijagganakaṃ puttaṃ laddhuṃ vaṭṭati, jānāmi tumhākaṃ suddhacittataṃ, tasmā  pārikāya utunikāle nābhiṃ hatthena parāmaseyyātha ^a^P0.0259^ea^,  evaṃ vo putto jāyissati, so vo upaṭṭhahissatī''ti vatvā pakkāmi.  dukūlapaṇḍito taṃ kāraṇaṃ pārikāya ācikkhitvā tassā utunikāle  nābhiṃ parāmasi. tadā bodhisatto devalokā cavitvā tassā  kucchimhi paṭisandhiṃ gaṇhi, sā dasamāsaccayena suvaṇṇavaṇṇaṃ puttaṃ  vijāyi. tenevassa ``suvaṇṇasāmo''ti nāmaṃ kariṃsu. taṃ  aparabhāge vaḍḍhitvā soḷasavassuddesikampi mātāpitaro rakkhantā  assame nisīdāpetvā sayameva vanamūlaphalāphalatthāya gacchanti.</p>
              <p>[03] athekadivasaṃ vane phalāphalaṃ ādāya nivattitvā assamapadato  avidūre meghe uṭṭhite rukkhamūlaṃ pavisitvā vammikamatthake ṭhitānaṃ  sarīrato sedagandhamissake udake tasmiṃ vammikabile ṭhitassa  āsivisassa nāsāpuṭaṃ paviṭṭhe āsiviso kujjhitvā nāsāvātena  pahari. dve andhā hutvā paridevamānā viraviṃsu. atha mahāsatto  ``mama mātāpitaro aticirāyanti, kā nu kho tesaṃ pavattī''ti  paṭimaggaṃ gantvā saddamakāsi. te tassa saddaṃ sañjānitvā paṭisaddaṃ  katvā puttasinehena ``tāta sāma, idha paripantho atthi, mā  āgamī''ti vatvā saddānusārena sayameva samāgamiṃsu. so ``kena  vo kāraṇena cakkhūni vinaṭṭhānī''ti pucchitvā ``tāta, mayaṃ na  jānāma, deve vassante rukkhamūle vammikamatthake ṭhitā, atha na  passāmā''ti vuttamatte eva aññāsi ``tattha āsivisena bhavitabbaṃ,  tena kuddhena nāsāvāto vissaṭṭho bhavissatī''ti.</p>
              <p>[03] atha ^a^V0.0235^ea^ ``mā cintayittha, ahaṃ vo paṭijaggissāmī''ti  mātāpitaro assamaṃ netvā tesaṃ rattiṭṭhānadivāṭṭhānādisañcaraṇaṭṭhāne  rajjuke bandhi. tato paṭṭhāya te assame ṭhapetvā vanamūlaphalāphalāni  āharati, pātova vasanaṭṭhānaṃ sammajjati, pānīyaṃ āharati,  paribhojanīyaṃ upaṭṭhāpeti, dantakaṭṭhamukhodakāni ^a^M0.0251^ea^ datvā madhuraphalāphalaṃ  deti. tehi mukhe vikkhālite sayaṃ paribhuñjitvā mātāpitaro  vanditvā tesaṃ avidūreyeva acchati -- ``kiṃ nu kho ime  āṇāpentī''ti. visesena ca mettaṃ bahulamakāsi, tenassa sattā  appaṭikkūlā ahesuṃ ^a^P0.0260^ea^. yathā cassa sattā, evaṃ sattānaṃ  so bodhisatto appaṭikkūlo. evaṃ so divase divase phalāphalatthāya  araññaṃ gacchantopi āgacchantopi migagaṇaparivuto eva ahosi.  sīhabyagghādivipakkhasattāpi tena saddhiṃ ativiya vissatthā,  mettānubhāvena panassa vasanaṭṭhāne aññamaññaṃ tiracchānagatā muducittataṃ  paṭilabhiṃsu. iti so sabbattha mettānubhāvena abhīrū anutrāsī brahmā  viya avero vihāsi. tena vuttaṃ ^b^``pavane sīhabyagghe ca,  mettāyamupanāmayi''^eb^ntiādi.</p>
              <p>[03] tattha ^b^mettāyamupanāmayi^eb^nti ^b^ma^eb^-kāro padasandhikaro,  mettābhāvanāya kurūrakammante sīhabyagghepi phari, pageva sesasatteti  adhippāyo. atha vā mettā ayati pavattati etenāti mettāyo,  mettābhāvanā. taṃ mettāyaṃ upanāmayiṃ sattesu anodhiso upanesiṃ.  ``sīhabyagghehī''tipi pāṭho. tassattho -- na kevalamahameva, atha  kho pavane sīhabyagghehi, yasmiṃ mahāvane tadā ahaṃ viharāmi, tattha  sīhabyagghehi saddhiṃ ahaṃ sattesu mettaṃ upanāmesiṃ. sīhabyagghāpi hi  tadā mamānubhāvena sattesu mettacittataṃ paṭilabhiṃsu, pageva itare sattāti  dasseti. </p>
              <p>[03] 112^b^.^eb^ ^b^pasadamigavarāhehī^eb^ti pasadamigehi ceva  vanasūkarehi ca. ^b^parivāretvā^eb^ti etehi attānaṃ parivāritaṃ  katvā tasmiṃ araññe ^b^vasiṃ^eb^. </p>
              <p>[03] 113^b^.^eb^ idāni tadā attano mettābhāvanāya laddhaṃ ānisaṃsaṃ  matthakappattiñcassa dassetuṃ ^b^``na maṃ koci uttasatī''^eb^ti  osānagāthamāha. tassattho -- sasabiḷārādiko bhīrukajātikopi  ^b^koci^eb^ satto ^b^maṃ na uttasati^eb^ na ubbijjeti. ahampi  ^b^kassaci^eb^ sīhabyagghāditiracchānato yakkhādiamanussato  luddalohitapāṇimanussatoti kutocipi ^b^na bhāyāmi^eb^. kasmā?  yasmā ^b^mettābalenupatthaddho^eb^ cirakālaṃ bhāvitāya  mettāpāramitāyānubhāvena upatthambhito tasmiṃ ^b^pavane^eb^ mahāaraññe  ^b^tadā ramāmi^eb^ abhiramāmīti. sesaṃ suviññeyyameva.</p>
              <p>[03] evaṃ ^a^M0.0252^ea^ ^a^V0.0236^ea^ pana mahāsatto sabbasatte mettāyanto  mātāpitaro ca sādhukaṃ  paṭijagganto ekadivasaṃ araññato madhuraphalāphalaṃ āharitvā assame  ṭhapetvā mātāpitaro vanditvā ``pānīyaṃ ^a^P0.0261^ea^ ādāya  āgamissāmī''ti migagaṇaparivuto dve mige ekato katvā tesaṃ  piṭṭhiyaṃ pānīyaghaṭaṃ ṭhapetvā hatthena gahetvā nadītitthaṃ agamāsi.  tasmiṃ samaye bārāṇasiyaṃ pīḷiyakkho nāma rājā rajjaṃ kāresi.  so migamaṃsalobhena mātaraṃ rajjaṃ paṭicchāpetvā sannaddhapañcāvudho  himavantaṃ pavisitvā mige vadhitvā maṃsaṃ khāditvā caranto  migasammataṃ nadiṃ patvā anupubbena sāmassa pānīyagahaṇatitthaṃ patto.  migapadavalañjaṃ disvā gacchanto taṃ tathā gacchantaṃ disvā ``mayā  ettakaṃ kālaṃ evaṃ vicaranto manusso na diṭṭhapubbo, devo nu kho esa  nāgo nu kho, sacāhaṃ upasaṅkamitvā pucchissāmi, sahasā  pakkameyyāti. yaṃnūnāhaṃ etaṃ vijjhitvā dubbalaṃ katvā puccheyya''nti  cintetvā mahāsattaṃ nhatvā vākacīraṃ nivāsetvā ajinacammaṃ ekaṃsaṃ  karitvā pānīyaghaṭaṃ pūretvā ukkhipitvā vāmaṃsakūṭe ṭhapanakāle  ``idāni taṃ vijjhituṃ samayo''ti visapītena sarena dakkhiṇapasse  vijjhi. saro vāmapassena nikkhami. tassa viddhabhāvaṃ ñatvā  migagaṇo bhīto palāyi.</p>
              <p>[03] sāmapaṇḍito pana viddhopi pānīyaghaṭaṃ yathā vā tathā vā  anavasumbhetvā satiṃ paccupaṭṭhāpetvā saṇikaṃ otāretvā vālukaṃ byūhitvā  ṭhapetvā disaṃ vavatthapetvā mātāpitūnaṃ vasanaṭṭhānadisābhāgena sīsaṃ  katvā nipajjitvā mukhena lohitaṃ chaḍḍetvā ``mama koci verī nāma  natthi, mamapi katthaci veraṃ nāma natthī''ti vatvā imaṃ gāthamāha -- </p>
              <p>[21] ``ko nu maṃ usunā vijjhi, pamattaṃ udahārakaṃ. </p>
              <p>[22] khattiyo brāhmaṇo vesso, ko maṃ viddhā nilīyatī''ti..  (jā0 2.22.296).</p>
              <p>[03] taṃ ^a^P0.0262^ea^ sutvā rājā ``ayaṃ mayā vijjhitvā  pathaviyaṃ pātitopi neva maṃ akkosati na paribhāsati, mama hadayamaṃsaṃ  sambāhanto viya piyavacanena samudācarati, gamissāmissa  santika''nti cintetvā upasaṅkamitvā attānaṃ attanā ca viddhabhāvaṃ  āvikatvā ``ko vā tvaṃ kassa vā putto''ti mahāsattaṃ pucchi.</p>
              <p>[03] so ^a^M0.0253^ea^ ``sāmo nāmāhaṃ dukūlapaṇḍitassa nāma nesādaisino  putto, kissa pana maṃ vijjhī''ti āha. so paṭhamaṃ  ``migasaññāyā''ti musāvādaṃ vatvā ``ahaṃ imaṃ niraparādhaṃ  akāraṇena ^a^V0.0237^ea^ vijjhi''nti anusocitvā yathābhūtaṃ āvikatvā tassa  mātāpitūnaṃ vasanaṭṭhānaṃ pucchitvā tattha gantvā tesaṃ attānaṃ āvikatvā  tehi katapaṭisanthāro ``sāmo mayā viddho''ti vatvā te paridevante  sokasamāpanne ``yaṃ sāmena kattabbaṃ paricārikakammaṃ, taṃ katvā ahaṃ  vo upaṭṭhahissāmī''ti samassāsetvā sāmassa santikaṃ ānesi. te  tattha gantvā nānappakāraṃ paridevitvā tassa ure hatthaṃ ṭhapetvā  ``puttassa me sarīre usumā vattateva, visavegena visaññitaṃ āpanno  bhavissatīti nibbisabhāvatthāya saccakiriyaṃ karissāmā''ti cintetvā  -- </p>
              <p>[21] ``yaṃ kiñcitthi kataṃ puññaṃ, mayhañceva pitucca te. </p>
              <p>[22] sabbena tena kusalena, visaṃ sāmassa haññatū''ti..  (jā0 2.22.388) -- </p>
              <p>[25] mātarā, </p>
              <p>[21] ``yaṃ kiñcitthi kataṃ puññaṃ, mayhañceva mātucca te. </p>
              <p>[22] sabbena tena kusalena, visaṃ sāmassa haññatū''ti..  (jā0 2.22.396) -- </p>
              <p>[25] pitarā, </p>
              <p>[21] ``pabbatyāhaṃ gandhamādane, cirarattanivāsinī. </p>
              <p>[21] na me piyataro koci, añño sāmena vijjati. </p>
              <p>[22] etena saccavajjena, visaṃ sāmassa haññatū''ti..  (jā0 2.22.398) -- </p>
              <p>[25] devatāya ca saccakiriyāya katāya mahāsatto khippaṃ  vuṭṭhāsi. padumapattapalāse udakabindu viya vinivaṭṭetvā ābādho  vigato. viddhaṭṭhānaṃ arogaṃ pākatikameva ahosi. mātāpitūnaṃ  cakkhūni uppajjiṃsu. iti ^a^P0.0263^ea^ mahāsattassa arogatā,  mātāpitūnañca cakkhupaṭilābho, aruṇuggamanaṃ, tesaṃ catunnampi  assameyeva avaṭṭhānanti sabbaṃ ekakkhaṇeyeva ahosi.</p>
              <p>[03] atha ^a^V0.0238^ea^ mahāsatto raññā saddhiṃ paṭisanthāraṃ katvā ``dhammaṃ cara,  mahārājā''tiādinā (jā0 2.22.411-412) dhammaṃ desetvā  uttarimpi ovaditvā pañca sīlāni adāsi ^a^M0.0254^ea^. so tassa ovādaṃ  sirasā paṭiggahetvā vanditvā bārāṇasiṃ gantvā dānādīni puññāni  katvā saggaparāyano ahosi. bodhisattopi saddhiṃ mātāpitūhi  abhiññāsamāpattiyo nibbattetvā āyupariyosāne brahmalokūpago ahosi.</p>
              <p>[03] tadā rājā ānandatthero ahosi, devadhītā uppalavaṇṇā, sakko  anuruddho, pitā mahākassapatthero, mātā bhaddakāpilānī, sāmapaṇḍito  lokanātho.</p>
              <p>[03] tassa heṭṭhā vuttanayeneva sesapāramiyo niddhāretabbā. tathā  visapītena sallena dakkhiṇapassena pavisitvā vāmapassato  vinivijjhanavasena viddhopi kiñci kāyavikāraṃ akatvā udakaghaṭassa  bhūmiyaṃ nikkhipanaṃ, vadhake aññātepi ñāte viya cittavikārābhāvo,  piyavacanena samudācāro, mātāpitūpaṭṭhānapuññato mayhaṃ parihānīti  anusocanamattaṃ, aroge jāte rañño kāruññaṃ mettañca upaṭṭhāpetvā  dhammadesanā, ovādadānanti evamādayo guṇānubhāvā vibhāvetabbāti. </p>
              <p>[06] suvaṇṇasāmacariyāvaṇṇanā niṭṭhitā. </p>
            </h4>
          </h3>
          <h3>
            <h3n> 14. ekarājacariyāvaṇṇanā </h3n>
            <h4>
              <h4n> </h4n>
              <p>[03] 114^b^.^eb^ cuddasame ^b^ekarājāti vissuto^eb^ti ekarājāti  iminā anvatthanāmena jambudīpatale pākaṭo.</p>
              <p>[03] mahāsatto hi tadā bārāṇasirañño putto hutvā nibbatti.  vayappatto sabbasippanipphattiṃ patto hutvā pitu accayena rajjaṃ kārento  kusalasīlācārasaddhāsutādianaññasādhāraṇaguṇavisesayogena ^a^P0.0264^ea^  pāramiparibhāvanena ca jambudīpatale adutiyattā padhānabhāvena  ca ``ekarājā''ti pakāsanāmo ahosi. ^b^paramaṃ sīlaṃ  adhiṭṭhāyā^eb^ti suparisuddhakāyikavācasikasaṃvarasaṅkhātañceva  suparisuddhamanosamācārasaṅkhātañca paramaṃ uttamaṃ dasakusalakammapathasīlaṃ  ^a^V0.0239^ea^   samādānavasena ca avītikkamanavasena ca adhiṭṭhahitvā anuṭṭhahitvā.  ^b^pasāsāmi mahāmahi^eb^nti tiyojanasatike kāsiraṭṭhe mahatiṃ mahiṃ  anusāsāmi rajjaṃ kāremi. </p>
              <p>[03] 115^b^.^eb^ ^b^dasakusalakammapathe^eb^ti ^a^M0.0255^ea^ pāṇātipātāveramaṇi yāva  sammādiṭṭhīti etasmiṃ dasavidhe kusalakammapathe, ete vā anavasesato  samādāya vattāmi. ^b^catūhi saṅgahavatthūhī^eb^ti dānaṃ piyavacanaṃ  atthacariyā samānattatāti imehi catūhi saṅgahavatthūhi  saṅgaṇhanakāraṇehi yadā ekarājāti vissuto homi, tadā yathārahaṃ  ^b^mahājanaṃ saṅgaṇhāmī^eb^ti sambandho. </p>
              <p>[03] 116^b^.^eb^ ^b^eva^eb^nti dasakusalakammapathasīlaparipūraṇaṃ catūhi  saṅgahavatthūhi mahājanasaṅgaṇhananti yathāvuttena iminā ākārena  ^b^appamattassa. idhaloke parattha cā^eb^ti imasmiṃ loke yaṃ  appamajjanaṃ, tattha diṭṭhadhammike atthe, paraloke yaṃ appamajjanaṃ tattha  samparāyike atthe appamattassa me satoti attho. ^b^dabbaseno^eb^ti  evaṃnāmako kosalarājā. ^b^upagantvā^eb^ti caturaṅginiṃ senaṃ  sannayhitvā abbhuyyānavasena mama rajjaṃ upagantvā. ^b^acchindanto  puraṃ mamā^eb^ti mama bārāṇasinagaraṃ balakkārena gaṇhanto.</p>
              <p>[03] tatrāyaṃ anupubbikathā -- mahāsatto hi tadā nagarassa catūsu  dvāresu catasso majjhe ekaṃ nivesanadvāre ekanti cha dānasālāyo  kāretvā kapaṇaddhikādīnaṃ dānaṃ deti, sīlaṃ rakkhati, uposathakammaṃ  karoti, khantimettānuddayasampanno aṅke nisinnaṃ puttaṃ paritosayamāno  viya sabbasatte paritosayamāno dhammena rajjaṃ kāreti. tasseko  amacco antepuraṃ padussitvā aparabhāge pākaṭova jāto. amaccā  rañño ārocesuṃ. rājā pariggaṇhanto taṃ attanā paccakkhato ñatvā  taṃ amaccaṃ pakkosāpetvā ``andhabāla, ayuttaṃ te kataṃ, na tvaṃ mama  vijite vasituṃ arahasi, attano dhanañca ^a^P0.0265^ea^ puttadārañca  gahetvā aññattha yāhī''ti raṭṭhā pabbājesi.</p>
              <p>[03] so kosalajanapadaṃ gantvā dabbasenaṃ nāma kosalarājānaṃ  upaṭṭhahanto anukkamena tassa vissāsiko hutvā ekadivasaṃ taṃ rājānaṃ  āha -- ``deva, bārāṇasirajjaṃ nimmakkhikamadhupaṭalasadisaṃ,  atimuduko rājā, sukheneva taṃ rajjaṃ gaṇhituṃ sakkosī''ti.  dabbaseno bārāṇasirañño mahānubhāvatāya tassa vacanaṃ asaddahanto  manusse pesetvā ^a^M0.0256^ea^ kāsiraṭṭhe gāmaghātādīni kāretvā tesaṃ corānaṃ  bodhisattena dhanaṃ datvā vissajjitabhāvaṃ sutvā ``ativiya dhammiko  rājā''ti ñatvā ``bārāṇasirajjaṃ gaṇhissāmī''ti balavāhanaṃ ādāya  niyyāsi ^a^V0.0240^ea^. atha bārāṇasirañño mahāyodhā ``kosalarājā  āgacchatī''ti sutvā ``amhākaṃ rajjasīmaṃ anokkamantameva naṃ pothetvā  gaṇhāmā''ti attano rañño vadiṃsu.</p>
              <p>[03] bodhisatto ``tātā, maṃ nissāya aññesaṃ kilamanakiccaṃ  natthi, rajjatthikā rajjaṃ gaṇhantu, mā gamitthā''ti nivāresi.  kosalarājā janapadamajjhaṃ pāvisi. mahāyodhā punapi rañño tatheva  vadiṃsu. rājā purimanayeneva nivāresi. dabbaseno bahinagare ṭhatvā  ``rajjaṃ vā detu yuddhaṃ vā''ti ekarājassa sāsanaṃ pesesi. ekarājā  ``natthi mayā yuddhaṃ, rajjaṃ gaṇhātū''ti paṭisāsanaṃ pesesi. punapi  mahāyodhā ``deva, na mayaṃ kosalarañño nagaraṃ pavisituṃ dema,  bahinagareyeva naṃ pothetvā gaṇhāmā''ti āhaṃsu. rājā purimanayeneva  nivāretvā nagaradvārāni avāpurāpetvā mahātale pallaṅkamajjhe nisīdi.  dabbaseno mahantena balavāhanena nagaraṃ pavisitvā ekampi paṭisattuṃ  apassanto sabbarajjaṃ hatthagataṃ katvā rājanivesanaṃ gantvā mahātalaṃ  āruyha niraparādhaṃ bodhisattaṃ gaṇhāpetvā āvāṭe nikhaṇāpesi. tena  vuttaṃ -- </p>
              <p>[22] ``dabbaseno upagantvā, acchindanto puraṃ mama.. </p>
              <p>[03] 117^b^.^eb^ </p>
              <p>[21] ``rājūpajīve nigame, sabalaṭṭhe saraṭṭhake. </p>
              <p>[22] sabbaṃ hatthagataṃ katvā, kāsuyā nikhaṇī mama''nti..</p>
              <p>[03] tattha ^b^rājūpajīve^eb^ti amaccapārisajjabrāhmaṇagahapatiādike  rājānaṃ upanissāya jīvante. ^b^nigame^eb^ti negame.  ^b^sabalaṭṭhe^eb^ti senāpariyāpannatāya bale tiṭṭhantīti balaṭṭhā,  hatthārohādayo, balaṭṭhehi sahāti sabalaṭṭhe. ^b^saraṭṭhake^eb^ti ^a^P0.0266^ea^  sajanapade, rājūpajīve nigame ca aññañca ^b^sabbaṃ hatthagataṃ  katvā. kāsuyā nikhaṇī mama^eb^nti sabalavāhanaṃ sakalaṃ mama rajjaṃ  gahetvā mampi galappamāṇe āvāṭe nikhaṇāpesi. ^b^jātakepi^eb^ -- </p>
              <p>[21] ``anuttare ^a^M0.0257^ea^ kāmaguṇe samiddhe, bhutvāna pubbe vasi  ekarājā. </p>
              <p>[22] so dāni dugge narakamhi khitto, nappajjahe vaṇṇabalaṃ  purāṇa''nti.. (jā0 1.4.9) -- </p>
              <p>[25] āvāṭe ^a^V0.0241^ea^ khittabhāvo āgato. ^b^jātakaṭṭhakathāyaṃ^eb^  (jā0 aṭṭha0 3.4.9) pana ``sikkāya pakkhipāpetvā uttarummāre  heṭṭhāsīsakaṃ olambesī''ti vuttaṃ.</p>
              <p>[03] mahāsatto corarājānaṃ ārabbha mettaṃ bhāvetvā kasiṇaparikammaṃ  katvā jhānābhiññāyo nibbattetvā kāsuto uggantvā ākāse pallaṅkena  nisīdi. tena vuttaṃ -- </p>
              <p>[03] 118^b^.^eb^ </p>
              <p>[21] ``amaccamaṇḍalaṃ rajjaṃ, phītaṃ antepuraṃ mama. </p>
              <p>[22] acchinditvāna gahitaṃ, piyaputtaṃva passaha''nti..</p>
              <p>[03] tattha ^b^amaccamaṇḍala^eb^nti tasmiṃ tasmiṃ rājakicce raññā  amā saha vattantīti amaccā, saddhiṃ vā tesaṃ maṇḍalaṃ samūhaṃ.  ^b^phīta^eb^nti balavāhanena nagarajanapadādīhi samiddhaṃ ^b^rajjaṃ^eb^.  itthāgāradāsidāsaparijanehi ceva vatthābharaṇādiupabhogūpakaraṇehi ca  samiddhaṃ ^b^mama antepurañca^eb^ acchinditvā gahitakaṃ gaṇhantaṃ  amittarājānaṃ yāya attano ^b^piyaputtaṃva passiṃ ahaṃ,^eb^ tāya  evaṃbhūtāya mettāya me samo sakalaloke natthi, tasmā evaṃbhūtā esā  me mettāpāramī paramatthapāramibhāvaṃ pattāti adhippāyo.</p>
              <p>[03] evaṃ pana mahāsatte taṃ corarājānaṃ ārabbha mettaṃ pharitvā  ākāse pallaṅkena nisinne tassa sarīre dāho uppajji. so  ``ḍayhāmi ḍayhāmī''ti bhūmiyaṃ aparāparaṃ parivattati.  ``kimeta''nti vutte, mahārāja, tumhe niraparādhaṃ dhammikarājānaṃ  āvāṭe nikhaṇāpayitthāti. ``tena hi vegena gantvā taṃ  uddharathā''ti āha. purisā gantvā taṃ rājānaṃ ākāse pallaṅkena  nisinnaṃ disvā āgantvā ^a^P0.0267^ea^ dabbasenassa ārocesuṃ.  so vegena gantvā vanditvā khamāpetvā ``tumhākaṃ rajjaṃ tumheva kāretha,  ahaṃ vo core paṭibāhessāmī''ti vatvā tassa duṭṭhāmaccassa rājāṇaṃ  kāretvā pakkāmi. bodhisattopi rajjaṃ amaccānaṃ niyyātetvā  isipabbajjaṃ pabbajitvā mahājanaṃ sīlādiguṇesu patiṭṭhāpetvā  āyupariyosāne brahmalokaparāyano ^a^M0.0258^ea^ ahosi.</p>
              <p>[03] tadā dabbaseno ānandatthero ahosi, ekarājā lokanātho.</p>
              <p>[03] tassa divase divase chasu dānasālāsu  chasatasahassavissajjanena paccatthikarañño sakalarajjapariccāgena ca  dānapāramī, niccasīlauposathakammavasena pabbajitassa  anavasesasīlasaṃvaravasena ca sīlapāramī, pabbajjāvasena  jhānādhigamavasena ca nekkhammapāramī, sattānaṃ ^a^V0.0242^ea^ hitāhitavicāraṇavasena  dānasīlādisaṃvidahanavasena ca paññāpāramī, dānādipuññasambhārassa  abbhussahanavasena kāmavitakkādivinodanavasena ca vīriyapāramī,  duṭṭhāmaccassa dabbasenarañño ca aparādhasahanavasena khantipāramī,  yathāpaṭiññaṃ dānādinā avisaṃvādanavasena ca saccapāramī, dānādīnaṃ  acalasamādānādhiṭṭhānavasena adhiṭṭhānapāramī, paccatthikepi ekantena  hitūpasaṃhāravasena mettājhānanibbattanena ca mettāpāramī, duṭṭhāmaccena  dabbasenena ca katāparādhe hitesīhi attano amaccādīhi nibbattite  upakāre ca ajjhupekkhaṇena rajjasukhappattakāle paccatthikaraññā narake  khittakāle samānacittatāya ca upekkhāpāramī veditabbā. vuttañhetaṃ  -- </p>
              <p>[21] ``panujja dukkhena sukhaṃ janinda, sukhena vā  dukkhamasayhasāhi. </p>
              <p>[22] ubhayattha santo abhinibbutattā, sukhe ca dukkhe ca  bhavanti tulyā''ti.. (jā0 1.4.12).</p>
              <p>[03] yasmā panettha mettāpāramī atisayavatī, tasmā tadatthadīpanatthaṃ  sā eva pāḷi āruḷhā. tathā idha mahāsattassa sabbasattesu  orasaputte viya samānukampatādayo guṇavisesā niddhāretabbāti. </p>
              <p>[06] ekarājacariyāvaṇṇanā niṭṭhitā. </p>
              <p>[06] mettāpāramī niṭṭhitā. </p>
            </h4>
          </h3>
          <h3>
            <h3n> 15. mahālomahaṃsacariyāvaṇṇanā </h3n>
            <h4>
              <h4n> </h4n>
              <p>[03] 119^b^.^eb^ pannarasame ^a^M0.0259^ea^ ^a^P0.0268^ea^ ``susāne seyyaṃ kappemī''ti  etthāyaṃ anupubbikathā --</p>
              <p>[03] mahāsatto hi tadā mahati uḷārabhoge kule nibbattitvā  vuddhimanvāya disāpāmokkhassa ācariyassa santike garuvāsaṃ vasanto  sabbasippānaṃ nipphattiṃ patvā kulagharaṃ āgantvā mātāpitūnaṃ accayena  ñātakehi ``kuṭumbaṃ saṇṭhapehī''ti yāciyamānopi  aniccatāmanasikāramukhena sabbabhavesu abhivaḍḍhamānasaṃvego kāye ca  asubhasaññaṃ paṭilabhitvā gharāvāsapalibodhādhibhūtaṃ ^a^V0.0243^ea^ kilesagahanaṃ  anogāhetvāva cirakālasamparicitaṃ nekkhammajjhāsayaṃ upabrūhayamāno  mahantaṃ bhogakkhandhaṃ pahāya pabbajitukāmo hutvā puna cintesi --  ``sacāhaṃ pabbajissāmi, guṇasambhāvanāpākaṭo bhavissāmī''ti.</p>
              <p>[03] so lābhasakkāraṃ jigucchanto pabbajjaṃ anupagantvā ``pahomi  cāhaṃ lābhālābhādīsu nibbikāro hotu''nti attānaṃ takkento  ``visesato paraparibhavasahanādipaṭipadaṃ pūrento upekkhāpāramiṃ matthakaṃ  pāpessāmī''ti nivatthavattheneva gehato nikkhamitvā  paramasallekhavuttikopi abalabalo amandamando viya paresaṃ  acittakarūpena hīḷitaparibhūto hutvā gāmanigamarājadhānīsu  ekarattivāseneva vicarati. yattha pana mahantaṃ paribhavaṃ paṭilabhati,  tattha cirampi vasati. so nivatthavatthe jiṇṇe pilotikakhaṇḍena  tasmimpi jiṇṇe kenaci dinnaṃ aggaṇhanto  hirikopīnapaṭicchādanamatteneva carati. evaṃ gacchante kāle ekaṃ  nigamagāmaṃ agamāsi.</p>
              <p>[03] tattha gāmadārakā dhuttajātikā vedhaverā keci rājavallabhānaṃ  puttanattudāsādayo ca uddhatā unnaḷā capalā mukharā vikiṇṇavācā  kālena kālaṃ kīḷābahulā vicaranti. duggate mahallake purise ca  itthiyo ca gacchante disvā bhasmapuṭena piṭṭhiyaṃ ākiranti,  ketakīpaṇṇaṃ kacchantare olambenti, tena vippakārena parivattetvā  olokente ^a^P0.0269^ea^ yathāvajjakīḷitaṃ dassetvā upahasanti.  mahāpuriso tasmiṃ nigame te evaṃ vicarante dhuttadārake disvā  ``laddho vata dāni me upekkhāpāramiyā paripūraṇūpāyo''ti ^a^M0.0260^ea^  cintetvā tattha vihāsi. taṃ te dhuttadārakā passitvā vippakāraṃ  kātuṃ ārabhanti.</p>
              <p>[03] mahāsatto taṃ asahanto viya ca tehi bhāyanto viya ca  uṭṭhahitvā gacchati. te taṃ anubandhanti. so tehi anubandhiyamāno  ``ettha natthi koci paṭivattā''ti susānaṃ gantvā aṭṭhikaṃ sīsūpadhānaṃ  katvā sayati. dhuttadārakāpi tattha gantvā oṭṭhubhanādikaṃ nānappakāraṃ  vippakāraṃ katvā pakkamanti. evaṃ te divase divase karonti eva.  ye pana viññū purisā, te evaṃ karonte passanti. te te  paṭibāhitvā ``ayaṃ mahānubhāvo tapassī mahāyogī''ti ca ñatvā  uḷāraṃ sakkārasammānaṃ karonti. mahāsatto pana sabbattha ekasadisova  hoti majjhattabhūto. tena vuttaṃ ^b^``susāne seyyaṃ  kappemī''^eb^tiādi.</p>
              <p>[03] tattha ^b^susāne seyyaṃ kappemi, chavaṭṭhikaṃ upanidhāyā^eb^ti  āmakasusāne chaḍḍitakaḷevarato soṇasiṅgālādīhi tahiṃ tahiṃ  vikkhittesu aṭṭhikesu ekaṃ aṭṭhikaṃ sīsūpadhānaṃ katvā sucimhi ca  ^a^V0.0244^ea^ asucimhi ca samānacittatāya tasmiṃ susāne seyyaṃ kappemi,  sayāmīti attho. ^b^gāmaṇḍalā^eb^ti gāmadārakā. ^b^rūpaṃ  dassentinappaka^eb^nti yathāvajjakīḷitāya oṭṭhubhanaupahasanaummihanādīhi  kaṇṇasote salākappavesanādīhi ca atikakkhaḷaṃ anappakaṃ nānappakāraṃ  rūpaṃ vikāraṃ karonti. </p>
              <p>[03] 120^b^.^eb^ ^b^apare^eb^ti tesu eva gāmadārakesu ekacce.  ^b^upāyanānūpanentī^eb^ti ``ayaṃ imesu paribhavavasena evarūpaṃ  vippakāraṃ karontesu na kiñci vikāraṃ dasseti, sammānane nu kho  kīdiso''ti pariggaṇhantā vividhaṃ bahuṃ gandhamālaṃ bhojanaṃ aññāni ca  upāyanāni paṇṇākārāni upanenti upaharanti. aparehi vā tehi  anācāragāmadārakehi aññe viññū manussā ``ayaṃ imesaṃ evaṃ  vividhampi vippakāraṃ karontānaṃ na kuppati, aññadatthu  khantimettānuddayaṃyeva tesu upaṭṭhapeti, aho acchariyapuriso''ti  ^b^haṭṭhā^eb^ ``bahu vatimehi etasmiṃ vippaṭipajjantehi ^a^P0.0270^ea^  apuññaṃ pasuta''nti ^b^saṃviggamānasāva^eb^ hutvā ^b^bahuṃ^eb^  gandhamālaṃ ^b^vividhaṃ^eb^ bhojanaṃ aññāni ca upāyanāni upanenti  upaharanti. </p>
              <p>[03] 121^b^.^eb^ ^b^ye^eb^ ^a^M0.0261^ea^ ^b^me dukkhaṃ upaharantī^eb^ti ye  gāmadārakā mayhaṃ  sarīradukkhaṃ upaharanti upanenti. ``upadahantī''tipi pāṭho,  uppādentīti attho. ^b^ye ca denti sukhaṃ mamā^eb^ti ye ca viññū  manussā mama mayhaṃ sukhaṃ denti, mālāgandhabhojanādisukhūpakaraṇehi  mama sukhaṃ upaharanti. ^b^sabbesaṃ samako homī^eb^ti katthacipi  vikārānuppattiyā samānacittatāya vividhānampi tesaṃ janānaṃ samako  ekasadiso homi bhavāmi. ^b^dayā kopo na vijjatī^eb^ti yasmā  mayhaṃ upakārake mettacittatāsaṅkhātā dayā, apakārake  manopadosasaṅkhāto kopopi na vijjati, tasmā sabbesaṃ samako  homīti dasseti. </p>
              <p>[03] 122^b^.^eb^ idāni bhagavā tadā upakārīsu apakārīsu ca sattesu  samupacitañāṇasambhārassa attano samānacittatā vikārābhāvo yā ca  lokadhammesu anupalittatā ahosi, taṃ dassetuṃ ^b^``sukhadukkhe  tulābhūto''^eb^ti osānagāthamāha.</p>
              <p>[03] tattha ^b^sukhadukkhe^eb^ti sukhe ca dukkhe ca.  ^b^tulābhūto^eb^ti samakaṃ gahitatulā viya onatiunnatiapanatiṃ  vajjetvā majjhattabhūto, sukhadukkhaggahaṇeneva cettha taṃnimittabhāvato  lābhālābhāpi gahitāti veditabbaṃ. ^b^yasesū^eb^ti kittīsu.  ^b^ayasesū^eb^ti nindāsu. ^b^sabbatthā^eb^ti sabbesu sukhādīsu  lokadhammesu. iti bhagavā tadā sabbasattesu sabbalokadhammesu ca  anaññasādhāraṇaṃ ^a^V0.0245^ea^ attano majjhattabhāvaṃ kittetvā tena tasmiṃ attabhāve  attano upekkhāpāramiyā sikhāppattabhāvaṃ vibhāvento ^b^``esā me  upekkhāpāramī''^eb^ti desanaṃ niṭṭhāpesi.</p>
              <p>[03] idhāpi mahāsattassa paṭhamaṃ dānapāramī nāma visesato  sabbavibhavapariccāgo ``ye keci imaṃ sarīraṃ gahetvā yaṃkiñci attano  icchitaṃ karontū''ti anapekkhabhāvena attano attabhāvapariccāgo ca  dānapāramī, hīnādikassa sabbassa akattabbassa akaraṇaṃ sīlapāramī,  kāmassādavimukhassa gehato nikkhantassa sato kāye  asubhasaññānubrūhanā nekkhammapāramī, sambodhisambhārānaṃ  upakāradhammapariggahaṇe tappaṭipakkhappahāne ca kosallaṃ aviparītato  dhammasabhāvacintanā ca paññāpāramī ^a^P0.0271^ea^,  kāmavitakkādivinodanaṃ dukkhādhivāsanavīriyañca vīriyapāramī,  sabbāpi adhivāsanakhanti khantipāramī, vacīsaccaṃ  samādānāvisaṃvādanena viratisaccañca saccapāramī ^a^M0.0262^ea^, anavajjadhamme  acalasamādānādhiṭṭhānaṃ adhiṭṭhānapāramī, anodhiso sabbasattesu  mettānuddayabhāvo mettāpāramī, upekkhāpāramī panassa yathāvuttavaseneva  veditabbāti dasa pāramiyo labbhanti. upekkhāpāramī cettha  atisayavatīti katvā sāyeva desanaṃ āruḷhā. tathā idha  mahāsattassa mahantaṃ bhogakkhandhaṃ mahantañca ñātiparivaṭṭaṃ pahāya  mahābhinikkhamanasadisaṃ gehato nikkhamanaṃ, tathā nikkhamitvā  lābhasakkāraṃ jigucchato paresaṃ sambhāvanaṃ pariharitukāmassa  pabbajjāliṅgaṃ aggahetvā citteneva anavasesaṃ pabbajjāguṇe adhiṭṭhahitvā  paramasukhavihāro, paramappicchatā, pavivekābhirati, upekkhaṇādhippāyena  attano kāyajīvitanirapekkhā, parehi attano upari  katavippakārādhivāsanaṃ, ukkaṃsagatasallekhavutti, bodhisambhārapaṭipakkhānaṃ  kilesānaṃ tanubhāvena khīṇāsavānaṃ viya paresaṃ upakārāpakāresu  nibbikārabhāvahetubhūtena sabbattha majjhattabhāvena samuṭṭhāpito  lokadhammehi anupalepo, sabbapāramīnaṃ muddhabhūtāya upekkhāpāramiyā  sikhāppattīti evamādayo guṇānubhāvā vibhāvetabbāti. </p>
              <p>[06] mahālomahaṃsacariyāvaṇṇanā niṭṭhitā. </p>
              <p>[06] upekkhāpāramī niṭṭhitā. </p>
              <p>[06] tatiyavaggassa atthavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> uddānagāthāvaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[01] ^b^``yudhañjayo''^eb^tiādikā ^a^V0.0246^ea^ uddānagāthā. tattha  ^b^bhisenā^eb^ti bhisāpadesena ^b^mahākañcanacariyaṃ^eb^ (cariyā0  3.34 ādayo) dasseti. ^b^soṇanando^eb^ti iminā  ^b^soṇapaṇḍitacariyaṃ^eb^ (cariyā0 3.42 ādayo ) dasseti.  tathā ^b^mūgapakkho^eb^ti mūgapakkhāpadesena ^b^temiyapaṇḍitacariyaṃ^eb^  (cariyā0 3.48 ādayo) dasseti. ^b^upekkhāpārami^eb^sīsena  ^b^mahālomahaṃsacariyaṃ^eb^ (cariyā0 3.119 ādayo) dasseti.  ^b^āsi iti vuṭṭhaṃ mahesinā^eb^ti yathā, sāriputta, tuyhaṃ etarahi  desitaṃ, iti evaṃ iminā vidhānena mahantānaṃ dānapāramiādīnaṃ  bodhisambhārānaṃ esanato mahesinā tadā bodhisattabhūtena ^a^P0.0272^ea^  mayā vuṭṭhaṃ ciṇṇaṃ caritaṃ paṭipannaṃ āsi ahosīti attho  ^a^M0.0263^ea^. idāni pāramiparipūraṇavasena cirakālappavattitaṃ idha vuttaṃ avuttañca  attano dukkarakiriyaṃ ekajjhaṃ katvā yadatthaṃ sā pavattitā, tañca  saṅkhepeneva dassetuṃ ^b^``evaṃ bahubbidha''^eb^nti gāthamāha. </p>
              <p>[01] tattha ^b^eva^eb^nti iminā vuttanayena. ^b^bahubbidhaṃ  dukkha^eb^nti akittipaṇḍitādikāle kārapaṇṇādiāhāratāya tañca  yācakassa datvā āhārūpacchedādinā ca bahuvidhaṃ nānappakāraṃ dukkhaṃ.  tathā kururājādikāle sakkasampattisadisā ^b^sampattī ca bahubbidhā.  bhavābhave^eb^ti khuddake ceva mahante ca bhave. bhavābhave vā vuddhihāniyo  anubhavitvā bahuvidhehi dukkhehi avihaññamāno bahuvidhāhi ca  sampattīhi anākaḍḍhiyamāno pāramiparipūraṇapasuto eva hutvā  tadanurūpaṃ paṭipattiṃ paṭipanno uttamaṃ anuttaraṃ sammāsambodhiṃ sabbaññutaṃ  ^b^patto,^eb^ adhigatosmīti attho.</p>
              <p>[03] idāni yāsaṃ pāramīnaṃ paripūraṇatthaṃ esā dukkaracariyā ciraṃ  pavattitā, tāsaṃ anavasesato paripuṇṇabhāvaṃ tena ca pattabbaphalassa  attanā adhigatabhāvaṃ dassetuṃ ^b^``datvā dātabbakaṃ dānaṃ, sīlaṃ  pūretvā asesato''^eb^tiādi vuttaṃ.</p>
              <p>[03] tattha ^b^datvā dātabbakaṃ dāna^eb^nti tadā anuttaraṃ  sammāsambodhiṃ abhisambujjhituṃ aggayānapaṭipadaṃ paṭipannena  mahābodhisattena dātabbaṃ deyyadhammaṃ bāhiraṃ rajjādiṃ abbhantaraṃ  attapariccāgoti pañca mahāpariccāgapariyosānaṃ  dānapāramidānaupapāramidānaparamatthapāramippabhedaṃ ^a^V0.0247^ea^ dānaṃ anavasesato  sampādetvāti attho. tattha ^b^akittibrāhmaṇakāle^eb^ (cariyā0  1.1 ādayo; jā0 1.13.83 ādayo) ^b^saṅkhabrāhmaṇakāle^eb^ti  (cariyā0 1.11 ādayo; jā0 1.10.39 ādayo) evamādīsu idha  āgatesu anāgatesu ca ^b^visayhaseṭṭhikāle^eb^ (jā0 1.4.157  ādayo) ^b^velāmakāle^eb^ti (a0 ni0  9.20) evamādīsupi  dānapāramiyā mahāpurisassa pūritattabhāvānaṃ parimāṇaṃ nāma natthi.  ekantena panassa ^b^sasapaṇḍitakāle^eb^ -- </p>
              <p>[21] ``bhikkhāya ^a^P0.0273^ea^ upagataṃ disvā,  sakattānaṃ pariccajiṃ. </p>
              <p>[22] dānena me samo natthi, esā me dānapāramī''ti..  (cariyā0 1. tassuddāna) -- </p>
              <p>[25] evaṃ ^a^M0.0264^ea^ attapariccāgaṃ karontassa dānapāramī paramatthapāramī  nāma jātā. itaresu pana yathārahaṃ pāramiupapāramiyo veditabbā. </p>
              <p>[01] ^b^sīlaṃ pūretvā asesato^eb^ti tathā anavasesato  kāyiko saṃvaro, vācasiko saṃvaro, kāyikavācasiko saṃvaro,  indriyasaṃvaro, bhojane mattaññutā, suvisuddhājīvatāti evamādikaṃ  bodhisattasīlaṃ sampādentena  sīlapāramisīlaupapāramisīlaparamatthapāramippabhedaṃ pūretabbaṃ sabbaṃ sīlaṃ  pūretvā sammadeva sampādetvā. idhāpi ^b^sīlavanāgarājakāle^eb^  (cariyā0 2.1 ādayo; jā0 1.1.72)  ^b^campeyyanāgarājakāle^eb^ti (cariyā0 2.20 ādayo; jā0  1.15.240 ādayo) evamādīsu idha āgatesu, anāgatesu ca  ^b^mahākapikāle^eb^ (cariyā0 3.67 ādayo; jā0 1.7.83  ādayo; 1.16.178 ādayo) ^b^chaddantakāle^eb^ti (jā0  1.16.97 ādayo) evamādīsu mahāsattassa sīlapāramiyā  pūritattabhāvānaṃ parimāṇaṃ nāma natthi. ekantena panassa  ^b^saṅkhapālakāle^eb^ -- </p>
              <p>[21] ``sūlehi vinivijjhante, koṭṭayantepi sattibhi. </p>
              <p>[22] bhojaputte na kuppāmi, esā me sīlapāramī''ti..  (cariyā0 2.91) -- </p>
              <p>[25] evaṃ attapariccāgaṃ karontassa sīlapāramī paramatthapāramī  nāma jātā. itaresu pana yathārahaṃ pāramiupapāramiyo veditabbā.</p>
              <p>[03] ^b^nekkhamme^eb^ ^a^V0.0248^ea^ ^b^pāramiṃ gantvā^eb^ti tathā tividhepi  mahābhinikkhamane pāramiṃ paramukkaṃsaṃ gantvā. tattha ^b^yudhañjayakāle^eb^  (cariyā0 3.1 ādayo; jā0 1.11.73 ādayo)  ^b^somanassakumārakāle^eb^ti (cariyā0 3.7 ādayo; jā0  1.15.211 ādayo) evamādīsu idha āgatesu, anāgatesu ca  ^b^hatthipālakumārakāle^eb^ (jā0 1.15.337 ādayo)  ^b^maghadevakāle^eb^ti (ma0 ni0 2.308 ādayo; jā0 1.1.9)  evamādīsu mahārajjaṃ pahāya nekkhammapāramiyā pūritattabhāvānaṃ parimāṇaṃ  nāma natthi. ekantena panassa ^b^cūḷasutasomakāle^eb^ -- </p>
              <p>[21] ``mahārajjaṃ hatthagataṃ, kheḷapiṇḍaṃva chaḍḍayiṃ. </p>
              <p>[22] cajato na hoti lagganaṃ, esā me nekkhammapāramī''ti..  (dha0 sa0 aṭṭha0 nidānakathā; jā0 aṭṭha0 1ḍūrenidānakathā;  apa0 aṭṭha0 1ḍūrenidānakathā).</p>
              <p>[03] evaṃ nissaṅgatāya rajjaṃ chaḍḍetvā nikkhamantassa nekkhammapāramī  paramatthapāramī nāma jātā. itaresu pana yathārahaṃ pāramiupapāramiyo  veditabbā.</p>
              <p>[03] ^b^paṇḍite^eb^ ^a^M0.0265^ea^ ^b^paripucchitvā^eb^ti kiṃ kusalaṃ kiṃ  akusalaṃ kiṃ  sāvajjaṃ kiṃ anavajjantiādinā kusalādidhammavibhāgaṃ  kammakammaphalavibhāgaṃ sattānaṃ upakārāvahaṃ  anavajjakammāyatanasippāyatanavijjāṭṭhānādiṃ ^a^P0.0274^ea^ paṇḍite  sappaññe paripucchitvā. etena paññāpāramiṃ dasseti. tattha  ^b^vidhurapaṇḍitakāle^eb^ (jā0 2.22.1346 ādayo)  ^b^mahāgovindapaṇḍitakāle^eb^ (dī0 ni0 2.293 ādayo; cariyā  1.37 ādayo) ^b^kudālapaṇḍitakāle^eb^ (jā0 1.1.70)  ^b^arakapaṇḍitakāle^eb^ (jā0 1.2.37 ādayo)  ^b^bodhiparibbājakakāle mahosadhapaṇḍitakāle^eb^ti (jā0 2.22.590  ādayo) evamādīsu paññāpāramiyā pūritattabhāvānaṃ parimāṇaṃ nāma  natthi. ekantena panassa ^b^senakapaṇḍitakāle^eb^ -- </p>
              <p>[21] ``paññāya vicinantohaṃ, brāhmaṇaṃ mocayiṃ dukhā. </p>
              <p>[22] paññāya me samo natthi, esā me paññāpāramī''ti..  (dha0 sa0 aṭṭha0 nidānakathā; jā0 aṭṭha0 1ḍūrenidānakathā; apa0  aṭṭha0 1ḍūrenidānakkathā) -- </p>
              <p>[25] antobhastagataṃ sappaṃ dassentassa paññāpāramī  paramatthapāramī nāma jātā. ^b^vīriyaṃ katvāna uttama^eb^nti  ^a^V0.0249^ea^ sammāsambodhiṃ pāpetuṃ samatthatāya uttamaṃ padhānaṃ vīriyanti vividhampi  vīriyapāramiṃ katvā uppādetvā. tattha ^b^mahāsīlavarājakāle^eb^  (jā0 1.1.51) ^b^pañcāvudhakumārakāle^eb^ (jā0 1.1.55)  ^b^mahāvānarindakāle^eb^ti (jā0 1.1.57) evamādīsu  vīriyapāramiyā pūritattabhāvānaṃ parimāṇaṃ nāma natthi. ekantena  panassa ^b^mahājanakakāle^eb^ -- </p>
              <p>[21] ``atīradassī jalamajjhe, hatā sabbeva mānusā. </p>
              <p>[22] cittassa aññathā natthi, esā me vīriyapāramī''ti..  (dha0 sa0 aṭṭha0 nidānakathā; jā0 aṭṭha0 1ḍūrenidānakathā;  apa0 aṭṭha0 1ḍūrenidānakathā) -- </p>
              <p>[25] evaṃ mahāsamuddaṃ tarantassa vīriyapāramī paramatthapāramī  nāma jātā.</p>
              <p>[03] ^b^khantiyā pāramiṃ gantvā^eb^ti adhivāsanakhantiādi  khantiparamukkaṃsabhāvaṃ pāpento khantiyā pāramiṃ paramakoṭiṃ gantvā,  khantipāramiṃ sampādetvāti attho. tattha ^b^mahākapikāle^eb^  (cariyā0 3.67 ādayo; jā0 1.7.83 ādayo)  ^b^mahiṃsarājakāle^eb^ (jā0 1.3.82 ādayo)  ^b^rurumigarājakāle^eb^ (jā0 1.13.117 ādayo)  ^b^dhammadevaputtakāle^eb^ti (jā0 1.11.26 ādayo) evamādīsu  khantipāramiyā pūritattabhāvānaṃ parimāṇaṃ nāma natthi. ekantena  panassa ^b^khantivādikāle^eb^ -- </p>
              <p>[21] ``acetanaṃ ^a^M0.0266^ea^ va koṭṭente, tiṇhena pharasunā mamaṃ. </p>
              <p>[22] kāsirāje na kuppāmi, esā me khantipāramī''ti..  (dha0 sa0 aṭṭha0 nidānakathā; jā0 aṭṭha0 1ḍūrenidānakathā; apa0  aṭṭha0 1ḍūrenidānakathā) -- </p>
              <p>[25] evaṃ acetanabhāvena viya mahādukkhaṃ anubhavantassa  khantipāramī paramatthapāramī nāma jātā.</p>
              <p>[03] ^b^katvā daḷhamadhiṭṭhāna^eb^nti kusalasamādānādhiṭṭhānaṃ tassa  tassa pāramisamādānassa tadupakārakasamādānassa ca adhiṭṭhānaṃ  daḷhataraṃ asithilaṃ katvā, taṃ taṃ vatasamādānaṃ ^a^P0.0275^ea^  anivattibhāvena adhiṭṭhahitvāti attho. tattha ^b^jotipālakāle^eb^  (ma0 ni0 2.282 ādayo) ^b^sarabhaṅgakāle^eb^ (jā0 2.17.50  ādayo) ^b^nemikāle^eb^ti (cariyā0 1.40 ādayo;  jā02.22.421 ādayo) evamādīsu ^a^V0.0250^ea^ adhiṭṭhānapāramiyā  pūritattabhāvānaṃ parimāṇaṃ nāma natthi. ekantena panassa  ^b^temiyakumārakāle^eb^ -- </p>
              <p>[21] ``mātāpitā na me dessā, attā me na ca dessiyo. </p>
              <p>[22] sabbaññutaṃ piyaṃ mayhaṃ, tasmā vatamadhiṭṭhahi''nti..  (cariyā0 3.65) -- </p>
              <p>[25] evaṃ jīvitaṃ pariccajitvā vataṃ adhiṭṭhahantassa  adhiṭṭhānapāramī paramatthapāramī nāma jātā.</p>
              <p>[03] ^b^saccavācānurakkhiyā^eb^ti saccavācaṃ anurakkhitvā  jīvitantarāyepi anariyavohāraṃ gūthaṃ viya jigucchanto pariharitvā  sabbaso avisaṃvādibhāvaṃ rakkhitvā. tattha ^b^kapirājakāle^eb^  (cariyā0 3.67 ādayo) ^b^saccatāpasakāle maccharājakāle^eb^ti  evamādīsu saccapāramiyā pūritattabhāvānaṃ parimāṇaṃ nāma natthi.  ekantena panassa ^b^mahāsutasomakāle^eb^ -- </p>
              <p>[21] ``saccavācaṃ anurakkhanto, cajitvā mama jīvitaṃ. </p>
              <p>[22] mocesiṃ ekasataṃ khattiye, esā me saccapāramī''ti..  (dha0 sa0 aṭṭha0 nidānakathā; jā0 aṭṭha0 1ḍūrenidānakathā;  apa0 aṭṭha0 1ḍūrenidānakathā) -- </p>
              <p>[25] evaṃ jīvitaṃ cajitvā saccaṃ anurakkhantassa saccapāramī  paramatthapāramī nāma jātā.</p>
              <p>[03] ^b^mettāya^eb^ ^a^M0.0267^ea^ ^b^pāramiṃ gantvā^eb^ti sabbasattesu anodhiso  hitūpasaṃhāralakkhaṇāya mettāya pāramiṃ paramukkaṃsataṃ patvā. tattha  ^b^cūḷadhammapālakāle^eb^ (jā0 1.5.44 ādayo)  ^b^mahāsīlavarājakāle^eb^ (jā0 1.1.51) ^b^sāmapaṇḍitakāle^eb^ti  (cariyā0 3.111 ādayo; jā0 2.22.296 ādayo) evamādīsu  mettāpāramiyā pūritattabhāvānaṃ parimāṇaṃ nāma natthi. ekantena  panassa ^b^suvaṇṇasāmakāle^eb^ -- </p>
              <p>[21] ``na maṃ koci uttasati, napihaṃ bhāyāmi kassaci. </p>
              <p>[22] mettābalenupatthaddho, ramāmi pavane tadā''ti..  (cariyā0 3.113) -- </p>
              <p>[25] evaṃ jīvitampi anoloketvā mettāyantassa mettāpāramī  paramatthapāramī nāma jātā.</p>
              <p>[03] ^b^sammānanāvamānane^eb^ti sakkaccaṃ pūjāsakkārādinā sammānane  oṭṭhubhanādinā avamānane ca ^a^V0.0251^ea^ sabbattha lokadhamme samako samacitto  nibbikāro hutvā uttamaṃ anuttaraṃ labbaññutaṃ adhigatosmīti attho.  tattha ^b^mahāvānarindakāle^eb^ (jā0 1.1.57) ^b^kāsirājakāle  khemabrāhmaṇakāle aṭṭhisenaparibbājakakāle^eb^ti (jā0 1.7.54  ādayo) evamādīsu upekkhāpāramiyā pūritattabhāvānaṃ ^a^P0.0276^ea^  parimāṇaṃ nāma natthi. ekantena panassa  ^b^mahālomahaṃsakāle^eb^ -- </p>
              <p>[21] ``susāne seyyaṃ kappemi, chavaṭṭhikaṃ upanidhāyahaṃ. </p>
              <p>[22] gāmaṇḍalā upāgantvā, rūpaṃ dassentinappaka''nti..  (cariyā0 3.119) -- </p>
              <p>[25] evaṃ gāmadārakesu oṭṭhubhanādīhi ceva  mālāgandhūpahārādīhi ca sukhadukkhaṃ uppādentesupi upekkhaṃ  anativattantassa upekkhāpāramī paramatthapāramī nāma jātā. iti  bhagavā -- </p>
              <p>[21] ``evaṃ bahubbidhaṃ dukkhaṃ, sampattī ca bahubbidhā. </p>
              <p>[22] bhavābhave anubhavitvā, patto sambodhimuttama''nti.. -- </p>
              <p>[25] sammāsambodhiṃ adhigantuṃ imasmiṃ bhaddakappe attanā kataṃ  dukkaracariyaṃ saṅkhepeneva vatvā puna -- </p>
              <p>[21] ``datvā dātabbakaṃ dānaṃ, sīlaṃ pūretvā asesato. </p>
              <p>[22] nekkhamme pāramiṃ gantvā, patto sambodhimuttamaṃ.. </p>
              <p>[21] ``paṇḍite ^a^M0.0268^ea^ paripucchitvā, vīriyaṃ katvāna muttamaṃ. </p>
              <p>[22] khantiyā pāramiṃ gantvā, patto sambodhimuttamaṃ.. </p>
              <p>[21] ``katvā daḷhamadhiṭṭhānaṃ, saccavācānurakkhiya. </p>
              <p>[22] mettāya pāramiṃ gantvā, patto sambodhimuttamaṃ.. </p>
              <p>[21] ``lābhālābhe yasāyase, sammānanāvamānane. </p>
              <p>[22] sabbattha samako hutvā, patto sambodhimuttama''nti..  -- </p>
              <p>[25] attanā sammadeva paripūritā dasa pāramiyo dasseti. </p>
            </h4>
          </h3>
        </h2>
        <h2>
          <h2n> pakiṇṇakakathā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] imasmiṃ ^a^M0.0269^ea^ ^a^V0.0252^ea^ pana ṭhāne ṭhatvā mahābodhiyānapaṭipattiyaṃ ussāhajātānaṃ  kulaputtānaṃ bodhisambhāresu nānappakārakosallatthaṃ sabbapāramīsu  ^b^pakiṇṇakakathā^eb^ kathetabbā.</p>
              <p>[03] tatridaṃ pañhakammaṃ -- kā panetā pāramiyo? kenaṭṭhena pāramiyo?  katividhā cetā? ko tāsaṃ kamo? kāni  lakkhaṇarasapaccupaṭṭhānapadaṭṭhānāni? ko paccayo? ko saṃkileso?  kiṃ vodānaṃ? ko paṭipakkho? kā paṭipatti? ko vibhāgo?  ko saṅgaho? ko sampādanūpāyo? kittakena kālena sampādanaṃ?  ko ānisaṃso? kiṃ cetāsaṃ phalanti?</p>
              <p>[03] tatridaṃ vissajjanaṃ -- ^b^kā panetā pāramiyo^eb^ti?  taṇhāmānadiṭṭhīhi ^a^P0.0277^ea^ anupahatā  karuṇūpāyakosallapariggahitā dānādayo guṇā pāramiyo.</p>
              <p>[03] ^b^kenaṭṭhena pāramiyo^eb^ti? dānasīlādiguṇavisesayogena  sattuttamatāya paramā mahāsattā bodhisattā, tesaṃ bhāvo kammaṃ vā  pāramī, dānādikiriyā. atha vā paratīti paramo, dānādiguṇānaṃ  pūrako pālako cāti bodhisatto, paramassa ayaṃ, paramassa vā bhāvo,  kammaṃ vā pāramī, dānādikiriyāva. atha vā paraṃ sattaṃ attani  mavati bandhati guṇavisesayogena, paraṃ vā adhikataraṃ majjati sujjhati  saṃkilesamalato, paraṃ vā seṭṭhaṃ nibbānaṃ visesena mayati gacchati, paraṃ  vā lokaṃ pamāṇabhūtena ñāṇavisesena idhalokaṃ viya munāti  paricchindati, paraṃ vā ativiya sīlādiguṇagaṇaṃ attano santāne  minoti pakkhipati, paraṃ vā attabhūtato dhammakāyato aññaṃ paṭipakkhaṃ  vā tadanatthakaraṃ kilesacoragaṇaṃ mināti hiṃsatīti paramo, mahāsatto.  paramassa ayantiādi vuttanayena yojetabbaṃ. pāre vā nibbāne  majjati sujjhati satte ca sodheti, tattha vā satte mavati bandhati  yojeti, taṃ vā mayati gacchati gameti ca, munāti vā taṃ yāthāvato  ^a^M0.0270^ea^, tattha vā satte minoti pakkhipati, kilesārayo  ^a^V0.0253^ea^ vā sattānaṃ tattha  mināti hiṃsatīti pāramī, mahāpuriso. tassa bhāvo kammaṃ vā  pāramitā, dānādikiriyāva. iminā nayena pāramīsaddattho  veditabbo.</p>
              <p>[03] ^b^katividhā^eb^ti? saṅkhepato dasavidhā. tā pana pāḷiyaṃ  sarūpato āgatāyeva. yathāha -- </p>
              <p>[21] ``vicinanto tadā dakkhiṃ, paṭhamaṃ dānapāramiṃ. </p>
              <p>[22] pubbakehi mahesīhi, anuciṇṇaṃ mahāpatha''nti.. (bu0  vaṃ0 2.116) -- </p>
              <p>[25] ādi. yathā cāha -- ``kati nu kho, bhante,  buddhakārakā dhammā? dasa kho, sāriputta, buddhakārakā dhammā.  katame dasa? dānaṃ kho, sāriputta, buddhakārako dhammo, sīlaṃ,  nekkhammaṃ, paññā, vīriyaṃ, khanti, saccaṃ, adhiṭṭhānaṃ, mettā, upekkhā  buddhakārako dhammo. ime kho, sāriputta, dasa buddhakārakā dhammā''ti.  idamavoca bhagavā, idaṃ vatvā sugato athāparaṃ etadavoca satthā -- </p>
              <p>[21] ``dānaṃ ^a^P0.0278^ea^ sīlañca nekkhammaṃ, paññā  vīriyena pañcamaṃ. </p>
              <p>[22] khanti saccamadhiṭṭhānaṃ, mettupekkhāti te dasā''ti..  (bu0 vaṃ0 1.76 thokaṃ visadisaṃ).</p>
              <p>[03] keci pana ``chabbidhā''ti vadanti. taṃ etāsaṃ saṅgahavasena  vuttaṃ. so pana saṅgaho parato āvi bhavissati.</p>
              <p>[03] ^b^ko tāsaṃ kamo^eb^ti? ettha ^b^kamo^eb^ti desanākkamo,  so ca paṭhamasamādānahetuko, samādānaṃ pavicayahetukaṃ, iti yathā  ādimhi pavicitā samādinnā ca, tathā desitā. tattha dānaṃ  sīlassa bahūpakāraṃ sukarañcāti taṃ ādimhi vuttaṃ. dānaṃ  sīlapariggahitaṃ mahapphalaṃ hoti mahānisaṃsanti dānānantaraṃ sīlaṃ vuttaṃ.  sīlaṃ nekkhammapariggahitaṃ, nekkhammaṃ paññāpariggahitaṃ, paññā  vīriyapariggahitā, vīriyaṃ khantipariggahitaṃ, khanti saccapariggahitā,  saccaṃ adhiṭṭhānapariggahitaṃ, adhiṭṭhānaṃ mettāpariggahitaṃ, mettā  ^a^M0.0271^ea^ upekkhāpariggahitā mahapphalā hoti mahānisaṃsāti mettānantaramupekkhā  vuttā. upekkhā pana karuṇāpariggahitā karuṇā ca  upekkhāpariggahitāti veditabbā. ``kathaṃ pana mahākāruṇikā  bodhisattā sattesu upekkhakā hontī''ti? ``upekkhitabbayuttesu  kañci kālaṃ upekkhakā honti ^a^V0.0254^ea^, na pana sabbattha sabbadā cā''ti  keci. apare pana -- ``na sattesu upekkhakā, sattakatesu pana  vippakāresu upekkhakā hontī''ti.</p>
              <p>[03] aparo nayo -- pacurajanesupi pavattiyā sabbasattasādhāraṇattā  appaphalattā sukarattā ca ādimhi ^b^dānaṃ^eb^ vuttaṃ. sīlena  dāyakapaṭiggāhakasuddhito parānuggahaṃ vatvā parapīḷānivattivacanato  kiriyadhammaṃ vatvā akiriyadhammavacanato bhogasampattihetuṃ vatvā  bhavasampattihetuvacanato ca dānassa anantaraṃ ^b^sīlaṃ^eb^ vuttaṃ.  nekkhammena sīlasampattisiddhito kāyavacīsucaritaṃ vatvā  manosucaritavacanato visuddhasīlassa sukheneva jhānasamijjhanato  kammāparādhappahānena payogasuddhiṃ vatvā kilesāparādhappahānena  āsayasuddhivacanato vītikkamappahānena cittassa  pariyuṭṭhānappahānavacanato ca sīlassa ^a^P0.0279^ea^ anantaraṃ  ^b^nekkhammaṃ^eb^ vuttaṃ. paññāya nekkhammassa siddhiparisuddhito  jhānābhāvena paññābhāvavacanato ``samādhipadaṭṭhānā hi paññā,  paññāpaccupaṭṭhāno ca samādhi''. samathanimittaṃ vatvā  upekkhānimittavacanato parahitajjhānena parahitakaraṇūpāyakosallavacanato  ca nekkhammassa anantaraṃ ^b^paññā^eb^ vuttā. vīriyārambhena  paññākiccasiddhito sattasuññatādhammanijjhānakkhantiṃ vatvā sattahitāya  ārambhassa acchariyatāvacanato upekkhānimittaṃ vatvā  paggahanimittavacanato nisammakāritaṃ vatvā uṭṭhānavacanato ca  ``nisammakārino hi uṭṭhānaṃ phalavisesamāvahatī''ti paññāya anantaraṃ  ^b^vīriyaṃ^eb^ vuttaṃ.</p>
              <p>[03] vīriyena titikkhāsiddhito ``vīriyavā hi āraddhavīriyattā  sattasaṅkhārehi upanītaṃ dukkhaṃ abhibhuyya viharati''. vīriyassa  titikkhālaṅkārabhāvato ``vīriyavato hi titikkhā sobhati''.  paggahanimittaṃ vatvā samathanimittavacanato accārambhena  uddhaccadosappahānavacanato ``dhammanijjhānakkhantiyā hi uddhaccadoso  pahīyati''. vīriyavato sātaccakaraṇavacanato ``khantibahulo hi  anuddhato sātaccakārī hoti''. appamādavato ^a^M0.0272^ea^ parahitakiriyārambhe  paccupakārataṇhābhāvavacanato ``yāthāvato dhammanijjhāne hi sati  taṇhā na hoti''. parahitārambhe paramepi parakatadukkhasahanatāvacanato  ca vīriyassa anantaraṃ ^b^khanti^eb^ vuttā. saccena khantiyā  cirādhiṭṭhānato apakārino apakārakhantiṃ vatvā tadupakārakaraṇe  avisaṃvādavacanato khantiyā apavādavācāvikampanena bhūtavāditāya  avijahanavacanato sattasuññatādhammanijjhānakkhantiṃ vatvā  tadupabrūhitañāṇasaccavacanato ca khantiyā anantaraṃ ^b^saccaṃ^eb^ vuttaṃ.</p>
              <p>[03] adhiṭṭhānena ^a^V0.0255^ea^ saccasiddhito ``acalādhiṭṭhānassa hi virati  sijjhati''. avisaṃvāditaṃ vatvā tattha acalabhāvavacanato  ``saccasandho hi dānādīsu paṭiññānurūpaṃ niccalova ^a^P0.0280^ea^  pavattati''. ñāṇasaccaṃ vatvā sambhāresu pavattiniṭṭhāpanavacanato  ``yathābhūtañāṇavā hi bodhisambhāre adhiṭṭhāti, te ca niṭṭhāpeti  paṭipakkhehi akampiyabhāvato''ti saccassa anantaraṃ ^b^adhiṭṭhānaṃ^eb^  vuttaṃ. mettāya parahitakaraṇasamādānādhiṭṭhānasiddhito adhiṭṭhānaṃ vatvā  hitūpasaṃhāravacanato ``bodhisambhāre hi adhitiṭṭhamāno mettāvihārī  hoti''. acalādhiṭṭhānassa samādānāvikopanena samādānasambhavato ca  adhiṭṭhānassa anantaraṃ ^b^mettā^eb^ vuttā. upekkhāya mettāvisuddhito  sattesu hitūpasaṃhāraṃ vatvā tadaparādhesu udāsīnatāvacanato mettābhāvanaṃ  vatvā tannissandabhāvanāvacanato hitakāmasattepi upekkhakoti  acchariyaguṇatāvacanato ca mettāya anantaraṃ ^b^upekkhā^eb^ vuttāti  evametāsaṃ kamo veditabbo.</p>
              <p>[03] ^b^kāni lakkhaṇarasapaccupaṭṭhānapadaṭṭhānānī^eb^ti ettha avisesena  tāva sabbāpi pāramiyo parānuggahalakkhaṇā, paresaṃ upakārakaraṇarasā,  avikampanarasā vā, hitesitāpaccupaṭṭhānā, buddhattapaccupaṭṭhānā vā,  mahākaruṇāpadaṭṭhānā, karuṇūpāyakosallapadaṭṭhānā vā.</p>
              <p>[03] visesena pana yasmā karuṇūpāyakosallapariggahitā  attūpakaraṇapariccāgacetanā ^b^dānapāramitā,^eb^  karuṇūpāyakosallapariggahitaṃ kāyavacīsucaritaṃ atthato  akattabbaviratikattabbakaraṇacetanādayo ca ^b^sīlapāramitā^eb^.  karuṇūpāyakosallapariggahito ādīnavadassanapubbaṅgamo kāmabhavehi  nikkhamanacittuppādo ^b^nekkhammapāramitā,^eb^  karuṇūpāyakosallapariggahito dhammānaṃ sāmaññavisesalakkhaṇāvabodho  ^b^paññāpāramitā^eb^ ^a^M0.0273^ea^. karuṇūpāyakosallapariggahito kāyacittehi  parahitārambho ^b^vīriyapāramitā,^eb^ karuṇūpāyakosallapariggahitaṃ  sattasaṅkhārāparādhasahanaṃ adosappadhāno tadākārappavattacittuppādo  ^b^khantipāramitā,^eb^ karuṇūpāyakosallapariggahitaṃ viraticetanādibhedaṃ  avisaṃvādanaṃ ^b^saccapāramitā,^eb^ karuṇūpāyakosallapariggahitaṃ  acalasamādānādhiṭṭhānaṃ tadākārappavatto cittuppādo  ^b^adhiṭṭhānapāramitā,^eb^ karuṇūpāyakosallapariggahito lokassa  hitasukhūpasaṃhāro ^a^P0.0281^ea^ atthato abyāpādo  ^b^mettāpāramitā,^eb^ karuṇūpāyakosallapariggahitā  anunayapaṭighaviddhaṃsanī iṭṭhāniṭṭhesu sattasaṅkhāresu samappavatti  ^b^upekkhāpāramitā^eb^.</p>
              <p>[03] tasmā pariccāgalakkhaṇā ^b^dānapāramī,^eb^ deyyadhamme  lobhaviddhaṃsanarasā, anāsattipaccupaṭṭhānā, bhavavibhavasampattipaccupaṭṭhānā  vā, pariccajitabbavatthupadaṭṭhānā. sīlanalakkhaṇā ^a^V0.0256^ea^ ^b^sīlapāramī,^eb^  samādhānalakkhaṇā patiṭṭhānalakkhaṇā cāti vuttaṃ hoti.  dussīlyaviddhaṃsanarasā, anavajjarasā vā, soceyyapaccupaṭṭhānā,  hirottappapadaṭṭhānā. kāmato ca bhavato ca nikkhamanalakkhaṇā  ^b^nekkhammapāramī,^eb^ tadādīnavavibhāvanarasā, tato eva  vimukhabhāvapaccupaṭṭhānā, saṃvegapadaṭṭhānā. yathāsabhāvapaṭivedhalakkhaṇā  ^b^paññāpāramī,^eb^ akkhalitapaṭivedhalakkhaṇā vā  kusalissāsakhittausupaṭivedho viya, visayobhāsanarasā padīpo viya,  asammohapaccupaṭṭhānā araññagatasudesiko viya, samādhipadaṭṭhānā,  catusaccapadaṭṭhānā vā. ussāhalakkhaṇā ^b^vīriyapāramī,^eb^  upatthambhanarasā, asaṃsīdanapaccupaṭṭhānā, vīriyārambhavatthupadaṭṭhānā,  saṃvegapadaṭṭhānā vā. khamanalakkhaṇā ^b^khantipāramī,^eb^  iṭṭhāniṭṭhasahanarasā, adhivāsanapaccupaṭṭhānā, avirodhapaccupaṭṭhānā vā,  yathābhūtadassanapadaṭṭhānā. avisaṃvādanalakkhaṇā ^b^saccapāramī,^eb^  yathāsabhāvavibhāvanarasā, sādhutāpaccupaṭṭhānā, soraccapadaṭṭhānā.  bodhisambhāresu adhiṭṭhānalakkhaṇā ^b^adhiṭṭhānapāramī,^eb^ tesaṃ  paṭipakkhābhibhavanarasā, tattha acalatāpaccupaṭṭhānā, bodhisambhārapadaṭṭhānā.  hitākārappavattilakkhaṇā ^b^mettāpāramī,^eb^ hitūpasaṃhārarasā,  āghātavinayanarasā vā, sommabhāvapaccupaṭṭhānā, sattānaṃ  manāpabhāvadassanapadaṭṭhānā. majjhattākārappavattilakkhaṇā  ^b^upekkhāpāramī,^eb^ samabhāvadassanarasā,  paṭighānunayavūpasamapaccupaṭṭhānā, kammassakatāpaccavekkhaṇapadaṭṭhānā.</p>
              <p>[03] ettha ^a^M0.0274^ea^ ca karuṇūpāyakosallapariggahitatā dānādīnaṃ  pariccāgādilakkhaṇassa visesanabhāvena vattabbā.  karuṇūpāyakosallapariggahitāni hi dānādīni bodhisattasantāne  pavattāni dānādipāramiyo nāma honti.</p>
              <p>[03] ^b^ko^eb^ ^a^P0.0282^ea^ ^b^paccayo^eb^ti? abhinīhāro  tāva pāramīnaṃ paccayo. yo hi ayaṃ -- </p>
              <p>[21] ``manussattaṃ liṅgasampatti, hetu satthāradassanaṃ. </p>
              <p>[27] pabbajjā guṇasampatti, adhikāro ca chandatā. </p>
              <p>[22] aṭṭhadhammasamodhānā, abhinīhāro samijjhatī''ti..  (bu0 vaṃ0 2.59) -- </p>
              <p>[25] evaṃ vutto aṭṭhadhammasamodhānasampādito ``tiṇṇo  tāreyyaṃ mutto moceyyaṃ danto dameyyaṃ santo sameyyaṃ assattho  assāseyyaṃ parinibbuto parinibbāpeyyaṃ suddho sodheyyaṃ buddho  bodheyya''ntiādinayappavatto abhinīhāro. so avisesena  sabbapāramīnaṃ paccayo. tappavattiyā ^a^V0.0257^ea^ hi uddhaṃ pāramīnaṃ  pavicayupaṭṭhānasamādānādhiṭṭhānanipphattiyo mahāpurisānaṃ sambhavanti.</p>
              <p>[03] tattha ^b^manussatta^eb^nti manussattabhāvo. manussattabhāveyeva hi  ṭhatvā buddhattaṃ patthentassa patthanā samijjhati, na nāgasupaṇṇādijātīsu  ṭhitassa. kasmāti ce? buddhabhāvassa ananucchavikabhāvato.</p>
              <p>[03] ^b^liṅgasampattī^eb^ti manussattabhāve ṭhitassāpi purisasseva  patthanā samijjhati, na itthiyā na paṇḍakanapuṃsakaubhatobyañjanakānaṃ  vā samijjhati. kasmāti ce? yathāvuttakāraṇato  lakkhaṇapāripūriyā abhāvato ca. vuttañcetaṃ -- ``aṭṭhānametaṃ,  bhikkhave, anavakāso, yaṃ itthī arahaṃ assa sammāsambuddho''ti (a0  ni0  1.279; vibha0 809) vitthāro. tasmā  manussajātikassāpi itthiliṅge ṭhitassa paṇḍakādīnaṃ vā patthanā na  samijjhati.</p>
              <p>[03] ^b^hetū^eb^ti upanissayasampatti. manussapurisassāpi hi  upanissayasampannasseva hetusampattiyā patthanā samijjhati, na itarassa.</p>
              <p>[03] ^b^satthāradassana^eb^nti ^a^M0.0275^ea^ satthusammukhībhāvo.  dharamānakabuddhasseva hi santike patthentassa patthanā samijjhati,  parinibbute pana bhagavati cetiyassa santike vā bodhimūle vā  paṭimāya vā paccekabuddhabuddhasāvakānaṃ vā santike patthanā na  samijjhati. kasmā? adhikārassa balavabhāvābhāvato. buddhānaṃ  eva pana santike patthanā samijjhati, ajjhāsayassa uḷārabhāvena  tadadhikārassa balavabhāvāpattito.</p>
              <p>[03] ^b^pabbajjā^eb^ti buddhassa bhagavato santike patthentassāpi  kammakiriyavādīsu tāpasesu vā ^a^P0.0283^ea^ bhikkhūsu vā  pabbajitasseva patthanā samijjhati, no gihiliṅge ṭhitassa. kasmā?  buddhabhāvassa ananucchavikabhāvato. pabbajitā eva hi  mahābodhisattā sammāsambodhiṃ adhigacchanti, na gahaṭṭhabhūtā, tasmā  paṇidhānakāle ca pabbajjāliṅgaṃ eva hi yuttarūpaṃ kiñca  guṇasampattiadhiṭṭhānabhāvato.</p>
              <p>[03] ^b^guṇasampattī^eb^ti abhiññādiguṇasampadā. pabbajitassāpi  hi aṭṭhasamāpattilābhino pañcābhiññasseva patthanā samijjhati, na  yathāvuttaguṇasampattiyā virahitassa. kasmā? pāramipavicayassa  ^a^V0.0258^ea^   asamatthabhāvato, upanissayasampattiyā abhiññāsampattiyā ca  samannāgatattā mahāpurisā katābhinīhārā sayameva pāramī pavicetuṃ  samatthā honti.</p>
              <p>[03] ^b^adhikāro^eb^ti adhiko upakāro. yathāvuttaguṇasampannopi  hi yo attano jīvitampi buddhānaṃ pariccajitvā tasmiṃ kāle adhikaṃ  upakāraṃ karoti, tasseva abhinīhāro samijjhati, na itarassa.</p>
              <p>[03] ^b^chandatā^eb^ti kattukāmatākusalacchando. yassa hi  yathāvuttadhammasamannāgatassa buddhakārakadhammānaṃ atthāya mahanto chando  mahatī patthanā mahatī kattukāmatā atthi, tasseva samijjhati, na  itarassa.</p>
              <p>[03] tatridaṃ chandamahantatāya opammaṃ -- yo sakalacakkavāḷagabbhaṃ  ekodakībhūtaṃ attano bāhubaleneva uttaritvā pāraṃ gantuṃ samattho, so  buddhattaṃ ^a^M0.0276^ea^ pāpuṇātīti sutvā taṃ dukkarato adahanto ``ahaṃ taṃ uttaritvā  pāraṃ gamissāmī''ti chandajāto hoti, na tattha saṅkocaṃ āpajjati.  tathā yo sakalacakkavāḷaṃ vītaccikānaṃ vigatadhūmānaṃ aṅgārānaṃ pūraṃ  pādehi akkamanto atikkamitvā parabhāgaṃ pāpuṇituṃ samattho...pe0... na  tattha saṅkocaṃ āpajjati. tathā yo sakalacakkavāḷaṃ sattisūlehi  sunisitaphalehi nirantaraṃ ākiṇṇaṃ pādehi akkamanto  atikkamitvā...pe0... na tattha saṅkocaṃ āpajjati. tathā yo  sakalacakkavāḷaṃ nirantaraṃ ghanaveḷugumbasañchannaṃ kaṇṭakalatāvanagahanaṃ  vinivijjhitvā parabhāgaṃ gantuṃ samattho...pe0... na tattha saṅkocaṃ  āpajjati. tathā yo ``cattāri asaṅkhyeyyāni satasahassañca kappe  niraye paccitvā buddhattaṃ ^a^P0.0284^ea^ pattabba''nti sutvā taṃ  dukkarato adahanto ``ahaṃ tattha paccitvā buddhattaṃ pāpuṇissāmī''ti  chandajāto hoti, na tattha saṅkocaṃ āpajjatīti evamādinā nayena  ettha chandassa mahantabhāvo veditabbo.</p>
              <p>[03] evaṃ aṭṭhaṅgasamannāgato panāyaṃ abhinīhāro atthato tesaṃ aṭṭhannaṃ  aṅgānaṃ samodhānena tathāpavatto cittuppādoti veditabbo. so  sammadeva sammāsambodhiyā paṇidhānalakkhaṇo. ``aho vatāhaṃ  anuttaraṃ sammāsambodhiṃ abhisambujjheyyaṃ, sabbasattānaṃ hitasukhaṃ  nipphādeyya''nti evamādipatthanāraso, bodhisambhārahetubhāvapaccupaṭṭhāno,  mahākaruṇāpadaṭṭhāno, upanissayasampattipadaṭṭhāno vā. acinteyyaṃ  buddhabhūmiṃ aparimāṇaṃ sattalokahitañca ārabbha pavattiyā ^a^V0.0259^ea^   sabbabuddhakārakadhammamūlabhūto paramabhaddako paramakalyāṇo  aparimeyyappabhāvo puññavisesoti daṭṭhabbo.</p>
              <p>[03] yassa ca uppattiyā saheva mahāpuriso mahābodhiyānapaṭipattiṃ  otiṇṇo nāma hoti niyatabhāvasamadhigamanato tato  anivattanasabhāvattā bodhisattoti samaññaṃ paṭilabhati, sabbabhāvena  sammāsambodhiyaṃ samāsattamānasatā bodhisambhārasikkhāsamatthatā cassa  santiṭṭhati. yathāvuttābhinīhārasamijjhanena hi mahāpurisā  sabbaññutaññāṇādhigamanapubbaliṅgena sayambhuñāṇena sammadeva  sabbapāramiyo pavicinitvā samādāya anukkamena paripūrenti. tathā  katamahābhinīhāro hi sumedhapaṇḍito paṭipajji. yathāha -- </p>
              <p>[21] ``handa ^a^M0.0277^ea^ buddhakare dhamme, vicināmi ito cito. </p>
              <p>[27] uddhaṃ adho dasa disā, yāvatā dhammadhātuyā. </p>
              <p>[22] vicinanto tadā dakkhiṃ, paṭhamaṃ dānapārami''nti..  (bu0 vaṃ0 2.115-116) -- </p>
              <p>[25] vitthāro. tassa ca abhinīhārassa cattāro paccayā  cattāro hetū cattāri ca balāni veditabbāni.</p>
              <p>[03] tattha katame ^b^cattāro paccayā^eb^? idha mahāpuriso passati  tathāgataṃ mahatā buddhānubhāvena acchariyabbhutaṃ pāṭihāriyaṃ karontaṃ.  tassa taṃ nissāya taṃ ārammaṇaṃ katvā mahābodhiyaṃ cittaṃ santiṭṭhati  -- ``mahānubhāvā vatāyaṃ dhammadhātu, yassā suppaṭividdhattā bhagavā evaṃ  acchariyabbhutadhammo acinteyyānubhāvo cā''ti ^a^P0.0285^ea^.  so tameva mahānubhāvadassanaṃ nissāya taṃ paccayaṃ katvā sambodhiyaṃ  adhimuccanto tattha cittaṃ ṭhapeti. ayaṃ ^b^paṭhamo paccayo^eb^  mahābhinīhārāya.</p>
              <p>[03] na heva kho passati tathāgatassa yathāvuttaṃ mahānubhāvataṃ, api  ca kho suṇāti ``ediso ca ediso ca bhagavā''ti. so taṃ  nissāya taṃ paccayaṃ katvā sambodhiyaṃ adhimuccanto tattha cittaṃ ṭhapeti.  ayaṃ ^b^dutiyo paccayo^eb^ mahābhinīhārāya.</p>
              <p>[03] na heva kho passati tathāgatassa yathāvuttaṃ mahānubhāvataṃ, napi  taṃ parato suṇāti, api ^a^V0.0260^ea^ ca kho tathāgatassa dhammaṃ desentassa  ``dasabalasamannāgato, bhikkhave, tathāgato''tiādinā (saṃ0 ni0   2.21-22) buddhānubhāvapaṭisaṃyuttaṃ dhammaṃ suṇāti. so taṃ  nissāya taṃ paccayaṃ katvā sambodhiyaṃ adhimuccanto tattha cittaṃ ṭhapeti.  ayaṃ ^b^tatiyo paccayo^eb^ mahābhinīhārāya.</p>
              <p>[03] na heva kho passati tathāgatassa yathāvuttaṃ mahānubhāvataṃ, napi  taṃ parato suṇāti, napi tathāgatassa dhammaṃ suṇāti, api ca kho  uḷārajjhāsayo kalyāṇādhimuttiko ``ahametaṃ buddhavaṃsaṃ buddhatantiṃ  buddhapaveṇiṃ buddhadhammataṃ paripālessāmī''ti yāvadeva dhammaṃ eva  sakkaronto garukaronto mānento pūjento dhammaṃ apacāyamāno taṃ  nissāya taṃ paccayaṃ katvā sambodhiyaṃ adhimuccanto tattha cittaṃ ṭhapeti.  ayaṃ ^b^catuttho paccayo^eb^ mahābhinīhārāya.</p>
              <p>[03] tattha ^a^M0.0278^ea^ katame ^b^cattāro hetū^eb^ mahābhinīhārāya? idha  mahāpuriso pakatiyā upanissayasampannova hoti purimakesu buddhesu  katādhikāro. ayaṃ ^b^paṭhamo hetu^eb^ mahābhinīhārāya. puna caparaṃ  mahāpuriso pakatiyā karuṇājjhāsayo hoti karuṇādhimutto sattānaṃ  dukkhaṃ apanetukāmo api ca attano kāyajīvitaṃ pariccajitvā. ayaṃ  ^b^dutiyo hetu^eb^ mahābhinīhārāya. puna caparaṃ mahāpuriso  sakalatopi vaṭṭadukkhato sattahitāya ca dukkaracariyato sucirampi kālaṃ  ghaṭento vāyamanto anibbinno hoti anutrāsī yāva  icchitatthanipphatti. ayaṃ ^b^tatiyo hetu^eb^ mahābhinīhārāya. puna  caparaṃ mahāpuriso kalyāṇamittasannissito hoti, yo ^a^P0.0286^ea^  ahitato nivāreti, hite patiṭṭhapeti. ayaṃ ^b^catuttho  hetu^eb^ mahābhinīhārāya.</p>
              <p>[03] tatrāyaṃ mahāpurisassa upanissayasampadā -- ekantenevassa yathā  ajjhāsayo sambodhininno hoti sambodhipoṇo sambodhipabbhāro, tathā  sattānaṃ hitacariyā. yato cānena purimabuddhānaṃ santike sambodhiyā  paṇidhānaṃ kataṃ hoti manasā vācāya ca ``ahampi ediso  sammāsambuddho hutvā sammadeva sattānaṃ hitasukhaṃ nipphādeyya''nti.  evaṃ sampannūpanissayassa panassa imāni upanissayasampattiyā  liṅgāni bhavanti yehi samannāgatassa sāvakabodhisattehi ca  paccekabodhisattehi ca mahāviseso mahantaṃ nānākaraṇaṃ paññāyati  indriyato paṭipattito kosallato ca. idha upanissayasampanno  mahāpuriso yathā visadindriyo hoti visadañāṇo, na tathā itare.  parahitāya paṭipanno hoti, na attahitāya. tathā hi so yathā  bahujanahitāya bahujanasukhāya ^a^V0.0261^ea^ lokānukampāya atthāya hitāya sukhāya  devamanussānaṃ paṭipajjati, na tathā itare. tattha ca kosallaṃ āvahati  ṭhānuppattikapaṭibhānena ṭhānāṭhānakusalatāya ca.</p>
              <p>[03] tathā mahāpuriso pakatiyā dānajjhāsayo hoti dānābhirato,  sati deyyadhamme deti eva, na dānato saṅkocaṃ āpajjati, satataṃ  samitaṃ saṃvibhāgasīlo hoti, pamuditova deti ādarajāto, na  udāsīnacitto, mahantampi dānaṃ datvā na ca dānena santuṭṭho hoti,  pageva appaṃ, paresañca ussāhaṃ janento dāne vaṇṇaṃ bhāsati,  dānapaṭisaṃyuttaṃ dhammakathaṃ karoti, aññe ca paresaṃ dente disvā  attamano ^a^M0.0279^ea^ hoti, bhayaṭṭhānesu ca paresaṃ abhayaṃ detīti  evamādīni dānajjhāsayassa mahāpurisassa dānapāramiyā liṅgāni.</p>
              <p>[03] tathā pāṇātipātādīhi pāpadhammehi hirīyati ottappati,  sattānaṃ aviheṭhanajātiko hoti sorato sukhasīlo asaṭho amāyāvī  ujujātiko suvaco sovacassakaraṇīyehi dhammehi samannāgato ^a^P0.0287^ea^  mudujātiko atthaddho anatimānī, parasantakaṃ nādiyati  antamaso tiṇasalākaṃ upādāya, attano hatthe nikkhittaṃ iṇaṃ vā  gahetvā paraṃ na visaṃvādeti, parasmiṃ vā attano santake byāmūḷhe  vissarite vā taṃ saññāpetvā paṭipādeti yathā taṃ na parahatthagataṃ  hoti, aloluppo hoti, parapariggahesu pāpakaṃ cittampi na uppādeti,  itthibyasanādīni dūrato parivajjeti, saccavādī saccasandho bhinnānaṃ  sandhātā sahitānaṃ anuppadātā, piyavādī mihitapubbaṅgamo pubbabhāsī  atthavādī dhammavādī anabhijjhālu abyāpannacitto aviparītadassano,  kammassakatañāṇena saccānulomikañāṇena kataññū katavedī vuddhāpacāyī  suvisuddhājīvo dhammakāmo parepi dhamme samādapetā sabbena sabbaṃ  akiccato satte nivāretā kiccesu patiṭṭhapetā attanā ca tattha kicce  yogaṃ āpajjitā, katvā vā pana sayaṃ akattabbaṃ sīghaññeva tato  paṭivirato hotīti evamādīni sīlajjhāsayassa mahāpurisassa  sīlapāramiyā liṅgāni.</p>
              <p>[03] tathā mandakileso hoti mandanīvaraṇo, pavivekajjhāsayo  avikkhepabahulo, na tassa pāpakā vitakkā cittaṃ anvāssavanti,  vivekagatassa cassa appakasireneva cittaṃ samādhiyati, amittapakkhepi  tuvaṭaṃ mettacittatā santiṭṭhati, pageva itarasmiṃ, satimā ca hoti  cirakatampi cirabhāsitampi saritā anussaritā, medhāvī ca hoti  dhammojapaññāya samannāgato, nipako ca hoti tāsu tāsu  itikattabbatāsu, āraddhavīriyo ca hoti sattānaṃ hitakiriyāsu,  khantibalasamannāgato ca hoti sabbasaho, acalādhiṭṭhāno ca hoti  daḷhasamādāno ^a^V0.0262^ea^, ajjhupekkhako ca hoti upekkhāṭhānīyesu dhammesūti  evamādīni mahāpurisassa nekkhammajjhāsayādīnaṃ vasena  nekkhammapāramiādīnaṃ liṅgāni veditabbāni.</p>
              <p>[03] evametehi ^a^M0.0280^ea^ bodhisambhāraliṅgehi samannāgatassa mahāpurisassa yaṃ  vuttaṃ ``mahābhinīhārāya kalyāṇamittasannissayo hetū''ti. tatridaṃ  saṅkhepato kalyāṇamittalakkhaṇaṃ -- idha kalyāṇamitto saddhāsampanno  hoti sīlasampanno sutasampanno cāgasampanno vīriyasampanno  satisampanno ^a^P0.0288^ea^ samādhisampanno paññāsampanno. tattha  saddhāsampattiyā saddahati tathāgatassa bodhiṃ kammaphalañca, tena  sammāsambodhiyā hetubhūtaṃ sattesu hitesitaṃ na pariccajati,  sīlasampattiyā sattānaṃ piyo hoti manāpo garu bhāvanīyo codako  pāpagarahī vattā vacanakkhamo, sutasampattiyā sattānaṃ hitasukhāvahaṃ  gambhīraṃ dhammakathaṃ kattā hoti, cāgasampattiyā appiccho hoti  santuṭṭho pavivitto asaṃsaṭṭho, vīriyasampattiyā āraddhavīriyo hoti  sattānaṃ hitapaṭipattiyaṃ, satisampattiyā upaṭṭhitasati hoti  anavajjadhammesu, samādhisampattiyā avikkhitto hoti samāhitacitto,  paññāsampattiyā aviparītaṃ pajānāti, so satiyā kusalākusalānaṃ  dhammānaṃ gatiyo samanvesamāno paññāya sattānaṃ hitāhitaṃ yathābhūtaṃ  jānitvā samādhinā tattha ekaggacitto hutvā vīriyena ahitā satte  nisedhetvā hite niyojeti. tenāha -- </p>
              <p>[21] ``piyo garu bhāvanīyo, vattā ca vacanakkhamo. </p>
              <p>[22] gambhīrañca kathaṃ kattā, no caṭṭhāne niyojako''ti..  (a0 ni0  7.37; netti0 113) -- </p>
              <p>[25] evaṃ guṇasamannāgatañca kalyāṇamittaṃ upanissāya  mahāpuriso attano upanissayasampattiṃ sammadeva pariyodapeti.  suvisuddhāsayapayogo ca hutvā catūhi balehi samannāgato na cireneva  aṭṭhaṅge samodhānetvā mahābhinīhāraṃ karonto bodhisattabhāve patiṭṭhahati  anivattidhammo niyato sambodhiparāyano.</p>
              <p>[03] tassimāni ^b^cattāri balāni. ajjhattikabalaṃ^eb^ yā  sammāsambodhiyaṃ attasannissayā dhammagāravena abhiruci  ekantaninnajjhāsayatā, yāya mahāpuriso attādhipati lajjāpassayo  abhinīhārasampanno ca hutvā pāramiyo pūretvā sammāsambodhiṃ  pāpuṇāti. ^b^bāhirabalaṃ^eb^ yā sammāsambodhiyaṃ parasannissayā  abhiruci ekantaninnajjhāsayatā, yāya mahāpuriso ^a^M0.0281^ea^ lokādhipati  mānāpassayo abhinīhārasampanno ^a^P0.0289^ea^ ca hutvā pāramiyo  pūretvā sammāsambodhiṃ pāpuṇāti. ^b^upanissayabalaṃ^eb^  ^a^V0.0263^ea^ yā sammāsambodhiyaṃ upanissayasampattiyā abhiruci  ekantaninnajjhāsayatā, yāya mahāpuriso tikkhindriyo visadadhātuko  satisannissayo abhinīhārasampanno ca hutvā pāramiyo pūretvā  sammāsambodhiṃ pāpuṇāti. ^b^payogabalaṃ^eb^ yā sammāsambodhiyaṃ  tajjā payogasampadā sakkaccakāritā sātaccakāritā, yāya mahāpuriso  visuddhapayogo nirantarakārī abhinīhārasampanno ca hutvā pāramiyo  pūretvā sammāsambodhiṃ pāpuṇāti.</p>
              <p>[03] evamayaṃ catūhi paccayehi catūhi hetūhi catūhi ca balehi  sampannasamudāgamo aṭṭhaṅgasamodhānasampādito abhinīhāro pāramīnaṃ  paccayo mūlakāraṇabhāvato. yassa ca pavattiyā mahāpurise ^b^cattāro  acchariyā abbhutā dhammā^eb^ patiṭṭhahanti, sabbasattanikāyaṃ attano  orasaputtaṃ viya piyacittena pariggaṇhāti. na cassa cittaṃ  puttasaṃkilesavasena saṃkilissati. sattānaṃ hitasukhāvaho cassa  ajjhāsayo payogo ca hoti. attano ca buddhakārakadhammā uparūpari  vaḍḍhanti paripaccanti ca. yato ca mahāpuriso uḷāratamena  puññābhisandena kusalābhisandena pavattiyā paccayena sukhassāhārena  samannāgato sattānaṃ dakkhiṇeyyo uttamagāravaṭṭhānaṃ asadisaṃ  puññakkhettañca hoti. evamanekaguṇo anekānisaṃso mahābhinīhāro  pāramīnaṃ paccayoti veditabbo.</p>
              <p>[03] yathā ca abhinīhāro, evaṃ mahākaruṇā upāyakosallañca. tattha  ^b^upāyakosallaṃ^eb^ nāma dānādīnaṃ bodhisambhārabhāvassa nimittabhūtā  paññā, yāhi mahākaruṇūpāyakosallatāhi mahāpurisānaṃ  attasukhanirapekkhatā nirantaraṃ parahitakaraṇapasutatā sudukkarehipi  mahābodhisattacaritehi visādābhāvo  pasādasambuddhidassanasavanānussaraṇakālesupi sattānaṃ  hitasukhappaṭilābhahetubhāvo ca sampajjati. tathā hissa paññāya  buddhabhāvasiddhi, karuṇāya buddhakammasiddhi, paññāya sayaṃ tarati,  karuṇāya pare tāreti, paññāya paradukkhaṃ parijānāti, karuṇāya  paradukkhapatikāraṃ ārabhati, paññāya ca dukkhe nibbindati,  karuṇāya ^a^M0.0282^ea^  dukkhaṃ sampaṭicchati, tathā paññāya nibbānābhimukho hoti, karuṇāya  vaṭṭaṃ pāpuṇāti, tathā karuṇāya saṃsārābhimukho hoti, paññāya tatra  nābhiramati, paññāya ca sabbattha virajjati, karuṇānugatattā na ca na  sabbesaṃ anuggahāya pavatto, karuṇāya sabbepi anukampati,  paññānugatattā ^a^P0.0290^ea^ na ca na sabbattha virattacitto,  paññāya ca ahaṃkāramamaṃkārābhāvo, karuṇāya ālasiyadīnatābhāvo,  tathā paññākaruṇāhi yathākkamaṃ attaparanāthatā dhīravīrabhāvo,  anattantapāparantapatā, attahitaparahitanipphatti, nibbhayābhiṃsanakabhāvo,  dhammādhipatilokādhipatitā, kataññupubbakāribhāvo, mohataṇhāvigamo,  vijjācaraṇasiddhi, balavesārajjanipphattīti ^a^V0.0264^ea^ sabbassāpi  pāramitāphalassa visesena upāyabhāvato paññākaruṇā pāramīnaṃ paccayo.  idañca dvayaṃ pāramīnaṃ viya paṇidhānassāpi paccayo.</p>
              <p>[03] tathā ussāhaummaṅgāvatthānahitacariyā ca pāramīnaṃ paccayāti  veditabbā, yā buddhabhāvassa uppattiṭṭhānatāya ^b^buddhabhūmiyo^eb^ti  vuccanti. tattha ^b^ussāho^eb^ nāma bodhisambhārānaṃ  abbhussahanavīriyaṃ. ^b^ummaṅgo^eb^ nāma bodhisambhāresu  upāyakosallabhūtā paññā. ^b^avatthānaṃ^eb^ nāma adhiṭṭhānaṃ  acalādhiṭṭhānatā. ^b^hitacariyā^eb^ nāma mettābhāvanā karuṇābhāvanā  ca.</p>
              <p>[03] tathā nekkhammapavivekālobhādosāmohanissaraṇappabhedā ^b^cha  ajjhāsayā^eb^. nekkhammajjhāsayā hi bodhisattā honti kāmesu  gharāvāse ca dosadassāvino, tathā pavivekajjhāsayā saṅgaṇikāya  dosadassāvino, alobhajjhāsayā lobhe dosadassāvino,  adosajjhāsayā dose dosadassāvino, amohajjhāsayā mohe  dosadassāvino, nissaraṇajjhāsayā sabbabhavesu dosadassāvinoti.  tasmā ete bodhisattānaṃ cha ajjhāsayā dānādīnaṃ pāramīnaṃ paccayāti  veditabbā. na hi lobhādīsu ādīnavadassanena alobhādīnaṃ  adhikabhāvena ca vinā dānādipāramiyo sambhavanti, alobhādīnañhi  adhikabhāvena pariccāgādininnacittatā alobhajjhāsayāditāti  veditabbā.</p>
              <p>[03] yathā ^a^M0.0283^ea^ cete evaṃ dānajjhāsayatādayopi bodhiyā carantānaṃ  bodhisattānaṃ dānādipāramīnaṃ paccayo. dānajjhāsayatāya hi  bodhisattā tappaṭipakkhe macchere dosadassāvino hutvā sammadeva  dānapāramiṃ paripūrenti. sīlajjhāsayatāya dussīlye dosadassāvino  hutvā sammadeva sīlapāramiṃ paripūrenti. nekkhammajjhāsayatāya  kāmesu gharāvāse ca ^a^P0.0291^ea^, yathābhūtañāṇajjhāsayatāya  aññāṇe vicikicchāya ca, vīriyajjhāsayatāya kosajje,  khantiyajjhāsayatāya akkhantiyaṃ, saccajjhāsayatāya visaṃvāde,  adhiṭṭhānajjhāsayatāya anadhiṭṭhāne, mettājjhāsayatāya byāpāde,  upekkhājjhāsayatāya lokadhammesu ādīnavadassāvino hutvā sammadeva  nekkhammādipāramiyo paripūrenti. dānajjhāsayatādayo  dānādipāramīnaṃ nipphattikāraṇattā paccayo.</p>
              <p>[03] tathā apariccāgapariccāgādīsu yathākkamaṃ  ādīnavānisaṃsapaccavekkhaṇā dānādipāramīnaṃ paccayo. tatthāyaṃ  paccavekkhaṇāvidhikhettavatthuhiraññasuvaṇṇagomahiṃsadāsidāsaputtadārādipariggahabyāsattacittānaṃ  sattānaṃ khettādīnaṃ vatthukāmabhāvena bahupatthanīyabhāvato  rājacorādisādhāraṇabhāvato ^a^V0.0265^ea^ vivādādhiṭṭhānato sapattakaraṇato nissārato  paṭilābhaparipālanesu paraviheṭhanahetuto vināsanimittañca  sokādianekavihitabyasanāvahato tadāsattinidānañca  maccheramalapariyuṭṭhitacittānaṃ apāyūpapattihetubhāvatoti evaṃ  vividhavipulānatthāvahāni pariggahavatthūni nāma. tesaṃ pariccāgoyeva  eko sotthibhāvoti pariccāge appamādo karaṇīyo.</p>
              <p>[03] api ca yācako yācamāno attano guyhassa ācikkhanato  ``mayhaṃ vissāsiko''ti ca, ``pahāya gamanīyamattano santakaṃ  gahetvā paralokaṃ yāhīti mayhaṃ upadesako''ti ca, ``āditte viya  agāre maraṇagginā āditte loke tato mayhaṃ santakassa  apavāhakasahāyo''ti ca, ``apavāhitassa cassa  ajhāpananikkhepaṭṭhānabhūto''ti ca dānasaṅkhāte kalyāṇakammasmiṃ  sahāyabhāvato sabbasampattīnaṃ aggabhūtāya paramadullabhāya buddhabhūmiyā  sampattihetubhāvato ca ``paramo kalyāṇamitto''ti ca paccavekkhitabbaṃ.</p>
              <p>[03] tathā ^a^M0.0284^ea^ ``uḷāre kammani anenāhaṃ sambhāvito, tasmā sā  sambhāvanā avitathā kātabbā''ti ca, ``ekantabheditāya jīvitassa  ayācitenāpi mayā dātabbaṃ, pageva yācitenā''ti ca,  ``uḷārajjhāsayehi gavesitvāpi dātabbato sayamevāgato mama  puññenā''ti ca ``yācakassa dānāpadesena mayhamevāyamanuggaho''ti ca,  ``ahaṃ viya ayaṃ sabbopi loko mayā anuggahetabbo''ti ca,  ``asati yācake kathaṃ ^a^P0.0292^ea^ mayhaṃ dānapāramī pūreyyā''ti  ca, ``yācakānameva catthāya mayā sabbo pariggahetabbo''ti ca, ``maṃ  ayācitvāva mama santakaṃ yācakā kadā sayameva gaṇheyyu''nti ca,  ``kathamahaṃ yācakānaṃ piyo cassaṃ manāpo''ti ca, ``kathaṃ vā te  mayhaṃ piyā cassu manāpā''ti ca, ``kathaṃ vāhaṃ dadamāno datvāpi ca  attamano cassaṃ pamudito pītisomanassajāto''ti ca, ``kathaṃ vā me  yācakā bhaveyyuṃ uḷāro ca dānajjhāsayo''ti ca, ``kathaṃ  vāhamayācito eva yācakānaṃ hadayamaññāya dadeyya''nti ca, ``sati  dhane yācake ca apariccāgo mahatī mayhaṃ vañcanā''ti ca, ``kathaṃ  vāhaṃ attano aṅgāni jīvitaṃ vāpi yācakānaṃ pariccajeyya''nti ca  pariccāganinnatā upaṭṭhapetabbā. api ca ``attho nāmāyaṃ nirapekkhaṃ  dāyakamanugacchati, yathā taṃ nirapekkhaṃ khepakaṃ kiṭako''ti ca atthe  nirapekkhatāya cittaṃ uppādetabbaṃ.</p>
              <p>[03] yācamāno pana yadi piyapuggalo hoti, ``piyo maṃ  yācatī''ti somanassaṃ uppādetabbaṃ. atha udāsīnapuggalo hoti,  ``ayaṃ maṃ yācamāno addhā iminā pariccāgena mitto ^a^V0.0266^ea^  hotī''ti  somanassaṃ uppādetabbaṃ. dadantopi hi yācakānaṃ piyo hotīti.  atha pana verī puggalo yācati, ``paccatthiko maṃ yācati, ayaṃ maṃ  yācamāno addhā iminā pariccāgena verī piyo mitto hotī''ti  visesena somanassaṃ uppādetabbaṃ. evaṃ piyapuggale viya  majjhattaveripuggalesupi mettāpubbaṅgamaṃ karuṇaṃ upaṭṭhapetvāva dātabbaṃ.</p>
              <p>[03] sace panassa cirakālaparibhāvitattā lobhassa deyyadhammavisayā  lobhadhammā uppajjeyyuṃ, tena bodhisattapaṭiññena iti  paṭisañcikkhitabbaṃ ``nanu tayā sappurisasambodhāya abhinīhāraṃ  karontena sabbasattānaṃ upakāratthāya ayaṃ kāyo nissaṭṭho  tappariccāgamayañca puññaṃ, tattha nāma ^a^M0.0285^ea^ te bāhirepi vatthusmiṃ  abhisaṅgappavatti hatthisinānasadisī hoti, tasmā tayā na katthaci  saṅgo uppādetabbo. seyyathāpi nāma mahato bhesajjarukkhassa tiṭṭhato  mūlaṃ mūlatthikā haranti, papaṭikaṃ tacaṃ khandhaṃ viṭapaṃ sāraṃ sākhaṃ  palāsaṃ pupphaṃ phalaṃ phalatthikā haranti, na tassa rukkhassa `mayhaṃ  santakaṃ ete harantī'ti vitakkasamudācāro ^a^P0.0293^ea^ hoti,  evameva sabbalokahitāya ussukkamāpajjantena mayā mahādukkhe  akataññuke niccāsucimhi kāye paresaṃ upakārāya viniyujjamāne  aṇumattopi micchāvitakko na uppādetabbo. ko vā ettha viseso  ajjhattikabāhiresu mahābhūtesu ekantabhedanavikiraṇaviddhaṃsanadhammesu,  kevalaṃ pana sammohavijambhitametaṃ, yadidaṃ etaṃ mama esohamasmi eso  me attāti abhiniveso. tasmā bāhiresu viya ajjhattikesupi  karacaraṇanayanādīsu maṃsādīsu ca anapekkhena hutvā `taṃ tadatthikā  harantū'ti nissaṭṭhacittena bhavitabba''nti.</p>
              <p>[03] evaṃ paṭisañcikkhato cassa sambodhāya pahitattassa  kāyajīvitesu nirapekkhassa appakasireneva kāyavacīmanokammāni  suvisuddhāni honti. so suvisuddhakāyavacīmanokammanto  visuddhājīvo ñāyapaṭipattiyaṃ ṭhito apāyupāyakosallasamannāgamena  bhiyyosomattāya deyyadhammapariccāgena abhayadānasaddhammadānehi ca  sabbasatte anuggaṇhituṃ samattho hotīti ayaṃ tāva dānapāramiyaṃ  paccavekkhaṇānayo.</p>
              <p>[03] sīlapāramiyaṃ pana evaṃ paccavekkhitabbaṃ -- idañhi sīlaṃ nāma  gaṅgodakādīhi visodhetuṃ asakkuṇeyyassa dosamalassa vikkhālanajalaṃ,  haricandanādīhi vinetuṃ asakkuṇeyyassa rāgādipariḷāhassa vinayanaṃ,  hāramakuṭakuṇḍalādīhi pacurajanālaṅkārehi asādhāraṇo sādhūnaṃ  alaṅkāraviseso, sabbadisāvāyanato akittimo sabbakālānurūpo ca  surabhigandho, khattiyamahāsālādīhi devatāhi ca  vandanīyādibhāvāvahanato paramo vasīkaraṇamanto,  cātumahārājikādidevalokārohaṇasopānapanti ^a^V0.0267^ea^, jhānābhiññānaṃ  adhigamūpāyo, nibbānamahānagarassa sampāpakamaggo,  sāvakabodhipaccekabodhisammāsambodhīnaṃ patiṭṭhānabhūmi, yaṃ yaṃ vā  panicchitaṃ patthitaṃ, tassa tassa samijjhanūpāyabhāvato  cintāmaṇikapparukkhādike ca atiseti.</p>
              <p>[03] vuttañcetaṃ ^a^M0.0286^ea^ bhagavatā -- ``ijjhati, bhikkhave, sīlavato  cetopaṇidhivisuddhattā''ti (dī0 ni0 3.337; a0 ni0  8.35).  aparampi vuttaṃ -- ``ākaṅkheyya ce, bhikkhave, bhikkhu  `sabrahmacārīnaṃ piyo ca assaṃ manāpo ca garu ca bhāvanīyo cā'ti,  sīlesvevassa ^a^P0.0294^ea^ paripūrakārī''tiādi (ma0 ni0  1.65). tathā ``avippaṭisāratthāni kho, ānanda, kusalāni  sīlānī''ti (a0 ni0  11.1). ``pañcime, gahapatayo,  ānisaṃsā sīlavato sīlasampadāyā''tiādisuttānañca (dī0 ni0  2.150; 3.316; a0 ni0  5.213; mahāva0 285) vasena  sīlassa guṇā paccavekkhitabbā. tathā  ^b^aggikkhandhopama^eb^suttādīnaṃ (a0 ni0  7.72) vasena  sīlavirahe ādīnavā. pītisomanassanimittato  attānuvādaparāpavādadaṇḍaduggatibhayābhāvato viññūhi pāsaṃsabhāvato  avippaṭisārahetuto sotthiṭṭhānato  atijanasāpateyyādhipateyyāyurūpaṭṭhānabandhumittasampattīnaṃ atisayanato  ca sīlaṃ paccavekkhitabbaṃ. sīlavato hi attano sīlasampadāhetu  mahantaṃ pītisomanassaṃ uppajjati -- ``kataṃ vata mayā kusalaṃ, kataṃ  kalyāṇaṃ, kataṃ bhīruttāṇa''nti.</p>
              <p>[03] tathā sīlavato attā na upavadati, na pare viññū,  daṇḍaduggatibhayānaṃ sambhavo eva natthi. ``sīlavā purisapuggalo  kalyāṇadhammo''ti viññūnaṃ pāsaṃso hoti. tathā sīlavato yvāyaṃ  ``kataṃ vata mayā pāpaṃ, kataṃ luddakaṃ, kataṃ kibbisa''nti dussīlassa  vippaṭisāro uppajjati, so na hoti. sīlañca nāmetaṃ  appamādādhiṭṭhānato bhogabyasanādiparihāramukhena mahato atthassa  sādhanato maṅgalabhāvato ca paramaṃ sotthiṭṭhānaṃ, nihīnajaccopi sīlavā  khattiyamahāsālādīnaṃ pūjanīyo hotīti kulasampattiṃ atiseti  sīlasampadā, ``taṃ kiṃ maññasi, mahārāja? idha te assa dāso  kammakaro''tiādivacanañcettha (dī0 ni0 1.186) sādhakaṃ.  corādīhi asādhāraṇato paralokānugamanato mahapphalabhāvato  samathādiguṇādhiṭṭhānato ca bāhiradhanaṃ atiseti sīlaṃ. paramassa  cittissariyassa adhiṭṭhānabhāvato khattiyādīnaṃ issariyaṃ atiseti  sīlaṃ. sīlanimittañhi taṃtaṃsattanikāyesu sattānaṃ issariyaṃ,  vassasatadīghappamāṇato jīvitato ekāhampi sīlavato jīvitassa  visiṭṭhatāvacanato sati ca jīvite sikkhānikkhipanassa  maraṇatāvacanato sīlaṃ jīvitato visiṭṭhataraṃ ^a^M0.0287^ea^ ^a^V0.0268^ea^. verīnampi  manuññabhāvāvahanato jarārogavipattīhi anabhibhavanīyato ca  rūpasampattiṃ atiseti sīlaṃ. pāsādahammiyādiṭṭhānavisese  rājayuvarājasenāpatiādiṭṭhānavisese ca atiseti sīlaṃ  sukhavisesādhiṭṭhānabhāvato. sabhāvasiniddhe santikāvacarepi bandhujane  mittajane ca atiseti ekantahitasampādanato ^a^P0.0295^ea^  paralokānugamanato ca ``na taṃ mātāpitā kayirā''tiādivacanañcettha  (dha0 pa0 43) sādhakaṃ. tathā hatthiassarathapattibalakāyehi  mantāgadasotthānappayogehi ca durārakkhaṃ attānaṃ ārakkhābhāvena  sīlameva visiṭṭhataraṃ attādhīnato aparādhīnato mahāvisayato ca.  tenevāha -- ``dhammo have rakkhati dhammacāri''ntiādi (jā0  1.10.102). evamanekaguṇasamannāgataṃ sīlanti paccavekkhantassa  aparipuṇṇā ceva sīlasampadā pāripūriṃ gacchati aparisuddhā ca  pārisuddhiṃ.</p>
              <p>[03] sace panassa dīgharattaṃ paricayena sīlapaṭipakkhā dhammā  dosādayo antarantarā uppajjeyyuṃ, tena bodhisattapaṭiññena evaṃ  paṭisañcikkhitabbaṃ -- nanu tayā sambodhāya paṇidhānaṃ kataṃ,  sīlavikalena ca na sakkā lokiyāpi sampattiyo pāpuṇituṃ, pageva  lokuttarā, sabbasampattīnaṃ pana aggabhūtāya sammāsambodhiyā  adhiṭṭhānabhūtena sīlena paramukkaṃsagatena bhavitabbaṃ, tasmā ``kikīva  aṇḍa''ntiādinā (visuddhi0 1.19; dī0 ni0 aṭṭha0 1.7)  vuttanayena sammā sīlaṃ rakkhantena suṭṭhutaraṃ tayā pesalena bhavitabbaṃ.</p>
              <p>[03] api ca tayā dhammadesanāya yānattaye sattānaṃ  avatāraṇaparipācanāni kātabbāni, sīlavikalassa ca vacanaṃ na  paccetabbaṃ hoti, asappāyāhāravicārassa viya vejjassa tikicchanaṃ,  tasmā kathāhaṃ saddheyyo hutvā sattānaṃ avatāraṇaparipācanāni  kareyyanti sabhāvaparisuddhasīlena bhavitabbaṃ. kiñca  jhānādiguṇavisesayogena me sattānaṃ upakārakaraṇasamatthatā  paññāpāramiādiparipūraṇañca, jhānādayo ca guṇā sīlapārisuddhiṃ  vinā na sambhavantīti sammadeva sīlaṃ parisodhetabbaṃ.</p>
              <p>[03] tathā ``sambādho gharāvāso rajopatho''tiādinā (dī0 ni0  1.191; saṃ0 ni0  2.154; ma0 ni0 1.291; 2.10)  gharāvāse, ``aṭṭhikaṅkalūpamā kāmā''tiādinā (ma0 ni0 1.234;  pāci0 175) ``mātāpi puttena vivadatī''tiādinā ^a^M0.0288^ea^ (ma0 ni0  1.178) ca kāmesu, ``seyyathāpi puriso iṇaṃ ādāya kammante  payojeyyā''tiādinā (dī0 ni0 1.218) kāmacchandādīsu  ādīnavadassanapubbaṅgamā vuttavipariyāyena ``abbhokāso  pabbajjā''tiādinā (dī0 ni0 1.191; saṃ0 ni0  2.154)  pabbajjādīsu ^a^V0.0269^ea^ ānisaṃsapaṭisaṅkhāvasena nekkhammapāramiyaṃ paccavekkhaṇā  veditabbā. ayamettha saṅkhepo, vitthāro pana dukkhakkhandha- (ma0  ni0 1.163 ādayo) āsivisopamasuttā- (saṃ0 ni0  4.238)  divasena veditabbo.</p>
              <p>[03] tathā ^a^P0.0296^ea^ ``paññāya vinā dānādayo dhammā na  visujjhanti, yathāsakaṃ byāpārasamatthā ca na hontī''ti paññāguṇā  manasikātabbā. yatheva hi jīvitena vinā sarīrayantaṃ na sobhati,  na ca attano kiriyāsu paṭipattisamatthaṃ hoti, yathā ca cakkhādīni  indriyāni viññāṇena vinā yathāsakaṃ visayesu kiccaṃ kātuṃ  nappahonti, evaṃ saddhādīni indriyāni paññāya vinā  sakiccapaṭipattiyaṃ asamatthānīti pariccāgādipaṭipattiyaṃ paññā  padhānakāraṇaṃ. ummīlitapaññācakkhukā hi mahābodhisattā attano  aṅgapaccaṅgānipi datvā anattukkaṃsakā aparavambhakā ca honti,  bhesajjarukkhā viya vikapparahitā kālattayepi somanassajātā.  paññāvasena hi upāyakosallayogato pariccāgo parahitappavattiyā  dānapāramibhāvaṃ upeti. attatthañhi dānaṃ vaḍḍhisadisaṃ hoti.</p>
              <p>[03] tathā paññāya abhāvena taṇhādisaṃkilesāviyogato sīlassa  visuddhi eva na sambhavati, kuto sabbaññuguṇādhiṭṭhānabhāvo. paññavā  eva ca gharāvāse kāmaguṇesu saṃsāre ca ādīnavaṃ pabbajjāya  jhānasamāpattiyaṃ nibbāne ca ānisaṃsaṃ suṭṭhu sallakkhento pabbajitvā  jhānasamāpattiyo nibbattetvā nibbānābhimukho pare ca tattha  patiṭṭhāpeti. vīriyañca paññāvirahitaṃ yathicchitamatthaṃ na sādheti  durārambhabhāvato. varameva hi anārambho durārambhato, paññāsahitena  pana vīriyena na kiñci duradhigamaṃ upāyapaṭipattito. tathā paññavā  eva parāpakārādīnaṃ adhivāsakajātiko hoti, na duppañño.  paññāvirahitassa ca parehi upanītā apakārā khantiyā paṭipakkhameva  anubrūhenti, paññavato pana te khantisampattiyā paribrūhanavasena assā  thirabhāvāya saṃvattanti. paññavā eva tīṇipi saccāni ^a^M0.0289^ea^ nesaṃ  kāraṇāni paṭipakkhe ca yathābhūtaṃ jānitvā paresaṃ avisaṃvādako hoti.</p>
              <p>[03] tathā paññābalena attānaṃ upatthambhetvā dhitisampadāya  sabbapāramīsu acalasamādānādhiṭṭhāno hoti. paññavā eva ca  piyamajjhattaverivibhāgaṃ akatvā sabbattha hitūpasaṃhārakusalo hoti.  tathā paññāvasena lābhālābhādilokadhammasannipāte nibbikāratāya  majjhatto hoti. evaṃ sabbāsaṃ pāramīnaṃ paññāva pārisuddhihetūti  paññāguṇā paccavekkhitabbā. api ca paññāya vinā na ^a^P0.0297^ea^  dassanasampatti, antarena ca diṭṭhisampadaṃ na sīlasampadā  ^a^V0.0270^ea^,  sīladiṭṭhisampadāvirahitassa na samādhisampadā, asamāhitena ca na  sakkā attahitamattampi sādhetuṃ, pageva ukkaṃsagataṃ parahitanti parahitāya  paṭipannena ``nanu tayā sakkaccaṃ paññāya parivuddhiyaṃ āyogo  karaṇīyo''ti bodhisattena attā ovaditabbo. paññānubhāvena hi  mahāsatto caturadhiṭṭhānādhiṭṭhito catūhi saṅgahavatthūhi lokaṃ  anuggaṇhanto satte niyyānamagge avatāreti, indriyāni ca nesaṃ  paripāceti.</p>
              <p>[03] tathā paññābalena khandhāyatanādīsu  pavicayabahulopavattinivattiyo yāthāvato parijānanto dānādayo guṇe  visesanibbedhabhāgiyabhāvaṃ nayanto bodhisattasikkhāya paripūrakārī  hotīti evamādinā anekākāravokāre paññāguṇe vavatthapetvā  paññāpāramī anubrūhetabbā.</p>
              <p>[03] tathā dissamānānipi lokiyāni kammāni nihīnavīriyena  pāpuṇituṃ asakkuṇeyyāni, agaṇitakhedena pana āraddhavīriyena duradhigamaṃ  nāma natthi. nihīnavīriyo hi ``saṃsāramahoghato sabbasatte  santāressāmī''ti ārabhitumeva na sakkuṇāti. majjhimo ārabhitvā  antarā vosānamāpajjati. ukkaṭṭhavīriyo pana attasukhanirapekkho  ārambhapāramimadhigacchatīti vīriyasampatti paccavekkhitabbā. api  ca ``yassa attano eva saṃsārapaṅkato samuddharaṇatthamārambho, tassāpi  na vīriyassa sithilabhāve manorathānaṃ matthakappatti sakkā sambhāvetuṃ,  pageva sadevakassa lokassa samuddharaṇatthaṃ katābhinīhārenā''ti ^a^M0.0290^ea^ ca  ``rāgādīnaṃ dosagaṇānaṃ mattamahāgajānaṃ viya dunnivārabhāvato  tannidānānañca kammasamādānānaṃ ukkhittāsikavadhakasadisabhāvato  tannimittānañca duggatīnaṃ sabbadā vivaṭamukhabhāvato, tattha  niyojakānañca pāpamittānaṃ sadā sannihitabhāvato tadovādakāritāya  ca bālassa puthujjanabhāvassa satisambhave yuttaṃ sayameva saṃsāradukkhato  nissaritunti micchāvitakkā vīriyānubhāvena dūrībhavantī''ti ca  ``yadi pana sambodhi attādhīnena vīriyena sakkā samadhigantuṃ,  kimettha dukkara''nti ca evamādinā nayena vīriyaguṇā paccavekkhitabbā.</p>
              <p>[03] tathā ^a^P0.0298^ea^ khanti nāmāyaṃ  niravasesaguṇapaṭipakkhassa kodhassa vidhamanato guṇasampādane  sādhūnamappaṭihatamāyudhaṃ, parābhibhavasamatthānaṃ alaṅkāro, samaṇabrāhmaṇānaṃ  balasampadā, kodhaggivinayanaudakadhārā, kalyāṇassa kittisaddassa  sañjātideso, pāpapuggalānaṃ vacīvisavūpasamakaro mantāgado, saṃvare  ṭhitānaṃ paramā dhīrapakati, gambhīrāsayatāya sāgaro, dosamahāsāgarassa  velā, apāyadvārassa pidahanakavāṭaṃ, devabrahmalokānaṃ ārohaṇasopānaṃ,  sabbaguṇānaṃ adhivāsanabhūmi, uttamā kāyavacīmanovisuddhīti  manasikātabbaṃ.</p>
              <p>[03] api ^a^V0.0271^ea^ ca ``ete sattā khantisampattiyā abhāvato idhaloke  tappanti, paraloke ca tapanīyadhammānuyogato''ti ca ``yadipi  parāpakāranimittaṃ dukkhaṃ uppajjati, tassa pana dukkhassa khettabhūto  attabhāvo bījabhūtañca kammaṃ mayāva abhisaṅkhata''nti ca ``tassa ca  dukkhassa āṇaṇyakāraṇameta''nti ca ``apakārake asati kathaṃ mayhaṃ  khantisampadā sambhavatī''ti ca ``yadipāyaṃ etarahi apakārako, ayaṃ  nāma pubbe anena mayhaṃ upakāro kato''ti ca ``apakāro eva vā  khantinimittatāya upakāro''ti ca ``sabbepime sattā mayhaṃ  puttasadisā, puttakatāparādhesu ca ko kujjhissatī''ti ca ``yena  kodhapisācāvesena ayaṃ mayhaṃ aparajjhati, svāyaṃ kodhabhūtāveso mayā  vinetabbo''ti ca, ``yena apakārena idaṃ mayhaṃ dukkhaṃ uppannaṃ, tassa  ahampi nimitta''nti ca, ``yehi dhammehi apakāro kato, yattha ca  kato, sabbepi te tasmiṃ eva khaṇe niruddhā kassidāni kena kopo  kātabbo''ti ^a^M0.0291^ea^ ca, ``anattatāya sabbadhammānaṃ ko kassa  aparajjhatī''ti ca paccavekkhantena khantisampadā anubrūhetabbā.</p>
              <p>[03] yadi panassa dīgharattaṃ paricayena parāpakāranimittako kodho  cittaṃ pariyādāya tiṭṭheyya, tena iti paṭisañcikkhitabbaṃ -- ``khanti  nāmesā parāpakārassa paṭipakkhapaṭipattīnaṃ paccupakārakāraṇa''nti ca  ``apakāro ca mayhaṃ dukkhūpanisā saddhāti dukkhuppādanena saddhāya  sabbaloke ^a^P0.0299^ea^ anabhiratisaññāya ca paccayo''ti ca,  ``indriyapakati hesā yadidaṃ iṭṭhāniṭṭhavisayasamāyogo. tattha  aniṭṭhavisayasamāyogo mayhaṃ na siyāti taṃ kutettha labbhā''ti ca  ``kodhavasiko satto kodhena ummatto vikkhittacitto, tattha kiṃ  paccapakārenā''ti ca ``sabbepime sattā sammāsambuddhena orasaputtā  viya paripālitā, tasmā na tattha mayā cittakopo kātabbo''ti ca,  ``aparādhake ca sati guṇe guṇavati mayā kopo na kātabbo''ti ca,  ``asati guṇe visesena karuṇāyitabbo''ti ca ``kopena ca mayhaṃ  guṇayasā nihīyantī''ti ca, ``kujjhanena mayhaṃ  dubbaṇṇadukkhaseyyādayo sapattakantā āgacchantī''ti ca, ``kodho ca  nāmāyaṃ sabbāhitakārako sabbahitavināsako balavā paccatthiko''ti  ca, ``sati ca khantiyā na koci paccatthiko''ti ca,  ``aparādhakena aparādhanimittaṃ yaṃ āyatiṃ laddhabbaṃ dukkhaṃ sati ca  khantiyā mayhaṃ tadabhāvo''ti ca, ``cintanena kujjhantena ca mayā  paccatthikoyeva anuvattito hotī''ti ca, ``kodhe ca mayā khantiyā  abhibhūte tassa dāsabhūto paccatthiko sammadeva abhibhūto hotī''ti ca,  ``kodhanimittaṃ khantiguṇapariccāgo mayhaṃ na yutto''ti ca, ``sati  ca kodhe guṇavirodhapaccanīkadhamme kathaṃ me sīlādidhammā pāripūriṃ  gaccheyyuṃ, asati ca tesu kathāhaṃ sattānaṃ ^a^V0.0272^ea^ upakārabahulo paṭiññānurūpaṃ  uttamaṃ sampattiṃ pāpuṇissāmī''ti ca, ``khantiyā ca sati bahiddhā  vikkhepābhāvato samāhitassa sabbe saṅkhārā aniccato dukkhato  sabbe dhammā anattato nibbānañca asaṅkhatāmatasantapaṇītatādibhāvato  nijjhānaṃ khamanti buddhadhammā ca acinteyyāparimeyyappabhāvā''ti.</p>
              <p>[03] tato ca anulomiyaṃ khantiyaṃ ṭhito kevalā ime  attattaniyabhāvarahitā dhammamattā yathāsakaṃ paccayehi uppajjanti vayanti,  na kutoci āgacchanti, na kuhiñci gacchanti, na ca katthaci  patiṭṭhitā, na cettha koci kassaci byāpāroti ^a^M0.0292^ea^  ahaṃkāramamaṃkārānadhiṭṭhānatā nijjhānaṃ khamati, yena bodhisatto  bodhiyā niyato anāvattidhammo hotīti evamādinā khantipāramiyā  paccavekkhaṇā veditabbā.</p>
              <p>[03] tathā saccena vinā sīlādīnaṃ asambhavato paṭiññānurūpaṃ  paṭipattiyā abhāvato ca, saccadhammātikkame ca sabbapāpadhammānaṃ  samosaraṇato asaccasandhassa apaccayikabhāvato ^a^P0.0300^ea^  āyatiñca anādeyyavacanatāvahanato sampannasaccassa ca,  sabbaguṇādhiṭṭhānabhāvato saccādhiṭṭhānena sabbabodhisambhārānaṃ  pārisuddhipāripūrisāmatthiyato sabhāvadhammāvisaṃvādanena  sabbabodhisambhārakiccakaraṇato bodhisattapaṭipattiyā ca,  parinipphattitotiādinā saccapāramiyā sampattiyo paccavekkhitabbā.</p>
              <p>[03] tathā dānādīsu daḷhasamādānaṃ taṃpaṭipakkhasannipāte ca nesaṃ  acalādhiṭṭhānaṃ tattha ca dhīravīrabhāvaṃ vinā na dānādisambhārā  sambodhinimittā sambhavantītiādinā adhiṭṭhāne guṇā paccavekkhitabbā.</p>
              <p>[03] tathā ``attahitamatte avatiṭṭhantenāpi sattesu hitacittataṃ vinā  na sakkā idhalokaparalokasampattiyo pāpuṇituṃ, pageva sabbasatte  nibbānasampattiyaṃ patiṭṭhāpetukāmenā''ti ca, ``pacchā sabbasattānaṃ  lokuttarasampattiṃ ākaṅkhantena idāni lokiyasampattiākaṅkhā  yuttarūpā''ti ca, ``idāni āsayamattena paresaṃ hitasukhūpasaṃhāraṃ kātuṃ  asakkonto kadā payogena taṃ sādhessāmī''ti ca, ``idāni mayā  hitasukhūpasaṃhārena saṃvaḍḍhitā pacchā dhammasaṃvibhāgasahāyā mayhaṃ  bhavissantī''ti ca, ``etehi vinā na mayhaṃ bodhisambhārā  sambhavanti, tasmā sabbabuddhaguṇavibhūtinipphattikāraṇattā mayhaṃ ete  paramaṃ puññakkhettaṃ anuttaraṃ kusalāyatanaṃ uttamaṃ gāravaṭṭhāna''nti ca,  savisesaṃ sattesu sabbesu hitajjhāsayatā paccupaṭṭhapetabbā ^a^V0.0273^ea^, kiñca  karuṇādhiṭṭhānatopi sabbasattesu mettā anubrūhetabbā. vimariyādīkatena  hi cetasā sattesu hitasukhūpasaṃhāraniratassa tesaṃ  ahitadukkhāpanayanakāmatā balavatī uppajjati daḷhamūlā. karuṇā ca  sabbesaṃ buddhakārakadhammānaṃ ādi caraṇaṃ patiṭṭhā mūlaṃ mukhaṃ pamukhanti  evamādinā mettāya guṇā paccavekkhitabbā.</p>
              <p>[03] tathā ``upekkhāya abhāve sattehi katā vippakārā cittassa  vikāraṃ uppādeyyuṃ, sati ca cittavikāre dānādīnaṃ sambhārānaṃ sambhavo  eva natthī''ti ^a^M0.0293^ea^ ca, ``mettāsinehena sinehite citte upekkhāya vinā  sambhārānaṃ pārisuddhi na hotī''ti ^a^P0.0301^ea^ ca,  ``anupekkhako sambhāresu puññasambhāraṃ tabbipākañca sattahitatthaṃ  pariṇāmetuṃ na sakkotī''ti ca, ``upekkhāya abhāve  deyyadhammapaṭiggāhakānaṃ vibhāgaṃ akatvā pariccajituṃ na sakkotī''ti  ca, ``upekkhārahitena jīvitaparikkhārānaṃ jīvitassa ca antarāyaṃ  amanasikaritvā sīlavisodhanaṃ kātuṃ na sakkotī''ti ca, tathā  upekkhāvasena aratiratisahasseva nekkhammabalasiddhito upapattito  ikkhaṇavasena sabbasambhārakiccanipphattito accāraddhassa vīriyassa  anupekkhaṇe padhānakiccākaraṇato upekkhato eva  titikkhānijjhānasambhavato upekkhāvasena sattasaṅkhārānaṃ  avisaṃvādanato lokadhammānaṃ ajjhupekkhaṇena samādinnadhammesu  acalādhiṭṭhānasiddhito parāpakārādīsu anābhogavaseneva  mettāvihāranipphattitoti sabbabodhisambhārānaṃ  samādānādhiṭṭhānapāripūrinipphattiyo upekkhānubhāvena sampajjantīti  evamādinā nayena upekkhāpāramī paccavekkhitabbā. evaṃ  apariccāgapariccāgādīsu yathākkamaṃ ādīnavānisaṃsapaccavekkhaṇā  dānādipāramīnaṃ paccayoti daṭṭhabbaṃ.</p>
              <p>[03] tathā saparikkhārā pañcadasa caraṇadhammā pañca ca abhiññāyo.  tattha ^b^caraṇadhammā^eb^ nāma sīlasaṃvaro, indriyesu guttadvāratā,  bhojane mattaññutā, jāgariyānuyogo, satta saddhammā, cattāri jhānāni  ca. tesu sīlādīnaṃ catunnaṃ terasāpi dhutadhammā appicchatādayo ca  parikkhārā. saddhammesu ^b^saddhāya^eb^  buddhadhammasaṅghasīlacāgadevatūpasamānussatilūkhapuggalaparivajjana-  siniddhapuggalasevanapasādanīyadhammapaccavekkhaṇatadadhimuttatā parikkhāro.  ^b^hirottappānaṃ^eb^  akusalādīnavapaccavekkhaṇāpāyādīnavapaccavekkhaṇakusaladhammūpatthambhana-  bhāvapaccavekkhaṇahirottapparahitapuggalaparivajjanahirottappasampannapuggalasenatadadhimuttatā.  ^b^bāhusaccassa^eb^ pubbayogaparipucchaka-  bhāvasaddhammābhiyogānavajjavijjāṭṭhānādiparicayaparipakkindriyatākilesadūrībhāvāppassuta-  parivajjanabahussutasevanatadadhimuttatā. ^b^vīriyassa^eb^  apāyabhayapaccavekkhaṇa- ^a^P0.0302^ea^  gamanavīthipaccavekkhaṇadhammamahattapaccavekkhaṇathinamiddhavinodanakusītapuggalaparivajjana-  āraddhavīriyapuggalasevanasammappadhānapaccavekkhaṇatadadhimuttatā ^a^V0.0274^ea^.  ^b^satiyā^eb^  satisampajaññamuṭṭhassatipuggalaparivajjanaupaṭṭhitassatipuggalasevanatadadhimuttatā.  ^a^M0.0294^ea^ ^b^paññāya^eb^  paripucchakabhāravatthuvisadakiriyāindriyasamattapaṭipādanaduppaññapuggala-  parivajjanapaññavantapuggalasevanagambhīrañāṇacariyapaccavekkhaṇatadadhimuttatā.  catunnaṃ jhānānaṃ sīlādicatukkaṃ aṭṭhatiṃsāya ārammaṇesu  pubbabhāgabhāvanā āvajjanādivasībhāvakaraṇañca parikkhāro. tattha  sīlādīhi payogasuddhiyā sattānaṃ abhayadāne āsayasuddhiyā  āmisadāne ubhayasuddhiyā dhammadāne samattho hotītiādinā  caraṇādīnaṃ dānādisambhārānaṃ paccayabhāvo yathārahaṃ niddhāretabbo.  ativitthārabhayena na niddhārayimhāti. evaṃ sampatticakkādayopi  dānādīnaṃ paccayoti veditabbā.</p>
              <p>[03] ^b^ko saṃkileso^eb^ti? avisesena taṇhādīhi parāmaṭṭhabhāvo  pāramīnaṃ saṃkileso, visesena pana deyyadhammapaṭiggāhakavikappā  dānapāramiyā saṃkileso. sattakālavikappā sīlapāramiyā,  kāmabhavatadupasamesu abhiratianabhirativikappā nekkhammapāramiyā, ahaṃ  mamāti vikappā paññāpāramiyā, līnuddhaccavikappā vīriyapāramiyā,  attaparavikappā khantipāramiyā, adiṭṭhādīsu diṭṭhādivikappā  saccapāramiyā, bodhisambhāratabbipakkhesu dosaguṇavikappā  adhiṭṭhānapāramiyā, hitāhitavikappā mettāpāramiyā, iṭṭhāniṭṭhavikappā  upekkhāpāramiyā saṃkilesoti daṭṭhabbaṃ.</p>
              <p>[03] ^b^kiṃ vodāna^eb^nti? taṇhādīhi anupaghāto  yathāvuttavikappaviraho ca etāsaṃ vodānanti veditabbaṃ. anupahatā hi  taṇhāmānadiṭṭhikodhūpanāhamakkhapaḷāsaissāmacchariya-  māyāsāṭheyyathambhasārambhamadappamādādīhi  kilesehi deyyadhammapaṭiggāhakavikappādirahitā ca dānādipāramiyo  parisuddhā pabhassarā bhavantīti.</p>
              <p>[03] ^b^ko paṭipakkho^eb^ti? avisesena sabbepi saṃkilesā  sabbepi ^a^P0.0303^ea^ akusalā dhammā etāsaṃ paṭipakkho, visesena  pana pubbe vuttā maccherādayoti veditabbā. api ca  deyyadhammapaṭiggāhakadānaphalesu alobhādosāmohaguṇayogato  lobhadosamohapaṭipakkhaṃ dānaṃ, kāyādidosavaṅkāpagamato  lobhādipaṭipakkhaṃ sīlaṃ, kāmasukhaparūpaghātāttakilamathaparivajjanato  dosattayapaṭipakkhaṃ nekkhammaṃ, lobhādīnaṃ andhīkaraṇato ñāṇassa ca  anandhīkaraṇato lobhādipaṭipakkhā paññā ^a^M0.0295^ea^, alīnānuddhatañāyārambhavasena  lobhādipaṭipakkhaṃ vīriyaṃ, iṭṭhāniṭṭhasuññatānaṃ khamanato  lobhādipaṭipakkhā khanti, satipi paresaṃ upakāre apakāre ca  yathābhūtappavattiyā ^a^V0.0275^ea^ lobhādipaṭipakkhaṃ saccaṃ, lokadhamme abhibhuyya  yathāsamādinnesu sambhāresu acalanato lobhādipaṭipakkhaṃ adhiṭṭhānaṃ,  nīvaraṇavivekato lobhādipaṭipakkhā mettā, iṭṭhāniṭṭhesu  anunayapaṭighaviddhaṃsanato samappavattito ca lobhādipaṭipakkhā  upekkhāti daṭṭhabbaṃ.</p>
              <p>[03] ^b^kā paṭipattī^eb^ti? dānapāramiyā tāva  sukhūpakaraṇasarīrajīvitapariccāgena bhayāpanudanena dhammopadesena ca  bahudhā sattānaṃ anuggahakaraṇaṃ paṭipatti. tattha āmisadānaṃ abhayadānaṃ  dhammadānanti dātabbavatthuvasena tividhaṃ dānaṃ. tesu bodhisattassa  dātabbavatthu ajjhattikaṃ bāhiranti duvidhaṃ. tattha bāhiraṃ annaṃ pānaṃ  vatthaṃ yānaṃ mālāgandhavilepanaṃ seyyāvasathapadīpeyyanti dasavidhaṃ.  annādīnaṃ khādanīyabhojanīyādivibhāgena anekavidhaṃ. tathā  rūpārammaṇaṃ yāva dhammārammaṇanti ārammaṇato chabbidhaṃ.  rūpārammaṇādīnañca nīlādivibhāgena anekavidhaṃ. tathā  maṇikanakarajatamuttāpavāḷādi, khettavatthuārāmādi,  dāsidāsagomahiṃsādi nānāvidhavittūpakaraṇavasena anekavidhaṃ.</p>
              <p>[03] tattha mahāpuriso bāhiraṃ vatthuṃ dento ``yo yena atthiko, taṃ  tassa deti, dento ca tassa atthiko''ti sayameva jānanto  ayācitopi deti pageva yācito. muttacāgo deti, no amuttacāgo,  pariyattaṃ deti, no apariyattaṃ sati deyyadhamme. na  paccupakārasannissito ^a^P0.0304^ea^ deti. asati deyyadhamme hi  pariyatte saṃvibhāgārahaṃ saṃvibhajati. na ca deti parūpaghātāvahaṃ  satthavisamajjādikaṃ, nāpi kīḷanakaṃ yaṃ anatthūpasaṃhitaṃ pamādāvahañca.  na ca gilānassa yācakassa pānabhojanādiasappāyaṃ pamāṇarahitaṃ  vā deti, pamāṇayuttaṃ pana sappāyameva deti.</p>
              <p>[03] tathā yācito gahaṭṭhānaṃ gahaṭṭhānucchavikaṃ deti, pabbajitānaṃ  pabbajitānucchavikaṃ deti, mātāpitaro ñātisālohitā mittāmaccā  puttadāradāsakammakarāti etesu kassaci pīḷaṃ ajanento deti, na ca  uḷāraṃ deyyadhammaṃ paṭijānitvā lūkhaṃ deti, na ca  lābhasakkārasilokasannissito deti, na ca paccupakārasannissito  deti, na ca phalapāṭikaṅkhī deti ^a^M0.0296^ea^ aññatra sammāsambodhiyā, na ca  yācake deyyadhammaṃ vā jigucchanto deti, na ca asaññatānaṃ yācakānaṃ  akkosakarosakānampi apaviddhaṃ dānaṃ deti, aññadatthu pasannacitto  anukampanto sakkaccameva deti, na ca kotūhalamaṅgaliko hutvā deti,  kammaphalameva pana saddahanto deti, napi yācake payirupāsanādīhi  parikilesetvā deti, aparikilesanto eva pana deti, na ca paresaṃ  vañcanādhippāyo bhedanādhippāyo vā dānaṃ deti, asaṃkiliṭṭhacitto eva  deti, napi pharusavāco bhākuṭimukho dānaṃ deti, piyavādī pana  pubbabhāsī mitavacano hutvā deti ^a^V0.0276^ea^, yasmiñca deyyadhamme  uḷāramanuññatāya vā ciraparicayena vā gedhasabhāvatāya vā lobhadhammo  adhimatto hoti, jānanto bodhisatto taṃ khippameva paṭivinodetvā  yācake pariyesitvāpi deti, yañca deyyavatthu parittaṃ yācakopi  paccupaṭṭhito, taṃ acintetvāpi attānaṃ bādhetvā dento yācakaṃ sammāneti  yathā taṃ akittipaṇḍito. na ca mahāpuriso attano  puttadāradāsakammakaraporise yācito te asaññāpite domanassappatte  yācakānaṃ deti, sammadeva pana saññāpite somanassappatte deti.  dento ca yakkharakkhasapisācādīnaṃ vā manussānaṃ kurūrakammantānaṃ vā  jānanto na deti, tathā rajjampi tādisānaṃ na deti. ye lokassa  ahitāya dukkhāya anatthāya paṭipajjanti, ye pana dhammikā dhammena  lokaṃ pālenti, tesaṃ deti. evaṃ tāva bāhiradāne paṭipatti veditabbā.</p>
              <p>[03] ajjhattikadānaṃ ^a^P0.0305^ea^ pana dvīhi ākārehi veditabbaṃ.  kathaṃ? yathā nāma koci puriso ghāsacchādanahetu attānaṃ parassa  nissajjati, vidheyyabhāvaṃ upagacchati dāsabyaṃ, evameva mahāpuriso  sambodhihetu nirāmisacitto sattānaṃ anuttaraṃ hitasukhaṃ icchanto  attano dānapāramiṃ paripūretukāmo attānaṃ parassa nissajjati,  vidheyyabhāvaṃ upagacchati yathākāmakaraṇīyataṃ.  karacaraṇanayanādiaṅgapaccaṅgaṃ tena tena atthikānaṃ akampito  anolīno anuppadeti, na tattha sajjati na saṅkocaṃ āpajjati yathā  taṃ bāhiravatthusmiṃ, tathā hi mahāpuriso dvīhi ākārehi bāhiravatthuṃ  pariccajati yathāsukhaṃ paribhogāya vā yācakānaṃ tesaṃ manorathaṃ  paripūrento, attano vasībhāvāya vā, tattha ^a^M0.0297^ea^ sabbena sabbaṃ muttacāgo,  evamahaṃ nissaṅgabhāvanāya sambodhiṃ pāpuṇissāmīti. evaṃ  ajjhattikavatthusminti veditabbaṃ.</p>
              <p>[03] tattha yaṃ ajjhattikavatthu dīyamānaṃ yācakassa ekanteneva hitāya  saṃvattati, taṃ deti, na itaraṃ. na ca mahāpuriso mārassa  mārakāyikānaṃ devatānaṃ vā vihiṃsādhippāyānaṃ attano attabhāvaṃ  aṅgapaccaṅgāni vā jānamāno deti ``mā tesaṃ anattho ahosī''ti.  yathā ca mārakāyikānaṃ, evaṃ tehi anvāviṭṭhānampi na deti, napi  ummattakānaṃ. itaresaṃ pana yāciyamāno samanantarameva deti,  tādisāya yācanāya dullabhabhāvato tādisassa ca dānassa dukkarabhāvato.</p>
              <p>[03] abhayadānaṃ pana rājato corato aggito udakato veripuggalato  sīhabyagghādivāḷamigato nāgayakkharakkhasapisācādito sattānaṃ bhaye  paccupaṭṭhite tato parittāṇabhāvena veditabbaṃ.</p>
              <p>[03] dhammadānaṃ ^a^V0.0277^ea^ pana asaṃkiliṭṭhacittassa aviparītā dhammadesanā,  opāyiko hitassa upadeso diṭṭhadhammikasamparāyikaparamatthavasena yena  sāsane anotiṇṇānaṃ avatāraṇaṃ otiṇṇānaṃ paripācanaṃ. tatthāyaṃ  nayo -- saṅkhepato tāva dānakathā sīlakathā saggakathā kāmānaṃ  ādīnavo saṃkileso ca nekkhamme ānisaṃso. vitthārato pana  sāvakabodhiyaṃ adhimuttacittānaṃ saraṇagamanaṃ sīlasaṃvaro indriyesu  guttadvāratā bhojane mattaññutā jāgariyānuyogo satta saddhammā  aṭṭhatiṃsāya ārammaṇesu kammakaraṇavasena samathānuyogo ^a^P0.0306^ea^  rūpakāyādīsu vipassanābhinivesesu yathārahaṃ abhinivesamukhena  vipassanānuyogo, tathā visuddhipaṭipadā sammattagahaṇaṃ tisso vijjā  cha abhiññā catasso paṭisambhidā sāvakabodhīti etesaṃ  guṇasaṃkittanavasena yathārahaṃ tattha tattha patiṭṭhāpanā pariyodapanā ca.  tathā paccekabodhiyaṃ sammāsambodhiyañca adhimuttānaṃ sattānaṃ yathārahaṃ  dānādipāramīnaṃ sabhāvarasalakkhaṇādisaṃkittanamukhena tīsupi avatthāsu  tesaṃ buddhānaṃ mahānubhāvatāvibhāvanena yānadvaye patiṭṭhāpanā pariyodapanā  ca. evaṃ mahāpuriso sattānaṃ dhammadānaṃ deti.</p>
              <p>[03] tathā ^a^M0.0298^ea^ mahāpuriso sattānaṃ āmisadānaṃ dento ``imināhaṃ dānena  sattānaṃ āyuvaṇṇasukhabalapaṭibhānādisampattiñca ramaṇīyaṃ  aggaphalasampattiñca nipphādeyya''nti annadānaṃ deti, tathā sattānaṃ  kāmakilesapipāsāvūpasamāya pānaṃ deti, tathā suvaṇṇavaṇṇatāya  hirottappālaṅkārassa ca nipphattiyā vatthāni deti, tathā iddhividhassa  ceva nibbānasukhassa ca nipphattiyā yānaṃ deti, tathā  sīlagandhanipphattiyā gandhaṃ deti, tathā buddhaguṇasobhānipphattiyā  mālāvilepanaṃ deti, bodhimaṇḍāsananipphattiyā āsanaṃ deti,  tathāgataseyyānipphattiyā seyyaṃ deti, saraṇabhāvanipphattiyā āvasathaṃ  deti, pañcacakkhupaṭilābhāya padīpeyyaṃ deti, byāmappabhānipphattiyā  rūpadānaṃ deti, brahmassaranipphattiyā saddadānaṃ deti, sabbalokassa  piyabhāvāya rasadānaṃ deti, buddhasukhumālabhāvāya phoṭṭhabbadānaṃ deti,  ajarāmarabhāvāya bhesajjadānaṃ deti, kilesadāsabyavimocanatthaṃ dāsānaṃ  bhujissatādānaṃ deti, saddhammābhiratiyā anavajjakhiḍḍāratihetudānaṃ  deti, sabbepi satte ariyāya jātiyā attano puttabhāvūpanayanāya  puttadānaṃ deti, sakalassapi lokassa patibhāvūpagamanāya dāradānaṃ  deti, subhalakkhaṇasampattiyā suvaṇṇamaṇimuttāpavāḷādidānaṃ,  anubyañjanasampattiyā nānāvidhavibhūsanadānaṃ, saddhammakosādhigamāya  vittakosadānaṃ, dhammarājabhāvāya rajjadānaṃ, jhānādisampattiyā  ārāmuyyānataḷākavanadānaṃ, cakkaṅkitehi pādehi bodhimaṇḍūpasaṅkamanāya  caraṇadānaṃ, caturoghanittharaṇāya sattānaṃ saddhammahatthadānatthaṃ hatthadānaṃ,  saddhindriyādipaṭilābhāya ^a^P0.0307^ea^ kaṇṇanāsādidānaṃ,  samantacakkhupaṭilābhāya cakkhudānaṃ,  ``dassanasavanānussaraṇapāricariyādīsu sabbakālaṃ ^a^V0.0278^ea^ sabbasattānaṃ  hitasukhāvaho, sabbalokena ca upajīvitabbo me kāyo bhaveyyā''ti  maṃsalohitādidānaṃ, ``sabbalokuttamo bhaveyya''nti uttamaṅgadānaṃ deti.</p>
              <p>[03] evaṃ dadanto ca na anesanāya deti, na ca paropaghātena, na  bhayena, na lajjāya, na dakkhiṇeyyarosanena, na paṇīte sati lūkhaṃ, na  attukkaṃsanena, na paravambhanena, na phalābhisaṅkhāya, na  yācakajigucchāya, na acittīkārena deti, atha kho sakkaccaṃ deti,  sahatthena deti, kālena deti, cittīkatvā deti, avibhāgena deti.  tīsu kālesu somanassito deti, tato ^a^M0.0299^ea^ eva ca datvā na pacchānutāpī  hoti. na paṭiggāhakavasena mānāvamānaṃ karoti, paṭiggāhakānaṃ  piyasamudācāro hoti vadaññū yācayogo saparivāradāyako.  annadānañhi dento ``taṃ saparivāraṃ katvā dassāmī''ti vatthādīhi  saddhiṃ deti. tathā vatthadānaṃ dento ``taṃ saparivāraṃ katvā  dassāmī''ti annādīhi saddhiṃ deti. yānadānādīsupi eseva nayo.</p>
              <p>[03] tathā rūpadānaṃ dento itarārammaṇānipi tassa parivāraṃ katvā  deti, evaṃ sesesupi. tattha rūpadānaṃ nāma  nīlapītalohitaodātādivaṇṇāsu pupphavatthadhātūsu aññataraṃ labhitvā  rūpavasena ābhujitvā ``rūpadānaṃ dassāmi, rūpadānaṃ mayha''nti  cintetvā tādise dakkhiṇeyye dānaṃ patiṭṭhāpeti savatthukaṃ katvā.  etaṃ ^b^rūpadānaṃ^eb^ nāma.</p>
              <p>[03] saddadānaṃ pana bherisaddādivasena veditabbaṃ. tattha saddaṃ  kandamūlāni viya uppāṭetvā nīluppalahatthakaṃ viya ca hatthe ṭhapetvā  dātuṃ na sakkā, savatthukaṃ pana katvā dento saddadānaṃ deti nāma.  tasmā yadā ``saddadānaṃ dassāmī''ti bherimudiṅgādīsu aññatarena  tūriyena tiṇṇaṃ ratanānaṃ upahāraṃ karoti kāreti ca, ``saddadānaṃ  me''ti bheriādīni ṭhapeti ṭhapāpeti ca. dhammakathikānaṃ pana  sarabhesajjaṃ telaphāṇitādiṃ deti, dhammassavanaṃ ghoseti, sarabhaññaṃ  bhaṇati, dhammakathaṃ katheti, upanisinnakakathaṃ ^a^P0.0308^ea^  anumodanakathañca karoti kāreti ca, tadā ^b^saddadānaṃ^eb^ nāma hoti.</p>
              <p>[03] tathā gandhadānaṃ mūlagandhādīsu aññataraṃ rajanīyaṃ gandhavatthuṃ  piṃsitameva vā gandhaṃ yaṃkiñci labhitvā gandhavasena ābhujitvā  ``gandhadānaṃ dassāmi, gandhadānaṃ mayha''nti buddharatanādīnaṃ pūjaṃ  karoti kāreti ca, gandhapūjanatthāya agarucandanādike gandhavatthuke  pariccajati. idaṃ ^b^gandhadānaṃ^eb^.</p>
              <p>[03] tathā ^a^V0.0279^ea^ mūlarasādīsu yaṃkiñci rajanīyaṃ rasavatthuṃ labhitvā  rasavasena ābhujitvā ``rasadānaṃ dassāmi, rasadānaṃ mayha''nti  dakkhiṇeyyānaṃ deti, rasavatthumeva vā dhaññagavādikaṃ pariccajati.  idaṃ ^b^rasadānaṃ^eb^.</p>
              <p>[03] tathā phoṭṭhabbadānaṃ mañcapīṭhādivasena attharaṇapāvuraṇādivasena ca  veditabbaṃ. yadā hi mañcapīṭhabhisibimbohanādikaṃ  nivāsanapārupanādikaṃ vā sukhasamphassaṃ ^a^M0.0300^ea^ rajanīyaṃ anavajjaṃ phoṭṭhabbavatthuṃ  labhitvā phoṭṭhabbavasena ābhujitvā ``phoṭṭhabbadānaṃ dassāmi,  phoṭṭhabbadānaṃ mayha''nti dakkhiṇeyyānaṃ deti. yathāvuttaṃ phoṭṭhabbavatthuṃ  labhitvā pariccajati, idaṃ ^b^phoṭṭhabbadānaṃ^eb^.</p>
              <p>[03] dhammadānaṃ pana dhammārammaṇassa adhippetattā  ojapānajīvitavasena veditabbaṃ. ojādīsu hi aññataraṃ rajanīyaṃ  vatthuṃ labhitvā dhammārammaṇavasena ābhujitvā ``dhammadānaṃ dassāmi,  dhammadānaṃ mayha''nti sappinavanītādi^b^ojadānaṃ^eb^ deti.  ambapānādiaṭṭhavidha^b^pānadānaṃ^eb^ deti, ^b^jīvitadāna^eb^nti  ābhujitvā salākabhattapakkhikabhattādīni deti, aphāsukabhāvena  abhibhūtānaṃ byādhitānaṃ vejje paccupaṭṭhāpeti, jālaṃ phālāpeti, kuminaṃ  viddhaṃsāpeti, sakuṇapañjaraṃ viddhaṃsāpeti, bandhanena baddhānaṃ sattānaṃ  bandhanamokkhaṃ kāreti, māghātabheriṃ carāpeti, aññāni ca sattānaṃ  jīvitaparittāṇatthaṃ evarūpāni kammāni karoti kārāpeti ca. idaṃ  ^b^dhammadānaṃ^eb^ nāma.</p>
              <p>[03] sabbametaṃ yathāvuttaṃ dānasampadaṃ sakalalokahitasukhāya  pariṇāmeti. attano ca sammāsambodhiyā akuppāya vimuttiyā  aparikkhayassa chandassa aparikkhayassa vīriyassa aparikkhayassa  samādhissa aparikkhayassa paṭibhānassa aparikkhayassa ñāṇassa  aparikkhayāya vimuttiyā pariṇāmeti ^a^P0.0309^ea^. imañca  dānapāramiṃ paṭipajjantena mahāsattena jīvite aniccasaññā  paccupaṭṭhāpetabbā tathā bhogesu, bahusādhāraṇatā ca nesaṃ manasikātabbā,  sattesu ca mahākaruṇā satataṃ samitaṃ paccupaṭṭhāpetabbā. evañhi bhoge  gahetabbasāraṃ gaṇhanto ādittato viya agārato sabbaṃ sāpateyyaṃ  attānañca bahi nīharanto na kiñci seseti, na katthaci vibhāgaṃ  karoti, aññadatthu nirapekkho nissajjati eva. ayaṃ tāva  dānapāramiyā paṭipattikkamo.</p>
              <p>[03] sīlapāramiyā pana ayaṃ paṭipattikkamo -- yasmā  sabbaññusīlālaṅkārehi satte alaṅkaritukāmena mahāpurisena ādito  attano eva tāva sīlaṃ visodhetabbaṃ. tattha ca catūhi  ākārehi ^a^V0.0280^ea^ sīlaṃ visujjhati -- ajjhāsayavisuddhito, samādānato,  avītikkamanato, sati ca vītikkame puna paṭipākatikakaraṇato.  visuddhāsayatāya hi ekacco ^a^M0.0301^ea^ attādhipati hutvā pāpajigucchanasabhāvo  ajjhattaṃ hiridhammaṃ paccupaṭṭhāpetvā suparisuddhasamācāro hoti. tathā  parato samādāne sati ekacco lokādhipati hutvā pāpato uttasanto  ottappadhammaṃ paccupaṭṭhāpetvā suparisuddhasamācāro hoti. iti  ubhayathāpi ete avītikkamanato sīle patiṭṭhahanti. atha pana kadāci  satisammosena sīlassa khaṇḍādibhāvo siyā. tāyayeva yathāvuttāya  hirottappasampattiyā khippameva naṃ vuṭṭhānādinā paṭipākatikaṃ karoti.</p>
              <p>[03] tayidaṃ sīlaṃ vārittaṃ, cārittanti duvidhaṃ. tatthāyaṃ  bodhisattassa vārittasīle paṭipattikkamo -- sabbasattesu tathā  dayāpannacittena bhavitabbaṃ, yathā supinantenapi na āghāto uppajjeyya.  parūpakāraniratatāya parasantako alagaddo viya na parāmasitabbo.  sace pabbajito hoti, abrahmacariyatopi ārācārī hoti  sattavidhamethunasaṃyogavirahito, pageva paradāragamanato. sace pana  apabbajito gahaṭṭho samāno paresaṃ dāresu sadā pāpakaṃ cittampi na  uppādeti. kathento ca saccaṃ hitaṃ piyaṃ vacanaṃ parimitameva ca  kālena dhammiṃ kathaṃ bhāsitā hoti, sabbattha anabhijjhālu  abyāpannacitto aviparītadassano kammassakatañāṇena ca samannāgato  sammaggatesu sammāpaṭipannesu niviṭṭhasaddho ^a^P0.0310^ea^ hoti  niviṭṭhapemo.</p>
              <p>[03] iti caturāpāyavaṭṭadukkhānaṃ pathabhūtehi akusalakammapathehi  akusaladhammehi ca oramitvā saggamokkhānaṃ pathabhūtesu  kusalakammapathesu patiṭṭhitassa mahāpurisassa parisuddhāsayapayogatāya  yathābhipatthitā sattānaṃ hitasukhūpasaṃhitā manorathā sīghaṃ sīghaṃ  abhinipphajjanti, pāramiyo paripūrenti. evaṃbhūto hi ayaṃ. tattha  hiṃsānivattiyā sabbasattānaṃ abhayadānaṃ deti, appakasireneva  mettābhāvanaṃ sampādeti, ekādasa mettānisaṃse adhigacchati, appābādho  hoti appātaṅko, dīghāyuko sukhabahulo lakkhaṇavisese pāpuṇāti,  dosavāsanañca samucchindati.</p>
              <p>[03] tathā adinnādānanivattiyā corādīhi asādhāraṇe bhoge  adhigacchati. parehi anāsaṅkanīyo piyo manāpo vissasanīyo  vibhavasampattīsu alaggacitto pariccāgasīlo lobhavāsanañca  samucchindati.</p>
              <p>[03] abrahmacariyanivattiyā ^a^M0.0302^ea^ alolo hoti santakāyacitto, sattānaṃ  piyo hoti manāpo aparisaṅkanīyo ^a^V0.0281^ea^, kalyāṇo cassa kittisaddo  abbhuggacchati, alaggacitto hoti mātugāmesu aluddhāsayo,  nekkhammabahulo lakkhaṇavisese adhigacchati, lobhavāsanañca  samucchindati.</p>
              <p>[03] musāvādanivattiyā sattānaṃ pamāṇabhūto hoti paccayiko theto  ādeyyavacano, devatānaṃ piyo manāpo, surabhigandhamukho  ārakkhitakāyavacīsamācāro, lakkhaṇavisese ca adhigacchati,  kilesavāsanañca samucchindati.</p>
              <p>[03] pesuññanivattiyā parūpakkamehipi abhejjakāyo hoti  abhejjaparivāro, saddhammesu ca abhejjanakasaddho, daḷhamitto  bhavantaraparicitānaṃ viya sattānaṃ ekantapiyo asaṃkilesabahulo.</p>
              <p>[03] pharusavācānivattiyā sattānaṃ piyo hoti manāpo sukhasīlo  madhuravacano sambhāvanīyo, aṭṭhaṅgasamannāgato cassa saro nibbattati.</p>
              <p>[03] samphappalāpanivattiyā sattānaṃ piyo hoti manāpo garu  bhāvanīyo ca ādeyyavacano parimitālāpo. mahesakkho ca hoti  mahānubhāvo, ṭhānuppattikena paṭibhānena pañhānaṃ byākaraṇakusalo,  buddhabhūmiyañca ekāya eva vācāya anekabhāsānaṃ sattānaṃ anekesaṃ  pañhānaṃ byākaraṇasamattho hoti.</p>
              <p>[03] anabhijjhālutāya icchitalābhī hoti, uḷāresu ca bhogesu ruciṃ  paṭilabhati, khattiyamahāsālādīnaṃ ^a^P0.0311^ea^ sammato hoti,  paccatthikehi anabhibhavanīyo, indriyavekallaṃ na pāpuṇāti,  appaṭipuggalo ca hoti.</p>
              <p>[03] abyāpādena piyadassano hoti, sattānaṃ sambhāvanīyo  parahitābhinanditāya ca satte appakasireneva pasādeti, alūkhasabhāvo  ca hoti mettāvihārī, mahesakkho ca hoti mahānubhāvo.</p>
              <p>[03] micchādassanābhāvena kalyāṇe sahāye paṭilabhati, sīsacchedampi  pāpuṇanto pāpakammaṃ na karoti, kammassakatādassanato  akotūhalamaṅgaliko ca hoti, saddhamme cassa saddhā patiṭṭhitā hoti  mūlajātā, saddahati ca tathāgatānaṃ bodhiṃ, samayantaresu nābhiramati  ukkāraṭṭhāne ^a^M0.0303^ea^ viya rājahaṃso ^a^V0.0282^ea^, lakkhaṇattayaparijānanakusalo  hoti, ante  ca anāvaraṇañāṇalābhī, yāva bodhiṃ na pāpuṇāti, tāva tasmiṃ tasmiṃ  sattanikāye ukkaṭṭhukkaṭṭho ca hoti, uḷāruḷārā sampattiyo pāpuṇāti.  iti hidaṃ sīlaṃ nāma sabbasampattīnaṃ adhiṭṭhānaṃ, sabbabuddhaguṇānaṃ  pabhavabhūmi, sabbabuddhakārakadhammānaṃ ādi caraṇaṃ mukhaṃ pamukhanti  bahumānanaṃ uppādetvā kāyavacīsaṃyame indriyadamane ājīvavisuddhiyaṃ  paccayaparibhogesu ca satisampajaññabalena appamattena lābhasakkārasilokaṃ  mittamukhapaccatthikaṃ viya sallakkhetvā ``kikīva aṇḍa''ntiādinā  (visuddhi0 1.19; dī0 ni0 aṭṭha0 1.7) vuttanayena sakkaccaṃ sīlaṃ  sampādetabbaṃ. ayaṃ tāva vārittasīle paṭipattikkamo.</p>
              <p>[03] cārittasīle pana paṭipatti evaṃ veditabbā -- idha bodhisatto  kalyāṇamittānaṃ garuṭṭhāniyānaṃ abhivādanaṃ paccuṭṭhānaṃ añjalikammaṃ  sāmīcikammaṃ kālena kālaṃ kattā hoti, tathā tesaṃ kālena kālaṃ  upaṭṭhānaṃ kattā hoti, gilānānaṃ kāyaveyyāvaṭikaṃ. subhāsitapadāni  sutvā sādhukāraṃ kattā hoti, guṇavantānaṃ guṇe vaṇṇetā paresaṃ apakāre  khantā, upakāre anussaritā, puññāni anumoditā, attano puññāni  sammāsambodhiyā pariṇāmetā, sabbakālaṃ appamādavihārī kusalesu  dhammesu, sati ca accaye accayato disvā tādisānaṃ sahadhammikānaṃ  yathābhūtaṃ āvikattā, uttari ca sammāpaṭipattiṃ sammadeva paripūretā.</p>
              <p>[03] tathā attano anurūpāsu atthūpasaṃhitāsu sattānaṃ itikattabbatāsu  dakkho analaso sahāyabhāvaṃ upagacchati. uppannesu ca sattānaṃ  byādhiādidukkhesu yathārahaṃ ^a^P0.0312^ea^ patikāravidhāyako.  ñātibhogādibyasanapatitesu sokāpanodano ullumpanasabhāvāvaṭṭhito hutvā  niggahārahānaṃ dhammeneva niggaṇhanako yāvadeva akusalā vuṭṭhāpetvā  kusale patiṭṭhāpanāya. paggahārahānaṃ dhammeneva paggaṇhanako. yāni  purimakānaṃ mahābodhisattānaṃ uḷāratamāni paramadukkarāni  acinteyyānubhāvāni sattānaṃ ekantahitasukhāvahāni caritāni, yehi  nesaṃ bodhisambhārā sammadeva paripākaṃ agamaṃsu, tāni sutvā  anubbiggo anutrāso tepi ^a^M0.0304^ea^ mahāpurisā manussā eva, kamena pana  sikkhāpāripūriyā bhāvitattabhāvā tādisāya uḷāratamāya  ānubhāvasampattiyā bodhisambhāresu ukkaṃsapāramippattā ahesuṃ, tasmā  mayāpi sīlādisikkhāsu sammadeva tathā paṭipajjitabbaṃ, yāya  paṭipattiyā ahampi anukkamena sikkhaṃ paripūretvā ekantato taṃ padaṃ  anupāpuṇissāmīti saddhāpurecārikaṃ vīriyaṃ avissajjento sammadeva  sīlesu paripūrakārī hoti.</p>
              <p>[03] tathā ^a^V0.0283^ea^ paṭicchannakalyāṇo hoti vivaṭāparādho, appiccho santuṭṭho  pavivitto asaṃsaṭṭho dukkhasaho aparitassanajātiko anuddhato  anunnaḷo acapalo amukharo avikiṇṇavāco santindriyo  santamānaso kuhanādimicchājīvarahito ācāragocarasampanno aṇumattesu  vajjesu bhayadassāvī samādāya sikkhati sikkhāpadesu āraddhavīriyo  pahitatto kāye ca jīvite ca nirapekkho, appamattakampi kāye  jīvite vā apekkhaṃ nādhivāseti pajahati vinodeti, pageva adhimattaṃ.  sabbepi dussīlyahetubhūte kodhūpanāhādike upakkilese pajahati  vinodeti. appamattakena ca visesādhigamena aparituṭṭho hoti, na  saṅkocaṃ āpajjati, uparūpari visesādhigamāya vāyamati.</p>
              <p>[03] yena yathāladdhā sampatti hānabhāgiyā vā ṭhitibhāgiyā vā na  hoti, tathā mahāpuriso andhānaṃ pariṇāyako hoti, maggaṃ  ācikkhati, badhirānaṃ hatthamuddāya saññaṃ deti, atthamanuggāheti, tathā  mūgānaṃ. pīṭhasappikānaṃ pīṭhaṃ deti yānaṃ deti vāheti vā.  assaddhānaṃ saddhāpaṭilābhāya vāyamati, kusītānaṃ ussāhajananāya,  muṭṭhassatīnaṃ satisamāyogāya, vibbhantacittānaṃ samādhisampadāya,  duppaññānaṃ paññādhigamāya vāyamati. kāmacchandapariyuṭṭhitānaṃ ^a^P0.0313^ea^  kāmacchandapaṭivinodanāya vāyamati.  byāpādathinamiddhauddhaccakukkuccavicikicchāpariyuṭṭhitānaṃ  vicikicchāvinodanāya vāyamati. kāmavitakkādiapakatānaṃ  kāmavitakkādimicchāvitakkavinodanāya vāyamati. pubbakārīnaṃ sattānaṃ  kataññutaṃ nissāya pubbabhāsī piyavādī saṅgāhako sadisena adhikena  vā paccupakārena sammānetā hoti.</p>
              <p>[03] āpadāsu ^a^M0.0305^ea^ sahāyakiccaṃ anutiṭṭhati. tesaṃ tesañca sattānaṃ  pakatisabhāvañca parijānitvā yehi yathā saṃvasitabbaṃ hoti, tehi tathā  saṃvasati. yesu ca yathā paṭipajjitabbaṃ hoti, tesu tathā paṭipajjati.  tañca kho akusalato vuṭṭhāpetvā kusale patiṭṭhāpanavasena, na aññathā.  paracittānurakkhaṇā hi bodhisattānaṃ yāvadeva kusalābhivaḍḍhiyā.  tathā hitajjhāsayenāpi paro na hiṃsitabbo, na bhaṇḍitabbo, na  maṅkubhāvamāpādetabbo, na parassa kukkuccaṃ uppādetabbaṃ, na niggahaṭṭhāne na  codetabbo, na nīcataraṃ paṭipannassa attā uccatare ṭhapetabbo, na ca  paresu sabbena sabbaṃ asevinā bhavitabbaṃ, na atisevinā bhavitabbaṃ, na  akālasevinā.</p>
              <p>[03] sevitabbayutte pana satte desakālānurūpaṃ sevati. na ca paresaṃ  purato piye vigarahati, appiye ^a^V0.0284^ea^ vā pasaṃsati. na avissaṭṭhavissāsī  hoti. na dhammikaṃ upanimantanaṃ paṭikkhipati. na saññattiṃ  upagacchati, nādhikaṃ paṭiggaṇhāti. saddhāsampanne saddhānisaṃsakathāya  sampahaṃsati. sīlasutacāgapaññāsampanne paññāsampannakathāya sampahaṃsati.  sace pana bodhisatto abhiññābalappatto hoti, pamādāpanne satte  abhiññābalena yathārahaṃ nirayādike dassento saṃvejetvā assaddhādike  saddhādīsu patiṭṭhāpeti. sāsane otāreti. saddhādiguṇasampanne  paripāceti. evamayaṃ mahāpurisassa cārittabhūto aparimāṇo  puññābhisando kusalābhisando uparūpari abhivaḍḍhatīti veditabbaṃ.</p>
              <p>[03] api ca yā sā ``kiṃ sīlaṃ kenaṭṭhena sīla''ntiādinā pucchaṃ  katvā ``pāṇātipātādīhi viramantassa vattapaṭipattiṃ vā pūrentassa  cetanādayo dhammā sīla''ntiādinā nayena nānappakārato sīlassa  vitthārakathā ^b^visuddhimagge^eb^ (visuddhi0 1.6 ādayo) vuttā, sā  sabbāpi idha āharitvā vattabbā. kevalañhi ^a^P0.0314^ea^ tattha  sāvakabodhisattavasena sīlakathā āgatā, idha mahābodhisattavasena  karuṇūpāyakosallapubbaṅgamaṃ katvā vattabbāti ayameva viseso. yato  idaṃ sīlaṃ mahāpuriso yathā na attano duggatiyaṃ parikkilesavimuttiyā  sugatiyampi, na rajjasampattiyā, na cakkavatti, na deva, na sakka, na  māra, na brahmasampattiyā pariṇāmeti, tathā na attano tevijjatāya, na  chaḷabhiññatāya ^a^M0.0306^ea^, na catuppaṭisambhidādhigamāya, na sāvakabodhiyā, na  paccekabodhiyā, pariṇāmeti, atha kho sabbaññubhāvena sabbasattānaṃ  anuttarasīlālaṅkārasampādanatthameva pariṇāmetīti. ayaṃ  sīlapāramiyā paṭipattikkamo.</p>
              <p>[03] tathā yasmā karuṇūpāyakosallapariggahitā  ādīnavadassanapubbaṅgamā kāmehi ca bhavehi ca nikkhamanavasena pavattā  kusalacittuppatti nekkhammapāramī, tasmā  sakalasaṃkilesanivāsanaṭṭhānatāya puttadārādīhi mahāsambādhatāya  kasivāṇijjādinānāvidhakammantādhiṭṭhānabyākulatāya ca gharāvāsassa  nekkhammasukhādīnaṃ anokāsataṃ, kāmānañca satthadhārālaggamadhubindu  viya ca avaliyhamānā parittassādā vipulānatthānubandhāti ca,  vijjulatobhāsena gahetabbanaccaṃ viya parittakālūpalabbhā,  ummattakālaṅkāro viya viparītasaññāya anubhavitabbā,  karīsāvacchādanā viya patikārabhūtā, udakatemitaṅguliyā tanūdakapānaṃ  viya atittikarā, chātajjhattabhojanaṃ viya sābādhā, baḷisāmisaṃ viya  byasanasannipātakāraṇaṃ, aggisantāpo viya kālattayepi  dukkhuppattihetubhūtā, makkaṭalepo viya bandhanimittaṃ, ghātakāvacchādanā  viya anatthacchādanā, sapattagāmavāso viya bhayaṭṭhānabhūtā,  paccatthikaposako ^a^V0.0285^ea^ viya kilesamārādīnaṃ āmisabhūtā, chaṇasampattiyo  viya vipariṇāmadukkhā, koṭaraggi viya antodāhakā,  purāṇakūpāvalambībīraṇamadhupiṇḍaṃ viya anekādīnavā, loṇūdakapānaṃ  viya pipāsāhetubhūtā, surāmerayaṃ viya nīcajanasevitā, appassādatāya  aṭṭhikaṅkalūpamātiādinā ^a^P0.0315^ea^ (ma0 ni0 1.234;  2.42; pāci0 417; mahāni0 3; cūḷani0  khaggavisāṇasuttaniddesa 147) ca nayena ādīnavaṃ sallakkhetvā  tabbipariyāyena nekkhamme ānisaṃsaṃ passantena  nekkhammapavivekaupasamasukhādīsu ninnapoṇapabbhāracittena  nekkhammapāramiyaṃ paṭipajjitabbaṃ. yasmā pana nekkhammaṃ  pabbajjāmūlakaṃ, tasmā pabbajjā tāva anuṭṭhātabbā. pabbajjamanutiṭṭhantena  ca mahāsattena asati buddhuppāde kammavādīnaṃ kiriyavādīnaṃ  tāpasaparibbājakānaṃ pabbajjā anuṭṭhātabbā.</p>
              <p>[03] uppannesu pana sammāsambuddhesu tesaṃ sāsane eva pabbajitabbaṃ.  pabbajitvā ca yathāvutte sīle patiṭṭhitena tassā eva hi  sīlapāramiyā vodāpanatthaṃ dhutaguṇā samādātabbā. samādinnadhutadhammā  hi mahāpurisā sammadeva te ^a^M0.0307^ea^ pariharantā  appicchāsantuṭṭhāsallekhapavivekāsaṃsaggavīriyārambhasubharatādi-  guṇasalilavikkhālitakilesamalatāya  anavajjasīlavataguṇaparisuddhasabbasamācārā porāṇe ariyavaṃsattaye  patiṭṭhitā catutthaṃ bhāvanārāmatāsaṅkhātaṃ ariyavaṃsaṃ adhigantuṃ  cattārīsāya ārammaṇesu yathārahaṃ upacārappanābhedaṃ jhānaṃ upasampajja  viharanti. evaṃ hissa sammadeva nekkhammapāramī paripūritā hoti.</p>
              <p>[03] imasmiṃ pana ṭhāne terasahi dhutadhammehi saddhiṃ dasa kasiṇāni,  dasa asubhāni, dasānussatiyo, cattāro brahmavihārā, cattāro āruppā,  ekā saññā, ekaṃ vavatthānanti cattārīsāya samādhibhāvanāya  kammaṭṭhānāni bhāvanāvidhānañca vitthārato vattabbāni. taṃ panetaṃ  sabbaṃ yasmā ^b^visuddhimagge^eb^ (visuddhi0 1.22 ādayo, 47,  55) sabbākārato vitthāretvā vuttaṃ, tasmā tattha vuttanayeneva  veditabbaṃ. kevalañhi tattha sāvakabodhisattassa vasena vuttaṃ, idha  mahābodhisattassa vasena karuṇūpāyakosallapubbaṅgamaṃ katvā vattabbanti  ayameva visesoti. evamettha nekkhammapāramiyā paṭipattikkamo  veditabbo.</p>
              <p>[03] tathā paññāpāramiṃ sampādetukāmena yasmā paññā āloko viya  andhakārena mohena saha na vattati, tasmā mohakāraṇāni tāva  bodhisattena parivajjetabbāni. tatthimāni ^a^P0.0316^ea^  mohakāraṇāni -- arati tandi vijambhitā ālasiyaṃ  gaṇasaṅgaṇikārāmatā niddāsīlatā anicchayasīlatā ñāṇasmiṃ  akutūhalatā micchādhimāno aparipucchakatā kāyassa na sammāparihāro  ^a^V0.0286^ea^ asamāhitacittatā duppaññānaṃ puggalānaṃ sevanā paññavantānaṃ  apayirupāsanā attaparibhavo micchāvikappo viparītābhiniveso  kāyadaḷhibahulatā asaṃvegasīlatā pañca nīvaraṇāni. saṅkhepato ye  vā pana dhamme āsevato anuppannā paññā nuppajjati, uppannā  parihāyati. iti imāni sammohakāraṇāni parivajjentena bāhusacce  jhānādīsu ca yogo karaṇīyo.</p>
              <p>[03] tatthāyaṃ bāhusaccassa visayavibhāgo -- pañcakkhandhā  dvādasāyatanāni aṭṭhārasa dhātuyo cattāri saccāni bāvīsatindriyāni  dvādasapadiko paṭiccasamuppādo tathā satipaṭṭhānādayo  kusalādidhammappakārabhedā ca, yāni ca loke anavajjāni  vijjāṭṭhānāni, ye ca sattānaṃ hitasukhavidhānayoggā ^a^M0.0308^ea^ byākaraṇavisesā,  iti evaṃ pakāraṃ sakalameva sutavisayaṃ upāyakosallapubbaṅgamāya paññāya  satiyā vīriyena ca sādhukaṃ uggahaṇasavanadhāraṇaparicayaparipucchāhi  ogāhetvā tattha ca paresaṃ patiṭṭhāpanena sutamayā paññā nibbattetabbā.</p>
              <p>[03] tathā sattānaṃ itikattabbatāsu ṭhānuppattikapaṭibhānabhūtā  āyāpāyaupāyakosallabhūtā ca paññā hitesitaṃ nissāya tattha tattha  yathārahaṃ pavattetabbā. tathā khandhādīnaṃ sabhāvadhammānaṃ  ākāraparivitakkanamukhena te nijjhānaṃ khamāpentena cintāmayā paññā  nibbattetabbā. khandhādīnaṃyeva pana  salakkhaṇasāmaññalakkhaṇapariggahaṇavasena lokiyapariññā nibbattentena  pubbabhāgabhāvanāpaññā sampādetabbā. evañhi nāmarūpamattamidaṃ yathārahaṃ  paccayehi uppajjati ceva nirujjhati ca, na ettha koci kattā vā  kāretā vā, hutvā abhāvaṭṭhena aniccaṃ, udayabbayapaṭipīḷanaṭṭhena dukkhaṃ,  avasavattanaṭṭhena anattāti ajjhattikadhamme bāhirakadhamme ca nibbisesaṃ  parijānanto tattha āsaṅgaṃ pajahanto pare ca tattha taṃ jahāpento kevalaṃ  karuṇāvaseneva yāva na buddhaguṇā ^a^P0.0317^ea^ hatthatalaṃ  āgacchanti, tāva yānattaye satte avatāraṇaparipācanehi patiṭṭhapento  jhānavimokkhasamādhisamāpattiyo abhiññāyo ca lokiyā vasībhāvaṃ  pāpento paññāya matthakaṃ pāpuṇāti.</p>
              <p>[03] tattha yā imā iddhividhañāṇaṃ dibbasotadhātuñāṇaṃ  cetopariyañāṇaṃ pubbenivāsānussatiñāṇaṃ dibbacakkhuñāṇaṃ  yathākammupagañāṇaṃ anāgataṃsañāṇanti saparibhaṇḍā  pañcalokiyābhiññāsaṅkhātā bhāvanāpaññā, yā ca  khandhāyatanadhātuindriyasaccapaṭiccasamuppādādibhedesu bhūmibhūtesu dhammesu  uggahaparipucchāvasena ñāṇaparicayaṃ katvā sīlavisuddhicittavisuddhīti  ^a^V0.0287^ea^ mūlabhūtāsu imāsu dvīsu visuddhīsu patiṭṭhāya  diṭṭhivisuddhikaṅkhāvitaraṇavisuddhimaggāmaggañāṇadassanavisuddhi-  paṭipadāñāṇadassanavisuddhiñāṇadassanavisuddhīti  sarīrabhūtā imā pañca visuddhiyo sampādentena bhāvetabbā  lokiyalokuttarabhedā bhāvanāpaññā, tāsaṃ sampādanavidhānaṃ yasmā  ``tattha ekopi hutvā bahudhā hotītiādikaṃ iddhivikubbanaṃ  kātukāmena ādikammikena yoginā''tiādinā ``khandhāti  rūpakkhandho vedanākkhandho saññākkhandho saṅkhārakkhandho  viññāṇakkhandho''tiādinā ca visayavibhāgena saddhiṃ ^a^M0.0309^ea^   ^b^visuddhimagge^eb^ (visuddhi0 2.430 ādayo) sabbākārato  vitthāretvā vuttaṃ, tasmā tattha vuttanayeneva veditabbaṃ. kevalañhi tattha  sāvakabodhisattassa vasena paññā āgatā, idha mahābodhisattassa vasena  karuṇūpāyakosallapubbaṅgamaṃ katvā vattabbā, ñāṇadassanavisuddhiṃ apāpetvā  paṭipadāñāṇadassanavisuddhiyaṃyeva vipassanā ṭhapetabbāti ayameva  viseso. evamettha paññāpāramiyā paṭipattikkamo veditabbo.</p>
              <p>[03] tathā yasmā sammāsambodhiyā katābhinīhārena mahāsattena  pāramiparipūraṇatthaṃ sabbakālaṃ yuttappayuttena bhavitabbaṃ ābaddhaparikaraṇena,  tasmā kālena kālaṃ ``ko nu kho ajja mayā puññasambhāro  ñāṇasambhāro vā upacito, kiṃ vā mayā parahitaṃ kata''nti divase  divase paccavekkhantena sattahitatthaṃ ussāho karaṇīyo. sabbesampi  sattānaṃ upakārāya attano pariggahabhūtaṃ vatthu kāye jīvite ca  nirapekkhacittena ossajitabbaṃ. yaṃ kiñci kammaṃ karoti kāyena  vācāya vā, taṃ sabbaṃ sambodhiyaṃ ^a^P0.0318^ea^ ninnacitteneva  kātabbaṃ, bodhiyā pariṇāmetabbaṃ. uḷārehi ittarehi ca kāmehi  vinivattacitteneva bhavitabbaṃ. sabbāsupi itikattabbatāsu upāyakosallaṃ  paccupaṭṭhāpetvāva paṭipajjitabbaṃ.</p>
              <p>[03] tasmiṃ tasmiṃ sattahite āraddhavīriyena bhavitabbaṃ  iṭṭhāniṭṭhādisabbasahena avisaṃvādinā. sabbepi sattā anodhiso  mettāya karuṇāya ca pharitabbā. yā kāci sattānaṃ dukkhuppatti,  sabbā sā attani pāṭikaṅkhitabbā. sabbesañca sattānaṃ puññaṃ  abbhanumoditabbaṃ. buddhānaṃ mahantatā mahānubhāvatā abhiṇhaṃ  paccavekkhitabbā. yañca kiñci kammaṃ karoti kāyena vācāya vā,  taṃ sabbaṃ bodhininnacittapubbaṅgamaṃ kātabbaṃ. iminā hi upāyena  dānādīsu yuttappayuttassa thāmavato daḷhaparakkamassa mahāsattassa  bodhisattassa aparimeyyo puññasambhāro ñāṇasambhāro ca divase  divase upacīyati.</p>
              <p>[03] api ca sattānaṃ paribhogatthaṃ paripālanatthañca attano sarīraṃ  jīvitañca pariccajitvā khuppipāsāsītuṇhavātātapādidukkhapatikāro  ^a^V0.0288^ea^ pariyesitabbo upanetabbo ca. yañca yathāvuttadukkhapatikārajaṃ sukhaṃ  attanā paṭilabhati, tathā ramaṇīyesu ārāmuyyānapāsādataḷākādīsu  araññāyatanesu ca kāyacittasantāpābhāvena abhinibbutattā attanā  ^a^M0.0310^ea^ sukhaṃ  paṭilabhati, yañca suṇāti buddhānubuddhapaccekabuddhā mahābodhisattā ca  nekkhammapaṭipattiyaṃ ṭhitā diṭṭhadhammasukhavihārabhūtaṃ īdisaṃ nāma  jhānasamāpattisukhaṃ anubhavantīti, taṃ sabbaṃ sabbasattesu anodhiso  upasaṃharatīti. ayaṃ tāva nayo asamāhitabhūmiyaṃ patiṭṭhitassa.</p>
              <p>[03] samāhitabhūmiyaṃ pana patiṭṭhito attanā yathānubhūtaṃ  visesādhigamanibbattaṃ pītiṃ passaddhiṃ sukhaṃ samādhiṃ yathābhūtañāṇañca  sattesu adhimuccanto upasaṃharati pariṇāmeti. tathā mahati  saṃsāradukkhe tassa ca nimittabhūte kilesābhisaṅkhāradukkhe nimuggaṃ  sattanikāyaṃ disvā tatrāpi  chedanabhedanaphālanapiṃsanaggisantāpādijanitā dukkhā tibbā kharā  kaṭukā vedanā nirantaraṃ cirakālaṃ vediyante nārake, aññamaññaṃ  kujjhanasantāpanaviheṭhanahiṃsanaparādhīnatādīhi mahādukkhaṃ anubhavante  tiracchānagate, jotimālākulasarīre khuppipāsāvātātapādīhi ḍayhamāne  ^a^P0.0319^ea^ ca visussamāne ca vantakheḷādiāhāre uddhabāhuṃ  viravante nijjhāmataṇhikādike mahādukkhaṃ vediyamāne pete ca,  pariyeṭṭhimūlakaṃ mahantaṃ anayabyasanaṃ pāpuṇante hatthacchedādikāraṇāyogena  dubbaṇṇaduddasikadaliddādibhāvena khuppipāsādiābādhayogena balavantehi  abhibhavanīyato paresaṃ vahanato parādhīnato ca, nārake pete  tiracchānagate ca, atisayante apāyadukkhanibbisesaṃ dukkhamanubhavante  manusse ca, tathā visayavisaparibhogavikkhittacittatāya  rāgādipariḷāhena ḍayhamāne  vātavegasamuṭṭhitajālāsamiddhasukkhakaṭṭhasannipāte aggikkhandhe viya  anupasantapariḷāhavuttike anupasantanihataparādhīne kāmāvacaradeve ca,  mahatā vāyāmena vidūramākāsaṃ vigāhitasakuntā viya balavatā dūre  pāṇinā khittasarā viya ca, satipi cirappavattiyaṃ aniccantikatāya  pātapariyosānā anatikkantajātijarāmaraṇā evāti rūpārūpāvacaradeve  ca passantena mahantaṃ saṃvegaṃ paccupaṭṭhapetvā mettāya karuṇāya ca  anodhiso sattā pharitabbā. evaṃ kāyena vācāya manasā ca  bodhisambhāre nirantaraṃ upacinantena yathā pāramiyo pāripūriṃ  gacchanti, evaṃ sakkaccakārinā sātaccakārinā anolīnavuttinā  ussāho pavattetabbo, vīriyapāramī paripūretabbā.</p>
              <p>[03] api ^a^M0.0311^ea^ ca  acinteyyāparimeyyavipuloḷāravimalanirupamanirūpakkilesaguṇanicayanidhānabhūtassa  buddhabhāvassa ussakkitvā sampahaṃsanayoggaṃ vīriyaṃ nāma  acinteyyānubhāvameva, yaṃ na pacurajanā ^a^V0.0289^ea^ sotumpi sakkuṇanti, pageva  paṭipajjituṃ. tathā hi tividhā abhinīhāracittuppatti, catasso  buddhabhūmiyo, cattāri saṅgahavatthūni, karuṇekarasatā, buddhadhammesu  sacchikaraṇena visesappaccayo nijjhānakhanti, sabbadhammesu nirupalepo,  sabbasattesu piyaputtasaññā, saṃsāradukkhehi aparikhedo,  sabbadeyyadhammapariccāgo, tena ca niratimānatā, adhisīlādiadhiṭṭhānaṃ,  tattha ca acañcalatā, kusalakiriyāsu pītipāmojjaṃ,  vivekaninnacittatā, jhānānuyogo, anavajjadhammena atitti, yathāsutassa  dhammassa paresaṃ hitajjhāsayena desanā, sattānaṃ ñāye nivesanā,  ārambhadaḷhatā, dhīravīrabhāvo, parāpavādaparāpakāresu vikārābhāvo,  saccādhiṭṭhānaṃ, samāpattīsu ^a^P0.0320^ea^ vasībhāvo, abhiññāsu  balappatti, lakkhaṇattayāvabodho, satipaṭṭhānādīsu yogakammābhiyogena  lokuttaramaggasambhārasambharaṇaṃ, navalokuttarāvakkantīti evamādikā  sabbāpi bodhisambhārapaṭipatti vīriyānubhāveneva samijjhatīti  abhinīhārato yāva mahābodhi anossajjantena sakkaccaṃ nirantaraṃ  vīriyaṃ yathā uparūpari visesāvahaṃ hoti, evaṃ sampādetabbaṃ.  sampajjamāne ca yathāvutte vīriye khantisaccādhiṭṭhānādayo ca  dānasīlādayo ca sabbepi bodhisambhārā tadadhīnavuttitāya sampannā  eva hontīti khantiādīsupi imināva nayena paṭipatti veditabbā.</p>
              <p>[03] iti sattānaṃ sukhūpakaraṇapariccāgena bahudhā anuggahakaraṇaṃ dānena  paṭipatti, sīlena tesaṃ  jīvitasāpateyyadārarakkhāabhedapiyahitavacanāvihiṃsādikāraṇāni,  nekkhammena tesaṃ āmisapaṭiggahaṇadhammadānādinā anekavidhā  hitacariyā, paññāya tesaṃ hitakaraṇūpāyakosallaṃ, vīriyena tattha  ussāhārambhāsaṃhīrāni, khantiyā tadaparādhasahanaṃ, saccena nesaṃ  avañcanatadupakārakiriyāsamādānāvisaṃvādanādi, adhiṭṭhānena  tadupakārakaraṇe anatthasampātepi acalanaṃ, mettāya nesaṃ  hitasukhānucintanaṃ, upekkhāya nesaṃ upakārāpakāresu vikārānāpattīti  evaṃ aparimāṇe satte ārabbha anukampitasabbasattassa mahābodhisattassa  ^a^M0.0312^ea^ puthujjanehi asādhāraṇo aparimeyyo puññañāṇasambhārūpacayo ettha  paṭipattīti veditabbaṃ. yo cetāsaṃ paccayo vutto, tassa ca sakkaccaṃ  sampādanaṃ.</p>
              <p>[03] ^b^ko vibhāgo^eb^ti? dasa pāramiyo, dasa upapāramiyo,  dasa paramatthapāramiyoti samattiṃsapāramiyo. tattha katābhinīhārassa  bodhisattassa parahitakaraṇābhininnāsayapayogassa kaṇhadhammavokiṇṇā  sukkadhammā pāramiyo eva, tehi avokiṇṇā sukkadhammā upapāramiyo,  akaṇhāsukkā paramatthapāramiyoti keci. samudāgamanakālesu vā  pūriyamānā pāramiyo, bodhisattabhūmiyaṃ puṇṇā upapāramiyo,  buddhabhūmiyaṃ sabbākāraparipuṇṇā paramatthapāramiyo. bodhisattabhūmiyaṃ  ^a^V0.0290^ea^ vā parahitakaraṇato pāramiyo, attahitakaraṇato upapāramiyo,  buddhabhūmiyaṃ balavesārajjasamadhigamena ubhayahitaparipūraṇato  paramatthapāramiyo.</p>
              <p>[03] evaṃ ādimajjhapariyosānesu paṇidhānārambhapariniṭṭhānesu tesaṃ  vibhāgoti apare. dosūpasamakaruṇāpakatikānaṃ  bhavasukhavimuttisukhaparamasukhappattānaṃ ^a^P0.0321^ea^ puññūpacayabhedato  tabbibhāgoti aññe. lajjāsatimānāpassayānaṃ lokuttaradhammādhipatīnaṃ  sīlasamādhipaññāgarukānaṃ tāritataritatārayitūnaṃ  anubuddhapaccekabuddhasammāsambuddhānaṃ pāramī, upapāramī, paramatthapāramīti  bodhisattassuppattito yathāvuttavibhāgoti keci. cittapaṇidhito yāva  vacīpaṇidhi, tāva pavattā sambhārā pāramiyo, vacīpaṇidhito yāva  kāyapaṇidhi, tāva pavattā upapāramiyo, kāyapaṇidhito pabhuti  paramatthapāramiyoti apare. aññe pana ``parapuññānumodanavasena  pavattā sambhārā pāramiyo, paresaṃ kārāpanavasena pavattā upapāramiyo,  sayaṃkaraṇavasena pavattā paramatthapāramiyo''ti vadanti.</p>
              <p>[03] tathā bhavasukhāvaho puññañāṇasambhāro pāramī, attano  nibbānasukhāvaho upapāramī, paresaṃ tadubhayasukhāvaho paramatthapāramīti  eke. puttadāradhanādiupakaraṇapariccāgo pana dānapāramī,  aṅgapariccāgo dānaupapāramī, attano jīvitapariccāgo  dānaparamatthapāramīti. tathā puttadārādikassa tividhassāpi hetu  avītikkamanavasena tisso sīlapāramiyo, tesu eva tividhesu vatthūsu  ālayaṃ upacchinditvā nikkhamanavasena ^a^M0.0313^ea^ tisso nekkhammapāramiyo,  upakaraṇaṅgajīvitataṇhaṃ samūhanitvā sattānaṃ  hitāhitavinicchayakaraṇavasena tisso paññāpāramiyo.  yathāvuttabhedānaṃ pariccāgādīnaṃ vāyamanavasena tisso vīriyapāramiyo,  upakaraṇaṅgajīvitantarāyakarānaṃ khamanavasena tisso khantipāramiyo,  upakaraṇaṅgajīvitahetu saccāpariccāgavasena tisso saccapāramiyo,  dānādipāramiyo akuppādhiṭṭhānavaseneva samijjhantīti,  upakaraṇādivināsepi acalādhiṭṭhānavasena tisso adhiṭṭhānapāramiyo,  upakaraṇādiupaghātakesupi sattesu mettāya avijahanavasena tisso  mettāpāramiyo, yathāvuttavatthuttayassa upakārāpakāresu sattasaṅkhāresu  majjhattatāpaṭilābhavasena tisso upekkhāpāramiyoti evamādinā  etāsaṃ vibhāgo veditabbāti.</p>
              <p>[03] ^b^ko saṅgaho^eb^ti? ettha pana yathā etā vibhāgato  tiṃsavidhāpi dānapāramiādibhāvato dasavidhā, evaṃ  dānasīlakhantivīriyajhānapaññāsabhāvena chabbidhā. etāsu hi  nekkhammapāramī sīlapāramiyā saṅgahitā, tassā pabbajjābhāve,  nīvaraṇavivekabhāve pana jhānapāramiyā kusaladhammabhāve ^a^V0.0291^ea^ chahipi  saṅgahitā. saccapāramī sīlapāramiyā ^a^P0.0322^ea^ ekadeso  eva vacīviratisaccapakkhe, ñāṇasaccapakkhe pana paññāpāramiyā  saṅgahitā. mettāpārami jhānapāramiyā eva. upekkhāpāramī  jhānapaññāpāramīhi. adhiṭṭhānapāramī sabbāhipi saṅgahitāti.</p>
              <p>[03] etesañca dānādīnaṃ channaṃ guṇānaṃ aññamaññasambandhānaṃ  pañcadasayugalādīni pañcadasayugalādisādhakāni honti. seyyathidaṃ  -- dānasīlayugalena parahitāhitānaṃ karaṇākaraṇayugalasiddhi,  dānakhantiyugalena alobhādosayugalasiddhi, dānavīriyayugalena  cāgasutayugalasiddhi, dānajhānayugalena kāmadosappahānayugalasiddhi.  dānapaññāyugalena ariyayānadhurayugalasiddhi, sīlakhantidvayena  payogāsayasuddhidvayasiddhi, sīlavīriyadvayena bhāvanādvayasiddhi,  sīlajhānadvayena dussīlyapariyuṭṭhānappahānadvayasiddhi, sīlapaññādvayena  dānadvayasiddhi, khantivīriyayugalena khamātejadvayasiddhi,  khantijhānayugalena virodhānurodhappahānayugalasiddhi, khantipaññāyugalena  suññatākhantipaṭivedhadukasiddhi, vīriyajhānadukena  paggahāvikkhepadukasiddhi, vīriyapaññādukena saraṇadukasiddhi,  jhānapaññādukena yānadukasiddhi ^a^M0.0314^ea^, dānasīlakhantittikena  lobhadosamohappahānattikasiddhi, dānasīlavīriyattikena  bhogajīvitakāyasārādānattikasiddhi, dānasīlajhānattikena  puññakiriyavatthuttikasiddhi, dānasīlapaññātikena  āmisābhayadhammadānattikasiddhīti. evaṃ itarehipi tikehi  catukkādīhi ca yathāsambhavaṃ tikāni ca catukkādīni ca yojetabbāni.</p>
              <p>[03] evaṃ chabbidhānampi pana imāsaṃ pāramīnaṃ catūhi adhiṭṭhānehi  saṅgaho veditabbo. sabbapāramīnaṃ samūhasaṅgahato hi ^b^cattāri  adhiṭṭhānāni,^eb^ seyyathidaṃ -- saccādhiṭṭhānaṃ, cāgādhiṭṭhānaṃ,  upasamādhiṭṭhānaṃ, paññādhiṭṭhānanti. tattha adhitiṭṭhati etena, ettha vā  adhitiṭṭhati, adhiṭṭhānamattameva vā tanti adhiṭṭhānaṃ, saccañca taṃ  adhiṭṭhānañca, saccassa vā adhiṭṭhānaṃ, saccaṃ adhiṭṭhānametassāti vā  saccādhiṭṭhānaṃ. evaṃ sesesupi. tattha avisesato tāva lokuttaraguṇe  katābhinīhārassa anukampitasabbasattassa mahāsattassa paṭiññānurūpaṃ  sabbapāramipariggahato saccādhiṭṭhānaṃ. tāsaṃ paṭipakkhapariccāgato  cāgādhiṭṭhānaṃ ^a^P0.0323^ea^. sabbapāramitāguṇehi upasamato  upasamādhiṭṭhānaṃ. tehi eva parahitopāyakosallato paññādhiṭṭhānaṃ.</p>
              <p>[03] visesato pana yācakajanaṃ avisaṃvādetvā dassāmīti  paṭijānanato paṭiññaṃ avisaṃvādetvā ^a^V0.0292^ea^ dānato dānaṃ avisaṃvādetvā  anumodanato macchariyādipaṭipakkhapariccāgato  deyyadhammapaṭiggāhakadānadeyyadhammakkhayesu lobhadosamohabhayavūpasamato  yathārahaṃ yathākālaṃ yathāvidhānañca dānato paññuttarato ca  kusaladhammānaṃ caturadhiṭṭhānapadaṭṭhānaṃ dānaṃ. tathā saṃvarasamādānassa  avītikkamanato dussīlyapariccāgato duccaritavūpasamanato paññuttarato  ca caturadhiṭṭhānapadaṭṭhānaṃ sīlaṃ. yathāpaṭiññaṃ khamanato,  parāparādhavikappapariccāgato, kodhapariyuṭṭhānavūpasamanato, paññuttarato, ca  caturadhiṭṭhānapadaṭṭhānā khanti. paṭiññānurūpaṃ parahitakaraṇato,  visadapariccāgato, akusalavūpasamanato, paññuttarato ca  caturadhiṭṭhānapadaṭṭhānaṃ vīriyaṃ. paṭiññānurūpaṃ lokahitānucintanato,  nīvaraṇapariccāgato, cittavūpasamanato, paññuttarato ca  caturadhiṭṭhānapadaṭṭhānaṃ jhānaṃ. yathāpaṭiññaṃ parahitūpāyakosallato,  anupāyakiriyāpariccāgato, mohajapariḷāhavūpasamanato,  sabbaññutāpaṭilābhato ca caturadhiṭṭhānapadaṭṭhānā paññā.</p>
              <p>[03] tattha ^a^M0.0315^ea^ ñeyyapaṭiññānuvidhānehi saccādhiṭṭhānaṃ.  vatthukāmakilesakāmapariccāgehi cāgādhiṭṭhānaṃ. dosadukkhavūpasamehi  upasamādhiṭṭhānaṃ. anubodhapaṭivedhehi paññādhiṭṭhānaṃ.  tividhasaccapariggahitaṃ dosattayavirodhi saccādhiṭṭhānaṃ.  tividhacāgapariggahitaṃ dosattayavirodhi cāgādhiṭṭhānaṃ.  tividhavūpasamapariggahitaṃ dosattayavirodhi upasamādhiṭṭhānaṃ.  tividhañāṇapariggahitaṃ dosattayavirodhi paññādhiṭṭhānaṃ.  saccādhiṭṭhānapariggahitāni cāgūpasamapaññādhiṭṭhānāni avisaṃvādanato  paṭiññānuvidhānato ca, cāgādhiṭṭhānapariggahitāni  saccūpasamapaññādhiṭṭhānāni paṭipakkhapariccāgato sabbapariccāgaphalattā  ca, upasamādhiṭṭhānapariggahitāni saccacāgapaññādhiṭṭhānāni  kilesapariḷāhavūpasamanato kāmūpasamanato kāmapariḷāhavūpasamanato ca,  paññādhiṭṭhānapariggahitāni saccacāgūpasamādhiṭṭhānāni ñāṇapubbaṅgamato  ñāṇānuparivattanato cāti evaṃ sabbāpi pāramiyo saccappabhāvitā  cāgaparibyañjitā upasamopabrūhitā ^a^P0.0324^ea^ paññāparisuddhā.  saccañhi etāsaṃ janakahetu. cāgo pariggāhakahetu, upasamo  parivuddhihetu, paññā pārisuddhihetu. tathā ādimhi saccādhiṭṭhānaṃ  saccapaṭiññattā, majjhe cāgādhiṭṭhānaṃ katapaṇidhānassa parahitāya  attapariccāgato. ante upasamādhiṭṭhānaṃ sabbūpasamapariyosānattā.  ādimajjhapariyosānesu paññādhiṭṭhānaṃ tasmiṃ sati sambhavato asati  abhāvato yathāpaṭiññañca bhāvato.</p>
              <p>[03] tattha mahāpurisā satatamattahitaparahitakarehi garupiyabhāvakarehi  saccacāgādhiṭṭhānehi gihibhūtā ^a^V0.0293^ea^ āmisadānena pare anuggaṇhanti. tathā  attahitaparahitakarehi garupiyabhāvakarehi upasamapaññādhiṭṭhānehi ca  pabbajitabhūtā dhammadānena pare anuggaṇhanti.</p>
              <p>[03] tattha antimabhave bodhisattassa caturadhiṭṭhānaparipūraṇaṃ.  paripuṇṇacaturadhiṭṭhānassa hi carimakabhavūpapattīti eke. tatra hi  gabbhokkantiṭhitiabhinikkhamanesu paññādhiṭṭhānasamudāgamena sato  sampajāno saccādhiṭṭhānapāripūriyā sampatijāto uttarābhimukho  sattapadavītihārena gantvā sabbā disā oloketvā saccānuparivattinā  vacasā -- ``aggohamasmi lokassa, jeṭṭhohamasmi lokassa,  seṭṭhohamasmi lokassā''ti (dī0 ni0 2.31; ma0 ni0 3.207)  tikkhattuṃ sīhanādaṃ nadi.</p>
              <p>[03] upasamādhiṭṭhānasamudāgamena ^a^M0.0316^ea^ jiṇṇāturamatapabbajitadassāvino  catudhammapadesakovidassa yobbanārogyajīvitasampattimadānaṃ upasamo.  cāgādhiṭṭhānasamudāgamena mahato ñātiparivaṭṭassa hatthagatassa ca  cakkavattirajjassa anapekkhapariccāgoti.</p>
              <p>[03] dutiye ṭhāne abhisambodhiyaṃ caturadhiṭṭhānaṃ paripuṇṇanti keci.  tattha hi yathāpaṭiññaṃ saccādhiṭṭhānasamudāgamena catunnaṃ ariyasaccānaṃ  abhisamayo, tato hi saccādhiṭṭhānaṃ paripuṇṇaṃ.  cāgādhiṭṭhānasamudāgamena sabbakilesūpakkilesapariccāgo, tato hi  cāgādhiṭṭhānaṃ paripuṇṇaṃ. upasamādhiṭṭhānasamudāgamena paramūpasamappatti,  tato hi upasamādhiṭṭhānaṃ paripuṇṇaṃ. paññādhiṭṭhānasamudāgamena  anāvaraṇañāṇapaṭilābho, tato hi paññādhiṭṭhānaṃ paripuṇṇanti. taṃ  asiddhaṃ, abhisambodhiyāpi paramatthabhāvato.</p>
              <p>[03] tatiye ṭhāne dhammacakkappavattane caturadhiṭṭhānaṃ paripuṇṇanti aññe.  tattha hi saccādhiṭṭhānasamudāgatassa dvādasahi ākārehi  ariyasaccadesanāya ^a^P0.0325^ea^ saccādhiṭṭhānaṃ paripuṇṇaṃ.  cāgādhiṭṭhānasamudāgatassa saddhammamahāyāgakaraṇena cāgādhiṭṭhānaṃ paripuṇṇaṃ.  upasamādhiṭṭhānasamudāgatassa sayaṃ upasantassa paresaṃ upasamanena  upasamādhiṭṭhānaṃ paripuṇṇaṃ. paññādhiṭṭhānasamudāgatassa veneyyānaṃ  āsayādiparijānanena paññādhiṭṭhānaṃ paripuṇṇanti. tadapi asiddhaṃ,  apariyositattā buddhakiccassa.</p>
              <p>[03] catutthe ṭhāne parinibbāne caturadhiṭṭhānaṃ paripuṇṇanti apare.  tatra hi parinibbutattā paramatthasaccasampattiyā saccādhiṭṭhānaṃ paripuṇṇaṃ.  sabbūpadhipaṭinissaggena cāgādhiṭṭhānaṃ paripuṇṇaṃ. sabbasaṅkhārūpasamena  ^a^V0.0294^ea^ upasamādhiṭṭhānaṃ paripuṇṇaṃ. paññāpayojanapariniṭṭhānena paññādhiṭṭhānaṃ  paripuṇṇanti. tatra mahāpurisassa visesena mettākhette abhijātiyaṃ  saccādhiṭṭhānasamudāgatassa saccādhiṭṭhānaparipūraṇamabhibyattaṃ, visesena  karuṇākhette abhisambodhiyaṃ paññādhiṭṭhānasamudāgatassa  paññādhiṭṭhānaparipūraṇamabhibyattaṃ, visesena muditākhette dhammacakkappavattane  cāgādhiṭṭhānasamudāgatassa cāgādhiṭṭhānaparipūraṇamabhibyattaṃ, visesena  upekkhākhette parinibbāne upasamādhiṭṭhānasamudāgatassa  upasamādhiṭṭhānaparipūraṇamabhibyattanti daṭṭhabbaṃ.</p>
              <p>[03] tatra ^a^M0.0317^ea^ saccādhiṭṭhānasamudāgatassa saṃvāsena sīlaṃ veditabbaṃ.  cāgādhiṭṭhānasamudāgatassa saṃvohārena soceyyaṃ veditabbaṃ.  upasamādhiṭṭhānasamudāgatassa āpadāsu thāmo veditabbo.  paññādhiṭṭhānasamudāgatassa sākacchāya paññā veditabbā. evaṃ  sīlājīvacittadiṭṭhivisuddhiyo veditabbā. tathā  saccādhiṭṭhānasamudāgamena dosāgatiṃ na gacchati avisaṃvādanato.  cāgādhiṭṭhānasamudāgamena lobhāgatiṃ na gacchati anabhisaṅgato.  upasamādhiṭṭhānasamudāgamena bhayāgatiṃ na gacchati anaparādhato.  paññādhiṭṭhānasamudāgamena mohāgatiṃ na gacchati yathā bhūtāvabodhato.</p>
              <p>[03] tathā paṭhamena aduṭṭho adhivāseti, dutiyena aluddho paṭisevati,  tatiyena abhīto parivajjeti, catutthena asammūḷho vinodeti.  paṭhamena nekkhammasukhappatti, itarehi  pavivekaupasamasambodhisukhappattiyo hontīti daṭṭhabbā. tathā  vivekajapītisukhasamādhijapītisukhāpītijakāyasukhasatipārisuddhija-  upekkhāsukhappattiyo  etehi catūhi yathākkamaṃ honti. evamanekaguṇānubandhehi ^a^P0.0326^ea^  catūhi adhiṭṭhānehi sabbapāramisamūhasaṅgaho veditabbo. yathā  ca catūhi adhiṭṭhānehi sabbapāramisaṅgaho, evaṃ karuṇāpaññāhipīti  daṭṭhabbaṃ. sabbopi hi bodhisambhāro karuṇāpaññāhi saṅgahito.  karuṇāpaññāpariggahitā hi dānādiguṇā mahābodhisambhārā bhavanti  buddhattasiddhipariyosānāti. evametāsaṃ saṅgaho veditabbo.</p>
              <p>[03] ^b^ko sampādanūpāyo^eb^ti? sakalassāpi puññādisambhārassa  sammāsambodhiṃ uddissa anavasesasambharaṇaṃ avekallakāritāyogena, tattha  ca sakkaccakāritā ādarabahumānayogena, sātaccakāritā nirantarayogena,  cirakālādiyogo ca antarā avosānāpajjanenāti. taṃ panassa  kālaparimāṇaṃ parato āvi bhavissati. iti caturaṅgayogo etāsaṃ  pāramīnaṃ sampādanūpāyo. tathā mahāsattena bodhāya paṭipajjantena  sammāsambodhāya buddhānaṃ puretarameva attā ^a^V0.0295^ea^ niyyātetabbo -- ``imāhaṃ  attabhāvaṃ buddhānaṃ niyyātemī''ti. taṃtaṃpariggahavatthuñca paṭilābhato  puretarameva dānamukhe nissajjitabbaṃ. ``yaṃ kiñci mayhaṃ uppajjanakaṃ  jīvitaparikkhārajātaṃ, sabbaṃ taṃ sati yācake dassāmi, tesaṃ pana  dinnāvasesaṃ eva mayā paribhuñjitabba''nti.</p>
              <p>[03] evaṃ ^a^M0.0318^ea^ hissa sammadeva pariccāgāya kate cittābhisaṅkhāre yaṃ  uppajjati pariggahavatthu aviññāṇakaṃ saviññāṇakaṃ vā, tattha ye ime  pubbe dāne akataparicayo, pariggahavatthussa parittabhāvo,  uḷāramanuññatā, parikkhayacintāti ^b^cattāro dānavinibandhā,^eb^ tesu  yadā mahābodhisattassa saṃvijjamānesu deyyadhammesu paccupaṭṭhite ca  yācakajane dāne cittaṃ na pakkhandati na kamati. tena niṭṭhamettha  gantabbaṃ ``addhāhaṃ dāne pubbe akataparicayo, tena me etarahi  dātukamyatā citte na saṇṭhātī''ti. so evaṃ me ito paraṃ  dānābhirataṃ cittaṃ bhavissati, handāhaṃ ito paṭṭhāya dānaṃ dassāmi, nanu  mayā paṭikacceva pariggahavatthu yācakānaṃ pariccattanti dānaṃ deti  muttacāgo payatapāṇī vosaggarato yācayogo dānasaṃvibhāgarato. evaṃ  mahāsattassa ^b^paṭhamo dānavinibandho^eb^ hato hoti vihato  samucchinno.</p>
              <p>[03] tathā mahāsatto deyyadhammassa parittabhāve sati vekalle ca iti  paṭisañcikkhati -- ``ahaṃ kho pubbe adānasīlatāya etarahi evaṃ  paccayavikalo jāto ^a^P0.0327^ea^, tasmā idāni mayā parittena  vā hīnena vā yathāladdhena deyyadhammena attānaṃ pīḷetvāpi dānameva  dātabbaṃ, yenāhaṃ āyatimpi dānapāramiṃ matthakaṃ pāpessāmī''ti. so  itarītarena taṃ dānaṃ deti muttacāgo payatapāṇī vosaggarato yācayogo  dānasaṃvibhāgarato. evaṃ mahāsattassa ^b^dutiyo dānavinibandho^eb^  hato hoti vihato samucchinno.</p>
              <p>[03] tathā mahāsatto deyyadhammassa uḷāramanuññatāya  adātukamyatācitte uppajjamāne iti paṭisañcikkhati -- ``nanu tayā  sappurisa uḷāratamā sabbaseṭṭhā sammāsambodhi abhipatthitā, tasmā  tadatthaṃ tayā uḷāramanuññe eva deyyadhamme dātuṃ yuttarūpa''nti. so  uḷāraṃ manuññañca deti muttacāgo payatapāṇī vossaggarato yācayogo  dānasaṃvibhāgarato. evaṃ mahāpurisassa ^b^tatiyo dānavinibandho^eb^  hato hoti vihato samucchinno.</p>
              <p>[03] tathā mahāsatto dānaṃ dento yadā deyyadhammassa parikkhayaṃ  passati, so iti paṭisañcikkhati -- ``ayaṃ kho bhogānaṃ sabhāvo,  yadidaṃ khayadhammatā vayadhammatā ca. api ca ^a^V0.0296^ea^ me pubbe tādisassa  dānassa akatattā evaṃ bhogānaṃ parikkhayo dissati, handāhaṃ  yathāladdhena deyyadhammena ^a^M0.0319^ea^ parittena vā vipulena vā dānameva dadeyyaṃ,  yenāhaṃ āyatiṃ dānapāramiyā matthakaṃ pāpuṇissāmī''ti. so  yathāladdhena dānaṃ deti muttacāgo payatapāṇī vosaggarato yācayogo  dānasaṃvibhāgarato. evaṃ mahāsattassa ^b^catuttho dānavinibandho^eb^  hato hoti vihato samucchinno. evaṃ ye ye dānapāramiyā  vinibandhabhūtā anatthā, tesaṃ tesaṃ yathārahaṃ paccavekkhitvā paṭivinodanaṃ  upāyo. yathā ca dānapāramiyā, evaṃ sīlapāramiādīsupi daṭṭhabbaṃ.</p>
              <p>[03] api ca yaṃ mahāsattassa buddhānaṃ attasanniyyātanaṃ, taṃ sammadeva  sabbapāramīnaṃ sampādanūpāyo. buddhānañhi attānaṃ niyyātetvā ṭhito  mahāpuriso tattha tattha bodhisambhārapāripūriyā ghaṭento vāyamanto  sarīrassa sukhūpakaraṇānañca upacchedakesu dussahesupi kicchesu  durabhisambhavesupi sattasaṅkhārasamupanītesu anatthesu tibbesu pāṇaharesu  ``ayaṃ mayā attabhāvo buddhānaṃ pariccatto, yaṃ vā taṃ vā ettha  hotū''ti taṃnimittaṃ na kampati na vedhati, īsakampi aññathattaṃ na  gacchati, kusalārambhe ^a^P0.0328^ea^ aññadatthu acalādhiṭṭhānova  hoti, evaṃ attasanniyyātanampi etāsaṃ sampādanūpāyo.</p>
              <p>[03] api ca samāsato katābhinīhārassa attani sinehassa  parisosanaṃ paresu ca sinehassa parivaḍḍhanaṃ etāsaṃ sampādanūpāyo.  sammāsambodhisamadhigamāya hi katamahāpaṇidhānassa mahāsattassa  yāthāvato parijānanena sabbesu dhammesu anupalittassa attani sineho  parikkhayaṃ pariyādānaṃ gacchati, mahākaruṇāsamāsevanena pana piyaputte  viya sabbasatte sampassamānassa tesu mettākaruṇāsineho parivaḍḍhati,  tato ca taṃtadavatthānurūpaṃ attaparasantānesu lobhadosamohavigamena  vidūrīkatamacchariyādibodhisambhārapaṭipakkho mahāpuriso  dānapiyavacanātthacariyāsamānattatāsaṅkhātehi catūhi saṅgahavatthūhi  caturadhiṭṭhānānugatehi accantaṃ janassa saṅgahakaraṇena upari yānattaye  avatāraṇaṃ paripācanañca karoti.</p>
              <p>[03] mahāsattānañhi mahākaruṇā mahāpaññā ca dānena alaṅkatā, dānaṃ  piyavacanena, piyavacanaṃ atthacariyāya, atthacariyā samānattatāya  alaṅkatā ^a^M0.0320^ea^ saṅgahitā ca. tesaṃ sabbepi satte attanā nibbisese katvā  bodhisambhāresu paṭipajjantānaṃ sabbattha samānasukhadukkhatāya  samānattatāya siddhi. buddhabhūtānampi ca teheva catūhi saṅgahavatthūhi  caturadhiṭṭhānaparipūritābhivuddhehi janassa accantikasaṅgahakaraṇena  abhivinayanaṃ sijjhati. dānañhi ^a^V0.0297^ea^ sammāsambuddhānaṃ cāgādhiṭṭhānena  paripūritābhivuddhaṃ, piyavacanaṃ saccādhiṭṭhānena, atthacariyā  paññādhiṭṭhānena, samānattatā upasamādhiṭṭhānena paripūritābhivuddhā.  tathāgatānañhi sabbasāvakapaccekabuddhehi samānattatā parinibbāne. tatra  hi nesaṃ avisesato ekībhāvo. tenevāha ``natthi vimuttiyā  nānatta''nti. honti cettha -- </p>
              <p>[21] ``sacco cāgī upasanto, paññavā anukampako. </p>
              <p>[22] sambhatasabbasambhāro, kaṃ nāmatthaṃ na sādhaye.. </p>
              <p>[21] ``mahākāruṇiko satthā, hitesī ca upekkhako. </p>
              <p>[22] nirapekkho ca sabbattha, aho acchariyo jino.. </p>
              <p>[21] ``viratto sabbadhammesu, sattesu ca upekkhako. </p>
              <p>[22] sadā ^a^P0.0329^ea^ sattahite yutto, aho acchariyo  jino.. </p>
              <p>[21] ``sabbadā sabbasattānaṃ, hitāya ca sukhāya ca. </p>
              <p>[22] uyyutto akilāsū ca, aho acchariyo jino''ti..</p>
              <p>[03] ^b^kittakena kālena sampādana^eb^nti? heṭṭhimena tāva  paricchedena cattāri asaṅkhyeyyāni mahākappānaṃ satasahassañca,  majjhimena aṭṭha asaṅkhyeyyāni mahākappānaṃ satasahassañca, uparimena  pana soḷasa asaṅkhyeyyāni mahākappānaṃ satasahassañca. ete ca  bhedā yathākkamaṃ paññādhikasaddhādhikavīriyādhikavasena ñātabbā.  paññādhikānañhi saddhā mandā hoti paññā tikkhā, saddhādhikānaṃ  paññā majjhimā hoti, vīriyādhikānaṃ paññā mandā, paññānubhāvena ca  sammāsambodhi adhigantabbāti ^b^aṭṭhakathāyaṃ^eb^ vuttaṃ.</p>
              <p>[03] apare pana ``vīriyassa tikkhamajjhimamudubhāvena bodhisattānaṃ  ayaṃ kālavibhāgo''ti vadanti. avisesena pana  vimuttiparipācanīyānaṃ dhammānaṃ tikkhamajjhimamudubhāvena  yathāvuttakālabhedena bodhisambhārā tesaṃ pāripūriṃ gacchantīti tayopete  kālabhedā yuttātipi vadanti. evaṃ tividhā ^a^M0.0321^ea^ hi bodhisattā  abhinīhārakkhaṇe bhavanti ugghahaṭitaññūvipañcitaññūneyyabhedena. tesu  yo ugghaṭitaññū, so sammāsambuddhassa sammukhā catuppadikaṃ gāthaṃ  suṇanto gāthāya tatiyapade apariyosite eva chahi abhiññāhi saha  paṭisambhidāhi ^a^V0.0298^ea^ arahattaṃ adhigantuṃ samatthūpanissayo hoti, sace  sāvakabodhiyaṃ adhimutto siyā.</p>
              <p>[03] dutiyo bhagavato sammukhā catuppadikaṃ gāthaṃ suṇanto  apariyosite eva gāthāya catutthapade chahi abhiññāhi arahattaṃ  adhigantuṃ samatthūpanissayo hoti, yadi sāvakabodhiyaṃ adhimutto  siyā.</p>
              <p>[03] itaro pana bhagavato sammukhā catuppadikaṃ gāthaṃ sutvā  pariyositāya gāthāya chahi abhiññāhi arahattaṃ pattuṃ samatthūpanissayo  hoti.</p>
              <p>[03] tayopete vinā kālabhedena katābhinīhāro buddhānaṃ santike  laddhabyākaraṇā ca anukkamena pāramiyo paripūrentā yathākkamaṃ  yathāvuttabhedena kālena sammāsambodhiṃ pāpuṇanti. tesu tesu pana  kālabhedesu aparipuṇṇesu te ^a^P0.0330^ea^ te mahāsattā divase  divase vessantaradānasadisaṃ mahādānaṃ dentāpi tadanurūpe  sīlādisabbapāramidhamme ācinantāpi pañca mahāpariccāge  pariccajantāpi ñātatthacariyā lokatthacariyā buddhatthacariyā paramakoṭiṃ  pāpentāpi antarā ca sammāsambuddhā bhavissantīti netaṃ ṭhānaṃ vijjati.  kasmā? ñāṇassa aparipaccanato buddhakārakadhammānaṃ apariniṭṭhānato.  paricchinnakālanipphāditaṃ viya hi sassaṃ yathāvuttakālaparicchedena  parinipphāditā sammāsambodhi tadanantarā sabbussāhena vāyamantenāpi  na sakkā adhigantunti pāramipāripūri yathāvuttakālavisesena  sampajjatīti veditabbaṃ.</p>
              <p>[03] ^b^ko ānisaṃso^eb^ti? ye te katābhinīhārānaṃ bodhisattānaṃ  -- </p>
              <p>[21] ``evaṃ sabbaṅgasampannā, bodhiyā niyatā narā. </p>
              <p>[22] saṃsaraṃ dīghamaddhānaṃ, kappakoṭisatehipi.. </p>
              <p>[21] ``avīcimhi nuppajjanti, tathā lokantaresu ca. </p>
              <p>[22] nijjhāmataṇhā khuppipāsā, na honti kālakañjikā.. </p>
              <p>[21] ``na ^a^M0.0322^ea^ honti khuddakā pāṇā, upapajjantāpi duggatiṃ. </p>
              <p>[22] jāyamānā manussesu, jaccandhā na bhavanti te.. </p>
              <p>[21] ``sotavekallatā ^a^V0.0299^ea^ natthi, na bhavanti mūgapakkhikā. </p>
              <p>[22] itthibhāvaṃ na gacchanti, ubhatobyañjanapaṇḍakā.. </p>
              <p>[21] ``na bhavanti pariyāpannā, bodhiyā niyatā narā. </p>
              <p>[22] muttā ānantarikehi, sabbattha suddhagocarā.. </p>
              <p>[21] ``micchādiṭṭhiṃ na sevanti, kammakiriyadassanā. </p>
              <p>[22] vasamānāpi saggesu, asaññaṃ nūpapajjare.. </p>
              <p>[21] ``suddhāvāsesu devesu, hetu nāma na vijjati. </p>
              <p>[27] nekkhammaninnā sappurisā, visaṃyuttā bhavābhave. </p>
              <p>[22] caranti lokatthacariyāyo, pūrenti sabbapāramī''ti..  (dha0 sa0 aṭṭha0 nidānakathā; jā0 aṭṭha0 1ḍūrenidānakathā; apa0  aṭṭha0 1ḍūrenidānakathā) -- </p>
              <p>[25] evaṃ saṃvaṇṇitā ānisaṃsā. ye ca ``sato  sampajāno, ānanda, bodhisatto tusitā kāyā cavitvā mātukucchiṃ  okkamatī''tiādinā (ma0 ni0 3.200; dī0 ni0 2.17)  soḷasa acchariyabbhutadhammappakārā, ye ca ``sītaṃ byapagataṃ hoti,  uṇhañca upasammatī''tiādinā (bu0 vaṃ0 2.83) ``jāyamāne kho,  sāriputta, bodhisatte ayaṃ dasasahassī lokadhātu saṅkampati  sampakampati sampavedhatī''tiādinā (ma0 ni0 3.201; dī0 ni0  2.32) ca dvattiṃsa pubbanimittappakārā, ye vā panaññepi ^a^P0.0331^ea^  bodhisattānaṃ adhippāyasamijjhanaṃ kammādīsu vasībhāvoti  evamādayo tattha tattha ^b^jātakabuddhavaṃsā^eb^dīsu dassitākārā  ānisaṃsā, te sabbepi etāsaṃ ānisaṃsā. tathā yathānidassitabhedā  alobhādosādiguṇayugalādayo cāti veditabbā.</p>
              <p>[03] api ca yasmā bodhisatto abhinīhārato paṭṭhāya sabbasattānaṃ  pitusamo hoti hitesitāya, dakkhiṇeyyako garu bhāvanīyo paramañca  puññakkhettaṃ hoti guṇavisesayogena. yebhuyyena ca manussānaṃ piyo  hoti, amanussānaṃ piyo hoti, devatāhi anupālīyati,  mettākaruṇāparibhāvitasantānatāya vāḷamigādīhi ca anabhibhavanīyo  hoti, yasmiṃ yasmiñca sattanikāye ^a^V0.0300^ea^ paccājāyati, tasmiṃ tasmiṃ  uḷārena vaṇṇena uḷārena yasena uḷārena sukhena uḷārena balena  uḷārena ^a^M0.0323^ea^ ādhipateyyena aññe satte abhibhavati puññavisesayogato.</p>
              <p>[03] appābādho hoti appātaṅko, suvisuddhā cassa saddhā hoti  suvisadā, suvisuddhaṃ vīriyaṃ, satisamādhipaññā suvisadā,  mandakileso hoti mandadaratho mandapariḷāho, kilesānaṃ mandabhāveneva  suvaco hoti padakkhiṇaggāhī, khamo hoti sorato, sakhilo hoti  paṭisanthārakusalo, akkodhano hoti anupanāhī, amakkhī hoti  apaḷāsī, anissukī hoti amaccharī, asaṭho hoti amāyāvī,  athaddho hoti anatimānī, asāraddho hoti appamatto, parato  upatāpasaho hoti paresaṃ anupatāpī, yasmiñca gāmakhette paṭivasati,  tattha sattānaṃ bhayādayo upaddavā yebhuyyena anuppannā nuppajjanti,  uppannā ca vūpasammanti, yesu ca apāyesu uppajjati, na tattha  pacurajano viya dukkhena adhimattaṃ pīḷīyati, bhiyyosomattāya  saṃvegamāpajjati. tasmā mahāpurisassa yathārahaṃ tasmiṃ tasmiṃ bhave  labbhamānā ete sattānaṃ pitusamatādakkhiṇeyyatādayo guṇavisesā  ānisaṃsāti veditabbā.</p>
              <p>[03] tathā āyusampadā rūpasampadā kulasampadā issariyasampadā  ādeyyavacanatā mahānubhāvatāti etepi mahāpurisassa pāramīnaṃ  ānisaṃsāti veditabbā. tattha ^b^āyusampadā^eb^ nāma tassaṃ tassaṃ  upapattiyaṃ dīghāyukatā ciraṭṭhitikatā, tāya yathāraddhāni  kusalasamādānāni pariyosāpeti, bahuñca kusalaṃ upacinoti.  ^b^rūpasampadā^eb^ nāma ^a^P0.0332^ea^ abhirūpatā dassanīyatā  pāsādikatā, tāya rūpappamāṇānaṃ sattānaṃ pasādāvaho hoti  sambhāvanīyo. ^b^kulasampadā^eb^ nāma uḷāresu kulesu abhinibbatti,  tāya jātimadādimadamattānampi upasaṅkamanīyo hoti payirupāsanīyo,  tena te nibbisevane karoti. ^b^issariyasampadā^eb^ nāma  mahāvibhavatā mahesakkhatā mahāparivāratā ca, tāhi saṅgaṇhitabbe  catūhi saṅgahavatthūhi saṅgaṇhituṃ, niggahetabbe dhammena niggahetuñca  samattho hoti.</p>
              <p>[03] ^b^ādeyyavacanatā^eb^ nāma saddheyyatā paccayikatā, tāya sattānaṃ  pamāṇabhūto hoti, alaṅghanīyā cassa āṇā hoti.  ^b^mahānubhāvatā^eb^ nāma ānubhāvamahantatā, tāya parehi na  abhibhūyati, sayameva ^a^M0.0324^ea^ pana pare aññadatthu abhibhavati dhammena samena  yathābhūtaguṇehi ca, evamete āyusampadādayo mahāpurisassa pāramīnaṃ  ānisaṃsā, sayañca aparimāṇassa puññasambhārassa parivuḍḍhihetubhūtā  yānattaye sattānaṃ avatāraṇassa paripācanassa ca kāraṇabhūtāti  veditabbā.</p>
              <p>[03] ^b^kiṃ^eb^ ^a^V0.0301^ea^ ^b^phala^eb^nti? samāsato tāva sammāsambuddhabhāvo etāsaṃ  phalaṃ, vitthārato pana  dvattiṃsamahāpurisalakkhaṇāsītianubyañjanabyāmappabhādianekaguṇagaṇasamujjalarūpakāyasampatti-  adhiṭṭhānasabalacatuvesārajjachāsādhāraṇañāṇāṭṭhārasāveṇika-  buddhadhammappabhutianantāparimāṇa  guṇasamudayopasobhinī dhammakāyasirī. yāvatā pana buddhaguṇā ye  anekehipi kappehi sammāsambuddhenāpi vācāya pariyosāpetuṃ na sakkā,  idametāsaṃ phalaṃ. vuttañcetaṃ -- </p>
              <p>[21] ``buddhopi buddhassa bhaṇeyya vaṇṇaṃ, kappampi ce  aññamabhāsamāno. </p>
              <p>[22] khīyetha kappo ciradīghamantare, vaṇṇo na khīyetha  tathāgatassā''ti.. (dī0 ni0 aṭṭha0 1.304; 3.141; ma0 ni0  aṭṭha0 2.425; udā0 aṭṭha0 53; cariyā0 aṭṭha0 nidānakathā).</p>
              <p>[03] evamettha pāramīsu pakiṇṇakakathā veditabbā.</p>
              <p>[03] yaṃ pana pāḷiyaṃ ^b^``datvā dātabbakaṃ dāna''^eb^ntiādinā  sabbāpi pāramī ekajjhaṃ dassetvā parato ^b^``kosajjaṃ bhayato  disvā''^eb^tiādinā pariyosānagāthādvayaṃ vuttaṃ, taṃ ^a^P0.0333^ea^  yehi vīriyārambhamettābhāvanā appamādavihārehi yathāvuttā  buddhakārakadhammā visadabhāvaṃ gatā sammāsambodhisaṅkhātā ca attano  vimutti paripācitā, tehi veneyyānampi vimuttiparipācanāya  ovādadānatthaṃ vutthaṃ.</p>
              <p>[03] tattha ^b^kosajjaṃ bhayato disvā, vīriyārambhañca khemato^eb^ti  iminā paṭipakkhe ādīnavadassanamukhena vīriyārambhe ānisaṃsaṃ  dasseti. ^b^āraddhavīriyā hothā^eb^ti iminā vīriyārambhe  niyojeti. yasmā ca -- </p>
              <p>[21] ``sabbapāpassa akaraṇaṃ, kusalassa upasampadā. </p>
              <p>[22] sacittapariyodapanaṃ, etaṃ buddhāna sāsana''nti.. (dha0  pa0 183; dī0 ni0 2.90; netti0 30, 50) -- </p>
              <p>[25] saṅkhepato ^a^M0.0325^ea^. vitthārato pana sakalena buddhavacanena  pakāsitā sabbāpi sampattiyo ekanteneva sammappadhānādhīnā, tasmā  bhagavā vīriyārambhe niyojetvā ^b^``esā buddhānusāsanī''^eb^ti āha.</p>
              <p>[03] tatrāyaṃ ^a^V0.0302^ea^ saṅkhepattho -- yvāyaṃ sabbasaṃkilesamūlabhāvato  sabbānatthavidhāyakanti kosajjaṃ bhayato tappaṭipakkhato catūhi yogehi  anupaddavabhāvasādhanato vīriyārambhañca khemato disvā  adhisīlasikkhādisampādanavasena vīriyassa ārambho  sammappadhānānuyogo, tattha yaṃ sammadeva niyojana, ``āraddhavīriyā  hothā''ti, esā buddhānaṃ bhagavantānaṃ anusāsanī anusiṭṭhi ovādoti.  sesagāthāsupi imināva nayena attho veditabbo.</p>
              <p>[03] ayaṃ pana viseso -- ^b^vivāda^eb^nti viruddhavādaṃ,  chavivādavatthuvasena vivadananti attho. ^b^avivāda^eb^nti  vivādapaṭipakkhaṃ mettāvacīkammaṃ, mettābhāvanaṃ vā. atha vā  ^b^avivāda^eb^nti avivādahetubhūtaṃ chabbidhaṃ sāraṇīyadhammaṃ.  ^b^samaggā^eb^ti avaggā, kāyena ceva cittena ca sahitā aviramitā  aviyuttāti attho. ^b^sakhilā^eb^ti sakkīlā mudusīlā,  aññamaññamhi muduhadayāti attho. ^b^esā buddhānusāsanī^eb^ti ettha  sabbena sabbaṃ vivādamanupagamma yadidaṃ chasāraṇīyadhammaparipūraṇavasena  samaggavāse niyojanaṃ, esā buddhānaṃ anusiṭṭhīti yojetabbaṃ.  samaggavāsañhi vasamānā sīladiṭṭhisāmaññagatā avivadamānā sukheneva  tisso sikkhā paripūressantīti satthā samaggavāse niyojanaṃ attano  sāsananti dassesi.</p>
              <p>[03] ^b^pamāda^eb^nti pamajjanaṃ, kusalānaṃ dhammānaṃ pamussanaṃ  akusalesu ca dhammesu cittavossaggaṃ. vuttañhetaṃ -- ``tattha katamo  pamādo, kāyaduccarite ^a^P0.0334^ea^ vā vacīduccarite vā  manoduccarite vā pañcasu vā kāmaguṇesu cittassa vosaggo  vosaggānuppadānaṃ kusalānaṃ vā dhammānaṃ bhāvanāya asakkaccakiriyatā,  asātaccakiriyatā, anaṭṭhitakiriyatā, olīnavuttitā,  nikkhittachandatā, nikkhittadhuratā anāsevanā abhāvanā  abahulīkammaṃ...pe0... yo evarūpo pamādo pamajjanā pamajjitattaṃ, ayaṃ  vuccati pamādo''ti (vibha0 846).</p>
              <p>[03] ^b^appamāda^eb^nti appamajjanaṃ. taṃ pamādassa paṭipakkhato  veditabbaṃ. atthato hi appamādo nāma satiyā avippavāso,  ``satiyā avippavāso''ti ca ^a^M0.0326^ea^ niccaṃ upaṭṭhitāya satiyā evetaṃ nāmaṃ.  apare pana ``satisampajaññappadhānā tathā pavattā cattāro arūpino  khandhā appamādo''ti vadanti. yasmā pana appamādabhāvanā nāma  visuṃ ekā bhāvanā natthi. yā hi kāci puññakiriyā  kusalakiriyā, sabbā sā appamādabhāvanātveva veditabbā.</p>
              <p>[03] visesato pana vivaṭṭūpanissayaṃ saraṇagamanaṃ  kāyikavācasikasaṃvarañca upādāya sabbā sīlabhāvanā, sabbā  samādhibhāvanā, sabbā paññābhāvanā, sabbā kusalabhāvanā,  anavajjabhāvanā ^a^V0.0303^ea^, appamādabhāvanā. ``appamādo''ti hi idaṃ padaṃ  mahantaṃ atthaṃ dīpeti, mahantaṃ atthaṃ pariggahetvā tiṭṭhati, sakalampi  tepiṭakaṃ buddhavacanaṃ āharitvā appamādapadassa atthaṃ katvā kathento  dhammakathiko ``atitthena pakkhando''ti na vattabbo. kasmā?  appamādapadassa mahantabhāvato. tathā hi sammāsambuddho kusinārāyaṃ  yamakasālānamantare parinibbānasamaye nipanno abhisambodhito paṭṭhāya  pañcacattālīsāya vassesu attanā bhāsitaṃ dhammaṃ ekeneva padena  saṅgahetvā dassento ``appamādena sampādethā''ti (dī0 ni0  2.218) bhikkhūnaṃ ovādamadāsi. tathā cāha -- ``seyyathāpi,  bhikkhave, yāni kānici jaṅgamānaṃ pāṇānaṃ padajātāni, sabbāni  tāni hatthipade samodhānaṃ gacchanti, hatthipadaṃ tesaṃ aggamakkhāyati  yadidaṃ mahantattena, evameva kho, bhikkhave, ye keci kusalā dhammā,  sabbe te appamādamūlakā appamādasamosaraṇā, appamādo tesaṃ  aggamakkhāyatī''ti (ma0 ni0 1.300 thokaṃ visadisaṃ). tattha  appamādabhāvanaṃ sikhāppattaṃ dassento satthā ^b^``bhāvethaṭṭhaṅgikaṃ  magga''^eb^nti āha.</p>
              <p>[03] tassattho -- yo esa sīlādikhandhattayasaṅgaho  sammādiṭṭhipubbaṅgamo sammādiṭṭhiādīnaṃyeva ^a^P0.0335^ea^ aṭṭhannaṃ  aṅgānaṃ vasena aṭṭhaṅgiko ariyamaggo, taṃ bhāvetha attano santāne  uppādetha. dassanamaggamatte aṭhatvā upari tiṇṇaṃ maggānaṃ  uppādanavasena vaḍḍhetha, evaṃ vo appamādabhāvanā sikhāppattā  bhavissatīti. ^b^esā buddhānusāsanī^eb^ti yadidaṃ kusalesu dhammesu  appamajjanaṃ, tañca ussukkāpetvā ariyamaggassa bhāvanā esā buddhānaṃ  bhagavantānaṃ anusiṭṭhi ovādoti.</p>
              <p>[03] iti ^a^M0.0327^ea^ bhagavā arahattanikūṭeneva cariyāpiṭakadesanaṃ  niṭṭhāpesi. ^b^itthaṃ suda^eb^ntiādīsu ^b^ittha^eb^nti kappe ca  satasahassetiādinā (cariyā0 1.1) pakārena. ^b^suda^eb^nti  nipātamattaṃ. ^b^bhagavā^eb^ti bhāgyavantatādīhi kāraṇehi bhagavā.  ^b^attano pubbacariya^eb^nti purimāsu akittipaṇḍitādijātīsu attano  paṭipattidukkarakiriyaṃ. ^b^sambhāvayamāno^eb^ti hatthatale āmalakaṃ  viya sammadeva pakāsento. ^b^buddhāpadāniyaṃ nāmā^eb^ti buddhānaṃ  purātanakammaṃ porāṇaṃ dukkarakiriyaṃ adhikicca pavattattā desitattā  buddhāpadāniyanti evaṃnāmakaṃ. ^b^dhammapariyāya^eb^nti dhammadesanaṃ  dhammabhūtaṃ vā kāraṇaṃ. ^b^abhāsitthā^eb^ti avoca. yaṃ panettha na  vuttaṃ, taṃ heṭṭhā vuttanayattā uttānatthattā ca na vuttanti veditabbaṃ. </p>
            </h4>
          </h3>
        </h2>
        <h2>
          <h2n> nigamanakathā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] ettāvatā ^a^V0.0304^ea^ ca -- </p>
              <p>[21] visuddhacarito satthā, buddhicariyāya pāragū. </p>
              <p>[22] sabbacariyāsu kusalo, lokācariyo anuttaro.. </p>
              <p>[21] yaṃ acchariyadhammānaṃ, sabbamacchariyātigo. </p>
              <p>[22] attano pubbacariyānaṃ, ānubhāvavibhāvanaṃ.. </p>
              <p>[21] desesi nātho ^b^cariyā-piṭakaṃ^eb^ yañca tādino. </p>
              <p>[22] dhammasaṅgāhakā therā, saṅgāyiṃsu tatheva ca.. </p>
              <p>[21] tassa atthaṃ pakāsetuṃ, porāṇaṭṭhakathānayaṃ. </p>
              <p>[22] nissāya yā samāraddhā, atthasaṃvaṇṇanā mayā.. </p>
              <p>[21] yā tattha paramatthānaṃ, niddhāretvā yathārahaṃ. </p>
              <p>[22] pakāsanā ^b^paramattha-dīpanī^eb^ nāma nāmato.. </p>
              <p>[21] sampattā pariniṭṭhānaṃ, anākulavinicchayā. </p>
              <p>[22] sādhikāyaṭṭhavīsāya, pāḷiyā bhāṇavārato.. </p>
              <p>[21] iti taṃ saṅkharontena, yaṃ taṃ adhigataṃ mayā. </p>
              <p>[22] puññaṃ tassānubhāvena, lokanāthassa sāsanaṃ.. </p>
              <p>[21] ogāhetvā ^a^M0.0328^ea^ visuddhāya, sīlādipaṭipattiyā. </p>
              <p>[22] sabbepi dehino hontu, vimuttirasabhāgino.. </p>
              <p>[21] ciraṃ ^a^V0.0305^ea^ tiṭṭhatu lokasmiṃ, sammāsambuddhasāsanaṃ. </p>
              <p>[22] tasmiṃ sagāravā niccaṃ, hontu sabbepi pāṇino.. </p>
              <p>[21] sammā vassatu kālena, devopi jagatīpati. </p>
              <p>[22] saddhammanirato lokaṃ, dhammeneva pasāsatūti.. </p>
              <p>[06] iti badaratitthavihāravāsinā ^b^ācariyadhammapālena^eb^</p>
              <p>[03] katā </p>
              <p>[06] cariyāpiṭakavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
