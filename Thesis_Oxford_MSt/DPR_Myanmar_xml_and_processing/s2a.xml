<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] saṃyuttanikāye </h>
  <ha>
    <han> nidānavagga-aṭṭhakathā </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. nidānasaṃyuttaṃ </h2n>
          <h3>
            <h3n> 1. buddhavaggo </h3n>
            <h4>
              <h4n> 1. paṭiccasamuppādasuttavaṇṇanā </h4n>
              <p>[03] 1^b^.^eb^ ^b^evaṃ^eb^ ^a^V2.0001^ea^ ^a^P2.0001^ea^ ^a^M2.0001^ea^  ^b^me suta^eb^nti -- nidānavagge paṭhamaṃ paṭiccasamuppādasuttaṃ. tatrāyaṃ  anupubbapadavaṇṇanā -- ^b^tatra kho bhagavā bhikkhū āmantesī^eb^ti,  ettha ^b^tatrā^eb^ti desakālaparidīpanaṃ. tañhi ``yaṃ samayaṃ viharati,  tatra samaye, yasmiñca jetavane viharati, tatra jetavane''ti dīpeti.  bhāsitabbayutte vā desakāle dīpeti. na hi bhagavā ayutte dese kāle  ca dhammaṃ bhāsati. ``akālo ^a^V2.0002^ea^ kho tāva bāhiyā''tiādi  (udā0 10) cettha sādhakaṃ. ^b^kho^eb^ti padapūraṇamatte, avadhāraṇe  ādikālatthe vā nipāto. ^b^bhagavā^eb^ti lokagarudīpanaṃ.  ^b^bhikkhū^eb^ti kathāsavanayuttapuggalavacanaṃ. apicettha ``bhikkhakoti  bhikkhu, bhikkhācariyaṃ ajjhūpagatoti bhikkhū''tiādinā (pārā0  45; vibha0 510) nayena vacanattho veditabbo. ^b^āmantesī^eb^ti  ālapi, abhāsi, sambodhesi, ayamettha attho. aññatra pana  ñāpanepi hoti. yathāha -- ``āmantayāmi ^a^M2.0002^ea^ vo, bhikkhave,  paṭivedayāmi vo, bhikkhave''ti. pakkosanepi. yathāha -- ``ehi  tvaṃ, bhikkhu, mama vacanena sāriputtaṃ āmantehī''ti (a0 ni0   9.11). ^b^bhikkhavo^eb^ti āmantanākāradīpanaṃ. tañca  bhikkhanasīlatādiguṇayogasiddhattā vuttaṃ. bhikkhanasīlatāguṇayuttopi  ^a^P2.0002^ea^ hi bhikkhu, bhikkhanadhammatāguṇayuttopi bhikkhane  sādhukāritāguṇayuttopīti saddavidū maññanti. tena ca tesaṃ  bhikkhanasīlatādiguṇayogasiddhena vacanena hīnādhikajanasevitavuttiṃ  pakāsento uddhatadīnabhāvaniggahaṃ karoti. ``bhikkhavo''ti iminā  ca karuṇāvipphārasommahadayanayananipātapubbaṅgamena vacanena te attano  abhimukhe karonto teneva kathetukamyatādīpakena nesaṃ vacanena  sotukamyataṃ janeti, teneva ca sambodhanatthena sādhukaṃ manasikārepi  niyojeti. sādhukaṃ manasikārāyattā hi sāsanasampatti.</p>
              <p>[03] aparesupi devamanussesu vijjamānesu kasmā bhikkhūyeva  āmantesīti ce? jeṭṭhaseṭṭhāsannasadāsannihitabhāvato.  sabbaparisasādhāraṇā hi bhagavato dhammadesanā, parisāya jeṭṭhā bhikkhū  paṭhamaṃ uppannattā, seṭṭhā anagāriyabhāvaṃ ādiṃ katvā  satthucariyānuvidhāyakattā sakalasāsanapaṭiggāhakattā ca, āsannā tattha  nisinnesu satthusantikattā, sadāsannihitā satthusantikāvacarattāti.  apica te dhammadesanāya bhājanaṃ yathānusiṭṭhaṃ paṭipattisabbhāvato.  visesato ca ekacce bhikkhūyeva sandhāya ayaṃ desanāpīti evaṃ  āmantesi.</p>
              <p>[03] kimatthaṃ pana bhagavā dhammaṃ desento paṭhamaṃ bhikkhū āmantesi,  na dhammameva desesīti? satijananatthaṃ. bhikkhū aññaṃ cintentāpi  vikkhittacittāpi dhammaṃ paccavekkhantāpi kammaṭṭhānaṃ manasikarontāpi  nisinnā honti. te anāmantetvā dhamme desiyamāne ``ayaṃ desanā  kiṃnidānā kiṃpaccayā katamāya aṭṭhuppattiyā desitā''ti sallakkhetuṃ  asakkontā duggahitaṃ vā gaṇheyyuṃ, na vā gaṇheyyuṃ, tena nesaṃ  satijananatthaṃ bhagavā paṭhamaṃ āmantetvā pacchā dhammaṃ deseti.</p>
              <p>[03] ^b^bhadante^eb^ti ^a^V2.0003^ea^ ^a^P2.0003^ea^ gāravavacanametaṃ,  satthuno paṭivacanadānaṃ vā. apicettha ``bhikkhavo''ti vadamāno  bhagavā bhikkhū ālapati. ``bhadante''ti vadamānā te bhagavantaṃ  paccālapanti. tathā hi ``bhikkhavo''ti bhagavā ābhāsati,  ``bhadante''ti ^a^M2.0003^ea^ paccābhāsanti. ``bhikkhavo''ti paṭivacanaṃ  dāpeti, ``bhadante''ti paṭivacanaṃ denti. ^b^te bhikkhū^eb^ti ye  bhagavā āmantesi, te. ^b^bhagavato paccassosu^eb^nti bhagavato  āmantanaṃ patiassosuṃ, abhimukhā hutvā suṇiṃsu sampaṭicchiṃsu  paṭiggahesunti attho. ^b^bhagavā etadavocā^eb^ti, bhagavā etaṃ  idāni vattabbaṃ sakalasuttaṃ avoca. ettāvatā yaṃ āyasmatā ānandena  atthabyañjanasampannassa buddhānaṃ desanāñāṇagambhīrabhāvasaṃsūcakassa imassa  suttassa sukhāvagāhaṇatthaṃ kāladesadesakaparisāpadesappaṭimaṇḍitaṃ nidānaṃ  bhāsitaṃ, tassa atthavaṇṇanā samattā.</p>
              <p>[03] idāni ^b^paṭiccasamuppādaṃ vo^eb^tiādinā nayena bhagavatā  nikkhittassa suttassa saṃvaṇṇanāya okāso anuppatto. sā panesā  suttavaṇṇanā yasmā suttanikkhepaṃ vicāretvā vuccamānā pākaṭā hoti,  tasmā suttanikkhepaṃ tāva vicāressāma. cattāro hi suttanikkhepā  -- attajjhāsayo, parajjhāsayo, pucchāvasiko, aṭṭhuppattikoti. tattha  yāni suttāni bhagavā parehi anajjhiṭṭho kevalaṃ attano ajjhāsayeneva  katheti, seyyathidaṃ -- dasabalasuttantahārako  candopama-vīṇopama-sammappadhāna-iddhipāda-indriyabala-bojjhaṅgamaggaṅga-suttantahārakoti  evamādīni, tesaṃ ^b^attajjhāsayo^eb^ nikkhepo.</p>
              <p>[03] yāni pana ``paripakkā kho rāhulassa vimuttiparipācanīyā  dhammā. yaṃnūnāhaṃ rāhulaṃ uttariṃ āsavānaṃ khaye vineyya''nti (saṃ0  ni0  4.121; ma0 ni0 3.416) evaṃ paresaṃ ajjhāsayaṃ khantiṃ  nijjhānakkhamaṃ manaṃ abhinīhāraṃ bujjhanabhāvañca apekkhitvā  parajjhāsayavasena kathitāni, seyyathidaṃ ^a^P2.0004^ea^ --  cūḷarāhulovādasuttaṃ, mahārāhulovādasuttaṃ, dhammacakkappavattanaṃ,  anattalakkhaṇasuttaṃ, āsīvisopamasuttaṃ, dhātuvibhaṅgasuttanti,  evamādīni, tesaṃ ^b^parajjhāsayo^eb^ nikkhepo.</p>
              <p>[03] bhagavantaṃ pana upasaṅkamitvā catasso parisā cattāro vaṇṇā  nāgā supaṇṇā gandhabbā asurā yakkhā mahārājāno tāvatiṃsādayo  devā mahābrahmāti evamādayo ``bojjhaṅgā bojjhaṅgāti, bhante,  vuccanti -- (saṃ0 ni0  5.202) nīvaraṇā nīvaraṇāti, bhante,  vuccanti ^a^V2.0004^ea^ -- ime nu kho, bhante, pañcupādānakkhandhā, kiṃsūdha  vittaṃ purisassa seṭṭha''ntiādinā (saṃ0 ni0  1.246; su0 ni0  183) nayena pañhaṃ pucchanti. evaṃ puṭṭhena bhagavatā yāni ^a^M2.0004^ea^  kathitāni bojjhaṅgasaṃyuttādīni, yāni vā panaññānipi devatāsaṃyutta,  mārasaṃyutta, brahmasaṃyutta, sakkapañha, cūḷavedalla, mahāvedalla,  sāmaññaphalāaḷavaka, sūciloma, kharalomasuttādīni, tesaṃ  ^b^pucchāvasiko^eb^ nikkhepo.</p>
              <p>[03] yāni pana tāni uppannaṃ kāraṇaṃ paṭicca kathitāni, seyyathidaṃ  -- dhammadāyādaṃ. cūḷasīhanādasuttaṃ puttamaṃsūpamaṃ dārukkhandhūpamaṃ  aggikkhandhūpamaṃ pheṇapiṇḍūpamaṃ pāricchattakūpamanti evamādīni, tesaṃ  ^b^aṭṭhuppattiko^eb^ nikkhepo.</p>
              <p>[03] evametesu catūsu nikkhepesu imassa paṭiccasamuppādasuttassa  parajjhāsayo nikkhepo. parapuggalajjhāsayavasena hidaṃ bhagavatā  nikkhittaṃ. katamesaṃ puggalānaṃ ajjhāsayavasenāti? ugghaṭitaññūnaṃ.  cattāro hi puggalā ugghaṭitaññū vipañcitaññū neyyo padaparamoti.  tattha yassa puggalassa saha udāhaṭavelāya dhammābhisamayo hoti,  ayaṃ vuccati puggalo ^b^ugghaṭitaññū^eb^. yassa puggalassa saṃkhittena  bhāsitassa vitthārena atthe ^a^P2.0005^ea^ vibhajiyamāne  dhammābhisamayo hoti, ayaṃ vuccati puggalo ^b^vipañcitaññū^eb^.  yassa puggalassa uddesato paripucchato yoniso manasikaroto,  kalyāṇamitte sevato, bhajato, payirupāsato, anupubbena  dhammābhisamayo hoti, ayaṃ vuccati puggalo ^b^neyyo^eb^. yassa  puggalassa bahumpi suṇato, bahumpi dhārayato, bahumpi vācayato na  tāya jātiyā dhammābhisamayo hoti, ayaṃ vuccati puggalo  ^b^padaparamo^eb^. iti imesu catūsu puggalesu ugghaṭitaññūpuggalānaṃ  ajjhāsayavasena idaṃ suttaṃ nikkhittaṃ.</p>
              <p>[03] tadā kira pañcasatā janapadavāsikā bhikkhū sabbeva ekacarā  dvicarā ticarā catucarā pañcacarā sabhāgavuttino dhutaṅgadharā  āraddhavīriyā yuttayogā vipassakā saṇhaṃ sukhumaṃ suññataṃ  paccayākāradesanaṃ patthayamānā sāyanhasamaye bhagavantaṃ upasaṅkamitvā,  vanditvā, rattakambalasāṇiyā parikkhipamānā viya desanaṃ  paccāsīsamānā parivāretvā nisīdiṃsu. tesaṃ ajjhāsayavasena bhagavā  idaṃ suttaṃ ārabhi. yathā hi cheko cittakāro aparikammakatabhittiṃ  labhitvā, na āditova rūpaṃ samuṭṭhāpesi, mahāmattikalepādīhi pana  bhittiparikammaṃ tāva katvā ^a^V2.0005^ea^, kataparikammāya ^a^M2.0005^ea^ bhittiyā  rūpaṃ samuṭṭhāpeti, kataparikammaṃ pana bhittiṃ labhitvā,  bhittiparikammabyāpāraṃ akatvā, raṅgajātāni yojetvā, vaṭṭikaṃ vā  tūlikaṃ vā ādāya rūpameva samuṭṭhāpeti, evameva bhagavā  akatābhinivesaṃ ādikammikakulaputtaṃ labhitvā nāssa āditova  arahattapadaṭṭhānaṃ saṇhaṃ sukhumaṃ suññataṃ vipassanālakkhaṇaṃ ācikkhati,  sīlasamādhikammassakatādiṭṭhisampadāya pana yojento pubbabhāgapaṭipadaṃ  tāva ācikkhati. yaṃ sandhāya vuttaṃ -- </p>
              <p>[02] ``tasmātiha tvaṃ, bhikkhu, ādimeva visodhehi  kusalesu dhammesu. ko cādi kusalānaṃ dhammānaṃ? sīlañca  suvisuddhaṃ diṭṭhi ca ujukā. yato kho te, bhikkhu, sīlañca  suvisuddhaṃ bhavissati diṭṭhi ca ujukā. tato tvaṃ, bhikkhu, sīlaṃ  nissāya sīle patiṭṭhāya cattāro satipaṭṭhāne tividhena bhāveyyāsi.  katame cattāro? idha ^a^P2.0006^ea^ tvaṃ, bhikkhu, ajjhattaṃ vā  kāye kāyānupassī viharāhi ātāpī sampajāno satimā vineyya  loke abhijjhādomanassaṃ. bahiddhā vā kāye...pe0... ajjhattabahiddhā  vā kāye...pe0... dhammesu dhammānupassī viharāhi ātāpī sampajāno  satimā vineyya loke abhijjhādomanassaṃ. yato kho tvaṃ, bhikkhu,  sīlaṃ nissāya sīle patiṭṭhāya ime cattāro satipaṭṭhāne evaṃ tividhena  bhāvessasi, tato tuyhaṃ, bhikkhu, yā ratti vā divaso vā  āgamissati, vuddhiyeva pāṭikaṅkhā kusalesu dhammesu, no  parihānī''ti (saṃ0 ni0  5.369).</p>
              <p>[03] evaṃ ādikammikakulaputtassa sīlakathāya parikammaṃ kathetvā,  arahattapadaṭṭhānaṃ saṇhaṃ sukhumaṃ suññataṃ vipassanālakkhaṇaṃ ācikkhati.</p>
              <p>[03] parisuddhasīlaṃ pana āraddhavīriyaṃ yuttayogaṃ vipassakaṃ labhitvā,  nāssa pubbabhāgapaṭipadaṃ ācikkhati, ujukameva pana arahattapadaṭṭhānaṃ  saṇhaṃ sukhumaṃ suññataṃ vipassanālakkhaṇaṃ ācikkhati. ime pañcasatā  bhikkhū pubbabhāgapaṭipadaṃ parisodhetvā ṭhitā sudhantasuvaṇṇasadisā  suparimajjitamaṇikkhandhasannibhā, eko lokuttaramaggova nesaṃ anāgato.  iti tassāgamanatthāya satthā tesaṃ ajjhāsayaṃ apekkhamāno idaṃ  suttaṃ ārabhi.</p>
              <p>[03] tattha ^a^V2.0006^ea^ ^a^M2.0006^ea^ ^b^paṭiccasamuppāda^eb^nti paccayākāraṃ.  paccayākāro hi aññamaññaṃ paṭicca sahite dhamme uppādeti. tasmā  paṭiccasamuppādoti vuccati. ayamettha saṅkhepo, vitthāro pana  visuddhimaggato gahetabbo.</p>
              <p>[03] ^b^vo^eb^ti ayaṃ vo-saddo  paccatta-upayogakaraṇa-sampadāna-sāmivacana-padapūraṇesu dissati.  ``kacci pana vo anuruddhā samaggā sammodamānā''tiādīsu (ma0  ni0 1.326; mahāva0 466) hi paccatte dissati. ``gacchatha,  bhikkhave, paṇāmemi vo''tiādīsu (ma0 ni0 2.157) upayoge.  ``na vo mama santike vatthabba''ntiādīsu (ma0 ni0 2.157)  karaṇe. ``vanapatthapariyāyaṃ vo, bhikkhave, desessāmī''tiādīsu  (ma0 ni0 1.190) sampadāne. ``sabbesaṃ vo, sāriputta,  subhāsita''ntiādīsu (ma0 ni0 1.345) sāmivacane. ``ye hi  vo ariyā parisuddhakāyakammantā''tiādīsu ^a^P2.0007^ea^ (ma0  ni0 1.35) padapūraṇamatte. idha panāyaṃ sampadāne daṭṭhabbo.  ^b^bhikkhave^eb^ti patissavena abhimukhībhūtānaṃ puna ālapanaṃ.  ^b^desessāmī^eb^ti desanāpaṭijānanaṃ. ^b^taṃ suṇāthā^eb^ti taṃ  paṭiccasamuppādaṃ taṃ desanaṃ mayā vuccamānaṃ suṇātha.</p>
              <p>[03] ^b^sādhukaṃ manasi karothā^eb^ti ettha pana sādhukaṃ sādhūti  ekatthametaṃ. ayañca sādhusaddo  āyācana-sampaṭicchana-sampahaṃsana-sundara-daḷhīkammādīsu dissati.  ``sādhu me, bhante, bhagavā saṃkhittena dhammaṃ desetū''tiādīsu (a0  ni0  4.257; saṃ0 ni0  4.65;  5.381) hi āyācane  dissati. ``sādhu, bhanteti kho so bhikkhu bhagavato bhāsitaṃ  abhinanditvā anumoditvā''tiādīsu (ma0 ni0 3.86)  sampaṭicchane. ``sādhu sādhu, sāriputtā''tiādīsu (dī0 ni0  3.349) sampahaṃsane. </p>
              <p>[21] ``sādhu dhammarucī rājā, sādhu paññāṇavā naro. </p>
              <p>[22] sādhu mittānamaddubbho, pāpassa akaraṇaṃ sukha''nti..  -- </p>
              <p>[25] ādīsu (jā0 2.18.101) sundare. ``tena hi, brāhmaṇa,  sādhukaṃ suṇāhī''tiādīsu (a0 ni0  5.192) sādhukasaddoyeva  daḷhīkamme āṇattiyantipi vuccati. idha panāyaṃ ettheva daḷhīkamme  āṇattiyā ca attho veditabbo, sundaratthepi vaṭṭati.  daḷhīkaraṇatthena hi ``daḷhaṃ ^a^V2.0007^ea^ imaṃ dhammaṃ suṇātha, suggahitaṃ  gaṇhantā'', āṇattiatthena ``mama āṇattiyā suṇātha'' sundaratthena  ``sundaramimaṃ bhaddakaṃ dhammaṃ suṇāthā''ti ^a^M2.0007^ea^ etaṃ dīpitaṃ hoti.  ^b^manasi karothā^eb^ti āvajjetha. samannāharathāti attho.  avikkhittacittā hutvā nisāmetha, citte karothāti adhippāyo.</p>
              <p>[03] idānettha ^b^taṃ suṇāthā^eb^ti sotindriyavikkhepanivāraṇametaṃ.  ^b^sādhukaṃ manasi karothā^eb^ti manasikāre daḷhīkammaniyojanena  manindriyavikkhepanivāraṇaṃ. purimañcettha  byañjanavipallāsagāhanivāraṇaṃ, pacchimaṃ atthavipallāsagāhanivāraṇaṃ.  purimena ca dhammassavane niyojeti, pacchimena sutānaṃ dhammānaṃ  dhāraṇūpaparikkhāsu. purimena ca ``sabyañjano ayaṃ dhammo, tasmā  savanīyo''ti ^a^P2.0008^ea^ dīpeti, pacchimena ``sāttho, tasmā  manasi kātabbo''ti. sādhukapadaṃ vā ubhayapadehi yojetvā, ``yasmā  ayaṃ dhammo dhammagambhīro ca desanāgambhīro ca, tasmā suṇātha sādhukaṃ.  yasmā atthagambhīro ca paṭivedhagambhīro ca, tasmā sādhukaṃ manasi  karothā''ti evaṃ yojanā veditabbā. ^b^bhāsissāmī^eb^ti  desessāmi. ``taṃ suṇāthā''ti ettha paṭiññātaṃ desanaṃ saṃkhittatova  na desessāmi, apica kho vitthāratopi naṃ bhāsissāmīti vuttaṃ  hoti. saṅkhepavitthāravācakāni hi etāni padāni. yathāha  vaṅgīsatthero -- </p>
              <p>[21] ``saṃkhittenapi deseti, vitthārenapi bhāsati. </p>
              <p>[22] sāḷikāyiva nigghoso, paṭibhānaṃ udīrayī''ti..  (saṃ0 ni0  1.214; theragā0 1241).</p>
              <p>[03] evaṃ vutte ussāhajātā hutvā ^b^evaṃ, bhanteti kho te bhikkhū  bhagavato paccassosuṃ^eb^ satthu vacanaṃ sampaṭicchiṃsu, paṭiggahesunti vuttaṃ  hoti.</p>
              <p>[03] atha nesaṃ ^b^bhagavā etadavoca^eb^ -- etaṃ idāni vattabbaṃ  ``katamo ca, bhikkhave, paṭiccasamuppādo''tiādiṃ sakalaṃ suttaṃ avoca.  tattha ^b^katamo ca, bhikkhave, paṭiccasamuppādo^eb^ti  kathetukamyatāpucchā. pañcavidhā hi pucchā adiṭṭhajotanāpucchā  diṭṭhasaṃsandanāpucchā vimaticchedanāpucchā anumatipucchā  kathetukamyatāpucchāti, tāsaṃ idaṃ nānattaṃ --</p>
              <p>[03] katamā ^a^V2.0008^ea^ ^b^adiṭṭhajotanā pucchā^eb^ (mahāni0 150;  cūḷani0 puṇṇakamāṇavapucchāniddesa 12)? pakatiyā lakkhaṇaṃ  aññātaṃ hoti adiṭṭhaṃ atulitaṃ atīritaṃ avibhūtaṃ avibhāvitaṃ. tassa  ñāṇāya dassanāya ^a^M2.0008^ea^ tulanāya tīraṇāya vibhūtāya vibhāvanatthāya  pañhaṃ pucchati. ayaṃ adiṭṭhajotanāpucchā.</p>
              <p>[03] katamā ^b^diṭṭhasaṃsandanāpucchā^eb^? pakatiyā lakkhaṇaṃ ñātaṃ  hoti diṭṭhaṃ tulitaṃ tīritaṃ vibhūtaṃ vibhāvitaṃ. so aññehi paṇḍitehi  saddhiṃ saṃsandanatthāya pañhaṃ pucchati. ayaṃ diṭṭhasaṃsandanāpucchā.</p>
              <p>[03] katamā ^b^vimaticchedanāpucchā^eb^? pakatiyā saṃsayapakkhando  hoti vimatipakkhando dveḷhakajāto -- ``evaṃ nu kho, na nu kho,  kathaṃ nu kho''ti, so vimaticchedanatthāya ^a^P2.0009^ea^ pañhaṃ  pucchati, ayaṃ vimaticchedanāpucchā.</p>
              <p>[03] katamā ^b^anumatipucchā^eb^? bhagavā bhikkhūnaṃ anumatiyā  pañhaṃ pucchati -- ``taṃ kiṃ maññatha, bhikkhave, rūpaṃ niccaṃ vā  aniccaṃ vā''ti, aniccaṃ, bhante. yaṃ panāniccaṃ dukkhaṃ vā taṃ sukhaṃ  vāti, dukkhaṃ, bhante. yaṃ panāniccaṃ dukkhaṃ vipariṇāmadhammaṃ, kallaṃ nu  taṃ samanupassituṃ -- ``etaṃ mama esohamasmi eso me attā''ti, no  hetaṃ bhanteti (saṃ0 ni0  3.79). ayaṃ anumatipucchā.</p>
              <p>[03] katamā ^b^kathetukamyatāpucchā^eb^? bhagavā bhikkhūnaṃ  kathetukamyatāya pañhaṃ pucchati -- ``cattārome, bhikkhave, satipaṭṭhānā.  katame cattāro''ti? ayaṃ kathetukamyatāpucchāti.</p>
              <p>[03] tattha buddhānaṃ purimā tisso pucchā natthi. kasmā?  buddhānañhi tīsu addhāsu kiñci saṅkhataṃ addhāvimuttaṃ vā asaṅkhataṃ  adiṭṭhaṃ ajotitaṃ atulitaṃ atīritaṃ avibhūtaṃ avibhāvitaṃ nāma natthi.  tena nesaṃ adiṭṭhajotanāpucchā natthi. yaṃ pana bhagavatā attano  ñāṇena paṭividdhaṃ, tassa aññena samaṇena vā brāhmaṇena vā devena vā  mārena vā brahmunā vā saddhiṃ saṃsandanakiccaṃ natthi. tenassa  diṭṭhasaṃsandanāpucchā natthi. yasmā panesa akathaṃkathī  tiṇṇavicikiccho ^a^V2.0009^ea^ sabbadhammesu vihatasaṃsayo. tenassa  vimaticchedanāpucchā natthi. itarā pana dve pucchā bhagavato atthi.  tāsu ayaṃ kathetukamyatā pucchāti veditabbā.</p>
              <p>[03] idāni tāva pucchāya puṭṭhaṃ paccayākāraṃ vibhajanto  ^b^avijjāpaccayā, bhikkhave, saṅkhārā^eb^tiādimāha. ettha ca  yathā nāma ``pitaraṃ kathessāmī''ti āraddho ^a^M2.0009^ea^ ``tissassa  pitā soṇassa pitā''ti paṭhamataraṃ puttampi katheti, evameva bhagavā  paccayaṃ kathetuṃ āraddho ``avijjāpaccayā saṅkhārā''tiādinā nayena  saṅkhārādīnaṃ paccaye avijjādidhamme kathento paccayuppannampi kathesi.  āhāravaggassa pana pariyosāne ``paṭiccasamuppādañca vo,  bhikkhave, desessāmi ^a^P2.0010^ea^ paṭiccasamuppanne ca dhamme''ti  (saṃ0 ni0  2.20) ubhayaṃ ārabhitvā ubhayampi kathesi. idāni  ^b^avijjāpaccayā saṅkhārā^eb^tiādīsu pana avijjā ca sā paccayo  cāti avijjāpaccayo. tasmā avijjāpaccayā saṅkhārā sambhavantīti  iminā nayena attho veditabbo. ayamettha saṅkhepo, vitthārena pana  sabbākārasampannā anulomapaṭiccasamuppādakathā visuddhimagge kathitā,  tasmā sā tattha kathitavaseneva gahetabbā.</p>
              <p>[03] paṭilomakathāyaṃ pana ^b^avijjāya tvevā^eb^ti avijjāya tu eva.  ^b^asesavirāganirodhā^eb^ti virāgasaṅkhātena maggena  asesanirodhā. ^b^saṅkhāranirodho^eb^ti saṅkhārānaṃ  anuppādanirodho hoti. evaṃnirodhānaṃ pana saṅkhārānaṃ nirodhā  viññāṇādīnañca nirodhā nāmarūpādīni niruddhāniyeva hontīti  dassetuṃ ^b^saṅkhāranirodhā viññāṇanirodho^eb^tiādīni vatvā,  ^b^evametassa kevalassa dukkhakkhandhassa nirodho hotī^eb^ti āha.  tattha ^b^kevalassā^eb^ti sakalassa, suddhassa vā, sattavirahitassāti  attho. ^b^dukkhakkhandhassā^eb^ti dukkharāsissa. ^b^nirodho  hotī^eb^ti anuppādo hoti. iti bhagavā anulomato dvādasahi padehi  vaṭṭakathaṃ kathetvā tameva vaṭṭaṃ vinivaṭṭetvā paṭilomato dvādasahi padehi  vivaṭṭaṃ kathento arahattena desanāya kūṭaṃ gaṇhi. desanāpariyosāne te  pañcasatā āraddhavipassakā ugghaṭitaññūpuggalā sūriyarasmisamphuṭṭhāni  paripākagatāni padumāni viya saccāni bujjhitvā arahattaphale  patiṭṭhahiṃsu.</p>
              <p>[03] ^b^idamavoca bhagavā^eb^ti idaṃ vaṭṭavivaṭṭavasena sakalasuttaṃ bhagavā  avoca. ^b^attamanā te bhikkhū^eb^ti tuṭṭhacittā te pañcasatā  khīṇāsavā bhikkhū. ^b^bhagavato bhāsitaṃ abhinandu^eb^nti  karavīkarutamañjunā ^a^V2.0010^ea^ kaṇṇasukhena paṇḍitajanahadayānaṃ  amatābhisekasadisena brahmassarena bhāsato bhagavato ^a^M2.0010^ea^ vacanaṃ  abhinandiṃsu, anumodiṃsu ceva sampaṭicchiṃsu cāti attho. tenetaṃ  vuccati -- </p>
              <p>[21] ``subhāsitaṃ sulapitaṃ, sādhu sādhūti tādino. </p>
              <p>[22] anumodamānā sirasā, sampaṭicchiṃsu bhikkhavo''ti.. </p>
              <p>[06] paṭhamapaṭiccasamuppādasuttavaṇṇanā niṭṭhitā. </p>
            </h4>
            <h4>
              <h4n> 2. vibhaṅgasuttavaṇṇanā </h4n>
              <p>[03] 2^b^.^eb^ dutiyepi ^a^P2.0011^ea^ vuttanayeneva  suttanikkhepo veditabbo. ayaṃ pana viseso -- paṭhamaṃ  ugghaṭitaññūpuggalānaṃ vasena saṅkhepato dassitaṃ, idaṃ vipañcitaññūnaṃ  vasena vitthāratoti. imasmiñca pana sutte catasso  vallihārakapurisūpamā vattabbā, tā visuddhimagge vuttā eva. yathā hi  vallihārako puriso valliyā aggaṃ disvā tadanusārena mūlaṃ  pariyesanto taṃ disvā valliṃ mūle chetvā ādāya kamme upaneyya, evaṃ  bhagavā vitthāradesanaṃ desento paṭiccasamuppādassa aggabhūtā jarāmaraṇā  paṭṭhāya yāva mūlabhūtaṃ avijjāpadaṃ, tāva desanaṃ āharitvā puna vaṭṭavivaṭṭaṃ  desento niṭṭhapesi.</p>
              <p>[03] tatrāyaṃ jarāmaraṇādīnaṃ vitthāradesanāya atthanicchayo --  jarāmaraṇaniddese tāva ^b^tesaṃ tesa^eb^nti ayaṃ saṅkhepato anekesaṃ  sattānaṃ sādhāraṇaniddesoti viññātabbo. yā devadattassa jarā, yā  somadattassāti evañhi divasampi kathentassa neva sattā pariyādānaṃ  gacchanti. imehi pana dvīhi padehi na koci satto apariyādinno  hoti. tasmā vuttaṃ, ``ayaṃ saṅkhepato anekesaṃ sattānaṃ  sādhāraṇaniddeso''ti. ^b^tamhi tamhī^eb^ti ayaṃ gatijātivasena  anekesaṃ sattanikāyānaṃ sādhāraṇaniddeso. ^b^sattanikāye^eb^ti  sādhāraṇaniddesena niddiṭṭhassa sarūpanidassanaṃ. ^b^jarā  jīraṇatā^eb^tiādīsu pana ^b^jarā^eb^ti sabhāvaniddeso.  ^b^jīraṇatā^eb^ti ākāraniddeso. ^b^khaṇḍicca^eb^ntiādayo tayo  kālātikkame kiccaniddesā, pacchimā dve pakatiniddesā. ayañhi  ^b^jarā^eb^ti iminā padena sabhāvato dīpitā, tenassāyaṃ  sabhāvaniddeso ^a^M2.0011^ea^. ^b^jīraṇatā^eb^ti iminā ākārato,  tenassāyaṃ ākāraniddeso. ^b^khaṇḍicca^eb^nti iminā kālātikkame  dantanakhānaṃ khaṇḍitabhāvakaraṇakiccato. ^b^pālicca^eb^nti iminā  kesalomānaṃ palitabhāvakaraṇakiccato. ^b^valittacatā^eb^ti iminā  maṃsaṃ ^a^V2.0011^ea^ milāpetvā tacavalibhāvakaraṇakiccato dīpitā. tenassā  ime khaṇḍiccantiādayo tayo kālātikkame kiccaniddesā. tehi  imesaṃ vikārānaṃ dassanavasena ^a^P2.0012^ea^ pākaṭībhūtā  pākaṭajarā dassitā. yatheva hi udakassa vā vātassa vā aggino  vā tiṇarukkhādīnaṃ saṃbhaggapalibhaggatāya vā jhāmatāya vā gatamaggo  pākaṭo hoti, na ca so gatamaggo tāneva udakādīni, evameva  jarāya dantādīsu khaṇḍiccādivasena gatamaggo pākaṭo, cakkhuṃ  ummīletvāpi gayhati na ca khaṇḍiccādīneva jarā. na hi jarā  cakkhuviññeyyā hoti.</p>
              <p>[03] ^b^āyuno saṃhāni indriyānaṃ paripāko^eb^ti imehi pana padehi  kālātikkameyeva abhibyattāya  āyukkhaya-cakkhādīndriya-paripākasaññitāya pakatiyā dīpitā.  tenassime pacchimā dve pakatiniddesāti veditabbā. tattha yasmā jaraṃ  pattassa āyu hāyati, tasmā jarā ``āyuno saṃhānī''ti phalūpacārena  vuttā. yasmā ca daharakāle suppasannāni sukhumampi attano visayaṃ  sukheneva gaṇhanasamatthāni cakkhādīni indriyāni jaraṃ pattassa  paripakkāni āluḷitāni avisadāni, oḷārikampi attano visayaṃ  gahetuṃ asamatthāni honti, tasmā ``indriyānaṃ paripāko''ti  phalūpacāreneva vuttā.</p>
              <p>[03] sā panāyaṃ evaṃ niddiṭṭhā sabbāpi jarā pākaṭā paṭicchannāti  duvidhā hoti. tattha dantādīsu khaṇḍādibhāvadassanato rūpadhammesu  jarā ^b^pākaṭajarā^eb^ nāma, arūpadhammesu pana jarā tādisassa  vikārassa adassanato ^b^paṭicchannajarā^eb^ nāma. tattha yvāyaṃ  khaṇḍādibhāvo dissati, so tādisānaṃ dantādīnaṃ suviññeyyattā  vaṇṇoyeva, taṃ cakkhunā disvā manodvārena cintetvā ``ime dantā  jarāya pahaṭā''ti jaraṃ jānāti udakaṭṭhāne baddhāni gosīsādīni  oloketvā heṭṭhā udakassa atthibhāvaṃ jānanaṃ viya. puna ^a^M2.0012^ea^  avīci savīcīti evampi duvidhā hoti. tattha  maṇi-kanaka-rajata-pavāḷacandasūriyādīnaṃ viya mandadasakādīsu pāṇīnaṃ  viya ca pupphaphalapallavādīsu ca apāṇīnaṃ viya antarantarā  vaṇṇavisesādīnaṃ duviññeyyattā jarā ^b^avīcijarā^eb^ nāma,  nirantarajarāti attho. tato aññesu pana yathāvuttesu antarantarā  vaṇṇavisesādīnaṃ suviññeyyattā jarā ^b^savīcijarā^eb^ nāmāti  veditabbā.</p>
              <p>[03] ito paraṃ ^b^tesaṃ tesa^eb^ntiādi vuttanayeneva veditabbaṃ.  ^b^cuti cavanatā^eb^tiādīsu pana ^b^cutī^eb^ti cavanakavasena vuccati,  ekacatupañcakkhandhasāmaññavacanametaṃ. ^b^cavanatā^eb^ti bhāvavacanena  lakkhaṇanidassanaṃ ^a^V2.0012^ea^. ^b^bhedo^eb^ti cutikkhandhānaṃ ^a^P2.0013^ea^  bhaṅguppattiparidīpanaṃ. ^b^antaradhāna^eb^nti ghaṭasseva bhinnassa  bhinnānaṃ cutikkhandhānaṃ yena kenaci pariyāyena ṭhānābhāvaparidīpanaṃ.  ^b^maccu maraṇa^eb^nti maccusaṅkhātaṃ maraṇaṃ, tena samucchedamaraṇādīni  nisedheti. kālo nāma antako, tassa kiriyā ^b^kālakiriyā^eb^.  evaṃ tena lokasammutiyā maraṇaṃ dīpeti.</p>
              <p>[03] idāni paramatthena dīpetuṃ ^b^khandhānaṃ bhedo^eb^tiādimāha.  paramatthena hi khandhāyeva bhijjanti, na satto nāma koci marati.  khandhesu pana bhijjamānesu satto marati, bhinnesu matoti vohāro hoti.  ettha ca catupañcavokāravasena khandhānaṃ bhedo, ekavokāravasena  kaḷevarassa nikkhepo. catuvokāravasena ca khandhānaṃ bhedo,  sesadvayavasena kaḷevarassa nikkhepo veditabbo. kasmā? bhavadvayepi  rūpakāyasaṅkhātassa kaḷevarassa sabbhāvato. atha vā yasmā  cātumahārājikādīsu khandhā bhijjanteva, na kiñci nikkhipati,  tasmā tesaṃ vasena khandhānaṃ bhedo, manussādīsu kaḷevarassa nikkhepo.  ettha ca kaḷevarassa nikkhepakāraṇato maraṇaṃ ``kaḷevarassa  nikkhepo''ti vuttanti evamattho daṭṭhabbo. ^b^iti ayañca jarā  idañca maraṇaṃ, idaṃ vuccati, bhikkhave^eb^ti idaṃ ubhayampi ekato katvā  jarāmaraṇanti kathīyati.</p>
              <p>[03] jātiniddese ^a^M2.0013^ea^ ^b^jāti sañjātī^eb^tiādīsu jāyanaṭṭhena  ^b^jāti,^eb^ sā aparipuṇṇāyatanavasena yuttā. sañjāyanaṭṭhena  ^b^sañjāti,^eb^ sā paripuṇṇāyatanavasena yuttā. okkamanaṭṭhena  ^b^okkanti,^eb^ sā aṇḍajajalābujavasena yuttā. te hi aṇḍakosañca  vatthikosañca okkamantā pavisantā viya paṭisandhiṃ gaṇhanti.  abhinibbattanaṭṭhena ^b^abhinibbatti,^eb^ sā saṃsedajaopapātikavasena  yuttā. te hi pākaṭāyeva hutvā nibbattanti. ayaṃ tāva  vohāradesanā.</p>
              <p>[03] idāni paramatthadesanā hoti. khandhāyeva hi paramatthato  pātubhavanti, na satto. tattha ca ^b^khandhāna^eb^nti ekavokārabhave  ekassa, catuvokārabhave catunnaṃ, pañcavokārabhave pañcannampi gahaṇaṃ  veditabbaṃ. ^b^pātubhāvo^eb^ti uppatti. ^b^āyatanāna^eb^nti ettha  tatra tatra uppajjamānāyatanavasena saṅgaho veditabbo.  ^b^paṭilābho^eb^ti santatiyaṃ pātubhāvoyeva. pātubhavantāneva ^a^P2.0014^ea^  hi tāni paṭiladdhāni nāma honti. ^b^ayaṃ vuccati,  bhikkhave, jātī^eb^ti iminā padena vohārato paramatthato ca desitāya  jātiyā nigamanaṃ karotīti.</p>
              <p>[03] bhavaniddese ^a^V2.0013^ea^ ^b^kāmabhavo^eb^ti kammabhavo ca upapattibhavo  ca. tattha kammabhavo nāma kāmabhavūpagakammameva. tañhi tattha  upapattibhavassa kāraṇattā ``sukho buddhānaṃ uppādo (dha0 pa0 194)  dukkho pāpassa uccayo''tiādīni (dha0 pa0 117) viya  phalavohārena bhavoti vuttaṃ. upapattibhavo nāma tena kammena nibbattaṃ  upādiṇṇakkhandhapañcakaṃ. tañhi tattha bhavatīti katvā bhavoti vuttaṃ.  sabbathāpi idaṃ kammañca upapattiñca ubhayampetamidha ``kāmabhavo''ti  vuttaṃ. esa nayo rūpārūpabhavesūti.</p>
              <p>[03] upādānaniddese ^b^kāmupādāna^eb^ntiādīsu vatthukāmaṃ  upādiyanti etena, sayaṃ vā taṃ upādiyatīti ^b^kāmupādānaṃ,^eb^  kāmo ca so upādānañcāti kāmupādānaṃ. ^b^upādāna^eb^nti  daḷhaggahaṇaṃ vuccati. daḷhattho hi ettha upasaddo  upāyāsaupakaṭṭhādīsu viya. pañcakāmaguṇikarāgassetaṃ adhivacanaṃ.  ayamettha saṅkhepo. vitthārato panetaṃ, ``tattha katamaṃ kāmupādānaṃ?  yo kāmesu kāmacchando''ti (dha0 sa0 1220; vibha0 938)  vuttanayeneva veditabbaṃ.</p>
              <p>[03] tathā ^a^M2.0014^ea^ diṭṭhi ca sā upādānañcāti ^b^diṭṭhupādānaṃ^eb^.  atha vā diṭṭhiṃ upādiyati, upādiyanti vā etena diṭṭhinti  diṭṭhupādānaṃ. upādiyati hi purimadiṭṭhiṃ uttaradiṭṭhi, upādiyanti ca  tāya diṭṭhiṃ. yathāha -- ``sassato attā ca loko ca idameva saccaṃ  moghamañña''ntiādi (ma0 ni0 3.27).  sīlabbatupādānāttavādupādānavajjassa sabbadiṭṭhigatassetaṃ adhivacanaṃ.  ayamettha saṅkhepo, vitthārato panetaṃ, ``tattha katamaṃ diṭṭhupādānaṃ?  natthi dinna''nti (dha0 sa0 1221) vuttanayeneva veditabbaṃ.</p>
              <p>[03] tathā sīlabbatamupādiyanti etena, sayaṃ vā taṃ upādiyati,  sīlabbatañca ^a^P2.0015^ea^ taṃ upādānañcāti vā  ^b^sīlabbatupādānaṃ^eb^. gosīlagovatādīni hi ``evaṃ suddhī''ti  (dha0 sa0 1222; vibha0 938) abhinivesato sayameva  upādānānīti. ayamettha saṅkhepo, vitthārato panetaṃ, ``tattha  katamaṃ sīlabbatupādānaṃ? ito bahiddhā samaṇabrāhmaṇānaṃ sīlena  suddhī''ti vuttanayeneva veditabbaṃ.</p>
              <p>[03] idāni vadanti etenāti vādo, upādiyanti etenāti  upādānaṃ, kiṃ vadanti upādiyanti vā? attānaṃ. attano  vādupādānaṃ ^b^attavādupādānaṃ^eb^. attavādamattameva vā attāti  ^a^V2.0014^ea^ upādiyanti etenāti attavādupādānaṃ. vīsativatthukāya  sakkāyadiṭṭhiyā etaṃ adhivacanaṃ. ayamettha saṅkhepo, vitthārato  panetaṃ, ``tattha katamaṃ attavādupādānaṃ? idha assutavā puthujjano  ariyānaṃ adassāvī''ti vuttanayeneva veditabbaṃ.</p>
              <p>[03] taṇhāniddese ^b^rūpataṇhā...pe0... dhammataṇhā^eb^ti etaṃ  cakkhudvārādīsu javanavīthiyā pavattāya taṇhāya ``seṭṭhiputto  brāhmaṇaputto''ti evamādīsu pitito nāmaṃ viya pitisadisārammaṇato  nāmaṃ. ettha ca rūpārammaṇā taṇhā, rūpe taṇhāti ^b^rūpataṇhā^eb^.  sā kāmarāgabhāvena rūpaṃ assādentī pavattamānā ^b^kāmataṇhā,^eb^  sassatadiṭṭhisahagatarāgabhāvena ``rūpaṃ niccaṃ dhuvaṃ sassata''nti evaṃ  assādentī pavattamānā ^b^bhavataṇhā,^eb^ ucchedadiṭṭhisahagatarāgabhāvena  ``rūpaṃ ucchijjati vinassati pecca na bhavatī''ti evaṃ assādentī  pavattamānā ^b^vibhavataṇhā^eb^ti rūpataṇhā evaṃ tividhā hoti. yathā  ca rūpataṇhā, tathā saddataṇhādayopīti evaṃ tāni aṭṭhārasa  taṇhāvicaritāni honti. tāni ajjhattarūpādīsu aṭṭhārasa,  bahiddhārūpādīsu aṭṭhārasāti chattiṃsa. iti atītāni chattiṃsa,  anāgatāni chattiṃsa, paccuppannāni ^a^M2.0015^ea^ chattiṃsāti evaṃ aṭṭhasataṃ  taṇhāvicaritāni honti. ``ajjhattikassa upādāya asmīti  hoti, itthasmīti hotī''ti (vibha0 973) vā evamādīni  ajjhattikarūpādinissitāni aṭṭhārasa, ``bāhirassa upādāya iminā  asmīti hoti, iminā itthasmīti hotī''ti (vibha0 975) vā  evamādīni bāhirarūpādinissitāni aṭṭhārasāti ^a^P2.0016^ea^  chattiṃsa, iti atītāni chattiṃsa, anāgatāni chattiṃsa, paccuppannāni  chattiṃsāti evampi aṭṭhasataṃ taṇhāvicaritāni honti. puna saṅgahe  kariyamāne rūpādīsu ārammaṇesu chaḷeva taṇhākāyā tissoyeva  kāmataṇhādayo hontīti. evaṃ -- </p>
              <p>[21] ``niddesatthena niddesa, vitthārā vitthārassa ca. </p>
              <p>[22] puna saṅgahato taṇhā, viññātabbā vibhāvinā''ti..</p>
              <p>[03] vedanāniddese ^b^vedanākāyā^eb^ti vedanāsamūhā.  ^b^cakkhusamphassajā vedanā...pe0... manosamphassajāvedanā^eb^ti etaṃ  ``cakkhusamphassajāvedanā atthi kusalā, atthi akusalā, atthi  abyākatā''ti evaṃ vibhaṅge (vibha0 34) āgatattā cakkhudvārādīsu  pavattānaṃ kusalākusalābyākatavedanānaṃ ``sāriputto mantāṇiputto''ti  evamādīsu mātito nāmaṃ viya mātisadisato ^a^V2.0015^ea^ vatthuto nāmaṃ.  vacanattho panettha -- cakkhusamphassahetu jātā vedanā  cakkhusamphassajā vedanāti. eseva nayo sabbattha. ayaṃ tāvettha  sabbasaṅgāhikā kathā. vipākavasena pana cakkhudvāre dve  cakkhuviññāṇāni, dve manodhātuyo, tisso manoviññāṇadhātuyoti  etāhi sampayuttavasena vedanā veditabbā. eseva nayo sotadvārādīsu.  manodvāre manoviññāṇadhātusampayuttāva.</p>
              <p>[03] phassaniddese ^b^cakkhusamphasso^eb^ti cakkhumhi samphasso.  esa nayo sabbattha. ^b^cakkhusamphasso...pe0... kāyasamphasso^eb^ti  ettāvatā ca kusalākusalavipākā pañcavatthukā dasa phassā vuttā  honti. ^b^manosamphasso^eb^ti iminā  sesabāvīsatilokiyavipākamanasampayuttā phassā.</p>
              <p>[03] saḷāyatananiddese ^b^cakkhāyatana^eb^ntiādīsu yaṃ vattabbaṃ, taṃ  visuddhimagge khandhaniddese ceva āyatananiddese ca vuttameva.</p>
              <p>[03] nāmarūpaniddese ^a^M2.0016^ea^ namanalakkhaṇaṃ ^b^nāmaṃ^eb^.  ruppanalakkhaṇaṃ ^b^rūpaṃ^eb^. vibhajane panassa ^b^vedanā^eb^ti  vedanākkhandho, ^b^saññā^eb^ti saññākkhandho, ^b^cetanā phasso  manasikāro^eb^ti saṅkhārakkhandho veditabbo. kāmañca aññepi  saṅkhārakkhandhasaṅgahitā dhammā santi, ime pana tayo sabbadubbalesupi  cittesu santi, tasmā etesaṃyeva ^a^P2.0017^ea^ vasenettha  saṅkhārakkhandho dassito. ^b^cattāro ca mahābhūtā^eb^ti ettha  ^b^cattāro^eb^ti gaṇanaparicchedo. ^b^mahābhūtā^eb^ti  pathavīāpatejavāyānametaṃ adhivacanaṃ. yena pana kāraṇena tāni  mahābhūtānīti vuccanti, yo cettha añño vinicchayanayo, so sabbo  visuddhimagge rūpakkhandhaniddese vutto. ^b^catunnañca mahābhūtānaṃ  upādāyā^eb^ti ettha pana ^b^catunna^eb^nti upayogatthe sāmivacanaṃ,  cattāri mahābhūtānīti vuttaṃ hoti. ^b^upādāyā^eb^ti upādiyitvā,  gahetvāti attho. nissāyātipi eke. ``vattamāna''nti ayañcettha  pāṭhaseso. samūhatthe vā etaṃ sāmivacanaṃ, catunnaṃ mahābhūtānaṃ samūhaṃ  upādāya vattamānaṃ rūpanti ettha attho veditabbo. evaṃ sabbathāpi  yāni ca cattāri pathavīādīni mahābhūtāni, yañca catunnaṃ mahābhūtānaṃ  upādāya vattamānaṃ cakkhāyatanādibhedena abhidhammapāḷiyameva vuttaṃ  tevīsatividhaṃ rūpaṃ, taṃ sabbampi rūpanti veditabbaṃ.</p>
              <p>[03] viññāṇaniddese ^a^V2.0016^ea^ ^b^cakkhuviññāṇa^eb^nti cakkhumhi  viññāṇaṃ, cakkhuto vā jātaṃ viññāṇanti ^b^cakkhuviññāṇaṃ^eb^. evaṃ  sotaghānajivhākāyaviññāṇāni. itaraṃ pana manoyeva viññāṇanti  ^b^manoviññāṇaṃ^eb^. dvipañcaviññāṇavajjitatebhūmakavipākacittassetaṃ  adhivacanaṃ.</p>
              <p>[03] saṅkhāraniddese abhisaṅkharaṇalakkhaṇo ^b^saṅkhāro^eb^.  vibhajane panassa ^b^kāyasaṅkhāro^eb^ti kāyato pavattasaṅkhāro.  kāyadvāre copanavasena pavattānaṃ kāmāvacarakusalato aṭṭhannaṃ, akusalato  dvādasannanti vīsatiyā kāyasañcetanānametaṃ adhivacanaṃ.  ^b^vacīsaṅkhāro^eb^ti vacanato pavattasaṅkhāro, vacīdvāre  vacanabhedavasena pavattānaṃ vīsatiyā eva vacīsañcetanānametaṃ adhivacanaṃ.  ^b^cittasaṅkhāro^eb^ti cittato pavattasaṅkhāro, kāyavacīdvāre  copanaṃ akatvā raho nisīditvā cintentassa pavattānaṃ  lokiyakusalākusalavasena ekūnatiṃsamanosañcetanānametaṃ adhivacanaṃ.</p>
              <p>[03] avijjāniddese ^a^M2.0017^ea^ ^b^dukkhe aññāṇa^eb^nti dukkhasacce  aññāṇaṃ, mohassetaṃ adhivacanaṃ. esa nayo ^b^dukkhasamudaye  aññāṇa^eb^ntiādīsu. tattha catūhi kāraṇehi dukkhe aññāṇaṃ  veditabbaṃ antogadhato vatthuto ārammaṇato paṭicchādanato ca. tathā  ^a^P2.0018^ea^ hi taṃ dukkhasaccapariyāpannattā dukkhe antogadhaṃ,  dukkhasaccañcassa nissayapaccayabhāvena vatthu, ārammaṇapaccayabhāvena  ārammaṇaṃ, dukkhasaccaṃ etaṃ paṭicchādeti tassa  yāthāvalakkhaṇapaṭivedhanivāraṇena ñāṇappavattiyā cettha appadānena.</p>
              <p>[03] dukkhasamudaye aññāṇaṃ tīhi kāraṇehi veditabbaṃ vatthuto  ārammaṇato paṭicchādanato ca. nirodhe paṭipadāya ca aññāṇaṃ  ekeneva kāraṇena veditabbaṃ paṭicchādanato. nirodhapaṭipadānañhi  paṭicchādakameva aññāṇaṃ tesaṃ yāthāvalakkhaṇapaṭivedhanivāraṇena tesu ca  ñāṇappavattiyā appadānena. na pana taṃ tattha antogadhaṃ tasmiṃ  saccadvaye apariyāpannattā, na tassa taṃ saccadvayaṃ vatthu asahajātattā,  nārammaṇaṃ, tadārabbha appavattanato. pacchimañhi saccadvayaṃ gambhīrattā  duddasaṃ, na tattha andhabhūtaṃ aññāṇaṃ pavattati. purimaṃ pana vacanīyattena  sabhāvalakkhaṇassa duddasattā gambhīraṃ, tattha vipallāsagāhavasena pavattati.</p>
              <p>[03] apica ``dukkhe''ti ettāvatā saṅgahato vatthuto ārammaṇato  kiccato ca avijjā dīpitā. ``dukkhasamudaye''ti ettāvatā  vatthuto ārammaṇato kiccato ca. ``dukkhanirodhe  dukkhanirodhagāminiyā ^a^V2.0017^ea^ paṭipadāyā''ti ettāvatā kiccato.  avisesato pana ``aññāṇa''nti etena sabhāvato niddiṭṭhāti ñātabbā. </p>
              <p>[01] ^b^iti kho, bhikkhave^eb^ti evaṃ kho, bhikkhave.  ^b^nirodho hotī^eb^ti anuppādo hoti. apicettha sabbeheva tehi  nirodhapadehi nibbānaṃ desitaṃ. nibbānañhi āgamma te te dhammā  nirujjhanti, tasmā taṃ tesaṃ tesaṃ nirodhoti vuccati. iti bhagavā  imasmiṃ sutte dvādasahi padehi vaṭṭavivaṭṭaṃ desento arahattanikūṭeneva  desanaṃ niṭṭhapesi. desanāpariyosāne vuttanayeneva pañcasatā bhikkhū  arahatte patiṭṭhahiṃsūti. </p>
              <p>[06] vibhaṅgasuttaṃ dutiyaṃ. </p>
            </h4>
            <h4>
              <h4n> 3. paṭipadāsuttavaṇṇanā </h4n>
              <p>[03] 3^b^.^eb^ tatiye ^a^M2.0018^ea^ ^a^P2.0019^ea^  ^b^micchāpaṭipada^eb^nti ayaṃ tāva aniyyānikapaṭipadā. nanu ca  avijjāpaccayā puññābhisaṅkhāropi atthi āneñjābhisaṅkhāropi, so  kathaṃ micchāpaṭipadā hotīti. vaṭṭasīsattā. yañhi kiñci  bhavattayasaṅkhātaṃ vaṭṭaṃ patthetvā pavattitaṃ, antamaso pañcābhiññā aṭṭha  vā pana samāpattiyo, sabbaṃ taṃ vaṭṭapakkhiyaṃ vaṭṭasīsanti vaṭṭasīsattā  micchāpaṭipadāva hoti. yaṃ pana kiñci vivaṭṭaṃ nibbānaṃ patthetvā  pavattitaṃ, antamaso uḷuṅkayāgumattadānampi paṇṇamuṭṭhidānamattampi, sabbaṃ  taṃ vivaṭṭapakkhiyaṃ vivaṭṭanissitaṃ, vivaṭṭapakkhikattā sammāpaṭipadāva  hoti. appamattakampi hi paṇṇamuṭṭhimattadānakusalaṃ vā hotu mahantaṃ  velāmadānādikusalaṃ vā, sace vaṭṭasampattiṃ patthetvā vaṭṭanissitavasena  micchā ṭhapitaṃ hoti, vaṭṭameva āharituṃ sakkoti, no vivaṭṭaṃ. ``idaṃ  me dānaṃ āsavakkhayāvahaṃ hotū''ti evaṃ pana vivaṭṭaṃ patthentena  vivaṭṭavasena sammā ṭhapitaṃ arahattampi paccekabodhiñāṇampi  sabbaññutaññāṇampi dātuṃ sakkotiyeva, na arahattaṃ appatvā pariyosānaṃ  gacchati. iti anulomavasena micchāpaṭipadā, paṭilomavasena  sammāpaṭipadā desitāti veditabbā. nanu cettha paṭipadā pucchitā,  nibbānaṃ bhājitaṃ, niyyātanepi paṭipadāva niyyātitā. na ca  nibbānassa paṭipadāti nāmaṃ, savipassanānaṃ pana catunnaṃ maggānametaṃ  nāmaṃ, tasmā pucchāniyyātanehi padabhājanaṃ na sametīti. no na  sameti, kasmā? phalena paṭipadāya dassitattā. phalena hettha  paṭipadā dassitā. ``avijjāya tveva asesavirāganirodhā  saṅkhāranirodho''ti ^a^V2.0018^ea^ etaṃ nirodhasaṅkhātaṃ nibbānaṃ yassā  paṭipadāya phalaṃ, ayaṃ vuccati, bhikkhave, sammāpaṭipadāti ayamettha  attho. imasmiñca atthe asesavirāganirodhāti ettha virāgo  nirodhasseva vevacanaṃ, asesavirāgā asesanirodhāti ayañhettha  adhippāyo. yena vā virāgasaṅkhātena maggena asesanirodho hoti,  taṃ dassetuṃ etaṃ padabhājanaṃ vuttaṃ. evañhi sati sānubhāvā paṭipadā  vibhattā hoti. iti imasmimpi sutte vaṭṭavivaṭṭameva kathitanti.  tatiyaṃ. </p>
            </h4>
            <h4>
              <h4n> 4. vipassīsuttavaṇṇanā </h4n>
              <p>[03] 4^b^.^eb^ catutthe ^a^M2.0019^ea^ ^b^vipassissā^eb^ti tassa kira  bodhisattassa yathā lokiyamanussānaṃ kiñcideva passantānaṃ  parittakammābhinibbattassa kammajapasādassa dubbalattā akkhīni  vipphandanti ^a^P2.0020^ea^, na evaṃ vipphandiṃsu.  balavakammanibbattassa pana kammajapasādassa balavattā avipphandantehi  animisehi eva akkhīhi passi seyyathāpi devā tāvatiṃsā. tena  vuttaṃ -- ``animisanto kumāro pekkhatīti kho, bhikkhave,  vipassissa kumārassa `vipassī vipassī'tveva samaññā udapādī''ti  (dī0 ni0 2.40). ayañhettha adhippāyo -- antarantarā  nimisajanitandhakāravirahena visuddhaṃ passati, vivaṭehi vā akkhīhi  passatīti ^b^vipassī^eb^. ettha ca kiñcāpi pacchimabhavikānaṃ  sabbabodhisattānaṃ balavakammanibbattassa kammajapasādassa balavattā  akkhīni na vipphandanti, so pana bodhisatto eteneva nāmaṃ labhi.</p>
              <p>[03] apica viceyya viceyya passatīti ^b^vipassī,^eb^ vicinitvā  vicinitvā passatīti attho. ekadivasaṃ kira vinicchayaṭṭhāne  nisīditvā atthe anusāsantassa rañño alaṅkatapaṭiyattaṃ mahāpurisaṃ  āharitvā aṅke ṭhapayiṃsu. tassa taṃ aṅke katvā palāḷayamānasseva  amaccā sāmikaṃ assāmikaṃ akaṃsu. bodhisatto anattamanasaddaṃ  nicchāresi. rājā ``kimetaṃ upadhārethā''ti āha. upadhārayamānā  aññaṃ adisvā ``aṭṭassa dubbinicchitattā evaṃ kataṃ bhavissatī''ti  puna sāmikameva sāmikaṃ katvā ``ñatvā nu kho kumāro evaṃ  karotī''ti? vīmaṃsantā puna sāmikaṃ assāmikamakaṃsu. puna  bodhisatto tatheva saddaṃ nicchāresi. atha rājā ``jānāti  mahāpuriso''ti tato paṭṭhāya appamatto ahosi. tena vuttaṃ  ``viceyya viceyya kumāro atthe panāyati ñāyenāti kho, bhikkhave,  vipassissa kumārassa bhiyyosomattāya `vipassī vipassī'tveva  samaññā udapādī''ti (dī0 ni0 2.41).</p>
              <p>[03] ^b^bhagavato^eb^ti ^a^V2.0019^ea^ bhāgyasampannassa. ^b^arahato^eb^ti  rāgādiarīnaṃ hatattā, saṃsāracakkassa vā arānaṃ hatattā, paccayānaṃ vā  arahattā arahāti evaṃ guṇato uppannanāmadheyyassa.  ^b^sammāsambuddhassā^eb^ti sammā nayena hetunā sāmaṃ ^a^P2.0021^ea^  paccattapurisakārena cattāri saccāni buddhassa. ^b^pubbeva  sambodhā^eb^ti ^a^M2.0020^ea^ sambodho vuccati catūsu maggesu ñāṇaṃ, tato  pubbeva. ^b^bodhisattasseva sato^eb^ti ettha ^b^bodhī^eb^ti ñāṇaṃ,  bodhimā satto ^b^bodhisatto,^eb^ ñāṇavā paññavā paṇḍitoti attho.  purimabuddhānañhi pādamūle abhinīhārato paṭṭhāya paṇḍitova so satto,  na andhabāloti bodhisatto. yathā vā udakato uggantvā ṭhitaṃ  paripākagataṃ padumaṃ sūriyarasmisamphassena avassaṃ bujjhissatīti  bujjhanakapadumanti vuccati, evaṃ buddhānaṃ santike byākaraṇassa laddhattā  avassaṃ anantarāyena pāramiyo pūretvā bujjhissatīti  bujjhanakasattotipi ^b^bodhisatto^eb^. yā ca esā  catumaggañāṇasaṅkhātā bodhi, taṃ patthayamāno pavattatīti bodhiyaṃ  satto āsattotipi ^b^bodhisatto^eb^. evaṃ guṇato uppannanāmavasena  bodhisattasseva sato. ^b^kiccha^eb^nti dukkhaṃ. ^b^āpanno^eb^ti  anuppatto. idaṃ vuttaṃ hoti -- aho ayaṃ sattaloko dukkhaṃ  anuppattoti. ^b^cavati ca upapajjati cā^eb^ti idaṃ aparāparaṃ  cutipaṭisandhivasena vuttaṃ. ^b^nissaraṇa^eb^nti nibbānaṃ. tañhi  jarāmaraṇadukkhato nissaṭattā tassa nissaraṇanti vuccati.  ^b^kudāssu nāmā^eb^ti katarasmiṃ nu kho kāle.</p>
              <p>[03] ^b^yoniso manasikārā^eb^ti upāyamanasikārena  pathamanasikārena. ^b^ahu paññāya abhisamayo^eb^ti paññāya saddhiṃ  jarāmaraṇakāraṇassa abhisamayo samavāyo samāyogo ahosi,  ``jātipaccayā jarāmaraṇa''nti idaṃ tena diṭṭhanti attho. atha vā  ^b^yoniso manasikārā ahu paññāyā^eb^ti yoniso manasikārena ca  paññāya ca abhisamayo ahu. ``jātiyā kho sati jarāmaraṇa''nti,  evaṃ jarāmaraṇakāraṇassa paṭivedho ahosīti attho. esa nayo  sabbattha.</p>
              <p>[03] ^b^iti hida^eb^nti evamidaṃ. ^b^samudayo samudayo^eb^ti  ekādasasu ṭhānesu ^a^P2.0022^ea^ saṅkhārādīnaṃ samudayaṃ  sampiṇḍetvā niddisati. ^b^pubbe ananussutesū^eb^ti  ``avijjāpaccayā saṅkhārānaṃ samudayo hotī''ti. evaṃ ito pubbe  ananussutesu dhammesu, catūsu vā ariyasaccadhammesu.  ^b^cakkhu^eb^ntiādīni ñāṇavevacanāneva. ñāṇameva hettha dassanaṭṭhena  ^b^cakkhu,^eb^ ñātaṭṭhena ^b^ñāṇaṃ,^eb^ pajānanaṭṭhena ^b^paññā,^eb^  paṭivedhanaṭṭhena ^b^vijjā,^eb^ obhāsanaṭṭhena ^b^āloko^eb^ti vuttaṃ ^a^M2.0021^ea^.  taṃ panetaṃ catūsu saccesu lokiyalokuttaramissakaṃ ^a^V2.0020^ea^ niddiṭṭhanti  veditabbaṃ. nirodhavārepi imināva nayena attho veditabbo. catutthaṃ. </p>
            </h4>
            <h4>
              <h4n> 5-10. sikhīsuttādivaṇṇanā </h4n>
              <p>[03] 5-10^b^.^eb^ pañcamādīsu ^b^sikhissa,  bhikkhave^eb^tiādīnaṃ padānaṃ ``sikhissapi, bhikkhave''ti na evaṃ  yojetvā attho veditabbo. kasmā? ekāsane adesitattā.  nānāṭhānesu hi etāni desitāni, attho pana sabbattha sadisoyeva.  sabbabodhisattānañhi bodhipallaṅke nisinnānaṃ na añño samaṇo vā  brāhmaṇo vā devo vā māro vā brahmā vā ācikkhati -- ``atīte  bodhisattā paccayākāraṃ sammasitvā buddhā jātā''ti. yathā pana  paṭhamakappikakāle deve vuṭṭhe udakassa gatamaggeneva aparāparaṃ vuṭṭhiudakaṃ  gacchati, evaṃ tehi tehi purimabuddhehi gatamaggeneva pacchimā pacchimā  gacchanti. sabbabodhisattā hi ānāpānacatutthajjhānato vuṭṭhāya  paccayākāre ñāṇaṃ otāretvā taṃ anulomapaṭilomaṃ sammasitvā buddhā  hontīti paṭipāṭiyā sattasu suttesu buddhavipassanā nāma kathitāti. </p>
              <p>[06] buddhavaggo paṭhamo. </p>
            </h4>
          </h3>
          <h3>
            <h3n> 2. āhāravaggo </h3n>
            <h4>
              <h4n> 1. āhārasuttavaṇṇanā </h4n>
              <p>[03] 11^b^.^eb^ āhāravaggassa paṭhame ^b^āhārā^eb^ti paccayā.  paccayā hi āharanti attano phalaṃ, tasmā āhārāti vuccanti.  ^b^bhūtānaṃ vā sattāna^eb^ntiādīsu ^b^bhūtā^eb^ti jātā nibbattā.  ^b^sambhavesino^eb^ti ye sambhavaṃ jātiṃ nibbattiṃ esanti gavesanti.  tattha catūsu yonīsu aṇḍajajalābujā sattā yāva aṇḍakosaṃ  vatthikosañca ^a^P2.0023^ea^ na bhindanti, tāva sambhavesino  nāma, aṇḍakosaṃ vatthikosañca bhinditvā bahi nikkhantā bhūtā nāma.  saṃsedajā opapātikā ca paṭhamacittakkhaṇe sambhavesino nāma,  dutiyacittakkhaṇato pabhuti bhūtā nāma. yena vā iriyāpathena ^a^V2.0021^ea^  jāyanti, yāva tato aññaṃ na pāpuṇanti, tāva sambhavesino nāma,  tato paraṃ bhūtā nāma. atha vā ^b^bhūtā^eb^ti jātā abhinibbattā, ye  bhūtā abhinibbattāyeva, na puna ^a^M2.0022^ea^ bhavissantīti saṅkhaṃ  gacchanti, tesaṃ khīṇāsavānaṃ etaṃ adhivacanaṃ. sambhavamesantīti  ^b^sambhavesino^eb^. appahīnabhavasaṃyojanattā āyatimpi sambhavaṃ  esantānaṃ sekkhaputhujjanānametaṃ adhivacanaṃ. evaṃ sabbathāpi imehi  dvīhi padehi sabbasatte pariyādiyati. ^b^vā^eb^saddo cettha  sampiṇḍanattho, tasmā bhūtānañca sambhavesīnañcāti ayamattho  veditabbo.</p>
              <p>[03] ^b^ṭhitiyā^eb^ti ṭhitatthaṃ. ^b^anuggahāyā^eb^ti anuggahatthaṃ.  vacanabhedoyeva cesa, attho pana dvinnampi padānaṃ ekoyeva. atha vā  ^b^ṭhitiyā^eb^ti tassa tassa sattassa uppannadhammānaṃ anuppabandhavasena  avicchedāya. ^b^anuggahāyā^eb^ti anuppannānaṃ uppādāya. ubhopi  cetāni ``bhūtānaṃ vā ṭhitiyā ceva anuggahāya ca, sambhavesīnaṃ vā  ṭhitiyā ceva anuggahāya cā''ti evaṃ ubhayattha daṭṭhabbānīti.</p>
              <p>[03] ^b^kabaḷīkāro āhāro^eb^ti kabaḷaṃ katvā ajjhoharitabbako  āhāro, odanakummāsādivatthukāya ojāyetaṃ adhivacanaṃ.  ^b^oḷāriko vā sukhumo vā^eb^ti vatthuoḷārikatāya oḷāriko,  sukhumatāya sukhumo. sabhāvena pana sukhumarūpapariyāpannattā  kabaḷīkāro āhāro sukhumova hoti. sāpi cassa vatthuto  oḷārikatā sukhumatā ca upādāyupādāya veditabbā. kumbhīlānañhi  āhāraṃ upādāya morānaṃ āhāro sukhumo. kumbhīlā kira pāsāṇe  gilanti, te ca nesaṃ kucchippattā vilīyanti. morā  sappavicchikādipāṇe khādanti. morānaṃ pana āhāraṃ upādāya  taracchānaṃ āhāro sukhumo. te kira tivassachaḍḍitāni visāṇāni  ceva aṭṭhīni ca khādanti, tāni ca nesaṃ kheḷena temitamattāneva  kandamūlaṃ viya mudukāni honti. taracchānaṃ āhāraṃ upādāya  ^a^P2.0024^ea^ hatthīnaṃ āhāro sukhumo. te hi  nānārukkhasākhādayo khādanti. hatthīnaṃ āhārato  gavayagokaṇṇamigādīnaṃ āhāro sukhumo. te kira nissārāni  nānārukkhapaṇṇādīni khādanti. tesampi āhārato gunnaṃ āhāro  sukhumo. te allasukkhatiṇāni khādanti. tesaṃ āhārato sasānaṃ  āhāro sukhumo. sasānaṃ āhārato sakuṇānaṃ āhāro sukhumo.  sakuṇānaṃ āhārato paccantavāsīnaṃ āhāro sukhumo. paccantavāsīnaṃ  āhārato gāmabhojakānaṃ āhāro ^a^M2.0023^ea^ sukhumo. gāmabhojakānaṃ  āhārato rājarājamahāmattānaṃ āhāro sukhumo. tesampi āhārato  cakkavattino āhāro sukhumo. cakkavattino ^a^V2.0022^ea^ āhārato bhummānaṃ  devānaṃ āhāro sukhumo. bhummānaṃ devānaṃ āhārato cātumahārājikānaṃ.  evaṃ yāva paranimmitavasavattīnaṃ āhārā vitthāretabbā. tesaṃ  panāhāro sukhumotveva niṭṭhaṃ patto.</p>
              <p>[03] ettha ca oḷārike vatthusmiṃ ojā parittā hoti dubbalā,  sukhume balavatī. tathā hi ekapattapūrampi yāguṃ pīto muhutteneva  jighacchito hoti yaṃkiñcideva khāditukāmo, sappiṃ pana pasatamattaṃ  pivitvā divasaṃ abhottukāmo hoti. tattha vatthu kammajatejasaṅkhātaṃ  parissayaṃ vinodeti, na pana sakkoti pāletuṃ. ojā pana pāleti,  na sakkoti parissayaṃ vinodetuṃ. dve pana ekato hutvā parissayañceva  vinodenti pālenti cāti.</p>
              <p>[03] ^b^phasso dutiyo^eb^ti cakkhusamphassādi chabbidhopi phasso  etesu catūsu āhāresu dutiyo āhāroti veditabbo. desanānayo  eva cesa, tasmā iminā nāma kāraṇena dutiyo tatiyo cāti  idamettha na gavesitabbaṃ. ^b^manosañcetanā^eb^ti cetanāva vuccati.  ^b^viññāṇa^eb^nti cittaṃ. iti bhagavā imasmiṃ ṭhāne  upādiṇṇakānupādiṇṇakavasena ekarāsiṃ katvā cattāro āhāre  dassesi. kabaḷīkārāhāro hi upādiṇṇakopi atthi  anupādiṇṇakopi, tathā phassādayo. tattha sappādīhi gilitānaṃ  maṇḍūkādīnaṃ vasena upādiṇṇakakabaḷīkārāhāro daṭṭhabbo. maṇḍūkādayo  hi sappādīhi gilitā antokucchigatāpi kiñci kālaṃ jīvantiyeva.  te yāva upādiṇṇakapakkhe tiṭṭhanti, tāva āhāratthaṃ na sādhenti  ^a^P2.0025^ea^. bhijjitvā pana anupādiṇṇakapakkhe ṭhitā  sādhenti. tadāpi upādiṇṇakāhāroti vuccantīti. idaṃ pana  ācariyānaṃ na ruccatīti aṭṭhakathāyameva paṭikkhipitvā idaṃ vuttaṃ --  imesaṃ sattānaṃ khādantānampi akhādantānampi bhuñjantānampi  abhuñjantānampi paṭisandhicitteneva sahajātā kammajā ojā nāma  atthi, sā yāvapi sattamā divasā pāleti, ayameva ^a^M2.0024^ea^  upādiṇṇakakabaḷīkārāhāroti veditabbo. tebhūmakavipākavasena pana  upādiṇṇakaphassādayo veditabbā, tebhūmakakusalākusalakiriyavasena  anupādiṇṇakā. lokuttarā pana ruḷhīvasena kathitāti.</p>
              <p>[03] etthāha -- ``yadi paccayaṭṭho āhāraṭṭho, atha kasmā aññesupi  sattānaṃ paccayesu vijjamānesu imeyeva cattāro vuttā''ti? vuccate --  ajjhattikasantatiyā visesapaccayattā. visesapaccayo hi  kabaḷīkārāhārabhakkhānaṃ sattānaṃ rūpakāyassa kabaḷīkāro āhāro,  nāmakāye ^a^V2.0023^ea^ vedanāya phasso, viññāṇassa manosañcetanā,  nāmarūpassa viññāṇaṃ. yathāha -- ``seyyathāpi, bhikkhave, ayaṃ  kāyo āhāraṭṭhitiko āhāraṃ paṭicca tiṭṭhati, anāhāro no tiṭṭhati  (saṃ0 ni0  5.183), tathā phassapaccayā vedanā, saṅkhārapaccayā  viññāṇaṃ, viññāṇapaccayā nāmarūpa''nti (saṃ0 ni0  2.1; vibha0  225).</p>
              <p>[03] ko panettha āhāro kiṃ āharatīti? kabaḷīkārāhāro  ojaṭṭhamakarūpāni āharati phassāhāro tisso vedanā,  manosañcetanāhāro tayo bhave, viññāṇāhāro paṭisandhināmarūpanti.</p>
              <p>[03] kathaṃ? kabaḷīkārāhāro tāva mukhe ṭhapitamatteyeva aṭṭha rūpāni  samuṭṭhāpeti, dantavicuṇṇitaṃ pana ajjhohariyamānaṃ ekekaṃ sitthaṃ  aṭṭhaṭṭharūpāni samuṭṭhāpetiyeva. evaṃ kabaḷīkārāhāro ojaṭṭhamakarūpāni  āharati. phassāhāro pana sukhavedanīyo phasso uppajjamānoyeva  sukhaṃ vedanaṃ āharati, dukkhavedanīyo dukkhaṃ, adukkhamasukhavedanīyo  adukkhamasukhanti evaṃ sabbathāpi phassāhāro tisso vedanā āharati.</p>
              <p>[03] manosañcetanāhāro kāmabhavūpagaṃ kammaṃ kāmabhavaṃ āharati,  rūpārūpabhavūpagāni taṃ taṃ bhavaṃ. evaṃ sabbathāpi manosañcetanāhāro  tayo bhave āharati. viññāṇāhāro pana ye ^a^P2.0026^ea^ ca  paṭisandhikkhaṇe taṃsampayuttakā tayo khandhā, yāni ca tisantativasena  tiṃsa rūpāni uppajjanti, sahajātādipaccayanayena tāni āharatīti  vuccati. evaṃ viññāṇāhāro paṭisandhināmarūpaṃ āharatīti. ettha  ca ``manosañcetanā tayo bhave āharatī''ti  sāsavakusalākusalacetanāva vuttā. ``viññāṇaṃ ^a^M2.0025^ea^  paṭisandhināmarūpaṃ āharatī''ti paṭisandhiviññāṇameva vuttaṃ.  avisesena pana taṃsampayuttataṃsamuṭṭhānadhammānaṃ āharaṇatopete  ``āhārā''ti veditabbā.</p>
              <p>[03] etesu catūsu āhāresu kabaḷīkārāhāro upatthambhento  āhārakiccaṃ sādheti, phasso phusantoyeva manosañcetanā āyūhamānāva,  viññāṇaṃ vijānantameva. kathaṃ? kabaḷīkārāhāro hi  upatthambhentoyeva kāyaṭṭhapanena sattānaṃ ṭhitiyā hoti. kammajanitopi  hi ayaṃ kāyo kabaḷīkārāhārena upatthaddho dasapi vassāni  vassasatampi yāva āyuparimāṇā tiṭṭhati. yathā kiṃ ^a^V2.0024^ea^? yathā  mātuyā janitopi dārako dhātiyā thaññādīni pāyetvā posiyamāno  ciraṃ tiṭṭhati, yathā ca upatthambhena upatthambhitaṃ gehaṃ. vuttampi cetaṃ  -- </p>
              <p>[02] ``yathā, mahārāja, gehe papatante aññena dārunā  upatthambhitaṃ santaṃ eva taṃ gehaṃ na patati. evameva kho, mahārāja,  ayaṃ kāyo āhāraṭṭhitiko āhāraṃ paṭicca tiṭṭhatī''ti. </p>
              <p>[07] evaṃ kabaḷīkāro āhāro upatthambhento āhārakiccaṃ  sādheti. </p>
              <p>[01] evaṃ sādhentopi ca kabaḷīkāro āhāro dvinnaṃ  rūpasantatīnaṃ paccayo hoti āhārasamuṭṭhānassa ca upādiṇṇakassa ca.  kammajānaṃ anupālako hutvā paccayo hoti, āhārasamuṭṭhānānaṃ  janako hutvāti. phasso pana sukhādivatthubhūtaṃ ārammaṇaṃ phusantoyeva  sukhādivedanāpavattanena sattānaṃ ṭhitiyā ^a^P2.0027^ea^ hoti.  manosañcetanā kusalākusalakammavasena āyūhamānāyeva  bhavamūlanipphādanato sattānaṃ ṭhitiyā hoti. viññāṇaṃ vijānantameva  nāmarūpappavattanena sattānaṃ ṭhitiyā hotīti.</p>
              <p>[03] evaṃ upatthambhanādivasena āhārakiccaṃ sādhayamānesu panetesu  cattāri bhayāni daṭṭhabbāni. seyyathidaṃ -- kabaḷīkārāhāre  nikantiyeva bhayaṃ, phasse upagamanameva, manosañcetanāya āyūhanameva,  viññāṇe abhinipātoyeva bhayanti. kiṃ kāraṇā? kabaḷīkārāhāre  hi nikantiṃ ^a^M2.0026^ea^ katvā sītādīnaṃ purakkhatā sattā āhāratthāya  muddāgaṇanādikammāni karontā anappakaṃ dukkhaṃ nigacchanti. ekacce  ca imasmiṃ sāsane pabbajitvāpi vejjakammādikāya anesanāya āhāraṃ  pariyesantā diṭṭheva dhamme gārayhā honti, samparāyepi, ``tassa  saṅghāṭipi ādittā sampajjalitā''tiādinā lakkhaṇasaṃyutte (saṃ0  ni0  2.218) vuttanayena samaṇapetā honti. iminā tāva  kāraṇena kabaḷīkāre āhāre nikanti eva bhayanti veditabbā.</p>
              <p>[03] phassaṃ upagacchantāpi phassassādino paresaṃ rakkhitagopitesu  dārādīsu bhaṇḍesu aparajjhanti, te saha bhaṇḍena bhaṇḍasāmikā gahetvā  khaṇḍākhaṇḍikaṃ vā chinditvā saṅkārakūṭe chaḍḍenti ^a^V2.0025^ea^, rañño vā  niyyādenti. tato te rājā vividhā kammakāraṇā kārāpeti.  kāyassa ca bhedā duggati tesaṃ pāṭikaṅkhā hoti. iti  phassassādamūlakaṃ diṭṭhadhammikampi samparāyikampi bhayaṃ sabbamāgatameva  hoti. iminā kāraṇena phassāhāre upagamanameva bhayanti veditabbaṃ.</p>
              <p>[03] kusalākusalakammāyūhane pana tammūlakaṃ tīsu bhavesu bhayaṃ sabbaṃ  āgatameva hoti. iminā kāraṇena manosañcetanāhāre āyūhanameva  bhayanti veditabbaṃ.</p>
              <p>[03] paṭisandhiviññāṇañca yasmiṃ yasmiṃ ṭhāne abhinipatati, tasmiṃ  tasmiṃ ṭhāne paṭisandhināmarūpaṃ gahetvāva nibbattati. tasmiñca  nibbatte sabbabhayāni nibbattāniyeva honti tammūlakattāti iminā  kāraṇena viññāṇāhāre abhinipātoyeva bhayanti veditabboti.</p>
              <p>[03] ^b^kiṃnidānā^eb^tiādīsu nidānādīni sabbāneva  kāraṇavevacanāni. kāraṇañhi yasmā phalaṃ nideti, ``handa naṃ  gaṇhathā''ti ^a^P2.0028^ea^ appeti viya, tasmā ^b^nidāna^eb^nti  vuccati. yasmā taṃ tato samudeti jāyati pabhavati, tasmā  ^b^samudayo jāti pabhavo^eb^ti vuccati. ayaṃ panettha padattho --  kiṃnidānaṃ etesanti ^b^kiṃnidānā^eb^. ko samudayo etesanti  ^b^kiṃsamudayā^eb^. kā jāti etesanti ^b^kiṃjātikā^eb^. ko  pabhavo etesanti ^b^kiṃpabhavā^eb^. yasmā pana tesaṃ taṇhā yathāvuttena  atthena nidānañceva samudayo ^a^M2.0027^ea^ ca jāti ca pabhavo ca, tasmā  ``taṇhānidānā''tiādimāha. evaṃ sabbapadesu attho veditabbo.</p>
              <p>[03] ettha ca ime cattāro āhārā taṇhānidānāti paṭisandhiṃ ādiṃ  katvā attabhāvasaṅkhātānaṃ āhārānaṃ purimataṇhānaṃ vasena nidānaṃ  veditabbaṃ. kathaṃ? paṭisandhikkhaṇe tāva paripuṇṇāyatanānaṃ sattānaṃ  sattasantativasena, sesānaṃ tato ūnaūnasantativasena uppannarūpabbhantaraṃ  jātā ojā atthi, ayaṃ taṇhānidāno upādiṇṇakakabaḷīkārāhāro.  paṭisandhicittasampayuttā pana phassacetanā sayañca cittaṃ viññāṇanti  ime taṇhānidānā upādiṇṇaka-phassamanosañcetanā-viññāṇāhārāti  evaṃ tāva purimataṇhānidānā paṭisandhikā āhārā. yathā ca  paṭisandhikā, evaṃ tato paraṃ paṭhamabhavaṅgacittakkhaṇādinibbattāpi  veditabbā.</p>
              <p>[03] yasmā ^a^V2.0026^ea^ pana bhagavā na kevalaṃ āhārānameva nidānaṃ  jānāti, āhāranidānabhūtāya taṇhāyapi, taṇhāya nidānānaṃ  vedanādīnampi nidānaṃ jānātiyeva, tasmā ^b^taṇhā cāyaṃ, bhikkhave,  kiṃnidānā^eb^tiādinā nayena vaṭṭaṃ dassetvā vivaṭṭaṃ dassesi.  imasmiñca pana ṭhāne bhagavā atītābhimukhaṃ desanaṃ katvā atītena vaṭṭaṃ  dasseti. kathaṃ? āhāravasena hi ayaṃ attabhāvo gahito.</p>
              <p>[03] taṇhāti imassattabhāvassa janakaṃ kammaṃ,  vedanāphassasaḷāyatananāmarūpaviññāṇāni yasmiṃ attabhāve ṭhatvā kammaṃ  āyūhitaṃ, taṃ dassetuṃ vuttāni, avijjāsaṅkhārā tassattabhāvassa janakaṃ  kammaṃ. iti dvīsu ṭhānesu attabhāvo, dvīsu tassa janakaṃ kammanti  saṅkhepena kammañceva kammavipākañcāti, dvepi dhamme dassentena  atītābhimukhaṃ desanaṃ katvā atītena vaṭṭaṃ dassitaṃ.</p>
              <p>[03] tatrāyaṃ ^a^P2.0029^ea^ desanā anāgatassa adassitattā  aparipuṇṇāti na daṭṭhabbā. nayato pana paripuṇṇātveva daṭṭhabbā.  yathā hi cakkhumā puriso udakapiṭṭhe nipannaṃ suṃsumāraṃ disvā tassa  parabhāgaṃ olokento gīvaṃ passeyya, orato piṭṭhiṃ, pariyosāne  naṅguṭṭhamūlaṃ, heṭṭhā kucchiṃ olokento pana udakagataṃ agganaṅguṭṭhañceva  cattāro ca hatthapāde na passeyya, so na ettāvatā ``aparipuṇṇo  suṃsumāro''ti gaṇhāti, nayato pana paripuṇṇotveva gaṇhāti,  evaṃsampadamidaṃ veditabbaṃ.</p>
              <p>[03] udakapiṭṭhe ^a^M2.0028^ea^ nipannasuṃsumāro viya hi tebhūmakavaṭṭaṃ. tīre  ṭhito cakkhumā puriso viya yogāvacaro. tena purisena udakapiṭṭhe  suṃsumārassa diṭṭhakālo viya yoginā āhāravasena imassattabhāvassa  diṭṭhakālo. parato gīvāya diṭṭhakālo viya imassattabhāvassa  janikāya taṇhāya diṭṭhakālo. piṭṭhiyā diṭṭhakālo viya yasmiṃ  attabhāve taṇhāsaṅkhātaṃ kammaṃ kataṃ, vedanādivasena tassa diṭṭhakālo.  naṅguṭṭhamūlassa diṭṭhakālo viya tassattabhāvassa janakānaṃ  avijjāsaṅkhārānaṃ diṭṭhakālo. heṭṭhā kucchiṃ olokentassa pana  agganaṅguṭṭhañceva cattāro ca hatthapāde adisvāpi ``aparipuṇṇo  suṃsumāro''ti agahetvā nayato paripuṇṇotveva gahaṇaṃ viya yattha yattha  paccayavaṭṭaṃ pāḷiyaṃ na āgataṃ, tattha tattha ``desanā aparipuṇṇā''ti  agahetvā nayato paripuṇṇātveva gahaṇaṃ veditabbaṃ. tattha ca  āhārataṇhānaṃ antare eko sandhi, taṇhāvedanānaṃ ^a^V2.0027^ea^ antare  eko, viññāṇasaṅkhārānaṃ antare ekoti evaṃ tisandhicatusaṅkhepameva  vaṭṭaṃ dassitanti. paṭhamaṃ. </p>
            </h4>
            <h4>
              <h4n> 2. moḷiyaphaggunasuttavaṇṇanā </h4n>
              <p>[03] 12^b^.^eb^ dutiye ^b^sambhavesīnaṃ vā anuggahāyā^eb^ti  imasmiṃyeva ṭhāne bhagavā desanaṃ niṭṭhāpesi. kasmā? diṭṭhigatikassa  nisinnattā. tassañhi parisati moḷiyaphagguno nāma bhikkhu  diṭṭhigatiko nisinno. atha satthā cintesi -- ``ayaṃ uṭṭhahitvā  maṃ pañhaṃ pucchissati, athassāhaṃ vissajjessāmī''ti pucchāya  okāsadānatthaṃ desanaṃ niṭṭhāpesi. ^b^moḷiyaphagguno^eb^ti ^a^P2.0030^ea^  moḷīti cūḷā vuccati. yathāha -- </p>
              <p>[21] ``chetvāna moḷiṃ varagandhavāsitaṃ </p>
              <p>[27] vehāyasaṃ ukkhipi sakyapuṅgavo. </p>
              <p>[26] ratanacaṅkoṭavarena vāsavo, </p>
              <p>[22] sahassanetto sirasā paṭiggahī''ti..</p>
              <p>[03] sā tassa gihikāle mahantā ahosi. tenassa  ``moḷiyaphagguno''ti saṅkhā udapādi. pabbajitampi naṃ teneva  nāmena sañjānanti. ^b^etadavocā^eb^ti desanānusandhiṃ ghaṭento etaṃ  ``ko nu kho, bhante, viññāṇāhāraṃ ^a^M2.0029^ea^ āhāretī''ti vacanaṃ  avoca. tassattho -- bhante, ko nāma so, yo etaṃ viññāṇāhāraṃ  khādati vā bhuñjati vāti?</p>
              <p>[03] kasmā panāyaṃ itare tayo āhāre apucchitvā imameva pucchatīti?  jānāmīti laddhiyā. so hi mahante piṇḍe katvāva  kabaḷīkārāhāraṃ bhuñjante passati, tenassa taṃ jānāmīti laddhi.  tittiravaṭṭakamorakukkuṭādayo pana mātusamphassena yāpente disvā ``ete  phassāhārena yāpentī''ti tassa laddhi. kacchapā pana attano  utusamaye mahāsamuddato nikkhamitvā samuddatīre vālikantare aṇḍāni  ṭhapetvā vālikāya paṭicchādetvā mahāsamuddameva otaranti. tāni  mātuanussaraṇavasena na pūtīni honti. tāni manosañcetanāhārena  yāpentīti tassa laddhi. kiñcāpi therassa ayaṃ laddhi, na pana  etāya laddhiyā imaṃ pañhaṃ pucchati ^a^V2.0028^ea^. diṭṭhigatiko hi  ummattakasadiso. yathā ummattako pacchiṃ gahetvā antaravīthiṃ  otiṇṇo gomayampi pāsāṇampi gūthampi khajjakhaṇḍampi taṃ taṃ  manāpampi amanāpampi gahetvā pacchiyaṃ pakkhipati. evameva  diṭṭhigatiko yuttampi ayuttampi pucchati. so ``kasmā imaṃ  pucchasī''ti na niggahetabbo, pucchitapucchitaṭṭhāne pana gahaṇameva  ^a^P2.0031^ea^ nisedhetabbaṃ. teneva naṃ bhagavā ``kasmā evaṃ  pucchasī''ti avatvā gahitagāhameva tassa mocetuṃ ^b^no kallo  pañho^eb^tiādimāha.</p>
              <p>[03] tattha ^b^no kallo^eb^ti ayutto. ^b^āhāretīti ahaṃ na  vadāmī^eb^ti ahaṃ koci satto vā puggalo vā āhāretīti na vadāmi.  ^b^āhāretīti cāhaṃ vadeyya^eb^nti yadi ahaṃ āhāretīti vadeyyaṃ.  ^b^tatrassa kallo pañho^eb^ti tasmiṃ mayā evaṃ vutte ayaṃ pañho yutto  bhaveyya. ^b^kissa nu kho, bhante, viññāṇāhāro^eb^ti, bhante, ayaṃ  viññāṇāhāro katamassa dhammassa paccayoti attho. ^b^tatra kallaṃ  veyyākaraṇa^eb^nti tasmiṃ evaṃ pucchite pañhe imaṃ veyyākaraṇaṃ yuttaṃ  ``viññāṇāhāro āyatiṃ punabbhavābhinibbattiyā paccayo''ti. ettha  ca ^b^viññāṇāhāro^eb^ti paṭisandhicittaṃ. ^b^āyatiṃ  punabbhavābhinibbattī^eb^ti teneva viññāṇena sahuppannanāmarūpaṃ.  ^b^tasmiṃ bhūte sati saḷāyatana^eb^nti tasmiṃ  punabbhavābhinibbattisaṅkhāte nāmarūpe jāte sati saḷāyatanaṃ hotīti  attho.</p>
              <p>[03] ^b^saḷāyatanapaccayā^eb^ ^a^M2.0030^ea^ ^b^phasso^eb^ti idhāpi bhagavā  uttari pañhassa okāsaṃ dento desanaṃ niṭṭhāpesi. diṭṭhigatiko hi  navapucchaṃ uppādetuṃ na sakkoti, niddiṭṭhaṃ niddiṭṭhaṃyeva pana gaṇhitvā  pucchati, tenassa bhagavā okāsaṃ adāsi. attho panassa sabbapadesu  vuttanayeneva gahetabbo. ``ko nu kho, bhante, bhavatī''ti kasmā na  pucchati? diṭṭhigatikassa hi satto nāma bhūto nibbattoyevāti  laddhi, tasmā attano laddhiviruddhaṃ idanti na pucchati. apica  idappaccayā idaṃ idappaccayā idanti bahūsu ṭhānesu kathitattā saññattiṃ  upagato, tenāpi na pucchati. satthāpi ``imassa bahuṃ pucchantassāpi  titti natthi, tucchapucchameva pucchatī''ti ito paṭṭhāya desanaṃ ekābaddhaṃ  katvā desesi. ^b^channaṃ tvevā^eb^ti yato paṭṭhāya desanāruḷhaṃ, tameva  gahetvā desanaṃ vivaṭṭento evamāha. imasmiṃ pana sutte  viññāṇanāmarūpānaṃ antare eko sandhi, vedanātaṇhānaṃ antare eko,  bhavajātīnaṃ antare ekoti. dutiyaṃ. </p>
            </h4>
            <h4>
              <h4n> 3. samaṇabrāhmaṇasuttavaṇṇanā </h4n>
              <p>[03] 13^b^.^eb^ tatiye ^a^V2.0029^ea^ ^b^samaṇā vā brāhmaṇā vā^eb^ti  saccāni paṭivijjhituṃ asamatthā bāhirakasamaṇabrāhmaṇā.  ^b^jarāmaraṇaṃ nappajānantī^eb^tiādīsu jarāmaraṇaṃ na jānanti  dukkhasaccavasena ^a^P2.0032^ea^, jarāmaraṇasamudayaṃ na jānanti saha  taṇhāya jāti jarāmaraṇassa samudayoti samudayasaccavasena,  jarāmaraṇanirodhaṃ na jānanti nirodhasaccavasena, paṭipadaṃ na jānanti  maggasaccavasena. jātiṃ na jānanti dukkhasaccavasena, jātisamudayaṃ  na jānanti saha taṇhāya bhavo jātisamudayoti samudayasaccavasena.  evaṃ saha taṇhāya samudayaṃ yojetvā sabbapadesu catusaccavasena attho  veditabbo. ^b^sāmaññatthaṃ vā brahmaññatthaṃ vā^eb^ti ettha ariyamaggo  sāmaññañceva brahmaññañca. ubhayatthāpi pana attho nāma ariyaphalaṃ  veditabbaṃ. iti bhagavā imasmiṃ sutte ekādasasu ṭhānesu cattāri  saccāni kathesīti. tatiyaṃ. </p>
            </h4>
            <h4>
              <h4n> 4. dutiyasamaṇabrāhmaṇasuttavaṇṇanā </h4n>
              <p>[03] 14^b^.^eb^ catutthe ^a^M2.0031^ea^ ^b^ime dhamme katame dhamme^eb^ti  ettakaṃ papañcaṃ katvā kathitaṃ, desanaṃ paṭivijjhituṃ samatthānaṃ puggalānaṃ  ajjhāsayena ^b^ime dhamme nappajānantī^eb^tiādi vuttaṃ. sesaṃ  purimasadisameva. catutthaṃ. </p>
            </h4>
            <h4>
              <h4n> 5. kaccānagottasuttavaṇṇanā </h4n>
              <p>[03] 15^b^.^eb^ pañcame ^b^sammādiṭṭhi sammādiṭṭhī^eb^ti yaṃ  paṇḍitā devamanussā tesu tesu ṭhānesu sammādassanaṃ vadanti, sabbampi  taṃ dvīhi padehi saṅkhipitvā pucchati. ^b^dvayanissito^eb^ti dve  koṭṭhāse nissito. ^b^yebhuyyenā^eb^ti iminā ṭhapetvā ariyapuggale  sesamahājanaṃ dasseti. ^b^atthita^eb^nti sassataṃ. ^b^natthita^eb^nti  ucchedaṃ. ^b^lokasamudaya^eb^nti loko nāma saṅkhāraloko, tassa  nibbatti. ^b^sammappaññāya passato^eb^ti sammāpaññā nāma  savipassanā maggapaññā, tāya passantassāti attho. ^b^yā loke  natthitā^eb^ti saṅkhāraloke nibbattesu dhammesu paññāyantesveva yā  natthīti ucchedadiṭṭhi uppajjeyya, sā na hotīti attho.  ^b^lokanirodha^eb^nti saṅkhārānaṃ bhaṅgaṃ. ^b^yā^eb^ ^a^V2.0030^ea^ loke  atthitāb^ti saṅkhāraloke bhijjamānesu dhammesu paññāyantesveva yā  atthīti sassatadiṭṭhi uppajjeyya ^a^P2.0033^ea^, sā na hotīti  attho.</p>
              <p>[03] apica ^b^lokasamudaya^eb^nti anulomapaccayākāraṃ.  ^b^lokanirodha^eb^nti paṭilomapaccayākāraṃ. lokanissaye  passantassāpi hi paccayānaṃ anucchedena paccayuppannassa anucchedaṃ  passato yā natthīti ucchedadiṭṭhi uppajjeyya, sā na hoti.  paccayanirodhaṃ passantassāpi paccayanirodhena paccayuppannanirodhaṃ passato  yā atthīti sassatadiṭṭhi uppajjeyya, sā na hotīti ayampettha attho.</p>
              <p>[03] ^b^upayupādānābhinivesavinibandho^eb^ti upayehi ca upādānehi  ca abhinivesehi ca vinibandho. tattha ^b^upayā^eb^ti dve upayā  taṇhupayo ca diṭṭhupayo ca. upādānādīsupi eseva nayo.  taṇhādiṭṭhiyo hi yasmā ahaṃ mamantiādīhi ākārehi tebhūmakadhamme  upenti upagacchanti, tasmā upayāti ^a^M2.0032^ea^ vuccanti. yasmā pana  te dhamme upādiyanti ceva abhinivisanti ca, tasmā upādānāti ca  abhinivesāti ca vuccanti. tāhi cāyaṃ loko vinibandho. tenāha  ``upayupādānābhinivesavinibandho''ti.</p>
              <p>[03] ^b^tañcāya^eb^nti tañca upayupādānaṃ ayaṃ ariyasāvako.  ^b^cetaso adhiṭṭhāna^eb^nti cittassa patiṭṭhānabhūtaṃ.  ^b^abhinivesānusaya^eb^nti abhinivesabhūtañca anusayabhūtañca.  taṇhādiṭṭhīsu hi akusalacittaṃ patiṭṭhāti, tā ca tasmiṃ  abhinivisanti ceva anusenti ca, tasmā tadubhayaṃ cetaso adhiṭṭhānaṃ  abhinivesānusayanti ca āha. ^b^na upetī^eb^ti na upagacchati.  ^b^na upādiyatī^eb^ti na gaṇhāti. ^b^nādhiṭṭhātī^eb^ti na  adhiṭṭhāti, kinti? ^b^attā me^eb^ti. ^b^dukkhamevā^eb^ti  pañcupādānakkhandhamattameva. ^b^na kaṅkhatī^eb^ti ``dukkhameva  uppajjati, dukkhaṃ nirujjhati, na añño ettha satto nāma atthī''ti  kaṅkhaṃ na karoti. ^b^na vicikicchatī^eb^ti na vicikicchaṃ  uppādeti.</p>
              <p>[03] ^b^aparappaccayā^eb^ti na parappaccayena, aññassa apattiyāyetvā  attapaccakkhañāṇamevassa ettha hotīti. ^b^ettāvatā^eb^ ^a^P2.0034^ea^  ^b^kho, kaccāna, sammādiṭṭhi hotī^eb^ti evaṃ sattasaññāya  pahīnattā ettakena sammādassanaṃ nāma hotīti missakasammādiṭṭhiṃ āha.  ^b^ayameko anto^eb^ti esa eko nikūṭanto ^a^V2.0031^ea^ lāmakanto  paṭhamakaṃ sassataṃ. ^b^ayaṃ dutiyo^eb^ti esa dutiyo sabbaṃ natthīti  uppajjanakadiṭṭhisaṅkhāto nikūṭanto lāmakanto dutiyako ucchedoti  attho. sesamettha uttānamevāti. pañcamaṃ. </p>
            </h4>
            <h4>
              <h4n> 6. dhammakathikasuttavaṇṇanā </h4n>
              <p>[03] 16^b^.^eb^ chaṭṭhe ^b^nibbidāyā^eb^ti nibbindanatthāya.  ^b^virāgāyā^eb^ti virajjanatthāya. ^b^nirodhāyā^eb^ti  nirujjhanatthāya. ^b^paṭipanno hotī^eb^ti ettha sīlato paṭṭhāya yāva  arahattamaggā paṭipannoti veditabbo. ^b^dhammānudhammappaṭipanno^eb^ti  lokuttarassa nibbānadhammassa anudhammabhūtaṃ paṭipadaṃ paṭipanno.  ^b^anudhammabhūta^eb^nti anurūpasabhāvabhūtaṃ. ^b^nibbidā virāgā  nirodhā^eb^ti nibbidāya ceva virāgena ca nirodhena ca.  ^b^anupādā vimutto^eb^ti catūhi upādānehi kiñci dhammaṃ  anupādiyitvā vimutto. ^b^diṭṭhadhammanibbānappatto^eb^ti diṭṭheva dhamme  nibbānappatto. ^b^alaṃ vacanāyā^eb^ti, evaṃ vattabbataṃ arahati, yutto  anucchavikoti attho ^a^M2.0033^ea^. evamettha ekena nayena  dhammakathikassa pucchā kathitā, dvīhi taṃ visesetvā  sekkhāsekkhabhūmiyo niddiṭṭhāti. chaṭṭhaṃ. </p>
            </h4>
            <h4>
              <h4n> 7. acelakassapasuttavaṇṇanā </h4n>
              <p>[03] 17^b^.^eb^ sattame ^b^acelo kassapo^eb^ti liṅgena acelo  niccelo, nāmena kassapo. ^b^dūratovā^eb^ti mahatā bhikkhusaṅghena  parivutaṃ āgacchantaṃ dūrato eva addasa. ^b^kiñcideva desa^eb^nti  kiñcideva kāraṇaṃ. ^b^okāsa^eb^nti pañhabyākaraṇassa khaṇaṃ kālaṃ.  ^b^antaraghara^eb^nti ``na pallatthikāya antaraghare  nisīdissāmī''ti ettha antonivesanaṃ antaragharaṃ.  ``okkhittacakkhu antaraghare gamissāmī''ti ettha indakhīlato  paṭṭhāya antogāmo. idhāpi ayameva adhippeto.  ^b^yadākaṅkhasī^eb^ti ^a^P2.0035^ea^ yaṃ icchasi.</p>
              <p>[03] kasmā pana bhagavā kathetukāmo yāvatatiyaṃ paṭikkhipīti?  gāravajananatthaṃ. diṭṭhigatikā hi khippaṃ kathiyamāne gāravaṃ na  karonti, ``samaṇaṃ gotamaṃ upasaṅkamitumpi pucchitumpi sukaraṃ,  pucchitamatteyeva kathetī''ti vacanampi na saddahanti. dve tayo vāre  paṭikkhitte pana gāravaṃ karonti, ``samaṇaṃ gotamaṃ upasaṅkamitumpi  pañhaṃ pucchitumpi dukkara''nti ^a^V2.0032^ea^ yāvatatiyaṃ yācite kathiyamānaṃ  sussūsanti saddahanti. iti bhagavā ``ayaṃ sussūsissati  saddahissatī''ti yāvatatiyaṃ yācāpetvā kathesi. apica yathā  bhisakko telaṃ vā phāṇitaṃ vā pacanto mudupākakharapākānaṃ pākakālaṃ  āgamayamāno pākakālaṃ anatikkamitvāva otāreti. evaṃ bhagavā  sattānaṃ ñāṇaparipākaṃ āgamayamāno ``ettakena kālena imassa ñāṇaṃ  paripākaṃ gamissatī''ti ñatvāva yāvatatiyaṃ yācāpesi.</p>
              <p>[03] ^b^mā hevaṃ, kassapā^eb^ti, kassapa, mā evaṃ bhaṇi.  ^b^sayaṃkataṃ dukkha^eb^nti hi vattuṃ na vaṭṭati, attā nāma koci  dukkhassa kārako natthīti dīpeti. paratopi eseva nayo.  ^b^adhiccasamuppanna^eb^nti akāraṇena yadicchāya uppannaṃ. ^b^iti  puṭṭho samāno^eb^ti kasmā evamāha? evaṃ kirassa ahosi -- ``ayaṃ  `sayaṃkataṃ dukkha'ntiādinā puṭṭho `mā heva'nti vadati, `natthī'ti  puṭṭho `atthī'ti vadati. `bhavaṃ gotamo dukkhaṃ na jānāti na  passatī'ti puṭṭho `jānāmi khvāha'nti vadati. kiñci nu kho  mayā virajjhitvā pucchito''ti mūlato ^a^M2.0034^ea^ paṭṭhāya attano  pucchameva sodhento evamāha. ^b^ācikkhatu ca me, bhante,  bhagavā^eb^ti idha satthari sañjātagāravo ``bhava''nti avatvā  ``bhagavā''ti vadati.</p>
              <p>[03] ^b^so karotī^eb^tiādi, ``sayaṃkataṃ dukkha''nti laddhiyā  paṭisedhanatthaṃ vuttaṃ. ettha ca ^b^sato^eb^ti idaṃ bhummatthe sāmivacanaṃ,  tasmā evamattho daṭṭhabbo -- so karoti so paṭisaṃvedayatīti kho,  kassapa, ādimhiyeva evaṃ sati pacchā sayaṃkataṃ dukkhanti ayaṃ laddhi  hoti. ettha ca ^b^dukkha^eb^nti vaṭṭadukkhaṃ adhippetaṃ. ^b^iti  vada^eb^nti etassa purimena ādisaddena anantarena ca sassatasaddena  ^a^P2.0036^ea^ sambandho hoti. ``dīpeti gaṇhātī''ti ayaṃ  panettha pāṭhaseso. idañhi vuttaṃ hoti -- iti evaṃ vadanto  āditova sassataṃ dīpeti, sassataṃ gaṇhāti. kasmā? tassa hi taṃ  dassanaṃ etaṃ pareti, kārakañca vedakañca ekameva gaṇhantaṃ etaṃ sassataṃ  upagacchatīti attho.</p>
              <p>[03] ^b^añño karotī^eb^tiādi pana ``paraṃkataṃ dukkha''nti  laddhiyā paṭisedhanatthaṃ vuttaṃ. ``ādito sato''ti idaṃ pana idhāpi  āharitabbaṃ. ayañhettha attho -- añño karoti añño  paṭisaṃvediyatīti kho pana, kassapa, ādimhiyeva evaṃ sati, pacchā  ``kārako idheva ucchijjati, tena kataṃ añño paṭisaṃvediyatī''ti  evaṃ uppannāya ucchedadiṭṭhiyā saddhiṃ sampayuttāya ^a^V2.0033^ea^ vedanāya  abhitunnassa viddhassa sato ``paraṃkataṃ dukkha''nti ayaṃ laddhi hotīti.  ^b^iti vada^eb^ntiādi vuttanayeneva yojetabbaṃ. tatrāyaṃ yojanā  -- evañca vadanto āditova ucchedaṃ dīpeti, ucchedaṃ gaṇhāti.  kasmā? tassa hi taṃ dassanaṃ etaṃ pareti, etaṃ ucchedaṃ upagacchatīti  attho.</p>
              <p>[03] ^b^ete te^eb^ti ye sassatucchedasaṅkhāte ubho ante (anupagamma  tathāgato dhammaṃ deseti, ete te, kassapa, ubho ante) anupagamma  pahāya anallīyitvā majjhena tathāgato dhammaṃ deseti, majjhimāya  paṭipadāya ṭhito desetīti attho. kataraṃ dhammanti ce? yadidaṃ  avijjāpaccayā saṅkhārāti. ettha hi kāraṇato phalaṃ,  kāraṇanirodhena cassa nirodho dīpito, na koci kārako vā vedako  vā ^a^M2.0035^ea^ niddiṭṭho. ettāvatā sesapañhā paṭisedhitā honti.  ^b^ubho ante anupagammā^eb^ti iminā hi tatiyapañho paṭikkhitto.  ^b^avijjāpaccayā saṅkhārā^eb^ti iminā adhiccasamuppannatā ceva  ajānanañca paṭikkhittanti veditabbaṃ.</p>
              <p>[03] ^b^labheyya^eb^nti idaṃ so bhagavato santike bhikkhubhāvaṃ  patthayamāno āha. atha bhagavā yonena khandhake titthiyaparivāso  (mahāva0 86) paññatto, yaṃ aññatitthiyapubbo sāmaṇerabhūmiyaṃ ṭhito  ``ahaṃ, bhante, itthannāmo aññatitthiyapubbo ^a^P2.0037^ea^  imasmiṃ dhammavinaye ākaṅkhāmi upasampadaṃ. svāhaṃ, bhante, saṅghaṃ  cattāro māse parivāsaṃ yācāmī''tiādinā nayena samādiyitvā  parivasati, taṃ sandhāya ^b^yo kho, kassapa,  aññatitthiyapubbo^eb^tiādimāha. tattha ^b^pabbajja^eb^nti  vacanasiliṭṭhatāvasena vuttaṃ. aparivasitvāyeva hi pabbajjaṃ labhati.  upasampadatthikena pana nātikālena gāmappavesanādīni aṭṭha vattāni  pūrentena parivasitabbaṃ. ^b^āraddhacittā^eb^ti aṭṭhavattapūraṇena tuṭṭhacittā.  ayamettha saṅkhepo, vitthārato panesa titthiyaparivāso  samantapāsādikāya vinayaṭṭhakathāya pabbajjakkhandhakavaṇṇanāyaṃ (mahāva0  aṭṭha0 86) vuttanayeneva veditabbo.</p>
              <p>[03] ^b^apica mayā^eb^ti ayamettha pāṭho, aññattha pana ``apica  metthā''ti. ^b^puggalavemattatā viditā^eb^ti puggalanānattaṃ viditaṃ.  ``ayaṃ puggalo parivāsāraho, ayaṃ na parivāsāraho''ti idaṃ mayhaṃ  pākaṭanti dasseti. tato kassapo cintesi -- ``aho acchariyaṃ  buddhasāsanaṃ, yattha evaṃ ghaṃsitvā koṭṭetvā yuttameva gaṇhanti, ayuttaṃ  chaḍḍentī''ti. tato suṭṭhutaraṃ pabbajjāya sañjātussāho ^a^V2.0034^ea^  ^b^sace, bhante^eb^tiādimāha. atha bhagavā tassa tibbacchandataṃ  viditvā ``na kassapo parivāsaṃ arahatī''ti aññataraṃ bhikkhuṃ  āmantesi -- ``gaccha, bhikkhu, kassapaṃ nahāpetvā pabbājetvā  ānehī''ti. so tathā katvā taṃ pabbājetvā bhagavato santikaṃ  agamāsi. bhagavā gaṇe nisīditvā upasampādesi. tena vuttaṃ  ^b^alattha kho acelo kassapo bhagavato santike pabbajjaṃ, alattha  upasampada^eb^nti. ^b^acirūpasampanno^eb^tiādi sesaṃ brāhmaṇasaṃyutte  (saṃ0 ni0  1.187) vuttamevāti. sattamaṃ. </p>
            </h4>
            <h4>
              <h4n> 8. timbarukasuttavaṇṇanā </h4n>
              <p>[03] 18^b^.^eb^ aṭṭhame ^a^M2.0036^ea^ ^b^sā vedanā^eb^tiādi  ``sayaṃkataṃ sukhadukkha''nti laddhiyā nisedhanatthaṃ vuttaṃ. etthāpi  ^b^sato^eb^ti bhummattheyeva sāmivacanaṃ. tatrāyaṃ atthadīpanā -- ``sā  vedanā, so vediyatī''ti kho, timbaruka, ādimhiyeva evaṃ sati  ``sayaṃkataṃ sukhadukkha''nti ayaṃ laddhi hoti. evañhi sati  vedanāya eva ^a^P2.0038^ea^ vedanā katā hoti. evañca vadanto  imissā vedanāya pubbepi atthitaṃ anujānāti, sassataṃ dīpeti  sassataṃ gaṇhāti. kasmā? tassa hi taṃ dassanaṃ etaṃ pareti, etaṃ  sassataṃ upagacchatīti attho. purimañhi atthaṃ sandhāyevetaṃ bhagavatā  vuttaṃ bhavissati, tasmā aṭṭhakathāyaṃ taṃ yojetvāvassa attho dīpito.  ^b^evampāhaṃ na vadāmī^eb^ti ahaṃ ``sā vedanā, so vediyatī''ti  evampi na vadāmi. ``sayaṃkataṃ sukhadukkha''nti evampi na  vadāmīti attho.</p>
              <p>[03] ^b^aññā vedanā^eb^tiādi ``paraṃkataṃ sukhadukkha''nti laddhiyā  paṭisedhanatthaṃ vuttaṃ. idhāpi ayaṃ atthayojanā --``aññā vedanā  añño vediyatī''ti kho, timbaruka, ādimhiyeva evaṃ sati pacchā  yā purimapakkhe kārakavedanā, sā ucchinnā. tāya pana kataṃ añño  vediyatīti evaṃ uppannāya ucchedadiṭṭhiyā saddhiṃ sampayuttāya vedanāya  abhitunnassa sato ``paraṃkataṃ sukhadukkha''nti ayaṃ laddhi hoti.  evañca vadanto kārako ucchinno, aññena paṭisandhi gahitāti  ucchedaṃ dīpeti, ucchedaṃ gaṇhāti. kasmā? tassa hi taṃ dassanaṃ  etaṃ pareti, etaṃ ucchedaṃ upagacchatīti attho. idhāpi hi imāni  padāni aṭṭhakathāyaṃ āharitvā yojitāneva. imasmiṃ sutte  vedanāsukhadukkhaṃ kathitaṃ. tañca kho vipākasukhadukkhameva vaṭṭatīti  vuttaṃ. aṭṭhamaṃ. </p>
            </h4>
            <h4>
              <h4n> 9. bālapaṇḍitasuttavaṇṇanā </h4n>
              <p>[03] 19^b^.^eb^ navame ^a^V2.0035^ea^ ^b^avijjānīvaraṇassā^eb^ti  avijjāya nivāritassa. ^b^evamayaṃ kāyo samudāgato^eb^ti evaṃ  avijjāya nivāritattā taṇhāya ca sampayuttattāyeva ayaṃ kāyo  nibbatto. ^b^ayañceva kāyo^eb^ti ayañcassa attano saviññāṇako  kāyo. ^b^bahiddhā ca nāmarūpa^eb^nti bahiddhā ca paresaṃ  saviññāṇako kāyo. attano ca parassa ca pañcahi ^a^M2.0037^ea^  khandhehi chahi āyatanehi cāpi ayaṃ attho dīpetabbova. ^b^itthetaṃ  dvaya^eb^nti evametaṃ dvayaṃ. ^b^dvayaṃ paṭicca phasso^eb^ti aññattha  cakkhurūpādīni dvayāni paṭicca cakkhusamphassādayo vuttā, idha pana  ajjhattikabāhirāni ^a^P2.0039^ea^ āyatanāni. mahādvayaṃ nāma  kiretaṃ. ^b^saḷevāyatanānī^eb^ti saḷeva phassāyatanāni  phassakāraṇāni. ^b^yehi phuṭṭho^eb^ti yehi kāraṇabhūtehi āyatanehi  uppannena phassena phuṭṭho. ^b^aññatarenā^eb^ti ettha paripuṇṇavasena  aññataratā veditabbā. ^b^tatrā^eb^ti tasmiṃ bālapaṇḍitānaṃ  kāyanibbattanādimhi. ^b^ko adhippayāso^eb^ti ko adhikapayogo.</p>
              <p>[03] ^b^bhagavaṃmūlakā^eb^ti bhagavā mūlaṃ etesanti bhagavaṃmūlakā. idaṃ  vuttaṃ hoti -- ime, bhante, amhākaṃ dhammā pubbe kassapasammāsambuddhena  uppāditā, tasmiṃ parinibbute ekaṃ buddhantaraṃ añño samaṇo vā  brāhmaṇo vā ime dhamme uppādetuṃ samattho nāma nāhosi, bhagavatā pana  no ime dhammā uppāditā. bhagavantañhi nissāya mayaṃ ime dhamme  ājānāma paṭivijjhāmāti evaṃ bhagavaṃmūlakā no, bhante, dhammāti.  ^b^bhagavaṃnettikā^eb^ti bhagavā hi dhammānaṃ netā vinetā anunetā,  yathāsabhāvato pāṭiyekkaṃ pāṭiyekkaṃ nāmaṃ gahetvā dassetāti dhammā  bhagavaṃnettikā nāma honti. ^b^bhagavaṃpaṭisaraṇā^eb^ti catubhūmakadhammā  sabbaññutaññāṇassa āpāthaṃ āgacchamānā bhagavati paṭisaranti nāmāti  bhagavaṃpaṭisaraṇā. ^b^paṭisarantī^eb^ti samosaranti. apica  mahābodhimaṇḍe nisinnassa bhagavato paṭivedhavasena phasso āgacchati  ``ahaṃ bhagavā kinnāmo''ti? tvaṃ phusanaṭṭhena phasso nāma. vedanā,  saññā, saṅkhārā, viññāṇaṃ āgacchati ``ahaṃ bhagavā kinnāma''nti,  tvaṃ vijānanaṭṭhena viññāṇaṃ nāmāti evaṃ catubhūmakadhammānaṃ  yathāsabhāvato pāṭiyekkaṃ pāṭiyekkaṃ nāmaṃ gaṇhanto bhagavā dhamme  paṭisaratīti bhagavaṃpaṭisaraṇā. ^b^bhagavantaṃyeva paṭibhātū^eb^ti  bhagavatova etassa bhāsitassa attho upaṭṭhātu, tumheyeva no kathetvā  dethāti attho.</p>
              <p>[03] ^b^sā^eb^ ^a^V2.0036^ea^ ^b^ceva avijjā^eb^ti ettha kiñcāpi sā  avijjā ca taṇhā ca kammaṃ javāpetvā paṭisandhiṃ ākaḍḍhitvā  niruddhā, yathā pana ajjāpi yaṃ hiyyo bhesajjaṃ pītaṃ, tadeva bhojanaṃ  bhuñjāti sarikkhakattena tadevāti vuccati, evamidhāpi ^a^P2.0040^ea^  sā ceva avijjā sā ca taṇhāti idampi sarikkhakattena  vuttaṃ. ^b^brahmacariya^eb^nti ^a^M2.0038^ea^ maggabrahmacariyaṃ.  ^b^dukkhakkhayāyā^eb^ti vaṭṭadukkhassa khayatthāya. ^b^kāyūpago  hotī^eb^ti aññaṃ paṭisandhikāyaṃ upagantā hoti. ^b^yadidaṃ  brahmacariyavāso^eb^ti yo ayaṃ maggabrahmacariyavāso, ayaṃ bālato  paṇḍitassa visesoti dasseti. iti imasmiṃ sutte sabbopi  sapaṭisandhiko puthujjano ``bālo''ti, appaṭisandhiko khīṇāsavo  ``paṇḍito''ti vutto. sotāpannasakadāgāmianāgāmino pana  ``paṇḍitā''ti vā ``bālā''ti vā na vattabbā, bhajamānā pana  paṇḍitapakkhaṃ bhajanti. navamaṃ. </p>
            </h4>
            <h4>
              <h4n> 10. paccayasuttavaṇṇanā </h4n>
              <p>[03] 20^b^.^eb^ dasame ^b^paṭiccasamuppādañca vo bhikkhave,  desessāmi paṭiccasamuppanne ca dhamme^eb^ti satthā imasmiṃ sutte paccaye  ca paccayanibbatte ca sabhāvadhamme desessāmīti ubhayaṃ ārabhi.  ^b^uppādā vā tathāgatāna^eb^nti tathāgatānaṃ uppādepi, buddhesu uppannesu  anuppannesupi jātipaccayā jarāmaraṇaṃ, jātiyeva jarāmaraṇassa paccayo.  ^b^ṭhitāva sā dhātū^eb^ti ṭhitova so paccayasabhāvo, na kadāci  jāti jarāmaraṇassa paccayo na hoti. ^b^dhammaṭṭhitatā  dhammaniyāmatā^eb^ti imehipi dvīhi paccayameva katheti. paccayena hi  paccayuppannā dhammā tiṭṭhanti, tasmā paccayova ``dhammaṭṭhitatā''ti  vuccati. paccayo dhamme niyameti, tasmā ``dhammaniyāmatā''ti  vuccati. ^b^idappaccayatā^eb^ti imesaṃ jarāmaraṇādīnaṃ paccayā  idappaccayā, idappaccayāva idappaccayatā. ^b^ta^eb^nti taṃ paccayaṃ.  ^b^abhisambujjhatī^eb^ti ñāṇena abhisambujjhati.  ^b^abhisametī^eb^ti ñāṇena abhisamāgacchati. ^b^ācikkhatī^eb^ti  katheti. ^b^desetī^eb^ti dasseti. ^b^paññāpetī^eb^ti jānāpeti.  ^b^paṭṭhapetī^eb^ti ñāṇamukhe ṭhapeti. ^b^vivaratī^eb^ti vivaritvā  dasseti. ^b^vibhajatī^eb^ti vibhāgato dasseti.  ^b^uttānīkarotī^eb^ti pākaṭaṃ karoti. ^b^passathāti cāhā^eb^ti  passatha iti ca vadati. kinti? ^b^jātipaccayā, bhikkhave,  jarāmaraṇa^eb^ntiādi.</p>
              <p>[03] ^b^iti^eb^ ^a^P2.0041^ea^ ^b^kho, bhikkhave^eb^ti evaṃ kho,  bhikkhave. ^b^yā tatrā^eb^ti yā tesu ``jātipaccayā  jarāmaraṇa''ntiādīsu. ^b^tathatā^eb^tiādīni paccayākārasseva  vevacanāni. so tehi tehi paccayehi ^a^V2.0037^ea^ anūnādhikeheva tassa  tassa dhammassa sambhavato ^b^tathatā^eb^ti, sāmaggiṃ upagatesu paccayesu  muhuttampi tato nibbattānaṃ dhammānaṃ asambhavābhāvato  ^b^avitathatā^eb^ti, aññadhammapaccayehi ^a^M2.0039^ea^ aññadhammānuppattito  ^b^anaññathatā^eb^ti, jarāmaraṇādīnaṃ paccayato vā paccayasamūhato vā  ^b^idappaccayatā^eb^ti vutto. tatrāyaṃ vacanattho -- imesaṃ paccayā  idappaccayā, idappaccayā eva idappaccayatā, idappaccayānaṃ vā samūho  idappaccayatā. lakkhaṇaṃ panettha saddasatthato veditabbaṃ.</p>
              <p>[03] ^b^anicca^eb^nti hutvā abhāvaṭṭhena aniccaṃ. ettha ca  aniccanti na jarāmaraṇaṃ aniccaṃ, aniccasabhāvānaṃ pana khandhānaṃ  jarāmaraṇattā aniccaṃ nāma jātaṃ. ^b^saṅkhatā^eb^dīsupi eseva nayo.  ettha ca ^b^saṅkhata^eb^nti paccayehi samāgantvā kataṃ.  ^b^paṭiccasamuppanna^eb^nti paccaye nissāya uppannaṃ. ^b^khayadhamma^eb^nti  khayasabhāvaṃ. ^b^vayadhamma^eb^nti vigacchanakasabhāvaṃ.  ^b^virāgadhamma^eb^nti virajjanakasabhāvaṃ. ^b^nirodhadhamma^eb^nti  nirujjhanakasabhāvaṃ. jātiyāpi vuttanayeneva aniccatā veditabbā.  janakapaccayānaṃ vā kiccānubhāvakkhaṇe diṭṭhattā ekena pariyāyenettha  aniccātiādīni yujjantiyeva. bhavādayo aniccādisabhāvāyeva.</p>
              <p>[03] ^b^sammappaññāyā^eb^ti savipassanāya maggapaññāya.  ^b^pubbanta^eb^nti purimaṃ atītanti attho. ^b^ahosiṃ nu  kho^eb^tiādīsu ``ahosiṃ nu kho nanu kho''ti sassatākārañca  adhiccasamuppattiākārañca nissāya atīte attano vijjamānatañca  avijjamānatañca kaṅkhati. kiṃ kāraṇanti na vattabbaṃ, ummattako  viya bālaputhujjano yathā vā tathā vā pavattati. ^b^kiṃ nu kho  ahosi^eb^nti jātiliṅgupapattiyo nissāya ``khattiyo nu kho  ahosiṃ, brāhmaṇavessasuddagahaṭṭhapabbajitadevamanussānaṃ aññataro''ti  kaṅkhati. ^b^kathaṃ nu kho^eb^ti ^a^P2.0042^ea^ saṇṭhānākāraṃ  nissāya ``dīgho nu kho ahosiṃ  rassaodātakaṇhapamāṇikāppamāṇikādīnaṃ aññataro''ti kaṅkhati.  keci pana ``issaranimmānādīni nissāya `kena nu kho kāraṇena  ahosi'nti hetuto kaṅkhatī''ti vadanti. ^b^kiṃ hutvā kiṃ  ahosi^eb^nti jātiādīni nissāya ``khattiyo hutvā nu kho  brāhmaṇo ahosiṃ...pe0... devo hutvā manusso''ti attano paramparaṃ  kaṅkhati. sabbattheva pana ^b^addhāna^eb^nti kālādhivacanametaṃ.  ^b^aparanta^eb^nti anāgataṃ antaṃ. ^b^bhavissāmi nu kho nanu  kho^eb^ti sassatākārañca ucchedākārañca nissāya anāgate attano  vijjamānatañca avijjamānatañca kaṅkhati. sesamettha vuttanayameva.</p>
              <p>[03] ^b^etarahi^eb^ ^a^V2.0038^ea^ ^a^M2.0040^ea^ ^b^vā paccuppannaṃ addhāna^eb^nti  idāni vā paṭisandhimādiṃ katvā cutipariyantaṃ sabbampi vattamānakālaṃ  gahetvā. ^b^ajjhattaṃ kathaṃkathī bhavissatī^eb^ti attano khandhesu  vicikicchī bhavissati. ^b^ahaṃ nu khosmī^eb^ti attano atthibhāvaṃ  kaṅkhati. yuttaṃ panetanti? yuttaṃ ayuttanti kā ettha cintā.  apicettha idaṃ vatthumpi udāharanti -- cūḷamātāya kira putto muṇḍo,  mahāmātāya putto amuṇḍo, taṃ puttaṃ muṇḍesuṃ, so uṭṭhāya ``ahaṃ nu kho  cūḷamātāya putto''ti cintesi. evaṃ ahaṃ nu khosmīti kaṅkhā  hoti. ^b^no nu khosmī^eb^ti attano natthibhāvaṃ kaṅkhati.  tatrāpi idaṃ vatthu -- eko kira macche gaṇhanto udake ciraṭṭhānena  sītibhūtaṃ attano ūruṃ macchoti cintetvā pahari. aparo  susānapasse khettaṃ rakkhanto bhīto saṅkuṭito sayi, so paṭibujjhitvā  attano jaṇṇukāni dve yakkhāti cintetvā pahari. evaṃ no nu  khosmīti kaṅkhati.</p>
              <p>[03] ^b^kiṃ nu khosmī^eb^ti khattiyova samāno attano  khattiyabhāvaṃ kaṅkhati. eseva nayo sesesupi. devo pana samāno  devabhāvaṃ ajānanto nāma natthi, sopi pana ``ahaṃ rūpī nu kho  arūpī nu kho''tiādinā nayena kaṅkhati. khattiyādayo kasmā na  jānantīti ce? apaccakkhā ^a^P2.0043^ea^ tesaṃ tattha tattha kule  uppatti. gahaṭṭhāpi ca potthalikādayo pabbajitasaññino, pabbajitāpi  ``kuppaṃ nu kho me kamma''ntiādinā nayena gahaṭṭhasaññino.  manussāpi ca rājāno viya attani devasaññino honti. ^b^kathaṃ  nu khosmī^eb^ti vuttanayameva. kevalañhettha abbhantare jīvo nāma  atthīti gahetvā tassa saṇṭhānākāraṃ nissāya ``dīgho nu khosmi  rassacaturassachaḷaṃsāṭṭhaṃsasoḷasaṃsādīnaṃ aññatarappakāro''ti kaṅkhanto  kathaṃ nu khosmīti? kaṅkhatīti veditabbo. sarīrasaṇṭhānaṃ pana  paccuppannaṃ ajānanto nāma natthi. ^b^kuto āgato so kuhiṃ gāmī  bhavissatī^eb^ti attabhāvassa āgatigatiṭṭhānaṃ kaṅkhanto evaṃ kaṅkhati.  ^b^ariyasāvakassā^eb^ti idha sotāpanno adhippeto, itarepi pana  tayo avāritāyevāti. dasamaṃ. </p>
              <p>[06] āhāravaggo dutiyo. </p>
            </h4>
          </h3>
          <h3>
            <h3n> 3. dasabalavaggo </h3n>
            <h4>
              <h4n> 1. dasabalasuttavaṇṇanā </h4n>
              <p>[03] 21^b^.^eb^ dasabalavaggassa ^a^V2.0039^ea^ ^a^M2.0041^ea^ paṭhamaṃ  dutiyasseva saṅkhepo. </p>
            </h4>
            <h4>
              <h4n> 2. dutiyadasabalasuttavaṇṇanā </h4n>
              <p>[03] 22^b^.^eb^ dutiyaṃ bhagavatā attano ajjhāsayassa vasena  vuttaṃ. tattha ^b^dasabalasamannāgato^eb^ti dasahi balehi samannāgato.  balañca nāmetaṃ duvidhaṃ kāyabalañca ñāṇabalañca. tesu tathāgatassa  kāyabalaṃ hatthikulānusārena veditabbaṃ. vuttañhetaṃ porāṇehi -- </p>
              <p>[21] ``kāḷāvakañca gaṅgeyyaṃ, paṇḍaraṃ tambapiṅgalaṃ. </p>
              <p>[22] gandhamaṅgalahemañca, uposathachaddantime dasā''ti..(ma0  ni0 aṭṭha0 1.148; vibha0 aṭṭha0 760). -- </p>
              <p>[07] imāni dasa hatthikulāni. tattha ^b^kāḷāvaka^eb^nti  pakatihatthikulaṃ daṭṭhabbaṃ. yaṃ dasannaṃ purisānaṃ kāyabalaṃ, taṃ ekassa  kāḷāvakassa hatthino. yaṃ dasannaṃ kāḷāvakānaṃ balaṃ, taṃ ekassa  gaṅgeyyassa. yaṃ dasannaṃ ^a^P2.0044^ea^ gaṅgeyyānaṃ, taṃ ekassa  paṇḍarassa. yaṃ dasannaṃ paṇḍarānaṃ, taṃ ekassa tambassa. yaṃ dasannaṃ  tambānaṃ, taṃ ekassa piṅgalassa. yaṃ dasannaṃ piṅgalānaṃ, taṃ ekassa  gandhahatthino. yaṃ dasannaṃ gandhahatthīnaṃ, taṃ ekassa maṅgalassa. yaṃ  dasannaṃ maṅgalānaṃ, taṃ ekassa hemavatassa. yaṃ dasannaṃ hemavatānaṃ, taṃ  ekassa uposathassa. yaṃ dasannaṃ uposathānaṃ, taṃ ekassa chaddantassa.  yaṃ dasannaṃ chaddantānaṃ, taṃ ekassa tathāgatassa.  nārāyanasaṅghātabalantipi idameva vuccati. tadetaṃ pakatihatthigaṇanāya  hatthīnaṃ koṭisahassānaṃ, purisagaṇanāya dasannaṃ purisakoṭisahassānaṃ  balaṃ hoti. idaṃ tāva tathāgatassa kāyabalaṃ.  ``dasabalasamannāgato''ti ettha pana etaṃ saṅgahaṃ na gacchati.  etañhi bāhirakaṃ lāmakaṃ tiracchānagatānaṃ sīhādīnampi hoti.  etañhi nissāya dukkhapariññā vā samudayappahānaṃ vā maggabhāvanā vā  phalasacchikiriyā vā ^a^V2.0040^ea^ natthi. aññaṃ pana dasasu ṭhānesu  akampanatthena upatthambhanatthena ca dasavidhaṃ ñāṇabalaṃ nāma atthi. taṃ  sandhāya vuttaṃ ``dasabalasamannāgato''ti.</p>
              <p>[03] katamaṃ ^a^M2.0042^ea^ pana tanti? ṭhānāṭṭhānādīnaṃ yathābhūtaṃ jānanaṃ.  seyyathidaṃ -- ṭhānañca ṭhānato aṭṭhānañca aṭṭhānato jānanaṃ ekaṃ,  atītānāgatapaccuppannānaṃ kammasamādānānaṃ ṭhānaso hetuso yathābhūtaṃ  vipākajānanaṃ ekaṃ, sabbatthagāminipaṭipadājānanaṃ ekaṃ,  anekadhātunānādhātulokajānanaṃ ekaṃ, parasattānaṃ parapuggalānaṃ  nānādhimuttikatājānanaṃ ekaṃ, tesaṃyeva indriyaparopariyattajānanaṃ ekaṃ,  jhānavimokkhasamādhisamāpattīnaṃ saṃkilesavodānavuṭṭhānajānanaṃ ekaṃ,  pubbenivāsajānanaṃ ekaṃ, sattānaṃ cutūpapātajānanaṃ ekaṃ,  āsavakkhayajānanaṃ ekanti. abhidhamme pana -- </p>
              <p>[02] ``idha tathāgato ṭhānañca ṭhānato aṭṭhānañca aṭṭhānato  yathābhūtaṃ pajānāti. yampi tathāgato ṭhānañca ṭhānato aṭṭhānañca  aṭṭhānato yathābhūtaṃ pajānāti. idampi tathāgatassa tathāgatabalaṃ hoti,  yaṃ balaṃ āgamma tathāgato āsabhaṃ ṭhānaṃ paṭijānāti ^a^P2.0045^ea^,  parisāsu sīhanādaṃ nadati, brahmacakkaṃ pavattetī''ti. </p>
              <p>[07] ādinā (vibha0 760) nayena vitthārato āgatāneva.  atthavaṇṇanāpi nesaṃ vibhaṅgaṭṭhakathāyañceva (vibha0 aṭṭha0 760)  papañcasūdaniyā ca majjhimaṭṭhakathāya (ma0 ni0 aṭṭha0 1.148)  sabbākārato vuttā. sā tattha vuttanayeneva gahetabbā.</p>
              <p>[03] ^b^catūhi ca vesārajjehī^eb^ti ettha sārajjapaṭipakkhaṃ vesārajjaṃ,  catūsu ṭhānesu vesārajjabhāvaṃ paccavekkhantassa  uppannasomanassamayañāṇassetaṃ nāmaṃ. katamesu catūsu?  ``sammāsambuddhassa te paṭijānato ime dhammā  anabhisambuddhā''tiādīsu codanāvatthūsu. tatrāyaṃ pāḷi -- </p>
              <p>[02] ``cattārimāni, bhikkhave, tathāgatassa  vesārajjāni...pe0.... katamāni cattāri? `sammāsambuddhassa te  paṭijānato ime dhammā anabhisambuddhā'ti tatra vata maṃ samaṇo vā  brāhmaṇo vā devo vā māro vā brahmā vā koci vā lokasmiṃ saha  dhammena ^a^V2.0041^ea^ paṭicodessatīti nimittametaṃ, bhikkhave, na  samanupassāmi. etamahaṃ, bhikkhave, nimittaṃ asamanupassanto  khemappatto abhayappatto vesārajjappatto viharāmi. `khīṇāsavassa te  paṭijānato ^a^M2.0043^ea^ ime āsavā aparikkhīṇā'ti tatra vata  maṃ...pe0... `ye kho pana te antarāyikā dhammā vuttā, te paṭisevato  nālaṃ antarāyāyā'ti tatra vata maṃ...pe0... `yassa kho pana te  atthāya dhammo desito, so na niyyāti takkarassa sammā  dukkhakkhayāyā'ti tatra vata maṃ samaṇo vā brāhmaṇo vā...pe0...  vesārajjappatto viharāmī''ti (a0 ni0  4.8).</p>
              <p>[03] ^b^āsabhaṃ ṭhāna^eb^nti seṭṭhaṭṭhānaṃ uttamaṭṭhānaṃ. āsabhā vā  pubbabuddhā, tesaṃ ṭhānanti attho. apica gavasatajeṭṭhako usabho,  gavasahassajeṭṭhako vasabho, vajasatajeṭṭhako vā usabho, vajasahassajeṭṭhako  vasabho, sabbagavaseṭṭho sabbaparissayasaho seto pāsādiko mahābhāravaho  asanisatasaddehipi asampakampiyo nisabho, so idha usabhoti  adhippeto. idampi hi tassa pariyāyavacanaṃ. usabhassa idanti  ^b^āsabhaṃ. ṭhāna^eb^nti catūhi pādehi pathaviṃ uppīḷetvā avaṭṭhānaṃ  (ma0 ni0 1.150). idaṃ pana āsabhaṃ viyāti ^b^āsabhaṃ^eb^.  yatheva hi nisabhasaṅkhāto usabho usabhabalena ^a^P2.0046^ea^  samannāgato catūhi pādehi pathaviṃ uppīḷetvā acalaṭṭhānena tiṭṭhati, evaṃ  tathāgatopi dasahi tathāgatabalehi samannāgato catūhi vesārajjapādehi  aṭṭhaparisapathaviṃ uppīḷetvā sadevake loke kenaci paccatthikena  paccāmittena akampiyo acalaṭṭhānena tiṭṭhati. evaṃ tiṭṭhamāno ca taṃ  āsabhaṃ ṭhānaṃ paṭijānāti upagacchati na paccakkhāti, attani  āropeti. tena vuttaṃ ``āsabhaṃ ṭhānaṃ paṭijānātī''ti.</p>
              <p>[03] ^b^parisāsū^eb^ti ``aṭṭha kho imā, sāriputta, parisā.  katamā aṭṭha? khattiyaparisā brāhmaṇaparisā gahapatiparisā  samaṇaparisā cātumahārājikaparisā tāvatiṃsaparisā māraparisā  brahmaparisā''ti, imāsu aṭṭhasu parisāsu. ^b^sīhanādaṃ nadatī^eb^ti  seṭṭhanādaṃ abhītanādaṃ nadati, sīhanādasadisaṃ vā nādaṃ nadati.  ayamattho sīhanādasuttena dīpetabbo. yathā vā sīho sahanato ceva  hananato ca sīhoti vuccati, evaṃ tathāgato lokadhammānaṃ sahanato  parappavādānañca hananato sīhoti vuccati. evaṃ vuttassa sīhassa  nādaṃ sīhanādaṃ. tattha yathā sīho sīhabalena samannāgato sabbattha  visārado vigatalomahaṃso sīhanādaṃ ^a^M2.0044^ea^ nadati, evaṃ  tathāgatasīhopi tathāgatabalehi samannāgato aṭṭhasu parisāsu visārado  vigatalomahaṃso, ``iti rūpa''ntiādinā ^a^V2.0042^ea^ nayena  nānāvidhadesanāvilāsasampannaṃ sīhanādaṃ nadati. tena vuttaṃ  ``parisāsu sīhanādaṃ nadatī''ti.</p>
              <p>[03] ^b^brahmacakkaṃ pavattetī^eb^ti ettha ^b^brahma^eb^nti seṭṭhaṃ uttamaṃ,  visuddhassa dhammacakkassetaṃ adhivacanaṃ. taṃ pana dhammacakkaṃ duvidhaṃ hoti  paṭivedhañāṇañca desanāñāṇañca. tattha paññāpabhāvitaṃ attano  ariyaphalāvahaṃ paṭivedhañāṇaṃ, karuṇāpabhāvitaṃ sāvakānaṃ ariyaphalāvahaṃ  desanāñāṇaṃ. tattha paṭivedhañāṇaṃ uppajjamānaṃ uppannanti duvidhaṃ.  tañhi abhinikkhamanato paṭṭhāya yāva arahattamaggā uppajjamānaṃ,  phalakkhaṇe uppannaṃ nāma. tusitabhavanato vā yāva mahābodhipallaṅke  arahattamaggā uppajjamānaṃ, phalakkhaṇe uppannaṃ nāma. dīpaṅkarato vā  paṭṭhāya yāva arahattamaggā uppajjamānaṃ ^a^P2.0047^ea^, phalakkhaṇe  uppannaṃ nāma. desanāñāṇampi pavattamānaṃ pavattanti duvidhaṃ. tañhi  yāva aññāsikoṇḍaññassa sotāpattimaggā pavattamānaṃ, phalakkhaṇe  pavattaṃ nāma. tesu paṭivedhañāṇaṃ lokuttaraṃ, desanāñāṇaṃ lokiyaṃ.  ubhayampi panetaṃ aññehi asādhāraṇaṃ buddhānaṃyeva orasañāṇaṃ.</p>
              <p>[03] idāni yaṃ iminā ñāṇena samannāgato sīhanādaṃ nadati, taṃ  dassetuṃ ^b^iti rūpa^eb^ntiādimāha. tattha ^b^iti rūpa^eb^nti idaṃ  rūpaṃ ettakaṃ rūpaṃ, ito uddhaṃ rūpaṃ natthīti ruppanasabhāvañceva  bhūtupādāyabhedañca ādiṃ katvā lakkhaṇarasapaccupaṭṭhānapadaṭṭhānavasena  anavasesarūpapariggaho vutto. ^b^iti rūpassa samudayo^eb^ti iminā  evaṃ pariggahitassa rūpassa samudayo vutto. tattha ^b^itī^eb^ti evaṃ  samudayo hotīti attho. tassa vitthāro ``avijjāsamudayā  rūpasamudayo taṇhāsamudayā, kammasamudayā āhārasamudayā  rūpasamudayoti nibbattilakkhaṇaṃ passantopi rūpakkhandhassa udayaṃ  passatī''ti (paṭi0 ma0 1.50) evaṃ veditabbo. atthaṅgamepi  ``avijjānirodhā rūpanirodho...pe0... vipariṇāmalakkhaṇaṃ  passantopi rūpakkhandhassa nirodhaṃ passatī''ti ayaṃ vitthāro.</p>
              <p>[03] ^b^iti vedanā^eb^tiādīsupi ayaṃ vedanā ettakā vedanā, ito  uddhaṃ vedanā natthi, ayaṃ saññā, ime saṅkhārā, idaṃ viññāṇaṃ ettakaṃ  viññāṇaṃ ^a^M2.0045^ea^, ito uddhaṃ viññāṇaṃ natthīti  vedayitasañjānanābhisaṅkharaṇavijānanasabhāvañceva  sukhādirūpasaññādiphassādicakkhuviññāṇādibhedañca ādiṃ katvā  lakkhaṇarasapaccupaṭṭhānapadaṭṭhānavasena  anavasesavedanāsaññāsaṅkhāraviññāṇapariggaho ^a^V2.0043^ea^ vutto.  ^b^iti vedanāya samudayo^eb^tiādīhi pana evaṃ pariggahitānaṃ  vedanāsaññāsaṅkhāraviññāṇānaṃ samudayo vutto. tatrāpi ^b^itī^eb^ti  evaṃ samudayo hotīti attho. tesampi vitthāro ``avijjāsamudayā  vedanāsamudayo''ti (paṭi0 ma0 1.50) rūpe vuttanayeneva veditabbo.  ayaṃ pana viseso -- tīsu khandhesu ``āhārasamudayā''ti avatvā  ``phassasamudayā''ti vattabbaṃ, viññāṇakkhandhe ``nāmarūpasamudayā''ti.  atthaṅgamapadampi tesaṃyeva vasena yojetabbaṃ. ayamettha saṅkhepo.  vitthārato pana udayabbayavinicchayo sabbākāraparipūro visuddhimagge  vutto.</p>
              <p>[03] ^b^imasmiṃ^eb^ ^a^P2.0048^ea^ ^b^sati idaṃ hotī^eb^ti  ayampi aparo sīhanādo. tassattho -- imasmiṃ avijjādike paccaye  sati idaṃ saṅkhārādikaṃ phalaṃ hoti. ^b^imassuppādā idaṃ  uppajjatī^eb^ti imassa avijjādikassa paccayassa uppādā idaṃ  saṅkhārādikaṃ phalaṃ uppajjati. ^b^imasmiṃ asati idaṃ na  hotī^eb^ti imasmiṃ avijjādike paccaye asati idaṃ saṅkhārādikaṃ  phalaṃ na hoti. ^b^imassa nirodhā idaṃ nirujjhatī^eb^ti imassa  avijjādikassa paccayassa nirodhā idaṃ saṅkhārādikaṃ phalaṃ  nirujjhati. idāni yathā taṃ hoti ceva nirujjhati ca, taṃ  vitthārato dassetuṃ ^b^yadidaṃ avijjāpaccayā saṅkhārā^eb^tiādimāha.</p>
              <p>[03] ^b^evaṃ svākkhāto^eb^ti evaṃ pañcakkhandhavibhajanādivasena suṭṭhu  akkhāto kathito. ^b^dhammo^eb^ti pañcakkhandhapaccayākāradhammo.  ^b^uttāno^eb^ti anikujjito. ^b^vivaṭo^eb^ti vivaritvā ṭhapito.  ^b^pakāsito^eb^ti dīpito jotito. ^b^chinnapilotiko^eb^ti  pilotikā vuccati chinnaṃ bhinnaṃ tattha tattha sibbitagaṇṭhitaṃ  jiṇṇavatthaṃ, taṃ yassa natthīti aṭṭhahatthaṃ navahatthaṃ vā ahatasāṭakaṃ  nivattho, so chinnapilotiko nāma. ayampi dhammo tādiso. na  hettha kohaññādivasena chinnabhinnasibbitagaṇṭhitabhāvo atthi. apica  khuddakasāṭakopi pilotikāti vuccati, sā yassa natthi, aṭṭhanavahattho  mahāpaṭo atthi, sopi chinnapilotiko, apagatapilotikoti attho.  tādiso ayaṃ dhammo. yathā hi catuhatthaṃ sāṭakaṃ ^a^M2.0046^ea^ gahetvā  pariggahaṇaṃ karonto puriso ito cito ca añchanto kilamati, evaṃ  bāhirakasamaye pabbajitā attano parittakaṃ dhammaṃ ``evaṃ sati evaṃ  bhavissatī''ti kappetvā kappetvā vaḍḍhentā kilamanti. yathā pana  aṭṭhahatthanavahatthena pariggahaṇaṃ karonto yathāruci pārupati na  kilamati, natthi tattha añchitvā vaḍḍhanakiccaṃ; evaṃ imasmimpi dhamme  kappetvā kappetvā vibhajanakiccaṃ natthi, tehi tehi kāraṇehi mayāva  ayaṃ dhammo suvibhatto suvitthāritoti idampi sandhāya  ``chinnapilotiko''ti āha. apica ^a^P2.0049^ea^ kacavaropi  ^a^V2.0044^ea^ pilotikāti vuccati, imasmiñca sāsane samaṇakacavaraṃ nāma  patiṭṭhātuṃ na labhati. tenevāha -- </p>
              <p>[21] ``kāraṇḍavaṃ niddhamatha, kasambuṃ apakassatha. </p>
              <p>[22] tato palāpe vāhetha, assamaṇe samaṇamānine.. </p>
              <p>[21] ``niddhamitvāna pāpicche, pāpāacāragocare. </p>
              <p>[27] suddhā suddhehi saṃvāsaṃ, kappayavho patissatā. </p>
              <p>[22] tato samaggā nipakā, dukkhassantaṃ karissathā''ti..  (a0 ni0  8.10).</p>
              <p>[03] iti samaṇakacavarassa chinnattāpi ayaṃ dhammo chinnapilotiko  nāma hoti.</p>
              <p>[03] ^b^alamevā^eb^ti yuttameva. ^b^saddhāpabbajitenā^eb^ti saddhāya  pabbajitena. ^b^kulaputtenā^eb^ti dve kulaputtā ācārakulaputto  jātikulaputto ca. tattha yo yato kutoci kulā pabbajitvā  sīlādayo pañca dhammakkhandhe pūreti, ayaṃ ^b^ācārakulaputto^eb^ nāma.  yo pana yasakulaputtādayo viya jātisampannakulā pabbajito, ayaṃ  ^b^jātikulaputto^eb^ nāma. tesu idha ācārakulaputto adhippeto.  sace pana jātikulaputto ācāravā hoti, ayaṃ uttamoyeva. evarūpena  kulaputtena. ^b^vīriyaṃ ārabhitu^eb^nti caturaṅgasamannāgataṃ vīriyaṃ  kātuṃ. idānissa caturaṅgaṃ dassento ^b^kāmaṃ taco cā^eb^tiādimāha.  ettha hi taco ekaṃ aṅgaṃ, nhāru ekaṃ, aṭṭhi ekaṃ, maṃsalohitaṃ  ekanti. idañca pana caturaṅgasamannāgataṃ vīriyaṃ adhiṭṭhahantena navasu  ṭhānesu samādhātabbaṃ purebhatte pacchābhatte purimayāme majjhimayāme  pacchimayāme gamane ṭhāne nisajjāya sayaneti.</p>
              <p>[03] ^b^dukkhaṃ^eb^ ^a^M2.0047^ea^, ^b^bhikkhave, kusīto viharatī^eb^ti  imasmiṃ sāsane yo kusīto puggalo, so dukkhaṃ viharati.  bāhirasamaye pana yo kusīto, so sukhaṃ viharati.  ^b^vokiṇṇo^eb^ti missībhūto. ^b^sadattha^eb^nti sobhanaṃ vā atthaṃ  sakaṃ vā atthaṃ, ubhayenāpi arahattameva adhippetaṃ. ^b^parihāpetī^eb^ti  hāpeti na pāpuṇāti. kusītapuggalassa hi cha dvārāni aguttāni  honti, tīṇi kammāni aparisuddhāni, ājīvaṭṭhamakaṃ sīlaṃ  apariyodātaṃ, bhinnājīvo kulūpako hoti. so sabrahmacārīnaṃ  akkhimhi patitarajaṃ viya upaghātakaro ^a^P2.0050^ea^ hutvā  dukkhaṃ viharati, pīṭhamaddano ceva ^a^V2.0045^ea^ hoti laṇḍapūrako ca, satthu  ajjhāsayaṃ gahetuṃ na sakkoti, dullabhaṃ khaṇaṃ virādheti, tena bhutto  raṭṭhapiṇḍopi na mahapphalo hoti.</p>
              <p>[03] ^b^āraddhavīriyo ca kho, bhikkhave^eb^ti āraddhavīriyo  puggalo imasmiṃyeva sāsane sukhaṃ viharati. bāhirasamaye pana yo  āraddhavīriyo, so dukkhaṃ viharati. ^b^pavivitto^eb^ti vivitto  viyutto hutvā. ^b^sadatthaṃ paripūretī^eb^ti arahattaṃ pāpuṇāti.  āraddhavīriyassa hi cha dvārāni suguttāni honti, tīṇi kammāni  parisuddhāni, ājīvaṭṭhamakaṃ sīlaṃ pariyodātaṃ sabrahmacārīnaṃ akkhimhi  susītalañjanaṃ viya dhātugatacandanaṃ viya ca manāpo hutvā sukhaṃ  viharati, satthu ajjhāsayaṃ gahetuṃ sakkoti. satthā hi --</p>
              <p>[03] ``ciraṃ jīva mahāvīra, kappaṃ tiṭṭha mahāmunī''ti --</p>
              <p>[03] evaṃ gotamiyā vandito, ``na kho, gotami, tathāgatā evaṃ  vanditabbā''ti paṭikkhipitvā tāya yācito vanditabbākāraṃ  ācikkhanto evamāha -- </p>
              <p>[21] ``āraddhavīriye pahitatte, niccaṃ daḷhaparakkame. </p>
              <p>[22] samagge sāvake passa, esā buddhāna vandanā''ti..  (apa0 therī 2.2.171).</p>
              <p>[03] evaṃ āraddhavīriyo satthu ajjhāsayaṃ gahetuṃ sakkoti, dullabhaṃ  khaṇaṃ na virādheti. tassa hi buddhuppādo dhammadesanā  saṅghasuppaṭipatti saphalā hoti saudrayā, raṭṭhapiṇḍopi tena bhutto  mahapphalo hoti.</p>
              <p>[03] ^b^hīnena^eb^ ^a^M2.0048^ea^ ^b^aggassā^eb^ti hīnāya saddhāya hīnena  vīriyena hīnāya satiyā hīnena samādhinā hīnāya paññāya  aggasaṅkhātassa arahattassa patti nāma na hoti. ^b^aggena ca  kho^eb^ti aggehi saddhādīhi aggassa arahattassa patti hoti.  ^b^maṇḍapeyya^eb^nti pasannaṭṭhena maṇḍaṃ, pātabbaṭṭhena peyyaṃ. yañhi  pivitvā antaravīthiyaṃ patito visaññī attano sāṭakādīnampi  assāmiko hoti, taṃ ^a^V2.0046^ea^ pasannampi na pātabbaṃ, mayhaṃ pana sāsanaṃ  ^a^P2.0051^ea^ evaṃ pasannañca pātabbañcāti dassento  ``maṇḍapeyya''nti āha.</p>
              <p>[03] tattha tividho maṇḍo -- desanāmaṇḍo, paṭiggahamaṇḍo,  brahmacariyamaṇḍoti. katamo desanāmaṇḍo? catunnaṃ ariyasaccānaṃ  ācikkhanā desanā paññāpanā paṭṭhapanā vivaraṇā vibhajanā  uttānīkammaṃ, catunnaṃ satipaṭṭhānānaṃ...pe0... ariyassa aṭṭhaṅgikassa  maggassa ācikkhanā...pe0... uttānīkammaṃ, ayaṃ ^b^desanāmaṇḍo^eb^.  katamo paṭiggahamaṇḍo? bhikkhū bhikkhuniyo upāsakā  upāsikāyo devā manussā ye vā panaññepi keci viññātāro, ayaṃ  ^b^paṭiggahamaṇḍo^eb^. katamo brahmacariyamaṇḍo? ayameva ariyo  aṭṭhaṅgiko maggo, seyyathidaṃ -- sammādiṭṭhi...pe0... sammāsamādhi,  ayaṃ ^b^brahmacariyamaṇḍo^eb^. apica adhimokkhamaṇḍo saddhindriyaṃ,  assaddhiyaṃ kasaṭo, assaddhiyaṃ kasaṭaṃ chaḍḍetvā saddhindriyassa  adhimokkhamaṇḍaṃ pivatīti maṇḍapeyyantiādināpi (paṭi0 ma0  1.238) nayenettha attho veditabbo. ^b^satthā sammukhībhūto^eb^ti  idamettha kāraṇavacanaṃ. yasmā satthā sammukhībhūto, tasmā  vīriyasampayogaṃ katvā pivatha etaṃ maṇḍaṃ. bāhirakañhi  bhesajjamaṇḍampi vejjassa asammukhā pivantānaṃ pamāṇaṃ vā uggamanaṃ vā  niggamanaṃ vā na jānāmāti āsaṅkā hoti. vejjasammukhā pana  ``vejjo jānissatī''ti nirāsaṅkā pivanti. evameva amhākaṃ  dhammassāmi satthā sammukhībhūtoti vīriyaṃ katvā pivathāti maṇḍapāne  nesaṃ niyojento ^b^tasmātiha, bhikkhave^eb^tiādimāha. tattha  ^b^saphalā^eb^ti sānisaṃsā. ^b^saudrayā^eb^ti savaḍḍhi. idāni  niyojanānurūpaṃ sikkhitabbataṃ niddisanto ^b^attatthaṃ vā hi,  bhikkhave^eb^tiādimāha. tattha ^b^attattha^eb^nti attano atthabhūtaṃ  arahattaṃ. ^b^appamādena sampādetu^eb^nti appamādena sabbakiccāni  kātuṃ. ^b^parattha^eb^nti paccayadāyakānaṃ mahapphalānisaṃsaṃ. sesaṃ  sabbattha uttānamevāti. dutiyaṃ. </p>
            </h4>
            <h4>
              <h4n> 3. upanisasuttavaṇṇanā </h4n>
              <p>[03] 23^b^.^eb^ tatiye ^a^M2.0049^ea^ ^a^P2.0052^ea^ ``jānato  aha''ntiādīsu ^b^jānato^eb^ti jānantassa. ^b^passato^eb^ti  passantassa. dvepi padāni ekatthāni, byañjanameva nānaṃ. evaṃ  santepi ``jānato''ti ñāṇalakkhaṇaṃ upādāya puggalaṃ niddisati.  jānanalakkhaṇañhi ñāṇaṃ. ``passato''ti ñāṇappabhāvaṃ upādāya.  passanappabhāvañhi ñāṇaṃ, ñāṇasamaṅgīpuggalo cakkhumā viya cakkhunā  rūpāni ^a^V2.0047^ea^, ñāṇena vivaṭe dhamme passati. ^b^āsavānaṃ  khaya^eb^nti ettha āsavānaṃ pahānaṃ asamuppādo khīṇākāro  natthibhāvoti ayampi āsavakkhayoti vuccati, bhaṅgopi  maggaphalanibbānānipi. ``āsavānaṃ khayā anāsavaṃ  cetovimutti''ntiādīsu (ma0 ni0 1.438; vibha0 831) hi  khīṇākāro āsavakkhayoti vuccati. ``yo āsavānaṃ khayo vayo  bhedo paribhedo aniccatā antaradhāna''nti (vibha0 354) ettha  bhaṅgo. </p>
              <p>[21] ``sekkhassa sikkhamānassa, ujumaggānusārino. </p>
              <p>[22] khayasmiṃ paṭhamaṃ ñāṇaṃ, tato aññā anantarā''ti..  (itivu0 62). -- </p>
              <p>[07] ettha maggo. so hi āsave khepento vūpasamento  uppajjati, tasmā āsavānaṃ khayoti vutto. ``āsavānaṃ khayā  samaṇo hotī''ti ettha phalaṃ. tañhi āsavānaṃ khīṇante uppajjati,  tasmā āsavānaṃ khayoti vuttaṃ. </p>
              <p>[21] ``āsavā tassa vaḍḍhanti, ārā so āsavakkhayā''ti.  (dha0 pa0 253) -- </p>
              <p>[07] ettha nibbānaṃ. tañhi āgamma āsavā khīyanti,  tasmā āsavānaṃ khayoti vuttaṃ. idha pana maggaphalāni adhippetāni.  ^b^no ajānato no apassato^eb^ti yo pana na jānāti na  passati, tassa no vadāmīti attho. etena ye ajānato  apassatopi saṃsārādīhiyeva suddhiṃ vadanti, te paṭikkhittā honti.  purimena padadvayena upāyo vutto, iminā anupāyaṃ paṭisedheti.</p>
              <p>[03] idāni ^a^P2.0053^ea^ yaṃ jānato āsavānaṃ khayo hoti,  taṃ dassetukāmo ^b^kiñca, bhikkhave, jānato^eb^ti pucchaṃ ārabhi.  tattha jānanā bahuvidhā. dabbajātiko eva hi koci bhikkhu chattaṃ  kātuṃ jānāti, koci cīvarādīnaṃ aññataraṃ, tassa īdisāni kammāni  vattasīse ṭhatvā karontassa sā ^a^M2.0050^ea^ jānanā saggamaggaphalānaṃ  padaṭṭhānaṃ na hotīti na vattabbaṃ. yo pana sāsane pabbajitvā  vejjakammādīni kātuṃ jānāti, tassevaṃ jānato āsavā vaḍḍhantiyeva.  tasmā yaṃ jānato passato ca āsavānaṃ khayo hoti, tadeva  dassento ^b^iti rūpa^eb^ntiādimāha. ^b^evaṃ kho, bhikkhave,  jānato^eb^ti evaṃ pañcannaṃ khandhānaṃ udayabbayaṃ jānantassa.  ^b^āsavānaṃ khayo hotī^eb^ti āsavānaṃ khayante jātattā ``āsavānaṃ  khayo''ti laddhanāmaṃ arahattaṃ hoti.</p>
              <p>[03] evaṃ arahattanikūṭena ^a^V2.0048^ea^ desanaṃ niṭṭhapetvā idāni  khīṇāsavassa āgamanīyaṃ pubbabhāgapaṭipadaṃ dassetuṃ ^b^yampissa taṃ,  bhikkhave^eb^tiādimāha. tattha ^b^khayasmiṃ khayeñāṇa^eb^nti  āsavakkhayasaṅkhāte arahattaphale paṭiladdhe sati paccavekkhaṇañāṇaṃ.  tañhi arahattaphalasaṅkhāte khayasmiṃ paṭhamavāraṃ uppanne pacchā uppannattā  khayeñāṇanti vuccati. ^b^saupanisa^eb^nti sakāraṇaṃ sappaccayaṃ.  ^b^vimuttī^eb^ti arahattaphalavimutti. sā hissa upanissayapaccayena  paccayo hoti. evaṃ ito paresupi labbhamānavasena paccayabhāvo  veditabbo.</p>
              <p>[03] ^b^virāgo^eb^ti maggo. so hi kilese virājento khepento  uppanno, tasmā virāgoti vuccati. ^b^nibbidā^eb^ti nibbidāñāṇaṃ.  etena balavavipassanaṃ dasseti. ^b^balavavipassanā^eb^ti  bhayatūpaṭṭhāne ñāṇaṃ ādīnavānupassane ñāṇaṃ muñcitukamyatāñāṇaṃ  saṅkhārupekkhāñāṇanti catunnaṃ ñāṇānaṃ adhivacanaṃ.  ^b^yathābhūtañāṇadassana^eb^nti yathāsabhāvajānanasaṅkhātaṃ dassanaṃ.  etena taruṇavipassanaṃ dasseti. taruṇavipassanā hi balavavipassanāya  paccayo hoti. ^b^taruṇavipassanā^eb^ti saṅkhāraparicchede ñāṇaṃ  kaṅkhāvitaraṇe ñāṇaṃ sammasane ñāṇaṃ maggāmagge ñāṇanti catunnaṃ  ñāṇānaṃ adhivacanaṃ. ^b^samādhī^eb^ti ^a^P2.0054^ea^  pādakajjhānasamādhi. so hi taruṇavipassanāya paccayo hoti.  ^b^sukha^eb^nti appanāya pubbabhāgasukhaṃ. tañhi pādakajjhānassa  paccayo hoti. ^b^passaddhī^eb^ti darathapaṭippassaddhi. sā hi  appanāpubbabhāgassa sukhassa paccayo hoti. ^b^pītī^eb^ti balavapīti.  sā hi darathapaṭippassaddhiyā paccayo hoti. ^b^pāmojja^eb^nti  dubbalapīti. sā hi balavapītiyā paccayo hoti. ^b^saddhā^eb^ti  aparāparaṃ uppajjanasaddhā. sā hi dubbalapītiyā paccayo hoti.  ^b^dukkha^eb^nti vaṭṭadukkhaṃ. tañhi aparāparasaddhāya paccayo hoti.  ^b^jātī^eb^ti savikārā khandhajāti ^a^M2.0051^ea^. sā hi vaṭṭadukkhassa  paccayo hoti. ^b^bhavo^eb^ti kammabhavo. (so hi savikārāya  jātiyā paccayo hoti.) etenupāyena sesapadānipi veditabbāni.</p>
              <p>[03] ^b^thullaphusitake^eb^ti mahāphusitake.  ^b^pabbatakandarapadarasākhā^eb^ti ettha ^b^kandaraṃ^eb^ nāma  `ka'ntiladdhanāmena udakena dārito udakabhinno pabbatapadeso, yo  ``nitambo''tipi ``nadīkuñcho''tipi vuccati. ^b^padaraṃ^eb^ nāma  aṭṭhamāse deve avassante phalito bhūmippadeso. ^b^sākhā^eb^ti  kusumbhagāminiyo khuddakamātikāyo. ^b^kusobbhā^eb^ti khuddakāavāṭā.  ^b^mahāsobbhā^eb^ti mahāāvāṭā. ^b^kunnadiyo^eb^ti khuddakanadiyo.  ^b^mahānadiyo^eb^ti gaṅgāyamunādikā mahāsaritā. ^b^evameva  kho^eb^ ^a^V2.0049^ea^, ^b^bhikkhave, avijjūpanisā saṅkhārā^eb^tiādīsu  avijjā pabbatoti daṭṭhabbā. abhisaṅkhārā meghoti, viññāṇādivaṭṭaṃ  kandarādayoti, vimutti sāgaroti.</p>
              <p>[03] yathā pabbatamatthake ^a^P2.0055^ea^ devo vassitvā  pabbatakandarādīni pūrento anupubbena mahāsamuddaṃ sāgaraṃ pūreti, evaṃ  avijjāpabbatamatthake tāva abhisaṅkhārameghassa vassanaṃ veditabbaṃ.  assutavā hi bālaputhujjano avijjāya aññāṇī hutvā taṇhāya  abhilāsaṃ katvā kusalākusalakammaṃ āyūhati, taṃ kusalākusalakammaṃ  paṭisandhiviññāṇassa paccayo hoti, paṭisandhiviññāṇādīni  nāmarūpādīnaṃ. iti pabbatamatthake vuṭṭhadevassa kandarādayo pūretvā  mahāsamuddaṃ āhacca ṭhitakālo viya avijjāpabbatamatthake vuṭṭhassa  abhisaṅkhārameghassa paramparapaccayatāya anupubbena viññāṇādivaṭṭaṃ  pūretvā ṭhitakālo. buddhavacanaṃ pana pāḷiyaṃ agahitampi ``idha  tathāgato loke uppajjati, agārasmā anagāriyaṃ pabbajatī''ti imāya  pāḷiyā vasena gahitamevāti veditabbaṃ. yā hi tassa kulagehe  nibbatti, sā kammabhavapaccayā savikārā jāti nāma. so buddhānaṃ  vā buddhasāvakānaṃ vā sammukhībhāvaṃ āgamma vaṭṭadosadīpakaṃ lakkhaṇāhaṭaṃ  dhammakathaṃ sutvā vaṭṭavasena pīḷito hoti, evamassa savikārā  khandhajāti vaṭṭadukkhassa paccayo hoti. so vaṭṭadukkhena pīḷito  aparāparaṃ saddhaṃ janetvā agārasmā anagāriyaṃ pabbajati, evamassa  vaṭṭadukkhaṃ aparāparasaddhāya paccayo hoti. so pabbajjāmatteneva  asantuṭṭho ūnapañcavassakāle nissayaṃ ^a^M2.0052^ea^ gahetvā vattapaṭipattiṃ  pūrento dvemātikā paguṇaṃ katvā kammākammaṃ uggahetvā yāva arahattā  nijjaṭaṃ katvā kammaṭṭhānaṃ gahetvā araññe vasanto pathavīkasiṇādīsu  kammaṃ ārabhati, tassa kammaṭṭhānaṃ nissāya dubbalapīti uppajjati.  tadassa saddhūpanisaṃ pāmojjaṃ, taṃ balavapītiyā paccayo hoti.  balavapīti darathapaṭippassaddhiyā, sā appanāpubbabhāgasukhassa, taṃ sukhaṃ  pādakajjhānasamādhissa. so samādhinā cittakallataṃ janetvā  taruṇavipassanāya kammaṃ karoti. iccassa pādakajjhānasamādhi  taruṇavipassanāya paccayo hoti, taruṇavipassanā balavavipassanāya,  balavavipassanā maggassa, maggo phalavimuttiyā, phalavimutti  paccavekkhaṇañāṇassāti ^a^P2.0056^ea^. evaṃ devassa anupubbena  sāgaraṃ pūretvā ṭhitakālo viya khīṇāsavassa vimuttisāgaraṃ pūretvā  ṭhitakālo veditabboti. tatiyaṃ. </p>
            </h4>
            <h4>
              <h4n> 4. aññatitthiyasuttavaṇṇanā </h4n>
              <p>[03] 24^b^.^eb^ catutthe ^a^V2.0050^ea^ ^b^pāvisī^eb^ti paviṭṭho. so  ca na tāva paviṭṭho, ``pavisissāmī''ti nikkhantattā pana evaṃ vutto.  yathā kiṃ? yathā ``gāmaṃ gamissāmī''ti nikkhantapuriso taṃ  gāmaṃ appattopi ``kahaṃ itthannāmo''ti vutte ``gāmaṃ gato''ti  vuccati, evaṃ. ^b^atippago^eb^ti tadā kira therassa atippagoyeva  nikkhantadivaso ahosi, atippagoyeva nikkhantabhikkhū bodhiyaṅgaṇe  cetiyaṅgaṇe nivāsanapārupanaṭṭhāneti imesu ṭhānesu yāva bhikkhācāravelā  hoti, tāva papañcaṃ karonti. therassa pana ``yāva bhikkhācāravelā  hoti, tāva paribbājakehi saddhiṃ ekadvekathāvāre karissāmī''ti  cintayato ^b^yaṃnūnāha^eb^nti etadahosi. ^b^paribbājakānaṃ  ārāmo^eb^ti so kira ārāmo dakkhiṇadvārassa ca veḷuvanassa ca  antarā ahosi. ^b^idhā^eb^ti imesu catūsu vādesu. ^b^kiṃvādī  kimakkhāyī^eb^ti kiṃ vadati kiṃ ācikkhati, kiṃ ettha samaṇassa  gotamassa dassananti pucchanti. ^b^dhammassa cānudhammaṃ  byākareyyāmā^eb^ti, bhotā gotamena yaṃ vuttaṃ kāraṇaṃ, tassa anukāraṇaṃ  katheyyāma. ^b^sahadhammiko vādānupāto^eb^ti parehi vuttakāraṇena  sakāraṇo hutvā samaṇassa gotamassa vādānupāto vādappavatti viññūhi  garahitabbaṃ kāraṇaṃ koci appamattakopi kathaṃ nāgaccheyya? idaṃ vuttaṃ  hoti -- kathaṃ sabbākārenapi samaṇassa gotamassa vāde gārayhaṃ kāraṇaṃ  na bhaveyyāti?</p>
              <p>[03] ^b^iti^eb^ ^a^M2.0053^ea^ ^b^vada^eb^nti phassapaccayā dukkhanti evaṃ  vadantoti attho. ^b^tatrā^eb^ti tesu catūsu vādesu. ^b^te vata  aññatra phassā^eb^ti idaṃ ``tadapi phassapaccayā''ti paṭiññāya  sādhakavacanaṃ. yasmā hi na vinā phassena dukkhapaṭisaṃvedanā atthi,  tasmā jānitabbametaṃ yathā ``tadapi phassapaccayā''ti ayamettha  adhippāyo.</p>
              <p>[03] ^b^sādhu^eb^ ^a^P2.0057^ea^, ^b^sādhu, ānandā^eb^ti ayaṃ  sādhukāro sāriputtattherassa dinno, ānandattherena pana saddhiṃ bhagavā  āmantesi. ^b^ekamidāha^eb^nti ettha ^b^idhā^eb^ti nipātamattaṃ,  ekaṃ samayanti attho. idaṃ vacanaṃ ``na kevalaṃ sāriputtova rājagahaṃ  paviṭṭho, ahampi pāvisiṃ. na kevalañca tassevāyaṃ vitakko uppanno,  mayhampi uppajji. na kevalañca tasseva sā titthiyehi saddhiṃ kathā  jātā, mayhampi jātapubbā''ti dassanatthaṃ vuttaṃ.</p>
              <p>[03] ^b^acchariyaṃ^eb^ ^a^V2.0051^ea^ ^b^abbhuta^eb^nti ubhayampetaṃ  vimhayadīpanameva. vacanattho panettha accharaṃ paharituṃ yuttanti  acchariyaṃ. abhūtapubbaṃ bhūtanti abbhutaṃ. ^b^ekena padenā^eb^ti  ``phassapaccayā dukkha''nti iminā ekena padena. etena hi  sabbavādānaṃ paṭikkhepattho vutto. ^b^esevattho^eb^ti esoyeva  phassapaccayā dukkhanti paṭiccasamuppādattho. ^b^taññevettha  paṭibhātū^eb^ti taññevettha upaṭṭhātu. idāni thero jarāmaraṇādikāya  paṭiccasamuppādakathāya taṃ atthagambhīrañceva gambhīrāvabhāsañca karonto  ^b^sace maṃ, bhante^eb^tiādiṃ vatvā yaṃmūlakā kathā uppannā, tadeva padaṃ  gahetvā vivaṭṭaṃ dassento ^b^channaṃtvevā^eb^tiādimāha. sesaṃ  uttānamevāti. catutthaṃ. </p>
            </h4>
            <h4>
              <h4n> 5. bhūmijasuttavaṇṇanā </h4n>
              <p>[03] 25-26^b^.^eb^ pañcame ^b^bhūmijo^eb^ti tassa therassa nāmaṃ.  sesamidhāpi purimasutte vuttanayeneva veditabbaṃ. ayaṃ pana viseso --  yasmā idaṃ sukhadukkhaṃ na kevalaṃ phassapaccayā uppajjati, kāyenapi  kariyamānaṃ karīyati, vācāyapi manasāpi, attanāpi kariyamānaṃ  karīyati, parenapi kariyamānaṃ karīyati, sampajānenapi kariyamānaṃ  karīyati, asampajānenapi, tasmā tassa aparampi paccayavisesaṃ dassetuṃ  ^b^kāye vā hānanda, satī^eb^tiādimāha. ^b^kāyasañcetanāhetū^eb^ti  kāyadvāre uppannacetanāhetu. vacīsañcetanāmanosañcetanāsupi ^a^P2.0058^ea^  eseva nayo. ettha ca kāyadvāre  kāmāvacarakusalākusalavasena ^a^M2.0054^ea^ vīsati cetanā labbhanti, tathā  vacīdvāre. manodvāre navahi rūpārūpacetanāhi saddhiṃ ekūnatiṃsāti  tīsu dvāresu ekūnasattati cetanā honti, tappaccayaṃ vipākasukhadukkhaṃ  dassitaṃ. ^b^avijjāpaccayā cā^eb^ti idaṃ tāpi cetanā  avijjāpaccayā hontīti dassanatthaṃ vuttaṃ. yasmā pana taṃ  yathāvuttacetanābhedaṃ kāyasaṅkhārañceva vacīsaṅkhārañca manosaṅkhārañca  parehi anussāhito sāmaṃ asaṅkhārikacittena karoti, parehi  kāriyamāno sasaṅkhārikacittenāpi karoti, ``idaṃ nāma kammaṃ  karoti, tassa evarūpo nāma vipāko bhavissatī''ti, evaṃ kammañca  vipākañca jānantopi karoti, mātāpitūsu cetiyavandanādīni  karontesu anukarontā dārakā viya kevalaṃ kammameva jānanto  ``imassa pana kammassa ayaṃ vipāko''ti vipākaṃ ajānantopi  karoti, tasmā taṃ dassetuṃ ^b^sāmaṃ vā taṃ, ānanda, kāyasaṅkhāraṃ  abhisaṅkharotī^eb^tiādi vuttaṃ.</p>
              <p>[03] ^b^imesu, ānanda, dhammesū^eb^ti ye ime ``sāmaṃ vā taṃ,  ānanda, kāyasaṅkhāra''ntiādīsu catūsu ^a^V2.0052^ea^ ṭhānesu vuttā  chasattati dvesatā cetanādhammā, imesu dhammesu avijjā  upanissayakoṭiyā anupatitā. sabbepi hi te ``avijjāpaccayā  saṅkhārā''ti ettheva saṅgahaṃ gacchanti. idāni vivaṭṭaṃ dassento  ^b^avijjāya tvevā^eb^tiādimāha. ^b^so kāyo na hotī^eb^ti  yasmiṃ kāye sati kāyasañcetanāpaccayaṃ ajjhattaṃ sukhadukkhaṃ uppajjati,  so kāyo na hoti. vācāmanesupi eseva nayo. apica kāyoti  cetanākāyo, vācāpi cetanāvācā, manopi kammamanoyeva. dvārakāyo  vā kāyo. vācāmanesupi eseva nayo. khīṇāsavo cetiyaṃ  vandati, dhammaṃ bhaṇati, kammaṭṭhānaṃ manasi karoti, kathamassa  kāyādayo na hontīti? avipākattā. khīṇāsavena hi kataṃ kammaṃ  neva kusalaṃ hoti nākusalaṃ. avipākaṃ hutvā kiriyāmatte tiṭṭhati,  tenassa te kāyādayo na hontīti vuttaṃ.</p>
              <p>[03] ^b^khettaṃ taṃ na hotī^eb^tiādīsupi viruhanaṭṭhena taṃ khettaṃ na  hoti, patiṭṭhānaṭṭhena vatthu na hoti, paccayaṭṭhena āyatanaṃ ^a^P2.0059^ea^  na hoti, kāraṇaṭṭhena adhikaraṇaṃ na hoti.  sañcetanāmūlakañhi ajjhattaṃ sukhadukkhaṃ ^a^M2.0055^ea^ uppajjeyya, sā  sañcetanā etesaṃ viruhanādīnaṃ atthānaṃ abhāvena tassa sukhadukkhassa  neva khettaṃ, na vatthu na āyatanaṃ, na adhikaraṇaṃ hotīti. imasmiṃ  sutte vedanādīsu sukhadukkhameva kathitaṃ, tañca kho vipākamevāti.  pañcamaṃ.</p>
              <p>[03] chaṭṭhaṃ upavāṇasuttaṃ uttānameva. ettha pana vaṭṭadukkhameva  kathitanti. chaṭṭhaṃ. </p>
            </h4>
            <h4>
              <h4n> 7. paccayasuttavaṇṇanā </h4n>
              <p>[03] 27-28^b^.^eb^ sattame paṭipāṭiyā vuttesu pariyosānapadaṃ  gahetvā ^b^katamañca, bhikkhave, jarāmaraṇa^eb^ntiādi vuttaṃ. ^b^evaṃ  paccayaṃ pajānātī^eb^ti evaṃ dukkhasaccavasena paccayaṃ jānāti.  paccayasamudayādayopi samudayasaccādīnaṃyeva vasena veditabbā.  ^b^diṭṭhisampanno^eb^ti maggadiṭṭhiyā sampanno. ^b^dassanasampanno^eb^ti  tasseva vevacanaṃ. ^b^āgato imaṃ saddhamma^eb^nti maggasaddhammaṃ āgato.  ^b^passatī^eb^ti maggasaddhammameva passati. ^b^sekkhena  ñāṇenā^eb^ti maggañāṇeneva. ^b^sekkhāya vijjāyā^eb^ti maggavijjāya  eva. ^b^dhammasotaṃ samāpanno^eb^ti maggasaṅkhātameva dhammasotaṃ  samāpanno. ^b^ariyo^eb^ti puthujjanabhūmiṃ atikkanto.  ^b^nibbedhikapañño^eb^ti nibbedhikapaññāya samannāgato.  ^b^amatadvāraṃ āhacca^eb^ ^a^V2.0053^ea^ ^b^tiṭṭhatī^eb^ti amataṃ nāma nibbānaṃ, tassa  dvāraṃ ariyamaggaṃ āhacca tiṭṭhatīti. aṭṭhamaṃ uttānameva.  sattamāṭṭhamāni. </p>
            </h4>
            <h4>
              <h4n> 9. samaṇabrāhmaṇasuttavaṇṇanā </h4n>
              <p>[03] 29-30^b^.^eb^ navamaṃ akkharabhāṇakānaṃ bhikkhūnaṃ ajjhāsayena  vuttaṃ. te hi ^b^parī^eb^ti upasaggaṃ pakkhipitvā vuccamāne  paṭivijjhituṃ sakkonti. navamaṃ.</p>
              <p>[03] dasame ^a^P2.0060^ea^ sabbaṃ uttānameva. imesu dvīsu  suttesu catusaccapaṭivedhova kathito. dasamaṃ. </p>
              <p>[06] dasabalavaggo tatiyo. </p>
            </h4>
          </h3>
          <h3>
            <h3n> 4. kaḷārakhattiyavaggo </h3n>
            <h4>
              <h4n> 1. bhūtasuttavaṇṇanā </h4n>
              <p>[03] 31^b^.^eb^ kaḷārakhattiyavaggassa ^a^M2.0056^ea^ paṭhame  ^b^ajitapañhe^eb^ti ajitamāṇavena pucchitapañhe.  ^b^saṅkhātadhammāse^eb^ti saṅkhātadhammā vuccanti ñātadhammā  tulitadhammā tīritadhammā. ^b^sekkhā^eb^ti satta sekkhā.  ^b^puthū^eb^ti teyeva satta jane sandhāya puthūti vuttaṃ. ^b^idhā^eb^ti  imasmiṃ sāsane. ^b^nipako^eb^ti nepakkaṃ vuccati paññā, tāya  samannāgatattā nipako, tvaṃ paṇḍito pabrūhīti yācati.  ^b^iriya^eb^nti vuttiṃ ācāraṃ gocaraṃ vihāraṃ paṭipattiṃ.  ^b^mārisā^eb^ti bhagavantaṃ ālapati. sekkhānañca  saṅkhātadhammānañca khīṇāsavānañca paṭipattiṃ mayā pucchito paṇḍita,  mārisa, mayhaṃ kathehīti ayamettha saṅkhepattho.</p>
              <p>[03] ^b^tuṇhī ahosī^eb^ti kasmā yāva tatiyaṃ puṭṭho tuṇhī ahosi?  kiṃ pañhe kaṅkhati, udāhu ajjhāsayeti? ajjhāsaye kaṅkhati,  no pañhe. evaṃ kirassa ahosi -- ``satthā maṃ sekkhāsekkhānaṃ  āgamanīyapaṭipadaṃ kathāpetukāmo; sā ca khandhavasena dhātuvasena  āyatanavasena paccayākāravasenāti ^a^V2.0054^ea^ bahūhi kāraṇehi sakkā  kathetuṃ. kathaṃ kathento nu kho satthu ajjhāsayaṃ gahetvā kathetuṃ  sakkhissāmī''ti? atha satthā cintesi -- ``ṭhapetvā maṃ añño  pattaṃ ādāya caranto sāvako nāma paññāya sāriputtasamo natthi.  ayampi mayā pañhaṃ puṭṭho yāva tatiyaṃ tuṇhī eva. pañhe nu kho  kaṅkhati, udāhu ajjhāsaye''ti. atha ``ajjhāsaye''ti ñatvā  pañhakathanatthāya ^a^P2.0061^ea^ nayaṃ dadamāno ^b^bhūtamidanti,  sāriputta, passasī^eb^ti āha.</p>
              <p>[03] tattha ^b^bhūta^eb^nti jātaṃ nibbattaṃ, khandhapañcakassetaṃ nāmaṃ.  iti satthā ``pañcakkhandhavasena, sāriputta, imaṃ pañhaṃ kathehī''ti  therassa nayaṃ deti. sahanayadānena pana therassa tīre ṭhitapurisassa  vivaṭo ekaṅgaṇo mahāsamuddo viya nayasatena nayasahassena  pañhabyākaraṇaṃ upaṭṭhāsi. atha naṃ byākaronto ^b^bhūtamidanti,  bhante^eb^tiādimāha. tattha ^b^bhūtamida^eb^nti idaṃ nibbattaṃ  khandhapañcakaṃ. ^b^sammappaññāya passatī^eb^ti saha vipassanāya  maggapaññāya sammā passati. ^b^paṭipanno hotī^eb^ti sīlato paṭṭhāya  yāva arahattamaggā nibbidādīnaṃ ^a^M2.0057^ea^ atthāya paṭipanno hoti.  ^b^tadāhārasambhava^eb^nti idaṃ kasmā ārabhi? etaṃ khandhapañcakaṃ  āhāraṃ paṭicca ṭhitaṃ, tasmā taṃ āhārasambhavaṃ nāma katvā dassetuṃ idaṃ  ārabhi. iti imināpi pariyāyena sekkhapaṭipadā kathitā hoti.  ^b^tadāhāranirodhā^eb^ti tesaṃ āhārānaṃ nirodhena. idaṃ kasmā  ārabhi? tañhi khandhapañcakaṃ āhāranirodhā nirujjhati, tasmā taṃ  āhāranirodhasambhavaṃ nāma katvā dassetuṃ idaṃ ārabhi. iti  imināpi pariyāyena sekkhasseva paṭipadā kathitā.  ^b^nibbidā^eb^ti ādīni sabbāni kāraṇavacanānīti veditabbāni.  ^b^anupādā vimutto^eb^ti catūhi upādānehi kañci dhammaṃ agahetvā  vimutto. ^b^sādhu sādhū^eb^ti iminā therassa byākaraṇaṃ sampahaṃsetvā  sayampi tatheva byākaronto puna ``bhūtamida''ntiādimāhāti. paṭhamaṃ. </p>
            </h4>
            <h4>
              <h4n> 2. kaḷārasuttavaṇṇanā </h4n>
              <p>[03] 32^b^.^eb^ dutiye ^b^kaḷārakhattiyo^eb^ti tassa therassa  nāmaṃ. dantā panassa kaḷārā visamasaṇṭhānā, tasmā ``kaḷāro''ti  vuccati. ^b^hīnāyāvatto^eb^ti hīnassa gihibhāvassa atthāya nivatto.  ^b^assāsamalatthā^eb^ti assāsaṃ avassayaṃ patiṭṭhaṃ na hi nūna  alattha, tayo magge tīṇi ca phalāni nūna nālatthāti dīpeti.  yadi hi tāni labheyya, na sikkhaṃ paccakkhāya hīnāyāvatteyyāti  ^a^P2.0062^ea^ ayaṃ therassa adhippāyo. ^b^na khvāhaṃ,  āvuso^eb^ti ahaṃ kho, āvuso, ``assāsaṃ ^a^V2.0055^ea^ patto, na  patto''ti na kaṅkhāmi. therassa hi sāvakapāramīñāṇaṃ avassayo,  tasmā so na kaṅkhati. ^b^āyatiṃ panāvuso^eb^ti iminā  ``āyatiṃ paṭisandhi tumhākaṃ ugghāṭitā, na ugghāṭitā''ti  arahattappattiṃ pucchati. ^b^na khvāhaṃ, āvuso, vicikicchāmī^eb^ti  iminā thero tattha vicikicchābhāvaṃ dīpeti.</p>
              <p>[03] ^b^yena bhagavā tenupasaṅkamī^eb^ti ``imaṃ sutakāraṇaṃ bhagavato  ārocessāmī''ti upasaṅkami. ^b^aññā byākatā^eb^ti arahattaṃ  byākataṃ. ^b^khīṇā jātī^eb^ti na therena evaṃ byākatā, ayaṃ pana  thero tuṭṭho pasanno evaṃ padabyañjanāni āropetvā āha. ^b^aññataraṃ  bhikkhuṃ āmantesī^eb^ti taṃ sutvā satthā cintesi -- ``sāriputto  dhīro gambhīro. na so kenaci kāraṇena evaṃ byākarissati.  saṃkhittena pana pañho byākato ^a^M2.0058^ea^ bhavissati. pakkosāpetvā naṃ  pañhaṃ byākarāpessāmī''ti aññataraṃ bhikkhuṃ āmantesi.</p>
              <p>[03] ^b^sace taṃ sāriputtā^eb^ti idaṃ bhagavā ``na esa attano  dhammatāya aññaṃ byākarissati, pañhametaṃ pucchissāmi, taṃ kathentova  aññaṃ byākarissatī''ti aññaṃ byākarāpetuṃ evaṃ pucchi.  ^b^yaṃnidānāvuso, jātī^eb^ti, āvuso, ayaṃ jāti nāma yaṃpaccayā,  tassa paccayassa khayā khīṇasmiṃ jātiyā paccaye jātisaṅkhātaṃ phalaṃ  khīṇanti viditaṃ. idhāpi ca thero pañhe akaṅkhitvā ajjhāsaye  kaṅkhati. evaṃ kirassa ahosi -- ``aññā nāma taṇhā khīṇā,  upādānaṃ khīṇaṃ, bhavo khīṇo, paccayo khīṇo, kilesā  khīṇātiādīhi bahūhi kāraṇehi sakkā byākātuṃ, kathaṃ kathento pana  satthu ajjhāsayaṃ gahetuṃ sakkhissāmī''ti.</p>
              <p>[03] kiñcāpi evaṃ ajjhāsaye kaṅkhati, pañhaṃ pana aṭṭhapetvāva  paccayākāravasena byākāsi. satthāpi paccayākāravaseneva  byākarāpetukāmo, tasmā esa byākarontova ajjhāsayaṃ gaṇhi.  tāvadeva ``gahito me satthu ajjhāsayo''ti aññāsi. athassa  nayasatena nayasahassena pañhabyākaraṇaṃ upaṭṭhāsi. yasmā pana bhagavā  uttari pañhaṃ pucchati, tasmā tena taṃ byākaraṇaṃ anumoditanti  veditabbaṃ.</p>
              <p>[03] ^b^kathaṃ^eb^ ^a^P2.0063^ea^ ^b^jānato pana te^eb^ti idaṃ  kasmā ārabhi? savisaye sīhanādaṃ nadāpetuṃ. thero kira  sūkaranikhātaleṇadvāre dīghanakhaparibbājakassa vedanāpariggahasutte  kathiyamāne tālavaṇṭaṃ gahetvā ^a^V2.0056^ea^ satthāraṃ bījayamāno ṭhito  tisso vedanā pariggahetvā sāvakapāramīñāṇaṃ adhigato, ayamassa  savisayo. imasmiṃ savisaye ṭhito sīhanādaṃ nadissatīti naṃ  sandhāya satthā idaṃ pañhaṃ pucchi. ^b^aniccā^eb^ti hutvā abhāvaṭṭhena  aniccā. ^b^yadaniccaṃ taṃ dukkha^eb^nti ettha kiñcāpi sukhā vedanā  ṭhitisukhā vipariṇāmadukkhā, dukkhā vedanā ṭhitidukkhā  vipariṇāmasukhā, adukkhamasukhā ñāṇasukhā aññāṇadukkhā,  vipariṇāmakoṭiyā pana sabbāva dukkhā nāma jātā.  ^b^vidita^eb^nti yasmā evaṃ vedanāttayaṃ dukkhanti viditaṃ, tasmā yā  tattha taṇhā, sā na upaṭṭhāsīti dasseti.</p>
              <p>[03] ^b^sādhu^eb^ ^a^M2.0059^ea^ ^b^sādhū^eb^ti therassa vedanāparicchedajānane  sampahaṃsanaṃ. thero hi vedanā ekāti vā dve tisso catassoti vā  avuttepi vuttanayena tāsaṃ tissoti paricchedaṃ aññāsi, tena taṃ bhagavā  sampahaṃsanto evamāha. ^b^dukkhasmi^eb^nti idaṃ bhagavā iminā  adhippāyena āha -- ``sāriputta, yaṃ tayā `iminā kāraṇena  vedanāsu taṇhā na upaṭṭhāsī'ti byākataṃ, taṃ subyākataṃ. `tisso  vedanā'ti vibhajantena pana te atippapañco kato, taṃ `dukkhasmi'nti  byākarontenapi hi te subyākatameva bhaveyya. yaṃkiñci vedayitaṃ, taṃ  dukkhanti ñātamattepi hi vedanāsu taṇhā na tiṭṭhati''.</p>
              <p>[03] ^b^kathaṃ vimokkhā^eb^ti katarā vimokkhā, katarena vimokkhena  tayā aññā byākatāti attho? ^b^ajjhattaṃ vimokkhā^eb^ti  ajjhattavimokkhena, ajjhattasaṅkhāre pariggahetvā pattārahattenāti  attho. tattha catukkaṃ veditabbaṃ -- ajjhattaṃ abhiniveso ajjhattaṃ  vuṭṭhānaṃ, ajjhattaṃ abhiniveso bahiddhā vuṭṭhānaṃ, bahiddhā abhiniveso  bahiddhā vuṭṭhānaṃ, bahiddhā abhiniveso ajjhattaṃ ^a^P2.0064^ea^  vuṭṭhānanti. ajjhattañhi abhinivesitvā bahiddhādhammāpi daṭṭhabbāyeva,  bahiddhā abhinivesitvā ajjhattadhammāpi. tasmā koci bhikkhu  ajjhattaṃ saṅkhāresu ñāṇaṃ otāretvā te vavatthapetvā bahiddhā  otāreti, bahiddhāpi pariggahetvā puna ajjhattaṃ otāreti, tassa  ajjhatta saṅkhāre sammasanakāle maggavuṭṭhānaṃ hoti. iti ajjhattaṃ  abhiniveso ajjhattaṃ vuṭṭhānaṃ nāma. koci ajjhattaṃ saṅkhāresu ñāṇaṃ  otāretvā te vavatthapetvā bahiddhā otāreti, tassa bahiddhā saṅkhāre  sammasanakāle maggavuṭṭhānaṃ ^a^V2.0057^ea^ hoti. iti ajjhattaṃ abhiniveso  bahiddhā vuṭṭhānaṃ nāma. koci bahiddhā saṅkhāresu ñāṇaṃ otāretvā,  te vavatthapetvā ajjhattaṃ otāreti, ajjhattampi pariggahetvā puna  bahiddhā otāreti, tassa bahiddhā saṅkhāre sammasanakāle maggavuṭṭhānaṃ  hoti. iti bahiddhā abhiniveso bahiddhā vuṭṭhānaṃ nāma. koci  bahiddhā saṅkhāresu ñāṇaṃ otāretvā te vavatthapetvā ajjhattaṃ  otāreti, tassa ajjhattasaṅkhāre sammasanakāle maggavuṭṭhānaṃ hoti.  iti bahiddhā abhiniveso ajjhattaṃ vuṭṭhānaṃ nāma. tatra thero  ``ajjhattasaṅkhāre pariggahetvā tesaṃ vavatthānakāle maggavuṭṭhānena  arahattaṃ pattosmī''ti dassento ^b^ajjhattaṃ vimokkhā khvāhaṃ,  āvuso^eb^ti āha.</p>
              <p>[03] ^b^sabbupādānakkhayā^eb^ti ^a^M2.0060^ea^ sabbesaṃ catunnampi upādānānaṃ  khayena. ^b^tathā sato viharāmī^eb^ti tenākārena satiyā  samannāgato viharāmi. ^b^yathā sataṃ viharanta^eb^nti yenākārena maṃ  satiyā samannāgataṃ viharantaṃ. ^b^āsavā nānussavantī^eb^ti  cakkhuto rūpe savanti āsavanti sandanti pavattantīti evaṃ chahi  dvārehi chasu ārammaṇesu savanadhammā kāmāsavādayo āsavā  nānussavanti nānuppavaḍḍhanti, yathā me na uppajjantīti attho.  ^b^attānañca nāvajānāmī^eb^ti attānañca na avajānāmi. iminā  omānapahānaṃ kathitaṃ. evañhi sati pajānanā pasannā hoti.</p>
              <p>[03] ^b^samaṇenā^eb^ti buddhasamaṇena. ^b^tesvāhaṃ na kaṅkhāmī^eb^ti  tesu ahaṃ ``kataro kāmāsavo, kataro bhavāsavo, kataro diṭṭhāsavo,  kataro avijjāsavo''ti evaṃ sarūpabhedatopi, ``cattāro ^a^P2.0065^ea^  āsavā''ti evaṃ gaṇanaparicchedatopi na kaṅkhāmi. ^b^te  me pahīnāti na vicikicchāmī^eb^ti te mayhaṃ pahīnāti vicikicchaṃ  na uppādemi. idaṃ bhagavā ``evaṃ byākarontenapi tayā subyākataṃ  bhaveyya `ajjhattaṃ vimokkhā khvāhaṃ, āvuso'tiādīni pana te  vadantena atippapañco kato''ti dassento āha.</p>
              <p>[03] ^b^uṭṭhāyāsanā vihāraṃ pāvisī^eb^ti paññattavarabuddhāsanato  uṭṭhahitvā vihāraṃ antomahāgandhakuṭiṃ pāvisi asambhinnāya eva  parisāya. kasmā? buddhā hi aniṭṭhitāya desanāya asambhinnāya  parisāya uṭṭhāyāsanā gandhakuṭiṃ pavisantā puggalathomanatthaṃ vā  pavisanti dhammathomanatthaṃ vā. tattha puggalathomanatthaṃ pavisanto  satthā evaṃ cintesi -- ``imaṃ mayā saṃkhittena uddesaṃ uddiṭṭhaṃ  vitthārena ca avibhattaṃ dhammapaṭiggāhakā bhikkhū uggahetvā ānandaṃ vā  kaccāyanaṃ vā upasaṅkamitvā pucchissanti, te mayhaṃ ñāṇena saṃsandetvā  kathessanti, tatopi dhammapaṭiggāhakā puna maṃ pucchissanti. tesamahaṃ  `sukathitaṃ, bhikkhave, ānandena, sukathitaṃ kaccāyanena, maṃ cepi tumhe  etamatthaṃ ^a^V2.0058^ea^ puccheyyātha, ahampi naṃ evameva byākareyya'nti evaṃ  te puggale thomessāmi. tato tesu gāravaṃ janetvā bhikkhū  upasaṅkamissanti, tepi bhikkhū atthe ca dhamme ca niyojessanti, te  tehi niyojitā tisso sikkhā paripūretvā dukkhassantaṃ  karissantī''ti.</p>
              <p>[03] atha ^a^M2.0061^ea^ vā panassa evaṃ hoti -- ``esa mayi pakkante  attano ānubhāvaṃ karissati, atha naṃ ahampi tatheva thomessāmi, taṃ  mama thomanaṃ sutvā gāravajātā bhikkhū imaṃ upasaṅkamitabbaṃ,  vacanañcassa sotabbaṃ saddhātabbaṃ maññissanti, taṃ tesaṃ bhavissati  dīgharattaṃ hitāya sukhāyā''ti dhammathomanatthaṃ pavisanto evaṃ cintesi  yathā dhammadāyādasutte cintesi. tatra hissa evaṃ ahosi --  ``mayi vihāraṃ paviṭṭhe āmisadāyādaṃ garahanto dhammadāyādañca  thomento imissaṃyeva parisati nisinno sāriputto dhammaṃ desessati,  evaṃ dvinnampi amhākaṃ ekajjhāsayāya matiyā desitā ayaṃ desanā  aggā ca garukā ca bhavissati pāsāṇacchattasadisā''ti. </p>
              <p>[01] idha ^a^P2.0066^ea^ pana āyasmantaṃ sāriputtaṃ  ukkaṃsetvā pakāsetvā ṭhapetukāmo puggalathomanatthaṃ uṭṭhāyāsanā vihāraṃ  pāvisi. īdisesu ṭhānesu bhagavā nisinnāsaneyeva antarahito  cittagatiyā vihāraṃ pavisatīti veditabbo. yadi hi kāyagatiyā  gaccheyya, sabbā parisā bhagavantaṃ parivāretvā gaccheyya, sā ekavāraṃ  bhinnā puna dussannipātā bhaveyyāti bhagavā adissamānena kāyena  cittagatiyā eva pāvisi.</p>
              <p>[03] evaṃ paviṭṭhe pana bhagavati bhagavato adhippāyānurūpameva sīhanādaṃ  naditukāmo ^b^tatra kho āyasmā sāriputto acirapakkantassa bhagavato  bhikkhū āmantesi. pubbe appaṭisaṃvidita^eb^nti idaṃ nāma  pucchissatīti pubbe mayā aviditaṃ aññātaṃ. ^b^paṭhamaṃ pañha^eb^nti,  ``sace taṃ, sāriputta, evaṃ puccheyyuṃ kathaṃ jānatā pana tayā, āvuso  sāriputta, kathaṃ passatā aññā byākatā khīṇā jātī''ti imaṃ paṭhamaṃ  pañhaṃ. ^b^dandhāyitatta^eb^nti satthu āsayajānanatthaṃ dandhabhāvo  asīghatā. ^b^paṭhamaṃ pañhaṃ anumodī^eb^ti, ``jāti panāvuso  sāriputta, kiṃnidānā''ti imaṃ dutiyaṃ pañhaṃ pucchanto,  ``yaṃnidānāvuso, jātī''ti evaṃ vissajjitaṃ paṭhamaṃ pañhaṃ anumodi.</p>
              <p>[03] ^b^etadahosī^eb^ti bhagavatā anumodite nayasatena nayasahassena  pañhassa ekaṅgaṇikabhāvena pākaṭībhūtattā ^a^V2.0059^ea^ etaṃ ahosi.  ^b^divasampāhaṃ bhagavato etamatthaṃ byākareyya^eb^nti sakaladivasampi  ahaṃ bhagavato etaṃ paṭiccasamuppādatthaṃ ^a^M2.0062^ea^ puṭṭho sakaladivasampi  aññamaññehi padabyañjanehi byākareyyaṃ. ^b^yena bhagavā  tenupasaṅkamī^eb^ti evaṃ kirassa ahosi -- ``thero uḷārasīhanādaṃ  nadati, sukāraṇaṃ etaṃ, dasabalassa naṃ ārocessāmī''ti. tasmā  yena bhagavā tenupasaṅkami.</p>
              <p>[03] ^b^sā hi bhikkhu sāriputtassa dhammadhātū^eb^ti ettha  dhammadhātūti paccayākārassa vivaṭabhāvadassanasamatthaṃ sāvakapāramīñāṇaṃ.  sāvakānañhi sāvakapāramīñāṇaṃ sabbaññutaññāṇagatikameva ^a^P2.0067^ea^  hoti. yathā buddhānaṃ atītānāgatapaccuppannā dhammā  sabbaññutaññāṇassa pākaṭā honti, evaṃ therassa sāvakapāramīñāṇaṃ  sabbepi sāvakañāṇassa gocaradhamme jānātīti. dutiyaṃ. </p>
            </h4>
            <h4>
              <h4n> 3. ñāṇavatthusuttavaṇṇanā </h4n>
              <p>[03] 33^b^.^eb^ tatiye ^b^taṃ suṇāthā^eb^ti taṃ ñāṇavatthudesanaṃ  suṇātha. ^b^ñāṇavatthūnī^eb^ti cettha ñāṇameva ñāṇavatthūti veditabbaṃ.  ^b^jarāmaraṇe ñāṇa^eb^ntiādīsu catūsu paṭhamaṃ savanamayañāṇaṃ  sammasanañāṇaṃ paṭivedhañāṇaṃ paccavekkhaṇañāṇanti catubbidhaṃ vaṭṭati, tathā  dutiyaṃ. tatiyaṃ pana ṭhapetvā sammasanañāṇaṃ tividhameva hoti, tathā  catutthaṃ. lokuttaradhammesu hi sammasanaṃ nāma natthi. ^b^jātiyā  ñāṇa^eb^ntiādīsupi eseva nayo. ^b^iminā dhammenā^eb^ti iminā  catusaccadhammena vā maggañāṇadhammena vā.</p>
              <p>[03] ^b^diṭṭhenā^eb^tiādīsu ^b^diṭṭhenā^eb^ti ñāṇacakkhunā diṭṭhena.  ^b^viditenā^eb^ti paññāya viditena. ^b^akālikenā^eb^ti kiñci  kālaṃ anatikkamitvā paṭivedhānantaraṃyeva phaladāyakena. ^b^pattenā^eb^ti  adhigatena. ^b^pariyogāḷhenā^eb^ti pariyogāhitena paññāya  anupaviṭṭhena. ^b^atītānāgate nayaṃ netī^eb^ti ``ye kho  kecī''tiādinā nayena atīte ca anāgate ca nayaṃ neti. ettha ca  na catusaccadhammena vā maggañāṇadhammena vā sakkā atītānāgate nayaṃ  netuṃ, catusacce pana maggañāṇena paṭividdhe parato paccavekkhaṇañāṇaṃ nāma  hoti. tena nayaṃ netīti veditabbā. ^b^abbhaññaṃsū^eb^ti  abhiaññaṃsu jāniṃsu. ^b^seyyathāpāhaṃ, etarahī^eb^ti yathā ahaṃ  etarahi catusaccavasena jānāmi. ^b^anvaye ñāṇa^eb^nti anuaye  ñāṇaṃ, dhammañāṇassa anugamane ñāṇaṃ, paccavekkhaṇañāṇassetaṃ ^a^V2.0060^ea^  nāmaṃ. ^b^dhamme ñāṇa^eb^nti maggañāṇaṃ. imasmiṃ sutte khīṇāsavassa  sekkhabhūmi kathitā hoti. tatiyaṃ. </p>
            </h4>
            <h4>
              <h4n> 4. dutiyañāṇavatthusuttavaṇṇanā </h4n>
              <p>[03] 34^b^.^eb^ catutthe ^a^M2.0063^ea^ ^a^P2.0068^ea^  ^b^sattasattarī^eb^ti satta ca sattari ca. byañjanabhāṇakā kira te  bhikkhū, bahubyañjanaṃ katvā vuccamāne paṭivijjhituṃ sakkonti, tasmā  tesaṃ ajjhāsayena idaṃ suttaṃ vuttaṃ. ^b^dhammaṭṭhitiñāṇa^eb^nti  paccayākāre ñāṇaṃ. paccayākāro hi dhammānaṃ pavattiṭṭhitikāraṇattā  dhammaṭṭhitīti vuccati, ettha ñāṇaṃ dhammaṭṭhitiñāṇaṃ, etasseva chabbidhassa  ñāṇassetaṃ adhivacanaṃ. ^b^khayadhamma^eb^nti khayagamanasabhāvaṃ.  ^b^vayadhamma^eb^nti vayagamanasabhāvaṃ. ^b^virāgadhamma^eb^nti  virajjanasabhāvaṃ. ^b^nirodhadhamma^eb^nti nirujjhanasabhāvaṃ.  ^b^sattasattarī^eb^ti ekekasmiṃ satta satta katvā ekādasasu padesu  sattasattari. imasmiṃ sutte vipassanāpaṭivipassanā kathitā. catutthaṃ. </p>
            </h4>
            <h4>
              <h4n> 5. avijjāpaccayasuttavaṇṇanā </h4n>
              <p>[03] 35^b^.^eb^ pañcame ^b^samudayo hotī^eb^ti satthā idheva  desanaṃ osāpesi. kiṃkāraṇāti? diṭṭhigatikassa okāsadānatthaṃ.  tassañhi parisati upārambhacitto diṭṭhigatiko atthi, so pañhaṃ  pucchissati, athassāhaṃ vissajjessāmīti tassa okāsadānatthaṃ desanaṃ  osāpesi. ^b^no kallo pañho^eb^ti ayutto pañho. duppañho  esoti attho. nanu ca ``katamaṃ nu kho, bhante, jarāmaraṇa''nti?  idaṃ supucchitanti. kiñcāpi supucchitaṃ, yathā pana  satasahassagghanike suvaṇṇathāle vaḍḍhitassa subhojanassa matthake  āmalakamattepi gūthapiṇḍe ṭhapite sabbaṃ bhojanaṃ dubbhojanaṃ hoti  chaḍḍetabbaṃ, evameva ``kassa ca panidaṃ jarāmaraṇa''nti? iminā  sattūpaladdhivādapadena gūthapiṇḍena taṃ bhojanaṃ dubbhojanaṃ viya ayampi  sabbo duppañhova jātoti.</p>
              <p>[03] ^b^brahmacariyavāso^eb^ti ariyamaggavāso. ^b^taṃ jīvaṃ taṃ  sarīra^eb^nti yassa hi ayaṃ diṭṭhi, so ``jīve ucchijjamāne sarīraṃ  ucchijjati, sarīre ucchijjante jīvitaṃ ucchijjatī''ti gaṇhāti.  evaṃ ^a^P2.0069^ea^ gaṇhato sā diṭṭhi ``satto ucchijjatī''ti  gahitattā ucchedadiṭṭhi nāma hoti ^a^V2.0061^ea^. sace pana saṅkhārāva  uppajjanti ceva nirujjhanti cāti gaṇheyya, sāsanāvacarā sammādiṭṭhi  nāma bhaveyya. ariyamaggo ca nāmeso vaṭṭaṃ nirodhento vaṭṭaṃ  samucchindanto uppajjati ^a^M2.0064^ea^, tadeva taṃ vaṭṭaṃ ucchedadiṭṭhiyā  gahitākārassa sambhave sati vināva maggabhāvanāya nirujjhatīti  maggabhāvanā niratthakā hoti. tena vuttaṃ ``brahmacariyavāso na  hotī''ti.</p>
              <p>[03] dutiyanaye ^b^aññaṃ jīvaṃ aññaṃ sarīra^eb^nti yassa ayaṃ diṭṭhi,  so ``sarīraṃ idheva ucchijjati, na jīvitaṃ, jīvitaṃ pana pañjarato  sakuṇo viya yathāsukhaṃ gacchatī''ti gaṇhāti. evaṃ gaṇhato sā  diṭṭhi ``imasmā lokā jīvitaṃ paralokaṃ gata''nti gahitattā  sassatadiṭṭhi nāma hoti. ayañca ariyamaggo tebhūmakavaṭṭaṃ vivaṭṭento  uppajjati, so ekasaṅkhārepi nicce dhuve sassate sati uppannopi vaṭṭaṃ  vivaṭṭetuṃ na sakkotīti maggabhāvanā niratthakā hoti. tena vuttaṃ  ``aññaṃ jīvaṃ aññaṃ sarīranti vā bhikkhu diṭṭhiyā sati  brahmacariyavāso na hotī''ti.</p>
              <p>[03] ^b^visūkāyikānī^eb^tiādi sabbaṃ micchādiṭṭhivevacanameva.  sā hi sammādiṭṭhiyā vinivijjhanaṭṭhena visūkamiva attānaṃ āvaraṇato  ^b^visūkāyikaṃ,^eb^ sammādiṭṭhiṃ ananuvattitvā tassā virodhena  pavattanato ^b^visevitaṃ,^eb^ kadāci ucchedassa kadāci sassatassa  gahaṇato virūpaṃ phanditaṃ ^b^vipphandita^eb^nti vuccati.  ^b^tālāvatthukatānī^eb^ti tālavatthu viya katāni, puna aviruhaṇaṭṭhena  matthakacchinnatālo viya samūlaṃ tālaṃ uddharitvā tassa patiṭṭhitaṭṭhānaṃ  viya ca katānīti attho. ^b^anabhāvaṃkatānī^eb^ti anuabhāvaṃ  katānīti. pañcamaṃ. </p>
            </h4>
            <h4>
              <h4n> 6. dutiyāvijjāpaccayasuttavaṇṇanā </h4n>
              <p>[03] 36^b^.^eb^ chaṭṭhe ^a^P2.0070^ea^ ^b^iti vā, bhikkhave,  yo vadeyyā^eb^ti tassaṃ parisati diṭṭhigatiko pañhaṃ pucchitukāmo  atthi, so pana avisāradadhātuko uṭṭhāya dasabalaṃ pucchituṃ na  sakkoti, tasmā tassa ajjhāsayena sayameva pucchitvā vissajjento  satthā evamāha. chaṭṭhaṃ. </p>
            </h4>
            <h4>
              <h4n> 7. natumhasuttavaṇṇanā </h4n>
              <p>[03] 37^b^.^eb^ sattame ^a^V2.0062^ea^ ^a^M2.0065^ea^ ^b^na tumhāka^eb^nti  attani hi sati attaniyaṃ nāma hoti. attāyeva ca natthi, tasmā  ``na tumhāka''nti āha. ^b^napi aññesa^eb^nti añño nāma paresaṃ  attā, tasmiṃ sati aññesaṃ nāma siyā, sopi natthi, tasmā ``napi  aññesa''nti āha. ^b^purāṇamidaṃ, bhikkhave, kamma^eb^nti nayidaṃ  purāṇakammameva, purāṇakammanibbatto panesa kāyo, tasmā paccayavohārena  evaṃ vutto. ^b^abhisaṅkhata^eb^ntiādi kammavohārasseva vasena  purimaliṅgasabhāgatāya vuttaṃ, ayaṃ panettha attho --  ^b^abhisaṅkhata^eb^nti paccayehi katoti daṭṭhabbo.  ^b^abhisañcetayita^eb^nti cetanāvatthuko cetanāmūlakoti daṭṭhabbo.  ^b^vedaniya^eb^nti vedaniyavatthūti daṭṭhabbo. sattamaṃ. </p>
            </h4>
            <h4>
              <h4n> 8. cetanāsuttavaṇṇanā </h4n>
              <p>[03] 38^b^.^eb^ aṭṭhame ^b^yañca, bhikkhave, cetetī^eb^ti yaṃ  cetanaṃ ceteti, pavattetīti attho. ^b^yañca pakappetī^eb^ti yaṃ  pakappanaṃ pakappeti, pavatteticceva attho. ^b^yañca anusetī^eb^ti  yañca anusayaṃ anuseti, pavatteticceva attho. ettha ca  ^b^cetetī^eb^ti tebhūmakakusalākusalacetanā gahitā, ^b^pakappetī^eb^ti  aṭṭhasu lobhasahagatacittesu taṇhādiṭṭhikappā gahitā, ^b^anusetī^eb^ti  dvādasannaṃ cetanānaṃ sahajātakoṭiyā ceva upanissayakoṭiyā ca  anusayo gahito. ^b^ārammaṇametaṃ hotī^eb^ti (cetanādidhammajāte  sati kammaviññāṇassa uppattiyā avāritattā) etaṃ cetanādidhammajātaṃ  paccayo hoti. paccayo hi idha ārammaṇanti ^a^P2.0071^ea^  adhippetā. ^b^viññāṇassa ṭhitiyā^eb^ti kammaviññāṇassa ṭhitatthaṃ.  ^b^ārammaṇe satī^eb^ti tasmiṃ paccaye sati. ^b^patiṭṭhā  viññāṇassa hotī^eb^ti tassa kammaviññāṇassa patiṭṭhā hoti.  ^b^tasmiṃ patiṭṭhite viññāṇe^eb^ti tasmiṃ kammaviññāṇe patiṭṭhite.  ^b^virūḷhe^eb^ti kammaṃ javāpetvā paṭisandhiākaḍḍhanasamatthatāya  nibbattamūle jāte. ^b^punabbhavābhinibbattī^eb^ti punabbhavasaṅkhātā  abhinibbatti.</p>
              <p>[03] ^b^no^eb^ ^a^M2.0066^ea^ ^b^ce, bhikkhave, cetetī^eb^ti iminā  tebhūmakacetanāya appavattanakkhaṇo vutto. ^b^no ce pakappetī^eb^ti  iminā taṇhādiṭṭhikappānaṃ appavattanakkhaṇo. ^b^atha ce  anusetī^eb^ti iminā tebhūmakavipākesu parittakiriyāsu rūpeti ettha  appahīnakoṭiyā anusayo gahito. ^b^ārammaṇametaṃ^eb^ ^a^V2.0063^ea^  ^b^hotī^eb^ti anusaye sati kammaviññāṇassa uppattiyā avāritattā etaṃ  anusayajātaṃ paccayova hoti.</p>
              <p>[03] ^b^no ceva cetetī^eb^tiādīsu paṭhamapade  tebhūmakakusalākusalacetanā nivattā, dutiyapade aṭṭhasu cittesu  taṇhādiṭṭhiyo, tatiyapade vuttappakāresu dhammesu yo appahīnakoṭiyā  anusayito anusayo, so nivatto.</p>
              <p>[03] apicettha asammohatthaṃ ceteti pakappeti anuseti, ceteti na  pakappeti anuseti, na ceteti na pakappeti anuseti, na ceteti na  pakappeti na anusetīti idampi catukkaṃ veditabbaṃ. tattha paṭhamanaye  dhammaparicchedo dassito. dutiyanaye ^b^cetetī^eb^ti  tebhūmakakusalacetanā ceva catasso ca akusalacetanā gahitā. ^b^na  pakappetī^eb^ti aṭṭhasu cittesu taṇhādiṭṭhiyo nivattā. ^b^anusetī^eb^ti  tebhūmakakusale upanissayakoṭiyā, catūsu akusalacetanāsu  sahajātakoṭiyā ceva upanissayakoṭiyā ca anusayo gahito.  tatiyanaye ^b^na cetetī^eb^ti tebhūmakakusalākusalaṃ nivattaṃ, ^b^na  pakappetī^eb^ti aṭṭhasu cittesu taṇhādiṭṭhiyo nivattā, ^b^anusetī^eb^ti  sutte āgataṃ vāretvā tebhūmakakusalākusalavipākakiriyārūpesu  appahīnakoṭiyā upanissayo gahito. catutthanayo purimasadisova.</p>
              <p>[03] ^b^tadappatiṭṭhite^eb^ti tasmiṃ appatiṭṭhite. ^b^avirūḷhe^eb^ti  kammaṃ javāpetvā ^a^P2.0072^ea^ paṭisandhiākaḍḍhanasamatthatāya  anibbattamūle. ettha pana kiṃ kathitanti? arahattamaggassa kiccaṃ,  khīṇāsavassa kiccakaraṇantipi navalokuttaradhammātipi vattuṃ vaṭṭati.  ettha ca viññāṇassa ceva āyatiṃ punabbhavassa ca antare eko  sandhi, vedanātaṇhānamantare eko, bhavajātīnamantare ekoti. aṭṭhamaṃ. </p>
            </h4>
            <h4>
              <h4n> 9. dutiyacetanāsuttavaṇṇanā </h4n>
              <p>[03] 39^b^.^eb^ navame ^a^M2.0067^ea^ viññāṇanāmarūpānaṃ antare eko  sandhi, vedanātaṇhānamantare eko, bhavajātīnamantare ekoti. navamaṃ. </p>
            </h4>
            <h4>
              <h4n> 10. tatiyacetanāsuttavaṇṇanā </h4n>
              <p>[03] 40^b^.^eb^ dasame ^a^V2.0064^ea^ ^b^natī^eb^ti taṇhā. sā hi  piyarūpesu rūpādīsu namanaṭṭhena ``natī''ti vuccati. ^b^āgati  gati hotī^eb^ti āgatimhi gati hoti, āgate paccupaṭṭhite kamme vā  kammanimitte vā gahinimitte vā paṭisandhivasena viññāṇassa gati  hoti. ^b^cutūpapāto^eb^ti evaṃ viññāṇassa āgate paṭisandhivisaye  gatiyā sati ito cavanasaṅkhātā cuti, tatthūpapattisaṅkhāto  upapātoti ayaṃ cutūpapāto nāma hoti. evaṃ imasmiṃ sutte natiyā  ca āgatigatiyā ca antare ekova sandhi kathitoti. dasamaṃ. </p>
              <p>[06] kaḷārakhattiyavaggo catuttho. </p>
            </h4>
          </h3>
          <h3>
            <h3n> 5. gahapativaggo </h3n>
            <h4>
              <h4n> 1. pañcaverabhayasuttavaṇṇanā </h4n>
              <p>[03] 41^b^.^eb^ gahapativaggassa paṭhame ^b^yato^eb^ti yadā.  ^b^bhayāni verānī^eb^ti bhayaveracetanāyo. ^b^sotāpattiyaṅgehī^eb^ti  duvidhaṃ sotāpattiyā aṅgaṃ, (sotāpattiyā ca aṅgaṃ,) yaṃ pubbabhāge  sotāpattipaṭilābhāya saṃvattati, ``sappurisasaṃsevo saddhammassavanaṃ  yonisomanasikāro dhammānudhammappaṭipattī''ti (dī0 ni0 3.311)  evaṃ āgataṃ, paṭiladdhaguṇassa ca sotāpattiṃ patvā ṭhitassa aṅgaṃ, yaṃ  sotāpannassa ^a^P2.0073^ea^ aṅgantipi vuccati, buddhe  aveccappasādādīnaṃ etaṃ adhivacanaṃ. idamidha adhippetaṃ.  ^b^ariyo^eb^ti niddoso nirupārambho. ^b^ñāyo^eb^ti  paṭiccasamuppannaṃ ñatvā ṭhitañāṇampi paṭiccasamuppādopi. yathāha --  ``ñāyo vuccati paṭiccasamuppādo, ariyopi aṭṭhaṅgiko maggo  ñāyo''ti. ^b^paññāyā^eb^ti aparāparaṃ uppannāya vipassanāpaññāya.  ^b^sudiṭṭho hotī^eb^ti aparāparaṃ uppajjitvā dassanavasena suṭṭhu diṭṭho.</p>
              <p>[03] ^b^khīṇanirayo^eb^tiādīsu ^a^M2.0068^ea^ āyatiṃ tattha  anuppajjanatāya khīṇo nirayo mayhanti so ahaṃ khīṇanirayo. esa  nayo sabbattha. ^b^sotāpanno^eb^ti maggasotaṃ āpanno.  ^b^avinipātadhammo^eb^ti na vinipātasabhāvo ^a^V2.0065^ea^.  ^b^niyato^eb^ti paṭhamamaggasaṅkhātena sammattaniyāmena niyato.  ^b^sambodhiparāyano^eb^ti uttarimaggattayasaṅkhāto sambodhi paraṃ ayanaṃ  mayhanti sohaṃ sambodhiparāyano, taṃ sambodhiṃ avassaṃ  abhisambujjhanakoti attho.</p>
              <p>[03] ^b^pāṇātipātapaccayā^eb^ti pāṇātipātakammakāraṇā. ^b^bhayaṃ  vera^eb^nti atthato ekaṃ. verañca nāmetaṃ duvidhaṃ hoti bāhiraṃ  ajjhattikanti. ekena hi ekassa pitā mārito hoti, so  cintesi ``etena kira me pitā mārito, ahampi taṃyeva  māressāmī''ti nisitaṃ satthaṃ ādāya carati. yā tassa abbhantare  uppannaveracetanā, idaṃ bāhiraṃ veraṃ nāma. yā pana itarassa ``ayaṃ  kira maṃ māressāmīti carati, ahameva naṃ paṭhamataraṃ māressāmī''ti  cetanā uppajjati, idaṃ ajjhattikaṃ veraṃ nāma. idaṃ tāva ubhayampi  diṭṭhadhammikameva. yā pana taṃ niraye uppannaṃ disvā ``etaṃ  paharissāmī''ti jalitaṃ ayamuggaraṃ gaṇhato nirayapālassa cetanā  uppajjati, idamassa samparāyikaṃ bāhiraveraṃ. yā cassa ``ayaṃ  niddosaṃ maṃ paharissāmīti āgacchati, ahameva naṃ paṭhamataraṃ  paharissāmī''ti cetanā uppajjati, idamassa samparāyikaṃ ajjhattaveraṃ.  yaṃ panetaṃ bāhiraveraṃ, taṃ aṭṭhakathāyaṃ ``puggalavera''nti vuttaṃ.  ^b^dukkhaṃ domanassa^eb^nti atthato ekameva. yathā cettha, evaṃ  sesapadesupi ``iminā mama bhaṇḍaṃ haṭaṃ ^a^P2.0074^ea^, mayhaṃ  dāresu cārittaṃ āpannaṃ, musā vatvā attho bhaggo, surāmadamattena idaṃ  nāma kata''ntiādinā nayena veruppatti veditabbā.  ^b^aveccappasādenā^eb^ti adhigatena acalappasādena.  ^b^ariyakantehī^eb^ti pañcahi sīlehi. tāni hi ariyānaṃ  kantāni piyāni. bhavantaragatāpi ariyā tāni na vijahanti,  tasmā ``ariyakantānī''ti vuccanti. sesamettha yaṃ vattabbaṃ siyā,  taṃ sabbaṃ visuddhimagge anussatiniddese vuttameva. paṭhamaṃ. </p>
            </h4>
            <h4>
              <h4n> 2. dutiyapañcaverabhayasuttavaṇṇanā </h4n>
              <p>[03] 42^b^.^eb^ dutiye bhikkhūnaṃ kathitabhāvamattameva viseso.  dutiyaṃ. </p>
            </h4>
            <h4>
              <h4n> 3. dukkhasuttavaṇṇanā </h4n>
              <p>[03] 43^b^.^eb^ tatiye ^a^M2.0069^ea^ ^b^dukkhassā^eb^ti vaṭṭadukkhassa.  ^b^samudaya^eb^nti dve samudayā khaṇikasamudayo ca paccayasamudayo  ^a^V2.0066^ea^ ca. paccayasamudayaṃ passantopi bhikkhu khaṇikasamudayaṃ  passati, khaṇikasamudayaṃ passantopi paccayasamudayaṃ passati.  atthaṅgamopi accantatthaṅgamo bhedatthaṅgamoti duvidho. accantatthaṅgamaṃ  passantopi bhedatthaṅgamaṃ passati, bhedatthaṅgamaṃ passantopi accantatthaṅgamaṃ  passati. ^b^desessāmī^eb^ti idaṃ vaṭṭadukkhassa samudayātthaṅgamaṃ  nibbattibhedaṃ nāma desessāmi, taṃ suṇāthāti attho. ^b^paṭiccā^eb^ti  nissayavasena ceva ārammaṇavasena ca paccayaṃ katvā. ^b^tiṇṇaṃ  saṅgati phasso^eb^ti tiṇṇaṃ saṅgatiyā phasso. ^b^ayaṃ kho,  bhikkhave, dukkhassa samudayo^eb^ti ayaṃ vaṭṭadukkhassa nibbatti nāma.  ^b^atthaṅgamo^eb^ti bhedo. evañhi vaṭṭadukkhaṃ bhinnaṃ hoti  appaṭisandhiyaṃ. tatiyaṃ. </p>
            </h4>
            <h4>
              <h4n> 4. lokasuttavaṇṇanā </h4n>
              <p>[03] 44^b^.^eb^ catutthe ^b^lokassā^eb^ti saṅkhāralokassa.  ayamettha viseso. catutthaṃ. </p>
            </h4>
            <h4>
              <h4n> 5. ñātikasuttavaṇṇanā </h4n>
              <p>[03] 45^b^.^eb^ pañcame ^a^P2.0075^ea^ ^b^ñātike^eb^ti  dvinnaṃ ñātakānaṃ gāme. ^b^giñjakāvasathe^eb^ti iṭṭhakāhi kate  mahāpāsāde. ^b^dhammapariyāya^eb^nti dhammakāraṇaṃ. ^b^upassutī^eb^ti  upassutiṭṭhānaṃ, yaṃ ṭhānaṃ upagatena sakkā hoti bhagavato saddaṃ sotuṃ,  tattha ṭhitoti attho. so kira gandhakuṭipariveṇasammajjanatthaṃ āgato  attano kammaṃ pahāya bhagavato dhammaghosaṃ suṇanto aṭṭhāsi.  ^b^addasā^eb^ti tadā kira bhagavato āditova paccayākāraṃ  manasikarontassa ``idaṃ iminā paccayena hoti, idaṃ iminā''ti  āvajjato yāva bhavaggā ekaṅgaṇaṃ ahosi, satthā manasikāraṃ pahāya  vacasā sajjhāyaṃ karonto yathānusandhinā desanaṃ niṭṭhapetvā, ``api  nu kho imaṃ dhammapariyāyaṃ koci assosī''ti āvajjento taṃ  bhikkhumaddasa. tena vuttaṃ ``addasā kho bhagavā''ti.</p>
              <p>[03] ^b^assosi^eb^ ^a^M2.0070^ea^ ^b^no^eb^ti assosi nu. atha vā  ^b^assosi no^eb^ti amhākaṃ bhāsantānaṃ assosīti.  ^b^uggaṇhāhī^eb^tiādīsu sutvā tuṇhībhūtova paguṇaṃ karonto  uggaṇhāti nāma. padānupadaṃ ghaṭetvā vācāya paricitaṃ karonto  pariyāpuṇāti nāma. ubhayathāpi paguṇaṃ ādhārappattaṃ karonto dhāreti  nāma. ^b^atthasaṃhito^eb^ti kāraṇanissito.  ^b^ādibrahmacariyako^eb^ti maggabrahmacariyassa ^a^V2.0067^ea^ ādi  patiṭṭhānabhūto. iti tīsupi imesu suttesu vaṭṭavivaṭṭameva kathitaṃ.  pañcamaṃ. </p>
            </h4>
            <h4>
              <h4n> 6. aññatarabrāhmaṇasuttavaṇṇanā </h4n>
              <p>[03] 46^b^.^eb^ chaṭṭhe ^b^aññataro^eb^ti nāmavasena apākaṭo  aññataro brāhmaṇo. chaṭṭhaṃ. </p>
            </h4>
            <h4>
              <h4n> 7. jāṇussoṇisuttavaṇṇanā </h4n>
              <p>[03] 47^b^.^eb^ sattame ^b^jāṇussoṇī^eb^ti ṭhānantaravasena  evaṃladdhanāmo asītikoṭivibhavo mahāpurohito. sattamaṃ. </p>
            </h4>
            <h4>
              <h4n> 8. lokāyatikasuttavaṇṇanā </h4n>
              <p>[03] 48^b^.^eb^ aṭṭhame ^a^P2.0076^ea^ ^b^lokāyatiko^eb^ti  vitaṇḍasatthe lokāyate kataparicayo. ^b^jeṭṭhametaṃ lokāyata^eb^nti  paṭhamaṃ lokāyataṃ. ^b^lokāyata^eb^nti ca lokasseva āyataṃ,  bālaputhujjanalokassa āyataṃ, mahantaṃ gambhīranti upadhāritabbaṃ parittaṃ  bhāvaṃ diṭṭhigataṃ. ^b^ekatta^eb^nti ekasabhāvaṃ, niccasabhāvamevāti  pucchati. ^b^puthutta^eb^nti purimasabhāvena nānāsabhāvaṃ,  devamanussādibhāvena paṭhamaṃ hutvā pacchā na hotīti ucchedaṃ sandhāya  pucchati. evamettha ``sabbamatthi, sabbamekatta''nti imā dvepi  sassatadiṭṭhiyo, ``sabbaṃ natthi, sabbaṃ puthutta''nti imā dve  ucchedadiṭṭhiyoti veditabbā. aṭṭhamaṃ. </p>
            </h4>
            <h4>
              <h4n> 9. ariyasāvakasuttavaṇṇanā </h4n>
              <p>[03] 49^b^.^eb^ navame ^b^kiṃ nu kho^eb^ti  saṃsayuppattiākāradassanaṃ. ^b^samudayatī^eb^ti uppajjati. navamaṃ. </p>
            </h4>
            <h4>
              <h4n> 10. dutiyāriyasāvakasuttavaṇṇanā </h4n>
              <p>[03] 50^b^.^eb^ dasame ^a^V2.0068^ea^ ^a^M2.0071^ea^ dvepi nayā ekato vuttā.  idameva purimena nānattaṃ, sesaṃ tādisamevāti. dasamaṃ. </p>
              <p>[06] gahapativaggo pañcamo. </p>
            </h4>
          </h3>
          <h3>
            <h3n> 6. dukkhavaggo </h3n>
            <h4>
              <h4n> 1. parivīmaṃsanasuttavaṇṇanā </h4n>
              <p>[03] 51^b^.^eb^ dukkhavaggassa paṭhame ^b^parivīmaṃsamāno^eb^ti  upaparikkhamāno. ^b^jarāmaraṇa^eb^nti kasmā jarāmaraṇaṃ ekameva  ``anekavidhaṃ nānappakāraka''nti vatvā gahitanti ce? tasmiṃ gahite  sabbadukkhassa gahitattā. yathā hi cūḷāya gahite purise so puriso  ^a^P2.0077^ea^ gahitova hoti, evaṃ jarāmaraṇe gahite sabbadukkhaṃ  gahitameva hoti. tasmā ``yaṃ kho idaṃ anekavidhaṃ nānappakārakaṃ  dukkhaṃ loke uppajjatī''ti nhatvā ṭhitaṃ purisaṃ viya sabbadukkhaṃ  dassetvā taṃ cūḷāya gaṇhanto viya jarāmaraṇaṃ gaṇhi.</p>
              <p>[03] ^b^jarāmaraṇanirodhasāruppagāminī^eb^ti jarāmaraṇanirodhassa  sāruppabhāvena nikkilesatāya parisuddhatāya sadisāva hutvā gāminīti  attho. ^b^tathā paṭipanno ca hotī^eb^ti yathā taṃ paṭipannoti  vuccati, evaṃ paṭipanno hoti. ^b^anudhammacārī^eb^ti nibbānadhammaṃ  anugataṃ paṭipattidhammaṃ carati, pūretīti attho. ^b^dukkhakkhayāya  paṭipanno^eb^ti sīlaṃ ādiṃ katvā jarāmaraṇadukkhassa nirodhatthāya  paṭipanno. ^b^saṅkhāranirodhāyā^eb^ti saṅkhāradukkhassa  nirodhatthāya. ettāvatā yāva arahattā desanā kathitā.</p>
              <p>[03] idāni arahattaphalapaccavekkhaṇaṃ satatavihārañca dassetvā desanā  nivattetabbā siyā, tathā akatvā ^b^avijjāgato^eb^ti idaṃ kasmā  gaṇhātīti? khīṇāsavassa samatikkantavaṭṭadukkhadassanatthaṃ ^a^V2.0069^ea^.  apica puna vaṭṭaṃ ārabhitvā vivaṭṭe kathiyamāne bujjhanakasatto cettha  atthi, tassa ajjhāsayavasenāpi idaṃ gaṇhātīti veditabbo. tattha  ^b^avijjāgato^eb^ti avijjāya ^a^M2.0072^ea^ gato upagato samannāgato.  ^b^purisapuggalo^eb^ti purisoyeva puggalo. ubhayenāpi sammutikathaṃ  katheti. buddhānañhi sammutikathā paramatthakathāti dve kathā honti.  tattha ``satto naro puriso puggalo tisso nāgo''ti evaṃ pavattā  sammutikathā nāma. ``khandhā dhātuyo āyatanānī''ti evaṃ pavattā  paramatthakathā nāma. paramatthaṃ kathentāpi sammutiṃ amuñcitvā kathenti.  te sammutiṃ kathentāpi paramatthaṃ kathentāpi saccameva kathenti.  teneva vuttaṃ -- </p>
              <p>[21] ``duve saccāni akkhāsi, sambuddho vadataṃ varo. </p>
              <p>[27] sammutiṃ paramatthañca, tatiyaṃ nūpalabbhati. </p>
              <p>[26] saṅketavacanaṃ saccaṃ, lokasammutikāraṇaṃ. </p>
              <p>[22] paramatthavacanaṃ saccaṃ, dhammānaṃ bhūtalakkhaṇa''nti..</p>
              <p>[03] ^b^puññaṃ^eb^ ^a^P2.0078^ea^ ^b^ce saṅkhāra^eb^nti  terasacetanābhedaṃ puññābhisaṅkhāraṃ. ^b^abhisaṅkharotī^eb^ti karoti.  ^b^puññūpagaṃ hoti viññāṇa^eb^nti kammaviññāṇaṃ kammapuññena upagataṃ  sampayuttaṃ hoti, vipākaviññāṇaṃ vipākapuññena. ^b^apuññaṃ ce  saṅkhāra^eb^nti dvādasacetanābhedaṃ apuññābhisaṅkhāraṃ abhisaṅkharoti.  ^b^āneñjaṃ ce saṅkhāra^eb^nti catucetanābhedaṃ āneñjābhisaṅkhāraṃ.  ^b^āneñjūpagaṃ hoti viññāṇa^eb^nti kammāneñjena kammaviññāṇaṃ,  vipākāneñjena vipākaviññāṇaṃ upagataṃ hoti. ettha ca tividhassa  kammābhisaṅkhārassa gahitattā dvādasapadiko paccayākāro gahitova  hoti. ettāvatā vaṭṭaṃ dassitaṃ.</p>
              <p>[03] idāni vivaṭṭaṃ dassento ^b^yato kho, bhikkhave^eb^tiādimāha.  tattha ^b^avijjā^eb^ti catūsu saccesu aññāṇaṃ. ^b^vijjā^eb^ti  arahattamaggañāṇaṃ. ettha ca paṭhamameva avijjāya pahīnāya vijjā  uppajjati. yathā pana caturaṅgepi tame rattiṃ padīpujjalena andhakāro  pahīyati, evaṃ vijjuppādā avijjāya pahānaṃ veditabbaṃ. ^b^na  kiñci loke upādiyatī^eb^ti loke kiñci dhammaṃ na gaṇhāti na  parāmasati. ^b^anupādiyaṃ na paritassatī^eb^ti anupādiyanto  agaṇhanto neva taṇhāparitassanāya, na bhayaparitassanāya paritassati,  na taṇhāyati na bhāyatīti attho. ^b^paccattaññevā^eb^ti sayameva  attanāva parinibbāyati, na aññassa ānubhāvena.</p>
              <p>[03] ^b^so^eb^ ^a^V2.0070^ea^ ^a^M2.0073^ea^ sukhaṃ ce vedanab^nti idaṃ kasmā  ārabhi? khīṇāsavassa paccavekkhaṇañāṇaṃ dassetvā satatavihāraṃ  dassetuṃ ārabhi. ^b^anajjhositā^eb^ti taṇhāya gilitvā  pariniṭṭhapetvā agahitā. atha dukkhavedanā kasmā vuttā, kiṃ tampi  abhinandanto atthīti? āma atthi. sukhaṃ abhinandantoyeva hi  dukkhaṃ abhinandati nāma dukkhaṃ patvā sukhaṃ patthanato sukhassa ca  vipariṇāmadukkhatoti. ^b^kāyapariyantika^eb^nti kāyaparicchinnaṃ,  yāva pañcadvārakāyo pavattati, tāva pavattaṃ pañcadvārikavedananti attho.  ^b^jīvitapariyantika^eb^nti jīvitaparicchinnaṃ ^a^P2.0079^ea^.  yāva jīvitaṃ pavattati, tāva pavattaṃ manodvārikavedananti attho.</p>
              <p>[03] tattha pañcadvārikavedanā pacchā uppajjitvā paṭhamaṃ nirujjhati,  manodvārikavedanā paṭhamaṃ uppajjitvā pacchā nirujjhati. sā hi  paṭisandhikkhaṇe vatthurūpasmiṃyeva patiṭṭhāti. pañcadvārikā pavatte  pañcadvāravasena pavattamānā paṭhamavaye vīsativassakāle  rajjanadussanamuyhanavasena adhimattā balavatī hoti, paṇṇāsavassakāle  ṭhitā hoti, saṭṭhivassakālato paṭṭhāya parihāyamānā  asītinavutivassakāle mandā hoti. tadā hi sattā ``cirarattaṃ  ekato nisīdimhā nipajjimhā''ti vadantepi ``na sañjānāmā''ti  vadanti. adhimattānipi rūpādiārammaṇāni ``na passāma na  suṇāma'', ``sugandhaṃ duggandhaṃ vā sāduṃ asāduṃ vā thaddhaṃ mudukanti vā  na jānāmā''ti vadanti. iti nesaṃ pañcadvārikavedanā bhaggā hoti,  manodvārikāva pavattati. sāpi anupubbena parihāyamānā maraṇasamaye  hadayakoṭiṃyeva nissāya pavattati. yāva panesā pavattati, tāva satto  jīvatīti vuccati. yadā nappavattati, tadā mato niruddhoti vuccati.</p>
              <p>[03] svāyamattho vāpiyā dīpetabbo --</p>
              <p>[03] yathā hi puriso pañcaudakamaggasampannaṃ vāpiṃ kareyya, paṭhamaṃ  deve vuṭṭhe pañcahi udakamaggehi udakaṃ pavisitvā antovāpiyaṃ āvāṭe  pūreyya, punappunaṃ deve vassante udakamagge pūretvā gāvutaḍḍhayojanamattaṃ  ottharitvā udakaṃ tiṭṭheyya tato tato vissandamānaṃ, atha  niddhamanatumbe vivaritvā khettesu kamme kariyamāne udakaṃ nikkhamantaṃ,  sassapākakāle (udakaṃ nikkhamantaṃ,) udakaṃ parihīnaṃ ``macche  gaṇhāmā''ti vattabbataṃ āpajjeyya, tato ^a^M2.0074^ea^ katipāhena āvāṭesuyeva  udakaṃ saṇṭhaheyya. yāva pana taṃ āvāṭesu hoti, tāva ``mahāvāpiyaṃ  ^a^V2.0071^ea^ udakaṃ atthī''ti saṅkhaṃ gacchati. yadā pana tattha  chijjati, tadā ``vāpiyaṃ udakaṃ natthī''ti vuccati, evaṃsampadamidaṃ  veditabbaṃ.</p>
              <p>[03] paṭhamaṃ ^a^P2.0080^ea^ deve vassante pañcahi maggehi udake  pavisante āvāṭānaṃ pūraṇakālo viya hi paṭhamameva paṭisandhikkhaṇe  manodvārikavedanāya vatthurūpe patiṭṭhitakālo, punappunaṃ deve vassante  pañcannaṃ maggānaṃ pūritakālo viya pavatte pañcadvārikavedanāya  pavattikālo, gāvutaḍḍhayojanamattaṃ ajjhottharaṇaṃ viya paṭhamavaye  vīsativassakāle rajjanādivasena tassā adhimattabalavabhāvo, yāva  vāpito udakaṃ na niggacchati, tāva pūrāya vāpiyā ṭhitakālo viya  paññāsavassakāle tassā ṭhitakālo, niddhamanatumbesu vivaṭesu kammante  kariyamāne udakassa nikkhamanakālo viya saṭṭhivassakālato paṭṭhāya  tassā parihāni, udake bhaṭṭhe udakamaggesu parittodakassa ṭhitakālo  viya asītinavutivassakāle pañcadvārikavedanāya mandakālo,  āvāṭesuyeva udakassa patiṭṭhānakālo viya hadayavatthukoṭiṃ nissāya  manodvārikavedanāya pavattikālo, āvāṭesu parittepi udake sati  ``vāpiyaṃ udakaṃ atthī''ti vattabbakālo viya yāva sā pavattati,  tāva ``satto jīvatī''ti vuccati. yathā pana āvāṭesu udake chinne  ``natthi vāpiyaṃ udaka''nti vuccati, evaṃ manodvārikavedanāya  appavattamānāya ``satto mato''ti vuccati. imaṃ vedanaṃ sandhāya vuttaṃ  ``jīvitapariyantikaṃ vedanaṃ vediyamāno''ti.</p>
              <p>[03] ^b^kāyassa bhedā^eb^ti kāyassa bhedena.  ^b^jīvitapariyādānā uddha^eb^nti jīvitakkhayato uddhaṃ.  ^b^idhevā^eb^ti paṭisandhivasena parato agantvā idheva.  ^b^sītībhavissantī^eb^ti pavattivipphandadaratharahitāni sītāni  appavattanadhammāni bhavissanti. ^b^sarīrānī^eb^ti dhātusarīrāni.  ^b^avasissantī^eb^ti avasiṭṭhāni bhavissanti.</p>
              <p>[03] ^b^kumbhakārapākā^eb^ti kumbhakārassa bhājanapacanaṭṭhānato.  ^b^paṭisisseyyā^eb^ti ṭhapeyya. ^b^kapallānī^eb^ti saha mukhavaṭṭiyā  ekābaddhāni kumbhakapallāni. ^b^avasisseyyu^eb^nti ^a^M2.0075^ea^ ^a^P2.0081^ea^  tiṭṭheyyuṃ. ^b^evameva kho^eb^ti ettha idaṃ opammasaṃsandanaṃ  -- ādittakumbhakārapāko viya hi tayo bhavā daṭṭhabbā, kumbhakāro  viya yogāvacaro, pākato kumbhakārabhājanānaṃ nīharaṇadaṇḍako viya  arahattamaggañāṇaṃ, samo bhūmibhāgo viya asaṅkhataṃ nibbānatalaṃ,  daṇḍakena uṇhakumbhaṃ ākaḍḍhitvā ^a^V2.0072^ea^ same bhūmibhāge kumbhassa  ṭhapitakālo viya āraddhavipassakassa rūpasattakaṃ arūpasattakaṃ  vipassantassa kammaṭṭhāne ca paguṇe vibhūte upaṭṭhahamāne tathārūpaṃ  utusappāyādiṃ labhitvā ekāsane nisinnassa vipassanaṃ vaḍḍhetvā  aggaphalaṃ arahattaṃ patvā catūhi apāyehi attabhāvaṃ uddharitvā  phalasamāpattivasena asaṅkhate nibbānatale ṭhitakālo daṭṭhabbo.  khīṇāsavo pana uṇhakumbho viya arahattappattadivaseyeva na  parinibbāti, sāsanappaveṇiṃ pana ghaṭayamāno paṇṇāsasaṭṭhivassāni  ṭhatvā carimakacittappattiyā upādiṇṇakakkhandhabhedā anupādisesāya  nibbānadhātuyā parinibbāti. athassa kumbhassa viya kapallāni  anupādiṇṇakasarīrāneva avasissantīti. ^b^sarīrāni  avasissantīti pajānātī^eb^ti idaṃ pana khīṇāsavassa  anuyogāropanatthaṃ vuttaṃ.</p>
              <p>[03] ^b^viññāṇaṃ paññāyethā^eb^ti paṭisandhiviññāṇaṃ paññāyetha.  ^b^sādhu sādhū^eb^ti therānaṃ byākaraṇaṃ sampahaṃsati. ^b^evameta^eb^nti  yadetaṃ tividhe abhisaṅkhāre asati paṭisandhiviññāṇassa  appaññāṇantiādi, evameva etaṃ. ^b^adhimuccathā^eb^ti  sanniṭṭhānasaṅkhātaṃ adhimokkhaṃ paṭilabhatha. ^b^esevanto  dukkhassā^eb^ti ayameva vaṭṭadukkhassa anto ayaṃ paricchedo, yadidaṃ  nibbānanti. paṭhamaṃ. </p>
            </h4>
            <h4>
              <h4n> 2. upādānasuttavaṇṇanā </h4n>
              <p>[03] 52^b^.^eb^ dutiye ^b^upādāniyesū^eb^ti catunnaṃ upādānānaṃ  paccayesu tebhūmakadhammesu. ^b^assādānupassino^eb^ti assādaṃ  anupassantassa. ^b^tatrā^eb^ti tasmiṃ aggikkhandhe.  ^b^tadāhāro^eb^ti taṃpaccayo. ^b^tadupādāno^eb^ti tasseva vevacanaṃ.  ^b^evameva^eb^ ^a^P2.0082^ea^ ^b^kho^eb^ti ettha aggikkhandho viya  hi tayo bhavā, tebhūmakavaṭṭantipi etadeva, aggijaggakapuriso viya  vaṭṭanissito bālaputhujjano, sukkhatiṇagomayādipakkhipanaṃ viya  assādānupassino puthujjanassa ^a^M2.0076^ea^ taṇhādivasena chahi dvārehi  kusalākusalakammakaraṇaṃ. tiṇagomayādīsu khīṇesu punappunaṃ tesaṃ  pakkhipanena aggikkhandhassa vaḍḍhanaṃ viya bālaputhujjanassa uṭṭhāya  samuṭṭhāya yathāvuttakammāyūhanena aparāparaṃ vaṭṭadukkhanibbattanaṃ.</p>
              <p>[03] ^b^na kālena kālaṃ sukkhāni ceva tiṇāni pakkhipeyyā^eb^ti  tañhi koci atthakāmo evaṃ vadeyya ^a^V2.0073^ea^ -- ``bho kasmā uṭṭhāya  samuṭṭhāya kalāpe bandhitvā sukkhatiṇakaṭṭhānaṃ pacchiyañca pūretvā  sukkhagomayāni pakkhipanto etaṃ aggiṃ jālesi? api nu te  atthi itonidānaṃ kāci vaḍḍhīti? vaṃsāgatametaṃ bho amhākaṃ,  itonidānaṃ pana me avaḍḍhiyeva, kuto vaḍḍhi? ahañhi imaṃ aggiṃ  jagganto neva nhāyituṃ na bhuñjituṃ na nipajjituṃ labhāmīti. tena hi  bho kiṃ te iminā niratthakena aggijālanena? ehi tvaṃ etāni  ābhatāni tiṇādīni ettha nikkhipa, tāni sayameva jhāyissanti,  tvaṃ pana asukasmiṃ ṭhāne sītodakā pokkharaṇī atthi, tattha nhatvā,  mālāgandhavilepanehi attānaṃ maṇḍetvā sunivattho supārutova pādukāhi  nagaraṃ pavisitvā pāsādavaramāruyha vātapānaṃ vivaritvā mahāvīthiyaṃ  virocamāno nisīda ekaggo sukhasamappito hutvā, tattha te  nisinnassa tiṇādīnaṃ khayena sayameva ayaṃ aggi appaṇṇattibhāvaṃ  gamissatī''ti. so tathā kareyya. tatheva ca tattha nisinnassa so  aggi upādānakkhayena appaṇṇattibhāvaṃ gaccheyya. idaṃ sandhāyetaṃ  ``na kālena kāla''ntiādi vuttaṃ.</p>
              <p>[03] ^b^evameva kho^eb^ti ettha pana idaṃ opammasaṃsandanaṃ --  cattālīsāya kaṭṭhavāhānaṃ jalamāno mahāaggikkhandho viya hi  tebhūmakavaṭṭaṃ daṭṭhabbaṃ, aggijagganakapuriso viya vaṭṭasannissitako  yogāvacaro, atthakāmo puriso viya sammāsambuddho, tena purisena  tassa dinnaovādo viya tathāgatena ^a^P2.0083^ea^ ``ehi tvaṃ,  bhikkhu, tebhūmakadhammesu nibbinda, evaṃ vaṭṭadukkhā muccissasī''ti  tassa tebhūmakadhammesu kammaṭṭhānassa kathitakālo, tassa purisassa  yathānusiṭṭhaṃ paṭipajjitvā pāsāde nisinnakālo viya yogino ^a^M2.0077^ea^  sugatovādaṃ sampaṭicchitvā suññāgāraṃ paviṭṭhassa tebhūmakadhammesu  vipassanaṃ paṭṭhapetvā anukkamena yathānurūpaṃ āhārasappāyādiṃ labhitvā,  ekāsane nisinnassa aggaphale patiṭṭhitakālo, tassa  nhānavilepanādīhi sudhotamaṇḍitakāyattā tasmiṃ nisinnassa  ekaggasukhasamappitakālo viya yogino ariyamaggapokkharaṇiyaṃ  maggañāṇodakena sunhātasudhotakilesamalassa hirottappasāṭake  nivāsetvā sīlavilepanānulittassa arahattamaṇḍanena attabhāvaṃ maṇḍetvā  vimuttipupphadāmaṃ piḷandhitvā iddhipādapādukā āruyha nibbānanagaraṃ  pavisitvā dhammapāsādaṃ āruyha satipaṭṭhānamahāvīthiyaṃ virocamānassa  nibbānārammaṇaṃ phalasamāpattiṃ appetvā nisinnakālo. tassa pana  purisassa tasmiṃ nisinnassa tiṇādīnaṃ khayena aggikkhandhassa  appaṇṇattigamanakālo viya khīṇāsavassa yāvatāyukaṃ ṭhatvā  upādiṇṇakakkhandhabhedena anupādisesāya nibbānadhātuyā parinibbutassa  mahāvaṭṭavūpasamo daṭṭhabbo. dutiyaṃ. </p>
            </h4>
            <h4>
              <h4n> 3. saṃyojanasuttavaṇṇanā </h4n>
              <p>[03] 53^b^.^eb^ tatiye ^a^V2.0074^ea^ ^b^saṃyojaniyesū^eb^ti dasannaṃ  saṃyojanānaṃ paccayesu. ^b^jhāyeyyā^eb^ti jaleyya. ^b^telaṃ  āsiñceyya vaṭṭiṃ upasaṃhareyyā^eb^ti dīpapaṭijagganatthaṃ telabhājanañca  mahantañca vaṭṭikapālaṃ gahetvā samīpe niccaṃ ṭhitova tele khīṇe telaṃ  āsiñceyya, vaṭṭiyā khīṇāya vaṭṭiṃ upasaṃhareyya. sesamettha saddhiṃ  opammasaṃsandanena purimanayeneva veditabbaṃ. tatiyaṃ. </p>
            </h4>
            <h4>
              <h4n> 4. dutiyasaṃyojanasuttavaṇṇanā </h4n>
              <p>[03] 54^b^.^eb^ catutthe upamaṃ paṭhamaṃ katvā pacchā attho vutto.  sesaṃ tādisameva. catutthaṃ. </p>
            </h4>
            <h4>
              <h4n> 5. mahārukkhasuttavaṇṇanā </h4n>
              <p>[03] 55^b^.^eb^ pañcame ^a^P2.0084^ea^ ^b^uddhaṃ ojaṃ  abhiharantī^eb^ti pathavīrasañca āporasañca upari āropenti.  ojāya āropitattā hatthasatubbedhassa rukkhassa aṅkuraggesu  bindubindūni viya hutvā sineho tiṭṭhati. idaṃ panettha  opammasaṃsandanaṃ ^a^M2.0078^ea^ -- mahārukkho viya hi tebhūmakavaṭṭaṃ, mūlāni  viya āyatanāni, mūlehi ojāya ārohanaṃ viya chahi dvārehi  kammārohanaṃ, ojāya abhiruḷhattā mahārukkhassa yāvakappaṭṭhānaṃ viya  vaṭṭanissitabālaputhujjanassa chahi dvārehi kammaṃ āyūhantassa aparāparaṃ  vaṭṭassa vaḍḍhanavasena dīgharattaṃ ṭhānaṃ.</p>
              <p>[03] ^b^kuddālapiṭaka^eb^nti kuddālañceva pacchibhājanañca.  ^b^khaṇḍākhaṇḍikaṃ chindeyyā^eb^ti khuddakamahantāni khaṇḍākhaṇḍāni  karonto chindeyya. idaṃ panettha opammasaṃsandanaṃ -- idhāpi hi  mahārukkho viya tebhūmakavaṭṭaṃ, rukkhaṃ nāsetukāmo puriso viya  yogāvacaro, kuddālo viya ñāṇaṃ, pacchi viya samādhi,  rukkhacchedanapharasu viya ñāṇaṃ, rukkhassa mūle chinnakālo viya  yogino ācariyasantike kammaṭṭhānaṃ gahetvā manasikarontassa paññā,  khaṇḍākhaṇḍikaṃ chindanakālo viya saṅkhepato catunnaṃ mahābhūtānaṃ  manasikāro, phālanaṃ viya dvecattālīsāya koṭṭhāsesu  vitthāramanasikāro, sakalikaṃ sakalikaṃ karaṇakālo viya  upādārūpassa ceva rūpakkhandhārammaṇassa viññāṇassa cāti imesaṃ  vasena nāmarūpapariggaho, mūlānaṃ upacchedanaṃ viya tasseva nāmarūpassa  paccayapariyesanaṃ, vātātape ^a^V2.0075^ea^ visosetvā agginā ḍahanakālo  viya anupubbena vipassanaṃ vaḍḍhetvā aññataraṃ sappāyaṃ labhitvā  kammaṭṭhāne vibhūte upaṭṭhahamāne ekapallaṅke nisinnassa samaṇadhammaṃ  karontassa aggaphalappatti, masikaraṇaṃ viya arahattappattadivaseyeva  aparinibbāyantassa yāvatāyukaṃ ṭhita kālo, mahāvāte opunanaṃ  nadiyā pavāhanaṃ viya ca upādiṇṇakakkhandhabhedena anupādisesāya  nibbānadhātuyā parinibbutassa vaṭṭavūpasamo veditabbo. pañcamaṃ. </p>
            </h4>
            <h4>
              <h4n> 6. dutiyamahārukkhasuttavaṇṇanā </h4n>
              <p>[03] 56^b^.^eb^ chaṭṭhepi ^a^P2.0085^ea^ upamaṃ paṭhamaṃ vatvā  pacchā attho vutto, idameva nānattaṃ. chaṭṭhaṃ. </p>
            </h4>
            <h4>
              <h4n> 7. taruṇarukkhasuttavaṇṇanā </h4n>
              <p>[03] 57-59^b^.^eb^ sattame ^a^M2.0079^ea^ ^b^taruṇo^eb^ti ajātaphalo.  ^b^palimajjeyyā^eb^ti sodheyya. ^b^paṃsuṃ dadeyyā^eb^ti thaddhapharusapaṃsuṃ  haritvā mudugomayacuṇṇamissaṃ madhurapaṃsuṃ pakkhipeyya. ^b^vuddhi^eb^nti  vuddhiṃ āpajjitvā pupphūpago pupphaṃ, phalūpago phalaṃ gaṇheyya. idaṃ  panettha opammasaṃsandanaṃ -- taruṇarukkho viya hi tebhūmakavaṭṭaṃ,  rukkhajaggako puriso viya vaṭṭanissito puthujjano,  mūlaphalasantānādīni viya tīhi dvārehi kusalākusalakammāyūhanaṃ,  rukkhassa vuḍḍhiāpajjanaṃ viya puthujjanassa tīhi dvārehi kammaṃ  āyūhato aparāparaṃ vaṭṭappavatti. vivaṭṭaṃ vuttanayeneva veditabbaṃ.  aṭṭhamanavamāni uttānatthāneva. sattamādīni. </p>
            </h4>
            <h4>
              <h4n> 10. nidānasuttavaṇṇanā </h4n>
              <p>[03] 60^b^.^eb^ dasame ^b^kurūsu viharatī^eb^ti kurūti evaṃ  bahuvacanavasena laddhavohāre janapade viharati. ^b^kammāsadhammaṃ nāma  kurūnaṃ nigamo^eb^ti evaṃnāmako kurūnaṃ nigamo, taṃ gocaragāmaṃ  katvāti attho. ^b^āyasmā^eb^ti piyavacanametaṃ garuvacanametaṃ.  ^b^ānando^eb^ti ^a^P2.0086^ea^ tassa therassa nāmaṃ.  ^b^ekamantaṃ nisīdī^eb^ti cha nisajjadose vivajjento  dakkhiṇajāṇumaṇḍalassa abhimukhaṭṭhāne chabbaṇṇānaṃ buddharasmīnaṃ anto  pavisitvā pasannalākhārasaṃ vigāhanto viya suvaṇṇapaṭaṃ pārupanto  ^a^V2.0076^ea^ viya rattakambalavitānamajjhaṃ pavisanto viya  dhammabhaṇḍāgāriko āyasmā ānando nisīdi. tena vuttaṃ  ``ekamantaṃ nisīdī''ti.</p>
              <p>[03] kāya pana velāya kena kāraṇena ayamāyasmā bhagavantaṃ  upasaṅkamantoti? sāyanhavelāya paccayākārapañhaṃ pucchanakāraṇena. taṃ  divasaṃ kira ayamāyasmā kulasaṅgahatthāya gharadvāre gharadvāre  sahassabhaṇḍikaṃ nikkhipanto viya kammāsadhammaṃ piṇḍāya caritvā  piṇḍapātapaṭikkanto satthu vattaṃ dassetvā satthari gandhakuṭiṃ paviṭṭhe  satthāraṃ vanditvā attano divāṭṭhānaṃ gantvā antevāsikesu vattaṃ  dassetvā paṭikkantesu divāṭṭhānaṃ paṭisammajjitvā cammakkhaṇḍaṃ paññapetvā  udakatumbato udakena hatthapāde ^a^M2.0080^ea^ sītalaṃ katvā pallaṅkaṃ  ābhujitvā nisinno sotāpattiphalasamāpattiṃ samāpajjitvā. atha  paricchinnakālavasena samāpattito vuṭṭhāya paccayākāre ñāṇaṃ otāresi.  so ``avijjāpaccayā saṅkhārā''tiādito paṭṭhāya antaṃ, antato  paṭṭhāya ādiṃ, ubhayantato paṭṭhāya majjhaṃ, majjhato paṭṭhāya ubho ante  pāpento tikkhattuṃ dvādasapadaṃ paccayākāraṃ sammasi. tassevaṃ  sammasantassa paccayākāro vibhūto hutvā uttānakuttānako viya  upaṭṭhāsi. tato cintesi -- ``ayaṃ paccayākāro sabbabuddhehi  gambhīro ceva gambhīrāvabhāso cāti kathito, mayhaṃ kho pana  padesañāṇe ṭhitassa sāvakassa sato uttāno viya vibhūto pākaṭo  hutvā upaṭṭhāti, mayhaṃyeva nu kho esa uttānako viya upaṭṭhāti, udāhu  aññesampīti attano upaṭṭhānakāraṇaṃ satthu ārocessāmī''ti  nisinnaṭṭhānato uṭṭhāya cammakkhaṇḍaṃ papphoṭetvā ādāya sāyanhasamaye  bhagavantaṃ upasaṅkami. tena vuttaṃ -- ``sāyanhavelāyaṃ paccayākārapañhaṃ  pucchanakāraṇena upasaṅkamanto''ti.</p>
              <p>[03] ^b^yāva gambhīro^eb^ti ettha ^b^yāva^eb^saddo pamāṇātikkame.  atikkamma pamāṇaṃ gambhīro, atigambhīroti attho.  ^b^gambhīrāvabhāso^eb^ti ^a^P2.0087^ea^ gambhīrova hutvā  avabhāsati, dissatīti attho. ekañhi uttānameva gambhīrāvabhāsaṃ  hoti pūtipaṇṇarasavasena kāḷavaṇṇaṃ purāṇaudakaṃ viya. tañhi  jāṇuppamāṇampi sataporisaṃ viya dissati. ekaṃ gambhīraṃ  uttānāvabhāsaṃ hoti maṇibhāsaṃ vippasannaudakaṃ viya. tañhi  sataporisampi jāṇuppamāṇaṃ viya khāyati. ekaṃ uttānaṃ  uttānāvabhāsaṃ hoti pātiādīsu udakaṃ viya. ekaṃ gambhīraṃ  gambhīrāvabhāsaṃ hoti sinerupādakamahāsamudde udakaṃ viya. evaṃ  udakameva cattāri nāmāni labhati. paṭiccasamuppāde panetaṃ natthi.  ayañhi gambhīro ca gambhīrāvabhāso cāti ekameva nāmaṃ labhati  ^a^V2.0077^ea^. evarūpo samānopi atha ca pana me uttānakuttānako viya  khāyati, tadidaṃ acchariyaṃ, bhante, abbhutaṃ, bhanteti evaṃ attano  vimhayaṃ pakāsento pañhaṃ pucchitvā tuṇhībhūto nisīdi.</p>
              <p>[03] bhagavā ^a^M2.0081^ea^ tassa vacanaṃ sutvā ``ānando bhavaggagahaṇāya  hatthaṃ pasārento viya sineruṃ bhinditvā miñjaṃ nīharituṃ vāyamamāno  viya vinā nāvāya mahāsamuddaṃ taritukāmo viya pathaviṃ parivattetvā  pathavojaṃ gahetuṃ vāyamamāno viya buddhavisayaṃ pañhaṃ attano  uttānuttānanti vadati, handassa gambhīrabhāvaṃ ācikkhāmī''ti  cintetvā ^b^mā heva^eb^ntiādimāha.</p>
              <p>[03] tattha ^b^mā heva^eb^nti ^b^ha^eb^-kāro nipātamattaṃ, evaṃ mā  bhaṇīti attho. ``mā heva''nti ca idaṃ vacanaṃ bhagavā āyasmantaṃ  ānandaṃ ussādentopi bhaṇati apasādentopi. tattha ussādentopīti,  ānanda, tvaṃ mahāpañño visadañāṇo, tena te gambhīropi  paṭiccasamuppādo uttānako viya khāyati, aññesaṃ panesa uttānakoti  na sallakkhetabbo, gambhīroyeva ca so gambhīrāvabhāso ca.</p>
              <p>[03] tattha catasso upamā vadanti -- cha māse subhojanarasapuṭṭhassa  kira katayogassa mahāmallassa samajjasamaye katamallapāsāṇaparicayassa  yuddhabhūmiṃ gacchantassa antarā mallapāsāṇaṃ dassesuṃ. so ``kiṃ  eta''nti āha. mallapāsāṇoti. āharatha nanti. ``ukkhipituṃ  na ^a^P2.0088^ea^ sakkomā''ti vutte sayaṃ gantvā ``kuhiṃ imassa  bhāriyaṭṭhāna''nti vatvā dvīhi hatthehi dve pāsāṇe ukkhipitvā  kīḷāguḷe viya khipitvā agamāsi. tattha mallassa mallapāsāṇo  lahukoti na aññesampi lahukoti vattabbo. cha māse  subhojanarasapuṭṭho mallo viya hi kappasatasahassaṃ abhinīhārasampanno  āyasmā ānando. yathā mallassa mahābalatāya mallapāsāṇo lahuko,  evaṃ therassa mahāpaññatāya paṭiccasamuppādo uttānoti vattabbo, so  aññesaṃ uttānoti na vattabbo.</p>
              <p>[03] mahāsamudde ca timi nāma mahāmaccho dviyojanasatiko,  timiṅgalo tiyojanasatiko, timirapiṅgalo pañcayojanasatiko,  ānando timinando ajjhāroho mahātimīti ime cattāro  yojanasahassikā. tattha timirapiṅgaleneva dīpenti. tassa kira  dakkhiṇakaṇṇaṃ cālentassa pañcayojanasate ^a^V2.0078^ea^ padese udakaṃ  calati, tathā vāmakaṇṇaṃ, tathā naṅguṭṭhaṃ, tathā sīsaṃ. dve pana kaṇṇe  cāletvā naṅguṭṭhena ^a^M2.0082^ea^ paharitvā sīsaṃ aparāparaṃ katvā kīḷituṃ  āraddhassa sattaṭṭhayojanasate ṭhāne bhājane pakkhipitvā uddhane āropitaṃ  viya udakaṃ pakkuthati. yojanasatamatte padese udakaṃ piṭṭhiṃ chādetuṃ na  sakkoti. so evaṃ vadeyya -- ``ayaṃ mahāsamuddo gambhīroti  vadanti, kutassa gambhīratā, mayaṃ piṭṭhimattacchādanampi udakaṃ na  labhāmā''ti. tattha kāyūpapannassa timirapiṅgalassa mahāsamuddo  uttānoti aññesañca khuddakamacchānaṃ uttānoti na vattabbo, evameva  ñāṇūpapannassa therassa paṭiccasamuppādo uttānoti aññesampi uttānoti  na vattabbo. supaṇṇarājā ca diyaḍḍhayojanasatiko hoti. tassa  dakkhiṇapakkho paññāsayojaniko hoti, tathā vāmapakkho, piñchavaṭṭi  ca saṭṭhiyojanikā, gīvā tiṃsayojanikā, mukhaṃ navayojanaṃ, pādā  dvādasayojanikā, tasmiṃ supaṇṇavātaṃ ^a^P2.0089^ea^ dassetuṃ āraddhe  sattaṭṭhayojanasataṃ ṭhānaṃ nappahoti. so evaṃ vadeyya -- ``ayaṃ  ākāso anantoti vadanti, kutassa anantatā, mayaṃ  pakkhavātappattharaṇokāsampi na labhāmā''ti. tattha kāyūpapannassa  supaṇṇarañño ākāso parittoti aññesañca khuddakapakkhīnaṃ parittoti  na vattabbo, evameva ñāṇūpapannassa therassa paṭiccasamuppādo uttānoti  aññesampi uttānoti na vattabbo.</p>
              <p>[03] rāhu asurindo pana pādantato yāva kesantā yojanānaṃ cattāri  sahassāni aṭṭha ca satāni honti. tassa dvinnaṃ bāhānaṃ antare  dvādasayojanasatikaṃ, bahalattena chayojanasatikaṃ, hatthapādatalāni  tiyojanasatikāni, tathā mukhaṃ, ekaṅgulipabbaṃ paññāsayojanaṃ, tathā  bhamukantaraṃ, nalāṭaṃ tiyojanasatikaṃ, sīsaṃ navayojanasatikaṃ. tassa  mahāsamuddaṃ otiṇṇassa gambhīraṃ udakaṃ jāṇuppamāṇaṃ hoti. so evaṃ  vadeyya -- ``ayaṃ mahāsamuddo gambhīroti vadanti. kutassa  gambhīratā? mayaṃ jāṇuppaṭicchādanamattampi udakaṃ na labhāmā''ti.  tattha kāyūpapannassa rāhuno mahāsamuddo uttānoti aññesañca uttānoti  na vattabbo. evameva ñāṇūpapannassa therassa paṭiccasamuppādo  uttānoti ^a^M2.0083^ea^ aññesampi uttānoti na vattabbo. etamatthaṃ  sandhāya bhagavā ^b^mā hevaṃ, ānanda, mā hevaṃ, ānandā^eb^ti āha.</p>
              <p>[03] therassa hi catūhi kāraṇehi gambhīro paṭiccasamuppādo  uttānoti upaṭṭhāsi. katamehi catūhi? pubbūpanissayasampattiyā  titthavāsena sotāpannatāya bahussutabhāvenāti.</p>
              <p>[03] ito ^a^V2.0079^ea^ kira satasahassime kappe padumuttaro nāma satthā  loke uppajji. tassa haṃsavatī nāma nagaraṃ ahosi, ānando nāma  rājā pitā, sumedhā nāma devī mātā, bodhisatto uttarakumāro nāma  ahosi. so puttassa jātadivase mahābhinikkhamanaṃ nikkhamma  pabbajitvā padhānamanuyutto anukkamena sabbaññutaṃ patvā,  ``anekajātisaṃsāra''nti udānaṃ udānetvā sattāhaṃ bodhipallaṅke  vītināmetvā ``pathaviyaṃ pādaṃ ṭhapessāmī''ti pādaṃ abhinīhari.  atha pathaviṃ bhinditvā ^a^P2.0090^ea^ mahantaṃ padumaṃ uṭṭhāsi.  tassa dhurapattāni navutihatthāni, kesaraṃ tiṃsahatthaṃ, kaṇṇikā  dvādasahatthā, navaghaṭappamāṇā reṇu ahosi.</p>
              <p>[03] satthā pana ubbedhato aṭṭhapaññāsahattho ahosi, tassa ubhinnaṃ  bāhānamantaraṃ aṭṭhārasahatthaṃ, nalāṭaṃ pañcahatthaṃ, hatthapādā ekādasahatthā.  tassa ekādasahatthena pādena dvādasahatthāya kaṇṇikāya akkantamattāya  navaghaṭappamāṇā reṇu uṭṭhāya aṭṭhapaññāsahatthaṃ padesaṃ uggantvā  okiṇṇamanosilācuṇṇaṃ viya paccokiṇṇaṃ. tadupādāya bhagavā  ``padumuttaro''tveva paññāyittha. tassa devilo ca sujāto ca dve  aggasāvakā ahesuṃ, amitā ca asamā ca dve aggasāvikā, sumano  nāma upaṭṭhāko. padumuttaro bhagavā pitusaṅgahaṃ kurumāno  bhikkhusatasahassaparivāro haṃsavatiyā rājadhāniyā vasati.</p>
              <p>[03] kaniṭṭhabhātā panassa sumanakumāro nāma. tassa rājā  haṃsavatito vīsayojanasate bhogaṃ adāsi. so kadāci āgantvā  pitarañca satthārañca passati. athekadivasaṃ paccanto kupito.  sumano rañño sāsanaṃ pesesi. rājā ``tvaṃ mayā, tāta, kasmā  ṭhapito''ti paṭipesesi. so core vūpasametvā ``upasanto, deva,  janapado''ti rañño pesesi. rājā tuṭṭho ``sīghaṃ mama putto  āgacchatū''ti āha. tassa ^a^M2.0084^ea^ sahassamattā amaccā honti.  so tehi saddhiṃ antarāmagge mantesi -- ``mayhaṃ pitā tuṭṭho sace me  varaṃ deti, kiṃ gaṇhāmī''ti? atha naṃ ekacce ``hatthiṃ gaṇhatha,  assaṃ gaṇhatha, janapadaṃ gaṇhatha, sattaratanāni gaṇhathā''ti āhaṃsu.  apare ``tumhe pathavissarassa puttā, na tumhākaṃ dhanaṃ dullabhaṃ, laddhampi  cetaṃ sabbaṃ pahāya gamanīyaṃ, puññameva ekaṃ ādāya gamanīyaṃ, tasmā  deve varaṃ dadamāne temāsaṃ padumuttaraṃ bhagavantaṃ upaṭṭhātuṃ varaṃ gaṇhathā''ti.  so ``tumhe mayhaṃ kalyāṇamittā nāma, mametaṃ cittaṃ ^a^P2.0091^ea^  natthi, tumhehi pana uppāditaṃ, evaṃ karissāmī''ti, gantvā  pitaraṃ vanditvā pitarā āliṅgetvā, matthake cumbitvā ``varaṃ te,  putta, demī''ti vutte ``icchāmahaṃ, mahārāja, bhagavantaṃ temāsaṃ ^a^V2.0080^ea^  catūhi paccayehi upaṭṭhahanto jīvitaṃ avañjhaṃ kātuṃ, idaṃ me varaṃ  dehī''ti āha. na sakkā, tāta, aññaṃ varehīti. deva, khattiyānaṃ  nāma dvekathā natthi, etameva me dehi, na mamaññena atthoti. tāta,  buddhānaṃ nāma cittaṃ dujjānaṃ, sace bhagavā na icchissati, mayā  dinnampi kiṃ bhavissatīti? ``sādhu, deva, ahaṃ bhagavato cittaṃ  jānissāmī''ti vihāraṃ gato.</p>
              <p>[03] tena ca samayena bhattakiccaṃ niṭṭhāpetvā bhagavā gandhakuṭiṃ paviṭṭho  hoti. so maṇḍalamāḷe sannisinnānaṃ bhikkhūnaṃ santikaṃ agamāsi.  te naṃ āhaṃsu -- ``rājaputta kasmā āgatosī''ti? bhagavantaṃ  dassanāya, dassetha me bhagavantanti. ``na mayaṃ, rājaputta,  icchiticchitakkhaṇe satthāraṃ daṭṭhuṃ labhāmā''ti. ko pana, bhante,  labhatīti? sumanatthero nāma rājaputtāti. so ``kuhiṃ bhante  thero''ti? therassa nisinnaṭṭhānaṃ pucchitvā gantvā vanditvā --  ``icchāmahaṃ, bhante, bhagavantaṃ passituṃ, dassetha me bhagavanta''nti āha.  thero ``ehi, rājaputtā''ti taṃ gahetvā gandhakuṭipariveṇe ṭhapetvā  gandhakuṭiṃ āruhi. atha naṃ bhagavā ``sumana, kasmā āgatosī''ti  āha. rājaputto, bhante, bhagavantaṃ dassanāya āgatoti. tena hi  bhikkhu āsanaṃ paññapehīti. thero āsanaṃ paññapesi. nisīdi  bhagavā paññatte āsane. rājaputto bhagavantaṃ vanditvā paṭisanthāraṃ  akāsi, ``kadā āgatosi rājaputtā''ti? bhante, tumhesu gandhakuṭiṃ  paviṭṭhesu, bhikkhū pana ``na mayaṃ icchiticchitakkhaṇe bhagavantaṃ daṭṭhuṃ  labhāmā''ti maṃ therassa santikaṃ pāhesuṃ, thero pana ekavacaneneva  dassesi, thero, bhante, tumhākaṃ ^a^M2.0085^ea^ sāsane ^a^P2.0092^ea^  vallabho maññeti. āma, rājakumāra, vallabho esa bhikkhu mayhaṃ  sāsaneti. bhante, buddhānaṃ sāsane kiṃ katvā vallabho hotīti?  dānaṃ datvā sīlaṃ samādiyitvā uposathakammaṃ katvā, kumārāti.  bhagavā ahampi thero viya buddhasāsane vallabho hotukāmo, temāsaṃ me  vassāvāsaṃ adhivāsethāti. bhagavā, ``atthi nu kho gatena  attho''ti oloketvā ``atthī''ti disvā ``suññāgāre kho,  rājakumāra, tathāgatā abhiramantī''ti āha. kumāro ``aññātaṃ  bhagavā, aññātaṃ sugatā''ti vatvā -- ``ahaṃ, bhante, purimataraṃ gantvā  vihāraṃ kāremi, mayā pesite bhikkhusatasahassena saddhiṃ āgacchathā''ti  paṭiññaṃ gahetvā pitu santikaṃ gantvā, ``dinnā me, deva, bhagavatā  paṭiññā, mayā pahite tumhe bhagavantaṃ peseyyāthā''ti pitaraṃ vanditvā  nikkhamitvā yojane yojane vihāraṃ kāretvā vīsayojanasataṃ addhānaṃ  gato. gantvā attano nagare vihāraṭṭhānaṃ vicinanto sobhanassa nāma  kuṭumbikassa ^a^V2.0081^ea^ uyyānaṃ disvā satasahassena kiṇitvā  satasahassaṃ vissajjetvā vihāraṃ kāresi. tattha bhagavato gandhakuṭiṃ,  sesabhikkhūnañca rattiṭṭhānadivāṭṭhānatthāya kuṭileṇamaṇḍape kārāpetvā  pākāraparikkhepaṃ dvārakoṭṭhakañca niṭṭhāpetvā pitu santikaṃ pesesi  ``niṭṭhitaṃ mayhaṃ kiccaṃ, satthāraṃ pahiṇathā''ti.</p>
              <p>[03] rājā bhagavantaṃ bhojetvā ``bhagavā sumanassa kiccaṃ niṭṭhitaṃ,  tumhākaṃ āgamanaṃ paccāsīsatī''ti. bhagavā satasahassabhikkhuparivāro  yojane yojane vihāresu vasamāno agamāsi. kumāro ``satthā  āgacchatī''ti sutvā yojanaṃ paccuggantvā gandhamālādīhi pūjayamāno  vihāraṃ pavesetvā -- </p>
              <p>[21] ``satasahassena me kītaṃ, satasahassena māpitaṃ. </p>
              <p>[22] sobhanaṃ nāma uyyānaṃ paṭiggaṇha, mahāmunī''ti.. -- </p>
              <p>[07] vihāraṃ niyyātesi. so vassūpanāyikadivase dānaṃ  datvā attano puttadāre ca amacce ca pakkosāpetvā āha --``satthā  amhākaṃ santikaṃ dūrato āgato, buddhā ca nāma dhammagarunova,  nāmisagarukā. tasmā ahaṃ imaṃ temāsaṃ dve sāṭake ^a^P2.0093^ea^  nivāsetvā dasa sīlāni samādiyitvā idheva ^a^M2.0086^ea^ vasissāmi,  tumhe khīṇāsavasatasahassassa imināva nīhārena temāsaṃ dānaṃ  dadeyyāthā''ti.</p>
              <p>[03] so sumanattherassa vasanaṭṭhānasabhāgeyeva ṭhāne vasanto yaṃ thero  bhagavato vattaṃ karoti, taṃ sabbaṃ disvā, ``imasmiṃ ṭhāne  ekantavallabho esa thero, etasseva ṭhānantaraṃ patthetuṃ vaṭṭatī''ti  cintetvā, upakaṭṭhāya pavāraṇāya gāmaṃ pavisitvā sattāhaṃ mahādānaṃ  datvā sattame divase bhikkhūsatasahassassa pādamūle ticīvaraṃ ṭhapetvā  bhagavantaṃ vanditvā, ``bhante, yadetaṃ mayā magge  yojanantarikavihārakārāpanato paṭṭhāya puññaṃ kataṃ, taṃ neva sakkasampattiṃ,  na mārabrahmasampattiṃ patthayantena, buddhassa pana upaṭṭhākabhāvaṃ patthentena  kataṃ. tasmā ahampi bhagavā anāgate sumanatthero viya ekassa  buddhassa upaṭṭhāko homī''ti pañcapatiṭṭhitena patitvā vanditvā nipanno.  bhagavā ``mahantaṃ kulaputtassa cittaṃ, ijjhissati nu kho, no''ti  olokento ^a^V2.0082^ea^, ``anāgate ito satasahassime kappe gotamo  nāma buddho uppajjissati, tasseva upaṭṭhāko bhavissatī''ti ñatvā -- </p>
              <p>[21] ``icchitaṃ patthitaṃ tuyhaṃ, sabbameva samijjhatu. </p>
              <p>[22] sabbe pūrentu saṅkappā, cando pannaraso yathā''ti.. -- </p>
              <p>[07] āha. kumāro sutvā ``buddhā nāma advejjhakathā  hontī''ti dutiyadivaseyeva tassa bhagavato pattacīvaraṃ gahetvā piṭṭhito  piṭṭhito gacchanto viya ahosi. so tasmiṃ buddhuppāde  vassasatasahassaṃ dānaṃ datvā sagge nibbattitvā kassapabuddhakālepi  piṇḍāya carato therassa pattaggahaṇatthaṃ uttarisāṭakaṃ datvā pūjaṃ akāsi.  puna sagge nibbattitvā tato cuto bārāṇasirājā hutvā aṭṭhannaṃ  paccekabuddhānaṃ paṇṇasālāyo kāretvā maṇiādhārake upaṭṭhapetvā catūhi  paccayehi dasavassasahassāni upaṭṭhānaṃ akāsi. etāni pākaṭaṭṭhānāni.</p>
              <p>[03] kappasatasahassaṃ pana dānaṃ dadamānova amhākaṃ bodhisattena saddhiṃ  tusitapure nibbattitvā ^a^P2.0094^ea^ tato cuto  amitodanasakkassa gehe paṭisandhiṃ gahetvā anupubbena  katābhinikkhamano sammāsambodhiṃ patvā paṭhamagamanena kapilavatthuṃ  āgantvā tato nikkhamante bhagavati bhagavato parivāratthaṃ ^a^M2.0087^ea^  rājakumāresu pabbajantesu bhaddiyādīhi saddhiṃ nikkhamitvā bhagavato  santike pabbajitvā nacirasseva āyasmato puṇṇassa mantāṇiputtassa  santike dhammakathaṃ sutvā sotāpattiphale patiṭṭhahi. evamesa āyasmā  pubbūpanissayasampanno, tassimāya pubbūpanissayasampattiyā gambhīropi  paṭiccasamuppādo uttānako viya upaṭṭhāsi.</p>
              <p>[03] ^b^titthavāso^eb^ti pana garūnaṃ santike  uggahaṇasavanaparipucchanadhāraṇāni vuccanti. so therassa ativiya  parisuddho. tenāpissāyaṃ gambhīropi uttānako viya upaṭṭhāsi.  sotāpannānañca nāma paccayākāro uttānako hutvā upaṭṭhāti, ayañca  āyasmā sotāpanno. bahussutānaṃ catuhatthe ovarake padīpe jalamāne  mañcapīṭhaṃ viya nāmarūpaparicchedo pākaṭo hoti, ayañca āyasmā  bahussutānaṃ aggo. iti ^b^bāhusaccabhāvena^eb^pissa gambhīropi  paccayākāro uttānako viya upaṭṭhāsi. paṭiccasamuppādo catūhi  gambhīratāhi gambhīro. sā panassa gambhīratā visuddhimagge  vitthāritāva. sā sabbāpi therassa uttānakā viya upaṭṭhāsi. tena  ^a^V2.0083^ea^ bhagavā āyasmantaṃ ānandaṃ ussādento ^b^mā  heva^eb^ntiādimāha. ayañhettha adhippāyo -- ānanda, tvaṃ mahāpañño  visadañāṇo, tena te gambhīropi paṭiccasamuppādo uttānako viya  khāyati. tasmā ``mayhameva nu kho esa uttānako viya hutvā  upaṭṭhāti, udāhu aññesampī''ti mā evaṃ avaca.</p>
              <p>[03] yaṃ pana vuttaṃ ``apasādento''ti, tatthāyamadhippāyo --  ānanda, ``atha ca pana me uttānakuttānako viya khāyatī''ti mā  hevaṃ avaca. yadi hi te esa uttānakuttānako viya khāyati, kasmā  tvaṃ attano dhammatāya sotāpanno nāhosi, mayā dinnanaye ṭhatvā  sotāpattimaggaṃ paṭivijjhi? ānanda ^a^P2.0095^ea^, idaṃ  nibbānameva gambhīraṃ, paccayākāro pana uttānako jāto, atha kasmā  oḷārikaṃ kāmarāgasaṃyojanaṃ paṭighasaṃyojanaṃ oḷārikaṃ kāmarāgānusayaṃ  paṭighānusayanti ime cattāro kilese samugghātetvā sakadāgāmiphalaṃ na  sacchikarosi, teyeva aṇusahagate cattāro kilese samugghātetvā  anāgāmiphalaṃ na sacchikarosi, rūparāgādīni ^a^M2.0088^ea^ pañca  saṃyojanāni, mānānusayaṃ bhavarāgānusayaṃ avijjānusayanti ime aṭṭha  kilese samugghātetvā arahattaṃ na sacchikarosi? kasmā vā  satasahassakappādhikaṃ ekaṃ asaṅkhyeyyaṃ pūritapāramino  sāriputtamoggallānā viya sāvakapāramīñāṇaṃ na paṭivijjhasi,  satasahassakappādhikāni dve asaṅkhyeyyāni pūritapāramino paccekabuddhā  viya ca paccekabodhiñāṇaṃ na paṭivijjhasi? yadi vā te sabbathāva  esa uttānako hutvā upaṭṭhāsi. atha kasmā satasahassakappādhikāni  cattāri aṭṭha soḷasa vā asaṅkhyeyyāni pūritapāramino buddhā viya  sabbaññutaññāṇaṃ na sacchikarosi? kiṃ anatthikosi etehi  visesādhigamehi? passa yāva ca te aparaddhaṃ, tvaṃ nāma  sāvakapadesañāṇe ṭhito atigambhīraṃ paccayākāraṃ ``uttānako viya me  upaṭṭhātī''ti vadasi. tassa te idaṃ vacanaṃ buddhānaṃ kathāya paccanīkaṃ  hoti. tādisena nāma bhikkhunā buddhānaṃ kathāya paccanīkaṃ  kathetabbanti na yuttametaṃ. nanu mayhaṃ, ānanda, imaṃ paccayākāraṃ  paṭivijjhituṃ vāyamantasseva kappasatasahassādhikāni cattāri  asaṅkhyeyyāni atikkantāni. paccayākārapaṭivijjhanatthāya ca pana  me adinnadānaṃ nāma natthi, apūritapāramī nāma natthi. ``ajja  paccayākāraṃ paṭivijjhissāmī''ti pana me nirussāhaṃ viya mārabalaṃ  vidhamantassa ayaṃ mahāpathavī dvaṅgulamattampi nākampi, tathā paṭhamayāme  pubbenivāsaṃ, majjhimayāme dibbacakkhuṃ sampādentassa. pacchimayāme  pana me balavapaccūsasamaye, ``avijjā saṅkhārānaṃ navahi ākārehi  paccayo hotī''ti diṭṭhamatteyeva dasasahassilokadhātu ayadaṇḍena ^a^V2.0084^ea^  ākoṭitakaṃsathālo viya viravasataṃ viravasahassaṃ muñcamānā vātāhate  paduminipaṇṇe udakabindu viya pakampittha. evaṃ ^a^P2.0096^ea^  gambhīro cāyaṃ, ānanda, paṭiccasamuppādo gambhīrāvabhāso ca, etassa,  ānanda, dhammassa ananubodhā...pe0... nātivattatīti.</p>
              <p>[03] ^b^etassa dhammassā^eb^ti etassa paccayadhammassa.  ^b^ananubodhā^eb^ti ñātapariññāvasena ananubujjhanā.  ^b^appaṭivedhā^eb^ti tīraṇappahānapariññāvasena appaṭivijjhanā.  ^b^tantākulakajātā^eb^ti tantaṃ viya ākulajātā. yathā nāma  dunnikkhittaṃ mūsikacchinnaṃ pesakārānaṃ tantaṃ tahiṃ tahiṃ ākulaṃ hoti,  ``idaṃ aggaṃ, idaṃ mūla''nti aggena vā aggaṃ, mūlena vā mūlaṃ  samānetuṃ dukkaraṃ hoti. evameva sattā imasmiṃ paccayākāre khalitā  ākulā byākulā honti ^a^M2.0089^ea^, na sakkonti paccayākāraṃ ujuṃ kātuṃ.  tattha tantaṃ paccattapurisakāre ṭhatvā sakkāpi bhaveyya ujuṃ kātuṃ,  ṭhapetvā pana dve bodhisatte añño satto attano dhammatāya paccayākāraṃ  ujuṃ kātuṃ samattho nāma natthi. yathā pana ākulaṃ tantaṃ kañjiyaṃ  datvā kocchena pahaṭaṃ tattha tattha guḷakajātaṃ hoti gaṇṭhibaddhaṃ, evamime  sattā paccayesu pakkhalitvā paccaye ujuṃ kātuṃ asakkontā  dvāsaṭṭhidiṭṭhigatavasena guḷakajātā honti gaṇṭhibaddhā. ye hi keci  diṭṭhiyo sannissitā, sabbe te paccayaṃ ujuṃ kātuṃ asakkontāyeva.</p>
              <p>[03] ^b^kulāgaṇṭhikajātā^eb^ti kulāgaṇṭhikaṃ vuccati  pesakārakañjiyasuttaṃ. kulā nāma sakuṇikā, tassā kulāvakotipi  eke. yathā hi tadubhayampi ākulaṃ aggena vā aggaṃ, mūlena vā mūlaṃ  samānetuṃ dukkaranti purimanayeneva yojetabbaṃ.</p>
              <p>[03] ^b^muñjapabbajabhūtā^eb^ti muñjatiṇaṃ viya pabbajatiṇaṃ viya ca  bhūtā tādisā jātā. yathā hi tāni tiṇāni koṭṭetvā katarajju  jiṇṇakāle katthaci patitaṃ gahetvā tesaṃ tiṇānaṃ ``idaṃ aggaṃ, idaṃ  mūla''nti aggena vā aggaṃ, mūlena vā mūlaṃ samānetuṃ dukkaraṃ, tampi  paccattapurisakāre ṭhatvā sakkā bhaveyya ujuṃ kātuṃ, ṭhapetvā pana dve  bodhisatte ^a^P2.0097^ea^ añño satto attano dhammatāya  paccayākāraṃ ujuṃ kātuṃ samattho nāma natthi, evamayaṃ pajā paccayaṃ ujuṃ  kātuṃ asakkontī diṭṭhigatavasena gaṇṭhikajātā hutvā apāyaṃ duggatiṃ  vinipātaṃ saṃsāraṃ nātivattati.</p>
              <p>[03] tattha ^a^V2.0085^ea^ ^b^apāyo^eb^ti  nirayatiracchānayonipettivisayāsurakāyā. sabbepi hi te  vaḍḍhisaṅkhātassa ayassa abhāvato ``apāyo''ti vuccati, tathā  dukkhassa gatibhāvato ^b^duggati,^eb^ sukhasamussayato vinipatitattā  ^b^vinipāto^eb^. itaro pana -- </p>
              <p>[21] ``khandhānañca paṭipāṭi, dhātuāyatanāna ca. </p>
              <p>[22] abbhocchinnaṃ vattamānā, ^b^saṃsāro^eb^ti pavuccati''..</p>
              <p>[03] taṃ sabbampi nātivattati nātikkamati, atha kho cutito  paṭisandhiṃ, paṭisandhito cutinti evaṃ punappunaṃ cutipaṭisandhiyo  gaṇhamānā tīsu bhavesu catūsu ^a^M2.0090^ea^ yonīsu pañcasu gatīsu sattasu  viññāṇaṭṭhitīsu navasu sattāvāsesu mahāsamudde vātakkhittā nāvā viya  yante yuttagoṇo viya ca paribbhamatiyeva. iti sabbametaṃ bhagavā  āyasmantaṃ ānandaṃ apasādento āha. sesamettha vuttanayamevāti.  dasamaṃ. </p>
              <p>[06] dukkhavaggo chaṭṭho. </p>
            </h4>
          </h3>
          <h3>
            <h3n> 7. mahāvaggo </h3n>
            <h4>
              <h4n> 1. assutavāsuttavaṇṇanā </h4n>
              <p>[03] 61^b^.^eb^ mahāvaggassa paṭhame ^b^assutavā^eb^ti  khandhadhātuāyatanapaccayākārasatipaṭṭhānādīsu  uggahaparipucchāvinicchayarahito. ^b^puthujjano^eb^ti puthūnaṃ  nānappakārānaṃ kilesādīnaṃ jananādikāraṇehi puthujjano. vuttañhetaṃ  -- ``puthu kilese janentīti puthujjanā''ti sabbaṃ vitthāretabbaṃ.  apica puthūnaṃ gaṇanapathamatītānaṃ ariyadhammaparammukhānaṃ  nīcadhammasamācārānaṃ janānaṃ antogadhattāpi puthujjano, puthu vā ayaṃ  visuṃyeva saṅkhaṃ gato, visaṃsaṭṭho sīlasutādiguṇayuttehi ariyehi  janoti puthujjano. evametehi ^a^P2.0098^ea^ ``assutavā  puthujjano''ti dvīhipi padehi ye te -- </p>
              <p>[21] ``duve ^a^V2.0086^ea^ puthujjanā vuttā, buddhenādiccabandhunā. </p>
              <p>[22] andho puthujjano eko, kalyāṇeko puthujjano''ti..  (mahāni0 94). -- </p>
              <p>[07] dve puthujjanā vuttā, tesu andhaputhujjano gahito.  ^b^imasmi^eb^nti paccuppannapaccakkhakāyaṃ dasseti.  ^b^cātumahābhūtikasmi^eb^nti catumahābhūtakāye catumahābhūtehi nibbatte  catumahābhūtamayeti attho. ^b^nibbindeyyā^eb^ti ukkaṇṭheyya.  ^b^virajjeyyā^eb^ti na rajjeyya. ^b^vimucceyyā^eb^ti muccitukāmo  bhaveyya. ^b^ācayo^eb^ti vuḍḍhi. ^b^apacayo^eb^ti parihāni.  ^b^ādāna^eb^nti nibbatti. ^b^nikkhepana^eb^nti bhedo.</p>
              <p>[03] ^b^tasmā^eb^ti yasmā ime cattāro vuḍḍhihāninibbattibhedā  paññāyanti, tasmā taṃkāraṇāti attho. iti bhagavā cātumahābhūtike  kāye rūpaṃ ^a^M2.0091^ea^ pariggahetuṃ ayuttarūpaṃ katvā arūpaṃ pariggahetuṃ  yuttarūpaṃ karoti. kasmā? tesañhi bhikkhūnaṃ rūpasmiṃ gāho balavā  adhimatto, tena tesaṃ rūpe gāhassa pariggahetabbarūpataṃ dassetvā  nikkaḍḍhanto arūpe patiṭṭhāpanatthaṃ evamāha.</p>
              <p>[03] ^b^citta^eb^ntiādi sabbaṃ manāyatanasseva nāmaṃ. tañhi  cittavatthutāya cittagocaratāya sampayuttadhammacittatāya ca ^b^cittaṃ,^eb^  mananaṭṭhena ^b^mano,^eb^ vijānanaṭṭhena ^b^viññāṇa^eb^nti vuccati.  ^b^nāla^eb^nti na samattho. ^b^ajjhosita^eb^nti taṇhāya gilitvā  pariniṭṭhapetvā gahitaṃ. ^b^mamāyita^eb^nti taṇhāmamattena mama idanti  gahitaṃ. ^b^parāmaṭṭha^eb^nti diṭṭhiyā parāmasitvā gahitaṃ. ^b^etaṃ  mamā^eb^ti taṇhāgāho, tena aṭṭhasatataṇhāvicaritaṃ gahitaṃ hoti.  ^b^esohamasmī^eb^ti mānagāho, tena nava mānā gahitā honti.  ^b^eso me attā^eb^ti diṭṭhigāho, tena dvāsaṭṭhi diṭṭhiyo gahitā  honti. ^b^tasmā^eb^ti yasmā evaṃ dīgharattaṃ gahitaṃ, tasmā  nibbindituṃ na samattho.</p>
              <p>[03] ^b^varaṃ, bhikkhave^eb^ti idaṃ kasmā āha? paṭhamañhi tena rūpaṃ  pariggahetuṃ ayuttarūpaṃ kataṃ, arūpaṃ yuttarūpaṃ, atha ``tesaṃ bhikkhūnaṃ  rūpato gāho nikkhamitvā arūpaṃ gato''ti ñatvā taṃ nikkaḍḍhituṃ imaṃ  desanaṃ ārabhi. tattha ^a^P2.0099^ea^ ^b^attato upagaccheyyā^eb^ti  attāti gaṇheyya. ^b^bhiyyopī^eb^ti vassasatato uddhampi. kasmā  pana bhagavā evamāha? kiṃ atirekavassasataṃ tiṭṭhamānaṃ rūpaṃ nāma  atthi? nanu paṭhamavaye pavattaṃ rūpaṃ majjhimavayaṃ na pāpuṇāti,  majjhimavaye pavattaṃ pacchimavayaṃ, purebhatte pavattaṃ pacchābhattaṃ, pacchābhatte  pavattaṃ paṭhamayāmaṃ, paṭhamayāme ^a^V2.0087^ea^ pavattaṃ majjhimayāmaṃ, majjhimayāme  pavattaṃ pacchimayāmaṃ na pāpuṇāti? tathā gamane pavattaṃ ṭhānaṃ, ṭhāne  pavattaṃ nisajjaṃ, nisajjāya pavattaṃ sayanaṃ na pāpuṇāti.  ekairiyāpathepi pādassa uddharaṇe pavattaṃ atiharaṇaṃ, atiharaṇe pavattaṃ  vītiharaṇaṃ, vītiharaṇe pavattaṃ vossajjanaṃ, vossajjane pavattaṃ  sannikkhepanaṃ, sannikkhepane pavattaṃ sannirujjhanaṃ na pāpuṇāti, tattha  tattheva odhi odhi pabbaṃ pabbaṃ hutvā tattakapāle pakkhittatilā viya  paṭapaṭāyantā saṅkhārā bhijjantīti? saccametaṃ. yathā pana  padīpassa jalato jātā taṃ taṃ vaṭṭippadesaṃ anatikkamitvā tattha tattheva  bhijjati, atha ca pana paveṇisambandhavasena sabbarattiṃ jalito  padīpoti ^a^M2.0092^ea^ vuccati, evamidhāpi paveṇivasena ayampi kāyo evaṃ  ciraṭṭhitiko viya katvā dassito.</p>
              <p>[03] ^b^rattiyā ca divasassa cā^eb^ti rattimhi ca divase ca.  bhummatthe hetaṃ sāmivacanaṃ. ^b^aññadeva uppajjati, aññaṃ  nirujjhatī^eb^ti yaṃ rattiṃ uppajjati ca nirujjhati ca, tato aññadeva  divā uppajjati ca nirujjhati cāti attho. aññaṃ uppajjati,  anuppannameva aññaṃ nirujjhatīti evaṃ pana attho na gahetabbo.  ``rattiyā ca divasassa cā''ti idaṃ purimapaveṇito parittakaṃ paveṇiṃ  gahetvā paveṇivaseneva vuttaṃ, ekarattiṃ pana ekadivasaṃ vā ekameva cittaṃ  ṭhātuṃ samatthaṃ nāma natthi. ekasmiñhi accharākkhaṇe anekāni  cittakoṭisatasahassāni uppajjanti. vuttampi cetaṃ milindapañhe -- </p>
              <p>[02] ``vāhasataṃ kho, mahārāja ^a^P2.0100^ea^, vīhīnaṃ,  aḍḍhacūḷañca vāhā, vīhisattambaṇāni, dve ca tumbā, ekaccharākkhaṇe  pavattassa cittassa ettakā vīhī lakkhaṃ ṭhapīyamānā parikkhayaṃ  pariyādānaṃ gaccheyyu''nti.</p>
              <p>[03] ^b^pavane^eb^ti mahāvane. ^b^taṃ muñcitvā aññaṃ gaṇhāti, taṃ  muñcitvā aññaṃ gaṇhātī^eb^ti iminā na so gaṇhitabbasākhaṃ  alabhitvā bhūmiṃ otarati. atha kho tasmiṃ mahāvane vicaranto taṃ  taṃ sākhaṃ gaṇhantoyeva caratīti ayamattho dassito.</p>
              <p>[03] ^b^evameva kho^eb^ti ettha idaṃ opammasaṃsandanaṃ --  araññamahāvanaṃ viya hi ārammaṇavanaṃ veditabbaṃ. tasmiṃ vane  vicaraṇamakkaṭo viya ārammaṇavane uppajjanakacittaṃ. sākhāgahaṇaṃ viya  ^a^V2.0088^ea^ ārammaṇe lubbhanaṃ. yathā so araññe vicaranto makkaṭo taṃ taṃ  sākhaṃ pahāya taṃ taṃ sākhaṃ gaṇhāti, evamidaṃ ārammaṇavane vicarantaṃ  cittampi kadāci rūpārammaṇaṃ gahetvā uppajjati, kadāci saddādīsu  aññataraṃ, kadāci atītaṃ, kadāci anāgataṃ vā paccuppannaṃ vā, tathā  kadāci ajjhattaṃ, kadāci bāhiraṃ. yathā ca so araññe vicaranto  makkaṭo sākhaṃ alabhitvā oruyha bhūmiyaṃ nisinnoti na vattabbo, ekaṃ  pana paṇṇasākhaṃ ^a^M2.0093^ea^ gahetvāva nisīdati, evameva ārammaṇavane  vicarantaṃ cittampi ekaṃ olubbhārammaṇaṃ alabhitvā uppannanti na  vattabbaṃ, ekajātiyaṃ pana ārammaṇaṃ gahetvāva uppajjatīti veditabbaṃ.  ettāvatā ca pana bhagavatā rūpato nīharitvā arūpe gāho patiṭṭhāpito,  arūpato nīharitvā rūpe.</p>
              <p>[03] idāni taṃ ubhayato nikkaḍḍhitukāmo ^b^tatra, bhikkhave, sutavā  ariyasāvako^eb^ti desanaṃ ārabhi. ayaṃ panattho āsīvisadaṭṭhūpamāya  dīpetabbo -- eko kira puriso āsīvisena daṭṭho, athassa visaṃ  harissāmīti cheko bhisakko āgantvā vamanaṃ kāretvā heṭṭhā garuḷo,  upari nāgoti mantaṃ parivattetvā visaṃ upari āropesi. so yāva  akkhippadesā āruḷhabhāvaṃ ñatvā ``ito paraṃ abhiruhituṃ na  dassāmi, daṭṭhaṭṭhāneyeva ṭhapessāmī''ti ^a^P2.0101^ea^ upari  garuḷo, heṭṭhā nāgoti mantaṃ parivattetvā kaṇṇe dhumetvā daṇḍakena  paharitvā visaṃ otāretvā daṭṭhaṭṭhāneyeva ṭhapesi. tatrassa ṭhitabhāvaṃ  ñatvā agadalepena visaṃ nimmathetvā nhāpetvā ``sukhī hohī''ti  vatvā yenakāmaṃ pakkāmi.</p>
              <p>[03] tattha āsīvisena daṭṭhassa kāye visapatiṭṭhānaṃ viya imesaṃ  bhikkhūnaṃ rūpe adhimattagāhakālo, cheko bhisakko viya tathāgato,  mantaṃ parivattetvā upari visassa āropitakālo viya tathāgatena tesaṃ  bhikkhūnaṃ rūpato gāhaṃ nīharitvā arūpe patiṭṭhāpitakālo, yāva  akkhippadesā āruḷhavisassa upari abhiruhituṃ adatvā puna  mantabalena otāretvā daṭṭhaṭṭhāneyeva ṭhapanaṃ viya satthārā tesaṃ bhikkhūnaṃ  arūpato gāhaṃ nīharitvā rūpe patiṭṭhāpitakālo. daṭṭhaṭṭhāne ṭhitassa  visassa agadalepena nimmathanaṃ viya ubhayato gāhaṃ nīharaṇatthāya  imissā desanāya āraddhakālo veditabbo. tattha ^b^nibbindaṃ  virajjatī^eb^ti iminā maggo kathito, ^b^virāgā vimuccatī^eb^ti  phalaṃ, ^b^vimuttasmi^eb^ntiādinā paccavekkhaṇā. paṭhamaṃ. </p>
            </h4>
            <h4>
              <h4n> 2. dutiyāssutavāsuttavaṇṇanā </h4n>
              <p>[03] 62^b^.^eb^ dutiye ^a^V2.0089^ea^ ^b^sukhavedaniya^eb^nti  sukhavedanāya paccayaṃ. ^b^phassa^eb^nti cakkhusamphassādiṃ. nanu ca  cakkhusamphasso sukhavedanāya paccayo na hotīti? sahajātapaccayena  na hoti, upanissayapaccayena pana javanavedanāya hoti ^a^M2.0094^ea^, taṃ  sandhāyetaṃ vuttaṃ. sotasamphassādīsupi eseva nayo. ^b^tajja^eb^nti  tajjātikaṃ tassāruppaṃ, tassa phassassa anurūpanti attho.  ^b^dukkhavedaniya^eb^ntiādi vuttanayeneva veditabbaṃ.  ^b^saṅghaṭṭanasamodhānā^eb^ti saṅghaṭṭanena ceva samodhānena ca,  saṅghaṭṭanasampiṇḍanenāti attho. ^b^usmā^eb^ti uṇhākāro.  ^b^tejo abhinibbattatī^eb^ti aggicuṇṇo nikkhamatīti na gahetabbaṃ,  usmākārasseva pana etaṃ vevacanaṃ. tattha ^b^dvinnaṃ kaṭṭhāna^eb^nti dvinnaṃ  araṇīnaṃ. tattha adhoaraṇī viya vatthu, uttarāraṇī viya ārammaṇaṃ,  saṅghaṭṭanaṃ viya phasso, usmādhātu viya vedanā. dutiyaṃ. </p>
            </h4>
            <h4>
              <h4n> 3. puttamaṃsūpamasuttavaṇṇanā </h4n>
              <p>[03] 63^b^.^eb^ tatiye ^a^P2.0102^ea^ ^b^cattārome,  bhikkhave, āhārā^eb^tiādi vuttanayameva. yasmā panassa aṭṭhuppattiko  nikkhepo, tasmā taṃ dassetvāvettha anupubbapadavaṇṇanaṃ karissāmi.  katarāya pana idaṃ aṭṭhuppattiyā nikkhittanti? lābhasakkārena.  bhagavato kira mahālābhasakkāro uppajji, yathā taṃ cattāro asaṅkhyeyye  pūritadānapāramīsañcayassa. sabbadisāsu hissa yamakamahāmegho  vuṭṭhahitvā mahoghaṃ viya sabbapāramiyo ``ekasmiṃ attabhāve vipākaṃ  dassāmā''ti sampiṇḍitā viya lābhasakkāramahoghaṃ nibbattayiṃsu. tato  tato annapānayānavatthamālāgandhavilepanādihatthā khattiyabrāhmaṇādayo  āgantvā, ``kahaṃ buddho, kahaṃ bhagavā, kahaṃ devadevo narāsabho  purisasīho''ti? bhagavantaṃ pariyesanti. sakaṭasatehipi paccaye  āharitvā okāsaṃ alabhamānā samantā gāvutappamāṇampi sakaṭadhurena  sakaṭadhuraṃ āhacca tiṭṭhanti ceva anuppavattanti ca  andhakavindabrāhmaṇādayo viya. sabbaṃ khandhake tesu tesu suttesu ca  āgatanayena veditabbaṃ.</p>
              <p>[03] yathā bhagavato, evaṃ bhikkhusaṅghassāpi. vuttañcetaṃ -- </p>
              <p>[02] ``tena ^a^V2.0090^ea^ kho pana samayena bhagavā sakkato hoti  garukato mānito pūjito apacito lābhī  cīvara-piṇḍapāta-senāsana-gilāna-paccaya-bhesajja-parikkhārānaṃ.  bhikkhusaṅghopi kho sakkato hoti...pe0... parikkhārāna''nti  (udā0 14; saṃ0 ni0  2.70). </p>
              <p>[02] tathā ^a^M2.0095^ea^ ``yāvatā kho, cunda, etarahi saṅgho vā  gaṇo vā loke uppanno, nāhaṃ, cunda, aññaṃ ekasaṅghampi  samanupassāmi evaṃ lābhaggayasaggapattaṃ yatharivāyaṃ, cunda,  bhikkhusaṅgho''ti (dī0 ni0 3.176).</p>
              <p>[03] svāyaṃ bhagavato ca saṅghassa ca uppanno lābhasakkāro ekato  hutvā dvinnaṃ mahānadīnaṃ udakaṃ viya appameyyo ahosi. atha satthā  rahogato cintesi -- ``mahālābhasakkāro atītabuddhānampi evarūpo  ahosi, anāgatānampi evarūpo bhavissati ^a^P2.0103^ea^.  kiṃ nu kho bhikkhū āhārapariggāhakena satisampajaññena samannāgatā  majjhattā nicchandarāgā hutvā āhāraṃ paribhuñjituṃ sakkonti, na  sakkontī''ti?</p>
              <p>[03] so addasa ekacce adhunā pabbajite kulaputte apaccavekkhitvā  āhāraṃ paribhuñjamāne. disvānassa etadahosi -- ``mayā  kappasatasahassādhikāni cattāri asaṅkhyeyyāni pāramiyo pūrentena  na cīvarādihetu pūritā, uttamaphalassa pana arahattassatthāya pūritā.  imepi bhikkhū mama santike pabbajantā na cīvarādihetu pabbajitā,  arahattasseva pana atthāya pabbajitā. te idāni asārameva sāraṃ  anatthameva ca atthaṃ karontī''ti evamassa dhammasaṃvego udapādi.  tato cintesi -- ``sace pañcamaṃ pārājikaṃ paññapetuṃ sakkā  abhavissa, apaccavekkhitāhāraparibhogo pañcamaṃ pārājikaṃ katvā  paññapetabbo bhaveyya. na pana sakkā evaṃ kātuṃ, dhuvapaṭisevanaṭṭhānañhetaṃ  sattānaṃ. yathā pana kathite pañcamaṃ pārājikaṃ viya naṃ passissanti.  evaṃ dhammādāsaṃ saṃvaraṃ mariyādaṃ ṭhapessāmi, yaṃ āvajjitvā  āvajjitvā anāgate bhikkhū cattāro paccaye paccavekkhitvā  paribhuñjissantī''ti. imāya aṭṭhuppattiyā imaṃ puttamaṃsūpamasuttantaṃ  nikkhipi. tattha ^b^cattārome, bhikkhave, āhārā^eb^tiādi heṭṭhā  vuttatthameva.</p>
              <p>[03] cattāro ^a^V2.0091^ea^ pana āhāre vitthāretvā idāni tesu ādīnavaṃ  dassetuṃ ^b^kathañca, bhikkhave, kabaḷīkāro āhāro  daṭṭhabbo^eb^tiādimāha? tattha ^b^jāyampatikā^eb^ti jāyā ceva pati  ca. ^b^parittaṃ sambala^eb^nti puṭabhattasattumodakādīnaṃ aññataraṃ  appamattakaṃ pātheyyaṃ. ^b^kantāramagga^eb^nti kantārabhūtaṃ maggaṃ, kantāre  vā maggaṃ. ^b^kantāra^eb^nti corakantāraṃ vāḷakantāraṃ amanussakantāraṃ  nirudakakantāraṃ appabhakkhakantāranti pañcavidhaṃ. tesu yattha corabhayaṃ  atthi ^a^M2.0096^ea^, taṃ corakantāraṃ. yattha sīhabyagghādayo vāḷā atthi,  taṃ vāḷakantāraṃ. yattha balavāmukhayakkhiniādīnaṃ amanussānaṃ vasena  bhayaṃ atthi, taṃ amanussakantāraṃ. yattha pātuṃ vā nhāyituṃ vā udakaṃ  natthi, taṃ nirudakakantāraṃ. yattha khāditabbaṃ vā bhuñjitabbaṃ vā  antamaso kandamūlādimattampi ^a^P2.0104^ea^ natthi, taṃ  appabhakkhakantāraṃ nāma. yattha panetaṃ pañcavidhampi bhayaṃ atthi, taṃ  kantārameva. taṃ panetaṃ ekāhadvīhatīhādivasena nittharitabbampi atthi,  na taṃ idha adhippetaṃ. idha pana nirudakaṃ appabhakkhaṃ  yojanasatikakantāraṃ adhippetaṃ. evarūpe kantāre maggaṃ.  ^b^paṭipajjeyyu^eb^nti chātakabhayena ceva rogabhayena ca rājabhayena ca  upaddutā paṭipajjeyyuṃ ``etaṃ kantāraṃ nittharitvā dhammikassa rañño  nirupaddave raṭṭhe sukhaṃ vasissāmā''ti maññamānā.</p>
              <p>[03] ^b^ekaputtako^eb^ti ukkhipitvā gahito anukampitabbayutto  athirasarīro ekaputtako. ^b^vallūrañca soṇḍikañcā^eb^ti  ghanaghanaṭṭhānato gahetvā vallūraṃ, aṭṭhinissitasirānissitaṭṭhānāni  gahetvā sūlamaṃsañcāti attho. ^b^paṭipiseyyu^eb^nti pahareyyuṃ.  ^b^kahaṃ ekaputtakā^eb^ti ayaṃ tesaṃ paridevanākāro.</p>
              <p>[03] ayaṃ panettha bhūtamatthaṃ katvā ādito paṭṭhāya saṅkhepato  atthavaṇṇanā -- dve kira jāyampatikā puttaṃ gahetvā parittena pātheyyena  yojanasatikaṃ kantāramaggaṃ paṭipajjiṃsu. tesaṃ paññāsayojanāni  gantvā pātheyyaṃ niṭṭhāsi, te khuppipāsāturā viraḷacchāyāyaṃ nisīdiṃsu.  tato puriso bhariyaṃ āha -- ``bhadde ito samantā  paññāsayojanāni gāmo vā nigamo vā natthi. tasmā yaṃ taṃ  purisena kātabbaṃ bahumpi kasigorakkhādikammaṃ, na dāni sakkā taṃ  mayā kātuṃ, ehi maṃ māretvā upaḍḍhamaṃsaṃ khāditvā upaḍḍhaṃ pātheyyaṃ  katvā puttena saddhiṃ kantāraṃ nittharāhī''ti. puna sāpi taṃ āha --  ``sāmi mayā dāni yaṃ taṃ itthiyā kātabbaṃ bahumpi  suttakantanādikammaṃ, taṃ kātuṃ na sakkā, ehi maṃ māretvā upaḍḍhamaṃsaṃ  khāditvā upaḍḍhaṃ pātheyyaṃ katvā puttena saddhiṃ kantāraṃ nittharāhī''ti.  puna sopi taṃ āha -- ``bhadde mātugāmamaraṇena dvinnaṃ ^a^V2.0092^ea^  maraṇaṃ paññāyati ^a^P2.0105^ea^. na hi mando kumāro mātarā  vinā ^a^M2.0097^ea^ jīvituṃ sakkoti. yadi pana mayaṃ jīvāma. puna  dārakaṃ labheyyāma. handa dāni puttakaṃ māretvā, maṃsaṃ gahetvā kantāraṃ  nittharāmā''ti. tato mātā puttamāha -- ``tāta, pitusantikaṃ  gacchā''ti, so agamāsi. athassa pitā, ``mayā `puttakaṃ  posessāmī'ti kasigorakkhādīhi anappakaṃ dukkhamanubhūtaṃ, na sakkomi  ahaṃ puttaṃ māretuṃ, tvaṃyeva tava puttaṃ mārehī''ti vatvā, ``tāta  mātusantikaṃ gacchā''ti āha. so agamāsi. athassa mātāpi,  ``mayā puttaṃ patthentiyā govatakukkuravatadevatāyācanādīhipi tāva  anappakaṃ dukkhamanubhūtaṃ, ko pana vādo kucchinā pariharantiyā? na  sakkomi ahaṃ puttaṃ māretu''nti vatvā ``tāta, pitusantikameva  gacchā''ti āha. evaṃ so dvinnamantarā gacchantoyeva mato. te taṃ  disvā paridevitvā vuttanayena maṃsāni gahetvā khādantā pakkamiṃsu.</p>
              <p>[03] tesaṃ so puttamaṃsāhāro navahi kāraṇehi paṭikūlattā neva davāya  hoti, na madāya, na maṇḍanāya, na vibhūsanāya, kevalaṃ  kantāranittharaṇatthāyeva hoti. katamehi navahi kāraṇehi paṭikūloti  ce? sajātimaṃsatāya ñātimaṃsatāya puttamaṃsatāya piyaputtamaṃsatāya  taruṇamaṃsatāya āmakamaṃsatāya abhogamaṃsatāya aloṇatāya  adhūpitatāyāti. evañhi te navahi kāraṇehi paṭikūlaṃ taṃ puttamaṃsaṃ  khādantā na sārattā giddhamānasā hutvā khādiṃsu, majjhattabhāveyeva pana  nicchandarāgaparibhoge ṭhitā khādiṃsu. na  aṭṭhinhārucammanissitaṭṭhānāni apanetvā thūlathūlaṃ varamaṃsameva khādiṃsu,  hatthasampattaṃ maṃsameva pana khādiṃsu. na yāvadatthaṃ kaṇṭhappamāṇaṃ katvā  khādiṃsu, thokaṃ thokaṃ pana ekadivasaṃ yāpanamattameva khādiṃsu. na  aññamaññaṃ maccharāyantā khādiṃsu, vigatamaccheramalena pana parisuddheneva  cetasā khādiṃsu. na aññaṃ kiñci migamaṃsaṃ vā moramaṃsādīnaṃ vā  aññataraṃ khādāmāti sammūḷhā khādiṃsu, piyaputtamaṃsabhāvaṃ pana  jānantāva ^a^P2.0106^ea^ khādiṃsu. na ``aho vata mayaṃ  punapi evarūpaṃ puttamaṃsaṃ khādeyyāmā''ti patthanaṃ katvā khādiṃsu,  patthanaṃ pana vītivattāva hutvā khādiṃsu. na ``ettakaṃ kantāre  khāditvā avasiṭṭhaṃ kantāraṃ atikkamma loṇambilādīhi yojetvā  khādissāmā''ti sannidhiṃ akaṃsu, kantārapariyosāne pana ``pure  mahājano passatī''ti bhūmiyaṃ vā nikhaṇiṃsu, agginā ^a^M2.0098^ea^ vā  jhāpayiṃsu. na ``koci añño amhe viya evarūpaṃ puttamaṃsaṃ khādituṃ  na labhatī''ti mānaṃ vā dappaṃ vā akaṃsu, nihatamānā pana nihatadappā  hutvā khādiṃsu. ``kiṃ iminā aloṇena anambilena adhūpitena  duggandhenā''ti na hīḷetvā khādiṃsu, hīḷanaṃ pana vītivattā hutvā  khādiṃsu ^a^V2.0093^ea^. na ``tuyhaṃ bhāgo mayhaṃ bhāgo tava putto mama  putto''ti aññamaññaṃ atimaññiṃsu. samaggā pana sammodamānā hutvā  khādiṃsu. imaṃ nesaṃ evarūpaṃ nicchandarāgādiparibhogaṃ sampassamāno  satthā bhikkhusaṅghampi taṃ kāraṇaṃ anujānāpento ^b^taṃ kiṃ maññatha,  bhikkhave, api nu te davāya vā āhāraṃ āhāreyyu^eb^ntiādimāha.  tattha ^b^davāya vā^eb^tiādīni visuddhimagge (visuddhi0 1.18)  vitthāritāneva. ^b^kantārassā^eb^ti nittiṇṇāvasesassa kantārassa.</p>
              <p>[03] ^b^evameva kho^eb^ti navannaṃ pāṭikulyānaṃ vasena  piyaputtamaṃsasadiso katvā daṭṭhabboti attho. katamesaṃ navannaṃ?  gamanapāṭikulyatādīnaṃ. gamanapāṭikulyataṃ paccavekkhantopi  kabaḷīkārāhāraṃ pariggaṇhāti, pariyesanapāṭikulyataṃ paccavekkhantopi,  paribhoganidhānāasayaparipakkāparipakkasammakkhaṇanissandapāṭikulyataṃ  paccavekkhantopi, tāni panetāni gamanapāṭikulyatādīni visuddhimagge  (visuddhi0 1.294) āhārapāṭikulyatāniddese vitthāritāneva. iti  imesaṃ navannaṃ pāṭikulyānaṃ vasena puttamaṃsūpamaṃ katvā āhāro  paribhuñjitabbo.</p>
              <p>[03] yathā te jāyampatikā pāṭikulyaṃ piyaputtamaṃsaṃ khādantā na  sārattā giddhamānasā hutvā khādiṃsu, majjhattabhāveyeva  nicchandarāgaparibhoge ṭhitā khādiṃsu, evaṃ nicchandarāgaparibhogaṃ katvā  paribhuñjitabbo. yathā ca te na aṭṭhinhārucammanissitaṃ apanetvā  thūlathūlaṃ varamaṃsameva khādiṃsu, hatthasampattameva ^a^P2.0107^ea^ pana  khādiṃsu, evaṃ sukkhabhattamandabyañjanādīni piṭṭhihatthena  apaṭikkhipitvā vaṭṭakena viya kukkuṭena viya ca odhiṃ adassetvā  tato tato sappimaṃsādisaṃsaṭṭhavarabhojanaṃyeva vicinitvā abhuñjantena  sīhena viya sapadānaṃ paribhuñjitabbo.</p>
              <p>[03] yathā ca te na yāvadatthaṃ kaṇṭhappamāṇaṃ khādiṃsu, thokaṃ thokaṃ  pana ekekadivasaṃ yāpanamattameva khādiṃsu, evameva  āharahatthakādibrāhmaṇānaṃ aññatarena viya yāvadatthaṃ udarāvadehakaṃ  abhuñjantena catunnaṃ pañcannaṃ vā ^a^M2.0099^ea^ ālopānaṃ okāsaṃ ṭhapetvāva  dhammasenāpatinā viya paribhuñjitabbo. so kira pañcacattālīsa  vassāni tiṭṭhamāno ``pacchābhatte ambiluggārasamuṭṭhāpakaṃ katvā  ekadivasampi āhāraṃ na āhāresi''nti vatvā sīhanādaṃ nadanto imaṃ  gāthamāha -- </p>
              <p>[21] ``cattāro ^a^V2.0094^ea^ pañca ālope, abhutvā udakaṃ pive. </p>
              <p>[22] alaṃ phāsuvihārāya, pahitattassa bhikkhuno''ti..  (theragā0 983).</p>
              <p>[03] yathā ca te na aññamaññaṃ maccharāyantā khādiṃsu,  vigatamalamaccherena pana parisuddheneva cetasā khādiṃsu, evameva  piṇḍapātaṃ labhitvā amaccharāyitvā ``imaṃ sabbaṃ gaṇhantassa sabbaṃ  dassāmi, upaḍḍhaṃ gaṇhantassa upaḍḍhaṃ, sace gahitāvaseso bhavissati,  attanā paribhuñjissāmī''ti sāraṇīyadhamme ṭhiteneva paribhuñjitabbo.  yathā ca te na ``aññaṃ kiñci mayaṃ migamaṃsaṃ vā moramaṃsādīnaṃ vā  aññataraṃ khādāmā''ti sammūḷhā khādiṃsu, piyaputtamaṃsabhāvaṃ pana  jānantāva khādiṃsu, evameva piṇḍapātaṃ labhitvā ``ahaṃ khādāmi  bhuñjāmī''ti attūpaladdhisammohaṃ anuppādetvā ``kabaḷīkārāhāro na  jānāti `cātumahābhūtikakāyaṃ vaḍḍhemī'ti, kāyopi na jānāti  `kabaḷīkārāhāro maṃ vaḍḍhetī'''ti, evaṃ sammohaṃ pahāya  paribhuñjitabbo. satisampajaññavasenāpi cesa asammūḷheneva hutvā  paribhuñjitabbo.</p>
              <p>[03] yathā ca te na ``aho vata mayaṃ punapi evarūpaṃ puttamaṃsaṃ  khādeyyāmā''ti patthanaṃ katvā khādiṃsu, patthanaṃ pana vītivattāva hutvā  khādiṃsu, evameva paṇītabhojanaṃ ^a^P2.0108^ea^ laddhā `aho  vatāhaṃ svepi punadivasepi evarūpaṃ labheyyaṃ', lūkhaṃ vā pana laddhā  ``hiyyo viya me ajja paṇītabhojanaṃ na laddha''nti patthanaṃ vā  anusocanaṃ vā akatvā nittaṇhena -- </p>
              <p>[21] ``atītaṃ nānusocāmi, nappajappāmināgataṃ. </p>
              <p>[22] paccuppannena yāpemi, tena vaṇṇo pasīdatī''ti.. (jā0  2.22.90) -- </p>
              <p>[07] imaṃ ovādaṃ anussarantena ``paccuppanneneva  yāpessāmī''ti paribhuñjitabbo.</p>
              <p>[03] yathā ca te na ``ettakaṃ kantāre khāditvā avasiṭṭhaṃ kantāraṃ  atikkamma loṇambilādīhi yojetvā khādissāmā''ti sannidhiṃ akaṃsu,  kantārapariyosāne ^a^M2.0100^ea^ pana ``pure mahājano passatī''ti bhūmiyaṃ  vā nikhaṇiṃsu, agginā vā jhāpayiṃsu, evameva -- </p>
              <p>[21] ``annānamatho ^a^V2.0095^ea^ pānānaṃ, </p>
              <p>[27] khādanīyānaṃ athopi vatthānaṃ. </p>
              <p>[26] laddhā na sannidhiṃ kayirā, </p>
              <p>[22] na ca parittase tāni alabhamāno''ti.. (su0 ni0  930). -- </p>
              <p>[07] imaṃ ovādaṃ anussarantena catūsu paccayesu yaṃ yaṃ  labhati, tato tato attano yāpanamattaṃ gahetvā, sesaṃ sabrahmacārīnaṃ  vissajjetvā sannidhiṃ parivajjantena paribhuñjitabbo. yathā ca te na  ``koci añño amhe viya evarūpaṃ puttamaṃsaṃ khādituṃ na labhatī''ti  mānaṃ vā dappaṃ vā akaṃsu, nihatamānā pana nihatadappā hutvā khādiṃsu,  evameva paṇītabhojanaṃ labhitvā ``ahamasmi lābhī  cīvarapiṇḍapātādīna''nti na māno vā dappo vā kātabbo. ``nāyaṃ  pabbajjā cīvarādihetu, arahattahetu panāyaṃ pabbajjā''ti paccavekkhitvā  nihatamānadappeneva paribhuñjitabbo.</p>
              <p>[03] yathā ca te ``kiṃ iminā aloṇena anambilena adhūpitena  duggandhenā''ti ^a^P2.0109^ea^ hīḷetvā na khādiṃsu, hīḷanaṃ pana  vītivattā hutvā khādiṃsu, evameva piṇḍapātaṃ labhitvā ``kiṃ iminā  assagoṇabhattasadisena lūkhena nirasena, suvānadoṇiyaṃ taṃ  pakkhipathā''ti evaṃ piṇḍapātaṃ vā ``ko imaṃ bhuñjissati,  kākasunakhādīnaṃ dehī''ti evaṃ dāyakaṃ vā ahīḷentena -- </p>
              <p>[21] ``sa pattapāṇi vicaranto, amūgo mūgasammato. </p>
              <p>[22] appaṃ dānaṃ na hīḷeyya, dātāraṃ nāvajāniyā''ti..  (su0 ni0 718). -- </p>
              <p>[07] imaṃ ovādaṃ anussarantena paribhuñjitabbo. yathā ca  te na ``tuyhaṃ bhāgo, mayhaṃ bhāgo, tava putto mama putto''ti  aññamaññaṃ atimaññiṃsu, samaggā pana, sammodamānā hutvā khādiṃsu,  evamevaṃ piṇḍapātaṃ labhitvā yathā ekacco ``ko tumhādisānaṃ dassati  nikkāraṇā ummāresu pakkhalantānaṃ āhiṇḍantānaṃ vijātamātāpi vo  dātabbaṃ na maññati, mayaṃ pana ^a^M2.0101^ea^ gatagataṭṭhāne paṇītāni  cīvarādīni labhāmā''ti sīlavante sabrahmacārī atimaññati, yaṃ  sandhāya vuttaṃ -- </p>
              <p>[02] ``so ^a^V2.0096^ea^ tena lābhasakkārasilokena abhibhūto  pariyādiṇṇacitto aññe pesale bhikkhū atimaññati. tañhi tassa,  bhikkhave, moghapurisassa hoti dīgharattaṃ ahitāya dukkhāyā''ti (saṃ0  ni0  2.161).</p>
              <p>[03] evaṃ kañci anatimaññitvā sabbehi sabrahmacārīhi saddhiṃ  samaggena sammodamānena hutvā paribhuñjitabbaṃ.</p>
              <p>[03] ^b^pariññāte^eb^ti ñātapariññā tīraṇapariññā pahānapariññāti  imāhi tīhi pariññāhi pariññāte. kathaṃ? idha bhikkhu  ``kabaḷīkārāhāro nāma ayaṃ savatthukavasena ojaṭṭhamakarūpaṃ hoti,  ojaṭṭhamakarūpaṃ kattha paṭihaññati? jivhāpasāde, jivhāpasādo  kinnissito? catumahābhūtanissito. iti ojaṭṭhamakaṃ jivhāpasādo  tassa paccayāni mahābhūtānīti ime dhammā rūpakkhandho nāma, taṃ  pariggaṇhato uppannā phassapañcamakā dhammā cattāro arūpakkhandhā.  iti sabbepime pañcakkhandhā saṅkhepato nāmarūpamattaṃ hotī''ti  pajānāti. so te dhamme sarasalakkhaṇato vavatthapetvā ^a^P2.0110^ea^  tesaṃ paccayaṃ pariyesanto anulomapaṭilomaṃ paṭiccasamuppādaṃ  passati. ettāvatānena kabaḷīkārāhāramukhena sappaccayassa  nāmarūpassa yāthāvato diṭṭhattā kabaḷīkārāhāro ñātapariññāya  pariññāto hoti. so tadeva sappaccayaṃ nāmarūpaṃ aniccaṃ dukkhaṃ  anattāti tīṇi lakkhaṇāni āropetvā sattannaṃ anupassanānaṃ vasena  sammasati. ettāvatānena so  tilakkhaṇapaṭivedhasammasanañāṇasaṅkhātāya tīraṇapariññāya pariññāto  hoti. tasmiṃyeva nāmarūpe chandarāgāvakaḍḍhanena anāgāmimaggena  parijānatā pahānapariññāya pariññāto hotīti.</p>
              <p>[03] ^b^pañcakāmaguṇiko^eb^ti pañcakāmaguṇasambhavo rāgo pariññāto  hoti. ettha pana tisso pariññā ekapariññā sabbapariññā  mūlapariññāti. katamā ^b^ekapariññā^eb^? yo bhikkhu jivhādvāre  ekarasataṇhaṃ parijānāti, tena pañcakāmaguṇiko rāgo pariññātova  hotīti. kasmā? tassāyeva tattha uppajjanato. sāyeva hi taṇhā  cakkhudvāre uppannā rūparāgo ^a^M2.0102^ea^ nāma hoti, sotadvārādīsu  uppannā saddarāgādayo. iti yathā ekasseva corassa pañcamagge  hanato ekasmiṃ magge gahetvā sīse chinne pañcapi maggā khemā  honti, evaṃ jivhādvāre rasataṇhāya pariññātāya pañcakāmaguṇiko  rāgo pariññāto hotīti ayaṃ ekapariññā nāma.</p>
              <p>[03] katamā ^a^V2.0097^ea^ ^b^sabbapariññā^eb^? patte  pakkhittapiṇḍapātasmiñhi ekasmiṃyeva pañcakāmaguṇikarāgo labbhati.  kathaṃ? parisuddhaṃ tāvassa vaṇṇaṃ olokayato rūparāgo hoti, uṇhe  sappimhi tattha āsiñcante paṭapaṭāti saddo uṭṭhahati, tathārūpaṃ  khādanīyaṃ vā khādantassa murumurūti saddo uppajjati, taṃ assādayato  saddarāgo. jīrakādivasagandhaṃ assādentassa gandharāgo, sādurasavasena  rasarāgo. mudubhojanaṃ phassavantanti assādayato phoṭṭhabbarāgo.  iti imasmiṃ āhāre satisampajaññena pariggahetvā  nicchandarāgaparibhogena paribhutte sabbopi so pariññāto hotīti ayaṃ  sabbapariññā nāma.</p>
              <p>[03] katamā ^b^mūlapariññā^eb^? pañcakāmaguṇikarāgassa hi  kabaḷīkārāhāro mūlaṃ. kasmā? tasmiṃ sati tassuppattito ^a^P2.0111^ea^.  brāhmaṇatissabhaye kira dvādasa vassāni jāyampatikānaṃ  upanijjhānacittaṃ nāma nāhosi. kasmā? āhāramandatāya. bhaye  pana vūpasante yojanasatiko tambapaṇṇidīpo dārakānaṃ jātamaṅgalehi  ekamaṅgalo ahosi. iti mūlabhūte āhāre pariññāte  pañcakāmaguṇiko rāgo pariññātova hotīti ayaṃ mūlapariññā nāma.</p>
              <p>[03] ^b^natthi taṃ saṃyojana^eb^nti tena rāgena saddhiṃ pahānekaṭṭhatāya  pahīnattā natthi. evamayaṃ desanā yāva anāgāmimaggā kathitā.  ``ettakena pana mā vosānaṃ āpajjiṃsū''ti etesaṃyeva rūpādīnaṃ vasena  pañcasu khandhesu vipassanaṃ vaḍḍhetvā yāva arahattā kathetuṃ vaṭṭatīti.  paṭhamāhāro (niṭṭhito).</p>
              <p>[03] dutiye ^a^M2.0103^ea^ ^b^niccammā^eb^ti khurato paṭṭhāya yāva  siṅgamūlā sakalasarīrato uddālitacammā kiṃsukarāsivaṇṇā. kasmā  pana aññaṃ hatthiassagoṇādiupamaṃ agahetvā niccammagāvūpamā gahitāti?  titikkhituṃ asamatthabhāvadīpanatthaṃ. mātugāmo hi uppannaṃ  dukkhavedanaṃ titikkhituṃ adhivāsetuṃ na sakkoti, evameva phassāhāro  abalo dubbaloti dassanatthaṃ sadisameva upamaṃ āhari. ^b^kuṭṭa^eb^nti  silākuṭṭādīnaṃ aññataraṃ. ^b^kuṭṭanissitā^eb^ pāṇā nāma  uṇṇanābhisarabūmūsikādayo. ^b^rukkhanissitā^eb^ti  uccāliṅgapāṇakādayo. ^b^udakanissitā^eb^ti macchasuṃsumārādayo.  ^b^ākāsanissitā^eb^ti ḍaṃsamakasakākakulalādayo.  ^b^khādeyyu^eb^nti luñcitvā khādeyyuṃ. sā tasmiṃ tasmiṃ ṭhāne taṃ  taṃṭhānasannissayamūlikaṃ pāṇakhādanabhayaṃ sampassamānā neva attano  ^a^V2.0098^ea^ sakkārasammānaṃ, na piṭṭhiparikammasarīrasambāhanauṇhodakāni  icchati, evameva bhikkhu phassāhāramūlakaṃ kilesapāṇakakhādanabhayaṃ  sampassamāno tebhūmakaphassena anatthiko hoti.</p>
              <p>[03] ^b^phasse, bhikkhave, āhāre pariññāte^eb^ti tīhi pariññāhi  pariññāte. idhāpi tisso pariññā. tattha ``phasso  saṅkhārakkhandho ^a^P2.0112^ea^, taṃsampayuttā vedanā  vedanākkhandho, saññā saññākkhandho, cittaṃ viññāṇakkhandho, tesaṃ  vatthārammaṇāni rūpakkhandho''ti evaṃ sappaccayassa nāmarūpassa  yāthāvato dassanaṃ ñātapariññā. tattheva tilakkhaṇaṃ āropetvā  sattannaṃ anupassanānaṃ vasena aniccādito tulanaṃ tīraṇapariññā.  tasmiṃyeva pana nāmarūpe chandarāganikkaḍḍhano arahattamaggo  pahānapariññā. ^b^tisso vedanā^eb^ti evaṃ phassāhāre tīhi  pariññāhi pariññāte tisso vedanā pariññātāva honti tammūlakattā  taṃsampayuttattā ca. iti phassāhāravasena desanā yāva arahattā  kathitā. dutiyāhāro.</p>
              <p>[03] tatiye ^b^aṅgārakāsū^eb^ti aṅgārānaṃ kāsu. ^b^kāsū^eb^ti  rāsipi vuccati āvāṭopi. </p>
              <p>[21] ``aṅgārakāsuṃ ^a^M2.0104^ea^ apare phuṇanti, </p>
              <p>[27] narā rudantā paridaḍḍhagattā. </p>
              <p>[26] bhayañhi maṃ vindati sūta disvā, </p>
              <p>[22] pucchāmi taṃ mātali devasārathī''ti.. (jā0  2.22.462). -- </p>
              <p>[07] ettha rāsi ``kāsū''ti vutto.</p>
              <p>[03] ``kinnu santaramānova, kāsuṃ khanasi sārathī''ti? (jā0  2.22.3). -- </p>
              <p>[25] ettha āvāṭo. idhāpi ayameva adhippeto.  ^b^sādhikaporisā^eb^ti atirekaporisā pañcaratanappamāṇā.  ^b^vītaccikānaṃ vītadhūmāna^eb^nti etenassa mahāpariḷāhataṃ dasseti.  jālāya vā hi dhūme vā sati vāto samuṭṭhāti, pariḷāho mahā na  hoti, tadabhāve vātābhāvato pariḷāho mahā hoti.  ^b^ārakāvassā^eb^ti dūreyeva bhaveyya.</p>
              <p>[03] ^b^evameva^eb^ ^a^V2.0099^ea^ ^b^kho^eb^ti ettha idaṃ opammasaṃsandanaṃ  -- aṅgārakāsu viya hi tebhūmakavaṭṭaṃ daṭṭhabbaṃ. jīvitukāmo puriso  viya vaṭṭanissito bālaputhujjano. dve balavanto purisā viya  kusalākusalakammaṃ. tesaṃ taṃ purisaṃ nānābāhāsu gahetvā aṅgārakāsuṃ  upakaḍḍhanakālo viya ^a^P2.0113^ea^ puthujjanassa kammāyūhanakālo.  kammañhi āyūhiyamānameva paṭisandhiṃ ākaḍḍhati nāma.  aṅgārakāsunidānaṃ dukkhaṃ viya kammanidānaṃ vaṭṭadukkhaṃ veditabbaṃ.</p>
              <p>[03] ^b^pariññāte^eb^ti tīhi pariññāhi pariññāte.  pariññāyojanā panettha phasse vuttanayeneva veditabbā. ^b^tisso  taṇhā^eb^ti kāmataṇhā bhavataṇhā vibhavataṇhāti imā pariññātā honti.  kasmā? taṇhāmūlakattā manosañcetanāya. na hi hetumhi  appahīne phalaṃ pahīyati. iti manosañcetanāhāravasenapi yāva  arahattā desanā kathitā. tatiyāhāro.</p>
              <p>[03] catutthe ^b^āgucāri^eb^nti pāpacāriṃ dosakārakaṃ. ^b^kathaṃ  so puriso^eb^ti so puriso kathaṃbhūto, kiṃ yāpeti, na yāpetīti  pucchati? ^b^tatheva deva jīvatī^eb^ti yathā pubbe, idānipi tatheva  jīvati.</p>
              <p>[03] ^b^evameva^eb^ ^a^M2.0105^ea^ ^b^kho^eb^ti idhāpi idaṃ opammasaṃsandanaṃ  -- rājā viya hi kammaṃ daṭṭhabbaṃ, āgucārī puriso viya  vaṭṭasannissito bālaputhujjano, tīṇi sattisatāni viya  paṭisandhiviññāṇaṃ, āgucāriṃ purisaṃ ``tīhi sattisatehi hanathā''ti  raññā āṇattakālo viya kammaraññā vaṭṭasannissitaputhujjanaṃ gahetvā  paṭisandhiyaṃ pakkhipanakālo. tattha kiñcāpi tīṇi sattisatāni  viya paṭisandhiviññāṇaṃ, sattīsu pana dukkhaṃ natthi, sattīhi  pahaṭavaṇamūlakaṃ dukkhaṃ, evameva paṭisandhiyampi dukkhaṃ natthi, dinnāya  pana paṭisandhiyā pavatte vipākadukkhaṃ sattipahaṭavaṇamūlakaṃ dukkhaṃ viya  hoti.</p>
              <p>[03] ^b^pariññāte^eb^ti tīheva pariññāhi pariññāte. idhāpi  pariññāyojanā phassāhāre vuttanayeneva veditabbā. ^b^nāmarūpa^eb^nti  viññāṇapaccayā nāmarūpaṃ. viññāṇasmiñhi pariññāte taṃ  pariññātameva hoti tammūlakattā sahuppannattā ca. iti  viññāṇāhāravasenapi yāva arahattā desanā kathitāti. catutthāhāro.  tatiyaṃ. </p>
            </h4>
            <h4>
              <h4n> 4. atthirāgasuttavaṇṇanā </h4n>
              <p>[03] 64^b^.^eb^ catutthe ^a^V2.0100^ea^ ^a^P2.0114^ea^  ^b^rāgo^eb^tiādīni lobhasseva nāmāni. so hi rañjanavasena  rāgo, nandanavasena nandī, taṇhāyanavasena taṇhāti vuccati.  ^b^patiṭṭhitaṃ tattha viññāṇaṃ virūḷha^eb^nti kammaṃ javāpetvā  paṭisandhiākaḍḍhanasamatthatāya patiṭṭhitañceva virūḷhañca.  ^b^yatthā^eb^ti tebhūmakavaṭṭe bhummaṃ, sabbattha vā purimapurimapade etaṃ  bhummaṃ. ^b^atthi tattha saṅkhārānaṃ vuddhī^eb^ti idaṃ imasmiṃ  vipākavaṭṭe ṭhitassa āyativaṭṭahetuke saṅkhāre sandhāya vuttaṃ.  ^b^yattha atthi āyatiṃ punabbhavābhinibbattī^eb^ti yasmiṃ ṭhāne āyatiṃ  punabbhavābhinibbatti atthi.</p>
              <p>[03] ^b^evameva kho^eb^ti ettha idaṃ opammasaṃsandanaṃ --  rajakacittakārā viya hi sahakammasambhāraṃ kammaṃ, phalakabhittidussapaṭā  viya tebhūmakavaṭṭaṃ. yathā rajakacittakārā parisuddhesu phalakādīsu rūpaṃ  samuṭṭhāpenti, evameva sasambhārakakammaṃ bhavesu rūpaṃ samuṭṭhāpeti. tattha  yathā akusalena cittakārena samuṭṭhāpitaṃ rūpaṃ virūpaṃ hoti dussaṇṭhitaṃ  amanāpaṃ, evameva ekacco ^a^M2.0106^ea^ kammaṃ karonto ñāṇavippayuttena  cittena karoti, taṃ kammaṃ rūpaṃ samuṭṭhāpentaṃ cakkhādīnaṃ sampattiṃ  adatvā dubbaṇṇaṃ dussaṇṭhitaṃ mātāpitūnampi amanāpaṃ rūpaṃ samuṭṭhāpeti.  yathā pana kusalena cittakārena samuṭṭhāpitaṃ rūpaṃ surūpaṃ hoti  susaṇṭhitaṃ manāpaṃ, evameva ekacco kammaṃ karonto ñāṇasampayuttena  cittena karoti, taṃ kammaṃ rūpaṃ samuṭṭhāpentaṃ cakkhādīnaṃ sampattiṃ datvā  suvaṇṇaṃ susaṇṭhitaṃ alaṅkatapaṭiyattaṃ viya rūpaṃ samuṭṭhāpeti.</p>
              <p>[03] ettha ca āhāraṃ viññāṇena saddhiṃ saṅkhipitvā  āhāranāmarūpānaṃ antare eko sandhi, vipākavidhiṃ nāmarūpena  saṅkhipitvā nāmarūpasaṅkhārānaṃ antare eko sandhi, saṅkhārānañca  āyatibhavassa ca antare eko sandhīti veditabbo.</p>
              <p>[03] ^b^kūṭāgāra^eb^nti ekakaṇṇikaṃ gāhāpetvā kataṃ agāraṃ.  ^b^kūṭāgārasālā^eb^ti dve kaṇṇike gahetvā katasālā. ^b^evameva  kho^eb^ti ettha khīṇāsavassa kammaṃ sūriyarasmisamaṃ ^a^P2.0115^ea^  veditabbaṃ. sūriyarasmi pana atthi, sā kevalaṃ patiṭṭhāya  abhāvena appatiṭṭhā nāma jātā, khīṇāsavassa kammaṃ natthitāya eva  appatiṭṭhaṃ. tassa hi kāyādayo atthi, tehi pana katakammaṃ  kusalākusalaṃ ^a^V2.0101^ea^ nāma na hoti, kiriyamatte ṭhatvā avipākaṃ  hoti. evamassa kammaṃ natthitāya eva appatiṭṭhaṃ nāma jātanti.  catutthaṃ. </p>
            </h4>
            <h4>
              <h4n> 5. nagarasuttavaṇṇanā </h4n>
              <p>[03] 65^b^.^eb^ pañcame ^b^nāmarūpe kho sati viññāṇa^eb^nti  ettha ``saṅkhāresu sati viññāṇa''nti ca ``avijjāya sati  saṅkhārā''ti ca vattabbaṃ bhaveyya, tadubhayampi na vuttaṃ. kasmā?  avijjāsaṅkhārā hi tatiyo bhavo, tehi saddhiṃ ayaṃ vipassanā na  ghaṭīyati. mahāpuriso hi paccuppannapañcavokāravasena abhiniviṭṭhoti.</p>
              <p>[03] nanu ca avijjāsaṅkhāresu adiṭṭhesu na sakkā buddhena bhavitunti.  saccaṃ na sakkā, iminā pana te bhavaupādānataṇhāvasena diṭṭhāva.  tasmā yathā nāma godhaṃ anubandhanto puriso taṃ kūpaṃ paviṭṭhaṃ disvā  otaritvā paviṭṭhaṭṭhānaṃ khaṇitvā godhaṃ gahetvā pakkameyya, na parabhāgaṃ  khaneyya ^a^M2.0107^ea^, kasmā? kassaci natthitāya. evaṃ  mahāpurisopi godhaṃ anubandhanto puriso viya bodhipallaṅke nisinno  jarāmaraṇato paṭṭhāya ``imassa ayaṃ paccayo, imassa ayaṃ paccayo''ti  pariyesanto yāva nāmarūpadhammānaṃ paccayaṃ disvā tassapi paccayaṃ  pariyesanto viññāṇameva addasa. tato ``ettako  pañcavokārabhavavasena sammasanacāro''ti vipassanaṃ paṭinivattesi,  parato tucchakūpassa abhinnaṭṭhānaṃ viya avijjāsaṅkhāradvayaṃ atthi, tadetaṃ  heṭṭhā vipassanāya gahitattā pāṭiyekkaṃ sammasanūpagaṃ na hotīti na  aggahesi.</p>
              <p>[03] ^b^paccudāvattatī^eb^ti paṭinivattati. katamaṃ panettha viññāṇaṃ  paccudāvattatīti? paṭisandhiviññāṇampi vipassanāviññāṇampi.  tattha paṭisandhiviññāṇaṃ paccayato paṭinivattati, vipassanāviññāṇaṃ  ārammaṇato. ubhayampi nāmarūpaṃ nātikkamati, nāmarūpato paraṃ na  gacchati. ^b^ettāvatā jāyetha vā^eb^tiādīsu viññāṇe nāmarūpassa  paccaye honte, nāmarūpe viññāṇassa paccaye honte, dvīsupi  aññamaññapaccayesu ^a^P2.0116^ea^ hontesu ettakena jāyetha vā  upapajjetha vā. ito hi paraṃ kimaññaṃ jāyetha vā upapajjetha vā, nanu  etadeva jāyati ca upapajjati cāti?</p>
              <p>[03] evaṃ ^a^V2.0102^ea^ saddhiṃ aparāparacutipaṭisandhīhi pañca padāni  dassetvā puna taṃ ettāvatāti vuttamatthaṃ niyyātento ^b^yadidaṃ  nāmarūpapaccayā viññāṇaṃ, viññāṇapaccayā nāmarūpa^eb^nti vatvā tato  paraṃ anulomapaccayākāravasena viññāṇapaccayā nāmarūpamūlakaṃ  āyatijarāmaraṇaṃ dassetuṃ ^b^nāmarūpapaccayā saḷāyatana^eb^ntiādimāha.</p>
              <p>[03] ^b^añjasa^eb^nti maggasseva vevacanaṃ. ^b^uddhāpavanta^eb^nti  āpato uggatattā uddhāpanti laddhavohārena pākāravatthunā samannāgataṃ.  ^b^ramaṇīya^eb^nti samantā catunnaṃ dvārānaṃ abbhantare ca nānābhaṇḍānaṃ  sampattiyā ramaṇīyaṃ. ^b^māpehī^eb^ti mahājanaṃ pesetvā vāsaṃ kārehi.  ^b^māpeyyā^eb^ti vāsaṃ kāreyya. kārento ca paṭhamaṃ aṭṭhārasa  manussakoṭiyo pesetvā ``sampuṇṇa''nti pucchitvā ``na tāva  sampuṇṇa''nti vutte aparāni pañcakulāni peseyya. puna pucchitvā  ``na tāva sampuṇṇa''nti vutte aparāni pañcapaññāsakulāni peseyya.  puna pucchitvā ``na tāva sampuṇṇa''nti vutte aparāni tiṃsa ^a^M2.0108^ea^  kulāni peseyya. puna pucchitvā ``na tāva sampuṇṇa''nti vutte  aparaṃ kulasahassaṃ peseyya. puna pucchitvā ``na tāva sampuṇṇa''nti  vutte aparāni ekādasanahutāni kulāni peseyya. puna pucchitvā  ``na tāva sampuṇṇa''nti vutte aparāni caturāsītikulasahassāni  peseyya. puna ``sampuṇṇa''nti pucchite, ``mahārāja, kiṃ vadesi?  mahantaṃ nagaraṃ asambādhaṃ, iminā nayena kulāni pesetvā na sakkā  pūretuṃ, bheriṃ pana carāpetvā `amhākaṃ nagaraṃ imāya ca imāya ca  sampattiyā sampannaṃ, ye tattha vasitukāmā, yathāsukhaṃ gacchantu,  imañcimañca parihāraṃ labhissantī'ti nagarassa ceva vaṇṇaṃ lokassa ca  parihāralābhaṃ ghosāpethā''ti vadeyya. so evaṃ kareyya. tato  manussā nagaraguṇañceva parihāralābhañca sutvā sabbadisāhi  samosaritvā nagaraṃ pūreyyuṃ. taṃ aparena samayena ^a^P2.0117^ea^  iddhañceva assa phītañca. taṃ sandhāya ^b^tadassa nagaraṃ aparena  samayena iddhañceva phītañcā^eb^tiādi vuttaṃ.</p>
              <p>[03] tattha ^b^iddha^eb^nti samiddhaṃ subhikkhaṃ. ^b^phīta^eb^nti  sabbasampattīhi pupphitaṃ. ^b^bāhujañña^eb^nti bahūhi ñātabbaṃ,  bahujanānaṃ hitaṃ vā. ``bahujana''ntipi pāṭho.  ^b^ākiṇṇamanussa^eb^nti manussehi ākiṇṇaṃ nirantaraṃ phuṭṭhaṃ.  ^b^vuḍḍhivepullappatta^eb^nti vuḍḍhippattañceva vepullappattañca, seṭṭhabhāvañceva  vipulabhāvañca pattaṃ, dasasahassacakkavāḷe agganagaraṃ jātanti attho.</p>
              <p>[03] ^b^evameva^eb^ ^a^V2.0103^ea^ ^b^kho^eb^ti ettha idaṃ opammasaṃsandanaṃ  -- araññapavane caramānapuriso viya hi dīpaṅkarapādamūlato paṭṭhāya  pāramiyo pūrayamāno mahāpuriso daṭṭhabbo, tassa purisassa pubbakehi  manussehi anuyātamaggadassanaṃ viya mahāsattassa anupubbena  bodhipallaṅke nisinnassa pubbabhāge aṭṭhaṅgikassa vipassanāmaggassa  dassanaṃ, purisassa taṃ ekapadikamaggaṃ anugacchato aparabhāge  mahāmaggadassanaṃ viya mahāsattassa uparivipassanāya ciṇṇante  lokuttaramaggadassanaṃ, purisassa teneva maggena gacchato purato  nagaradassanaṃ viya tathāgatassa nibbānanagaradassanaṃ, bahinagaraṃ panettha  aññena diṭṭhaṃ, aññena manussavāsaṃ kataṃ, nibbānanagaraṃ satthā sayameva  passi, sayaṃ vāsamakāsi. tassa purisassa catunnaṃ dvārānaṃ diṭṭhakālo  viya tathāgatassa catunnaṃ maggānaṃ diṭṭhakālo, tassa catūhi dvārehi  nagaraṃ paviṭṭhakālo viya tathāgatassa catūhi maggehi ^a^M2.0109^ea^ nibbānaṃ  paviṭṭhakālo, tassa nagarabbhantare bhaṇḍavavatthānakālo viya tathāgatassa  paccavekkhaṇañāṇena paropaṇṇāsakusaladhammavavatthānakālo. nagarassa  agārakaraṇatthaṃ kulapariyesanakālo viya satthu phalasamāpattito vuṭṭhāya  veneyyasatte volokanakālo, tena purisena yācitassa rañño ekaṃ  mahākuṭumbikaṃ diṭṭhakālo viya mahābrahmunā yācitassa bhagavato  aññāsikoṇḍaññattheraṃ diṭṭhakālo, rañño mahākuṭumbikaṃ pakkosāpetvā  ``nagaravāsaṃ karohī''ti pahitakālo ^a^P2.0118^ea^ viya  bhagavato ekasmiṃ pacchābhatte aṭṭhārasayojanamaggaṃ gantvā  āsāḷhipuṇṇamadivase bārāṇasiyaṃ isipatanaṃ pavisitvā theraṃ  kāyasakkhiṃ katvā dhammaṃ desitakālo, mahākuṭumbikena aṭṭhārasa  purisakoṭiyo gahetvā nagaraṃ ajjhāvuṭṭhakālo viya tathāgatena dhammacakke  pavattite therassa aṭṭhārasahi brahmakoṭīhi saddhiṃ sotāpattiphale  patiṭṭhitakālo, evaṃ nibbānanagaraṃ paṭhamaṃ āvāsitaṃ, tato sampuṇṇaṃ  nagaranti pucchitvā na tāvāti vutte pañca kulāni ādiṃ katvā yāva  caturāsītikulasahassapesanaṃ viya tathāgatassa pañcamadivasato paṭṭhāya  anattalakkhaṇasuttādīni desetvā pañcavaggiye ādiṃ katvā yasapamukhā  pañcapaṇṇāsa kulaputtā, tiṃsa bhaddavaggiyā, sahassapurāṇajaṭilā,  bimbisārapamukhāni ekādasapurisanahutāni, tirokuṭṭānumodane  caturāsītisahassānīti ettakassa janassa ariyamaggaṃ otāretvā  nibbānanagaraṃ pesitakālo, atha tena nayena nagare apūriyamāne bheriṃ  carāpetvā nagarassa vaṇṇaghosanaṃ kulānaṃ parihāralābhaghosanaṃ viya ca  māsassa aṭṭha divase tattha tattha nisīditvā dhammakathikānaṃ  nibbānavaṇṇassa ceva nibbānappattānaṃ  jātikantārādinittharaṇānisaṃsassa ca ghosanaṃ, tato sabbadisāhi  āgantvā manussānaṃ nagarasamosaraṇaṃ viya tattha tattha dhammakathaṃ sutvā  ^a^V2.0104^ea^ tato tato nikkhamitvā pabbajjaṃ ādiṃ katvā  anulomapaṭipadaṃ paṭipannānaṃ aparimāṇānaṃ kulaputtānaṃ nibbānasamosaraṇaṃ  daṭṭhabbaṃ.</p>
              <p>[03] ^b^purāṇaṃ magga^eb^nti ariyaṃ aṭṭhaṅgikaṃ maggaṃ. ayañhi  ariyamaggo pavāraṇasutte (saṃ0 ni0  1.215) avattamānakaṭṭhena  ``anuppannamaggo''ti vutto, imasmiṃ sutte avaḷañjanaṭṭhena  ``purāṇamaggo''ti. ^b^brahmacariya^eb^nti sikkhattayasaṅgahaṃ  sakalasāsanaṃ. ^b^iddha^eb^nti jhānassādena ^a^M2.0110^ea^ samiddhaṃ  subhikkhaṃ. ^b^phīta^eb^nti abhiññābharaṇehi pupphitaṃ.  ^b^vitthārika^eb^nti vitthiṇṇaṃ. ^b^bāhujañña^eb^nti bahujanaviññeyyaṃ.  ^b^yāva devamanussehi^eb^ ^a^P2.0119^ea^ ^b^suppakāsita^eb^nti  yāva dasasahassacakkavāḷe devamanussehi paricchedo atthi, etasmiṃ  antare suppakāsitaṃ sudesitaṃ tathāgatenāti. pañcamaṃ. </p>
            </h4>
            <h4>
              <h4n> 6. sammasasuttavaṇṇanā </h4n>
              <p>[03] 66^b^.^eb^ chaṭṭhe ^b^āmantesī^eb^ti kasmā āmantesi?  yasmāssa sukhumā tilakkhaṇāhatā dhammadesanā upaṭṭhāsi. tasmiṃ  kira janapade manussā sahetukā paññavanto. siniddhāni kirettha  bhojanāni, tānisevato janassa paññā vaḍḍhati, te gambhīraṃ  tilakkhaṇāhataṃ dhammakathaṃ paṭivijjhituṃ samatthā honti. teneva bhagavā  dīghamajjhimesu mahāsatipaṭṭhānāni (dī0 ni0 2.372 ādayo)  mahānidānaṃ (dī0 ni0 2.95 ādayo), āneñjasappāyaṃ (ma0 ni0  3.66 ādayo), saṃyuttake cūḷanidānādisuttanti evamādīni aññāni  gambhīrāni suttāni tattheva kathesi. ^b^sammasatha no^eb^ti sammasatha  nu. ^b^antaraṃ sammasa^eb^nti abbhantaraṃ paccayasammasanaṃ. ^b^na so  bhikkhu bhagavato cittaṃ ārādhesī^eb^ti paccayākāravasena  byākārāpetukāmassa bhagavato tathā abyākaritvā dvattiṃsākāravasena  byākaronto ajjhāsayaṃ gahetuṃ nāsakkhi.</p>
              <p>[03] ^b^etadavocā^eb^ti desanā yathānusandhiṃ na gatā, desanāya  yathānusandhigamanatthaṃ etadavoca. ^b^tenahānanda, suṇāthā^eb^ti idaṃ  tepiṭake buddhavacane asambhinnapadaṃ. aññattha hi evaṃ vuttaṃ nāma natthi.  ^b^upadhinidāna^eb^nti khandhupadhinidānaṃ. khandhapañcakañhettha  upadhīti adhippetaṃ. ^b^uppajjatī^eb^ti jāyati. ^b^nivisatī^eb^ti  punappunaṃ pavattivasena patiṭṭhahati.</p>
              <p>[03] ^b^yaṃ kho loke piyarūpaṃ sātarūpa^eb^nti yaṃ lokasmiṃ  piyasabhāvañceva madhurasabhāvañca. ^b^cakkhuṃ loke^eb^tiādīsu  ^a^V2.0105^ea^ lokasmiñhi cakkhādīsu mamattena abhiniviṭṭhā sattā  sampattiyaṃ patiṭṭhitā attano cakkhuṃ ādāsādīsu  nimittaggahaṇānusārena vippasannapañcapasādaṃ suvaṇṇavimāne  ugghāṭitamaṇisīhapañjaraṃ viya maññanti, sotaṃ rajatapanāḷikaṃ viya  pāmaṅgasuttaṃ ^a^P2.0120^ea^ viya ^a^M2.0111^ea^ ca maññanti,  tuṅganāsāti laddhavohāraṃ ghānaṃ vaṭṭetvā ṭhapitaharitālavaṭṭiṃ viya  maññanti, jivhaṃ rattakambalapaṭalaṃ viya mudusiniddhamadhurarasadaṃ  maññanti, kāyaṃ sālalaṭṭhiṃ viya suvaṇṇatoraṇaṃ viya ca maññanti, manaṃ  aññesaṃ manena asadisaṃ uḷāraṃ maññanti.</p>
              <p>[03] ^b^niccato addakkhu^eb^nti niccanti addasaṃsu. sesapadesupi  eseva nayo. ^b^na parimucciṃsu dukkhasmā^eb^ti sakalasmāpi  vaṭṭadukkhā na parimucciṃsu. ^b^dakkhissantī^eb^ti passissanti.  ^b^āpānīyakaṃso^eb^ti sarakassa nāmaṃ. yasmā panettha āpaṃ  pivanti, tasmā ``āpānīyo''ti vuccati. āpānīyo ca so kaṃso  cāti āpānīyakaṃso. surāmaṇḍasarakassetaṃ nāmaṃ.  ``vaṇṇasampanno''tiādivacanato pana kaṃse ṭhitapānameva evaṃ vuttaṃ.  ^b^ghammābhitatto^eb^ti ghammena abhitatto. ^b^ghammapareto^eb^ti ghammena  phuṭṭho, anugatoti attho. ^b^pivato hi kho taṃ chādessatī^eb^ti  pivantassa taṃ pānīyaṃ vaṇṇādisampattiyā ruccissati, sakalasarīraṃ vā  pharitvā tuṭṭhiṃ uppādayamānaṃ ṭhassati. ^b^appaṭisaṅkhā^eb^ti  apaccavekkhitvā.</p>
              <p>[03] ^b^evameva kho^eb^ti ettha idaṃ opammasaṃsandanaṃ --  āpānīyakaṃso viya hi loke piyarūpaṃ sātarūpaṃ ārammaṇaṃ daṭṭhabbaṃ,  ghammābhitattapuriso viya vaṭṭanissito puthujjano, āpānīyakaṃsena  nimantanapuriso viya loke piyarūpena sātarūpena ārammaṇena  nimantakajano, āpānīyakaṃse sampattiñca ādīnavañca ārocento  āpānakamanusso viya ācariyupajjhāyādiko kalyāṇamitto. yatheva  hi tassa purisassa apalokitamanusso āpānīyakaṃse guṇañca  ādīnavañca āroceti, evameva ācariyo vā upajjhāyo vā  bhikkhuno pañcasu kāmaguṇesu assādañca nissaraṇañca katheti.</p>
              <p>[03] tattha yathā āpānīyakaṃsamhi guṇe ca ādīnave ca ārocite  so ^a^P2.0121^ea^ puriso piyavaṇṇādisampadāyameva sañjātavego  ``sace maraṇaṃ bhavissati, pacchā jānissāmī''ti sahasā  appaṭisaṅkhāya taṃ pivitvā maraṇaṃ vā maraṇamattaṃ vā dukkhaṃ  nigacchati, evameva, bhikkhu, ``pañcasu kāmaguṇesu dassanādivasena  uppannasomanassamattameva assādo, ādīnavo pana ^a^V2.0106^ea^  diṭṭhadhammikasamparāyiko bahu nānappakāro, appassādā kāmā  bahudukkhā bahupāyāsā''ti ^a^M2.0112^ea^ evaṃ ācariyupajjhāyehi  ānisaṃsañca ādīnavañca kathetvā -- ``samaṇapaṭipadaṃ paṭipajja,  indriyesu guttadvāro bhava bhojane mattaññū jāgariyaṃ anuyutto''ti evaṃ  ovaditopi assādabaddhacittatāya ``sace vuttappakāro ādīnavo  bhavissati, pacchā jānissāmī''ti ācariyupajjhāye apasādetvā  uddesaparipucchādīni ceva vattapaṭipattiñca pahāya lokāmisakathaṃ  kathento kāme paribhuñjitukāmatāya sikkhaṃ paccakkhāya hīnāyāvattati.  tato duccaritāni pūrento sandhicchedanādikāle ``coro aya''nti  gahetvā rañño dassito idheva hatthapādādichedanaṃ patvā samparāye catūsu  apāyesu mahādukkhaṃ anubhoti.</p>
              <p>[03] ^b^pānīyena vā vinetu^eb^nti sītena vārinā harituṃ.  ^b^dadhimaṇḍakenā^eb^ti dadhimaṇḍanamattena. ^b^bhaṭṭhaloṇikāyā^eb^ti  saloṇena sattupānīyena. ^b^loṇasovīrakenā^eb^ti  sabbadhaññaphalakaḷīrādīni pakkhipitvā loṇasovīrakaṃ nāma karonti,  tena.</p>
              <p>[03] opammasaṃsandanaṃ panettha -- ghammābhitattapuriso viya  vaṭṭasannissitakāle yogāvacaro daṭṭhabbo, tassa purisassa paṭisaṅkhā  āpānīyakaṃsaṃ pahāya pānīyādīhi pipāsassa vinodanaṃ viya  bhikkhuno ācariyupajjhāyānaṃ ovāde ṭhatvā chadvārādīni pariggahetvā  anukkamena vipassanaṃ vaḍḍhentassa arahattaphalādhigamo, pānīyādīni  cattāri pānāni viya hi cattāro maggā, tesu aññataraṃ pivitvā  surāpipāsitaṃ vinodetvā sukhino yena kāmaṃ gamanaṃ viya  khīṇāsavassa catumaggapānaṃ pivitvā taṇhaṃ vinodetvā agatapubbaṃ  nibbānadisaṃ gamanakālo veditabbo. chaṭṭhaṃ. </p>
            </h4>
            <h4>
              <h4n> 7. naḷakalāpīsuttavaṇṇanā </h4n>
              <p>[03] 67^b^.^eb^ sattame ^a^P2.0122^ea^ ^b^kinnu kho,  āvuso^eb^ti kasmā pucchati? ``evaṃ puṭṭho kathaṃ nu kho  byākareyyā''ti. therassa ajjhāsayajānanatthaṃ. apica atīte dve  aggasāvakā imaṃ pañhaṃ vinicchayiṃsūti anāgate bhikkhū  jānissantītipi pucchati. ^b^idāneva kho maya^eb^nti idaṃ thero  yassa nāmarūpassa viññāṇaṃ paccayoti vuttaṃ, tadeva nāmarūpaṃ  viññāṇassa paccayoti ^a^M2.0113^ea^ vuttattā āha ^a^V2.0107^ea^.  ^b^naḷakalāpiyo^eb^ti idha pana ayakalāpādivasena upamaṃ anāharitvā  viññāṇanāmarūpānaṃ abaladubbalabhāvadassanatthaṃ ayaṃ upamā ābhatā.</p>
              <p>[03] ^b^nirodho hotī^eb^ti ettake ṭhāne  paccayuppannapañcavokārabhavavasena desanā kathitā. ^b^chattiṃsāya  vatthūhī^eb^ti heṭṭhā vissajjitesu dvādasasu padesu ekekasmiṃ tiṇṇaṃ  tiṇṇaṃ vasena chattiṃsāya kāraṇehi. ettha ca paṭhamo  dhammakathikaguṇo, dutiyā paṭipatti, tatiyaṃ paṭipattiphalaṃ. tattha  paṭhamanayena desanāsampatti kathitā, dutiyena sekkhabhūmi, tatiyena  asekkhabhūmīti. sattamaṃ. </p>
            </h4>
            <h4>
              <h4n> 8. kosambisuttavaṇṇanā </h4n>
              <p>[03] 68^b^.^eb^ aṭṭhame ^b^aññatrevā^eb^ti ekacco hi parassa  saddahitvā yaṃ esa bhaṇati, taṃ bhūtanti gaṇhāti. aparassa  nisīditvā cintentassa yaṃ kāraṇaṃ ruccati, so ``atthi eta''nti  ruciyā gaṇhāti. eko ``cirakālato paṭṭhāya evaṃ anussavo  atthi, bhūtameta''nti anussavena gaṇhāti. aññassa vitakkayato ekaṃ  kāraṇaṃ upaṭṭhāti, so ``attheta''nti ākāraparivitakkena gaṇhāti.  aparassa cintayato ekā diṭṭhi uppajjati, yāyassa taṃ kāraṇaṃ  nijjhāyantassa khamati, so ``attheta''nti diṭṭhinijjhānakkhantiyā  gaṇhāti. thero pana pañcapi etāni kāraṇāni paṭikkhipitvā  paccakkhañāṇena paṭividdhabhāvaṃ pucchanto ^b^aññatreva, āvuso musila,  saddhāyā^eb^tiādimāha. tattha ^b^aññatrevā^eb^ti saddhādīni kāraṇāni  ṭhapetvā, vinā etehi ^a^P2.0123^ea^ kāraṇehīti attho.  ^b^bhavanirodho nibbāna^eb^nti pañcakkhandhanirodho nibbānaṃ.</p>
              <p>[03] ^b^tuṇhī ahosī^eb^ti thero khīṇāsavo, ahaṃ pana  khīṇāsavoti vā na vāti vā avatvā tuṇhīyeva ahosi.  ^b^āyasmā nārado āyasmantaṃ paviṭṭhaṃ etadavocā^eb^ti kasmā avoca?  so kira cintesi -- ``bhavanirodho nibbānaṃ nāmāti sekhehipi  jānitabbo pañho esa, ayaṃ pana thero imaṃ theraṃ asekhabhūmiyā  kāreti, imaṃ ṭhānaṃ jānāpessāmī''ti etaṃ avoca.</p>
              <p>[03] ^b^sammappaññāya^eb^ ^a^M2.0114^ea^ sudiṭṭhab^nti saha vipassanāya  maggapaññāya suṭṭhu diṭṭhaṃ. ^b^na camhi araha^eb^nti anāgāmimagge  ṭhitattā arahaṃ na homīti dīpeti. yaṃ panassa idāni  ``bhavanirodho nibbāna''nti ^a^V2.0108^ea^ ñāṇaṃ, taṃ ekūnavīsatiyā  paccavekkhaṇañāṇehi vimuttaṃ paccavekkhaṇañāṇaṃ. ^b^udapāno^eb^ti  vīsatiṃsahatthagambhīro pānīyakūpo. ^b^udakavārako^eb^ti  udakaussiñcanavārako. ^b^udakanti hi kho ñāṇaṃ assā^eb^ti tīre  ṭhitassa olokayato evaṃ ñāṇaṃ bhaveyya. ^b^na ca kāyena  phusitvā^eb^ti udakaṃ pana nīharitvā kāyena phusitvā viharituṃ na  sakkuṇeyya. udapāne udakadassanaṃ viya hi anāgāmino  nibbānadassanaṃ, ghammābhitattapuriso viya anāgāmī, udakavārako  viya arahattamaggo, yathā ghammābhitattapuriso udapāne udakaṃ passati.  evaṃ anāgāmī paccavekkhaṇañāṇena ``upari arahattaphalasamayo nāma  atthī''ti jānāti. yathā pana so puriso udakavārakassa  natthitāya udakaṃ nīharitvā kāyena phusituṃ na labhati, evaṃ anāgāmī  arahattamaggassa natthitāya nibbānaṃ ārammaṇaṃ katvā  arahattaphalasamāpattiṃ appetvā nisīdituṃ na labhati. aṭṭhamaṃ. </p>
            </h4>
            <h4>
              <h4n> 9. upayantisuttavaṇṇanā </h4n>
              <p>[03] 69^b^.^eb^ navame ^a^P2.0124^ea^ ^b^upayanto^eb^ti  udakavaḍḍhanasamaye upari gacchanto. ^b^mahānadiyo^eb^ti  gaṅgāyamunādikā mahāsaritāyo. ^b^upayāpetī^eb^ti upari yāpeti,  vaḍḍheti pūretīti attho. ^b^avijjā upayantī^eb^ti avijjā upari  gacchantī saṅkhārānaṃ paccayo bhavituṃ sakkuṇantī. ^b^saṅkhāre  upayāpetī^eb^ti saṅkhāre upari yāpeti vaḍḍheti. evaṃ sabbapadesu  attho veditabbo. ^b^apayanto^eb^ti apagacchanto osaranto.  ^b^avijjā apayantī^eb^ti avijjā apagacchamānā osaramānā upari  saṅkhārānaṃ paccayo bhavituṃ na sakkuṇantīti attho. ^b^saṅkhāre  apayāpetī^eb^ti saṅkhāre apagacchāpeti. esa nayo sabbapadesu.  navamaṃ. </p>
            </h4>
            <h4>
              <h4n> 10. susimasuttavaṇṇanā </h4n>
              <p>[03] 70^b^.^eb^ dasame ^b^garukato^eb^ti sabbehi devamanussehi  pāsāṇacchattaṃ viya cittena garukato. ^b^mānito^eb^ti manena  piyāyito. ^b^pūjito^eb^ti catupaccayapūjāya ^a^M2.0115^ea^ pūjito.  ^b^apacito^eb^ti nīcavuttikaraṇena apacito. satthārañhi disvā  manussā hatthikkhandhādīhi otaranti maggaṃ denti, aṃsakūṭato sāṭakaṃ  apanenti, āsanato vuṭṭhahanti vandanti. evaṃ so tehi apacito  nāma hoti. ^b^susimo^eb^ti evaṃnāmako vedaṅgesu kusalo  paṇḍitaparibbājako. ^b^ehi tva^eb^nti tesaṃ kira etadahosi  ^a^V2.0109^ea^ -- ``samaṇo gotamo na jātigottādīni āgamma  lābhaggappatto jāto, kaviseṭṭho panesa uttamakavitāya sāvakānaṃ ganthaṃ  bandhitvā deti, taṃ te uggaṇhitvā upaṭṭhākānaṃ upanisinnakathampi  anumodanampi sarabhaññampīti evamādīni kathenti, te tesaṃ pasannā  lābhaṃ upasaṃharanti. sace mayaṃ yaṃ samaṇo gotamo jānāti, tato  thokaṃ jāneyyāma, attano samayaṃ tattha pakkhipitvā ^a^P2.0125^ea^  mayampi upaṭṭhākānaṃ katheyyāma, tato etehi lābhitarā  bhaveyyāma. ko nu kho samaṇassa gotamassa santike pabbajitvā  khippameva uggaṇhituṃ sakkhissatī''ti. te evaṃ cintetvā  ``susimo paṭibalo''ti disvā taṃ upasaṅkamitvā evamāhaṃsu.</p>
              <p>[03] ^b^yenāyasmā ānando tenupasaṅkamī^eb^ti kasmā upasaṅkami?  evaṃ kirassa ahosi, ``kassa nu kho santikaṃ gantvā ahaṃ imaṃ  dhammaṃ khippaṃ laddhuṃ sakkhissāmī''ti? tato cintesi -- ``samaṇo  gotamo garu tejussado niyamamanuyutto, na sakkā akāle upasaṅkamituṃ,  aññepi bahū khattiyādayo samaṇaṃ gotamaṃ upasaṅkamanti, tasmimpi  samaye na sakkā upasaṅkamituṃ. sāvakesupissa sāriputto mahāpañño  vipassanālakkhaṇamhi etadagge ṭhapito, mahāmoggallāno  samādhilakkhaṇasmiṃ etadagge ṭhapito, mahākassapo dhutaṅgadharesu  anuruddho dibbacakkhukesu, puṇṇo mantāṇiputto dhammakathikesu,  upālitthero vinayadharesu etadagge ṭhapito, ayaṃ pana ānando  bahussuto tipiṭakadharo, satthāpissa tattha tattha kathitaṃ dhammaṃ  āharitvā katheti, pañcasu ṭhānesu etadagge ṭhapito, aṭṭhannaṃ varānaṃ  lābhī, catūhi acchariyabbhutadhammehi samannāgato, tassa samīpaṃ gato  khippaṃ dhammaṃ laddhuṃ sakkhissāmī''ti. tasmā yenāyasmā ānando  tenupasaṅkami.</p>
              <p>[03] ^b^yena^eb^ ^a^M2.0116^ea^ ^b^bhagavā tenupasaṅkamī^eb^ti kasmā sayaṃ  apabbājetvā upasaṅkami? evaṃ kirassa ahosi -- ``ayaṃ  titthiyasamaye pāṭiyekko `ahaṃ satthā'ti paṭijānanto carati,  pabbajitvā sāsanassa alābhāyapi parisakkeyya. na kho panassāhaṃ  ajjhāsayaṃ ājānāmi, satthā jānissatī''ti. tasmā taṃ ādāya  yena bhagavā tenupasaṅkami. ^b^tenahānanda, susimaṃ pabbājethā^eb^ti  satthā kira cintesi -- ``ayaṃ paribbājako titthiyasamaye `ahaṃ  pāṭiyekko satthā'ti paṭijānamāno carati, `idha maggabrahmacariyaṃ  carituṃ icchāmī'ti kira vadati. kiṃ nu kho mayi pasanno, udāhu  mayhaṃ sāvakesu, udāhu mayhaṃ vā mama sāvakānaṃ vā dhammakathāya  pasanno''ti? athassa ekaṭṭhānepi pasādābhāvaṃ ^a^P2.0126^ea^  ñatvā, ``ayaṃ mama sāsane dhammaṃ thenessāmīti pabbajati. itissa  āgamanaṃ aparisuddhaṃ; nipphatti nu kho kīdisā''ti? olokento  ``kiñcāpi ^a^V2.0110^ea^ `dhammaṃ thenessāmī'ti pabbajati, katipāheneva  pana ghaṭetvā arahattaṃ gaṇhissatī''ti ñatvā ``tenahānanda, susimaṃ  pabbājethā''ti āha. </p>
              <p>[01] ^b^aññā byākatā hotī^eb^ti te kira bhikkhū satthu  santike kammaṭṭhānaṃ gahetvā temāsaṃ vassaṃ vasantā tasmiṃyeva  antotemāse ghaṭentā vāyamantā arahattaṃ paṭilabhiṃsu. te  ``paṭiladdhaguṇaṃ satthu ārocessāmā''ti pavāritapavāraṇā senāsanaṃ  saṃsāmetvā satthu santikaṃ āgantvā attano paṭiladdhaguṇaṃ ārocesuṃ.  taṃ sandhāyetaṃ vuttaṃ. ^b^aññā^eb^ti arahattassa nāmaṃ.  ^b^byākatā^eb^ti ārocitā. ^b^assosī^eb^ti so kira  ohitasoto hutvā tesaṃ tesaṃ bhikkhūnaṃ ṭhitaṭṭhānaṃ gacchati taṃ taṃ kathaṃ  suṇitukāmo. ^b^yena te bhikkhū tenupasaṅkamī^eb^ti kasmā  upasaṅkami? taṃ kirassa pavattiṃ sutvā etadahosi -- ``aññā nāma  imasmiṃ sāsane paramappamāṇaṃ sārabhūtā ācariyamuṭṭhi maññe bhavissati,  pucchitvā naṃ jānissāmī''ti. tasmā upasaṅkami. </p>
              <p>[01] ^b^anekavihita^eb^nti anekavidhaṃ. ^b^iddhividha^eb^nti  iddhikoṭṭhāsaṃ. ^b^āvibhāvaṃ tirobhāva^eb^nti āvibhāvaṃ gahetvā  tirobhāvaṃ, tirobhāvaṃ gahetvā āvibhāvaṃ kātuṃ sakkothāti pucchati.  ^b^tirokuṭṭa^eb^nti parakuṭṭaṃ. itarapadadvayepi ^a^M2.0117^ea^ eseva nayo.  ^b^ummujjanimujja^eb^nti ummujjanañca nimujjanañca. ^b^pallaṅkenā^eb^ti  pallaṅkabandhanena. ^b^kamathā^eb^ti nisīdituṃ vā gantuṃ vā sakkothāti  pucchati? ^b^pakkhī sakuṇo^eb^ti pakkhayutto sakuṇo. ayamettha  saṅkhepo, vitthārato pana imassa iddhividhassa, ito paresaṃ  dibbasotādīnañca vaṇṇanānayo visuddhimagge vuttanayena veditabboti. </p>
              <p>[01] ^b^santā vimokkhā^eb^ti aṅgasantatāya ceva  ārammaṇasantatāya ca santā āruppavimokkhā. ^b^kāyena  phusitvā^eb^ti nāmakāyena phusitvā paṭilabhitvā. ^b^paññāvimuttā  kho mayaṃ, āvuso^eb^ti, āvuso, mayaṃ nijjhānakā ^a^P2.0127^ea^  sukkhavipassakā paññāmatteneva vimuttāti dasseti.  ^b^ājāneyyāsi vā tvaṃ, āvuso susima, na vā tvaṃ  ājāneyyāsī^eb^ti kasmā evamāhaṃsu? evaṃ kira nesaṃ ahosi --  ``mayaṃ imassa ajjhāsayaṃ gahetvā kathetuṃ na sakkhissāma, dasabalaṃ  pana pucchitvā nikkaṅkho bhavissatī''ti. ^b^dhammaṭṭhitiñāṇa^eb^nti  vipassanāñāṇaṃ, taṃ paṭhamataraṃ uppajjati. ^b^nibbāne ñāṇa^eb^nti  vipassanāya ciṇṇante pavattamaggañāṇaṃ, taṃ pacchā uppajjati. tasmā  bhagavā evamāha.</p>
              <p>[03] ^b^ājāneyyāsi vā^eb^tiādi kasmā vuttaṃ? vināpi samādhiṃ  evaṃ ñāṇuppattidassanatthaṃ. idañhi ^a^V2.0111^ea^ vuttaṃ hoti -- susima,  maggo vā phalaṃ vā na samādhinissando, na samādhiānisaṃso, na  samādhissa nipphatti, vipassanāya paneso nissando, vipassanāya  ānisaṃso, vipassanāya nipphatti, tasmā jāneyyāsi vā tvaṃ, na vā  tvaṃ jāneyyāsi, atha kho dhammaṭṭhitiñāṇaṃ pubbe, pacchā nibbāne  ñāṇanti.</p>
              <p>[03] idānissa paṭivedhabhabbataṃ ñatvā teparivaṭṭaṃ dhammadesanaṃ desento  ^b^taṃ kiṃ maññasi, susima? rūpaṃ niccaṃ vā aniccaṃ  vā^eb^tiādimāha? te parivaṭṭadesanāvasāne pana thero arahattaṃ patto.  idānissa anuyogaṃ āropento ^b^jātipaccayā jarāmaraṇanti,  susima, passasī^eb^tiādimāha. ^b^api pana tvaṃ, susimā^eb^ti idaṃ  kasmā ārabhi? nijjhānakānaṃ sukkhavipassakabhikkhūnaṃ  pākaṭakaraṇatthaṃ. ayañhettha adhippāyo -- na kevalaṃ tvameva  nijjhānako sukkhavipassako, etepi bhikkhū evarūpāyevāti. sesaṃ  sabbattha pākaṭamevāti. dasamaṃ. </p>
              <p>[06] mahāvaggo sattamo. </p>
            </h4>
          </h3>
          <h3>
            <h3n> 8. samaṇabrāhmaṇavaggo </h3n>
            <h4>
              <h4n> 1. jarāmaraṇasuttādivaṇṇanā </h4n>
              <p>[03] 71-72^b^.^eb^ samaṇabrāhmaṇavagge ^a^M2.0118^ea^ jarāmaraṇādīsu  ekekapadavasena ekekaṃ katvā ekādasa suttāni vuttāni, tāni  uttānatthānevāti. </p>
              <p>[06] samaṇabrāhmaṇavaggo aṭṭhamo. </p>
            </h4>
          </h3>
          <h3>
            <h3n> 9. antarapeyyālaṃ </h3n>
            <h4>
              <h4n> 1. satthusuttādivaṇṇanā </h4n>
              <p>[03] 73^b^.^eb^ ito ^a^V2.0112^ea^ ^a^P2.0128^ea^ paraṃ  ``satthā pariyesitabbo''tiādinayappavattā dvādasa antarapeyyālavaggā  nāma honti. te sabbepi tathā tathā bujjhanakānaṃ veneyyapuggalānaṃ  ajjhāsayavasena vuttā. tattha ^b^satthā^eb^ti buddho vā hotu sāvako  vā, yaṃ nissāya maggañāṇaṃ labhati, ayaṃ satthā nāma, so  pariyesitabbo. ^b^sikkhā karaṇīyā^eb^ti tividhāpi sikkhā  kātabbā. yogādīsu ^b^yogo^eb^ti payogo. ^b^chando^eb^ti  kattukamyatākusalacchando. ^b^ussoḷhī^eb^ti sabbasahaṃ  adhimattavīriyaṃ. ^b^appaṭivānī^eb^ti anivattanā.  ^b^ātappa^eb^nti kilesatāpanavīriyameva. ^b^sātacca^eb^nti  satatakiriyaṃ. ^b^satī^eb^ti jarāmaraṇādivasena catusaccapariggāhikā  sati. ^b^sampajañña^eb^nti tādisameva ñāṇaṃ. ^b^appamādo^eb^ti  saccabhāvanāya appamādo. sesaṃ sabbattha uttānamevāti. </p>
              <p>[06] antarapeyyālo navamo. </p>
              <p>[06] nidānasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 2. abhisamayasaṃyuttaṃ </h2n>
          <h3>
            <h3n> </h3n>
            <h4>
              <h4n> 1. nakhasikhāsuttavaṇṇanā </h4n>
              <p>[03] 74^b^.^eb^ abhisamayasaṃyuttassa ^a^V2.0113^ea^ ^a^P2.0129^ea^  ^a^M2.0119^ea^ paṭhame ^b^nakhasikhāya^eb^nti maṃsaṭṭhānena vimutte  nakhagge. nakhasikhā ca nāma lokiyānaṃ mahatīpi hoti, satthu pana  rattuppalapattakoṭi viya sukhumā. kathaṃ panettha paṃsu patiṭṭhitoti?  adhiṭṭhānabalena. bhagavatā hi atthaṃ ñāpetukāmena adhiṭṭhānabalena tattha  patiṭṭhāpito. ^b^satimaṃ kala^eb^nti mahāpathaviyā paṃsuṃ satakoṭṭhāse  katvā tato ekakoṭṭhāsaṃ. paratopi eseva nayo.  ^b^abhisametāvino^eb^ti paññāya ariyasaccāni abhisametvā ṭhitassa.  ^b^purimaṃ dukkhakkhandhaṃ parikkhīṇaṃ pariyādiṇṇaṃ upanidhāyā^eb^ti  etadeva bahutaraṃ dukkhaṃ, yadidaṃ parikkhīṇanti evaṃ paṭhamaṃ vuttaṃ  dukkhakkhandhaṃ upanidhāya, ñāṇena taṃ tassa santike ṭhapetvā  upaparikkhiyamāneti attho. katamaṃ panettha purimadukkhaṃ nāma? yaṃ  parikkhīṇaṃ. katamaṃ pana parikkhīṇaṃ? yaṃ paṭhamamaggassa abhāvitattā  uppajjeyya. katamaṃ pana upanidhāya? yaṃ sattasu attabhāvesu apāye  aṭṭhamañca paṭisandhiṃ ādiṃ katvā yattha katthaci uppajjeyya, sabbaṃ taṃ  parikkhīṇanti veditabbaṃ. ^b^sattakkhattu^eb^nti satta vāre, sattasu  attabhāvesūti attho. ^b^paramatā^eb^ti idamassa paraṃ pamāṇanti  dasseti. ^b^mahatthiyo^eb^ti mahato atthassa nipphādako. paṭhamaṃ. </p>
            </h4>
            <h4>
              <h4n> 2. pokkharaṇīsuttavaṇṇanā </h4n>
              <p>[03] 75^b^.^eb^ dutiye ^b^pokkharaṇī^eb^ti vāpī.  ^b^ubbedhenā^eb^ti gambhīratāya. ^b^samatittikā^eb^ti mukhavaṭṭisamā.  ^b^kākapeyyā^eb^ti sakkā hoti tīre ṭhitena kākena pakatiyāpi  mukhatuṇḍikaṃ otāretvā pātuṃ. dutiyaṃ. </p>
            </h4>
            <h4>
              <h4n> 3. saṃbhejjaudakasuttādivaṇṇanā </h4n>
              <p>[03] 76-77^b^.^eb^ tatiye ^a^V2.0114^ea^ ^a^P2.0130^ea^  ^b^yatthimā^eb^ti yasmiṃ sambhijjaṭṭhāne imā. ^b^saṃsandantī^eb^ti  samāgantvā sandanti. ^b^samentī^eb^ti samāgacchanti. ^b^dve vā  ti vā^eb^ti dve vā tīṇi vā. ^b^udakaphusitānī^eb^ti udakabindūni.  ^b^saṃbhejjaudaka^eb^nti aññāhi nadīhi saddhiṃ sambhinnaṭṭhāne udakaṃ.  catutthaṃ uttānatthameva. tatiyacatutthāni. </p>
            </h4>
            <h4>
              <h4n> 5. pathavīsuttādivaṇṇanā </h4n>
              <p>[03] 78-84^b^.^eb^ pañcame ^a^M2.0120^ea^ ^b^mahāpathaviyā^eb^ti  cakkavāḷabbhantarāya mahāpathaviyā uddharitvā. ^b^kolaṭṭhimattiyo^eb^ti  padaraṭṭhipamāṇā. ^b^guḷikā^eb^ti mattikaguḷikā.  ^b^upanikkhipeyyā^eb^ti ekasmiṃ ṭhāne ṭhapeyya. chaṭṭhādīsu  vuttanayeneva attho veditabbo. pariyosāne pana  ^b^aññatitthiyasamaṇabrāhmaṇaparibbājakānaṃ adhigamo^eb^ti bāhirakānaṃ  sabbopi guṇādhigamo paṭhamamaggena adhigataguṇānaṃ satabhāgampi  sahassabhāgampi satasahassabhāgampi na upagacchatīti. pañcamādīni. </p>
              <p>[06] abhisamayasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 3. dhātusaṃyuttaṃ </h2n>
          <h3>
            <h3n> 1. nānattavaggo </h3n>
            <h4>
              <h4n> 1ḍhātunānattasuttavaṇṇanā </h4n>
              <p>[03] 85^b^.^eb^ dhātusaṃyuttassa ^a^V2.0115^ea^ ^a^M2.0121^ea^ paṭhame  ^a^P2.0131^ea^ nissattaṭṭhasuññataṭṭhasaṅkhātena sabhāvaṭṭhena dhātūti  laddhanāmānaṃ dhammānaṃ nānāsabhāvo ^b^dhātunānattaṃ.  cakkhudhātū^eb^tiādīsu cakkhupasādo cakkhudhātu, rūpārammaṇaṃ rūpadhātu,  cakkhupasādavatthukaṃ cittaṃ cakkhuviññāṇadhātu. sotapasādo sotadhātu,  saddārammaṇaṃ saddadhātu, sotapasādavatthukaṃ cittaṃ sotaviññāṇadhātu.  ghānapasādo ghānadhātu, gandhārammaṇaṃ gandhadhātu, ghānapasādavatthukaṃ cittaṃ  ghānaviññāṇadhātu. jivhāpasādo jivhādhātu, rasārammaṇaṃ rasadhātu,  jivhāpasādavatthukaṃ cittaṃ jivhāviññāṇadhātu. kāyapasādo kāyadhātu,  phoṭṭhabbārammaṇaṃ phoṭṭhabbadhātu, kāyapasādavatthukaṃ cittaṃ kāyaviññāṇadhātu.  tisso manodhātuyo manodhātu, vedanādayo tayo khandhā  sukhumarūpāni nibbānañca dhammadhātu, sabbampi manoviññāṇaṃ  manoviññāṇadhātūti. ettha ca soḷasa dhātuyo kāmāvacarā, avasāne  dve catubhūmikāti. paṭhamaṃ. </p>
            </h4>
            <h4>
              <h4n> 2. phassanānattasuttavaṇṇanā </h4n>
              <p>[03] 86^b^.^eb^ dutiye ^b^uppajjati phassanānatta^eb^nti  nānāsabhāvo phasso uppajjati. tattha cakkhusamphassādayo  cakkhuviññāṇādisampayuttā, manosamphasso manodvāre  paṭhamajavanasampayutto, tasmā. ^b^manodhātuṃ paṭiccā^eb^ti  manodvārāvajjanaṃ kiriyāmanoviññāṇadhātuṃ paṭicca paṭhamajavanasamphasso  uppajjatīti ayamettha attho. dutiyaṃ. </p>
            </h4>
            <h4>
              <h4n> 3. nophassanānattasuttavaṇṇanā </h4n>
              <p>[03] 87^b^.^eb^ tatiye ^a^V2.0116^ea^ ^a^P2.0132^ea^ ^b^no  manosamphassaṃ paṭicca uppajjati manodhātū^eb^ti manodvāre  paṭhamajavanasampayuttaṃ phassaṃ paṭicca āvajjanakiriyāmanoviññāṇadhātu  no uppajjatīti evamattho daṭṭhabbo. tatiyaṃ. </p>
            </h4>
            <h4>
              <h4n> 4. vedanānānattasuttavaṇṇanā </h4n>
              <p>[03] 88^b^.^eb^ catutthe ^a^M2.0122^ea^ ^b^cakkhusamphassajā  vedanā^eb^ti sampaṭicchanamanodhātuto paṭṭhāya sabbāpi tasmiṃ dvāre vedanā  vatteyyuṃ, nibbattiphāsukatthaṃ pana anantaraṃ sampaṭicchanavedanameva gahetuṃ  vaṭṭatīti vuttaṃ. ^b^manosamphassaṃ paṭiccā^eb^ti manodvāre  āvajjanasamphassaṃ paṭicca paṭhamajavanavedanā, paṭhamajavanasamphassaṃ paṭicca  dutiyajavanavedanāti ayamadhippāyo. catutthaṃ. </p>
            </h4>
            <h4>
              <h4n> 5. dutiyavedanānānattasuttavaṇṇanā </h4n>
              <p>[03] 89^b^.^eb^ pañcame tatiyacatutthesu vuttanayāva ekato katvā  desitāti. iti dutiyādīsu catūsu suttesu manodhātuṃ manodhātūti  agahetvā manodvārāvajjanaṃ manodhātūti gahitaṃ. sabbāni cetāni tathā  tathā kathite bujjhanakānaṃ ajjhāsayena desitāni. ito paresupi  eseva nayo. pañcamaṃ. </p>
            </h4>
            <h4>
              <h4n> 6. bāhiradhātunānattasuttavaṇṇanā </h4n>
              <p>[03] 90^b^.^eb^ chaṭṭhe pana pañca dhātuyo kāmāvacarā, dhammadhātu  catubhūmikāti. chaṭṭhaṃ. </p>
            </h4>
            <h4>
              <h4n> 7. saññānānattasuttavaṇṇanā </h4n>
              <p>[03] 91^b^.^eb^ sattame ^b^rūpadhātū^eb^ti āpāthe patitaṃ attano  vā parassa vā sāṭakaveṭhanādivatthukaṃ rūpārammaṇaṃ. ^b^rūpasaññā^eb^ti  cakkhuviññāṇasampayuttā saññā. ^b^rūpasaṅkappo^eb^ti  sampaṭicchanādīhi tīhi ^a^V2.0117^ea^ cittehi sampayutto saṅkappo.  ^b^rūpacchando^eb^ti rūpe chandikataṭṭhena chando. ^b^rūpapariḷāho^eb^ti  rūpe anuḍahanaṭṭhena ^a^P2.0133^ea^ pariḷāho.  ^b^rūpapariyesanā^eb^ti pariḷāhe uppanne sandiṭṭhasambhatte gahetvā tassa  rūpassa paṭilābhatthāya pariyesanā. ettha ca saññāsaṅkappachandā  ekajavanavārepi nānājavanavārepi labbhanti, pariḷāhapariyesanā pana  nānājavanavāreyeva labbhantīti. ^b^evaṃ kho, bhikkhave,  dhātunānatta^eb^nti ettha ca evaṃ rūpādinānāsabhāvaṃ dhātuṃ paṭicca  rūpasaññādinānāsabhāvasaññā uppajjatīti iminā nayena attho  veditabbo. sattamaṃ. </p>
            </h4>
            <h4>
              <h4n> 8. nopariyesanānānattasuttavaṇṇanā </h4n>
              <p>[03] 92^b^.^eb^ aṭṭhame ^a^M2.0123^ea^ ^b^no dhammapariyesanaṃ paṭicca  uppajjati dhammapariḷāho^eb^ti evaṃ āgataṃ paṭisedhamattameva nānaṃ.  aṭṭhamaṃ. </p>
            </h4>
            <h4>
              <h4n> 9. bāhiraphassanānattasuttādivaṇṇanā </h4n>
              <p>[03] 93-94^b^.^eb^ navame ^b^uppajjati rūpasaññā^eb^ti vuttappakāre  ārammaṇe uppajjati saññā. ^b^rūpasaṅkappo^eb^ti tasmiṃyeva  ārammaṇe tīhi cittehi sampayuttasaṅkappo. ^b^rūpasamphasso^eb^ti  tadevārammaṇaṃ phusamāno ^b^phasso. vedanā^eb^ti tadeva ārammaṇaṃ  anubhavamānā vedanā. chandādayo vuttanayāva. ^b^rūpalābho^eb^ti  pariyesitvā laddhaṃ saha taṇhāya ārammaṇaṃ ``rūpalābho''ti vuttaṃ.  ayaṃ tāva sabbasaṅgāhikanayo ekasmiṃ yevārammaṇe sabbadhammānaṃ  uppattivasena vutto. aparo āgantukārammaṇamissako hoti --  rūpasaññā rūpasaṅkappo phasso vedanāti ime tāva cattāro dhammā  dhuvaparibhoge nibaddhārammaṇe honti. nibaddhārammaṇañhi iṭṭhaṃ kantaṃ  manāpaṃ piyaṃ yaṃkiñci viya upaṭṭhāti, āgantukārammaṇaṃ pana yaṃkiñci  samānampi khobhetvā tiṭṭhati.</p>
              <p>[03] tatridaṃ vatthu -- eko kira amaccaputto gāmiyehi parivārito  gāmamajjhe ṭhatvā kammaṃ karoti. tasmiñcassa samaye upāsikā nadiṃ  gantvā nhatvā alaṅkatapaṭiyattā dhātigaṇaparivutā gehaṃ gacchati. so  dūrato disvā ``āgantukamātugāmo bhavissatī''ti saññaṃ uppādetvā  ``gaccha, bhaṇe jānāhi, kā esā''ti purisaṃ pesesi. so gantvā  taṃ disvā paccāgato, ``kā esā''ti puṭṭho yathāsabhāvaṃ ārocesi.  evaṃ āgantukārammaṇaṃ ^a^P2.0134^ea^ khobheti ^a^V2.0118^ea^. tasmiṃ uppanno  chando rūpachando nāma, tadeva ārammaṇaṃ katvā uppanno pariḷāho  rūpapariḷāho nāma, sahāye gaṇhitvā tassa pariyesanaṃ rūpapariyesanā  nāma, pariyesitvā laddhaṃ saha taṇhāya ārammaṇaṃ rūpalābho nāma.</p>
              <p>[03] uruvalliyavāsī cūḷatissatthero panāha -- ``kiñcāpi bhagavatā  phassavedanā pāḷiyā majjhe gahitā, pāḷiṃ pana parivaṭṭetvā vuttappakāre  ārammaṇe uppannā saññā rūpasaññā, tasmiṃyeva saṅkappo rūpasaṅkappo  tasmiṃ ^a^M2.0124^ea^ chando rūpacchando, tasmiṃ pariḷāho rūpapariḷāho,  tasmiṃ pariyesanā rūpapariyesanā, pariyesitvā laddhaṃ saha taṇhāya  ārammaṇaṃ rūpalābho. evaṃ laddhārammaṇe pana phusanaṃ phasso, anubhavanaṃ  vedanā. rūpasamphasso rūpasamphassajā vedanāti idaṃ dvayaṃ  labbhatī''ti. aparampi avibhūtavāraṃ nāma gaṇhanti. ārammaṇañhi  sāṇipākārehi vā parikkhittaṃ tiṇapaṇṇādīhi vā paṭicchannaṃ hoti, taṃ  ``upaḍḍhaṃ diṭṭhaṃ me ārammaṇaṃ, suṭṭhu naṃ passissāmī''ti olokayato  tasmiṃ ārammaṇe uppannā saññā rūpasaññā nāma. tasmiṃyeva uppannā  saṅkappādayo rūpasaṅkappādayo nāmāti veditabbā. etthāpi ca  saññāsaṅkappaphassavedanāchandā ekajavanavārepi nānājavanavārepi  labbhanti, pariḷāhapariyesanālābhā nānājavanavāreyevāti. dasamaṃ  uttānamevāti. navamadasamāni. </p>
              <p>[06] nānattavaggo paṭhamo. </p>
            </h4>
          </h3>
          <h3>
            <h3n> 2. dutiyavaggo </h3n>
            <h4>
              <h4n> 1. sattadhātusuttavaṇṇanā </h4n>
              <p>[03] 95^b^.^eb^ dutiyavaggassa paṭhame ^b^ābhādhātū^eb^ti  ālokadhātu. ālokassapi ālokakasiṇe parikammaṃ katvā  uppannajjhānassāpīti sahārammaṇassa jhānassa etaṃ nāmaṃ.  ^b^subhadhātū^eb^ti subhakasiṇe uppannajjhānavasena sahārammaṇajjhānameva  ^a^P2.0135^ea^. ākāsānañcāyatanameva  ^b^ākāsānañcāyatanadhātu^eb^. saññāvedayitanirodhova  ^b^saññāvedayitanirodhadhātu^eb^. iti bhagavā anusandhikusalassa  bhikkhuno tattha nisīditvā pañhaṃ pucchitukāmassa okāsaṃ dento  desanaṃ niṭṭhāpesi.</p>
              <p>[03] ^b^andhakāraṃ^eb^ ^a^V2.0119^ea^ ^b^paṭiccā^eb^ti andhakāro hi  ālokena paricchinno, ālokopi andhakārena. andhakārena hi so  pākaṭo hoti. tasmā ``andhakāraṃ paṭicca paññāyatī''ti āha.  ^b^asubhaṃ paṭiccā^eb^ti etthāpi eseva nayo. asubhañhi subhena,  subhañca asubhena paricchinnaṃ, asubhe sati subhaṃ paññāyati, tasmā  evamāha. ^b^rūpaṃ paṭiccā^eb^ti rūpāvacarasamāpattiṃ paṭicca.  rūpāvacarasamāpattiyā hi sati ākāsānañcāyatanasamāpatti nāma  ^a^M2.0125^ea^ hoti rūpasamatikkamo vā, tasmā evamāha.  ^b^viññāṇañcāyatanadhātu^eb^ādīsupi eseva nayo. ^b^nirodhaṃ  paṭiccā^eb^ti catunnaṃ khandhānaṃ paṭisaṅkhāappavattiṃ paṭicca.  khandhanirodhañhi paṭicca nirodhasamāpatti nāma paññāyati, na  khandhapavattiṃ, tasmā evamāha. ettha ca catunnaṃ khandhānaṃ nirodhova  nirodhasamāpattīti veditabbo.</p>
              <p>[03] ^b^kathaṃ samāpatti pattabbā^eb^ti kathaṃ samāpattiyo kīdisā  samāpattiyo nāma hutvā pattabbāti? ^b^saññāsamāpatti pattabbā^eb^ti  saññāya atthibhāvena saññāsamāpattiyo saññāsamāpattiyo nāma hutvā  pattabbā. ^b^saṅkhārāvasesasamāpatti pattabbā^eb^ti sukhumasaṅkhārānaṃ  avasiṭṭhatāya saṅkhārāvasesasamāpatti nāma hutvā pattabbā.  ^b^nirodhasamāpatti pattabbā^eb^ti nirodhova nirodhasamāpatti  nirodhasamāpatti nāma hutvā pattabbāti attho. paṭhamaṃ. </p>
            </h4>
            <h4>
              <h4n> 2. sanidānasuttavaṇṇanā </h4n>
              <p>[03] 96^b^.^eb^ dutiye ^b^sanidāna^eb^nti bhāvanapuṃsakametaṃ,  sanidāno sapaccayo hutvā uppajjatīti attho. ^b^kāmadhātuṃ,  bhikkhave, paṭiccā^eb^ti ettha kāmavitakkopi kāmadhātu ^a^P2.0136^ea^  kāmāvacaradhammāpi, visesato sabbākusalampi. yathāha -- </p>
              <p>[02] ``tattha katamā kāmadhātu? kāmapaṭisaṃyutto takko  vitakko saṅkappo appanā byappanā cetaso abhiniropanā  micchāsaṅkappo, ayaṃ vuccati kāmadhātu. heṭṭhato avīcinirayaṃ  pariyantaṃ karitvā uparito paranimmitavasavattī deve antokaritvā yaṃ  etasmiṃ antare etthāvacarā ettha pariyāpannā khandhadhātuāyatanā rūpā  vedanā saññā saṅkhārā viññāṇaṃ, ayaṃ vuccati kāmadhātu. sabbepi  akusalā dhammā kāmadhātū''ti (vibha0 182).</p>
              <p>[03] ettha ^a^V2.0120^ea^ sabbasaṅgāhikā asambhinnāti dve kathā honti.  kathaṃ? kāmadhātuggahaṇena hi byāpādadhātuvihiṃsādhātuyo gahitā  hontīti ayaṃ sabbasaṅgāhikā. tāsaṃ pana dvinnaṃ dhātūnaṃ visuṃ  āgatattā sesadhammā kāmadhātūti ayaṃ asambhinnakathā. ayamidha  gahetabbā imaṃ kāmadhātuṃ ārammaṇavasena vā sampayogavasena vā paṭicca  kāmasaññā nāma uppajjati. ^b^kāmasaññaṃ^eb^ ^a^M2.0126^ea^  ^b^paṭiccā^eb^ti kāmasaññaṃ pana sampayogavasena vā upanissayavasena  vā paṭicca kāmasaṅkappo nāma uppajjati. iminā nayena sabbapadesu  attho veditabbo. ^b^tīhi ṭhānehī^eb^ti tīhi kāraṇehi.  ^b^micchā paṭipajjatī^eb^ti ayāthāvapaṭipadaṃ aniyyānikapaṭipadaṃ  paṭipajjati.</p>
              <p>[03] ^b^byāpādadhātuṃ, bhikkhave^eb^ti ettha byāpādavitakkopi  byāpādadhātu byāpādopi. yathāha -- </p>
              <p>[02] ``tattha katamā byāpādadhātu? byāpādapaṭisaṃyutto takko  vitakko...pe0... ayaṃ vuccati byāpādadhātu. dasasu āghātavatthūsu  cittassa āghāto paṭivirodho kopo pakopo...pe0... anattamanatā  cittassa, ayaṃ vuccati byāpādadhātū''ti (vibha0 182).</p>
              <p>[03] imaṃ byāpādadhātuṃ sahajātapaccayādivasena paṭicca byāpādasaññā  nāma uppajjati. sesaṃ purimanayeneva veditabbaṃ.</p>
              <p>[03] ^b^vihiṃsādhātuṃ, bhikkhave^eb^ti ettha vihiṃsāvitakkopi  vihiṃsādhātu vihiṃsāpi. yathāha -- </p>
              <p>[02] ``tattha katamā vihiṃsādhātu? vihiṃsāpaṭisaṃyutto  takko vitakko...pe0... ayaṃ vuccati vihiṃsādhātu. idhekacco pāṇinā  vā leḍḍunā ^a^P2.0137^ea^ vā daṇḍena vā satthena vā rajjuyā vā  aññataraññatarena vā satte viheṭheti. yā evarūpā heṭhanā viheṭhanā  hiṃsanā vihiṃsanā rosanā parūpaghāto, ayaṃ vuccati vihiṃsādhātū''ti  (vibha0 182).</p>
              <p>[03] imaṃ vihiṃsādhātuṃ sahajātapaccayādivasena paṭicca vihiṃsāsaññā  nāma uppajjati. sesamidhāpi purimanayeneva veditabbaṃ.</p>
              <p>[03] ^b^tiṇadāye^eb^ti ^a^V2.0121^ea^ tiṇagahane araññe.  ^b^anayabyasana^eb^nti avuḍḍhiṃ vināsaṃ. ^b^evameva kho^eb^ti ettha  sukkhatiṇadāyo viya ārammaṇaṃ daṭṭhabbaṃ, tiṇukkā viya akusalasaññā,  tiṇakaṭṭhanissitā pāṇā viya ime sattā. yathā sukkhatiṇadāye  ṭhapitaṃ tiṇukkaṃ khippaṃ vāyamitvā anibbāpentassa te pāṇā  anayabyasanaṃ pāpuṇanti. evameva ye samaṇā vā brāhmaṇā vā  ^a^M2.0127^ea^ uppannaṃ akusalasaññaṃ vikkhambhanatadaṅgasamucchedappahānehi  nappajahanti, te dukkhaṃ viharanti.</p>
              <p>[03] ^b^visamagata^eb^nti rāgavisamādīni anugataṃ akusalasaññaṃ.  ^b^na khippameva pajahatī^eb^ti vikkhambhanādivasena sīghaṃ nappajahati.  ^b^na vinodetī^eb^ti na nīharati. ^b^na byantīkarotī^eb^ti  bhaṅgamattampi anavasesento na vigatantaṃ karoti. ^b^na anabhāvaṃ  gametī^eb^ti na anuabhāvaṃ gameti. evaṃ sabbapadesu na -- kāro  āharitabbo. ^b^pāṭikaṅkhā^eb^ti pāṭikaṅkhitabbā icchitabbā.</p>
              <p>[03] ^b^nekkhammadhātuṃ, bhikkhave^eb^ti ettha nekkhammavitakkopi  nekkhammadhātu sabbepi kusalā dhammā. yathāha -- </p>
              <p>[02] ``tattha katamā nekkhammadhātu? nekkhammapaṭisaṃyutto  takko vitakko...pe0... sammāsaṅkappo, ayaṃ vuccati nekkhammadhātū''ti  (vibha0 182).</p>
              <p>[03] idhāpi duvidhā kathā. nekkhammadhātuggahaṇena hi itarāpi dve  dhātuyo gahaṇaṃ gacchanti kusaladhammapariyāpannattā, ayaṃ sabbasaṅgāhikā.  tā pana dhātuyo visuṃ dīpetabbāti tā ṭhapetvā sesā sabbakusalā  nekkhammadhātūti ayaṃ asambhinnā. imaṃ nekkhammadhātuṃ  sahajātādipaccayavasena paṭicca nekkhammasaññā nāma uppajjati.  saññādīni paṭicca vitakkādayo yathānurūpaṃ.</p>
              <p>[03] ^b^abyāpādadhātuṃ, bhikkhave^eb^ti ettha abyāpādavitakkopi  abyāpādadhātu abyāpādopi. yathāha -- </p>
              <p>[02] ``tattha katamā abyāpādadhātu ^a^P2.0138^ea^?  abyāpādapaṭisaṃyutto takko...pe0... ayaṃ vuccati ^a^V2.0122^ea^  abyāpādadhātu. yā sattesu metti mettāyanā mettāyitattaṃ  mettācetovimutti, ayaṃ vuccati abyāpādadhātū''ti (vibha0 182).</p>
              <p>[03] imaṃ abyāpādadhātuṃ paṭicca vuttanayeneva abyāpādasaññā nāma  uppajjati.</p>
              <p>[03] ^b^avihiṃsādhātuṃ, bhikkhave^eb^ti etthāpi avihiṃsāvitakkopi  avihiṃsādhātu karuṇāpi. yathāha -- </p>
              <p>[02] ``tattha ^a^M2.0128^ea^ katamā avihiṃsādhātu?  avihiṃsāpaṭisaṃyutto takko...pe0... ayaṃ vuccati avihiṃsādhātu. yā  sattesu karuṇā karuṇāyanā karuṇāyitattaṃ karuṇācetovimutti, ayaṃ  vuccati avihiṃsādhātū''ti (vibha0 182).</p>
              <p>[03] imaṃ avihiṃsādhātuṃ paṭicca vuttanayeneva avihiṃsāsaññā nāma  uppajjati. sesaṃ sabbattha vuttānusāreneva veditabbaṃ. dutiyaṃ. </p>
            </h4>
            <h4>
              <h4n> 3. giñjakāvasathasuttavaṇṇanā </h4n>
              <p>[03] 97^b^.^eb^ tatiye ^b^dhātuṃ, bhikkhave^eb^ti ito paṭṭhāya  ajjhāsayaṃ dhātūti dīpeti. ^b^uppajjati saññā^eb^ti ajjhāsayaṃ  paṭicca saññā uppajjati, diṭṭhi uppajjati, vitakko uppajjatīti.  idhāpi ``kaccāno pañhaṃ pucchissatī''ti tassa okāsadānatthaṃ  ettāvatāva desanaṃ niṭṭhāpesi. ^b^asammāsambuddhesū^eb^ti chasu  satthāresu. ^b^sammāsambuddhā^eb^ti mayamasma sammāsambuddhāti.  ^b^kiṃ paṭicca paññāyatī^eb^ti kismiṃ sati hotīti? satthārānaṃ  uppannaṃ diṭṭhiṃ pucchati. asammāsambuddhesu tesu sammāsambuddhā eteti  evaṃ uppannaṃ titthiyasāvakānampi diṭṭhiṃ pucchatiyeva.</p>
              <p>[03] idāni yasmā tesaṃ avijjādhātuṃ paṭicca sā diṭṭhi hoti,  avijjādhātu ca nāma mahatī dhātu, tasmā mahatiṃ dhātuṃ paṭicca tassā  uppattiṃ dīpento ^b^mahatī kho esā^eb^tiādimāha. ^b^hīnaṃ,  kaccāna, dhātuṃ paṭiccā^eb^ti hīnaṃ ajjhāsayaṃ paṭicca. ^b^paṇidhī^eb^ti  cittaṭṭhapanaṃ. sā panesā itthibhāvaṃ vā makkaṭāditiracchānabhāvaṃ vā  patthentassa uppajjati. ^b^hīno^eb^ ^a^V2.0123^ea^ ^a^P2.0139^ea^  ^b^puggalo^eb^ti yassete hīnā dhammā uppajjanti, sabbo so  puggalopi hīno nāma. ^b^hīnā vācā^eb^ti yā tassa vācā, sāpi  hīnā. ^b^hīnaṃ ācikkhatī^eb^ti so ācikkhantopi hīnameva  ācikkhati, desentopi hīnameva desetīti sabbapadāni yojetabbāni.  ^b^upapattī^eb^ti dve upapattiyo paṭilābho ca nibbatti ca.  nibbatti hīnakulādivasena veditabbā, paṭilābho cittuppādakkhaṇe  hīnattikavasena. kathaṃ? tassa hi pañcasu nīcakulesu uppajjanato  hīnā nibbatti, vessasuddakulesu uppajjanato majjhimā,  khattiyabrāhmaṇakulesu uppajjanato paṇītā. dvādasākusalacittuppādānaṃ  pana paṭilābhato ^a^M2.0129^ea^ hīno paṭilābho, tebhūmakadhammānaṃ paṭilābhato  majjhimo, navalokuttaradhammānaṃ paṭilābhato paṇīto. imasmiṃ pana  ṭhāne nibbattiyeva adhippetāti. tatiyaṃ. </p>
            </h4>
            <h4>
              <h4n> 4. hīnādhimuttikasuttavaṇṇanā </h4n>
              <p>[03] 98^b^.^eb^ catutthe ^b^saṃsandantī^eb^ti ekato honti.  ^b^samentī^eb^ti samāgacchanti, nirantarā honti.  ^b^hīnādhimuttikā^eb^ti hīnajjhāsayā. ^b^kalyāṇādhimuttikā^eb^ti  kalyāṇajjhāsayā. catutthaṃ. </p>
            </h4>
            <h4>
              <h4n> 5. caṅkamasuttavaṇṇanā </h4n>
              <p>[03] 99^b^.^eb^ pañcame ^b^passatha no^eb^ti passatha nu.  ^b^sabbe kho ete^eb^ti sāriputtatthero bhagavatā ``etadaggaṃ, bhikkhave,  mama sāvakānaṃ bhikkhūnaṃ mahāpaññānaṃ yadidaṃ sāriputto''ti (a0 ni0   1.189) mahāpaññesu etadagge ṭhapito. iti naṃ ``khandhantaraṃ  dhātvantaraṃ āyatanantaraṃ satipaṭṭhānabodhipakkhiyadhammantaraṃ  tilakkhaṇāhataṃ gambhīraṃ pañhaṃ pucchissāmā''ti mahāpaññāva parivārenti.  sopi tesaṃ pathaviṃ pattharento viya sinerupādato vālikaṃ uddharanto  viya cakkavāḷapabbataṃ bhindanto viya sineruṃ ukkhipanto viya ākāsaṃ  vitthārento viya candimasūriye uṭṭhāpento viya ca pucchitapucchitaṃ  katheti. tena vuttaṃ ``sabbe kho ete, bhikkhave, bhikkhū  mahāpaññā''ti.</p>
              <p>[03] mahāmoggallānopi bhagavatā ``etadaggaṃ, bhikkhave, mama  sāvakānaṃ bhikkhūnaṃ iddhimantānaṃ yadidaṃ mahāmoggallāno''ti ^a^P2.0140^ea^  iddhimantesu etadagge ṭhapito. iti naṃ ``parikammaṃ  ānisaṃsaṃ ^a^V2.0124^ea^ adhiṭṭhānaṃ vikubbanaṃ pucchissāmā''ti iddhimantova  parivārenti. sopi tesaṃ vuttanayeneva pucchitapucchitaṃ katheti. tena  vuttaṃ ``sabbe kho ete, bhikkhave, bhikkhū mahiddhikā''ti.</p>
              <p>[03] mahākassapopi bhagavatā ``etadaggaṃ, bhikkhave, mama sāvakānaṃ  bhikkhūnaṃ dhutavādānaṃ yadidaṃ mahākassapo''ti dhutavādesu etadagge  ṭhapito. iti naṃ ``dhutaṅgaparihāraṃ ānisaṃsaṃ samodhānaṃ adhiṭṭhānaṃ  bhedaṃ pucchissāmā''ti dhutavādāva parivārenti. sopi tesaṃ tatheva  pucchitapucchitaṃ byākaroti. tena vuttaṃ ``sabbe kho ete, bhikkhave,  bhikkhū dhutavādā''ti.</p>
              <p>[03] anuruddhattheropi ^a^M2.0130^ea^ bhagavatā ``etadaggaṃ, bhikkhave, mama  sāvakānaṃ bhikkhūnaṃ dibbacakkhukānaṃ yadidaṃ anuruddho''ti (a0 ni0   1.192) dibbacakkhukesu etadagge ṭhapito. iti naṃ  ``dibbacakkhussa parikammaṃ ānisaṃsaṃ upakkilesaṃ pucchissāmā''ti  dibbacakkhukāva parivārenti. sopi tesaṃ tatheva pucchitapucchitaṃ  katheti. tena vuttaṃ ``sabbe kho ete, bhikkhave, bhikkhū  dibbacakkhukā''ti. </p>
              <p>[01] puṇṇattheropi bhagavatā ``etadaggaṃ, bhikkhave, mama  sāvakānaṃ bhikkhūnaṃ dhammakathikānaṃ yadidaṃ puṇṇo mantāṇiputto''ti  (a0 ni0  1.196) dhammakathikesu etadagge ṭhapito. iti naṃ  ``dhammakathāya saṅkhepavitthāragambhīruttānavicitrakathādīsu taṃ taṃ  ākāraṃ pucchissāmā''ti dhammakathikāva parivārenti. sopi tesaṃ  ``āvuso, dhammakathikena nāma ādito parisaṃ vaṇṇetuṃ vaṭṭati, majjhe  suññataṃ pakāsetuṃ, ante catusaccavasena kūṭaṃ gaṇhitu''nti evaṃ taṃ taṃ  dhammakathānayaṃ ācikkhati. tena vuttaṃ ``sabbe kho ete, bhikkhave,  bhikkhū dhammakathikā''ti.</p>
              <p>[03] upālittheropi bhagavatā ``etadaggaṃ, bhikkhave, mama sāvakānaṃ  bhikkhūnaṃ vinayadharānaṃ yadidaṃ upālī''ti (a0 ni0  1.228)  vinayadharesu etadagge ṭhapito. iti naṃ ``garukalahukaṃ  satekicchātekicchaṃ āpattānāpattiṃ pucchissāmā''ti vinayadharāva  parivārenti. sopi tesaṃ pucchitapucchitaṃ tatheva ^a^P2.0141^ea^  katheti. tena vuttaṃ ``sabbe kho ete, bhikkhave, bhikkhū  vinayadharā''ti.</p>
              <p>[03] ānandattheropi ^a^V2.0125^ea^ bhagavatā ``etadaggaṃ, bhikkhave, mama  sāvakānaṃ bhikkhūnaṃ bahussutānaṃ yadidaṃ ānando''ti (a0 ni0   1.223) bahussutesu etadagge ṭhapito. iti naṃ ``dasavidhaṃ  byañjanabuddhiṃ aṭṭhuppattiṃ anusandhiṃ pubbāparaṃ pucchissāmā''ti bahussutāva  parivārenti. sopi tesaṃ ``idaṃ evaṃ vattabbaṃ, idaṃ evaṃ gahetabba''nti  sabbaṃ katheti. tena vuttaṃ ``sabbe kho ete, bhikkhave, bhikkhū  bahussutā''ti.</p>
              <p>[03] devadatto pana pāpiccho icchāpakato, tena naṃ  ``kulasaṅgaṇhanaparihāraṃ nānappakārakaṃ kohaññataṃ pucchissāmā''ti  pāpicchāva parivārenti. sopi tesaṃ taṃ taṃ niyāmaṃ ācikkhati.  tena vuttaṃ ``sabbe kho ete, bhikkhave, bhikkhū pāpicchā''ti.</p>
              <p>[03] kasmā ^a^M2.0131^ea^ panete avidūre caṅkamiṃsūti. ``devadatto  satthari paduṭṭhacitto anatthampi kātuṃ upakkameyyā''ti ārakkhaggahaṇatthaṃ.  atha devadatto kasmā caṅkamīti? ``akārako ayaṃ, yadi kārako  bhaveyya, na idha āgaccheyyā''ti attano katadosapaṭicchādanatthaṃ. kiṃ  pana devadatto bhagavato anatthaṃ kātuṃ samattho, bhagavato vā  ārakkhakiccaṃ atthīti? natthi. tena vuttaṃ ``aṭṭhānametaṃ, ānanda,  anavakāso, yaṃ tathāgato parūpakkamena parinibbāyeyyā''ti (cūḷava0  341). bhikkhū pana satthari gāravena āgatā. teneva bhagavā evaṃ  vatvā ``vissajjehi, ānanda, bhikkhusaṅgha''nti vissajjāpesi.  pañcamaṃ. </p>
            </h4>
            <h4>
              <h4n> 6. sagāthāsuttavaṇṇanā </h4n>
              <p>[03] 100^b^.^eb^ chaṭṭhe ^b^gūtho gūthena saṃsandati sametī^eb^ti  samuddantare janapadantare cakkavāḷantare ṭhitopi vaṇṇenapi gandhenapi  rasenapi nānattaṃ anupagacchanto saṃsandati sameti, ekasadisova hoti  nirantaro. sesesupi eseva nayo. ayaṃ pana aniṭṭhaupamā  hīnajjhāsayānaṃ hīnājjhāsayassa sarikkhabhāvadassanatthaṃ āhaṭā,  khīrādivisiṭṭhopamā kalyāṇajjhāsayānaṃ ajjhāsayassa  sarikkhabhāvadassanatthaṃ.</p>
              <p>[03] ^b^saṃsaggā^eb^ti ^a^P2.0142^ea^  dassanasavanasaṃsaggādivatthukena taṇhāsnehena. ^b^vanatho jāto^eb^ti  kilesavanaṃ jātaṃ ^a^V2.0126^ea^. ^b^asaṃsaggena chijjatī^eb^ti ekato  ṭhānanisajjādīni akarontassa asaṃsaggena adassanena chijjati.  ^b^sādhujīvī^eb^ti parisuddhajīvitaṃ jīvamāno. ^b^sahāvase^eb^ti  sahavāsaṃ vaseyya. chaṭṭhaṃ. </p>
            </h4>
            <h4>
              <h4n> 7. assaddhasaṃsandanasuttavaṇṇanā </h4n>
              <p>[03] 101^b^.^eb^ sattame ^b^assaddhā assaddhehī^eb^tiādīsu buddhe  vā dhamme vā saṅghe vā saddhāvirahitā nirojā nirasā puggalā  samuddassa orimatīre ṭhitā pārimatīrepi ṭhitehi assaddhehi saddhiṃ  tāya assaddhatāya ekasadisā nirantarā honti. tathā ahirikā  bhinnamariyādā alajjipuggalā ahirikehi, anottappino pāpakiriyāya  abhāyamānā anottappīhi, appassutā sutavirahitā appassutehi,  kusītā ālasiyapuggalā ^a^M2.0132^ea^ kusītehi, muṭṭhassatino  bhattanikkhittakākamaṃsanikkhittasiṅgālasadisā muṭṭhassatīhi, duppaññā  khandhādiparicchedikāya paññāya abhāvena nippaññā tādiseheva  duppaññehi, saddhāsampannā cetiyavandanādikiccapasutā saddhehi, hirimanā  lajjipuggalā hirimanehi, ottappino pāpabhīrukā ottappīhi,  bahussutā sutadharā āgamadharā tantipālakā vaṃsānurakkhakā bahussutehi,  āraddhavīriyā paripuṇṇaparakkamā āraddhavīriyehi, upaṭṭhitassatī  sabbakiccapariggāhikāya satiyā samannāgatā upaṭṭhitassatīhi,  paññavanto mahāpaññehi vajirūpamañāṇehi paññavantehi saddhiṃ dūre  ṭhitāpi tāya paññāsampattiyā saṃsandanti samenti. sattamaṃ. </p>
            </h4>
            <h4>
              <h4n> 8-12. assaddhamūlakasuttādivaṇṇanā </h4n>
              <p>[03] 102-106^b^.^eb^ aṭṭhamādīni teyeva assaddhādidhamme tikavasena  katvā desitāni. tattha aṭṭhame assaddhādimūlakā  kaṇhapakkhasukkapakkhavasena pañca tikā vuttā, navame ahirikamūlakā  cattāro. dasame ^a^P2.0143^ea^ anottappamūlakā tayo,  ekādasame appassutamūlakā dve, dvādasame kusītamūlako eko tiko  vuttoti sabbepi pañcasu suttantesu pannarasa tikā honti. pannarasa  cete suttantātipi vadanti. ayaṃ tikapeyyālo nāma. aṭṭhamādīni. </p>
              <p>[06] dutiyo vaggo. </p>
            </h4>
          </h3>
          <h3>
            <h3n> 3. kammapathavaggo </h3n>
            <h4>
              <h4n> 1-2. asamāhitasuttādivaṇṇanā </h4n>
              <p>[03] 107-108^b^.^eb^ ito ^a^V2.0127^ea^ paresu paṭhamaṃ  assaddhādipañcakavasena vuttaṃ, tathā dutiyaṃ. paṭhame pana asamāhitapadaṃ  catutthaṃ, dutiye dussīlapadaṃ. evaṃ vuccamāne bujjhanakapuggalānaṃ  ajjhāsayena hi etāni vuttāni. ettha ^b^asamāhitā^eb^ti  upacārappanāsamādhirahitā. ^b^dussīlā^eb^ti nissīlā.  paṭhamadutiyāni. </p>
            </h4>
            <h4>
              <h4n> 3-5. pañcasikkhāpadasuttādivaṇṇanā </h4n>
              <p>[03] 109-111^b^.^eb^ tatiyaṃ ^a^M2.0133^ea^ pañcakammapathavasena bujjhanakānaṃ  ajjhāsayavasena vuttaṃ, catutthaṃ sattakammapathavasena, pañcamaṃ  dasakammapathavasena. tattha tatiye ^b^surāmerayamajjappamādaṭṭhāyino^eb^ti  surāmerayasaṅkhātaṃ majjaṃ yāya pamādacetanāya pivanti, sā  ``surāmerayamajjappamādo''ti vuccati, tasmiṃ tiṭṭhantīti  surāmerayamajjappamādaṭṭhāyino. ayaṃ tāvettha asādhāraṇapadassa attho.</p>
              <p>[03] pañcame pāṇaṃ atipātentīti ^b^pāṇātipātino,^eb^  pāṇaghātikāti attho. adinnaṃ ādiyantīti ^b^adinnādāyino,^eb^  parassahārinoti attho. vatthukāmesu kilesakāmena micchā  carantīti ^b^kāmesumicchācārino^eb^. musā vadantīti  ^b^musāvādino^eb^ ^a^P2.0144^ea^, paresaṃ atthabhañjakaṃ tucchaṃ  alikaṃ vācaṃ bhāsitāroti attho. pisuṇā vācā etesanti  ^b^pisuṇavācā^eb^. mammacchedikā pharusā vācā etesanti  ^b^pharusavācā^eb^. samphaṃ niratthakaṃ vacanaṃ palapantīti  ^b^samphappalāpino^eb^. abhijjhāyantīti ^b^abhijjhāluno,^eb^  parabhaṇḍe lubbhanasīlāti attho. byāpannaṃ pūtibhūtaṃ cittametesanti  ^b^byāpannacittā^eb^. micchā pāpikā viññugarahitā etesaṃ diṭṭhīti  ^b^micchādiṭṭhikā,^eb^ kammapathapariyāpannāya ``natthi  dinna''ntiādivatthukāya micchattapariyāpannāya aniyyānikadiṭṭhiyā  samannāgatāti attho. sammā sobhanā viññupasatthā etesaṃ diṭṭhīti  ^b^sammādiṭṭhikā,^eb^ kammapathapariyāpannāya ``atthi  dinna''ntiādikāya kammassakatadiṭṭhiyā sammattapariyāpannāya  maggadiṭṭhiyā ca samannāgatāti attho. idaṃ tāvettha anuttānānaṃ  padānaṃ padavaṇṇanāmattaṃ.</p>
              <p>[03] yo ^a^V2.0128^ea^ pana tesaṃ pāṇātipāto adinnādānaṃ  kāmesumicchācāro musāvādo pisuṇavācā pharusavācā samphappalāpo  abhijjhā byāpādo micchādiṭṭhīti kaṇhapakkhe dasavidho attho hoti.  tattha pāṇassa atipāto ^b^pāṇātipāto^eb^, pāṇavadho pāṇaghātoti  vuttaṃ hoti. ^b^pāṇo^eb^ti cettha vohārato satto, paramatthato  jīvitindriyaṃ. tasmiṃ pana pāṇe pāṇasaññino  jīvitindriyupacchedakaupakkamasamuṭṭhāpikā kāyavacīdvārānaṃ  aññataradvārappavattā vadhakacetanā pāṇātipāto. so guṇavirahitesu  tiracchānagatādīsu pāṇesu khuddake pāṇe appasāvajjo, mahāsarīre  mahāsāvajjo. kasmā? payogamahantatāya ^a^M2.0134^ea^, payogasamattepi  vatthumahantatāya. guṇavantesu manussādīsu appaguṇe appasāvajjo,  mahāguṇe mahāsāvajjo. sarīraguṇānaṃ pana samabhāve sati kilesānaṃ  upakkamānañca mudutāya appasāvajjo, tibbatāya mahāsāvajjoti  veditabbo.</p>
              <p>[03] tassa pañca sambhārā honti -- pāṇo, pāṇasaññitā,  vadhakacittaṃ, upakkamo, tena maraṇanti. cha payogā sāhatthiko,  āṇattiko, nissaggiyo, thāvaro, vijjāmayo, iddhimayoti.  imasmiṃ panatthe vitthāriyamāne atippapañco hoti, tasmā taṃ ^a^P2.0145^ea^  na vitthārayāma, aññañca evarūpaṃ. atthikehi pana  samantapāsādikaṃ vinayaṭṭhakathaṃ (pārā0 aṭṭha0 172) oloketvā  gahetabbo.</p>
              <p>[03] adinnassa ādānaṃ ^b^adinnādānaṃ,^eb^ parassaharaṇaṃ theyyaṃ  corikāti vuttaṃ hoti. tattha ^b^adinna^eb^nti parapariggahitaṃ, yattha  paro yathākāmakāritaṃ āpajjanto adaṇḍāraho anupavajjo hoti.  tasmiṃ pana parapariggahite parapariggahitasaññino  tadādāyakaupakkamasamuṭṭhāpikā theyyacetanā adinnādānaṃ. taṃ hīne  parasantake appasāvajjaṃ, paṇīte mahāsāvajjaṃ. kasmā?  vatthupaṇītatāya. vatthusamatte sati guṇādhikānaṃ santake vatthusmiṃ  mahāsāvajjaṃ, taṃ taṃ guṇādhikaṃ upādāya tato tato hīnaguṇassa santake  vatthusmiṃ appasāvajjaṃ.</p>
              <p>[03] tassa pañca sambhārā honti -- parapariggahitaṃ,  parapariggahitasaññitā, theyyacittaṃ, upakkamo, tena haraṇanti. cha  payogā sāhatthikādayova. te ca kho yathānurūpaṃ theyyāvahāro,  pasayhāvahāro, paṭicchannāvahāro, parikappāvahāro, kusāvahāroti imesaṃ  avahārānaṃ vasena pavattāti ayamettha saṅkhepo, vitthāro pana  samantapāsādikāyaṃ (pārā0 aṭṭha0 92) vutto.</p>
              <p>[03] ^b^kāmesumicchācāro^eb^ti ^a^V2.0129^ea^ ettha pana ^b^kāmesū^eb^ti  methunasamācāresu. ^b^micchācāro^eb^ti ekantanindito lāmakācāro.  lakkhaṇato pana asaddhammādhippāyena kāyadvārappavattā  agamanīyaṭṭhānavītikkamacetanā kāmesumicchācāro. tattha  ^b^agamanīyaṭṭhānaṃ^eb^ nāma purisānaṃ tāva māturakkhitā piturakkhitā  mātāpiturakkhitā bhāturakkhitā bhaginirakkhitā ñātirakkhitā  ^a^M2.0135^ea^ gottarakkhitā dhammarakkhitā sārakkhā saparidaṇḍāti  māturakkhitādayo dasa, dhanakkītā chandavāsinī bhogavāsinī  paṭavāsinī odapattakinī obhatacumbaṭā dāsī ca bhariyā ca  kammakārī ca bhariyā ca dhajāhaṭā muhuttikāti etā dhanakkītādayo  dasāti vīsati itthiyo. itthīsu pana dvinnaṃ sārakkhasaparidaṇḍānaṃ,  dasannañca dhanakkītādīnanti dvādasannaṃ itthīnaṃ aññe purisā. idaṃ  agamanīyaṭṭhānaṃ nāma. so panesa ^a^P2.0146^ea^ micchācāro  sīlādiguṇarahite agamanīyaṭṭhāne appasāvajjo, sīlādiguṇasampanne  mahāsāvajjo. tassa cattāro sambhārā -- agamanīyavatthu, tasmiṃ  sevanacittaṃ, sevanappayogo, maggenamaggapaṭipattiadhivāsananti. eko  payogo sāhatthiko eva.</p>
              <p>[03] ^b^musā^eb^ti visaṃvādanapurekkhārassa atthabhañjanako vacīpayogo  kāyappayogo vā, visaṃvādanādhippāyena panassa  paravisaṃvādanakāyavacīpayogasamuṭṭhāpikā cetanā, musāvādo. aparo  nayo -- ^b^musā^eb^ti abhūtaṃ atacchaṃ vatthu. ^b^vādo^eb^ti tassa  bhūtato tacchato viññāpanaṃ. lakkhaṇato pana atathaṃ vatthuṃ tathato paraṃ  viññāpetukāmassa tathāviññattisamuṭṭhāpikā cetanā musāvādo. so  yamatthaṃ bhañjati, tassa appatāya appasāvajjo, mahantatāya mahāsāvajjo.  api ca gahaṭṭhānaṃ attano santakaṃ adātukāmatāya  natthītiādinayappavatto appasāvajjo, sakkhinā hutvā atthabhañjanatthaṃ  vutto mahāsāvajjo. pabbajitānaṃ appakampi telaṃ vā sappiṃ vā  labhitvā hasādhippāyena ``ajja gāme telaṃ nadī maññe sandatī''ti  pūraṇakathānayena pavatto appasāvajjo, adiṭṭhaṃyeva pana  ``diṭṭha''ntiādinā nayena vadantānaṃ mahāsāvajjo. tassa cattāro  sambhārā honti -- atathaṃ vatthu, visaṃvādanacittaṃ, tajjo vāyāmo,  parassa tadatthavijānananti. eko payogo sāhatthikova. so  kāyena vā kāyapaṭibaddhena vā vācāya vā paravisaṃvādakakiriyākaraṇe  daṭṭhabbo. tāya ce kiriyāya paro tamatthaṃ jānāti, ayaṃ  kiriyāsamuṭṭhāpikacetanākkhaṇeyeva musāvādakammunā bajjhati.</p>
              <p>[03] ^b^pisuṇavācā^eb^tiādīsu yāya vācāya, yassa taṃ vācaṃ  bhāsati, tassa hadaye attano piyabhāvaṃ, parassa ca suññabhāvaṃ karoti,  sā ^b^pisuṇavācā^eb^ ^a^M2.0136^ea^. yāya pana attānampi parampi pharusaṃ  ^a^V2.0130^ea^ karoti, yā vācā sayampi ^a^P2.0147^ea^ pharusā,  neva kaṇṇasukhā na hadayaṅgamā, ayaṃ ^b^pharusavācā^eb^. yena pana  samphaṃ palapati niratthakaṃ, so ^b^samphappalāpo^eb^. tesaṃ mūlabhūtā  cetanāpi pisuṇavācādināmameva labhati. sā eva ca idha  adhippetāti.</p>
              <p>[03] tattha saṃkiliṭṭhacittassa paresaṃ vā bhedāya, attano piyakamyatāya  vā kāyavacīpayogasamuṭṭhāpikā cetanā ^b^pisuṇavācā^eb^. sā yassa  bhedaṃ karoti, tassa appaguṇatāya appasāvajjā, mahāguṇatāya  mahāsāvajjā. tassā cattāro sambhārā -- bhinditabbo paro, iti  ime nānā bhavissanti, vinā bhavissantīti bhedapurekkhāratā, iti  ahaṃ piyo bhavissāmi vissāsikoti piyakamyatā vā, tajjo  vāyāmo, tassa tadatthavijānananti.</p>
              <p>[03] parassa mammacchedakakāyavacīpayogasamuṭṭhāpikā ekantapharusacetanā  pharusavācā. tassā āvibhāvatthamidaṃ vatthu -- eko kira dārako  mātu vacanaṃ anādiyitvā araññaṃ gacchati. mātā taṃ nivattetuṃ  asakkontī, ``caṇḍā taṃ mahiṃsī anubandhatū''ti akkosi. athassa  tatheva araññe mahiṃsī uṭṭhāsi. dārako, ``yaṃ mama mātā mukhena  kathesi, taṃ mā hotu, yaṃ cittena cintesi, taṃ hotū''ti saccakiriyaṃ  akāsi. mahiṃsī tattheva baddhā viya aṭṭhāsi. evaṃ mammacchedakopi  payogo cittasaṇhatāya pharusavācā na hoti. mātāpitaro hi  kadāci puttake evaṃ vadanti -- ``corā vo khaṇḍākhaṇḍikaṃ  karontū''ti, uppalapattampi ca nesaṃ upari patantaṃ na icchanti.  ācariyupajjhāyā ca kadāci nissitake evaṃ vadanti -- ``kiṃ ime  ahirikā anottappino caranti, niddhamatha ne''ti. atha ca nesaṃ  āgamādhigamasampattiṃ icchanti. yathā ca cittasaṇhatāya pharusavācā  na hoti, evaṃ vacanasaṇhatāya apharusavācāpi na hoti. na hi  mārāpetukāmassa ``imaṃ sukhaṃ sayāpethā''ti vacanaṃ apharusavācā hoti.  cittapharusatāya panesā pharusavācāva. sā yaṃ sandhāya pavattitā,  tassa appaguṇatāya appasāvajjā, mahāguṇatāya mahāsāvajjā. tassā  tayo sambhārā -- akkositabbo paro, kupitacittaṃ, akkosanāti.</p>
              <p>[03] anatthaviññāpikā ^a^M2.0137^ea^ ^a^P2.0148^ea^  kāyavacīpayogasamuṭṭhāpikā akusalacetanā samphappalāpo. so  āsevanamandatāya appasāvajjo, āsevanamahantatāya mahāsāvajjo.  tassa dve sambhārā --  bhāratayuddha-sītāharaṇādi-niratthakakathā-purekkhāratā,  tathārūpīkathākathanañcāti.</p>
              <p>[03] abhijjhāyatīti ^a^V2.0131^ea^ ^b^abhijjhā^eb^. parabhaṇḍābhimukhī  hutvā tanninnatāya pavattatīti attho. sā ``aho vatidaṃ  mamassā''ti evaṃ parabhaṇḍābhijjhāyanalakkhaṇā adinnādānaṃ viya  appasāvajjā mahāsāvajjā ca. tassā dve sambhārā parabhaṇḍaṃ attano  pariṇāmanañca. parabhaṇḍavatthuke hi lobhe uppannepi na tāva  kammapathabhedo hoti, yāva na ``aho vatidaṃ mamassā''ti attano  pariṇāmetīti.</p>
              <p>[03] hitasukhaṃ byāpādayatīti, ^b^byāpādo^eb^. so paravināsāya  manopadosalakkhaṇo. pharusavācā viya appasāvajjo mahāsāvajjo ca.  tassa dve sambhārā parasatto ca, tassa ca vināsacintā.  parasattavatthuke hi kodhe uppannepi na tāva kammapathabhedo hoti, yāva  na ``aho vatāyaṃ ucchijjeyya vinasseyyā''ti tassa vināsaṃ  cinteti.</p>
              <p>[03] yathābhuccagahaṇābhāvena micchā passatīti ^b^micchādiṭṭhi^eb^.  sā ``natthi dinna''ntiādinā nayena viparītadassanalakkhaṇā  samphappalāpo viya appasāvajjā mahāsāvajjā ca. api ca aniyatā  appasāvajjā, niyatā mahāsāvajjā. tassā dve sambhārā -- vatthuno  ca gahitākāraviparītatā yathā ca naṃ gaṇhāti, tathābhāvena tassā  upaṭṭhānanti.</p>
              <p>[03] imesaṃ pana dasannaṃ akusalakammapathānaṃ dhammato koṭṭhāsato  ārammaṇato vedanāto mūlatoti pañcahākārehi vinicchayo veditabbo.  tattha ^b^dhammato^eb^ti etesu hi paṭipāṭiyā satta cetanādhammāva  honti, abhijjhādayo tisso cetanāsampayuttā. ^b^koṭṭhāsato^eb^ti  paṭipāṭiyā satta, micchādiṭṭhi cāti ime aṭṭha kammapathā eva honti,  no mūlāni, abhijjhābyāpādā kammapathā ceva mūlāni ca.  abhijjhā hi mūlaṃ patvā ^a^P2.0149^ea^ lobho akusalamūlaṃ  hoti, byāpādo doso akusalamūlaṃ.</p>
              <p>[03] ^b^ārammaṇato^eb^ti pāṇātipāto jīvitindriyārammaṇato  saṅkhārārammaṇo hoti, adinnādānaṃ sattārammaṇaṃ vā saṅkhārārammaṇaṃ  vā, micchācāro phoṭṭhabbavasena ^a^M2.0138^ea^ saṅkhārārammaṇova,  sattārammaṇotipi eke. musāvādo sattārammaṇo vā saṅkhārārammaṇo  vā, tathā pisuṇavācā. pharusavācā sattārammaṇāva. samphappalāpo  diṭṭhasutamutaviññātavasena sattārammaṇo vā saṅkhārārammaṇo ^a^V2.0132^ea^  vā, tathā abhijjhā. byāpādo sattārammaṇova. micchādiṭṭhi  tebhūmakadhammavasena saṅkhārārammaṇā.</p>
              <p>[03] ^b^vedanāto^eb^ti pāṇātipāto dukkhavedano hoti. kiñcāpi  hi rājāno coraṃ disvā hasamānāpi ``gacchatha naṃ ghātethā''ti  vadanti, sanniṭṭhāpakacetanā pana nesaṃ dukkhasampayuttāva hoti.  adinnādānaṃ tivedanaṃ, micchācāro sukhamajjhattavasena dvivedano,  sanniṭṭhāpakacitte pana majjhattavedano na hoti. musāvādo tivedano,  tathā pisuṇavācā pharusavācā dukkhavedanā, samphappalāpo tivedano,  abhijjhā sukhamajjhattavasena dvivedanā, tathā micchādiṭṭhi. byāpādo  dukkhavedano.</p>
              <p>[03] ^b^mūlato^eb^ti pāṇātipāto dosamohavasena dvimūlako hoti,  adinnādānaṃ dosamohavasena vā lobhamohavasena vā, micchācāro  lobhamohavasena. musāvādo dosamohavasena vā lobhamohavasena vā,  tathā pisuṇavācā samphappalāpo ca. pharusavācā dosamohavasena,  abhijjhā mohavasena ekamūlā, tathā byāpādo. micchādiṭṭhi  lobhamohavasena dvimūlāti.</p>
              <p>[03] ^b^pāṇātipātā paṭiviratā^eb^tiādīsu pāṇātipātādayo  vuttatthā eva. yāya pana viratiyā ete paṭiviratā nāma honti, sā  bhedato tividhā hoti sampattavirati samādānavirati  samucchedaviratīti. tattha asamādinnasikkhāpadānaṃ attano  jātivayabāhusaccādīni paccavekkhitvā ``ayuttaṃ amhākaṃ evarūpaṃ  kātu''nti sampattaṃ vatthuṃ avītikkamantānaṃ uppajjamānā ^a^P2.0150^ea^  virati ^b^sampattaviratī^eb^ti veditabbā sīhaḷadīpe  ^b^cakkanaupāsakassa^eb^ viya. tassa kira daharakāleyeva mātu rogo  uppajji. vejjena ca ``allasasakamaṃsaṃ laddhuṃ vaṭṭatī''ti vuttaṃ. tato  cakkanassa bhātā ``gaccha tāta khettaṃ āhiṇḍāhī''ti cakkanaṃ pesesi.  so tattha gato. tasmiñca samaye eko saso taruṇasassaṃ khādituṃ  āgato hoti. so taṃ disvā vegena dhāvanto valliyā baddho  ``kiri kirī''ti saddamakāsi ^a^M2.0139^ea^. cakkano tena saddena  gantvā taṃ gahetvā cintesi ``mātu bhesajjaṃ karomī''ti. puna  cintesi -- ``na metaṃ patirūpaṃ, yvāhaṃ mātu jīvitakāraṇā paraṃ  jīvitā voropeyya''nti. atha naṃ ``gaccha araññe sasehi saddhiṃ  tiṇodakaṃ paribhuñjā''ti muñci. bhātarā ca ``kiṃ tāta saso  laddho''ti? pucchito taṃ pavattiṃ ācikkhi. tato naṃ bhātā  paribhāsi. so mātu santikaṃ gantvā, ``yatohaṃ jāto ^a^V2.0133^ea^,  nābhijānāmi sañcicca pāṇaṃ jīvitā voropetā''ti saccaṃ vatvā  aṭṭhāsi, tāvadeva cassa mātā arogā ahosi.</p>
              <p>[03] samādinnasikkhāpadānaṃ pana sikkhāpadasamādāne ca tatuttari ca  attano jīvitaṃ pariccajitvā vatthuṃ avītikkamantānaṃ uppajjamānā  virati ^b^samādānaviratī^eb^ti veditabbā,  ^b^uttaravaḍḍhamānapabbatavāsīupāsakassa^eb^ viya. so kira  ambariyavihāravāsīpiṅgalabuddharakkhitattherassa santike sikkhāpadāni  gahetvā khettaṃ kasati. athassa goṇo naṭṭho, so taṃ gavesanto  uttaravaḍḍhamānapabbataṃ āruhi, tatra naṃ mahāsappo aggahesi. so  cintesi -- ``imāya tikhiṇāya vāsiyā sīsaṃ chindāmī''ti.  puna cintesi -- ``na metaṃ patirūpaṃ, yvāhaṃ bhāvanīyassa garuno  santike sikkhāpadaṃ gahetvā bhindeyya''nti. evaṃ yāvatatiyaṃ  cintetvā -- ``jīvitaṃ pariccajāmi, na sikkhāpada''nti aṃse ṭhapitaṃ  tikhiṇadaṇḍavāsiṃ araññe chaḍḍesi. tāvadeva mahāvāḷo naṃ muñcitvā  agamāsīti.</p>
              <p>[03] ariyamaggasampayuttā ^a^P2.0151^ea^ pana virati  ^b^samucchedaviratī^eb^ti veditabbā, yassā uppattito pabhuti pāṇaṃ  ghātessāmīti ariyapuggalānaṃ cittampi na uppajjatīti.</p>
              <p>[03] yathā ca akusalānaṃ, evaṃ imesampi kusalakammapathānaṃ dhammato  koṭṭhāsato ārammaṇato vedanāto mūlatoti pañcahākārehi vinicchayo  veditabbo. tattha ^b^dhammato^eb^ti etesu hi paṭipāṭiyā satta  cetanāpi vaṭṭanti viratiyopi, ante tayo cetanāsampayuttāva.</p>
              <p>[03] ^b^koṭṭhāsato^eb^ti paṭipāṭiyā satta kammapathā eva, na  mūlāni, ante tayo kammapathā ceva mūlāni ca. anabhijjhā hi  mūlaṃ patvā alobho ^a^M2.0140^ea^ kusalamūlaṃ hoti, abyāpādo adoso  kusalamūlaṃ, sammādiṭṭhi amoho kusalamūlaṃ.</p>
              <p>[03] ^b^ārammaṇato^eb^ti pāṇātipātādīnaṃ. ārammaṇāneva etesaṃ  ārammaṇāni. vītikkamitabbavatthutoyeva hi virati nāma hoti.  yathā pana nibbānārammaṇo ariyamaggo kilese pajahati, evaṃ  jīvitindriyādiārammaṇāpete kammapathā pāṇātipātādīni  dussīlyāni pajahantīti veditabbā.</p>
              <p>[03] ^b^vedanāto^eb^ti ^a^V2.0134^ea^ sabbe sukhavedanā vā honti  majjhattavedanā vā. kusalaṃ patvā hi dukkhavedanā nāma natthi.</p>
              <p>[03] ^b^mūlato^eb^ti paṭipāṭiyā satta ñāṇasampayuttacittena  viramantassa alobhādosāmohavasena timūlā honti,  ñāṇavippayuttacittena viramantassa dvimūlā. anabhijjhā  ñāṇasampayuttacittena viramantassa dvimūlā hoti, ñāṇavippayuttacittena  ekamūlā. alobho pana attanāva attano mūlaṃ na hoti.  abyāpādepi eseva nayo. sammādiṭṭhi alobhādosavasena  dvimūlāvāti. tatiyādīni. </p>
            </h4>
            <h4>
              <h4n> 6. aṭṭhaṅgikasuttavaṇṇanā </h4n>
              <p>[03] 112^b^.^eb^ chaṭṭhaṃ aṭṭhamaggaṅgavasena bujjhanakānaṃ  ajjhāsayavasena vuttaṃ. chaṭṭhaṃ. </p>
            </h4>
            <h4>
              <h4n> 7. dasaṅgasuttavaṇṇanā </h4n>
              <p>[03] 113^b^.^eb^ sattamaṃ dasamicchattasammattavasena. tattha  ^b^micchāñāṇino^eb^ti micchāpaccavekkhaṇena samannāgatāti attho.  ^b^micchāvimuttino^eb^ti aniyyānikavimuttino ^a^P2.0152^ea^  kusalavimuttīti gahetvā ṭhitā. ^b^sammāñāṇino^eb^ti  sammāpaccavekkhaṇā. ^b^sammāvimuttino^eb^ti niyyānikāya  phalavimuttiyā samannāgatāti. sattamaṃ. </p>
              <p>[06] kammapathavaggo tatiyo. </p>
            </h4>
          </h3>
          <h3>
            <h3n> 4. catutthavaggo </h3n>
            <h4>
              <h4n> 1. catudhātusuttavaṇṇanā </h4n>
              <p>[03] 114^b^.^eb^ catutthavaggassa ^a^M2.0141^ea^ paṭhame  ^b^pathavīdhātū^eb^ti patiṭṭhādhātu. ^b^āpodhātū^eb^ti ābandhanadhātu.  ^b^tejodhātū^eb^ti ^a^V2.0135^ea^ paripācanadhātu. ^b^vāyodhātū^eb^ti  vitthambhanadhātu. ayamettha saṅkhepo, vitthārato pana  vīsatikoṭṭhāsādivasena etā kathetabbā. paṭhamaṃ. </p>
            </h4>
            <h4>
              <h4n> 2. pubbesambodhasuttavaṇṇanā </h4n>
              <p>[03] 115^b^.^eb^ dutiye ^b^ayaṃ pathavīdhātuyā assādo^eb^ti  ayaṃ pathavīdhātunissayo assādo. svāyaṃ kāyaṃ abbhunnāmetvā udaraṃ  pasāretvā, ``idha me aṅgulaṃ pavesituṃ vāyamathā''ti vā hatthaṃ  pasāretvā, ``imaṃ nāmetuṃ vāyamathā''ti vā vadati, evaṃ pavattānaṃ  vasena veditabbo. ^b^aniccā^eb^tiādīsu hutvā abhāvākārena  aniccā, paṭipīḷanākārena dukkhā, sabhāvavigamākārena  vipariṇāmadhammā. ^b^ayaṃ pathavīdhātuyā ādīnavo^eb^ti yena  ākārena sā aniccā dukkhā vipariṇāmadhammā, ayamākāro  pathavīdhātuyā ādīnavoti attho. ^b^chandarāgavinayo  chandarāgappahāna^eb^nti nibbānaṃ āgamma pathavīdhātuyā chandarāgo  vinīyati ceva pahīyati ca, tasmā nibbānamassā nissaraṇaṃ.</p>
              <p>[03] ^b^ayaṃ āpodhātuyā assādo^eb^ti ayaṃ āpodhātunissayo  assādo. svāyaṃ aññaṃ āpodhātuyā upaddutaṃ disvā, ``kiṃ ayaṃ  nipannakālato paṭṭhāya passāvaṭṭhānābhimukho nikkhamati ceva pavisati  ca, appamattakampissa kammaṃ karontassa sedatintaṃ vatthaṃ  pīḷetabbatākāraṃ pāpuṇāti, anumodanamattampi kathentassa tālavaṇṭaṃ  gaṇhitabbaṃ hoti, mayaṃ pana sāyaṃ nipannā pātova uṭṭhahāma,  māsapuṇṇaghaṭo ^a^P2.0153^ea^ viya no sarīraṃ, mahākammaṃ  karontānaṃ sedamattampi no na uppajjati, asanisaddena viya dhammaṃ  kathentānaṃ sarīre usumākāramattampi no natthī''ti evaṃ pavattānaṃ vasena  veditabbo.</p>
              <p>[03] ^b^ayaṃ^eb^ ^a^M2.0142^ea^ ^b^tejodhātuyā assādo^eb^ti ayaṃ  tejodhātunissayo assādo. svāyaṃ sītagahaṇike disvā, ``kiṃ  ime kiñcideva yāgubhattakhajjamattaṃ ajjhoharitvā thaddhakucchino  nisīditvā sabbarattiṃ aṅgārakaṭāhaṃ pariyesanti, phusitamattesupi  sarīre patitesu aṅgārakaṭāhaṃ ottharitvā pārupitvāva nipajjanti?  mayaṃ pana atithaddhampi maṃsaṃ vā pūvaṃ vā khādāma, kucchipūraṃ bhattaṃ  bhuñjāma, tāvadeva no sabbaṃ pheṇapiṇḍo viya vilīyati,  sattāhavaddalikāya vattamānāya sarīre sītānudahanamattampi no  natthī''ti evaṃ pavattānaṃ vasena veditabbo.</p>
              <p>[03] ^b^ayaṃ^eb^ ^a^V2.0136^ea^ ^b^vāyodhātuyā assādo^eb^ti ayaṃ vāyodhātunissayo  assādo. svāyaṃ aññe vātabhīruke disvā, ``imesaṃ appamattakampi  kammaṃ karontānaṃ anumodanamattampi kathentānaṃ sarīraṃ vāto vijjhati,  gāvutamattampi addhānaṃ gatānaṃ hatthapādā sīdanti, piṭṭhi rujjati,  kucchivātasīsavātakaṇṇavātādīhi niccupaddutā telaphāṇitādīni  vātabhesajjāneva karontā atināmenti, amhākaṃ pana mahākammaṃ  karontānampi tiyāmarattiṃ dhammaṃ kathentānampi ekadivaseneva dasa  yojanāni gacchantānampi hatthapādasaṃsīdanamattaṃ vā piṭṭhirujjanamattaṃ vā  na hotī''ti, evaṃ pavattānaṃ vasena veditabbo. evaṃ pavattā hi etā  dhātuyo assādenti nāma.</p>
              <p>[03] ^b^abbhaññāsi^eb^nti abhivisiṭṭhena ñāṇena aññāsiṃ.  ^b^anuttaraṃ sammāsambodhi^eb^nti uttaravirahitaṃ sabbaseṭṭhaṃ sammā  sāmañca bodhiṃ, atha vā pasatthaṃ sundarañca bodhiṃ. ^b^bodhī^eb^ti  rukkhopi maggopi sabbaññutaññāṇampi nibbānampi.  ``bodhirukkhamūle paṭhamābhisambuddho''ti (mahāva0 1; udā0 1) ca  ``antarā ca bodhiṃ antarā ca gaya''nti (mahāva0 11; ma0ni0  1.285) ca āgataṭṭhānesu hi rukkho bodhīti vuccati. ``bodhi  vuccati catūsu maggesu ñāṇa''nti (cūḷani0 khaggavisāṇasuttaniddesa  121) āgataṭṭhāne ^a^P2.0154^ea^ maggo. ``pappoti bodhiṃ  varabhūrimedhaso''ti (dī0 ni0 3.217) āgataṭṭhāne sabbaññutaññāṇaṃ.  ``patvāna bodhiṃ amataṃ asaṅkhata''nti āgataṭṭhāne nibbānaṃ. idha  pana bhagavato arahattamaggo adhippeto.</p>
              <p>[03] sāvakānaṃ ^a^M2.0143^ea^ arahattamaggo anuttarā bodhi hoti, na  hotīti? na hoti. kasmā? asabbaguṇadāyakattā. tesañhi  kassaci arahattamaggo arahattaphalameva deti, kassaci tisso vijjā,  kassaci cha abhiññā, kassaci catasso paṭisambhidā, kassaci  sāvakapāramīñāṇaṃ. paccekabuddhānampi paccekabodhiñāṇameva deti.  buddhānaṃ pana sabbaguṇasampattiṃ deti abhiseko viya rañño  sabbalokissariyabhāvaṃ. tasmā aññassa kassacipi anuttarā bodhi  na hoti.</p>
              <p>[03] ^b^abhisambuddhoti paccaññāsi^eb^nti ``abhisambuddho ahaṃ patto  paṭivijjhitvā ṭhito''ti evaṃ paṭijāniṃ. ^b^ñāṇañca pana me  dassanaṃ udapādī^eb^ti adhigataguṇadassanasamatthaṃ paccavekkhaṇañāṇañca me  udapādi. ^b^akuppā me vimuttī^eb^ti ``ayaṃ mayhaṃ  arahattaphalavimutti akuppā''ti evaṃ ^a^V2.0137^ea^ ñāṇaṃ udapādi. tattha  dvīhākārehi akuppatā veditabbā kāraṇato ca ārammaṇato ca. sā  hi catūhi maggehi samucchinnakilesānaṃ puna anivattanatāya  kāraṇatopi akuppā, akuppadhammaṃ nibbānaṃ ārammaṇaṃ katvā pavattatāya  ārammaṇatopi akuppā. ^b^antimā^eb^ti pacchimā. ^b^natthi  dāni punabbhavo^eb^ti idāni puna añño bhavo nāma natthīti. </p>
              <p>[01] imasmiṃ sutte cattāri saccāni kathitāni. kathaṃ?  catūsu hi dhātūsu assādo samudayasaccaṃ, ādīnavo dukkhasaccaṃ,  nissaraṇaṃ nirodhasaccaṃ, nirodhappajānano maggo maggasaccaṃ.  vitthāravasenapi kathetuṃ vaṭṭatiyeva. ettha hi yaṃ pathavīdhātuṃ paṭicca  uppajjati sukhaṃ somanassaṃ, ayaṃ pathavīdhātuyā assādoti  pahānapaṭivedho samudayasaccaṃ. yā pathavīdhātu aniccā dukkhā  vipariṇāmadhammā, ayaṃ pathavīdhātuyā, ādīnavoti pariññāpaṭivedho  dukkhasaccaṃ. yo pathavīdhātuyā chandarāgavinayo chandarāgappahānaṃ, idaṃ  pathavīdhātuyā nissaraṇanti sacchikiriyāpaṭivedho nirodhasaccaṃ. yā  imesu tīsu ṭhānesu diṭṭhi saṅkappo vācā kammanto ājīvo vāyāmo  sati samādhi, ayaṃ bhāvanāpaṭivedho maggasaccanti. dutiyaṃ. </p>
            </h4>
            <h4>
              <h4n> 3. acariṃsuttavaṇṇanā </h4n>
              <p>[03] 116^b^.^eb^ tatiye ^a^P2.0155^ea^ ^b^acari^eb^nti  ñāṇacārena acariṃ, anubhavanacārenāti attho. ^b^yāvatā^eb^ti  yattako. tatiyaṃ. </p>
            </h4>
            <h4>
              <h4n> 4. nocedaṃsuttavaṇṇanā </h4n>
              <p>[03] 117^b^.^eb^ catutthe ^a^M2.0144^ea^ ^b^nissaṭā^eb^tiādīni  ādito vuttapaṭisedhena yojetvā ``na nissaṭā, na visaṃyuttā, na  vippamuttā, na vimariyādikatena cetasā vihariṃsū''ti evaṃ  veditabbāni. dutiyanaye ^b^vimariyādikatenā^eb^ti  nimmariyādikatena. tattha duvidhā mariyādā kilesamariyādā  vaṭṭamariyādāti. tattha ca yassa upaḍḍhā kilesā pahīnā, upaḍḍhā  appahīnā, vaṭṭaṃ vā pana upaḍḍhaṃ pahīnaṃ, upaḍḍhaṃ appahīnaṃ, tassa cittaṃ  pahīnakilese vā vaṭṭaṃ vā sandhāya vimariyādikataṃ, appahīnakilese  vā vaṭṭaṃ vā sandhāya na vimariyādikataṃ. idha pana ubhayassāpi  pahīnattā ^a^V2.0138^ea^ ``vimariyādikatena cetasā''ti vuttaṃ, mariyādaṃ  akatvā ṭhitena atikkantamariyādena cetasāti attho. iti tīsupi  imesu suttesu catusaccameva kathitaṃ. catutthaṃ. </p>
            </h4>
            <h4>
              <h4n> 5. ekantadukkhasuttavaṇṇanā </h4n>
              <p>[03] 118^b^.^eb^ pañcame ^b^ekantadukkhā^eb^ti atikkamitvā  ṭhitassa tattakāro viya ekanteneva dukkhā. ^b^dukkhānupatitā^eb^ti  dukkhena anupatitā. ^b^dukkhāvakkantā^eb^ti dukkhena okkantā  otiṇṇā. ^b^sukhā^eb^ti sukhavedanāya paccayabhūtā. evaṃ sabbattha  attho veditabbo. imasmiṃ sutte dukkhalakkhaṇaṃ kathitaṃ. pañcamaṃ. </p>
            </h4>
            <h4>
              <h4n> 6-10. abhinandasuttādivaṇṇanā </h4n>
              <p>[03] 119-123^b^.^eb^ chaṭṭhasattamesu vivaṭṭaṃ, avasāne tīsu  catusaccamevāti. chaṭṭhādīni. </p>
              <p>[06] catuttho vaggo. </p>
              <p>[06] dhātusaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 4. anamataggasaṃyuttaṃ </h2n>
          <h3>
            <h3n> 1. paṭhamavaggo </h3n>
            <h4>
              <h4n> 1. tiṇakaṭṭhasuttavaṇṇanā </h4n>
              <p>[03] 124^b^.^eb^ anamataggasaṃyuttassa ^a^V2.0139^ea^ ^a^P2.0156^ea^  ^a^M2.0145^ea^ paṭhame ^b^anamataggo^eb^ti anu amataggo,  vassasataṃ vassasahassaṃ ñāṇena anugantvāpi amataggo aviditaggo,  nāssa sakkā ito vā etto vā aggaṃ jānituṃ,  aparicchinnapubbāparakoṭikoti attho. ^b^saṃsāro^eb^ti khandhādīnaṃ  avicchinnappavattā paṭipāṭi. ^b^pubbā koṭi na paññāyatī^eb^ti  purimamariyādā na dissati. yadaggena cassa purimā koṭi na  paññāyati, pacchimāpi tadaggeneva na paññāyati, vemajjheyeva pana  sattā saṃsaranti. ^b^pariyādānaṃ gaccheyyā^eb^ti idaṃ upamāya  khuddakattā vuttaṃ. bāhirasamayasmiñhi attho paritto hoti, upamā  mahatī. ``hatthī viya ayaṃ goṇo, goṇo viya sūkaro, samuddo  viya taḷāka''nti hi vutte na tesaṃ tādisaṃ pamāṇaṃ hoti. buddhasamaye  pana upamā parittā, attho mahā. pāḷiyañhi eko jambudīpo  gahito, evarūpānaṃ pana jambudīpānaṃ satepi sahassepi satasahassepi  tiṇādīni tena upakkamena pariyādānaṃ gaccheyyuṃ, na tveva purisassa  mātu mātaroti. ^b^dukkhaṃ paccanubhūta^eb^nti tumhehi dukkhaṃ anubhūtaṃ.  ^b^tibba^eb^nti tasseva vevacanaṃ. ^b^byasana^eb^nti  ñātibyasanādianekavidhaṃ. ^b^kaṭasī^eb^ti susānaṃ, pathavīyeva vā.  sā hi punappunaṃ marantehi sarīranikkhepena vaḍḍhitā.  ^b^alamevā^eb^ti yuttameva. paṭhamaṃ. </p>
            </h4>
            <h4>
              <h4n> 2. pathavīsuttavaṇṇanā </h4n>
              <p>[03] 125^b^.^eb^ dutiye ^b^mahāpathavi^eb^nti cakkavāḷapariyantaṃ  mahāpathaviṃ. ^b^nikkhipeyyā^eb^ti taṃ pathaviṃ bhinditvā vuttappamāṇaṃ  guḷikaṃ karitvā ekamantaṃ ṭhapeyya. dutiyaṃ. </p>
            </h4>
            <h4>
              <h4n> 3. assusuttavaṇṇanā </h4n>
              <p>[03] 126^b^.^eb^ tatiye ^a^V2.0140^ea^ ^a^P2.0157^ea^ ^a^M2.0146^ea^  ^b^kandantāna^eb^nti sasaddaṃ rudamānānaṃ. ^b^passanna^eb^nti sanditaṃ  pavattaṃ. ^b^catūsu mahāsamuddesū^eb^ti sinerurasmīhi paricchinnesu  catūsu mahāsamuddesu. sinerussa hi pācīnapassaṃ rajatamayaṃ,  dakkhiṇapassaṃ maṇimayaṃ, pacchimapassaṃ phalikamayaṃ, uttarapassaṃ  suvaṇṇamayaṃ. pubbadakkhiṇapassehi nikkhantā rajatamaṇirasmiyo  ekato hutvā mahāsamuddapiṭṭhena gantvā cakkavāḷapabbataṃ āhacca tiṭṭhanti,  dakkhiṇapacchimapassehi nikkhantā maṇiphalikarasmiyo,  pacchimuttarapassehi nikkhantā phalikasuvaṇṇarasmiyo,  uttarapācīnapassehi nikkhantā suvaṇṇarajatarasmiyo ekato hutvā  mahāsamuddapiṭṭhena gantvā cakkavāḷapabbataṃ āhacca tiṭṭhanti. tāsaṃ  rasmīnaṃ antaresu cattāro mahāsamuddā honti. te sandhāya vuttaṃ  ``catūsu mahāsamuddesū''ti. ^b^ñātibyasana^eb^ntiādīsu  ^b^byasana^eb^nti viasanaṃ, vināsoti attho. ñātīnaṃ byasanaṃ  ^b^ñātibyasanaṃ,^eb^ bhogānaṃ byasanaṃ ^b^bhogabyasanaṃ^eb^. rogo pana  sayameva ārogyaṃ viyasati vināsetīti byasanaṃ, rogova byasanaṃ  ^b^rogabyasanaṃ^eb^. tatiyaṃ. </p>
            </h4>
            <h4>
              <h4n> 4. khīrasuttavaṇṇanā </h4n>
              <p>[03] 127^b^.^eb^ catutthe ^b^mātuthañña^eb^nti ekanāmikāya  manussamātu khīraṃ. imesañhi sattānaṃ gaṇḍuppādakipillikādīsu vā  macchakacchapādīsu vā pakkhijātesu vā nibbattakāle mātukhīrameva  natthi, ajapasumahiṃsādīsu nibbattakāle khīraṃ atthi, tathā manussesu.  tattha ajādikāle ca manussesu cāpi ``devī sumanā tissā''ti  evaṃ nānānāmikānaṃ kucchiyaṃ nibbattakāle aggahetvā tissāti  ekanāmikāya eva mātu kucchiyaṃ nibbattakāle pītaṃ thaññaṃ catūsu  mahāsamuddesu udakato bahutaranti veditabbaṃ. catutthaṃ. </p>
            </h4>
            <h4>
              <h4n> 5. pabbatasuttavaṇṇanā </h4n>
              <p>[03] 128^b^.^eb^ pañcame ^b^sakkā pana, bhante^eb^ti so kira  bhikkhu cintesi -- ``satthā anamataggassa saṃsārassa dīghatamattā  `na sukaraṃ na sukara'nti kathetiyeva ^a^M2.0147^ea^, kathaṃ nacchindati  ^a^P2.0158^ea^, sakkā nu kho upamaṃ kārāpetu''nti. tasmā  evamāha. ^b^kāsikenā^eb^ti tayo kappāsaṃsū ekato gahetvā  ^a^V2.0141^ea^ kantitasuttamayena atisukhumavatthena. tena pana parimaṭṭhe  kittakaṃ khīyeyyāti. sāsapamattaṃ. pañcamaṃ. </p>
            </h4>
            <h4>
              <h4n> 6. sāsapasuttavaṇṇanā </h4n>
              <p>[03] 129^b^.^eb^ chaṭṭhe ^b^āyasaṃ nagara^eb^nti āyasena pākārena  parikkhittaṃ nagaraṃ, na pana anto āyasehi ekabhūmikādipāsādehi  ākiṇṇanti daṭṭhabbaṃ. chaṭṭhaṃ. </p>
            </h4>
            <h4>
              <h4n> 7. sāvakasuttavaṇṇanā </h4n>
              <p>[03] 130^b^.^eb^ sattame ^b^anussareyyu^eb^nti ekena  kappasatasahasse anussarite aparo tassa ṭhitaṭṭhānato aññaṃ  satasahassaṃ, aññopi aññanti evaṃ cattāropi cattārisatasahassāni  anussareyyuṃ. sattamaṃ. </p>
            </h4>
            <h4>
              <h4n> 8-9. gaṅgāsuttādivaṇṇanā </h4n>
              <p>[03] 131-132^b^.^eb^ aṭṭhame ^b^yā etasmiṃ antare vālikā^eb^ti yā  etasmiṃ āyāmato pañcayojanasatike antare vālikā. navame  vattabbaṃ natthi. aṭṭhamanavamāni. </p>
            </h4>
            <h4>
              <h4n> 10. puggalasuttavaṇṇanā </h4n>
              <p>[03] 133^b^.^eb^ dasame ^b^aṭṭhikaṅkalo^eb^tiādīni tīṇipi  rāsivevacanāneva. imesaṃ pana sattānaṃ sāṭṭhikālato anaṭṭhikālova  bahutaro. gaṇḍuppādakādipāṇabhūtānañhi etesaṃ aṭṭhimeva natthi,  macchakacchapādibhūtānaṃ pana aṭṭhimeva bahutaraṃ, tasmā anaṭṭhikālañca  bahuaṭṭhikālañca aggahetvā samaṭṭhikālova gahetabbo. ^b^uttaro^eb^  ^a^P2.0159^ea^ ^b^gijjhakūṭassā^eb^ti gijjhakūṭassa uttarapasse  ṭhito. ^b^magadhānaṃ giribbaje^eb^ti magadharaṭṭhassa giribbaje,  giriparikkhepe ṭhitoti attho. sesaṃ sabbattha uttānamevāti.  dasamaṃ. </p>
              <p>[06] paṭhamo vaggo. </p>
            </h4>
          </h3>
          <h3>
            <h3n> 2. dutiyavaggo </h3n>
            <h4>
              <h4n> 1. duggatasuttavaṇṇanā </h4n>
              <p>[03] 134^b^.^eb^ dutiyavaggassa ^a^V2.0142^ea^ ^a^M2.0148^ea^ paṭhame  ^b^duggata^eb^nti daliddaṃ kapaṇaṃ. ^b^durūpeta^eb^nti dussaṇṭhānehi  hatthapādehi upetaṃ. paṭhamaṃ. </p>
            </h4>
            <h4>
              <h4n> 2. sukhitasuttavaṇṇanā </h4n>
              <p>[03] 135^b^.^eb^ dutiye ^b^sukhita^eb^nti sukhasamappitaṃ mahaddhanaṃ  mahābhogaṃ. ^b^susajjita^eb^nti alaṅkatapaṭiyattaṃ hatthikkhandhagataṃ  mahāparivāraṃ. dutiyaṃ. </p>
            </h4>
            <h4>
              <h4n> 3. tiṃsamattasuttavaṇṇanā </h4n>
              <p>[03] 136^b^.^eb^ tatiye ^b^pāveyyakā^eb^ti pāveyyadesavāsino.  ^b^sabbe āraññikā^eb^tiādīsu dhutaṅgasamādānavasena tesaṃ  āraññikādibhāvo veditabbo. ^b^sabbe sasaṃyojanā^eb^ti sabbe  sabandhanā, keci sotāpannā, keci sakadāgāmino, keci anāgāmino.  tesu hi puthujjano vā khīṇāsavo vā natthi.  ^b^gunna^eb^ntiādīsu setakāḷādivaṇṇesu ekekavaṇṇakālova gahetabbo.  ^b^pāripanthakā^eb^ti paripanthe tiṭṭhanakā panthaghātacorā.  ^b^pāradārikā^eb^ti paradāracārittaṃ āpajjanakā. tatiyaṃ. </p>
            </h4>
            <h4>
              <h4n> 4-9. mātusuttādivaṇṇanā </h4n>
              <p>[03] 137-142^b^.^eb^ catutthādīsu liṅganiyamena ceva  cakkavāḷaniyamena ca attho veditabbo. purisānañhi mātugāmakālo,  mātugāmānañca purisakāloti evamettha liṅganiyamo. imamhā  cakkavāḷā sattā paracakkavāḷaṃ, paracakkavāḷā ca imaṃ cakkavāḷaṃ saṃsaranti.  tesu imasmiṃ cakkavāḷe mātugāmakāle mātubhūtaññeva dassento ^b^yo  namātābhūtapubbo^eb^ti āha. ^b^yo napitābhūtapubbo^eb^tiādīsupi  eseva nayo. catutthādīni. </p>
            </h4>
            <h4>
              <h4n> 10. vepullapabbatasuttavaṇṇanā </h4n>
              <p>[03] 143^b^.^eb^ dasame ^a^V2.0143^ea^ ^a^P2.0160^ea^ ^a^M2.0149^ea^  ^b^bhūtapubba^eb^nti atītakāle ekaṃ apadānaṃ āharitvā dasseti.  ^b^samaññā udapādī^eb^ti paññatti ahosi. ^b^catūhena  ārohantī^eb^ti idaṃ thāmamajjhime sandhāya vuttaṃ. ^b^agga^eb^nti  uttamaṃ. ^b^bhaddayuga^eb^nti sundarayugalaṃ. ^b^tīhena ārohantī^eb^ti  ettāvatā kira dvinnaṃ buddhānaṃ antare yojanaṃ pathavī ussannā, so  pabbato tiyojanubbedho jāto.</p>
              <p>[03] ^b^appaṃ vā bhiyyo^eb^ti vassasatato uttariṃ appaṃ dasa vā  vīsaṃ vā vassāni. puna vassasatameva jīvanako nāma natthi,  uttamakoṭiyā pana saṭṭhi vā asīti vā vassāni jīvanti.  vassasataṃ pana appatvā pañcavassadasavassādikāle mīyamānāva bahukā.  ettha ca kakusandho bhagavā cattālīsavassasahassāyukakāle,  koṇāgamano tiṃsavassasahassāyukakāle nibbattoti idaṃ anupubbena  parihīnasadisaṃ kataṃ, na pana evaṃ parihīnaṃ, vaḍḍhitvā vaḍḍhitvā  parihīnanti veditabbaṃ. kathaṃ? kakusandho tāva bhagavā imasmiṃyeva  kappe cattālīsavassasahassāyukakāle nibbatto āyuppamāṇaṃ pañca  koṭṭhāse katvā cattāro ṭhatvā pañcame vijjamāneyeva parinibbuto. taṃ  āyu parihāyamānaṃ dasavassakālaṃ patvā puna vaḍḍhamānaṃ asaṅkheyyaṃ  hutvā tato parihāyamānaṃ tiṃsavassasahassāyukakāle ṭhitaṃ, tadā  koṇāgamano nibbatto. tasmimpi tatheva parinibbute taṃ āyu  dasavassakālaṃ patvā puna vaḍḍhamānaṃ asaṅkheyyaṃ hutvā parihāyitvā  vīsavassasahassakāle ṭhitaṃ, tadā kassapo bhagavā nibbatto.  tasmimpi tatheva parinibbute taṃ āyu dasavassakālaṃ patvā puna  vaḍḍhamānaṃ asaṅkheyyaṃ hutvā parihāyitvā vassasatakālaṃ pattaṃ, atha  amhākaṃ sammāsambuddho nibbatto. evaṃ anupubbena parihāyitvā  vaḍḍhitvā vaḍḍhitvā parihīnanti veditabbaṃ. tattha ca yaṃ  āyuparimāṇesu mandesu buddhā nibbattanti, tesampi tadeva āyuparimāṇaṃ  hotīti. dasamaṃ. </p>
              <p>[06] dutiyo vaggo. </p>
              <p>[06] anamataggasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 5. kassapasaṃyuttaṃ </h2n>
          <h3>
            <h3n> </h3n>
            <h4>
              <h4n> 1. santuṭṭhasuttavaṇṇanā </h4n>
              <p>[03] 144^b^.^eb^ kassapasaṃyuttassa ^a^V2.0144^ea^ ^a^P2.0161^ea^  ^a^M2.0150^ea^ paṭhame ^b^santuṭṭhāya^eb^nti santuṭṭho ayaṃ.  ^b^itarītarenā^eb^ti na thūlasukhumalūkhapaṇītathirajiṇṇānaṃ yena kenaci,  atha kho yathāladdhādīnaṃ itarītarena yena kenaci santuṭṭhoti attho.  cīvarasmiñhi tayo santosā yathālābhasantoso yathābalasantoso  yathāsāruppasantosoti. piṇḍapātādīsupi eseva nayo.</p>
              <p>[03] tesaṃ ayaṃ pabhedasaṃvaṇṇanā -- idha bhikkhu cīvaraṃ labhati sundaraṃ  vā asundaraṃ vā, so teneva yāpeti, aññaṃ na pattheti, labhantopi na  gaṇhāti. ayamassa cīvare yathālābhasantoso. atha pana  pakatidubbalo vā hoti ābādhajarābhibhūto vā, garucīvaraṃ pārupanto  kilamati, so sabhāgena bhikkhunā saddhiṃ taṃ parivattetvā lahukena  yāpentopi santuṭṭhova hoti. ayamassa cīvare yathābalasantoso.  aparo paṇītapaccayalābhī hoti, so paṭṭacīvarādīnaṃ aññataraṃ  mahagghacīvaraṃ bahūni vā cīvarāni labhitvā -- ``idaṃ therānaṃ  cirapabbajitānaṃ, idaṃ bahussutānaṃ anurūpaṃ, idaṃ gilānānaṃ, idaṃ  appalābhīnaṃ hotū''ti datvā tesaṃ purāṇacīvaraṃ vā saṅkārakūṭādito vā  pana nantakāni uccinitvā tehi saṅghāṭiṃ katvā dhārentopi santuṭṭhova  hoti. ayamassa cīvare yathāsāruppasantoso.</p>
              <p>[03] idha pana bhikkhu piṇḍapātaṃ labhati lūkhaṃ vā paṇītaṃ vā, so  teneva yāpeti, aññaṃ na pattheti, labhantopi na gaṇhāti. ayamassa  piṇḍapāte yathālābha santoso. yo pana attano pakativiruddhaṃ vā  byādhiviruddhaṃ vā piṇḍapātaṃ labhati, yenassa paribhuttena aphāsu hoti,  so sabhāgassa bhikkhuno taṃ datvā tassa hatthato sappāyabhojanaṃ bhutvā  ^a^P2.0162^ea^ samaṇadhammaṃ karontopi santuṭṭhova hoti.  ayamassa piṇḍapāte yathābalasantoso. aparo bahuṃ paṇītaṃ piṇḍapātaṃ  ^a^V2.0145^ea^ labhati, so taṃ cīvaraṃ viya  cirapabbajita-bahussuta-appalābhagilānānaṃ datvā ^a^M2.0151^ea^, tesaṃ vā  sesakaṃ piṇḍāya vā caritvā missakāhāraṃ bhuñjantopi santuṭṭhova hoti.  ayamassa piṇḍapāte yathāsāruppasantoso.</p>
              <p>[03] idha pana bhikkhu senāsanaṃ labhati manāpaṃ vā amanāpaṃ vā, so  tena neva somanassaṃ na paṭighaṃ uppādeti, antamaso  tiṇasanthārakenāpi yathāladdheneva tussati. ayamassa senāsane  yathālābhasantoso. yo pana attano pakativiruddhaṃ vā byādhiviruddhaṃ  vā senāsanaṃ labhati, yatthassa vasato aphāsu hoti, so taṃ  sabhāgassa bhikkhuno datvā tassa santake sappāyasenāsane vasantopi  santuṭṭhova hoti. ayamassa senāsane yathābalasantoso. aparo  mahāpuñño leṇamaṇḍapakūṭāgārādīni bahūni paṇītasenāsanāni labhati,  so tāni cīvarādīni viya cirapabbajitabahussutāppalābhagilānānaṃ  datvā yattha katthaci vasantopi santuṭṭhova hoti. ayamassa senāsane  yathāsāruppasantoso. yopi ``uttamasenāsanaṃ nāma pamādaṭṭhānaṃ, tattha  nisinnassa thinamiddhaṃ okkamati, niddābhibhūtassa paṭibujjhato  pāpavitakkā pātubhavantī''ti paṭisañcikkhitvā tādisaṃ senāsanaṃ  pattampi na sampaṭicchati, so taṃ paṭikkhipitvā  abbhokāsarukkhamūlādīsu vasanto santuṭṭhova hoti. ayampi senāsane  yathāsāruppasantoso.</p>
              <p>[03] idha pana bhikkhu bhesajjaṃ labhati lūkhaṃ vā paṇītaṃ vā, so yaṃ  labhati teneva tussati, aññaṃ na pattheti, labhantopi na gaṇhāti.  ayamassa gilānapaccaye yathālābhasantoso. yo pana telenatthiko  phāṇitaṃ labhati, so taṃ sabhāgassa bhikkhuno datvā tassa hatthato  telaṃ gahetvā vā aññadeva vā pariyesitvā bhesajjaṃ karontopi  santuṭṭhova hoti. ayamassa gilānapaccaye yathābalasantoso. aparo  mahāpuñño bahuṃ telamadhuphāṇitādipaṇītabhesajjaṃ labhati, so taṃ cīvaraṃ  viya cirapabbajita-bahussuta-appalābhagilānānaṃ datvā tesaṃ ābhatena  yena kenaci yāpentopi ^a^P2.0163^ea^ santuṭṭhova hoti. yo  pana ekasmiṃ bhājane muttaharītakaṃ ṭhapetvā ekasmiṃ catumadhuraṃ ``gaṇha,  bhante, yadicchasī''ti vuccamāno sacassa tesu aññatarenapi rogo  vūpasammati, atha ``muttaharītakaṃ nāma buddhādīhi vaṇṇita''nti  catumadhuraṃ paṭikkhipitvā muttaharītakena bhesajjaṃ karonto paramasantuṭṭhova  ^a^M2.0152^ea^ hoti. ayamassa gilānapaccaye yathāsāruppasantoso. iti  ime tayo santose sandhāya ``santuṭṭhāyaṃ, bhikkhave, kassapo  itarītarena cīvarenā''ti vuttaṃ.</p>
              <p>[03] ^b^vaṇṇavādī^eb^ti ^a^V2.0146^ea^ eko santuṭṭho hoti, santosassa  vaṇṇaṃ na katheti. eko na santuṭṭho hoti, santosassa vaṇṇaṃ katheti.  eko neva santuṭṭho hoti, na santosassa vaṇṇaṃ katheti. eko  santuṭṭho ca hoti, santosassa ca vaṇṇaṃ katheti. ayaṃ tādisoti  dassetuṃ ^b^itarītaracīvarasantuṭṭhiyā ca vaṇṇavādī^eb^ti vuttaṃ.  ^b^anesana^eb^nti dūteyyapahiṇagamanānuyogappabhedaṃ nānappakāraṃ anesanaṃ.  ^b^aladdhā^eb^ti alabhitvā. yathā ca ekacco ``kathaṃ nu kho  cīvaraṃ labhissāmī''ti puññavantehi bhikkhūhi saddhiṃ ekato hutvā  kohaññaṃ karonto uttasati paritassati, ayaṃ evaṃ aladdhā ca cīvaraṃ  na paritassati. ^b^laddhā cā^eb^ti dhammena samena labhitvā.  ^b^agadhito^eb^ti vigatalobhagedho. ^b^amucchito^eb^ti  adhimattataṇhāya mucchaṃ anāpanno. ^b^anajjhāpanno^eb^ti taṇhāya  anotthaṭo apariyonaddho. ^b^ādīnavadassāvī^eb^ti  anesanāpattiyañca gadhitaparibhoge ca ādīnavaṃ passamāno.  ^b^nissaraṇapañño^eb^ti, ``yāvadeva sītassa paṭighātāyā''ti  vuttanissaraṇameva jānanto paribhuñjatīti attho. ^b^itarītarena  piṇḍapātenā^eb^tiādīsupi yathāladdhādīnaṃ yena kenaci piṇḍapātena, yena  kenaci senāsanena, yena kenaci gilānapaccayabhesajjaparikkhārenāti  evamattho daṭṭhabbo.</p>
              <p>[03] ^b^kassapena vā hi vo, bhikkhave, ovadissāmī^eb^ti ettha  yathā mahākassapatthero catūsu paccayesu tīhi santosehi santuṭṭho,  tumhepi tathārūpā bhavathāti ovadanto kassapena ovadati nāma.  ^b^yo vā panassa kassapasadiso^eb^ti etthāpi yo vā panaññopi  ^a^P2.0164^ea^ kassapasadiso mahākassapatthero viya catūsu  paccayesu tīhi santosehi santuṭṭho bhaveyya, tumhepi tathārūpā bhavathāti  ovadanto kassapasadisena ovadati nāma. ^b^tathattāya  paṭipajjitabba^eb^nti ``sammāsambuddhassa imāya imasmiṃ santuṭṭhisutte  vuttasallekhācārapaṭipattiyā kathanaṃ nāma bhāro, amhākampi ^a^M2.0153^ea^  imaṃ paṭipattiṃ paripūraṃ katvā pūraṇaṃ bhāroyeva, āgato kho pana bhāro  gahetabbo''ti cintetvā yathā mayā kathitaṃ, tathattāya tathābhāvāya  tumhehipi paṭipajjitabbanti. paṭhamaṃ. </p>
            </h4>
            <h4>
              <h4n> 2. anottappīsuttavaṇṇanā </h4n>
              <p>[03] 145^b^.^eb^ dutiye ^b^anātāpī^eb^ti yaṃ vīriyaṃ kilese  ātapati, tena rahito. ^b^anottappī^eb^ti nibbhayo kilesuppattito  kusalānuppattito ca bhayarahito. ^b^sambodhāyā^eb^ti sambujjhanatthāya.  ^b^nibbānāyā^eb^ti ^a^V2.0147^ea^ nibbānasacchikiriyāya.  ^b^anuttarassa yogakkhemassā^eb^ti arahattassa tañhi anuttarañceva  catūhi ca yogehi khemaṃ.</p>
              <p>[03] ^b^anuppannā^eb^tiādīsu ye pubbe appaṭiladdhapubbaṃ cīvarādiṃ vā  paccayaṃ upaṭṭhākasaddhivihārika-antevāsīnaṃ vā aññatarato manuññavatthuṃ  paṭilabhitvā taṃ subhaṃ sukhanti ayoniso gaṇhantassa aññataraṃ vā pana  ananubhūtapubbaṃ ārammaṇaṃ yathā tathā vā ayoniso āvajjentassa  lobhādayo pāpakā akusalā dhammā uppajjanti, te anuppannāti  veditabbā. aññathā hi anamatagge saṃsāre anuppannā nāma pāpakā  dhammā natthi. anubhūtapubbepi ca vatthumhi ārammaṇe vā yassa  pakatibuddhiyā vā uddesaparipucchāya vā  pariyattinavakammayonisomanasikārānaṃ vā aññataravasena pubbe  anuppajjitvā pacchā tādisena paccayena sahasā uppajjanti, imepi  ``anuppannā uppajjamānā anatthāya saṃvatteyyu''nti veditabbā.  tesuyeva pana vatthārammaṇesu punappunaṃ uppajjamānā nappahīyanti nāma,  te ``uppannā appahīyamānā anatthāya saṃvatteyyu''nti veditabbā.  ayamettha saṅkhepo, vitthārato pana uppannānuppannabhedo ca  pahānappahānavidhānañca sabbaṃ visuddhimagge ñāṇadassanavisuddhiniddese  kathitaṃ.</p>
              <p>[03] ^b^anuppannā^eb^ ^a^P2.0165^ea^ ^b^me kusalā dhammā^eb^ti  appaṭiladdhāpi sīlasamādhimaggaphalasaṅkhātā anavajjadhammā.  ^b^uppannā^eb^ti teyeva paṭiladdhā. ^b^nirujjhamānā anatthāya  saṃvatteyyu^eb^nti te sīlādidhammā parihānivasena puna anuppattiyā  nirujjhamānā anatthāya saṃvatteyyunti veditabbā. ettha ca lokiyā  parihāyanti, lokuttarānaṃ parihāni natthīti. ``uppannānaṃ kusalānaṃ  dhammānaṃ ṭhitiyā''ti imassa ^a^M2.0154^ea^ pana sammappadhānassa vasenāyaṃ  desanā katā. dutiyamaggo vā sīghaṃ anuppajjamāno, paṭhamamaggo  nirujjhamāno anatthāya saṃvatteyyāti evampettha attho daṭṭhabbo. iti  imasmiṃ sutte ime cattāro sammappadhānā pubbabhāgavipassanāvasena  kathitāti. dutiyaṃ. </p>
            </h4>
            <h4>
              <h4n> 3. candūpamasuttavaṇṇanā </h4n>
              <p>[03] 146^b^.^eb^ tatiye ^b^candūpamā^eb^ti candasadisā hutvā.  kiṃ parimaṇḍalatāya? no, apica kho yathā cando gaganatalaṃ  pakkhandamāno na kenaci saddhiṃ santhavaṃ vā sinehaṃ vā ālayaṃ vā  ^a^V2.0148^ea^ nikantiṃ vā patthanaṃ vā pariyuṭṭhānaṃ vā karoti, na ca na  hoti mahājanassa piyo manāpo, tumhepi evaṃ kenaci saddhiṃ  santhavādīnaṃ akaraṇena bahujanassa piyā manāpā candūpamā hutvā  khattiyakulādīni cattāri kulāni upasaṅkamathāti attho. apica  yathā cando andhakāraṃ vidhamati, ālokaṃ pharati, evaṃ  kilesandhakāravidhamanena ñāṇālokapharaṇena cāpi candūpamā hutvāti  evamādīhipi nayehi ettha attho daṭṭhabbo.</p>
              <p>[03] ^b^apakasseva kāyaṃ apakassa citta^eb^nti teneva santhavādīnaṃ  akaraṇena kāyañca cittañca apakassitvā, apanetvāti attho. yo  hi bhikkhu araññepi na vasati, kāmavitakkādayopi vitakketi, ayaṃ  neva kāyaṃ apakassati, na cittaṃ. yo hi araññepi kho viharati,  kāmavitakkādayo pana vitakketi, ayaṃ kāyameva apakassati, na cittaṃ.  yo gāmante vasati ^a^P2.0166^ea^, kāmavitakkādayopi kho na  ca vitakketi, ayaṃ cittameva apakassati, na kāyaṃ. yo pana araññe  ceva vasati, kāmavitakkādayo ca na vitakketi, ayaṃ ubhayampi  apakassati. evarūpā hutvā kulāni upasaṅkamathāti dīpento  ``apakasseva kāyaṃ apakassa citta''nti āha.</p>
              <p>[03] ^b^niccanavakā^eb^ti niccaṃ navakāva, āgantukasadisā eva  hutvāti attho. āgantuko hi paṭipāṭiyā sampattagehaṃ pavisitvā  sace naṃ gharasāmikā disvā, ``amhākaṃ puttabhātaro vippavāsaṃ gatā  evaṃ vicariṃsū''ti anukampamānā nisīdāpetvā bhojenti, bhuttamattoyeva  ``tumhākaṃ bhājanaṃ ^a^M2.0155^ea^ gaṇhathā''ti uṭṭhāya pakkamati, na tehi  saddhiṃ santhavaṃ vā karoti, na kiccakaraṇīyāni vā saṃvidahati, evaṃ  tumhepi paṭipāṭiyā sampattagharaṃ pavisitvā yaṃ iriyāpathesu pasannā  manussā denti, taṃ gahetvā chinnasanthavā, tesaṃ kiccakaraṇīye  abyāvaṭā hutvā nikkhamathāti dīpeti.</p>
              <p>[03] imassa pana niccanavakabhāvassa āvibhāvatthaṃ dvebhātikavatthu  kathetabbaṃ -- vasāḷanagaragāmato kira dve bhātikā nikkhamitvā  pabbajitā, te cūḷanāgatthero ca mahānāgatthero cāti paññāyiṃsu. te  cittalapabbate tiṃsa vassāni vasitvā arahattaṃ pattā ``mātaraṃ  passissāmā''ti āgantvā vasāḷanagaravihāre vasitvā punadivase  mātugāmaṃ piṇḍāya pavisiṃsu. mātāpi tesaṃ uḷuṅkena yāguṃ nīharitvā  ekassa patte ākiri. tassā taṃ olokayamānāya ^a^V2.0149^ea^  puttasineho uppajji. atha naṃ āha -- ``tvaṃ, tāta, mayhaṃ putto  mahānāgo''ti. thero ``pacchimaṃ theraṃ puccha upāsike''ti vatvā  pakkāmi. pacchimatherassapi yāguṃ datvā, ``tāta, tvaṃ mayhaṃ putto  cūḷanāgo''ti pucchi? thero ``kiṃ, upāsike, purimaṃ theraṃ na  ^a^P2.0167^ea^ pucchasī''ti? vatvā pakkāmi. evaṃ mātarāpi  saddhiṃ chinnasanthavo bhikkhu niccanavako nāma hoti.</p>
              <p>[03] ^b^appagabbhā^eb^ti na pagabbhā, aṭṭhaṭṭhānena kāyapāgabbhiyena,  catuṭṭhānena vacīpāgabbhiyena, anekaṭṭhānena manopāgabbhiyena ca  virahitāti attho. ^b^aṭṭhaṭṭhānaṃ kāyapāgabbhiyaṃ^eb^ nāma  saṅghagaṇapuggala-bhojanasālā-jantāgharanahānatittha-bhikkhācāramagga-antaragharappavesanesu  kāyena appatirūpakaraṇaṃ. seyyathidaṃ -- idhekacco saṅghamajjhe  pallatthikāya vā nisīdati pāde pādaṃ ādhāyitvā vāti evamādi  (mahāni0 165). tathā gaṇamajjhe. ^b^gaṇamajjhe^eb^ti  catuparisasannipāte vā suttantikagaṇādisannipāte vā. tathā vuḍḍhatare  puggale. bhojanasālāya pana vuḍḍhānaṃ āsanaṃ na deti, navānaṃ āsanaṃ  paṭibāhati. tathā jantāghare. vuḍḍhe cettha anāpucchā  aggijalanādīni karoti. nhānatitthe ca yadidaṃ ``daharo vuḍḍhoti  pamāṇaṃ akatvā āgatapaṭipāṭiyā nhāyitabba''nti vuttaṃ, tampi  anādiyanto pacchā āgantvā udakaṃ otaritvā vuḍḍhe ca nave ca  bādhati. bhikkhācāramagge pana aggāsanāggodakāggapiṇḍānaṃ  ^a^M2.0156^ea^ atthāya purato gacchati bāhāya bāhaṃ paharanto.  antaragharappavesane vuḍḍhehi paṭhamataraṃ pavisati, daharehi saddhiṃ  kāyakīḷanakaṃ karotīti evamādi.</p>
              <p>[03] ^b^catuṭṭhānaṃ vacīpāgabbhiyaṃ^eb^ nāma saṅghagaṇapuggalāntaragharesu  appatirūpavācānicchāraṇaṃ. seyyathidaṃ -- idhekacco saṅghamajjhe  anāpucchā dhammaṃ bhāsati. tathā pubbe vuttappakārassa gaṇassa majjhe  puggalassa ca santike, tattheva manussehi pañhaṃ puṭṭho vuḍḍhataraṃ  anāpucchā ^a^P2.0168^ea^ vissajjeti. antaraghare pana  ``itthannāme kiṃ atthi? kiṃ yāgu, udāhu khādanīyaṃ bhojanīyaṃ?  kiṃ me dassasi? kiṃ ajja khādissāma? kiṃ bhuñjissāma? kiṃ  pivissāmā''tiādīni bhāsati.</p>
              <p>[03] ^b^anekaṭṭhānaṃ manopāgabbhiyaṃ^eb^ nāma tesu tesu ṭhānesu  kāyavācāhi ajjhācāraṃ anāpajjitvāpi manasāva kāmavitakkādīnaṃ  vitakkanaṃ. apica dussīlasseva sato ``sīlavāti ^a^V2.0150^ea^ maṃ  jano jānātū''ti evaṃ pavattā pāpicchatāpi manopāgabbhiyaṃ. iti  sabbesampi imesaṃ pāgabbhiyānaṃ abhāvena appagabbhā hutvā  upasaṅkamathāti vadati.</p>
              <p>[03] ^b^jarudapāna^eb^nti jiṇṇakūpaṃ. ^b^pabbatavisama^eb^nti pabbate  visamaṃ papātaṭṭhānaṃ. ^b^nadīvidugga^eb^nti nadiyā viduggaṃ  chinnataṭaṭṭhānaṃ. ^b^apakasseva kāya^eb^nti tādisāni ṭhānāni yo  khiḍḍādipasuto kāyaṃ anapakassa ekatobhāriyaṃ akatvāva vāyupatthambhakaṃ  aggāhāpetvā cittampi anapakassa ``ettha patito  hatthapādabhañjanādīni pāpuṇātī''ti anādīnavadassāvitāya anubbejetvā  sampiyāyamāno oloketi, so patitvā hatthapādabhañjanādianatthaṃ  pāpuṇāti. yo pana udakatthiko vā aññena vā kenaci kiccena  oloketukāmo kāyaṃ apakassa ekato bhāriyaṃ katvā vāyupatthambhakaṃ  gāhāpetvā, cittampi apakassa ādīnavadassanena saṃvejetvā oloketi,  so na patati, yathāruciṃ oloketvā sukhī yenakāmaṃ pakkamati.</p>
              <p>[03] ^b^evameva^eb^ ^a^M2.0157^ea^ ^b^kho^eb^ti ettha idaṃ opammasaṃsandanaṃ  -- jarudapānādayo viya hi cattāri kulāni, olokanapuriso viya  bhikkhu. yathā anapakaṭṭhakāyacitto tāni olokento puriso tattha  patati, evaṃ arakkhitehi kāyādīhi kulāni upasaṅkamanto bhikkhu  kulesu bajjhati, tato nānappakāraṃ sīlapādabhañjanādianatthaṃ pāpuṇāti.  yathā pana apakaṭṭhakāyacitto puriso tattha na patati, evaṃ  rakkhiteneva kāyena rakkhitehi cittehi rakkhitāya vācāya  suppaṭṭhitāya satiyā apakaṭṭhakāyacitto hutvā kulāni upasaṅkamanto  bhikkhu kulesu na bajjhati. athassa yathā tattha apatitassa  purisassa, na pādā bhañjanti, evaṃ sīlapādo na bhijjati. yathā  hatthā na ^a^P2.0169^ea^ bhañjanti, evaṃ saddhāhattho na bhijjati.  yathā kucchi na bhijjati, evaṃ samādhikucchi na bhijjati. yathā  sīsaṃ na bhijjati, evaṃ ñāṇasīsaṃ na bhijjati, yathā ca taṃ  khāṇukaṇṭakādayo na vijjhanti, evamimaṃ rāgakaṇṭakādayo na  vijjhanti. yathā so nirupaddavo yathāruci oloketvā sukhī  yenakāmaṃ pakkamati, evaṃ bhikkhu kulāni nissāya cīvarādayo paccaye  paṭisevanto kammaṭṭhānaṃ vaḍḍhetvā saṅkhāre sammasanto arahattaṃ patvā  lokuttarasukhena sukhito yenakāmaṃ agatapubbaṃ nibbānadisaṃ gacchati.</p>
              <p>[03] idāni yo hīnādhimuttiko micchāpaṭipanno evaṃ vadeyya  ``sammāsambuddho `tividhaṃ pāgabbhiyaṃ pahāya niccanavakattena candūpamā  kulāni upasaṅkamathā'ti vadanto aṭṭhāne ṭhapeti, asayhaṃ ^a^V2.0151^ea^ bhāraṃ  āropeti, yaṃ na sakkā kātuṃ taṃ kāretī''ti, tassa vādapathaṃ  pacchinditvā, ``sakkā evaṃ kātuṃ, atthi evarūpo bhikkhū''ti  dassento ^b^kassapo, bhikkhave^eb^tiādimāha.</p>
              <p>[03] ^b^ākāse pāṇiṃ cālesī^eb^ti nīle gaganantare yamakavijjutaṃ  cārayamāno viya heṭṭhābhāgaṃ uparibhāgaṃ ubhatopassesu pāṇiṃ sañcāresi.  idañca pana tepiṭake buddhavacane asambhinnapadaṃ nāma.  ^b^attamano^eb^ti tuṭṭhacitto sakamano, na domanassena pacchinditvā  gahitamano. ^b^kassapassa, bhikkhave^eb^ti idampi purimanayeneva  paravādaṃ pacchinditvā atthi evarūpo bhikkhūti dassanatthaṃ vuttaṃ.</p>
              <p>[03] ^b^pasannākāraṃ^eb^ ^a^M2.0158^ea^ ^b^kareyyu^eb^nti cīvarādayo paccaye  dadeyyuṃ. ^b^tathattāya paṭipajjeyyu^eb^nti sīlassa āgataṭṭhāne sīlaṃ  pūrayamānā, samādhivipassanā maggaphalānaṃ āgataṭṭhāne tāni tāni  sampādayamānā tathābhāvāya paṭipajjeyyuṃ. ^b^anudaya^eb^nti  rakkhaṇabhāvaṃ. ^b^anukampa^eb^nti muducittataṃ. ubhayañcetaṃ  kāruññasseva vevacanaṃ. ^b^kassapo, bhikkhave^eb^ti idampi  purimanayeneva paravādaṃ pacchinditvā atthi evarūpo bhikkhūti  dassanatthaṃ vuttaṃ. ^b^kassapena vā^eb^ti ettha candopamādivasena  yojanaṃ katvā purimanayeneva attho veditabbo. tatiyaṃ. </p>
            </h4>
            <h4>
              <h4n> 4. kulūpakasuttavaṇṇanā </h4n>
              <p>[03] 147^b^.^eb^ catutthe ^a^P2.0170^ea^ ^b^kulūpako^eb^ti  kulagharānaṃ upagantā. ^b^dentuyeva me^eb^ti dadantuyeva mayhaṃ.  ^b^sandīyatī^eb^ti aṭṭīyati pīḷiyati. sesamettha vuttanayānusāreneva  veditabbaṃ. catutthaṃ. </p>
            </h4>
            <h4>
              <h4n> 5. jiṇṇasuttavaṇṇanā </h4n>
              <p>[03] 148^b^.^eb^ pañcame ^b^jiṇṇo^eb^ti thero mahallako.  ^b^garukānī^eb^ti taṃ satthu santikā laddhakālato paṭṭhāya chinnabhinnaṭṭhāne  suttasaṃsibbanena ceva aggaḷadānena ca anekāni paṭalāni hutvā  garukāni jātāni. ^b^nibbasanānī^eb^ti pubbe bhagavatā nivāsetvā  apanītatāya evaṃladdhanāmāni. ^b^tasmā^eb^ti yasmā tvaṃ jiṇṇo ceva  garupaṃsukūlo ca. ^b^gahapatānī^eb^ti paṃsukūlikaṅgaṃ vissajjetvā  gahapatīhi dinnacīvarāni dhārehīti vadati. ^b^nimantanānī^eb^ti  piṇḍapātikaṅgaṃ vissajjetvā salākabhattādīni ^a^V2.0152^ea^ nimantanāni  bhuñjāhīti vadati. ^b^mama ca santike^eb^ti āraññikaṅgaṃ  vissajjetvā gāmantasenāsaneyeva vasāhīti vadati.</p>
              <p>[03] nanu ca yathā rājā senāpatiṃ senāpatiṭṭhāne ṭhapetvā tassa  rājūpaṭṭhānādinā attano kammena ārādhentasseva taṃ ṭhānantaraṃ gahetvā  aññassa dadamāno ayuttaṃ nāma karoti, evaṃ satthā  mahākassapattherassa paccuggamanatthāya tigāvutaṃ maggaṃ gantvā rājagahassa  ca nāḷandāya ca antare bahuputtakarukkhamūle nisinno tīhi ovādehi  upasampādetvā tena saddhiṃ attano cīvaraṃ parivattetvā theraṃ  jātiāraññikaṅgañceva jātipaṃsukūlikaṅgañca ^a^M2.0159^ea^ akāsi, so  tasmiṃ kattukamyatāchandena satthu cittaṃ ārādhentasseva paṃsukūlādīni  vissajjāpetvā gahapaticīvarapaṭiggahaṇādīsu niyojento ayuttaṃ nāma  karotīti. na karoti. kasmā? attajjhāsayattā. na hi satthā  dhutaṅgāni vissajjāpetukāmo, yathā pana aghaṭṭitā bheriādayo saddaṃ na  vissajjenti, evaṃ aghaṭṭitā evarūpā puggalā ^a^P2.0171^ea^ na  sīhanādaṃ nadantīti nadāpetukāmo sīhanādajjhāsayena evamāha.  theropi satthu ajjhāsayānurūpeneva ``ahaṃ kho, bhante, dīgharattaṃ  āraññiko cevā''tiādinā nayena sīhanādaṃ nadati.</p>
              <p>[03] ^b^diṭṭhadhammasukhavihāra^eb^nti diṭṭhadhammasukhavihāro nāma  āraññikasseva labbhati, no gāmantavāsino. gāmantasmiñhi  vasanto dārakasaddaṃ suṇāti, asappāyarūpāni passati, asappāye sadde  suṇāti, tenassa anabhirati uppajjati. āraññiko pana gāvutaṃ vā  aḍḍhayojanaṃ vā atikkamitvā araññaṃ ajjhogāhetvā vasanto  dīpibyagghasīhādīnaṃ sadde suṇāti, yesaṃ savanapaccayā  amānusikāsavanarati uppajjati. yaṃ sandhāya vuttaṃ -- </p>
              <p>[21] ``suññāgāraṃ paviṭṭhassa, santacittassa bhikkhuno. </p>
              <p>[22] amānusī ratī hoti, sammā dhammaṃ vipassato.. </p>
              <p>[21] ``yato yato sammasati, khandhānaṃ udayabbayaṃ. </p>
              <p>[22] labhatī pītipāmojjaṃ, amataṃ taṃ vijānataṃ.. (dha0 pa0  373-374). </p>
              <p>[21] ``purato ^a^V2.0153^ea^ pacchato vāpi, aparo ce na  vijjati. </p>
              <p>[22] tattheva phāsu bhavati, ekassa ramato vane''ti..</p>
              <p>[03] tathā piṇḍapātikasseva labbhati, no apiṇḍapātikassa.  apiṇḍapātiko hi akālacārī hoti, turitacāraṃ gacchati,  parivatteti, palibuddhova gacchati, tattha ca bahusaṃsayo hoti.  piṇḍapātiko pana na akālacārī hoti, na turitacāraṃ gacchati, na  parivatteti, apalibuddhova gacchati, tattha ca na bahusaṃsayo hoti.</p>
              <p>[03] kathaṃ? apiṇḍapātiko hi gāmato dūravihāre vasamāno  kālasseva ``yāguṃ vā pārivāsikabhattaṃ vā lacchāmi, āsanasālāya  vā pana ^a^M2.0160^ea^ uddesabhattādīsu kiñcideva mayhaṃ pāpuṇissatī''ti  makkaṭakasuttāni chindanto sayitagorūpāni uṭṭhāpento pātova gacchanto  akālacārī hoti. manusse khettakammādīnaṃ atthāya gehā  nikkhanteyeva sampāpuṇituṃ ^a^P2.0172^ea^ migaṃ anubandhanto  viya vegena gacchanto turitacārī hoti. antarā kiñcideva disvā  ``asukaupāsako vā asukaupāsikā vā gehe, no gehe''ti pucchati,  ``no gehe''ti sutvā ``idāni kuto labhissāmī''ti?  aggidaḍḍho viya pavedhati, sayaṃ pacchimadisaṃ gantukāmo  pācīnadisāya salākaṃ labhitvā aññaṃ pacchimadisāya laddhasalākaṃ  upasaṅkamitvā, ``bhante, ahaṃ pacchimadisaṃ gamissāmi, mama salākaṃ  tumhe gaṇhatha, tumhākaṃ salākaṃ mayhaṃ dethā''ti salākaṃ parivatteti.  ekaṃ vā pana salākabhattaṃ āharitvā paribhuñjanto ``aparassāpi  salākabhattassa pattaṃ dethā''ti manussehi vutte, ``bhante, tumhākaṃ pattaṃ  detha, ahaṃ mayhaṃ patte bhattaṃ pakkhipitvā tumhākaṃ pattaṃ dassāmī''ti  aññassa pattaṃ dāpetvā bhatte āhaṭe attano patte pakkhipitvā pattaṃ  paṭidento pattaṃ parivatteti nāma. vihāre rājarājamahāmattādayo  mahādānaṃ denti, iminā ca bhiyyo dūragāme salākā laddhā, tattha  agacchanto puna sattāhaṃ salākaṃ na labhatīti alābhabhayena gacchati,  evaṃ gacchanto palibuddho hutvā gacchati nāma. yassa cesa  salākabhattādino atthāya gacchati, ``taṃ dassanti nu kho me, udāhu  na dassanti, paṇītaṃ nu kho dassanti, udāhu lūkhaṃ, thokaṃ nu kho,  udāhu bahukaṃ, sītalaṃ nu kho, udāhu uṇha''nti evaṃ tattha ca  bahusaṃsayo hoti.</p>
              <p>[03] piṇḍapātiko pana kālasseva vuṭṭhāya vattapaṭivattaṃ katvā sarīraṃ  paṭijaggitvā vasanaṭṭhānaṃ ^a^V2.0154^ea^ pavisitvā kammaṭṭhānaṃ manasikatvā  kālaṃ sallakkhetvā mahājanassa uḷuṅkabhikkhādīni dātuṃ pahonakakāle  gacchatīti na akālacārī hoti, ekekaṃ padavāraṃ cha koṭṭhāse katvā  vipassanto gacchatīti na turitacārī hoti, attano garubhāvena  ``asuko gehe, na gehe''ti na pucchati, salākabhattādīniyeva na  gaṇhāti. agaṇhanto kiṃ parivattessati? na aññassa vasena  palibuddhova hoti ^a^M2.0161^ea^, kammaṭṭhānaṃ manasikaronto yathāruci  gacchati, itaro viya na bahusaṃsayo hoti. ekasmiṃ gāme vā  vīthiyā vā alabhitvā aññattha carati. tasmimpi alabhitvā  aññattha caranto missakodanaṃ saṅkaḍḍhitvā amataṃ ^a^P2.0173^ea^  viya paribhuñjitvā gacchati.</p>
              <p>[03] paṃsukūlikasseva labbhati, no apaṃsukūlikassa. apaṃsukūliko  hi vassāvāsikaṃ pariyesanto carati, na senāsanasappāyaṃ pariyesati.  paṃsukūliko pana na vassāvāsikaṃ pariyesanto carati,  senāsanasappāyameva pariyesati. tecīvarikasseva labbhati, na  itarassa. atecīvariko hi bahubhaṇḍo bahuparikkhāro hoti, tenassa  phāsuvihāro natthi. appicchādīnañceva labbhati, na itaresanti.  tena vuttaṃ -- ``attano ca diṭṭhadhammasukhavihāraṃ sampassamāno''ti.  pañcamaṃ. </p>
            </h4>
            <h4>
              <h4n> 6. ovādasuttavaṇṇanā </h4n>
              <p>[03] 149^b^.^eb^ chaṭṭhe ^b^ahaṃ vā^eb^ti kasmā āha? theraṃ  attano ṭhāne ṭhapanatthaṃ. kiṃ sāriputtamoggallānā natthīti? atthi.  evaṃ panassa ahosi ``ime na ciraṃ ṭhassanti, kassapo pana  vīsavassasatāyuko, so mayi parinibbute sattapaṇṇiguhāyaṃ nisīditvā  dhammavinayasaṅgahaṃ katvā mama sāsanaṃ  pañcavassasahassaparimāṇakālapavattanakaṃ karissati, attano taṃ ṭhāne  ṭhapemi, evaṃ bhikkhū kassapassa sussūsitabbaṃ maññissantī''ti.  tasmā evamāha. ^b^dubbacā^eb^ti dukkhena vattabbā.  ^b^dovacassakaraṇehī^eb^ti dubbacabhāvakaraṇehi.  ^b^appadakkhiṇaggāhino^eb^ti anusāsaniṃ sutvā padakkhiṇaṃ na  gaṇhanti yathānusiṭṭhaṃ na paṭipajjanti, appaṭipajjantā vāmagāhino nāma  jātāti dasseti. ^b^accāvadante^eb^ti atikkamma vadante,  sutapariyattiṃ nissāya ativiya vādaṃ karonteti attho. ^b^ko  bahutaraṃ bhāsissatī^eb^ti dhammaṃ kathento ko bahuṃ bhāsissati, kiṃ tvaṃ,  udāhu ahanti? ^b^ko sundaratara^eb^nti, eko bahuṃ bhāsanto  asahitaṃ amadhuraṃ bhāsati, eko sahitaṃ ^a^V2.0155^ea^ madhuraṃ, taṃ sandhāyāha  ``ko sundaratara''nti? eko pana bahuñca sundarañca kathento ciraṃ  na bhāsati, lahuññeva uṭṭhāti, eko addhānaṃ pāpeti, taṃ sandhāyāha  ``ko ciratara''nti? chaṭṭhaṃ. </p>
            </h4>
            <h4>
              <h4n> 7. dutiyaovādasuttavaṇṇanā </h4n>
              <p>[03] 150^b^.^eb^ sattame ^a^M2.0162^ea^ ^a^P2.0174^ea^  ^b^saddhā^eb^ti okappanasaddhā. ^b^vīriya^eb^nti kāyikacetasikaṃ  vīriyaṃ. ^b^paññā^eb^ti kusaladhammajānanapaññā. ^b^na santi  bhikkhū ovādakā^eb^ti imassa puggalassa ovādakā anusāsakā  kalyāṇamittā natthīti idaṃ, bhante, parihānanti dasseti. sattamaṃ. </p>
            </h4>
            <h4>
              <h4n> 8. tatiyaovādasuttavaṇṇanā </h4n>
              <p>[03] 151^b^.^eb^ aṭṭhame ^b^tathā hi panā^eb^ti pubbe  sovacassatāya, etarahi ca dovacassatāya kāraṇapaṭṭhapane nipāto.  ^b^tatrā^eb^ti tesu theresu. ^b^ko nāmāyaṃ bhikkhū^eb^ti ko nāmo  ayaṃ bhikkhu? kiṃ tissatthero kiṃ nāgattheroti? ^b^tatrā^eb^ti  tasmiṃ evaṃ sakkāre kayiramāne. ^b^tathattāyā^eb^ti tathābhāvāya,  āraññikādibhāvāyāti attho. ^b^sabrahmacārikāmo^eb^ti ``ime maṃ  parivāretvā carantū''ti evaṃ kāmeti icchati patthetīti  sabrahmacārikāmo. ^b^tathattāyā^eb^ti lābhasakkāranibbattanatthāya.  ^b^brahmacārupaddavenā^eb^ti yo sabrahmacārīnaṃ catūsu paccayesu  adhimattacchandarāgo upaddavoti vuccati, tena upaddutā.  ^b^abhipatthanā^eb^ti adhimattapatthanā. ^b^brahmacāriabhipatthanenā^eb^ti  brahmacārīnaṃ adhimattapatthanāsaṅkhātena catupaccayabhāvena. aṭṭhamaṃ. </p>
            </h4>
            <h4>
              <h4n> 9. jhānābhiññasuttavaṇṇanā </h4n>
              <p>[03] 152^b^.^eb^ navame ^b^yāvadeva ākaṅkhāmī^eb^ti yāvadeva  icchāmi. yāni pana ito paraṃ ^b^vivicceva kāmehī^eb^tiādinā  nayena cattāri rūpāvacarajjhānāni, ^b^sabbaso rūpasaññānaṃ  samatikkamā^eb^tiādinā nayena catasso arūpasamāpattiyo, ^b^sabbaso  nevasaññānāsaññāyatanaṃ samatikkamma saññāvedayitanirodha^eb^nti evaṃ  nirodhasamāpatti, ^b^anekavihitaṃ^eb^ ^a^P2.0175^ea^  ^b^iddhividha^eb^ntiādinā nayena pañca lokikābhiññā ca vuttā.  tattha yaṃ vattabbaṃ siyā, taṃ sabbaṃ anupadavaṇṇanāya ceva ^a^V2.0156^ea^  bhāvanāvidhānena ca saddhiṃ visuddhimagge (visuddhi0 1.69)  vitthāritameva. chaḷabhiññāya pana ^b^āsavānaṃ khayā^eb^ti āsavānaṃ  khayena. ^b^anāsava^eb^nti āsavānaṃ apaccayabhūtaṃ.  ^b^cetovimutti^eb^nti arahattaphalasamādhiṃ. ^b^paññāvimutti^eb^nti  arahattaphalapaññaṃ. navamaṃ. </p>
            </h4>
            <h4>
              <h4n> 10. upassayasuttavaṇṇanā </h4n>
              <p>[03] 153^b^.^eb^ dasame ^a^M2.0163^ea^ ^b^āyāma, bhante^eb^ti kasmā  bhikkhunīupassayagamanaṃ yācati? na lābhasakkārahetu, kammaṭṭhānatthikā  panettha bhikkhuniyo atthi, tā ussukkāpetvā kammaṭṭhānaṃ  kathāpessāmīti yācati. nanu ca so sayampi tepiṭako bahussuto,  kiṃ sayaṃ kathetuṃ na sakkotīti? no na sakkoti. buddhapaṭibhāgassa  pana sāvakassa kathaṃ saddhātabbaṃ maññissantīti yācati.  ^b^bahukicco tvaṃ bahukaraṇīyo^eb^ti kiṃ thero navakammādipasuto, yena  naṃ evamāhāti? no, satthari pana parinibbute catasso parisā  ānandattheraṃ upasaṅkamitvā, ``bhante, idāni kassa pattacīvaraṃ gahetvā  caratha, kassa pariveṇaṃ sammajjatha, kassa mukhodakaṃ dethā''ti rodanti  paridevanti. thero ``aniccā saṅkhārā, vuddhasarīrepi nillajjova  maccurājā pahari. esā saṅkhārānaṃ dhammatā, mā socittha, mā  paridevitthā''ti parisaṃ saññāpeti. idamassa bahukiccaṃ. taṃ  sandhāya thero evamāha. ^b^sandassesī^eb^ti paṭipattiguṇaṃ dassesi.  ^b^samādapesī^eb^ti gaṇhāpesi. ^b^samuttejesī^eb^ti samussāhesi.  ^b^sampahaṃsesī^eb^ti paṭiladdhaguṇena modāpesi.</p>
              <p>[03] ^b^thullatissā^eb^ti sarīrena thūlā, nāmena tissā.  ^b^vedehamunino^eb^ti paṇḍitamunino. paṇḍito hi ñāṇasaṅkhātena  vedena īhati sabbakiccāni karoti, tasmā ``vedeho''ti vuccati.  vedeho ca so muni cāti, vedehamuni. ^b^dhammaṃ^eb^ ^a^P2.0176^ea^  ^b^bhāsitabbaṃ maññatī^eb^ti tipiṭakadharassa  dhammabhaṇḍāgārikassa sammukhe sayaṃ araññavāsī paṃsukūliko samāno  ``dhammakathiko aha''nti dhammaṃ bhāsitabbaṃ maññati. idaṃ kiṃ pana,  kathaṃ panāti? avajānamānā bhaṇati. ^b^assosī^eb^ti aññena  āgantvā ārocitavasena assosi. ^b^āgamehi tvaṃ, āvuso^eb^ti  tiṭṭha tvaṃ, āvuso. ^b^mā te saṅgho uttari upaparikkhī^eb^ti mā  bhikkhusaṅgho atirekaokāse taṃ upaparikkhīti. idaṃ vuttaṃ hoti --  ``ānandena buddhapaṭibhāgo sāvako vārito, ekā bhikkhunī na  vāritā, tāya saddhiṃ santhavo vā sineho vā bhavissatī''ti mā taṃ  saṅgho evaṃ amaññīti.</p>
              <p>[03] idāni ^a^V2.0157^ea^ ^a^M2.0164^ea^ attano buddhapaṭibhāgabhāvaṃ dīpento  ^b^taṃ kiṃ maññasi, āvuso^eb^tiādimāha? ^b^sattaratana^eb^nti  sattahatthappamāṇaṃ. ^b^nāga^eb^nti hatthiṃ. ^b^aḍḍhaṭṭharatanaṃ vā^eb^ti  aḍḍharatanena ūnāṭṭharatanaṃ, purimapādato paṭṭhāya yāva kumbhā  vidatthādhikasattahatthubbedhanti attho. ^b^tālapattikāyā^eb^ti  taruṇatālapaṇṇena. ^b^cavitthā^eb^ti cutā, na matā vā naṭṭhā vā,  buddhapaṭibhāgassa pana sāvakassa upavādaṃ vatvā mahākassapatthere chahi  abhiññāhi sīhanādaṃ nadante tassā kāsāvāni kaṇṭakasākhā viya  kacchusākhā viya ca sarīraṃ khādituṃ āraddhāni, tāni hāretvā  setakāni nivatthakkhaṇeyevassā cittassādo udapādīti. dasamaṃ. </p>
            </h4>
            <h4>
              <h4n> 11. cīvarasuttavaṇṇanā </h4n>
              <p>[03] 154^b^.^eb^ ekādasame ^b^dakkhiṇāgirismi^eb^nti rājagahaṃ  parivāretvā ṭhitassa girino dakkhiṇabhāge janapado dakkhiṇāgiri  nāma, tasmiṃ cārikaṃ caratīti attho. cārikā ca nāma duvidhā  hoti turitacārikā ca aturitacārikā ca. tattha yaṃ ekacco ekaṃ  kāsāvaṃ nivāsetvā ekaṃ pārupitvā pattacīvaraṃ aṃse laggetvā chattaṃ  ādāya sarīrato sedehi paggharantehi divasena sattaṭṭhayojanāni  gacchati, yaṃ vā pana buddhā kiñcideva ^a^P2.0177^ea^  bodhaneyyasattaṃ disvā yojanasatampi yojanasahassampi khaṇena  gacchanti, esā ^b^turitacārikā^eb^ nāma. devasikaṃ pana gāvutaṃ  aḍḍhayojanaṃ tigāvutaṃ yojananti ettakaṃ addhānaṃ ajjatanāya nimantanaṃ  adhivāsayato janasaṅgahaṃ karoto gamanaṃ, esā ^b^aturitacārikā^eb^  nāma. ayaṃ idha adhippetā.</p>
              <p>[03] nanu ca thero pañcavīsati vassāni chāyā viya dasabalassa  pacchato pacchato gacchantova ahosi, ``kahaṃ ānando''ti vacanassa  okāsameva na adāsi, so kismiṃ kāle bhikkhusaṅghena saddhiṃ  cārikaṃ carituṃ okāsaṃ labhatīti? satthu parinibbānasaṃvacchare.  parinibbute kira satthari mahākassapatthero satthu parinibbāne  sannipatitassa bhikkhusaṅghassa majjhe nisīditvā  dhammavinayasaṅgāyanatthaṃ pañcasate bhikkhū uccinitvā, ``āvuso, mayaṃ  rājagahe vassaṃ vasantā dhammavinayaṃ saṅgāyissāma, tumhe pure ^a^M2.0165^ea^  vassūpanāyikāya attano palibodhaṃ ucchinditvā rājagahe  sannipatathā''ti vatvā attanā rājagahaṃ gato. ānandattheropi bhagavato  pattacīvaraṃ ādāya mahājanaṃ saññāpento sāvatthiṃ gantvā tato  nikkhamma rājagahaṃ gacchanto dakkhiṇāgirismiṃ cārikaṃ cari. taṃ  sandhāyetaṃ vuttaṃ.</p>
              <p>[03] ^b^yebhuyyena^eb^ ^a^V2.0158^ea^ ^b^kumārabhūtā^eb^ti ye te hīnāyāvattā  nāma, te yebhuyyena kumārakā daharā taruṇā ekavassikadvevassikā  bhikkhū ceva anupasampannakumārakā ca. kasmā panete pabbajitā,  kasmā hīnāyāvattāti? tesaṃ kira mātāpitaro cintesuṃ --  ``ānandatthero satthu vissāsiko aṭṭha vare yācitvā upaṭṭhahati,  icchiticchitaṭṭhānaṃ satthāraṃ gahetvā gantuṃ sakkoti, amhākaṃ dārake  etassa santike pabbājema, so satthāraṃ gahetvā āgamissati, tasmiṃ  āgate mayaṃ mahāsakkāraṃ kātuṃ labhissāmā''ti. iminā tāva  kāraṇena nesaṃ ñātakā te pabbājesuṃ. satthari pana parinibbute tesaṃ  sā patthanā upacchinnā, atha te ekadivaseneva uppabbājesuṃ.</p>
              <p>[03] ^b^yathābhiranta^eb^nti ^a^P2.0178^ea^ yathāruciyā  yathāajjhāsayena. ^b^tikabhojanaṃ paññatta^eb^nti, idaṃ ``gaṇabhojane  aññatra samayā pācittiya''nti (pāci0 211). idaṃ sandhāya vuttaṃ.  tattha hi tiṇṇaṃ janānaṃ akappiyanimantanaṃ sādiyitvā ekato  paṭiggaṇhantānampi anāpatti, tasmā ``tikabhojana''nti vuttaṃ.</p>
              <p>[03] ^b^dummaṅkūnaṃ puggalānaṃ niggahāyā^eb^ti dussīlapuggalānaṃ  niggaṇhanatthaṃ. ^b^pesalānaṃ bhikkhūnaṃ phāsuvihārāyā^eb^ti dummaṅkūnaṃ  niggaheneva pesalānaṃ uposathapavāraṇā vattanti, samaggavāso hoti,  ayaṃ tesaṃ phāsuvihāro hoti, imassa phāsuvihārassa atthāya.  ^b^mā pāpicchā pakkhaṃ nissāya saṅghaṃ bhindeyyu^eb^nti yathā devadatto  sapariso kulesu viññāpetvā bhuñjanto pāpicche nissāya saṅghaṃ  bhindi, evaṃ aññepi pāpicchā gaṇabandhena kulesu viññāpetvā  bhuñjamānā gaṇaṃ vaḍḍhetvā taṃ pakkhaṃ nissāya mā saṅghaṃ bhindeyyunti,  iti iminā kāraṇena paññattanti attho. ^b^kulānuddayatāya cā^eb^ti  bhikkhusaṅghe uposathapavāraṇaṃ katvā samaggavāsaṃ vasante ^a^M2.0166^ea^  manussā salākabhattādīni datvā saggaparāyaṇā bhavanti, iti imāya  kulānuddayatāya ca paññattanti attho.</p>
              <p>[03] ^b^sassaghātaṃ maññe carasī^eb^ti sassaṃ ghātento viya  āhiṇḍasi. ^b^kulūpaghātaṃ maññe carasī^eb^ti kulāni upaghātento  viya hananto viya āhiṇḍasi. ^b^olujjatī^eb^ti visesena  palujjati bhijjati. ^b^palujjanti kho te, āvuso, navappāyā^eb^ti,  āvuso, ete tuyhaṃ pāyena yebhuyyena navakā ekavassikaduvassikā  daharā ceva sāmaṇerā ca palujjanti bhijjanti. ^b^na vāyaṃ  kumārako mattamaññāsī^eb^ti ayaṃ kumārako attano pamāṇaṃ na  jānātīti theraṃ tajjento āha.</p>
              <p>[03] ^b^kumārakavādā^eb^ ^a^V2.0159^ea^ ^b^na muccāmā^eb^ti  kumārakavādato na muccāma ^a^P2.0179^ea^. ^b^tathā hi pana  tva^eb^nti idamassa evaṃ vattabbatāya kāraṇadassanatthaṃ vuttaṃ. ayañhettha  adhippāyo -- yasmā tvaṃ imehi navehi bhikkhūhi indriyasaṃvararahitehi  saddhiṃ vicarasi, tasmā kumārakehi saddhiṃ vicaranto kumārakoti  vattabbataṃ arahasīti.</p>
              <p>[03] ^b^aññatitthiyapubbo samāno^eb^ti idaṃ yasmā therassa imasmiṃ  sāsane neva ācariyo na upajjhāyo paññāyati, sayaṃ kāsāyāni  gahetvā nikkhanto, tasmā anattamanatāya aññatitthiyapubbataṃ  āropayamānā āha.</p>
              <p>[03] ^b^sahasā^eb^ti ettha rāgamohacāropi sahasācāro, idaṃ pana  dosacāravasena vuttaṃ. ^b^appaṭisaṅkhā^eb^ti appaccavekkhitvā,  idāni attano pabbajjaṃ sodhento ^b^yatvāhaṃ, āvuso^eb^tiādimāha.  tattha ^b^aññaṃ satthāraṃ uddisitu^eb^nti ṭhapetvā bhagavantaṃ aññaṃ mayhaṃ  satthāti evaṃ uddisituṃ na jānāmi. ^b^sambādho  gharāvāso^eb^tiādīsu sacepi saṭṭhihatthe ghare yojanasatantarepi vā dve  jāyampatikā vasanti, tathāpi tesaṃ sakiñcanasapalibodhaṭṭhena gharāvāso  sambādhoyeva. ^b^rajāpatho^eb^ti rāgarajādīnaṃ uṭṭhānaṭṭhānanti  mahāaṭṭhakathāyaṃ vuttaṃ. ``āgamanapatho''tipi vattuṃ vaṭṭati.  alagganaṭṭhena abbhokāso viyāti ^b^abbhokāso^eb^. pabbajito hi  kūṭāgāraratanamayapāsādadevavimānādīsu pihitadvāravātapānesu  paṭicchannesu vasantopi neva laggati na sajjati na bajjhati, tena vuttaṃ  ^a^M2.0167^ea^ ``abbhokāso pabbajjā''ti. apica ^b^sambādho  gharāvāso^eb^ kusalakiriyāya okāsābhāvato ^b^rajāpatho^eb^  asaṃvutasaṅkāraṭṭhānaṃ viya rajānaṃ, kilesarajānaṃ sannipātaṭṭhānato,  ^b^abbhokāso pabbajjā^eb^ kusalakiriyāya yathā sukhaṃ  okāsasabbhāvato.</p>
              <p>[03] ^b^nayidaṃ sukaraṃ...pe0... pabbajeyya^eb^nti ettha ayaṃ  saṅkhepakathā -- yadetaṃ sikkhattayabrahmacariyaṃ ekampi divasaṃ akhaṇḍaṃ  katvā carimakacittaṃ pāpetabbatāya ^b^ekantaparipuṇṇaṃ^eb^ ^a^P2.0180^ea^  caritabbaṃ, ekadivasampi ca kilesamalena amalīnaṃ katvā  carimakacittaṃ pāpetabbatāya ^b^ekantaparisuddhaṃ, saṅkhalikhitaṃ^eb^  likhitasaṅkhasadisaṃ dhotasaṅkhasappaṭibhāgaṃ caritabbaṃ, idaṃ na sukaraṃ  agāraṃ ajjhāvasatā agāramajjhe vasantena ekantaparipuṇṇaṃ...pe0...  carituṃ, yaṃnūnāhaṃ kesamassuṃ ohāretvā kasāyarasapītatāya kāsāyāni  brahmacariyaṃ carantānaṃ anucchavikāni vatthāni acchādetvā paridahitvā  agārasmā nikkhamitvā anagāriyaṃ pabbajjeyyanti. ettha ca yasmā  agārassa ^a^V2.0160^ea^ hitaṃ kasivaṇijjādikammaṃ ^b^agāriya^eb^nti  vuccati, taṃ pabbajjāya natthi, tasmā pabbajjā anagāriyāti ñātabbā,  taṃ anagāriyaṃ. ^b^pabbajeyya^eb^nti paṭipajjeyyaṃ.</p>
              <p>[03] ^b^paṭapilotikāna^eb^nti jiṇṇapilotikānaṃ terasahatthopi hi  navasāṭako dasānaṃ chinnakālato paṭṭhāya pilotikāti vuccati. iti  mahārahāni vatthāni chinditvā kataṃ saṅghāṭiṃ sandhāya  ``paṭapilotikānaṃ saṅghāṭi''nti vuttaṃ.  ^b^addhānamaggappaṭipanno^eb^ti aḍḍhayojanato paṭṭhāya maggo addhānanti  vuccati, taṃ addhānamaggaṃ paṭipanno, dīghamaggaṃ paṭipannoti attho.</p>
              <p>[03] idāni yathā esa pabbajito, yathā ca addhānamaggaṃ paṭipanno,  imassatthassa āvibhāvatthaṃ abhinīhārato paṭṭhāya anupubbikathā  kathetabbā -- atīte kira kappasatasahassamatthake padumuttaro nāma  satthā udapādi, tasmiṃ haṃsavatīnagaraṃ upanissāya kheme migadāye  viharante vedeho nāma kuṭumbiko asītikoṭidhanavibhavo pātova  subhojanaṃ bhuñjitvā uposathaṅgāni adhiṭṭhāya gandhapupphādīni gahetvā  vihāraṃ gantvā satthāraṃ pūjetvā vanditvā ekamantaṃ nisīdi. tasmiṃ  khaṇe satthā mahānisabhattheraṃ nāma tatiyasāvakaṃ ``etadaggaṃ, bhikkhave,  mama sāvakānaṃ ^a^M2.0168^ea^ bhikkhūnaṃ dhutavādānaṃ yadidaṃ nisabho''ti  etadagge ṭhapesi. upāsako ^a^P2.0181^ea^ taṃ sutvā pasanno  dhammakathāvasāne mahājane uṭṭhāya gate satthāraṃ vanditvā, ``bhante, sve  mayhaṃ bhikkhaṃ adhivāsethā''ti āha. mahā kho, upāsaka,  bhikkhusaṅghoti. kittako bhagavāti. aṭṭhasaṭṭhibhikkhusatasahassanti.  bhante, ekaṃ sāmaṇerampi vihāre asesetvā bhikkhaṃ adhivāsethāti.  satthā adhivāsesi. upāsako satthu adhivāsanaṃ viditvā gehaṃ  gantvā mahādānaṃ sajjetvā punadivase satthu kālaṃ ārocāpesi. satthā  pattacīvaramādāya bhikkhusaṅghaparivuto upāsakassa gharaṃ gantvā  paññattāsane nisinno dakkhiṇodakāvasāne yāgubhattādīni  sampaṭicchanto bhattavissaggaṃ akāsi. upāsakopi satthu santike  nisīdi.</p>
              <p>[03] tasmiṃ antare mahānisabhatthero piṇḍāya caranto tameva vīthiṃ  paṭipajji. upāsako disvā uṭṭhāya gantvā theraṃ vanditvā ``pattaṃ,  bhante, no dethā''ti āha. thero pattaṃ adāsi. bhante, idheva  pavisatha, satthāpi gehe nisinnoti. na vaṭṭissati upāsakāti.  upāsako therassa pattaṃ gahetvā piṇḍapātassa pūretvā nīharitvā adāsi.  tato theraṃ anugantvā nivatto satthu santike nisīditvā evamāha  -- ``bhante, mahānisabhatthero `satthā gehe nisinno'ti vuttepi  pavisituṃ ^a^V2.0161^ea^ na icchi, atthi nu kho etassa tumhākaṃ guṇehi  atireko guṇo''ti. buddhānañca vaṇṇamaccheraṃ nāma natthi. atha  satthā evamāha -- ``upāsaka, mayaṃ bhikkhaṃ āgamayamānā gehe  nisīdāma, so bhikkhu na evaṃ nisīditvā bhikkhaṃ udikkhati.  mayaṃ gāmantasenāsane vasāma, so araññasmiṃyeva vasati. mayaṃ channe  vasāma, so abbhokāsamhiyeva vasati. iti tassa ayañca ayañca  guṇo''ti mahāsamuddaṃ pūrayamānova kathesi. upāsako pakatiyāpi  jalamānadīpo telena āsitto viya suṭṭhutaraṃ pasanno hutvā cintesi --  ``kiṃ mayhaṃ aññāya sampattiyā, anāgate ekassa buddhassa santike  dhutavādānaṃ aggabhāvatthāya patthanaṃ karissāmī''ti?</p>
              <p>[03] so ^a^P2.0182^ea^ punapi satthāraṃ nimantetvā teneva  niyāmena satta divasāni dānaṃ datvā sattame divase  aṭṭhasaṭṭhibhikkhusatasahassassa ticīvarāni datvā satthu pādamūle  nipajjitvā evamāha -- ``yaṃ me, bhante, satta divasāni dānaṃ  dentassa ^a^M2.0169^ea^ mettaṃ kāyakammaṃ mettaṃ vacīkammaṃ mettaṃ manokammaṃ,  imināhaṃ na aññaṃ devasampattiṃ vā sakkamārabrahmasampattiṃ vā patthemi,  idaṃ pana me kammaṃ anāgate ekassa buddhassa santike mahānisabhattherena  pattaṭṭhānantaraṃ pāpuṇanatthāya terasadhutaṅgadharānaṃ aggabhāvassa paccayo  hotū''ti. satthā ``mahantaṃ ṭhānaṃ iminā patthitaṃ, samijjhissati  nu kho''ti olokento samijjhanabhāvaṃ disvā āha -- ``manāpaṃ te  ṭhānaṃ patthitaṃ, anāgate satasahassakappamatthake gotamo nāma buddho  uppajjissati, tassa tvaṃ tatiyasāvako mahākassapatthero nāma  bhavissasī''ti. taṃ sutvā upāsako ``buddhānaṃ dve kathā nāma  natthī''ti punadivase pattabbaṃ viya taṃ sampattiṃ amaññittha. so  yāvatāyukaṃ sīlaṃ rakkhitvā tattha kālaṅkato sagge nibbatti.</p>
              <p>[03] tato paṭṭhāya devamanussesu sampattiṃ anubhavanto ito  ekanavutikappe vipassimhi sammāsambuddhe bandhumatīnagaraṃ nissāya  kheme migadāye viharante devalokā cavitvā aññatarasmiṃ parijiṇṇe  brāhmaṇakule nibbatti. tasmiñca kāle ``vipassī bhagavā sattame  sattame saṃvacchare dhammaṃ kathetī''ti mahantaṃ kolāhalaṃ hoti.  sakalajambudīpe devatā ``satthā dhammaṃ kathessatī''ti ārocenti,  brāhmaṇo taṃ sāsanaṃ assosi. tassa ca nivāsanasāṭako eko  hoti, tathā brāhmaṇiyā, pārupanaṃ pana dvinnampi ekameva. sakalanagare  ``ekasāṭakabrāhmaṇo''ti paññāyati. brāhmaṇānaṃ kenacideva kiccena  sannipāte sati brāhmaṇiṃ gehe ṭhapetvā sayaṃ gacchati ^a^V2.0162^ea^,  brāhmaṇīnaṃ sannipāte sati sayaṃ gehe tiṭṭhati, brāhmaṇī taṃ vatthaṃ  pārupitvā gacchati. tasmiṃ pana ^a^P2.0183^ea^ divase brāhmaṇo  brāhmaṇiṃ āha -- ``bhoti, kiṃ rattiṃ dhammassavanaṃ suṇissasi  divā''ti? ``mayaṃ mātugāmajātikā nāma rattiṃ sotuṃ na sakkoma,  divā sossāmī''ti brāhmaṇaṃ gehe ṭhapetvā vatthaṃ pārupitvā upāsikāhi  saddhiṃ divā gantvā satthāraṃ vanditvā ekamante nisinnā dhammaṃ sutvā  upāsikāhiyeva saddhiṃ āgamāsi. atha brāhmaṇo brāhmaṇiṃ gehe ṭhapetvā  vatthaṃ pārupitvā vihāraṃ gato.</p>
              <p>[03] tasmiṃ ca samaye satthā parisamajjhe alaṅkatadhammāsane  sannisinno cittabījaniṃ ādāya ākāsagaṅgaṃ otārento viya sineruṃ  matthaṃ katvā ^a^M2.0170^ea^ sāgaraṃ nimmathento viya dhammakathaṃ katheti.  brāhmaṇassa parisante nisinnassa dhammaṃ suṇantassa paṭhamayāmasmiṃyeva  sakalasarīraṃ pūrayamānā pañcavaṇṇā pīti uppajji. so pārutavatthaṃ  saṅgharitvā ``dasabalassa dassāmī''ti cintesi. athassa  ādīnavasahassaṃ dassayamānaṃ maccheraṃ uppajji, so ``brāhmaṇiyā ca  mayhañca ekameva vatthaṃ, aññaṃ kiñci pārupanaṃ natthi, apārupitvā ca  nāma bahi carituṃ na sakkā''ti sabbathāpi adātukāmo ahosi.  athassa nikkhante paṭhamayāme majjhimayāmepi tatheva pīti uppajji,  so tatheva ca cintetvā tatheva adātukāmo ahosi. athassa  majjhimayāme nikkhante pacchimayāmepi tatheva pīti uppajji, so  ``taraṇaṃ vā hotu maraṇaṃ vā, pacchāpi jānissāmī''ti vatthaṃ  saṅgharitvā satthu pādamūle ṭhapesi. tato vāmahatthaṃ ābhujitvā  dakkhiṇena hatthena tikkhattuṃ apphoṭetvā ``jitaṃ me jitaṃ me''ti  tayo vāre nadi.</p>
              <p>[03] tasmiñca samaye bandhumarājā dhammāsanassa pacchato  antosāṇiyaṃ nisinno dhammaṃ suṇāti. rañño ca nāma ``jitaṃ  me''ti saddo amanāpo hoti. so purisaṃ pesesi ``gaccha etaṃ  puccha kiṃ vadesī''ti? so tena gantvā pucchito āha --  ``avasesā hatthiyānādīni āruyha asicammādīni gahetvā parasenaṃ  jinanti, na taṃ acchariyaṃ, ahaṃ pana ^a^P2.0184^ea^ pacchato  āgacchantassa kūṭagoṇassa muggarena sīsaṃ bhinditvā taṃ palāpento  viya maccheracittaṃ madditvā pārutavatthaṃ dasabalassa adāsiṃ, taṃ me  macchariyaṃ jita''nti āha. puriso gantvā taṃ pavattiṃ rañño  ārocesi. rājā āha -- ``amhe bhaṇe dasabalassa anurūpaṃ na  jānimhā, brāhmaṇo pana jānī''ti vatthayugampi pesesi. taṃ disvā  brāhmaṇo cintesi -- ``ayaṃ mayhaṃ tuṇhī nisinnassa paṭhamaṃ kiñci  adatvā satthu guṇe kathentassa adāsi, satthu guṇe paṭicca uppannena  mayhaṃ ^a^V2.0163^ea^ ko attho''ti tampi vatthayugaṃ dasabalasseva adāsi.  rājā ``kiṃ brāhmaṇena kata''nti? pucchitvā, ``tampi tena vatthayugaṃ  tathāgatasseva dinna''nti sutvā aññāni dve vatthayugāni pesesi. so  tānipi adāsi. rājā aññānipi cattārīti evaṃ yāva dvattiṃsa  vatthayugāni pesesi. atha brāhmaṇo ^a^M2.0171^ea^ ``idaṃ vaḍḍhetvā gahaṇaṃ  viya hotī''ti attano atthāya ekaṃ brāhmaṇiyā atthāya ekanti dve  vatthayugāni gahetvā tiṃsa yugāni tathāgatasseva adāsi. tato paṭṭhāya  ca satthu vissāsiko jāto.</p>
              <p>[03] atha naṃ rājā ekadivasaṃ sītasamaye satthu santike dhammaṃ  suṇantaṃ disvā satasahassagghanikaṃ attano pārutaṃ rattakambalaṃ datvā  āha -- ``ito paṭṭhāya idaṃ pārupitvā dhammaṃ suṇāhī''ti. so  ``kiṃ me iminā kambalena imasmiṃ pūtikāye upanītenā''ti?  cintetvā, antogandhakuṭiyaṃ tathāgatamañcassa upari vitānaṃ katvā  agamāsi. atha ekadivasaṃ rājā pātova vihāraṃ gantvā  antogandhakuṭiyaṃ satthu santike nisīdi. tasmiñca samaye  chabbaṇṇā buddharasmiyo kambalaṃ paṭihaññanti, kambalo ativiya  virocati. rājā uddhaṃ olokento sañjānitvā āha -- ``bhante,  amhākaṃ esa kambalo, amhehi ekasāṭakabrāhmaṇassa dinno''ti.  tumhehi, mahārāja, brāhmaṇo pūjito, brāhmaṇena ahaṃ pūjitoti. rājā  ``brāhmaṇo yuttakaṃ aññāsi, na maya''nti pasīditvā yaṃ manussānaṃ  upakārabhūtaṃ, taṃ ^a^P2.0185^ea^ sabbaṃ aṭṭhaṭṭhakaṃ katvā sabbaṭṭhakaṃ  nāma dānaṃ datvā purohitaṭṭhāne ṭhapesi. sopi ``aṭṭhaṭṭhakaṃ nāma  catusaṭṭhi hotī''ti catusaṭṭhi salākabhattāni upanibandhāpetvā yāvajīvaṃ  dānaṃ datvā sīlaṃ rakkhitvā tato cuto sagge nibbatti.</p>
              <p>[03] puna tato cuto imasmiṃ kappe koṇāgamanassa ca bhagavato  kassapadasabalassa cāti dvinnaṃ buddhānaṃ antare bārāṇasiyaṃ kuṭumbiyaghare  nibbatto, so vuddhimanvāya gharāvāsaṃ vasanto ekadivasaṃ araññe  jaṅghavihāraṃ carati. tasmiñca samaye paccekabuddho nadītīre  cīvarakammaṃ karonto anuvāte appahonte saṅgharitvā ṭhapetuṃ āraddho.  so disvā, ``kasmā, bhante, saṅgharitvā ṭhapethā''ti? āha.  anuvāto nappahotīti. ``iminā, bhante, karothā''ti sāṭakaṃ datvā,  ``nibbattanibbattaṭṭhāne me kenaci parihāni mā hotū''ti patthanaṃ  paṭṭhapesi. gharepissa bhaginiyā saddhiṃ bhariyāya kalahaṃ karontiyā  paccekabuddho piṇḍāya pāvisi.</p>
              <p>[03] athassa ^a^V2.0164^ea^ ^a^M2.0172^ea^ bhaginī paccekabuddhassa piṇḍapātaṃ  datvā tassa bhariyaṃ sandhāya ``evarūpaṃ bālaṃ yojanasatena  parivajjeyya''nti patthanaṃ paṭṭhapesi. sā gehadvāre ṭhitā taṃ sutvā,  ``imāya dinnaṃ bhattaṃ esa mā bhuñjatū''ti pattaṃ gahetvā piṇḍapātaṃ  chaḍḍetvā kalalassa pūretvā adāsi. itarā disvā, ``bāle maṃ tāva  akkosa vā pahara vā. evarūpassa pana dve asaṅkheyyāni  pūritapāramissa pattato bhattaṃ chaḍḍetvā kalalaṃ dātuṃ na yutta''nti āha.  athassa bhariyāya paṭisaṅkhānaṃ uppajji. sā ``tiṭṭhatha,  bhante''ti kalalaṃ chaḍḍetvā pattaṃ dhovitvā gandhacuṇṇena ubbaṭṭetvā  pavarassa catumadhurassa pūretvā upari āsittena padumagabbhavaṇṇena  sappinā vijjotamānaṃ paccekabuddhassa hatthe ṭhapetvā, ``yathā ayaṃ  piṇḍapāto obhāsajāto, evaṃ obhāsajātaṃ me sarīraṃ hotū''ti patthanaṃ  paṭṭhapesi. paccekabuddho anumoditvā ākāsaṃ pakkhandi. tepi  jāyampatikā yāvatāyukaṃ kusalaṃ katvā sagge nibbattitvā ^a^P2.0186^ea^  puna tato cavitvā upāsako bārāṇasiyaṃ  asītikoṭivibhavassa seṭṭhino putto hutvā nibbatti, itarā  tādisasseva dhītā hutvā nibbatti.</p>
              <p>[03] tassa vuddhippattassa tameva seṭṭhidhītaraṃ ānayiṃsu. tassā pubbe  adinnavipākassa tassa kammassa ānubhāvena patikulaṃ paviṭṭhamattāya  ummārabbhantare sakalasarīraṃ ugghāṭitavaccakuṭi viya duggandhaṃ jātaṃ.  seṭṭhikumāro ``kassāyaṃ gandho''ti pucchitvā ``seṭṭhikaññāyā''ti  sutvā ``nīharatha nīharathā''ti ābhataniyāmeneva kulagharaṃ pesesi.  sā eteneva nīhārena sattasu ṭhānesu paṭinivattitā cintesi --  ``ahaṃ sattasu ṭhānesu paṭinivattā. kiṃ me jīvitenā''ti? attano  ābharaṇabhaṇḍaṃ bhañjāpetvā suvaṇṇiṭṭhakaṃ kāresi ratanāyataṃ vidatthivitthataṃ  caturaṅgulubbedhaṃ. tato haritālamanosilāpiṇḍaṃ gahetvā aṭṭha  uppalahatthake ādāya kassapadasabalassa cetiyakaraṇaṭṭhānaṃ gatā.  tasmiñca khaṇe ekā iṭṭhakapanti parikkhipitvā āgacchamānā  ghaṭaniṭṭhakāya ūnā hoti. seṭṭhidhītā vaḍḍhakiṃ āha -- ``imaṃ iṭṭhakaṃ  ettha ṭhapethā''ti. amma, bhaddake kāle āgatāsi, sayameva ṭhapehīti.  sā āruyha telena haritālamanosilaṃ yojetvā tena bandhanena iṭṭhakaṃ  patiṭṭhapetvā upari ^a^M2.0173^ea^ aṭṭhahi uppalahatthakehi pūjaṃ katvā  vanditvā, ``nibbattanibbattaṭṭhāne me kāyato candanagandho vāyatu,  mukhato uppalagandho''ti patthanaṃ katvā, cetiyaṃ vanditvā, padakkhiṇaṃ  katvā agamāsi.</p>
              <p>[03] atha tasmiṃyeva khaṇe yassa seṭṭhiputtassa paṭhamaṃ gehaṃ nītā, tassa  taṃ ārabbha sati udapādi ^a^V2.0165^ea^. nagarepi nakkhattaṃ saṃghuṭṭhaṃ hoti.  so upaṭṭhāke āha -- ``tadā idha ānītā seṭṭhidhītā atthi, kahaṃ  sā''ti? ``kulagehe sāmī''ti. ``ānetha naṃ, nakkhattaṃ  kīḷissāmā''ti. te gantvā, taṃ vanditvā ṭhitā ``kiṃ, tātā,  āgatatthā''ti? tāya puṭṭhā ^a^P2.0187^ea^ taṃ pavattiṃ  ācikkhiṃsu. ``tātā, mayā ābharaṇabhaṇḍena cetiyaṃ pūjitaṃ,  ābharaṇaṃ me natthī''ti. te gantvā seṭṭhiputtassa ārocesuṃ.  ``ānetha naṃ, piḷandhanaṃ labhissāmā''ti. te ānayiṃsu. tassā  saha gharappavesena sakalagehaṃ candanagandhañceva nīluppalagandhañca vāyi.</p>
              <p>[03] seṭṭhiputto taṃ pucchi -- ``paṭhamaṃ tava sarīrato duggandho vāyi,  idāni pana te sarīrato candanagandho, mukhato uppalagandho vāyati.  kiṃ eta''nti? sā ādito paṭṭhāya attano katakammaṃ ārocesi.  seṭṭhiputto ``niyyānikaṃ vata buddhānaṃ sāsana''nti pasīditvā  yojanikaṃ suvaṇṇacetiyaṃ kambalakañcukena parikkhipitvā tattha tattha  rathacakkappamāṇehi suvaṇṇapadumehi alaṅkari. tesaṃ dvādasahatthā  olambakā honti. so tattha yāvatāyukaṃ ṭhatvā sagge nibbattitvā  tato cuto bārāṇasito yojanamatte ṭhāne aññatarasmiṃ amaccakule  nibbatti. seṭṭhikaññā devalokato cavitvā rājakule jeṭṭhadhītā hutvā  nibbatti.</p>
              <p>[03] tesu vayappattesu kumārassa vasanagāme nakkhattaṃ saṃghuṭṭhaṃ, so  mātaraṃ āha -- ``sāṭakaṃ me amma dehi, nakkhattaṃ kīḷissāmī''ti.  sā dhotavatthaṃ nīharitvā adāsi. ``amma thūlaṃ ida''nti.  aññaṃ nīharitvā adāsi, tampi paṭikkhipi. aññaṃ nīharitvā  adāsi, tampi paṭikkhipi. atha naṃ mātā āha -- ``tāta,  yādise gehe mayaṃ jātā, natthi no ito sukhumatarassa paṭilābhāya  puñña''nti. ``labhanaṭṭhānaṃ gacchāmi ammā''ti. ``putta ahaṃ  ajjeva tuyhaṃ bārāṇasinagare rajjapaṭilābhampi icchāmī''ti. so  mātaraṃ vanditvā āha -- ``gacchāmi ammā''ti. ``gaccha,  tātā''ti. evaṃ kirassā cittaṃ ahosi ^a^M2.0174^ea^ -- ``kahaṃ  gamissati, idha vā ettha vā gehe nisīdissatī''ti? so pana  puññaniyāmena nikkhamitvā bārāṇasiṃ gantvā uyyāne maṅgalasilāpaṭṭe  sasīsaṃ pārupitvā nipajji. so cā bārāṇasirañño kālaṅkatassa  sattamo divaso hoti.</p>
              <p>[03] amaccā rañño sarīrakiccaṃ katvā rājaṅgaṇe nisīditvā  mantayiṃsu -- ``rañño ekā dhītāva atthi, putto natthi. arājakaṃ  rajjaṃ na tiṭṭhati. ko rājā hotī''ti mantetvā, ``tvaṃ ^a^V2.0166^ea^  hohi, tvaṃ hohī''ti. purohito ^a^P2.0188^ea^ āha -- ``bahuṃ  oloketuṃ na vaṭṭati, phussarathaṃ vissajjemā''ti. te kumudavaṇṇe  cattāro sindhave yojetvā, pañcavidhaṃ rājakakudhabhaṇḍaṃ setacchattañca  rathasmiṃyeva ṭhapetvā rathaṃ vissajjetvā pacchato tūriyāni paggaṇhāpesuṃ.  ratho pācīnadvārena nikkhamitvā uyyānābhimukho ahosi,  ``paricayena uyyānābhimukho gacchati, nivattemā''ti keci āhaṃsu.  purohito ``mā nivattayitthā''ti āha. ratho kumāraṃ padakkhiṇaṃ  katvā ārohanasajjo hutvā aṭṭhāsi. purohito pārupanakaṇṇaṃ  apanetvā pādatalāni olokento ``tiṭṭhatu ayaṃ dīpo,  dvisahassadīpaparivāresu catūsu dīpesu esa rajjaṃ kātuṃ yutto''ti vatvā,  ``punapi tūriyāni paggaṇhātha punapi paggaṇhāthā''ti tikkhattuṃ  tūriyāni paggaṇhāpesi.</p>
              <p>[03] atha kumāro mukhaṃ vivaritvā oloketvā, ``kena kammena  āgatatthā''ti? āha. ``deva, tumhākaṃ rajjaṃ pāpuṇātī''ti.  ``rājā kaha''nti. ``devattaṃ gato sāmī''ti. ``kati divasā  atikkantā''ti? ``ajja sattamo divaso''ti. ``putto vā dhītā  vā natthī''ti. ``dhītā atthi deva, putto natthī''ti. ``tena hi  karissāmi rajja''nti. te tāvadeva abhisekamaṇḍapaṃ katvā rājadhītaraṃ  sabbālaṅkārehi alaṅkaritvā uyyānaṃ ānetvā kumārassa abhisekaṃ  akaṃsu.</p>
              <p>[03] athassa katābhisekassa satasahassagghanikaṃ vatthaṃ upahariṃsu.  so ``kimidaṃ, tātā''ti? āha. ``nivāsanavatthaṃ devā''ti.  ``nanu, tātā, thūla''nti. ``manussānaṃ paribhogavatthesu ito  sukhumataraṃ natthi devā''ti. ``tumhākaṃ rājā evarūpaṃ nivāsesī''ti?  ``āma, devā''ti. ``na maññe puññavā tumhākaṃ ^a^M2.0175^ea^  rājā, suvaṇṇabhiṅgāraṃ āharatha, labhissāma vattha''nti.  suvaṇṇabhiṅgāraṃ āhariṃsu. so uṭṭhāya hatthe dhovitvā, mukhaṃ  vikkhāletvā, hatthena udakaṃ ādāya, puratthimadisāya abbhukkiri,  ghanapathaviṃ ^a^P2.0189^ea^ bhinditvā aṭṭha kapparukkhā uṭṭhahiṃsu.  puna udakaṃ gahetvā dakkhiṇaṃ pacchimaṃ uttaranti evaṃ catasso disā  abbhukkiri, sabbadisāsu aṭṭha aṭṭha katvā dvattiṃsa kapparukkhā uṭṭhahiṃsu.  so ekaṃ dibbadussaṃ nivāsetvā ekaṃ pārupitvā ``nandarañño  vijite suttakantikā itthiyo mā suttaṃ kantiṃsūti evaṃ bheriṃ  cārāpethā''ti vatvā, chattaṃ ussāpetvā, alaṅkatapaṭiyatto  hatthikkhandhavaragato nagaraṃ pavisitvā, pāsādaṃ āruyha mahāsampattiṃ  anubhavi.</p>
              <p>[03] evaṃ ^a^V2.0167^ea^ kāle gacchante ekadivasaṃ devī rañño sampattiṃ  disvā, ``aho tapassī''ti kāruññākāraṃ dassesi. ``kimidaṃ  devī''ti? ca puṭṭhā, ``atimahatī, deva, sampatti, atīte buddhānaṃ  saddahitvā kalyāṇaṃ akattha, idāni anāgatassa paccayaṃ kusalaṃ na  karothā''ti? āha. ``kassa dassāmi? sīlavanto natthī''ti.  ``asuñño, deva, jambudīpo arahantehi, tumhe dānameva sajjetha,  ahaṃ arahante lacchāmī''ti āha. rājā punadivase pācīnadvāre dānaṃ  sajjāpesi. devī pātova uposathaṅgāni adhiṭṭhāya uparipāsāde  puratthābhimukhā urena nipajjitvā -- ``sace etissā disāya  arahanto atthi, āgacchantu amhākaṃ bhikkhaṃ gaṇhantū''ti āha.  tassaṃ disāyaṃ arahanto nāhesuṃ. taṃ sakkāraṃ kapaṇaddhikayācakānaṃ  adaṃsu.</p>
              <p>[03] punadivase dakkhiṇadvāre dānaṃ sajjetvā tatheva akāsi,  punadivase pacchimadvāre. uttaradvāre sajjitadivase pana deviyā tatheva  nimantentiyā himavante vasantānaṃ padumavatiyā puttānaṃ pañcasatānaṃ  paccekabuddhānaṃ jeṭṭhako mahāpadumapaccekabuddho bhātike āmantesi  ``mārisā, nandarājā ^a^P2.0190^ea^ tumhe nimanteti,  adhivāsetha tassā''ti. te adhivāsetvā punadivase anotattadahe mukhaṃ  dhovitvā ākāsena āgantvā uttaradvāre otariṃsu. manussā gantvā  ``pañcasatā, deva, paccekabuddhā āgatā''ti rañño ārocesuṃ. rājā  saddhiṃ deviyā gantvā vanditvā pattaṃ gahetvā paccekabuddhe pāsādaṃ  āropetvā tesaṃ dānaṃ datvā bhattakiccāvasāne rājā ^a^M2.0176^ea^  saṅghatherassa, devī saṅghanavakassa pādamūle nipajjitvā, ``ayyā  paccayehi na kilamissanti, mayaṃ puññena na hāyissāma, amhākaṃ  yāvajīvaṃ idha nivāsāya paṭiññaṃ dethā''ti paṭiññaṃ kāretvā uyyāne  pañca paṇṇasālāsatāni pañca caṅkamanasatānīti sabbākārena  nivāsaṭṭhānaṃ sampādetvā tattha vasāpesuṃ.</p>
              <p>[03] evaṃ kāle gacchante rañño paccanto kupito. ``ahaṃ paccantaṃ  vūpasametuṃ gacchāmi, tvaṃ paccekabuddhesu mā pamajjī''ti deviṃ ovaditvā  gato. tasmiṃ anāgateyeva paccekabuddhānaṃ āyusaṅkhārā khīṇā.  mahāpadumapaccekabuddho tiyāmarattiṃ jhānakīḷaṃ kīḷitvā aruṇuggamane  ālambanaphalakaṃ ālambitvā ṭhitakova anupādisesāya nibbānadhātuyā  parinibbāyi, etenupāyena sesāpīti sabbepi parinibbutā.  punadivase devī paccekabuddhānaṃ nisīdanaṭṭhānaṃ haritūpalittaṃ kāretvā  pupphāni vikiritvā dhūpaṃ datvā tesaṃ āgamanaṃ olokayantī ^a^V2.0168^ea^  nisinnā āgamanaṃ apassantī purisaṃ pesesi -- ``gaccha, tāta,  jānāhi, kiṃ ayyānaṃ kiñci aphāsuka''nti? so gantvā  mahāpadumassa paṇṇasālāya dvāraṃ vivaritvā tattha apassanto caṅkamanaṃ  gantvā ālambanaphalakaṃ nissāya ṭhitaṃ disvā vanditvā, ``kālo,  bhante''ti āha. parinibbutasarīraṃ kiṃ kathessati? so  ``niddāyati maññe''ti gantvā piṭṭhipāde hatthena parāmasi. pādānaṃ  sītalatāya ceva thaddhatāya ca parinibbutabhāvaṃ ñatvā dutiyassa santikaṃ  agamāsi, evaṃ tatiyassāti sabbesaṃ parinibbutabhāvaṃ ñatvā rājakulaṃ  gato. ``kahaṃ, tāta, paccekabuddhā''ti? puṭṭho ``parinibbutā,  devī''ti āha. devī kandantī rodantī nikkhamitvā nāgarehi  ^a^P2.0191^ea^ saddhiṃ tattha gantvā sādhukīḷitaṃ kāretvā  paccekabuddhānaṃ sarīrakiccaṃ katvā dhātuyo gahetvā cetiyaṃ patiṭṭhāpesi.</p>
              <p>[03] rājā paccantaṃ vūpasametvā āgato paccuggamanaṃ āgataṃ deviṃ  pucchi ``kiṃ, bhadde, paccekabuddhesu nappamajji, nirogā ayyā''ti?  ``parinibbutā devā''ti. rājā cintesi -- ``evarūpānampi  paṇḍitānaṃ maraṇaṃ uppajjati, amhākaṃ kuto mokkho''ti? so nagaraṃ  agantvā uyyānameva pavisitvā jeṭṭhaputtaṃ pakkosāpetvā tassa rajjaṃ  paṭiyādetvā sayaṃ samaṇakapabbajjaṃ pabbaji, devīpi ^a^M2.0177^ea^  ``imasmiṃ pabbajite ahaṃ kiṃ karissāmī''ti? tattheva uyyāne  pabbajitā. dvepi jhānaṃ bhāvetvā tato cutā brahmaloke nibbattiṃsu.</p>
              <p>[03] tesu tattheva vasantesu amhākaṃ satthā loke uppajjitvā  pavattitavaradhammacakko anupubbena rājagahaṃ pāvisi. ayaṃ  pippalimāṇavo magadharaṭṭhe mahātitthabrāhmaṇagāme kapilabrāhmaṇassa  aggamahesiyā kucchimhi nibbatto, ayaṃ bhaddā kāpilānī maddaraṭṭhe  sāgalanagare kosiyagottabrāhmaṇassa aggamahesiyā kucchismiṃ nibbattā.  tesaṃ kho anukkamena vaḍḍhamānānaṃ pippalimāṇavassa vīsatime vasse  bhaddāya soḷasame vasse sampatte mātāpitaro puttaṃ oloketvā, ``tāta,  tvaṃ vayappatto, kulavaṃso nāma patiṭṭhapetabbo''ti ativiya  nippīḷayiṃsu. māṇavo āha -- ``mayhaṃ sotapathe evarūpaṃ kathaṃ mā  kathetha. ahaṃ yāva tumhe dharatha, tāva paṭijaggissāmi, tumhākaṃ  pacchato nikkhamitvā pabbajissāmī''ti. te katipāhaṃ atikkamitvā  puna kathayiṃsu, sopi tatheva paṭikkhipi. puna kathayiṃsu, punapi  paṭikkhipi. tato paṭṭhāya mātā nirantaraṃ kathetiyeva.</p>
              <p>[03] māṇavo ^a^V2.0169^ea^ ``mama mātaraṃ saññāpessāmī''ti  rattasuvaṇṇassa nikkhasahassaṃ datvā suvaṇṇakārehi ekaṃ itthirūpaṃ  kārāpetvā tassa majjanaghaṭṭanādikammapariyosāne taṃ rattavatthaṃ  nivāsāpetvā vaṇṇasampannehi pupphehi ceva nānāalaṅkārehi ca  alaṅkārāpetvā mātaraṃ pakkosāpetvā āha -- ``amma evarūpaṃ  ārammaṇaṃ labhanto gehe vasāmi, alabhanto ^a^P2.0192^ea^ na  vasāmī''ti. paṇḍitā brāhmaṇī cintesi -- ``mayhaṃ putto puññavā  dinnadāno katābhinīhāro, puññaṃ karonto na ekakova akāsi, addhā  etena saha katapuññā suvaṇṇarūpakapaṭibhāgā bhavissatī''ti aṭṭha  brāhmaṇe pakkosāpetvā sabbakāmehi santappetvā suvaṇṇarūpakaṃ rathaṃ  āropetvā, ``gacchatha, tātā, yattha amhākaṃ jātigottabhogehi  samānakule evarūpaṃ dārikaṃ passatha, imameva suvaṇṇarūpakaṃ, paṇṇākāraṃ  katvā dethā''ti uyyojesi.</p>
              <p>[03] te ``amhākaṃ nāma etaṃ kamma''nti nikkhamitvā, ``kattha  gamissāmā''ti? cintetvā, ``maddaraṭṭhaṃ nāma itthākaro, maddaraṭṭhaṃ  gamissāmā''ti maddaraṭṭhe sāgalanagaraṃ ^a^M2.0178^ea^ agamiṃsu. tattha taṃ  suvaṇṇarūpakaṃ nhānatitthe ṭhapetvā ekamantaṃ nisīdiṃsu. atha bhaddāya  dhātī bhaddaṃ nhāpetvā alaṅkaritvā sirigabbhe nisīdāpetvā nhāyituṃ  āgacchantī taṃ rūpakaṃ disvā, ``ayyadhītā me idhāgatā''ti saññāya  tajjetvā ``dubbinite, kiṃ tvaṃ idhāgatā''ti? talasattikaṃ  uggiritvā, ``gaccha sīgha''nti gaṇḍapasse pahari. hattho pāsāṇe  paṭihato viya kampittha. sā paṭikkamitvā ``evaṃ thaddhaṃ nāma  mahāgīvaṃ disvā, `ayyadhītā me'ti saññaṃ uppādesiṃ, ayyadhītāya hi  me ayaṃ nivāsanapaṭiggāhikāpi ayuttā''ti āha. atha naṃ te  manussā parivāretvā ``evarūpā te sāmidhītā''ti pucchiṃsu.  ``kiṃ esā, imāya sataguṇena sahassaguṇena mayhaṃ ayyā  abhirūpatarā, dvādasahatthe gabbhe nisinnāya padīpakiccaṃ natthi,  sarīrobhāseneva tamaṃ vidhamatī''ti. ``tena hi āgacchā''ti taṃ  khujjaṃ gahetvā suvaṇṇarūpakaṃ rathaṃ āropetvā kosiyagottassa gharadvāre  ṭhatvā āgamanaṃ nivedayiṃsu.</p>
              <p>[03] brāhmaṇo paṭisanthāraṃ katvā, ``kuto āgatatthā''ti? pucchi.  ``magadharaṭṭhe mahātitthagāme kapilabrāhmaṇassa gharato''ti. ``kiṃ  ^a^P2.0193^ea^ kāraṇā āgatā''ti. ``iminā nāma  kāraṇenā''ti. ``kalyāṇaṃ, tātā, samajātigottavibhavo amhākaṃ  brāhmaṇo, dassāmi dārika''nti paṇṇākāraṃ gaṇhi. te  kapilabrāhmaṇassa sāsanaṃ pahiṇiṃsu -- ``laddhā dārikā, kattabbaṃ  karothā''ti. taṃ sāsanaṃ sutvā pippalimāṇavassa ārocayiṃsu --  ``laddhā kira dārikā''ti. māṇavo ``ahaṃ na ^a^V2.0170^ea^  labhissāmīti cintesiṃ, ime laddhāti ca vadanti, anatthiko hutvā  paṇṇaṃ pesissāmī''ti rahogato paṇṇaṃ likhi, ``bhaddā attano  jātigottabhogānurūpaṃ gharāvāsaṃ labhatu, ahaṃ nikkhamitvā  pabbajissāmi, mā pacchā vippaṭisārinī ahosī''ti. bhaddāpi  ``asukassa kira maṃ dātukāmā''ti sutvā rahogatā paṇṇaṃ likhi,  ``ayyaputto attano jātigottabhogānurūpaṃ gharāvāsaṃ labhatu. ahaṃ  nikkhamitvā pabbajissāmi, mā pacchā vippaṭisārī ahosī''ti.  dvepi paṇṇāni antarāmagge samāgacchiṃsu. ``idaṃ kassa paṇṇa''nti?  pippalimāṇavena bhaddāya pahitanti. ``idaṃ kassa paṇṇa''nti?  bhaddāya pippalimāṇavassa pahitanti ca vutte dvepi vācetvā, ``passatha  dārakānaṃ kamma''nti phāletvā araññe chaḍḍetvā ^a^M2.0179^ea^ samānapaṇṇaṃ  likhitvā ito ca etto ca pesesuṃ. iti tesaṃ anicchamānānaṃyeva  samāgamo ahosi.</p>
              <p>[03] taṃdivasaṃyeva ca māṇavopi ekaṃ pupphadāmaṃ ganthāpesi, bhaddāpi  ekaṃ ganthāpesi. tāni āsanamajjhe ṭhapetvā bhuttasāyamāsā ubhopi  ``sayanaṃ āruhissāmā''ti samāgantvā māṇavo dakkhiṇapassena  sayanaṃ āruhi. bhaddā vāmapassena āruhitvā āha -- ``yassa passe  pupphāni milāyanti, tassa rāgacittaṃ uppannanti vijānissāma, imaṃ  pupphadāmaṃ na allīyitabba''nti. te pana aññamaññassa  sarīrasamphassabhayena tiyāmarattiṃ niddaṃ anokkamantāva vītināmenti,  divā pana hasitamattampi na hoti. te lokāmisena asaṃsaṭṭhā yāva  mātāpitaro dharanti, tāva kuṭumbaṃ avicāretvā ^a^P2.0194^ea^  tesu kālaṅkatesu vicārayiṃsu. mahatī māṇavassa sampatti, ekadivasaṃ  sarīraṃ ubbaṭṭetvā chaḍḍetabbaṃ suvaṇṇacuṇṇameva magadhanāḷiyā  dvādasanāḷimattaṃ laddhuṃ vaṭṭati. yantabaddhāni saṭṭhi mahātaḷākāni,  kammanto dvādasayojaniko, anurādhapurappamāṇā cuddasa dāsagāmā,  cuddasa hatthānīkā, cuddasa assānīkā, cuddasa rathānīkā.</p>
              <p>[03] so ekadivasaṃ alaṅkataṃ assaṃ āruyha mahājanaparivuto  kammantaṃ gantvā khettakoṭiyaṃ ṭhito naṅgalehi bhinnaṭṭhānato kākādayo  sakuṇe gaṇḍuppādakādipāṇe uddharitvā khādante disvā, ``tātā, ime  kiṃ khādantī''ti pucchi? ``gaṇḍuppādake ayyā''ti. ``etehi  kataṃ pāpaṃ kassa hotī''ti? ``tumhākaṃ, ayyā''ti. so cintesi  -- ``sace etehi kataṃ pāpaṃ mayhaṃ hoti, kiṃ me karissati  sattāsītikoṭidhanaṃ? kiṃ dvādasayojano kammanto, kiṃ yantabaddhāni  ^a^V2.0171^ea^ saṭṭhi mahātaḷākāni, kiṃ cuddasa gāmā? sabbametaṃ bhaddāya  kāpilāniyā niyyātetvā nikkhamitvā pabbajissāmī''ti.</p>
              <p>[03] bhaddāpi kāpilānī tasmiṃ khaṇe abbhantaravatthumhi tayo  tilakumbhe pattharāpetvā dhātīhi parivutā nisinnā kāke tilapāṇake  khādamāne disvā, ``ammā kiṃ ime khādantī''ti? pucchi.  ``pāṇake ayye''ti. ``akusalaṃ kassa hotī''ti? ``tumhākaṃ  ayye''ti. sā cintesi -- ``mayhaṃ catuhatthavatthaṃ  nāḷikodanamattañca laddhuṃ vaṭṭati, yadi ca panetaṃ ettakena janena kataṃ  akusalaṃ mayhaṃ hoti, bhavasahassenapi vaṭṭato sīsaṃ ukkhipituṃ na  sakkā ^a^M2.0180^ea^, ayyaputte āgatamatteyeva sabbaṃ tassa niyyātetvā  nikkhamma pabbajissāmī''ti.</p>
              <p>[03] māṇavo āgantvā nhatvā pāsādaṃ āruyha mahārahe pallaṅke  nisīdi, athassa cakkavattino anucchavikaṃ bhojanaṃ sajjayiṃsu. dvepi  bhuñjitvā parijane nikkhante rahogatā phāsukaṭṭhāne nisīdiṃsu. tato  māṇavo bhaddaṃ āha -- ``bhadde, tvaṃ imaṃ gharaṃ āgacchantī kittakaṃ dhanaṃ  āharī''ti? ``pañcapaṇṇāsa sakaṭasahassāni ayyā''ti. ``etaṃ  sabbaṃ, yā ca imasmiṃ ghare sattāsītikoṭiyo, yantabaddhā  saṭṭhitaḷākādibhedā sampatti ^a^P2.0195^ea^ atthi, sabbaṃ tuyhaṃyeva  niyyātemī''ti. ``tumhe pana ayyā''ti. ``ahaṃ  pabbajissāmī''ti. ``ayyā ahampi tumhākaṃyeva āgamanaṃ  olokayamānā nisinnā, ahampi pabbajissāmī''ti. tesaṃ  ādittapaṇṇakuṭi viya tayo bhavā upaṭṭhahiṃsu. te  ``pabbajissāmā''ti vatvā antarāpaṇato kasāyarasapītāni vatthāni  mattikāpatte ca āharāpetvā aññamaññaṃ kese ohāretvā, ``ye loke  arahanto, te uddissa amhākaṃ pabbajjā''ti pabbajitvā thavikāsu patte  osāpetvā aṃse laggetvā pāsādato otariṃsu. gehe dāsesu ca  kammakāresu ca na koci sañjāni.</p>
              <p>[03] atha ne brāhmaṇagāmato nikkhamma dāsagāmadvārena gacchante  ākappakuttavasena dāsagāmavāsino sañjāniṃsu. te rudantā pādesu  nipatitvā ``kiṃ amhe anāthe karotha ayyā''ti? āhaṃsu.  ``mayaṃ, bhaṇe `ādittapaṇṇasālā viya tayo bhavā'ti pabbajimhā,  sace tumhesu ekekaṃ bhujissaṃ karoma, vassasatampi nappahoti, tumheva  tumhākaṃ sīsaṃ dhovitvā bhujissā hutvā jīvathā''ti vatvā tesaṃ  rodantānaṃyeva pakkamiṃsu. thero purato gacchanto nivattitvā  olokento cintesi -- ``ayaṃ bhaddā kāpilānī  sakalajambudīpagghanikā itthī mayhaṃ ^a^V2.0172^ea^ pacchato āgacchati.  ṭhānaṃ kho panetaṃ vijjati, yaṃ kocideva evaṃ cinteyya `ime  pabbajitvāpi vinā bhavituṃ na sakkonti, ananucchavikaṃ karontī''ti.  ``koci vā pana manaṃ padūsetvā apāyapūrako bhaveyya. imaṃ pahāya  mayā gantuṃ vaṭṭatī''ti cittaṃ uppādesi.</p>
              <p>[03] so ^a^M2.0181^ea^ purato gacchanto dvedhāpathaṃ disvā tassa matthake  aṭṭhāsi. bhaddāpi āgantvā vanditvā aṭṭhāsi. atha naṃ āha --  ``bhadde, tādisiṃ itthiṃ mama pacchato āgacchantiṃ disvā, `ime  pabbajitvāpi vinā bhavituṃ na sakkontī'ti cintetvā amhesu  paduṭṭhacitto mahājano apāyapūrako bhaveyya. imasmiṃ dvedhāpathe tvaṃ ekaṃ  gaṇha, ahaṃ ekena ^a^P2.0196^ea^ gamissāmī''ti. ``āma,  ayya, pabbajitānaṃ mātugāmo nāma malaṃ, `pabbajitvāpi vinā na  bhavantī'ti amhākaṃ dosaṃ passanti, tumhe ekaṃ maggaṃ gaṇhatha, vinā  bhavissāmā''ti tikkhattuṃ padakkhiṇaṃ katvā catūsu ṭhānesu  pañcapatiṭṭhitena vanditvā dasanakhasamodhānasamujjalaṃ añjaliṃ paggayha,  ``satasahassakappappamāṇe addhāne kato mittasanthavo ajja  bhijjatī''ti vatvā, ``tumhe dakkhiṇajātikā nāma, tumhākaṃ  dakkhiṇamaggo vaṭṭati, mayaṃ mātugāmā nāma vāmajātikā, amhākaṃ  vāmamaggo vaṭṭatī''ti vanditvā maggaṃ paṭipannā. tesaṃ dvedhābhūtakāle  ayaṃ mahāpathavī ``ahaṃ cakkavāḷagirisinerupabbate dhāretuṃ sakkontīpi  tumhākaṃ guṇe dhāretuṃ na sakkomī''ti vadantī viya viravamānā  akampi, ākāse asanisaddo viya pavatti, cakkavāḷapabbato unnadi.</p>
              <p>[03] sammāsambuddho veḷuvanamahāvihāre gandhakuṭiyaṃ nisinno  pathavīkampanasaddaṃ sutvā, ``kassa nu kho pathavī kampatī''ti?  āvajjento ``pippalimāṇavo ca bhaddā ca kāpilānī maṃ uddissa  appameyyaṃ sampattiṃ pahāya pabbajitā, tesaṃ viyogaṭṭhāne ubhinnampi  guṇabalena ayaṃ pathavīkampo jāto, mayāpi etesaṃ saṅgahaṃ kātuṃ  vaṭṭatī''ti gandhakuṭito nikkhamma sayameva pattacīvaraṃ ādāya,  asītimahātheresu kañci anāmantetvā tigāvutaṃ maggaṃ paccuggamanaṃ katvā  rājagahassa ca nāḷandāya ca antare bahuputtakanigrodharukkhamūle pallaṅkaṃ  ābhujitvā nisīdi. nisīdanto pana aññataro paṃsukūliko viya  anisīditvā buddhavesaṃ gahetvā asītihatthā ghanabuddharasmiyo  vissajjento nisīdi. iti tasmiṃ khaṇe  paṇṇachattasakaṭacakkakūṭāgārādippamāṇā buddharasmiyo ito cito ca  vipphandantiyo vidhāvantiyo candimasahassasūriyasahassauggamanakālo  viya kurumānā taṃ vanantaraṃ ekobhāsaṃ akaṃsu.  dvattiṃsamahāpurisalakkhaṇānaṃ ^a^V2.0173^ea^ siriyā samujjalitatārāgaṇaṃ  viya gaganaṃ, supupphitakamalakuvalayaṃ viya salilaṃ, vanantaraṃ ^a^P2.0197^ea^  virocittha. nigrodharukkhassa nāma khandho seto  ^a^M2.0182^ea^ hoti, pattāni nīlāni pakkāni rattāni. tasmiṃ pana  divase satasākho nigrodharukkho suvaṇṇavaṇṇo ahosi.</p>
              <p>[03] iti yā sā ^b^addhānamaggappaṭipanno^eb^ti padassa atthaṃ vatvā,  ``idāni yathā esa pabbajito, yathā ca addhānamaggaṃ paṭipanno.  imassa atthassa āvibhāvatthaṃ abhinīhārato paṭṭhāya ayaṃ anupubbikathā  kathetabbā''ti vuttā, sā evaṃ veditabbā.</p>
              <p>[03] ^b^antarā ca rājagahaṃ antarā ca nāḷanda^eb^nti rājagahassa ca  nāḷandāya ca antare. ^b^satthārañca vatāhaṃ passeyyaṃ bhagavantameva  passeyya^eb^nti sace ahaṃ satthāraṃ passeyyaṃ, imaṃyeva bhagavantaṃ passeyyaṃ.  na hi me ito aññena satthārā bhavituṃ sakkāti. ^b^sugatañca  vatāhaṃ passeyyaṃ bhagavantameva passeyya^eb^nti sace ahaṃ sammāpaṭipattiyā  suṭṭhu gatattā sugataṃ nāma passeyyaṃ, imaṃyeva bhagavantaṃ passeyyaṃ. na hi  me ito aññena sugatena bhavituṃ sakkāti. ^b^sammāsambuddhañca vatāhaṃ  passeyyaṃ bhagavantameva passeyya^eb^nti sace ahaṃ sammā sāmañca saccāni  buddhattā sammāsambuddhaṃ nāma passeyyaṃ, imaṃyeva bhagavantaṃ passeyyaṃ. na  hi me ito aññena sammāsambuddhena bhavituṃ sakkāti ayamettha  adhippāyo. evaṃ dassaneneva ``bhagavati `ayaṃ satthā, ayaṃ sugato,  ayaṃ sammāsambuddho'ti nikkaṅkho ahaṃ, āvuso, ahosi''nti dīpeti.  ^b^satthā me, bhante^eb^ti idaṃ kiñcāpi dve vāre āgataṃ, tikkhattuṃ  pana vuttanti veditabbaṃ. iminā hi so ``evaṃ tikkhattuṃ sāvakattaṃ  sāvesiṃ, āvuso''ti dīpeti.</p>
              <p>[03] ^b^ajānaññevā^eb^ti ajānamānova. dutiyapadepi eseva nayo.  ^b^muddhāpi tassa vipateyyā^eb^ti yassa aññassa ``ajānaṃyeva  jānāmī''ti paṭiññassa bāhirakassa satthuno evaṃ sabbacetasā  samannāgato pasannacitto sāvako evarūpaṃ paramanipaccakāraṃ kareyya,  tassa vaṇṭachinnatālapakkaṃ viya gīvato muddhāpi vipateyya, sattadhā pana  phaleyyāti attho. kiṃ vā etena, sace mahākassapatthero ^a^P2.0198^ea^  iminā cittappasādena imaṃ paramanipaccakāraṃ mahāsamuddassa  kareyya, tattakapāle pakkhittaudakabindu viya vilayaṃ gaccheyya. sace  cakkavāḷassa kareyya, thusamuṭṭhi viya vikireyya. sace  sinerupabbatassa kareyya, kākatuṇḍena pahaṭapiṭṭhamuṭṭhi viya viddhaṃseyya  ^a^M2.0183^ea^. sace mahāpathaviyā kareyya, vātāhatabhasmapuñjo viya  vikireyya. evarūpopi pana therassa nipaccākāro ^a^V2.0174^ea^ satthu  suvaṇṇavaṇṇe pādapiṭṭhe lomamattampi vikopetuṃ nāsakkhi. tiṭṭhatu ca  mahākassapo, mahākassapasadisānaṃ bhikkhūnaṃ sahassampi satasahassampi  nipaccākāradassanena neva dasabalassa pādapiṭṭhe lomamattampi vikopetuṃ  paṃsukūlacīvare vā aṃsumattampi cāletuṃ sakkoti. evaṃ mahānubhāvo hi  satthā.</p>
              <p>[03] ^b^tasmātiha te kassapā^eb^ti yasmā ahaṃ jānanto eva  ``jānāmī''ti, passanto eva ca ``passāmī''ti vadāmi, tasmā,  kassapa, tayā evaṃ sikkhitabbaṃ. ^b^tibba^eb^nti bahalaṃ mahantaṃ.  ^b^hirottappa^eb^nti hirī ca ottappañca. ^b^paccupaṭṭhitaṃ  bhavissatī^eb^ti paṭhamatarameva upaṭṭhitaṃ bhavissati. yo hi therādīsu  hirottappaṃ upaṭṭhapetvā upasaṅkamati therādayopi taṃ sahirikā saottappā  ca hutvā upasaṅkamantīti ayamettha ānisaṃso.  ^b^kusalūpasaṃhita^eb^nti kusalasannissitaṃ. ^b^aṭṭhiṃ katvā^eb^ti  attānaṃ tena dhammena aṭṭhikaṃ katvā, taṃ vā dhammaṃ ``esa mayhaṃ  attho''ti aṭṭhiṃ katvā. ^b^manasi katvā^eb^ti citte ṭhapetvā.  ^b^sabbacetasā samannāharitvā^eb^ti cittassa thokampi bahi gantuṃ  adento sabbena samannāhāracittena samannāharitvā.  ^b^ohitasoto^eb^ti ṭhapitasoto, ñāṇasotañca pasādasotañca  odahitvā mayā desitaṃ dhammaṃ sakkaccameva suṇissāmīti evañhi te  sikkhitabbaṃ. ^b^sātasahagatā ca me kāyagatāsatī^eb^ti asubhesu  ceva ānāpāne ca paṭhamajjhānavasena sukhasampayuttā kāyagatāsati.  yo ca panāyaṃ tividho ovādo, therassa ayameva pabbajjā ca  upasampadā ca ahosi.</p>
              <p>[03] ^b^saraṇo^eb^ti ^a^P2.0199^ea^ sakileso saiṇo hutvā.  ^b^raṭṭhapiṇḍaṃ bhuñji^eb^nti saddhādeyyaṃ bhuñjiṃ. cattāro hi paribhogā  theyyaparibhogo iṇaparibhogo dāyajjaparibhogo sāmiparibhogoti.  tattha dussīlassa saṅghamajjhe nisīditvā bhuñjantassāpi paribhogo  ^b^theyyaparibhogo^eb^ nāma. kasmā? catūsu paccayesu anissaratāya.  sīlavato apaccavekkhitaparibhogo ^b^iṇaparibhogo^eb^ nāma.  sattannaṃ sekhānaṃ paribhogo ^b^dāyajjaparibhogo^eb^ nāma. khīṇāsavassa  paribhogo ^b^sāmiparibhogo^eb^ nāma. iti khīṇāsavova sāmī  hutvā anaṇo paribhuñjati. thero attanā ^a^M2.0184^ea^ puthujjanena hutvā  paribhuttaparibhogaṃ iṇaparibhogaṃyeva karonto evamāha. ^b^aṭṭhamiyā  aññā udapādī^eb^ti aṭṭhame divase arahattaphalaṃ uppajji.</p>
              <p>[03] ^b^atha kho, āvuso, bhagavā maggā okkammā^eb^ti maggato  okkamanaṃ paṭhamataraṃ taṃdivaseyeva ^a^V2.0175^ea^ ahosi, arahattādhigamo  pacchā. desanāvārassa pana evaṃ āgatattā arahattādhigamo paṭhamaṃ  dīpito. kasmā pana bhagavā maggā okkantoti? evaṃ kirassa  ahosi ``imaṃ bhikkhuṃ jātiāraññikaṃ jātipaṃsukūlikaṃ  jātiekāsanikaṃ karissāmī''ti. tasmā okkami.</p>
              <p>[03] ^b^mudukā kho tyāya^eb^nti mudukā kho te ayaṃ. imañca pana  vācaṃ bhagavā taṃ cīvaraṃ padumapupphavaṇṇena pāṇinā antantena parāmasanto  āha. kasmā evamāhāti? therena saha cīvaraṃ parivattetukāmatāya.  kasmā parivattetukāmo jātoti? theraṃ attano ṭhāne ṭhapetukāmatāya.  thero pana yasmā cīvarassa vā pattassa vā vaṇṇe kathite ``imaṃ  tumhākaṃ gaṇhathā''tivacanaṃ cārittameva, tasmā ``paṭiggaṇhātu me,  bhante, bhagavā''ti āha. ^b^dhāressasi pana me tvaṃ, kassapa,  sāṇāni paṃsukūlāni nibbasanānī^eb^ti, kassapa, tvaṃ imāni  paribhogajiṇṇāni paṃsukūlāni pārupituṃ sakkhissasīti vadati.  tañca kho na kāyabalaṃ sandhāya, paṭipattipūraṇaṃ pana sandhāya evamāha.  ayañhettha adhippāyo -- ahaṃ imaṃ cīvaraṃ puṇṇaṃ nāma dāsiṃ  pārupitvā āmakasusāne chaḍḍitaṃ taṃ susānaṃ pavisitvā tumbamattehi  pāṇakehi samparikiṇṇaṃ te pāṇake vidhunitvā mahāariyavaṃse ṭhatvā  aggahesiṃ, tassa me imaṃ cīvaraṃ gahitadivase dasasahassacakkavāḷe  mahāpathavī mahāviravaṃ ^a^P2.0200^ea^ viravamānā kampittha,  ākāso taṭataṭāyi, cakkavāḷadevatā sādhukāramadaṃsu, ``imaṃ cīvaraṃ  gaṇhantena bhikkhunā jātipaṃsukūlikena jātiāraññikena  jātiekāsanikena jātisapadānacārikena bhavituṃ vaṭṭati, tvaṃ imassa  cīvarassa anucchavikaṃ kātuṃ sakkhissasī''ti. theropi attanā  pañcannaṃ hatthīnaṃ balaṃ dhāreti, so taṃ atakkayitvā ``ahametaṃ paṭipattiṃ  pūressāmī''ti ussāhena sugatacīvarassa anucchavikaṃ kātukāmo  ``dhāressāmahaṃ, bhante''ti āha. ^b^paṭipajji^eb^nti paṭipannosmi.  evaṃ pana cīvaraparivattanaṃ katvā ca therena pārutacīvaraṃ bhagavā ^a^M2.0185^ea^  pārupi, satthu cīvaraṃ thero. tasmiṃ samaye mahāpathavī udakapariyantaṃ  katvā unnadantī kampittha.</p>
              <p>[03] ^b^bhagavato putto^eb^tiādīsu thero bhagavantaṃ nissāya ariyāya  jātiyā jātoti bhagavato putto. urena vasitvā mukhato  nikkhantaovādavasena pabbajjāya ceva upasampadāya ca patiṭṭhitattā  ^b^oraso mukhato jāto^eb^. ovādadhammato jātattā ovādadhammena  ca nimmitattā ^b^dhammajo dhammanimmito^eb^. ovādadhammadāyādaṃ  navalokuttaradhammadāyādameva vā arahatīti ^b^dhammadāyādo^eb^ ^a^V2.0176^ea^  ^b^. paṭiggahitāni sāṇāni paṃsukūlānī^eb^ti satthārā pārutaṃ  paṃsukūlacīvaraṃ pārupanatthāya paṭiggahitaṃ.</p>
              <p>[03] ^b^sammā vadamāno vadeyyā^eb^ti yaṃ puggalaṃ ``bhagavato  putto''tiādīhi guṇehi sammā vadamāno vadeyya, mamaṃ taṃ sammā  vadamāno vadeyya, ahaṃ evarūpoti. ettāvatā therena pabbajjā ca  parisodhitā hoti. ayañhettha adhippāyo -- āvuso, yassa na  upajjhāyo paññāyati, na ācariyo, kiṃ so anupajjhāyo  anācariyo nhāpitamuṇḍako sayaṃgahitakāsāvo  ``titthiyapakkantako''ti saṅkhaṃ gato evaṃ tigāvutaṃ maggaṃ paccuggamanaṃ  labhati, tīhi ovādehi pabbajjaṃ vā upasampadaṃ vā labhati, kāyena  kāyaṃ cīvaraparivattanaṃ labhati? passa yāva dubbhāsitaṃ vacanaṃ  thullanandāya bhikkhuniyāti. evaṃ pabbajjaṃ ^a^P2.0201^ea^  sodhetvā idāni chahi abhiññāhi sīhanādaṃ nadituṃ ^b^ahaṃ kho,  āvuso^eb^tiādimāha. sesaṃ purimanayeneva veditabbaṃ. ekādasamaṃ. </p>
            </h4>
            <h4>
              <h4n> 12. paraṃmaraṇasuttavaṇṇanā </h4n>
              <p>[03] 155^b^.^eb^ dvādasame ^b^tathāgato^eb^ti satto. ^b^na  hetaṃ, āvuso, atthasaṃhita^eb^nti, āvuso, etaṃ diṭṭhigataṃ  atthasannissitaṃ na hoti. ^b^nādibrahmacariyaka^eb^nti  maggabrahmacariyassa pubbabhāgapaṭipadāpi na hoti. ^b^etañhi,  āvuso, atthasaṃhita^eb^nti, āvuso, etaṃ catusaccakammaṭṭhānaṃ  atthasannissitaṃ. ^b^etaṃ ādibrahmacariyaka^eb^nti etaṃ  maggabrahmacariyassa ādi pubbabhāgapaṭipadā. dvādasamaṃ. </p>
            </h4>
            <h4>
              <h4n> 13. saddhammappatirūpakasuttavaṇṇanā </h4n>
              <p>[03] 156^b^.^eb^ terasame ^a^M2.0186^ea^ ^b^aññāya saṇṭhahiṃsū^eb^ti  arahatte patiṭṭhahiṃsu. ^b^saddhammappatirūpaka^eb^nti dve  saddhammappatirūpakāni adhigamasaddhammappatirūpakañca  pariyattisaddhammappatirūpakañca. tattha -- </p>
              <p>[21] ``obhāse ceva ñāṇe ca, pītiyā ca vikampati. </p>
              <p>[22] passaddhiyā sukhe ceva, yehi cittaṃ pavedhati.. </p>
              <p>[21] ``adhimokkhe ^a^V2.0177^ea^ ca paggāhe, upaṭṭhāne ca  kampati. </p>
              <p>[22] upekkhāvajjanāya ceva, upekkhāya ca nikantiyā.. </p>
              <p>[21] ``imāni dasa ṭhānāni, paññā yassa paricitā. </p>
              <p>[22] dhammuddhaccakusalo hoti, na ca sammoha gacchatī''ti..  (paṭi0 ma0 2.7). -- </p>
              <p>[07] idaṃ vipassanāñāṇassa upakkilesajātaṃ  ^b^adhigamasaddhammappatirūpakaṃ^eb^ nāma. tisso pana saṅgītiyo  anāruḷhaṃ dhātukathā ārammaṇakathā asubhakathā ñāṇavatthukathā  vijjākaraṇḍakoti imehi pañcahi kathāvatthūhi paribāhiraṃ guḷhavinayaṃ  guḷhavessantaraṃ guḷhamahosadhaṃ vaṇṇapiṭakaṃ aṅgulimālapiṭakaṃ  raṭṭhapālagajjitaṃ āḷavakagajjitaṃ ^a^P2.0202^ea^ vedallapiṭakanti  abuddhavacanaṃ ^b^pariyattisaddhammappatirūpakaṃ^eb^ nāma.</p>
              <p>[03] ^b^jātarūpappatirūpaka^eb^nti suvaṇṇarasavidhānaṃ ārakūṭamayaṃ  suvaṇṇavaṇṇaṃ ābharaṇajātaṃ. chaṇakālesu hi manussā  ``ābharaṇabhaṇḍakaṃ gaṇhissāmā''ti āpaṇaṃ gacchanti. atha ne  āpaṇikā evaṃ vadanti, ``sace tumhe ābharaṇatthikā, imāni gaṇhatha.  imāni hi ghanāni ceva vaṇṇavantāni ca appagghāni cā''ti. te  tesaṃ sutvā, ``kāraṇaṃ ime vadanti, imāni piḷandhitvā sakkā  nakkhattaṃ kīḷituṃ, sobhanti ceva appagghāni cā''ti tāni gahetvā  gacchanti. suvaṇṇabhaṇḍaṃ avikkiyamānaṃ nidahitvā ṭhapetabbaṃ hoti.  evaṃ taṃ jātarūpappatirūpake uppanne antaradhāyati nāma.</p>
              <p>[03] ^b^atha saddhammassa antaradhānaṃ hotī^eb^ti adhigamasaddhammassa  paṭipattisaddhammassa pariyattisaddhammassāti tividhassāpi saddhammassa  antaradhānaṃ hoti. paṭhamabodhiyañhi ^a^M2.0187^ea^ bhikkhū  paṭisambhidappattā ahesuṃ. atha kāle gacchante paṭisambhidā pāpuṇituṃ  na sakkhiṃsu, chaḷabhiññā ahesuṃ. tato cha abhiññā pāpuṇituṃ  asakkontā tisso vijjā pāpuṇiṃsu. idāni kāle gacchante tisso  vijjā pāpuṇituṃ asakkontā āsavakkhayamattaṃ pāpuṇissanti. tampi  asakkontā anāgāmiphalaṃ, tampi asakkontā sakadāgāmiphalaṃ, tampi  asakkontā sotāpattiphalaṃ. gacchante kāle sotāpattiphalampi pattuṃ na  sakkhissanti. atha ^a^V2.0178^ea^ nesaṃ yadā vipassanā imehi  upakkilesehi upakkiliṭṭhā āraddhamattāva ṭhassati, tadā adhigamasaddhammo  antarahito nāma bhavissati.</p>
              <p>[03] paṭhamabodhiyañhi bhikkhū catunnaṃ paṭisambhidānaṃ anucchavikaṃ  paṭipattiṃ pūrayiṃsu. gacchante kāle taṃ asakkontā channaṃ abhiññānaṃ,  tampi asakkontā tissannaṃ vijjānaṃ, tampi asakkontā  arahattaphalamattassa. gacchante pana kāle arahattassa anucchavikaṃ  paṭipattiṃ pūretuṃ asakkontā anāgāmiphalassa anucchavikaṃ paṭipattiṃ  pūressanti ^a^P2.0203^ea^, tampi asakkontā sakadāgāmiphalassa,  tampi asakkontā sotāpattiphalassa. yadā pana sotāpattiphalassapi  anucchavikaṃ paṭipadaṃ pūretuṃ asakkontā sīlapārisuddhimatteva ṭhassanti,  tadā paṭipattisaddhammo antarahito nāma bhavissati.</p>
              <p>[03] yāva pana tepiṭakaṃ buddhavacanaṃ vattati, na tāva sāsanaṃ  antarahitanti vattuṃ vaṭṭati. tiṭṭhantu tīṇi vā, abhidhammapiṭake  antarahite itaresu dvīsu tiṭṭhantesupi antarahitanti na vattabbameva.  dvīsu antarahitesu vinayapiṭakamatte ṭhitepi, tatrāpi khandhakaparivāresu  antarahitesu ubhatovibhaṅgamatte, mahāvinaye antarahite dvīsu  pātimokkhesu vattamānesupi sāsanaṃ anantarahitameva. yadā pana dve  pātimokkhā antaradhāyissanti, atha pariyattisaddhammassa antaradhānaṃ  bhavissati. tasmiṃ antarahite sāsanaṃ antarahitaṃ nāma hoti.  pariyattiyā hi antarahitāya paṭipatti antaradhāyati, paṭipattiyā  antarahitāya adhigamo antaradhāyati. kiṃ kāraṇā? ayañhi  pariyatti paṭipattiyā paccayo hoti, paṭipatti adhigamassa. iti  paṭipattitopi pariyattimeva pamāṇaṃ.</p>
              <p>[03] nanu ^a^M2.0188^ea^ ca kassapasammāsambuddhakāle kapilo nāma  anārādhakabhikkhu ``pātimokkhaṃ uddisissāmī''ti bījaniṃ gahetvā  āsane nisinno ``atthi imasmiṃ vattantā''ti pucchi, atha tassa  bhayena yesampi pātimokkho vattati, tepi ``mayaṃ vattāmā''ti avatvā  ``na vattāmā''ti vadiṃsu, so bījaniṃ ṭhapetvā uṭṭhāyāsanā gato,  tadā sammāsambuddhassa sāsanaṃ osakkitanti? kiñcāpi osakkitaṃ,  pariyatti pana ekanteneva pamāṇaṃ. yathā hi mahato taḷākassa  pāḷiyā thirāya udakaṃ na ṭhassatīti na vattabbaṃ, udake sati  padumādīni pupphāni na pupphissantīti na vattabbaṃ, evameva  mahātaḷākassa thirapāḷisadise tepiṭake buddhavacane ^a^V2.0179^ea^ sati  mahātaḷāke udakasadisā paṭipattipūrakā kulaputtā natthīti na vattabbā,  tesu sati mahātaḷāke padumādīni pupphāni viya sotāpannādayo  ariyapuggalā natthīti ^a^P2.0204^ea^ na vattabbāti evaṃ  ekantato pariyattiyeva pamāṇaṃ.</p>
              <p>[03] ^b^pathavīdhātū^eb^ti dve satasahassāni cattāri ca nahutāni  bahalā mahāpathavī. ^b^āpodhātū^eb^ti pathavito paṭṭhāya yāva  subhakiṇhabrahmalokā uggataṃ kappavināsakaṃ udakaṃ. ^b^tejodhātū^eb^ti  pathavito paṭṭhāya yāva ābhassarabrahmalokā uggato kappavināsako  aggi. ^b^vāyodhātū^eb^ti pathavito paṭṭhāya yāva vehapphalabrahmalokā  uggato kappavināsako vāyu. etesu hi ekadhammopi satthu sāsanaṃ  antaradhāpetuṃ na sakkoti, tasmā evamāha. ^b^idheva te  uppajjantī^eb^ti lohato lohakhādakaṃ malaṃ viya imasmiṃ mayhaṃyeva  sāsane te uppajjanti. ^b^moghapurisā^eb^ti tucchapurisā.</p>
              <p>[03] ^b^ādikeneva opilavatī^eb^ti ettha ^b^ādikenā^eb^ti  ādānena gahaṇena. ^b^opilavatī^eb^ti nimujjati. idaṃ vuttaṃ hoti  -- yathā udakacarā nāvā bhaṇḍaṃ gaṇhantī nimujjati, evaṃ  pariyattiādīnaṃ pūraṇena saddhammassa antaradhānaṃ na hoti.  pariyattiyā hi hāyamānāya paṭipatti hāyati, paṭipattiyā hāyamānāya  adhigamo hāyati. pariyattiyā pūrayamānāya pariyattidharā puggalā  paṭipattiṃ pūrenti, paṭipattipūrakā adhigamaṃ pūrenti. iti navacando  ^a^M2.0189^ea^ viya pariyattiyādīsu vaḍḍhamānāsu mayhaṃ sāsanaṃ vaḍḍhati  yevāti dasseti.</p>
              <p>[03] idāni yehi dhammehi saddhammassa antaradhānañceva ṭhiti ca  hoti, te dassento ^b^pañca kho^eb^tiādimāha. tattha  ^b^okkamanīyā^eb^ti avakkamanīyā, heṭṭhāgamanīyāti attho.  ^b^satthari agāravā^eb^tiādīsu ^b^agāravā^eb^ti gāravarahitā.  ^b^appatissā^eb^ti appatissayā anīcavuttikā. tattha yo  cetiyaṅgaṇaṃ ārohanto chattaṃ dhāreti, upāhanaṃ dhāreti, aññato  oloketvā kathaṃ kathento gacchati, ayaṃ ^b^satthari agāravo^eb^ nāma.</p>
              <p>[03] yo dhammassavanassa kāle saṅghuṭṭhe daharasāmaṇerehi parivārito  nisīdati, aññāni vā navakammādīni karoti, dhammassavanagge  nisinno niddāyati, vikkhitto vā aññaṃ kathento nisīdati, ayaṃ  ^b^dhamme agāravo^eb^ nāma.</p>
              <p>[03] yo ^a^V2.0180^ea^ therupaṭṭhānaṃ gantvā, avanditvā nisīdati,  hatthapallatthikaṃ dussapallatthikaṃ karoti, aññaṃ vā pana hatthapādakukkuccaṃ  ^a^P2.0205^ea^ karoti, vuḍḍhānaṃ santike anajjhiṭṭho katheti,  ayaṃ ^b^saṅghe agāravo^eb^ nāma.</p>
              <p>[03] tisso pana sikkhā apūrentova ^b^sikkhāya agāravo^eb^ nāma  hoti. aṭṭha samāpattiyo anibbattento tāsaṃ vā pana nibbattanatthāya  payogaṃ akaronto ^b^samādhismiṃ agāravo^eb^ nāma. sukkapakkho  vuttavipallāseneva veditabboti. terasamaṃ. </p>
              <p>[06] kassapasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 6. lābhasakkārasaṃyuttaṃ </h2n>
          <h3>
            <h3n> 1. paṭhamavaggo </h3n>
            <h4>
              <h4n> 1. dāruṇasuttavaṇṇanā </h4n>
              <p>[03] 157^b^.^eb^ lābhasakkārasaṃyuttassa ^a^V2.0181^ea^ ^a^P2.0206^ea^  ^a^M2.0190^ea^ paṭhame ^b^dāruṇo^eb^ti thaddho.  ^b^lābhasakkārasiloko^eb^ti ettha ^b^lābho^eb^ nāma catupaccayalābho.  ^b^sakkāro^eb^ti tesaṃyeva sukatānaṃ susaṅkhatānaṃ lābho.  ^b^siloko^eb^ti vaṇṇaghoso. ^b^kaṭuko^eb^ti tikhiṇo.  ^b^pharuso^eb^ti kharo. ^b^antarāyiko^eb^ti antarāyakaro. paṭhamaṃ. </p>
            </h4>
            <h4>
              <h4n> 2. baḷisasuttavaṇṇanā </h4n>
              <p>[03] 158^b^.^eb^ dutiye ^b^bāḷisiko^eb^ti baḷisaṃ gahetvā  caramāno macchaghātako. ^b^āmisagata^eb^nti āmisamakkhitaṃ.  ^b^āmisacakkhū^eb^ti āmise cakkhu dassanaṃ assāti āmisacakkhu.  ^b^gilabaḷiso^eb^ti gilitabaḷiso. ^b^anayaṃ āpanno^eb^ti  dukkhaṃ patto. ^b^byasanaṃ āpanno^eb^ti vināsaṃ patto.  ^b^yathākāmakaraṇīyo^eb^ti yathākāmena yathāruciyā yatheva naṃ  bāḷisiko icchati, tathevassa kattabboti attho.  ^b^yathākāmakaraṇīyo pāpimato^eb^ti yathā kilesamārassa kāmo, evaṃ  kattabbo, nirayaṃ vā tiracchānayoniṃ vā pettivisayaṃ vā pāpetabbo.  dutiyaṃ. </p>
            </h4>
            <h4>
              <h4n> 3-4. kummasuttādivaṇṇanā </h4n>
              <p>[03] 159-160^b^.^eb^ tatiye ^b^mahākummakula^eb^nti mahantaṃ  aṭṭhikacchapakulaṃ. ^b^agamāsī^eb^ti ``ettha addhā kiñci  khāditabbaṃ atthi, taṃ maccharāyanto maṃ esa nivāretī''ti saññāya  agamāsi. ^b^papatāyā^eb^ti ^a^P2.0207^ea^ papatā vuccati  dīgharajjukabaddho ayakantakosake daṇḍakaṃ pavesetvā gahito ^a^V2.0182^ea^  kaṇṇikasallasaṇṭhāno, ayakaṇṭako, yasmiṃ vegena patitvā kaṭāhe  laggamatte daṇḍako nikkhamati, rajjuko ekābaddho gacchateva. ^b^so  kummo^eb^ti so ^a^M2.0191^ea^ viddhakummo. ^b^yena so kummo^eb^ti  udakasaddaṃ sutvā sāsaṅkaṭṭhānaṃ bhavissatīti nivattitvā yena so  atthakāmo kummo. ^b^na dāni tvaṃ amhāka^eb^nti idāni tvaṃ  amittahatthaṃ gato, na amhākaṃ santakoti attho. evaṃ sallapantānaṃyeva  ca nesaṃ nāvāya ṭhito luddo rajjukaṃ ākaḍḍhitvā kummaṃ gahetvā  yathākāmaṃ akāsi. sesamettha ito anantarasutte ca uttānameva.  tatiyacatutthāni. </p>
            </h4>
            <h4>
              <h4n> 5. mīḷhakasuttavaṇṇanā </h4n>
              <p>[03] 161^b^.^eb^ pañcame ^b^mīḷhakā^eb^ti gūthapāṇakā.  ^b^gūthādī^eb^ti gūthabhakkhā. ^b^gūthapūrā^eb^ti anto gūthena bharitā.  ^b^puṇṇā gūthassā^eb^ti idaṃ purimasseva atthadīpanaṃ.  ^b^atimaññeyyā^eb^ti pacchimapāde bhūmiyaṃ ṭhapetvā purimapāde gūthassa  upari āropetvā ṭhitā ``ahamhi gūthādī''ti bhaṇantī atimaññeyya.  ^b^piṇḍapāto cassa pūro^eb^ti aparopissa pattapūro  paṇītapiṇḍapāto bhaveyya. pañcamaṃ. </p>
            </h4>
            <h4>
              <h4n> 6. asanisuttavaṇṇanā </h4n>
              <p>[03] 162^b^.^eb^ chaṭṭhe ^b^kaṃ, bhikkhave, asanivicakka^eb^nti,  bhikkhave, kaṃ puggalaṃ matthake patitvā maddamānaṃ sukkāsanicakkaṃ  āgacchatu ^a^P2.0208^ea^. ^b^appattamānasa^eb^nti  anadhigatārahattaṃ. iti bhagavā na sattānaṃ dukkhakāmatāya, ādīnavaṃ  pana dassetuṃ evamāha. asanicakkañhi matthake patitaṃ ekameva  attabhāvaṃ nāseti, lābhasakkārasilokena pariyādiṇṇacitto nirayādīsu  anantadukkhaṃ anubhoti. chaṭṭhaṃ. </p>
            </h4>
            <h4>
              <h4n> 7. diddhasuttavaṇṇanā </h4n>
              <p>[03] 163^b^.^eb^ sattame ^b^diddhagatenā^eb^ti gatadiddhena.  ^b^visallenā^eb^ti visamakkhitena. ^b^sallenā^eb^ti sattiyā.  sattamaṃ. </p>
            </h4>
            <h4>
              <h4n> 8. siṅgālasuttavaṇṇanā </h4n>
              <p>[03] 164^b^.^eb^ aṭṭhame ^a^V2.0183^ea^ ^a^M2.0192^ea^ ^b^siṅgālo^eb^ti  jarasiṅgālo. yathā hi suvaṇṇavaṇṇopi kāyo pūtikāyo tveva,  taṃkhaṇaṃ gaḷitampi ca muttaṃ pūtimuttantveva vuccati, evaṃ tadahujātopi  siṅgālo jarasiṅgālotveva vuccati. ^b^ukkaṇṭakena nāmā^eb^ti  evaṃnāmakena rogena. so kira sītakāle uppajjati. tasmiṃ uppanne  sakalasarīrato lomāni patanti, sakalasarīraṃ nillomaṃ hutvā,  samantato phuṭati, vātabbhāhatā vaṇā rujjanti. yathā  ummattakasunakhena daṭṭho puriso anavaṭṭhitova bhamati, evaṃ tasmiṃ uppanne  bhamitabbo hoti, asukaṭṭhāne sotthi bhavissatīti na paññāyati.  aṭṭhamaṃ. </p>
            </h4>
            <h4>
              <h4n> 9. verambhasuttavaṇṇanā </h4n>
              <p>[03] 165^b^.^eb^ navame ^b^verambhavātā^eb^ti evaṃnāmakā mahāvātā.  kīdise pana ṭhāne te vātā vāyantīti? yattha ṭhitassa cattāro  ^a^P2.0209^ea^ dīpā uppalinipattamattā hutvā paññāyanti.  ^b^yo pakkhī gacchatī^eb^ti navavuṭṭhe deve viravanto vātasakuṇo tattha  gacchati, taṃ sandhāyetaṃ vuttaṃ. ^b^arakkhiteneva kāyenā^eb^tiādīsu  hatthapāde kīḷāpento khandhaṭṭhiṃ vā nāmento kāyaṃ na rakkhati nāma,  nānāvidhaṃ duṭṭhullakathaṃ kathento vācaṃ na rakkhati nāma, kāmavitakkādayo  vitakkento cittaṃ na rakkhati nāma. ^b^anupaṭṭhitāya satiyā^eb^ti  kāyagatāsatiṃ anupaṭṭhapetvā. navamaṃ. </p>
            </h4>
            <h4>
              <h4n> 10. sagāthakasuttavaṇṇanā </h4n>
              <p>[03] 166^b^.^eb^ dasame ^b^asakkārena cūbhaya^eb^nti asakkārena ca  ubhayena. ^b^samādhī^eb^ti arahattaphalasamādhi. so hi tena na  vikampati. ^b^appamāṇavihārino^eb^ti appamāṇena phalasamādhinā  viharantassa. ^b^sātatika^eb^nti satatakāriṃ.  ^b^sukhumaṃdiṭṭhivipassaka^eb^nti arahattamaggadiṭṭhiyā  sukhumadiṭṭhiphalasamāpattiatthāya vipassanaṃ paṭṭhapetvā āgatattā vipassakaṃ.  ^b^upādānakkhayārāma^eb^nti upādānakkhayasaṅkhāte nibbāne rataṃ.  ^b^āhu sappuriso itī^eb^ti sappurisoti kathentīti. dasamaṃ. </p>
              <p>[06] paṭhamo vaggo. </p>
            </h4>
          </h3>
          <h3>
            <h3n> 2. dutiyavaggo </h3n>
            <h4>
              <h4n> 1-2. suvaṇṇapātisuttādivaṇṇanā </h4n>
              <p>[03] 167-168^b^.^eb^ dutiyavaggassa ^a^V2.0184^ea^ ^a^M2.0193^ea^ paṭhame  ^b^sampajānamusā bhāsanta^eb^nti appamattakenapi kāraṇena sampajānameva  musā bhāsantaṃ. ``sīlaṃ pūressāmī''ti saṃvihitabhikkhuṃ  sinerumattopi paccayarāsi cāletuṃ na sakkoti. yadā pana sīlaṃ  pahāya sakkāranissito hoti, tadā kuṇḍakamuṭṭhihetupi musā bhāsati,  aññaṃ vā akiccaṃ karoti. dutiyaṃ uttānamevāti. paṭhamadutiyāni. </p>
            </h4>
            <h4>
              <h4n> 3-10. suvaṇṇanikkhasuttādivaṇṇanā </h4n>
              <p>[03] 169^b^.^eb^ tatiyādīsu ^a^P2.0210^ea^  ^b^suvaṇṇanikkhassā^eb^ti ekassa kañcananikkhassa.  ^b^siṅgīnikkhassā^eb^ti siṅgīsuvaṇṇanikkhassa. ^b^pathaviyā^eb^ti  cakkavāḷabbhantarāya mahāpathaviyā. ^b^āmisakiñcikkhahetū^eb^ti  kassacideva āmisassa hetu antamaso kuṇḍakamuṭṭhinopi.  ^b^jīvitahetū^eb^ti aṭaviyaṃ corehi gahetvā jīvite voropiyamāne  tassapi hetu. ^b^janapadakalyāṇiyā^eb^ti janapade uttamitthiyā.  tatiyādīni. </p>
              <p>[06] dutiyo vaggo. </p>
            </h4>
          </h3>
          <h3>
            <h3n> 3. tatiyavaggo </h3n>
            <h4>
              <h4n> 1-2. mātugāmasuttādivaṇṇanā </h4n>
              <p>[03] 170-171^b^.^eb^ tatiyavaggassa paṭhame ^b^na tassa, bhikkhave,  mātugāmo^eb^ti na tassa raho ekakassa nisinnassa tena dhammena  atthikopi mātugāmo cittaṃ pariyādātuṃ sakkoti, yassa  lābhasakkārasiloko ^a^V2.0185^ea^ cittaṃ pariyādātuṃ sakkotīti, attho.  dutiyaṃ uttānamevāti. paṭhamadutiyāni. </p>
            </h4>
            <h4>
              <h4n> 3-6. ekaputtakasuttādivaṇṇanā </h4n>
              <p>[03] 172-175^b^.^eb^ tatiye ^b^saddhā^eb^ti sotāpannā. sesamettha  uttānameva. tathā catutthe pañcame chaṭṭhe ca. tatiyādīni. </p>
            </h4>
            <h4>
              <h4n> 7. tatiyasamaṇabrāhmaṇasuttavaṇṇanā </h4n>
              <p>[03] 176^b^.^eb^ sattame ^a^M2.0194^ea^ ^b^samudaya^eb^ntiādīsu saha  pubbakammena attabhāvo kolaputtiyaṃ vaṇṇapokkharatā kalyāṇavākkaraṇatā  dhutaguṇāvīkaraṇaṃ cīvaradhāraṇaṃ parivārasampattīti evamādi  lābhasakkārassa samudayo nāma, taṃ samudayasaccavasena nappajānāti,  nirodho ca paṭipadā ca nirodhasaccamaggasaccavaseneva veditabbā.  sattamaṃ. </p>
            </h4>
            <h4>
              <h4n> 8. chavisuttavaṇṇanā </h4n>
              <p>[03] 177^b^.^eb^ aṭṭhame ^a^P2.0211^ea^ yasmā  lābhasakkārasiloko narakādīsu, nibbattento sakalampi imaṃ attabhāvaṃ  nāseti, idhāpi maraṇampi maraṇamattampi dukkhaṃ āvahati, tasmā  ^b^chaviṃ chindatī^eb^tiādi vuttaṃ. aṭṭhamaṃ. </p>
            </h4>
            <h4>
              <h4n> 9. rajjusuttavaṇṇanā </h4n>
              <p>[03] 178^b^.^eb^ navame ^b^vāḷarajjuyā^eb^ti suttādimayā rajju  mudukā hoti vāḷarajju kharā pharusā, tasmā ayameva gahitā. navamaṃ. </p>
            </h4>
            <h4>
              <h4n> 10. bhikkhusuttavaṇṇanā </h4n>
              <p>[03] 179^b^.^eb^ dasame ^b^diṭṭhadhammasukhavihārā^eb^ti  phalasamāpattisukhavihārā. ^b^tesāhamassā^eb^ti tesaṃ ahaṃ assa  ^a^V2.0186^ea^. khīṇāsavo hi lābhī puññasampanno yāgukhajjakādīni  gahetvā āgatāgatānaṃ anumodanaṃ karonto dhammaṃ desento pañhaṃ  vissajjento phalasamāpattiṃ appetvā nisīdituṃ okāsaṃ na labhati, taṃ  sandhāya vuttanti. dasamaṃ. </p>
              <p>[06] tatiyo vaggo. </p>
            </h4>
          </h3>
          <h3>
            <h3n> 4. catutthavaggo </h3n>
            <h4>
              <h4n> 1-4. bhindisuttādivaṇṇanā </h4n>
              <p>[03] 180-183^b^.^eb^ catutthavaggassa paṭhamaṃ uttānameva. dutiyādīsu  ^b^kusalamūla^eb^nti alobhāditividhakusaladhammo. ^b^sukko  dhammo^eb^ti tasseva pariyāyadesanā ^a^M2.0195^ea^. ayaṃ panettha  saṅkhepattho -- yassa kusalamūlādisaṅkhātassa anavajjadhammassa  asamucchinnattā devadatto sagge vā nibbatteyya, maggaphalāni vā  adhigaccheyya, svāssa ^b^samucchedamagamā^eb^ sabbaso samucchinno  vinaṭṭho. paṭhamādīni. </p>
            </h4>
            <h4>
              <h4n> 5. acirapakkantasuttavaṇṇanā </h4n>
              <p>[03] 184^b^.^eb^ pañcame ^b^parābhavāyā^eb^ti avaḍḍhiyā  vināsāya. ^b^assatarī^eb^ti vaḷavāya kucchismiṃ gadrabhassa jātā.  ^b^attavadhāya gabbhaṃ gaṇhātī^eb^ti taṃ assena saddhiṃ sampayojenti,  sā ^a^P2.0212^ea^ gabbhaṃ gaṇhitvā kāle sampatte vijāyituṃ na  sakkoti, pādehi bhūmiyaṃ paharantī tiṭṭhati, athassā cattāro pāde  catūsu khāṇukesu bandhitvā kucchiṃ phāletvā potaṃ nīharanti, sā  tattheva marati. tenetaṃ vuttaṃ. pañcamaṃ. </p>
            </h4>
            <h4>
              <h4n> 6. pañcarathasatasuttavaṇṇanā </h4n>
              <p>[03] 185^b^.^eb^ chaṭṭhe ^b^bhattābhihāro^eb^ti abhiharitabbaṃ bhattaṃ.  tassa pana pamāṇaṃ dassetuṃ ^b^pañca ca thālipākasatānī^eb^ti ^a^V2.0187^ea^  vuttaṃ. tattha eko thālipāko dasannaṃ purisānaṃ bhattaṃ gaṇhāti.  ^b^nāsāya pittaṃ bhindeyyu^eb^nti acchapittaṃ vā macchapittaṃ vāssa  nāsapuṭe pakkhipeyyaṃ. chaṭṭhaṃ. </p>
            </h4>
            <h4>
              <h4n> 7-13. mātusuttādivaṇṇanā </h4n>
              <p>[03] 186-187^b^.^eb^ sattame ^b^mātupi hetū^eb^ti ``sace musā  bhaṇasi, mātaraṃ te vissajjessāma. no ce bhaṇasi, na  vissajjessāmā''ti evaṃ corehi aṭaviyaṃ pucchamāno tassā  corahatthagatāya mātuyāpi hetu sampajānamusā na bhāseyyāti attho.  ito paresupi eseva nayoti. sattamādīni. </p>
              <p>[06] lābhasakkārasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 7. rāhulasaṃyuttaṃ </h2n>
          <h3>
            <h3n> 1. paṭhamavaggo </h3n>
            <h4>
              <h4n> 1-8. cakkhusuttādivaṇṇanā </h4n>
              <p>[03] 188-195^b^.^eb^ rāhulasaṃyuttassa ^a^V2.0188^ea^ ^a^P2.0213^ea^  ^a^M2.0196^ea^ paṭhame ^b^eko^eb^ti catūsu iriyāpathesu ekavihārī.  ^b^vūpakaṭṭho^eb^ti vivekaṭṭho nissaddo. ^b^appamatto^eb^ti satiyā  avippavasanto. ^b^ātāpī^eb^ti vīriyasampanno. ^b^pahitatto  vihareyya^eb^nti visesādhigamatthāya pesitatto hutvā vihareyyaṃ.  ^b^anicca^eb^nti hutvā abhāvākārena aniccaṃ. atha vā  uppādavayavantatāya tāvakālikatāya vipariṇāmakoṭiyā  niccapaṭikkhepatoti imehipi kāraṇehi aniccaṃ. ^b^dukkha^eb^nti  catūhi kāraṇehi dukkhaṃ dukkhamanaṭṭhena dukkhavatthukaṭṭhena  satatasampīḷanaṭṭhena sukhapaṭikkhepenāti. ^b^kalla^eb^nti yuttaṃ.  ^b^etaṃ mamā^eb^ti taṇhāgāho. ^b^esohamasmī^eb^ti mānagāho.  ^b^eso me attā^eb^ti diṭṭhigāho. taṇhāgāho cettha  aṭṭhasatataṇhāvicaritavasena, mānagāho navavidhamānavasena, diṭṭhigāho  dvāsaṭṭhidiṭṭhivasena veditabbo. ^b^nibbindaṃ virajjatī^eb^ti ettha  virāgavasena cattāro maggā kathitā, ^b^virāgā vimuccatī^eb^ti ettha  vimuttivasena cattāri sāmaññaphalāni. </p>
              <p>[01] ettha ca pañcasu dvāresu pasādāva gahitā, ^b^mano^eb^ti  iminā tebhūmakaṃ sammasanacāracittaṃ. dutiye ^a^P2.0214^ea^  pañcasu dvāresu ārammaṇameva. tatiye pañcasu dvāresu  pasādavatthukacittameva, manoviññāṇena tebhūmakaṃ sammasanacāracittaṃ  gahitaṃ. evaṃ sabbattha nayo netabbo. chaṭṭhe tebhūmakadhammā. aṭṭhame  pana ^b^taṇhā^eb^ti tasmiṃ tasmiṃ dvāre javanappattāva labbhati.  paṭhamādīni. </p>
            </h4>
            <h4>
              <h4n> 9. dhātusuttavaṇṇanā </h4n>
              <p>[03] 196^b^.^eb^ navame ^a^V2.0189^ea^ viññāṇadhātuvasena nāmaṃ,  sesāhi rūpanti nāmarūpaṃ kathitaṃ. navamaṃ. </p>
            </h4>
            <h4>
              <h4n> 10. khandhasuttavaṇṇanā </h4n>
              <p>[03] 197^b^.^eb^ dasame ^a^M2.0197^ea^ rūpakkhandho kāmāvacaro, sesā  cattāro sabbasaṅgāhikaparicchedena catubhūmakā. idha pana tebhūmakāti  gahetabbā. dasamaṃ. </p>
              <p>[06] paṭhamo vaggo. </p>
            </h4>
          </h3>
          <h3>
            <h3n> 2. dutiyavaggo </h3n>
            <h4>
              <h4n> 1-10. cakkhusuttādivaṇṇanā </h4n>
              <p>[03] 198-199^b^.^eb^ dutiye dasa uttānatthāneva. paṭhamādīni. </p>
            </h4>
            <h4>
              <h4n> 11. anusayasuttavaṇṇanā </h4n>
              <p>[03] 200^b^.^eb^ ekādasame ^b^imasmiñca saviññāṇake  kāye^eb^ti attano saviññāṇakakāyaṃ dasseti, ^b^bahiddhā cā^eb^ti  parassa saviññāṇakaṃ vā aviññāṇakaṃ vā. purimena vā attano ca  parassa ca viññāṇameva ^a^P2.0215^ea^ dasseti, pacchimena  bahiddhā anindriyabaddharūpaṃ. ^b^ahaṅkāramamaṅkāramānānusayā^eb^ti  ahaṃkāradiṭṭhi ca mamaṃkārataṇhā ca mānānusayā ca. ^b^na  hontī^eb^ti ete kilesā kathaṃ jānantassa etesu vatthūsu na hontīti  pucchati. ^b^sammappaññāya passatī^eb^ti saha vipassanāya  maggapaññāya suṭṭhu passati. ekādasamaṃ. </p>
            </h4>
            <h4>
              <h4n> 12. apagatasuttavaṇṇanā </h4n>
              <p>[03] 201^b^.^eb^ dvādasame ^a^V2.0190^ea^  ^b^ahaṅkāramamaṅkāramānāpagata^eb^nti ahaṃkārato ca mamaṃkārato ca  mānato ca apagataṃ. ^b^vidhā samatikkanta^eb^nti mānakoṭṭhāse suṭṭhu  atikkantaṃ. ^b^santaṃ suvimutta^eb^nti kilesavūpasamena santaṃ,  kileseheva suṭṭhu vimuttaṃ. sesaṃ uttānamevāti. dvādasamaṃ. </p>
              <p>[06] dutiyo vaggo.</p>
              <p>[03] dvīsupi ^a^M2.0198^ea^ asekkhabhūmi kathitā. paṭhamo panettha  āyācantassa desito, dutiyo anāyācantassa. sakalepi pana  rāhulasaṃyutte therassa vimuttiparipācanīyadhammāva kathitāti. </p>
              <p>[06] rāhulasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 8. lakkhaṇasaṃyuttaṃ </h2n>
          <h3>
            <h3n> 1. paṭhamavaggo </h3n>
            <h4>
              <h4n> 1. aṭṭhisuttavaṇṇanā </h4n>
              <p>[03] 202^b^.^eb^ lakkhaṇasaṃyutte ^a^V2.0191^ea^ ^a^P2.0216^ea^  ^a^M2.0199^ea^ yvāyaṃ ^b^āyasmā ca lakkhaṇo^eb^ti lakkhaṇatthero vutto,  esa jaṭilasahassabbhantare ehibhikkhūpasampadāya upasampanno  ādittapariyāyāvasāne arahattaṃ patto eko mahāsāvakoti veditabbo.  yasmā panesa lakkhaṇasampannena sabbākāraparipūrena brahmasamena  attabhāvena samannāgato, tasmā ``lakkhaṇo''ti saṅkhaṃ gato.  mahāmoggallāno pana pabbajitadivasato sattame divase arahattaṃ patto  dutiyo aggasāvako.</p>
              <p>[03] ^b^sitaṃ pātvākāsī^eb^ti mandahasitaṃ pātuakāsi, pakāsayi  dassesīti vuttaṃ hoti. kiṃ pana disvā thero sitaṃ pātvākāsīti?  upari pāḷiyaṃ āgataṃ aṭṭhikasaṅkhalikaṃ ekaṃ petaloke nibbattaṃ  sattaṃ disvā. tañca kho dibbena cakkhunā, na pasādacakkhunā.  pasādacakkhussa hi ete attabhāvā na āpāthaṃ āgacchanti. evarūpaṃ  pana attabhāvaṃ disvā kāruññe kattabbe kasmā sitaṃ pātvākāsīti?  attano ca buddhañāṇassa ca sampattiṃ samanussaraṇato. tañhi disvā  thero ``adiṭṭhasaccena nāma puggalena paṭilabhitabbā evarūpā attabhāvā  mutto ahaṃ, lābhā vata me, suladdhaṃ vata me''ti attano ca sampattiṃ  anussaritvā -- ``aho buddhassa bhagavato ñāṇasampatti, `yo  kammavipāko, bhikkhave, acinteyyo na cintetabbo'ti desesi,  paccakkhaṃ vata katvā buddhā desenti, suppaṭividdhā buddhānaṃ dhammadhātū''ti  evaṃ buddhañāṇasampattiñca anussaritvā sitaṃ pātvākāsīti.</p>
              <p>[03] atha ^a^P2.0217^ea^ lakkhaṇatthero kasmā na addasa,  kimassa dibbacakkhu natthīti? no natthi, mahāmoggallāno ^a^V2.0192^ea^  pana āvajjento addasa, itaro pana anāvajjanena na addasa. yasmā  pana khīṇāsavā nāma na akāraṇā sitaṃ karonti, tasmā taṃ  lakkhaṇatthero pucchi ^b^ko nu kho, āvuso moggallāna, hetu, ko  paccayo sitassa pātukammāyā^eb^ti? thero pana ^a^M2.0200^ea^ yasmā yehi  ayaṃ upapatti sāmaṃ adiṭṭhā, te dussaddhāpayā honti, tasmā bhagavantaṃ  sakkhiṃ katvā byākātukāmatāya ^b^akālo kho,  āvuso^eb^tiādimāha. tato bhagavato santike puṭṭho ^b^idhāhaṃ,  āvuso^eb^tiādinā nayena byākāsi. </p>
              <p>[01] tattha ^b^aṭṭhikasaṅkhalika^eb^nti setaṃ nimmaṃsalohitaṃ  aṭṭhisaṅghātaṃ. ^b^gijjhāpi kākāpi kulalāpī^eb^ti etepi  yakkhagijjhā ceva yakkhakākā ca yakkhakulalā ca paccetabbā.  pākatikānaṃ pana gijjhādīnaṃ āpāthampi etaṃ rūpaṃ nāgacchati.  ^b^anupatitvā anupatitvā^eb^ti anubandhitvā anubandhitvā.  ^b^vitudentī^eb^ti asidhārūpamehi tikhiṇehi lohatuṇḍakehi  vijjhitvā vijjhitvā ito cito ca caranti gacchanti. ^b^sā  sudaṃ aṭṭassaraṃ karotī^eb^ti ettha ^b^suda^eb^nti nipāto, sā  aṭṭhikasaṅkhalikā aṭṭassaraṃ āturassaraṃ karotīti attho.  akusalavipākānubhavanatthaṃ kira yojanappamāṇāpi tādisā attabhāvā  nibbattanti, pasādussadā ca honti pakkagaṇḍasadisā. tasmā sā  aṭṭhikasaṅkhalikā balavavedanāturā tādisaṃ saddamakāsīti.</p>
              <p>[03] evañca pana vatvā puna āyasmā mahāmoggallāno  ``vaṭṭagāmisattā nāma evarūpā attabhāvā na muccantī''ti sattesu  kāruññaṃ paṭicca uppannaṃ dhammasaṃvegaṃ dassento ^b^tassa mayhaṃ, āvuso,  etadahosi acchariyaṃ vata bho^eb^tiādimāha. tato bhagavā therassa  ānubhāvaṃ pakāsento ^b^cakkhubhūtā vata, bhikkhave^eb^ ^a^P2.0218^ea^,  ^b^sāvakā viharantī^eb^tiādimāha. tattha cakkhu bhūtaṃ  jātaṃ uppannaṃ etesanti ^b^cakkhubhūtā,^eb^ bhūtacakkhukā uppannacakkhukā  cakkhuṃ uppādetvā viharantīti attho. dutiyapadepi eseva nayo.  ^b^yatra hi nāmā^eb^ti ettha ^b^yatrā^eb^ti kāraṇavacanaṃ. tatrāyaṃ  atthayojanā -- yasmā nāma sāvakopi evarūpaṃ ñassati vā dakkhati  vā sakkhiṃ vā karissati, tasmā avocumha -- ``cakkhubhūtā vata,  bhikkhave, sāvakā viharanti, ñāṇabhūtā vata, bhikkhave, sāvakā  viharantī''ti. ^b^pubbeva me so, bhikkhave, satto diṭṭho^eb^ti  bodhimaṇḍe sabbaññutaññāṇapaṭivedhena appamāṇesu cakkavāḷesu appamāṇe  sattanikāye bhavagatiyoniṭhitinivāse ca paccakkhaṃ karontena mayā  pubbeva so satto diṭṭhoti vadati.</p>
              <p>[03] ^b^goghātako^eb^ti ^a^V2.0193^ea^ ^a^M2.0201^ea^ gāvo vadhitvā aṭṭhito  maṃsaṃ mocetvā vikkiṇitvā jīvikaṃ kappanakasatto. ^b^tasseva  kammassa vipākāvasesenā^eb^ti tassa nānācetanāhi āyūhitassa  aparāpariyakammassa. tatra hi yāya cetanāya narake paṭisandhi  janitā, tassā vipāke parikkhīṇe avasesakammaṃ vā kammanimittaṃ vā  ārammaṇaṃ katvā puna petādīsu paṭisandhi nibbattati, tasmā sā  paṭisandhi kammasabhāgatāya ārammaṇasabhāgatāya vā ``tasseva kammassa  vipākāvaseso''ti vuccati. ayañca satto evaṃ uppanno. tenāha --  ``tasseva kammassa vipākāvasesenā''ti. tassa kira narakā  cavanakāle nimmaṃsakatānaṃ gunnaṃ aṭṭhirāsiyeva nimittaṃ ahosi. so  paṭicchannampi taṃ kammaṃ viññūnaṃ pākaṭaṃ viya karonto  aṭṭhisaṅkhalikapeto jāto. paṭhamaṃ. </p>
            </h4>
            <h4>
              <h4n> 2. pesisuttavaṇṇanā </h4n>
              <p>[03] 203^b^.^eb^ maṃsapesivatthusmiṃ ^b^goghātako^eb^ti  gomaṃsapesiyo katvā sukkhāpetvā vallūravikkayena anekāni vassāni  jīvikaṃ kappesi, tenassa narakā cavanakāle maṃsapesiyeva nimittaṃ  ahosi. so maṃsapesipeto jāto. dutiyaṃ. </p>
            </h4>
            <h4>
              <h4n> 3. piṇḍasuttavaṇṇanā </h4n>
              <p>[03] 204^b^.^eb^ maṃsapiṇḍavatthusmiṃ ^a^P2.0219^ea^  ^b^sākuṇiko^eb^ti sakuṇe gahetvā vikkiṇanakāle nippakkhacamme  maṃsapiṇḍamatte katvā vikkiṇanto jīvikaṃ kappesi, tenassa narakā  cavanakāle maṃsapiṇḍova nimittaṃ ahosi. so maṃsapiṇḍapeto jāto.  tatiyaṃ. </p>
            </h4>
            <h4>
              <h4n> 4. nicchavisuttavaṇṇanā </h4n>
              <p>[03] 205^b^.^eb^ nicchavivatthusmiṃ tassa orabbhikassa eḷake  vadhitvā vadhitvā niccamme katvā kappitajīvikassa purimanayeneva  niccammaṃ eḷakasarīraṃ nimittaṃ ahosi. so nicchavipeto jāto.  catutthaṃ. </p>
            </h4>
            <h4>
              <h4n> 5. asilomasuttavaṇṇanā </h4n>
              <p>[03] 206^b^.^eb^ asilomavatthusmiṃ ^a^V2.0194^ea^ ^a^M2.0202^ea^ so  sūkariko dīgharattaṃ nivāpapuṭṭhe sūkare asinā vadhitvā vadhitvā  dīgharattaṃ jīvikaṃ kappesi, tassa ukkhittāsikabhāvova nimittaṃ  ahosi. tasmā asilomapeto jāto. pañcamaṃ. </p>
            </h4>
            <h4>
              <h4n> 6. sattisuttavaṇṇanā </h4n>
              <p>[03] 207^b^.^eb^ sattilomavatthusmiṃ so māgaviko ekaṃ migañca  sattiñca gahetvā vanaṃ gantvā tassa migassa samīpaṃ āgatāgate mige  sattiyā vijjhitvā māresi, tassa sattiyā vijjhanakabhāvoyeva  nimittaṃ ahosi. tasmā sattilomapeto jāto. chaṭṭhaṃ. </p>
            </h4>
            <h4>
              <h4n> 7. usulomasuttavaṇṇanā </h4n>
              <p>[03] 208^b^.^eb^ usulomavatthusmiṃ ^b^kāraṇiko^eb^ti  rājāparādhike anekāhi kāraṇāhi pīḷetvā avasāne kaṇḍena  vijjhitvā māraṇakapuriso. so kira ``amukasmiṃ padese viddho  maratī''ti ñatvāva vijjhati. tassevaṃ jīvikaṃ kappetvā narake  uppannassa tato pakkāvasesena idhūpapattikāle usunā vijjhanabhāvoyeva  nimittaṃ ahosi. tasmā usulomapeto jāto. sattamaṃ. </p>
            </h4>
            <h4>
              <h4n> 8. sūcilomasuttavaṇṇanā </h4n>
              <p>[03] 209^b^.^eb^ sūcilomavatthusmiṃ ^a^P2.0220^ea^  ^b^sūto^eb^ti assadamako. godamakotipi vadantiyeva. tassa  patodasūciyā vijjhanabhāvoyeva nimittaṃ ahosi. tasmā  sūcilomapeto jāto. aṭṭhamaṃ. </p>
            </h4>
            <h4>
              <h4n> 9. dutiyasūcilomasuttavaṇṇanā </h4n>
              <p>[03] 210^b^.^eb^ dutiye sūcilomavatthusmiṃ ^b^sūcako^eb^ti  pesuññakārako. so kira manusse aññamaññañca bhindi, rājakule ca  ``imassa imaṃ nāma atthi, iminā idaṃ nāma kata''nti sūcetvā  ^a^V2.0195^ea^ sūcetvā anayabyasanaṃ pāpesi. tasmā yathā tena sūcetvā  manussā bhinnā, tathā sūcīhi bhedanadukkhaṃ ^a^M2.0203^ea^ paccanubhotuṃ  kammameva nimittaṃ katvā sūcilomapeto jāto. navamaṃ. </p>
            </h4>
            <h4>
              <h4n> 10. kumbhaṇḍasuttavaṇṇanā </h4n>
              <p>[03] 211^b^.^eb^ aṇḍabhārivatthusmiṃ ^b^gāmakūṭako^eb^ti  vinicchayāmacco. tassa kammasabhāgatāya kumbhamattā mahāghaṭappamāṇā  aṇḍā ahesuṃ. so hi yasmā raho paṭicchanne ṭhāne lañjaṃ gahetvā  kūṭavinicchayena pākaṭaṃ dosaṃ karonto sāmike assāmike akāsi,  tasmāssa rahassaṃ aṅgaṃ pākaṭaṃ nibbattaṃ. yasmā daṇḍaṃ paṭṭhapento paresaṃ  asayhaṃ bhāraṃ āropesi, tasmāssa rahassaṃ aṅgaṃ asayhabhāro hutvā  nibbattaṃ. yasmā yasmiṃ ṭhāne ṭhitena samena bhavitabbaṃ, tasmiṃ ṭhatvā  visamo ahosi, tasmāssa rahassaṅge visamā nisajjāva ahosīti.  dasamaṃ. </p>
              <p>[06] paṭhamo vaggo. </p>
            </h4>
          </h3>
          <h3>
            <h3n> 2. dutiyavaggo </h3n>
            <h4>
              <h4n> 1. sasīsakasuttavaṇṇanā </h4n>
              <p>[03] 212^b^.^eb^ pāradārikavatthusmiṃ so satto parassa  rakkhitagopitaṃ sassāmikaṃ phassaṃ phusanto mīḷhasukhena kāmasukhena  cittaṃ ramayitvā kammasabhāgatāya gūthaphassaṃ phusanto dukkhamanubhavituṃ  tattha nibbatto. paṭhamaṃ. </p>
            </h4>
            <h4>
              <h4n> 2. gūthakhādasuttavaṇṇanā </h4n>
              <p>[03] 213^b^.^eb^ duṭṭhabrāhmaṇavatthu ^a^P2.0221^ea^ pākaṭameva.  dutiyaṃ. </p>
            </h4>
            <h4>
              <h4n> 3. nicchavitthisuttavaṇṇanā </h4n>
              <p>[03] 214^b^.^eb^ nicchavitthivatthusmiṃ ^a^V2.0196^ea^ yasmā mātugāmo  nāma attano phasse anissaro, sā ca taṃ sāmikassa santakaṃ phassaṃ  thenetvā paresaṃ abhiratiṃ uppādesi, tasmā kammasabhāgatāya  sukhasamphassā vaṭṭitvā dukkhasamphassaṃ anubhavituṃ nicchavitthī hutvā  uppannā. tatiyaṃ. </p>
            </h4>
            <h4>
              <h4n> 4. maṅgulitthisuttavaṇṇanā </h4n>
              <p>[03] 215^b^.^eb^ maṅgulitthivatthusmiṃ ^a^M2.0204^ea^ ^b^maṅguli^eb^nti  virūpaṃ duddasikaṃ bībhacchaṃ. sā kira yakkhadāsikammaṃ karontī  ``iminā ca iminā ca evaṃ balikamme kate ayaṃ nāma tumhākaṃ  vaḍḍhi bhavissatī''ti mahājanassa gandhapupphādīni vañcanāya gahetvā  mahājanaṃ duddiṭṭhiṃ micchādiṭṭhiṃ gaṇhāpesi, tasmā tāya kammasabhāgatāya  gandhapupphādīnaṃ thenitattā duggandhā, duddassanassa gāhitattā duddasikā  virūpā bībhacchā hutvā nibbattā. catutthaṃ. </p>
            </h4>
            <h4>
              <h4n> 5. okilinīsuttavaṇṇanā </h4n>
              <p>[03] 216^b^.^eb^ okilinīvatthusmiṃ ^b^uppakkaṃ okiliniṃ  okirini^eb^nti sā kira aṅgāracitake nipannā vipphandamānā  viparivattamānā paccati, tasmā uppakkā ceva hoti uṇhena agginā  pakkasarīrā, okilinī ca kilinnasarīrā, bindūnissā sarīrato  paggharanti, okirinī ca aṅgārasamparikiṇṇā. tassā hi heṭṭhatopi  kiṃsukapupphavaṇṇā aṅgārā, ubhayapassesupi, ākāsatopissā upari  patanti. tena vuttaṃ -- ``uppakkaṃ okiliniṃ ^a^P2.0222^ea^  okirini''nti. ^b^sā issāpakatā sapattiṃ aṅgārakaṭāhena  okirī^eb^ti tassa kira rañño ekā nāṭakinī aṅgārakaṭāhaṃ samīpe  ṭhapetvā gattato udakaṃ puñchati, pāṇinā ca sedaṃ karoti. rājāpi  tāya saddhiṃ kathañca karoti, parituṭṭhākārañca dasseti. aggamahesī  taṃ asahamānā issāpakatā hutvā acirapakkantassa rañño taṃ  aṅgārakaṭāhaṃ gahetvā tassā upari aṅgāre okiri. sā taṃ kammaṃ  katvā tādisaṃyeva vipākaṃ paccanubhavituṃ petaloke nibbattā. pañcamaṃ. </p>
            </h4>
            <h4>
              <h4n> 6. asīsakasuttavaṇṇanā </h4n>
              <p>[03] 217^b^.^eb^ coraghātavatthusmiṃ ^a^V2.0197^ea^ so rañño āṇāya  dīgharattaṃ corānaṃ sīsāni chinditvā petaloke nibbattanto asīsakaṃ  kabandhaṃ hutvā nibbatti. chaṭṭhaṃ. </p>
            </h4>
            <h4>
              <h4n> 7-11. pāpabhikkhusuttādivaṇṇanā </h4n>
              <p>[03] 218-222^b^.^eb^ bhikkhuvatthusmiṃ ^a^M2.0205^ea^ ^b^pāpabhikkhū^eb^ti  lāmakabhikkhu. so kira lokassa saddhādeyye cattāro paccaye  paribhuñjitvā kāyavacīdvārehi asaṃyato bhinnājīvo cittakeḷiṃ kīḷanto  vicari. tato ekaṃ buddhantaraṃ niraye paccitvā petaloke nibbattanto  bhikkhusadiseneva attabhāvena nibbatti.  bhikkhunīsikkhamānāsāmaṇerasāmaṇerīvatthūsupi ayameva vinicchayo.  sattamādīni. </p>
              <p>[06] lakkhaṇasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 9. opammasaṃyuttaṃ </h2n>
          <h3>
            <h3n> </h3n>
            <h4>
              <h4n> 1. kūṭasuttavaṇṇanā </h4n>
              <p>[03] 223^b^.^eb^ opammasaṃyuttassa ^a^V2.0198^ea^ ^a^P2.0223^ea^  ^a^M2.0206^ea^ paṭhame kūṭaṃ gacchantīti ^b^kūṭaṅgamā^eb^. kūṭaṃ samosarantīti  ^b^kūṭasamosaraṇā. kūṭasamugghātā^eb^ti kūṭassa samugghātena.  ^b^avijjāsamugghātā^eb^ti arahattamaggena avijjāya samugghātena.  ^b^appamattā^eb^ti satiyā avippavāse ṭhitā hutvā. paṭhamaṃ. </p>
            </h4>
            <h4>
              <h4n> 2. nakhasikhasuttavaṇṇanā </h4n>
              <p>[03] 224^b^.^eb^ dutiye ^b^manussesu paccājāyantī^eb^ti ye  manussalokato cutā manussesu jāyanti, te evaṃ appakāti adhippāyo.  ^b^aññatra manussehī^eb^ti ye pana manussalokato cutā ṭhapetvā  manussalokaṃ catūsu apāyesu paccājāyanti, te mahāpathaviyaṃ paṃsu viya  bahutarā. imasmiñca sutte devāpi manusseheva saṅgahitā. tasmā  yathā manussesu jāyantā appakā, evaṃ devesupīti veditabbā. dutiyaṃ. </p>
            </h4>
            <h4>
              <h4n> 3. kulasuttavaṇṇanā </h4n>
              <p>[03] 225^b^.^eb^ tatiye ^b^suppadhaṃsiyānī^eb^ti suviheṭhiyāni.  ^b^kumbhatthenakehī^eb^ti ye paragharaṃ pavisitvā dīpālokena  oloketvā parabhaṇḍaṃ haritukāmā ghaṭe dīpaṃ katvā pavisanti, te  kumbhatthenakā nāma, tehi kumbhatthenakehi. ^b^suppadhaṃsiyo hoti  amanussehī^eb^ti mettābhāvanārahitaṃ paṃsupisācakā vidhaṃsayanti, pageva  uḷārā amanussā. ^b^bhāvitā^eb^ti vaḍḍhitā. ^b^bahulīkatā^eb^ti  punappunaṃ katā. ^b^yānīkatā^eb^ti yuttayānaṃ viya katā.  ^b^vatthukatā^eb^ti patiṭṭhānaṭṭhena ^a^P2.0224^ea^ vatthu viya katā.  ^b^anuṭṭhitā^eb^ti adhiṭṭhitā ^a^V2.0199^ea^. ^b^paricitā^eb^ti samantato  citā suvaḍḍhitā. ^b^susamāraddhā^eb^ti cittena suṭṭhu samāraddhā.  tatiyaṃ. </p>
            </h4>
            <h4>
              <h4n> 4. okkhāsuttavaṇṇanā </h4n>
              <p>[03] 226^b^.^eb^ catutthe ^b^okkhāsata^eb^nti mahāmukhaukkhalīnaṃ  sataṃ. ^b^dānaṃ dadeyyā^eb^ti paṇītabhojanabharitānaṃ mahāukkhalīnaṃ  sataṃ dānaṃ dadeyya. ``ukkāsata''ntipi pāṭho ^a^M2.0207^ea^, tassa  daṇḍadīpikāsatanti attho. ekāya pana dīpikāya yattake ṭhāne  āloko hoti, tato sataguṇaṃ ṭhānaṃ sattahi ratanehi pūretvā dānaṃ  dadeyyāti attho. ^b^gadduhanamatta^eb^nti goduhanamattaṃ, gāviyā  ekavāraṃ aggathanākaḍḍhanamattanti attho. gandhaūhanamattaṃ vā, dvīhi  aṅgulīhi gandhapiṇḍaṃ gahetvā ekavāraṃ ghāyanamattanti attho.  ettakampi hi kālaṃ yo pana gabbhapariveṇavihārūpacāra paricchedena vā  cakkavāḷaparicchedena vā aparimāṇāsu lokadhātūsu vā sabbasattesu  hitapharaṇaṃ mettacittaṃ bhāvetuṃ sakkoti, idaṃ tato ekadivasaṃ tikkhattuṃ  dinnadānato mahapphalataraṃ. catutthaṃ. </p>
            </h4>
            <h4>
              <h4n> 5. sattisuttavaṇṇanā </h4n>
              <p>[03] 227^b^.^eb^ pañcame ^b^paṭileṇissāmī^eb^tiādīsu agge  paharitvā kappāsavaṭṭiṃ viya nāmento niyyāsavaṭṭiṃ viya ca ekato  katvā alliyāpento ^b^paṭileṇeti^eb^ nāma. majjhe paharitvā  nāmetvā dhārāya ^a^P2.0225^ea^ vā paharitvā dvepi dhārā ekato  alliyāpento ^b^paṭikoṭṭeti^eb^ nāma. kappāsavaṭṭanakaraṇīyaṃ viya  pavattento cirakālaṃ saṃvellitakilañjaṃ pasāretvā puna saṃvellento viya ca  ^b^paṭivaṭṭeti^eb^ nāma. pañcamaṃ. </p>
            </h4>
            <h4>
              <h4n> 6. dhanuggahasuttavaṇṇanā </h4n>
              <p>[03] 228^b^.^eb^ chaṭṭhe ^b^daḷhadhammā dhanuggahā^eb^ti daḷhadhanuno  issāsā. daḷhadhanu nāma dvisahassathāmaṃ vuccati, dvisahassathāmaṃ  nāma yassa āropitassa jiyābaddho lohasīsādīnaṃ bhāro daṇḍe  gahetvā yāva kaṇḍappamāṇā ukkhittassa pathavito muccati.  ^b^susikkhitā^eb^ti dasadvādasavassāni ācariyakule ^a^V2.0200^ea^  uggahitasippā. ^b^katahatthā^eb^ti yo sippameva uggaṇhāti, so  katahattho na hoti, ime pana katahatthā ciṇṇavasībhāvā.  ^b^katūpāsanā^eb^ti rājakulādīsu dassitasippā.</p>
              <p>[03] ^b^tassa purisassa javo^eb^ti evarūpo añño puriso nāma na  bhūtapubbo, bodhisattasseva pana javanahaṃsakālo nāma āsi. tadā  bodhisatto cattāri ^a^M2.0208^ea^ kaṇḍāni āhari. tadā kirassa  kaniṭṭhabhātaro ``mayaṃ, bhātika, sūriyena saddhiṃ javissāmā''ti  ārocesuṃ. bodhisatto āha -- ``sūriyo sīghajavo, na  sakkhissatha tumhe tena saddhiṃ javitu''nti. te dutiyaṃ tatiyampi  tatheva vatvā ekadivasaṃ ``gacchāmā''ti yugandharapabbataṃ āruhitvā  nisīdiṃsu. bodhisatto ``kahaṃ me bhātaro''ti? pucchitvā,  ``sūriyena saddhiṃ javituṃ gatā''ti vutte, ``vinassissanti  tapassino''ti te anukampamāno sayampi gantvā tesaṃ santike  nisīdi. atha sūriye uggacchante dvepi bhātaro sūriyena saddhiṃyeva  ākāsaṃ pakkhantā, bodhisattopi tehi saddhiṃyeva pakkhanto. tesu  ekassa apatteyeva antarabhattasamaye pakkhantaresu ^a^P2.0226^ea^  aggi uṭṭhahi, so bhātaraṃ pakkositvā ``na sakkomī''ti āha.  tamenaṃ bodhisatto ``mā bhāyī''ti samassāsetvā pakkhapañjarena  paliveṭhetvā darathaṃ vinodetvā ``gacchā''ti pesesi. </p>
              <p>[01] dutiyo yāva antarabhattā javitvā pakkhantaresu  aggimhi uṭṭhahite tathevāha. tampi so tatheva katvā ``gacchā''ti  pesesi. sayaṃ pana yāva majjhanhikā javitvā, ``ete bālāti  mayāpi bālena na bhavitabba''nti nivattitvā -- ``adiṭṭhasahāyakaṃ  bārāṇasirājaṃ passissāmī''ti bārāṇasiṃ agamāsi. tasmiṃ  nagaramatthake paribbhamante dvādasayojanaṃ nagaraṃ pattakaṭāhena otthaṭapatto  viya ahosi. atha paribbhamantassa paribbhamantassa tattha tattha  chiddāni paññāyiṃsu. sayampi anekahaṃsasahassasadiso paññāyi.  so vegaṃ paṭisaṃharitvā rājagehābhimukho ahosi. rājā oloketvā  -- ``āgato kira me piyasahāyo javanahaṃso''ti vātapānaṃ  vivaritvā ratanapīṭhaṃ paññāpetvā olokento aṭṭhāsi. bodhisatto  ratanapīṭhe nisīdi. </p>
              <p>[01] athassa rājā sahassapākena telena pakkhantarāni  makkhetvā, madhulāje ceva madhurapānakañca adāsi. tato naṃ  kataparibhogaṃ ``samma, kahaṃ agamāsī''ti? pucchi. so taṃ pavattiṃ  ārocetvā ``athāhaṃ, mahārāja, yāva majjhanhikā javitvā --  `natthi javitena attho'ti nivatto''ti ācikkhi. atha rājā  āha -- ``ahaṃ, sāmi, tumhākaṃ sūriyena saddhiṃ javanavegaṃ ^a^M2.0209^ea^  passitukāmo''ti ^a^V2.0201^ea^. dukkaraṃ, mahārāja, na sakkā tayā  passitunti. tena hi, sāmi, sarikkhakamattampi dassehīti. āma,  mahārāja, dhanuggahe sannipātehīti. rājā sannipātesi. haṃso tato  cattāro gahetvā nagaramajjhe toraṇaṃ kāretvā attano gīvāya ghaṇḍaṃ  piḷandhāpetvā toraṇassa upari nisīditvā -- ``cattāro janā  toraṇaṃ nissāya catudisābhimukhā ekekaṃ kaṇḍaṃ khipantū''ti vatvā,  sayaṃ paṭhamakaṇḍeneva saddhiṃ uppatitvā, taṃ kaṇḍaṃ aggahetvāva,  dakkhiṇābhimukhaṃ gatakaṇḍaṃ dhanuto ratanamattāpagataṃ ^a^P2.0227^ea^  gaṇhi. dutiyaṃ dviratanamattāpagataṃ, tatiyaṃ tiratanamattāpagataṃ, catutthaṃ  bhūmiṃ appattameva gaṇhi. atha naṃ cattāri kaṇḍāni gahetvā toraṇe  nisinnakāleyeva addasaṃsu. so rājānaṃ āha -- ``passa, mahārāja,  evaṃsīgho amhākaṃ javo''ti. evaṃ bodhisatteneva javanahaṃsakāle tāni  kaṇḍāni āharitānīti veditabbāni.</p>
              <p>[03] ^b^purato dhāvantī^eb^ti aggato javanti. na panetā  sabbakālaṃ puratova honti, kadāci purato, kadāci pacchato honti.  ākāsaṭṭhakavimānesu hi uyyānānipi honti pokkharaṇiyopi, tā  tattha nahāyanti, udakakīḷaṃ kīḷamānā pacchatopi honti, vegena pana  gantvā puna puratova dhāvanti. ^b^āyusaṅkhārā^eb^ti  rūpajīvitindriyaṃ sandhāya vuttaṃ. tañhi tato sīghataraṃ khīyati.  arūpadhammānaṃ pana bhedo na sakkā paññāpetuṃ. chaṭṭhaṃ. </p>
            </h4>
            <h4>
              <h4n> 7. āṇisuttavaṇṇanā </h4n>
              <p>[03] 229^b^.^eb^ sattame ^b^dasārahāna^eb^nti evaṃnāmakānaṃ  khattiyānaṃ. te kira satato dasabhāgaṃ gaṇhiṃsu, tasmā  ``dasārahā''ti paññāyiṃsu. ^b^ānako^eb^ti evaṃladdhanāmo mudiṅgo.  himavante kira mahākuḷīradaho ahosi. tattha mahanto kuḷīro  otiṇṇotiṇṇaṃ hatthiṃ khādati. atha hatthī upaddutā ekaṃ kareṇuṃ  sakkariṃsu ``imissā puttaṃ nissāya amhākaṃ sotthi bhavissatī''ti.  sāpi mahesakkhaṃ puttaṃ vijāyi. te tampi sakkariṃsu. so  vuddhippatto mātaraṃ pucchi, ``kasmā maṃ ete sakkarontī''ti? sā taṃ  pavattimācikkhi. so ``kiṃ mayhaṃ kuḷīro pahoti? etha  gacchāmā''ti mahāhatthiparivāro ^a^M2.0210^ea^ tattha gantvā paṭhamameva  otari. kuḷīro udakasaddeneva āgantvā taṃ aggahesi. mahanto  kuḷīrassa aḷo, so taṃ ito vā etto vā cāletuṃ asakkonto mukhe  soṇḍaṃ pakkhipitvā viravi. hatthino ``yaṃnissāya mayaṃ `sotthi  bhavissatī'ti ^a^P2.0228^ea^ amaññimhā, so paṭhamataraṃ  gahito''ti tato tato palāyiṃsu.</p>
              <p>[03] athassa ^a^V2.0202^ea^ mātā avidūre ṭhatvā ``mayaṃ thalanāgā, tumhe  udakanāgā nāma, nāgehi nāgo na viheṭhetabbo''ti kuḷīraṃ  piyavacanena vatvā imaṃ gāthamāha -- </p>
              <p>[21] ``ye kuḷīrā samuddasmiṃ, gaṅgāya yamunāya ca. </p>
              <p>[22] tesaṃ tvaṃ vārijo seṭṭho, muñca rodantiyā paja''nti..</p>
              <p>[03] mātugāmasaddo nāma purise khobhetvā tiṭṭhati, tasmā so gahaṇaṃ  sithilamakāsi. hatthipoto vegena ubho pāde ukkhipitvā taṃ  piṭṭhiyaṃ akkami. saha akkamanā piṭṭhi mattikabhājanaṃ viya bhijji.  atha naṃ dantehi vijjhitvā ukkhipitvā thale chaḍḍetvā tuṭṭharavaṃ ravi.  atha naṃ hatthī ito cito ca āgantvā maddiṃsu. tassa eko aḷo  paṭikkamitvā pati, taṃ sakko devarājā gahetvā gato.</p>
              <p>[03] itaro pana aḷo vātātapena sukkhitvā pakkalākhārasavaṇṇo  ahosi, so deve vuṭṭhe udakoghena vuyhanto dasabhātikānaṃ rājūnaṃ  uparisote jālaṃ pasārāpetvā gaṅgāya kīḷantānaṃ āgantvā jāle laggi.  te kīḷāpariyosāne jālamhi ukkhipiyamāne taṃ disvā pucchiṃsu  ``kiṃ eta''nti? ``kuḷīrāḷo sāmī''ti. ``na sakkā esa  ābharaṇatthāya upanetuṃ, pariyonandhāpetvā bheriṃ karissāmā''ti?  pariyonandhāpetvā pahariṃsu. saddo dvādasayojanaṃ nagaraṃ avatthari.  tato āhaṃsu -- ``na sakkā idaṃ divase divase vādetuṃ,  chaṇadivasatthāya maṅgalabherī hotū''ti maṅgalabheriṃ akaṃsu. tasmiṃ  vādite mahājano anhāyitvā apiḷandhitvā hatthiyānādīni āruyha  sīghaṃ sannipatanti. iti mahājanaṃ pakkositvā viya ānetīti  ^b^ānako^eb^ tvevassa nāmaṃ ahosi.</p>
              <p>[03] ^b^aññaṃ^eb^ ^a^M2.0211^ea^ ^b^āṇiṃ odahiṃsū^eb^ti aññaṃ  suvaṇṇarajatādimayaṃ āṇiṃ ghaṭayiṃsu. ^b^āṇisaṅghāṭova  avasissī^eb^ti suvaṇṇādimayānaṃ āṇīnaṃ saṅghāṭamattameva avasesaṃ  ahosi. athassa ^a^P2.0229^ea^ dvādasayojanappamāṇo saddo  antosālāyampi dukkhena suyyittha.</p>
              <p>[03] ^b^gambhīrā^eb^ti pāḷivasena gambhīrā sallasuttasadisā.  ^b^gambhīratthā^eb^ti atthavasena gambhīrā mahāvedallasuttasadisā (ma0  ni0 1.449 ādayo). ^b^lokuttarā^eb^ti lokuttarātthadīpakā.  ^b^suññatappaṭisaṃyuttā^eb^ti ^a^V2.0203^ea^ sattasuññatadhammamattameva pakāsakā  saṃkhittasaṃyuttasadisā. ^b^uggahetabbaṃ pariyāpuṇitabba^eb^nti  uggahetabbe ca pariyāpuṇitabbe ca. ^b^kavikatā^eb^ti kavīhi katā.  itaraṃ tasseva vevacanaṃ. ^b^cittakkharā^eb^ti vicitrākkharā.  itaraṃ tasseva vevacanaṃ. ^b^bāhirakā^eb^ti sāsanato bahibhūtā.  ^b^sāvakabhāsitā^eb^ti tesaṃ tesaṃ sāvakehi bhāsitā.  ^b^sussūsissantī^eb^ti akkharacittatāya ceva savanasampattiyā ca  attamanā hutvā sāmaṇeradaharabhikkhumātugāmamahāgahapatikādayo ``esa  dhammakathiko''ti sannipatitvā sotukāmā bhavissanti.  ^b^tasmā^eb^ti yasmā tathāgatabhāsitā suttantā anuggayhamānā  antaradhāyanti, tasmā. sattamaṃ. </p>
            </h4>
            <h4>
              <h4n> 8. kaliṅgarasuttavaṇṇanā </h4n>
              <p>[03] 230^b^.^eb^ aṭṭhame ^b^kaliṅgarūpadhānā^eb^ti kaliṅgaraghaṭikaṃ  sīsūpadhānañceva pādūpadhānañca katvā. ^b^appamattā^eb^ti sippuggahaṇe  appamattā. ^b^ātāpino^eb^ti uṭṭhānavīriyātāpena yuttā.  ^b^upāsanasmi^eb^nti sippānaṃ abhiyoge ācariyānañca payirupāsane.  te kira tadā pātova uṭṭhāya sippasālaṃ gacchanti, tattha sippaṃ  uggahetvā sajjhāyādīhi abhiyogaṃ katvā mukhaṃ dhovitvā yāgupānāya  gacchanti. yāguṃ pivitvā puna sippasālaṃ gantvā sippaṃ gaṇhitvā  sajjhāyaṃ karontā pātarāsāya gacchanti. katapātarāsā samānā  ``mā pamādena ciraṃ niddokkamanaṃ ahosī''ti khadiraghaṭikāsu sīse  ca pāde ca upadahitvā ^a^P2.0230^ea^ thokaṃ nipajjitvā puna  sippasālaṃ gantvā sippaṃ gahetvā sajjhāyanti. sāyaṃ sajjhāyaṃ  karontā ca gehaṃ gantvā bhuttasāyamāsā paṭhamayāmaṃ sajjhāyaṃ katvā  sayanakāle tatheva kaliṅgaraṃ ^a^M2.0212^ea^ upadhānaṃ katvā sayanti. evaṃ  te akkhaṇavedhino vālavedhino ca ahesuṃ. idaṃ sandhāyetaṃ vuttaṃ.</p>
              <p>[03] ^b^otāra^eb^nti vivaraṃ. ^b^ārammaṇa^eb^nti paccayaṃ.  ^b^padhānasmi^eb^nti padhānabhūmiyaṃ vīriyaṃ kurumānā. paṭhamabodhiyaṃ  kira bhikkhū bhattakiccaṃ katvāva kammaṭṭhānaṃ manasi karonti. tesaṃ  manasikarontānaṃyeva sūriyo atthaṃ gacchati. te nhāyitvā puna  caṅkamaṃ otaritvā paṭhamayāmaṃ caṅkamanti. tato ``mā ciraṃ  niddāyimhā''ti sarīradarathavinodanatthaṃ nipajjantā kaṭṭhakhaṇḍaṃ  upadahitvā nipajjanti, te puna pacchimayāme vuṭṭhāya caṅkamaṃ otaranti.  te sandhāya idaṃ vuttaṃ. ayampi dīpo tiṇṇaṃ rājūnaṃ kāle  ekaghaṇḍinigghoso ekapadhānabhūmi ahosi. nānāmukhe pahaṭaghaṇḍi  pilicchikoḷiyaṃ osarati, kalyāṇiyaṃ pahaṭaghaṇḍi nāgadīpe osarati  ^a^V2.0204^ea^. ``ayaṃ bhikkhu puthujjano, ayaṃ puthujjano''ti aṅguliṃ  pasāretvā dassetabbo ahosi. ekadivasaṃ sabbe arahantova ahesuṃ.  ^b^tasmā^eb^ti yasmā kaliṅgarūpadhānānaṃ māro ārammaṇaṃ na labhati,  tasmā. aṭṭhamaṃ. </p>
            </h4>
            <h4>
              <h4n> 9. nāgasuttavaṇṇanā </h4n>
              <p>[03] 231^b^.^eb^ navame ^b^ativela^eb^nti atikkantavelaṃ kālaṃ  atikkantappamāṇaṃ kālaṃ. ^b^kimaṅgaṃ panāha^eb^nti ahaṃ pana kiṃkāraṇā  na upasaṅkamissāmi? ^b^bhisamuḷāla^eb^nti ^a^P2.0231^ea^  bhisañceva muḷālañca. ^b^abbuhetvā^eb^ti uddharitvā.  ^b^bhiṅkacchāpā^eb^ti hatthipotakā. te kira abhiṇhaṃ bhiṅkārasaddaṃ  karonti, tasmā bhiṅkacchāpāti vuccanti. ^b^pasannākāraṃ  karontī^eb^ti pasannehi kattabbākāraṃ karonti, cattāro paccaye denti.  ^b^dhammaṃ bhāsantī^eb^ti ekaṃ dve jātakāni vā suttante vā uggaṇhitvā  asambhinnena sarena dhammaṃ desenti. ^b^pasannākāraṃ karontī^eb^ti tesaṃ  tāya desanāya pasannā gihī paccaye denti. ^b^neva vaṇṇāya hoti  na balāyā^eb^ti neva guṇavaṇṇāya, na ñāṇabalāya hoti, guṇavaṇṇe pana  parihāyante sarīravaṇṇopi sarīrabalampi parihāyati, tasmā sarīrassa  neva vaṇṇāya na balāya hoti. navamaṃ. </p>
            </h4>
            <h4>
              <h4n> 10. biḷārasuttavaṇṇanā </h4n>
              <p>[03] 232^b^.^eb^ dasame ^a^M2.0213^ea^ ^b^sandhisamalasaṃkaṭīre^eb^ti  ettha ^b^sandhī^eb^ti bhinnagharānaṃ sandhi, ^b^samalo^eb^ti gāmato  gūthanikkhamanamaggo, ^b^saṃkaṭīra^eb^nti saṅkāraṭṭhānaṃ.  ^b^mudumūsi^eb^nti mudukaṃ mūsikaṃ. ^b^vuṭṭhānaṃ paññāyatī^eb^ti desanā  paññāyati. dasamaṃ. </p>
            </h4>
            <h4>
              <h4n> 11. siṅgālasuttavaṇṇanā </h4n>
              <p>[03] 233^b^.^eb^ ekādasame ^b^yena yena icchatī^eb^ti so  jarasiṅgālo icchiticchitaṭṭhāne iriyāpathakappanena sītavātūpavāyanena  ca antarantarā cittassādampi labhatīti dasseti.  ^b^sakyaputtiyapaṭiñño^eb^ti idaṃ devadattaṃ sandhāya vuttaṃ. so hi  ettakampi cittassādaṃ anāgate attabhāve na labhissatīti. ekādasamaṃ. </p>
            </h4>
            <h4>
              <h4n> 12. dutiyasiṅgālasuttavaṇṇanā </h4n>
              <p>[03] 234^b^.^eb^ dvādasame ^a^V2.0205^ea^ ^a^P2.0232^ea^  ^b^kataññutā^eb^ti katajānanaṃ. ^b^kataveditā^eb^ti katavisesajānanaṃ.  tatridaṃ jarasiṅgālassa kataññutāya vatthu -- satta kira bhātaro  khettaṃ kasanti. tesaṃ sabbakaniṭṭho khettapariyante ṭhatvā gāvo  rakkhati. athekaṃ jarasiṅgālaṃ ajagaro gaṇhi, so taṃ disvā yaṭṭhiyā  pothetvā vissajjāpesi. ajagaro siṅgālaṃ vissajjetvā tameva gaṇhi.  siṅgālo cintesi -- ``mayhaṃ iminā jīvitaṃ dinnaṃ, ahampi  imassa dassāmī''ti yāgughaṭassa upari ṭhapitaṃ vāsiṃ mukhena ḍaṃsitvā  tassa santikaṃ agamāsi. itare bhātaro disvā, ``siṅgālo vāsiṃ  haratī''ti anubandhiṃsu. so tehi diṭṭhabhāvaṃ ñatvā vāsiṃ tassa  santike chaḍḍetvā palāyi. itare āgantvā kaniṭṭhaṃ ajagarena gahitaṃ  disvā vāsiyā ajagaraṃ chinditvā taṃ gahetvā agamaṃsu. evaṃ  jarasiṅgāle siyā yā kāci kataññutā kataveditā.  ^b^sakyaputtiyapaṭiññe^eb^ti idampi devadattassa ācārameva sandhāya  vuttanti. dvādasamaṃ. </p>
              <p>[06] opammasaṃyuttavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 10. bhikkhusaṃyuttaṃ </h2n>
          <h3>
            <h3n> </h3n>
            <h4>
              <h4n> 1. kolitasuttavaṇṇanā </h4n>
              <p>[03] 235^b^.^eb^ bhikkhusaṃyuttassa ^a^V2.0206^ea^ ^a^P2.0233^ea^  ^a^M2.0214^ea^ paṭhame, ^b^āvuso^eb^ti sāvakānaṃ ālāpo. buddhā hi  bhagavanto sāvake ālapantā, ``bhikkhave''ti ālapanti, sāvakā pana  ``buddhehi sadisā mā homā''ti, ``āvuso''ti paṭhamaṃ vatvā pacchā,  ``bhikkhave''ti bhaṇanti. buddhehi ca ālapite bhikkhusaṅgho,  ``bhante''ti paṭivacanaṃ deti sāvakehi, ``āvuso''ti. ^b^ayaṃ  vuccatī^eb^ti yasmā dutiyajjhāne vitakkavicārā nirujjhanti, yesaṃ  nirodhā saddāyatanaṃ appavattiṃ gacchati, tasmā yadetaṃ dutiyaṃ jhānaṃ  nāma, ayaṃ vuccati ``ariyānaṃ tuṇhībhāvo''ti. ayamettha yojanā.  ``dhammī vā kathā ariyo vā tuṇhībhāvo''ti ettha pana  kammaṭṭhānamanasikāropi paṭhamajjhānādīnipi ariyo tuṇhībhāvotveva  saṅkhaṃ gatāni.</p>
              <p>[03] ^b^vitakkasahagatā^eb^ti vitakkārammaṇā.  ^b^saññāmanasikārā^eb^ti saññā ca manasikāro ca.  ^b^samudācarantī^eb^ti pavattanti. therassa kira dutiyajjhānaṃ na  paguṇaṃ. athassa tato vuṭṭhitassa vitakkavicārā na santato upaṭṭhahiṃsu.  iccassa dutiyajjhānampi saññāmanasikārāpi hānabhāgiyāva ahesuṃ,  taṃ dassento evamāha. ^b^saṇṭhapehī^eb^ti sammā ṭhapehi.  ^b^ekodibhāvaṃ karohī^eb^ti ekaggaṃ karohi. ^b^samādahā^eb^ti  sammā ādaha āropehi. ^b^mahābhiññata^eb^nti chaḷabhiññataṃ. satthā  kira iminā upāyena satta divase therassa hānabhāgiyaṃ samādhiṃ  vaḍḍhetvā theraṃ chaḷabhiññataṃ pāpesi. paṭhamaṃ. </p>
            </h4>
            <h4>
              <h4n> 2. upatissasuttavaṇṇanā </h4n>
              <p>[03] 236^b^.^eb^ dutiye ^a^P2.0234^ea^ ^b^atthi nu kho  taṃ kiñci lokasmi^eb^nti idaṃ atiuḷārampi sattaṃ vā saṅkhāraṃ  ^a^V2.0207^ea^ vā sandhāya vuttaṃ. ^b^satthupi kho^eb^ti idaṃ yasmā  ānandattherassa satthari adhimatto chando ca pemañca, tasmā ``kiṃ nu  kho imassa therassa satthu vipariṇāmenapi sokādayo nuppajjeyyu''nti  jānanatthaṃ pucchati? ^b^dīgharatta^eb^nti sūkarakhataleṇadvāre  dīghanakhaparibbājakassa vedanāpariggahasuttantaṃ desitadivasato paṭṭhāya  atikkantakālaṃ sandhāyāha. tasmiñhi ^a^M2.0215^ea^ divase therassa ime  vaṭṭānugatakilesā samūhatāti. dutiyaṃ. </p>
            </h4>
            <h4>
              <h4n> 3. ghaṭasuttavaṇṇanā </h4n>
              <p>[03] 237^b^.^eb^ tatiye ^b^ekavihāre^eb^ti ekasmiṃ gabbhe.  tadā kira bahū āgantukā bhikkhū sannipatiṃsu. tasmiṃ pariveṇaggena  vā vihāraggena vā senāsanesu apāpuṇantesu dvinnaṃ therānaṃ eko gabbho  sampatto. te divā pāṭiyekkesu ṭhānesu nisīdanti, rattiṃ pana nesaṃ  antare cīvarasāṇiṃ pasārenti. te attano attano pattapattaṭṭhāneyeva  nisīdanti. tena vuttaṃ ``ekavihāre''ti. ^b^oḷārikenā^eb^ti  idaṃ oḷārikārammaṇataṃ sandhāya vuttaṃ.  dibbacakkhudibbasotadhātuvihārena hi so vihāsi, tesañca  rūpāyatanasaddāyatanasaṅkhātaṃ oḷārikaṃ ārammaṇaṃ. iti  dibbacakkhunā rūpassa diṭṭhattā dibbāya ca sotadhātuyā saddassa  sutattā so vihāro oḷāriko nāma jāto. ^b^dibbacakkhu  visujjhī^eb^ti bhagavato rūpadassanatthāya visuddhaṃ ahosi. ^b^dibbā  ca sotadhātū^eb^ti sāpi bhagavato saddasuṇanatthaṃ visujjhi ^a^P2.0235^ea^.  bhagavatopi therassa rūpadassanatthañceva saddasuṇanatthañca  tadubhayaṃ visujjhi. tadā kira thero ``kathaṃ nu kho etarahi satthā  viharatī''ti ālokaṃ vaḍḍhetvā dibbena cakkhunā satthāraṃ jetavane  vihāre gandhakuṭiyaṃ nisinnaṃ disvā tassa dibbāya sotadhātuyā saddaṃ  suṇi. satthāpi tatheva akāsi. evaṃ te aññamaññaṃ passiṃsu ceva,  saddañca assosuṃ.</p>
              <p>[03] ^b^āraddhavīriyo^eb^ti paripuṇṇavīriyo paggahitavīriyo.  ^b^yāvadeva upanikkhepanamattāyā^eb^ti tiyojanasahassavitthārassa  himavato santike ṭhapitā sāsapamattā pāsāṇasakkharā ``himavā nu  kho mahā, ayaṃ nu kho pāsāṇasakkharā''ti evaṃ yāva  upanikkhepanamattasseva atthāya bhaveyyāti vuttaṃ hoti. paratopi  eseva nayo. ^b^kappa^eb^nti āyukappaṃ. ^b^loṇaghaṭāyā^eb^ti  cakkavāḷamukhavaṭṭiyā ādhārakaṃ katvā mukhavaṭṭiyā brahmalokaṃ āhacca  ṭhitāya loṇacāṭiyāti dasseti.</p>
              <p>[03] ime ^a^V2.0208^ea^ ^a^M2.0216^ea^ pana therā upamaṃ āharantā  sarikkhakeneva ca vijjamānaguṇena ca āhariṃsu. kathaṃ? ayañhi  iddhi nāma accuggataṭṭhena ceva vipulaṭṭhena ca himavantasadisā, paññā  catubhūmakadhamme anupavisitvā ṭhitaṭṭhena sabbabyañjanesu  anupaviṭṭhaloṇarasasadisā. evaṃ tāva sarikkhakaṭṭhena āhariṃsu.  samādhilakkhaṇaṃ pana mahāmoggallānattherassa vibhūtaṃ pākaṭaṃ. kiñcāpi  sāriputtattherassa avijjamānaiddhi nāma natthi, bhagavatā pana  ``etadaggaṃ, bhikkhave, mama sāvakānaṃ bhikkhūnaṃ iddhimantānaṃ yadidaṃ  mahāmoggallāno''ti ayameva etadagge ṭhapito. vipassanālakkhaṇaṃ  pana sāriputtattherassa vibhūtaṃ pākaṭaṃ. kiñcāpi  mahāmoggallānattherassāpi paññā atthi, bhagavatā pana ``etadaggaṃ,  bhikkhave, mama sāvakānaṃ bhikkhūnaṃ mahāpaññānaṃ yadidaṃ sāriputto''ti  (a0 ni0  1.189) ayameva etadagge ṭhapito. tasmā yathā ete  aññamaññassa dhuraṃ na pāpuṇanti, evaṃ vijjamānaguṇena āhariṃsu.  samādhilakkhaṇasmiñhi mahāmoggallāno nipphattiṃ gato,  vipassanālakkhaṇe sāriputtatthero, dvīsupi etesu sammāsambuddhoti.  tatiyaṃ. </p>
            </h4>
            <h4>
              <h4n> 4. navasuttavaṇṇanā </h4n>
              <p>[03] 238^b^.^eb^ catutthe ^a^P2.0236^ea^ ^b^appossukko^eb^ti  nirussukko. ^b^saṅkasāyatī^eb^ti viharati. ^b^veyyāvacca^eb^nti  cīvare kattabbakiccaṃ. ^b^ābhicetasikāna^eb^nti abhicittaṃ uttamacittaṃ  nissitānaṃ. ^b^nikāmalābhī^eb^ti icchiticchitakkhaṇe  samāpajjanasamatthatāya nikāmalābhī. ^b^akicchalābhī^eb^ti  jhānapāripanthike sukhena vikkhambhetvā samāpajjanasamatthatāya  adukkhalābhī. ^b^akasiralābhī^eb^ti yathāparicchedena  vuṭṭhānasamatthatāya vipulalābhī, paguṇajjhānoti attho.  ^b^sithilamārabbhā^eb^ti sithilavīriyaṃ pavattetvā. catutthaṃ. </p>
            </h4>
            <h4>
              <h4n> 5. sujātasuttavaṇṇanā </h4n>
              <p>[03] 239^b^.^eb^ pañcame ^b^abhirūpo^eb^ti aññāni rūpāni  atikkantarūpo. ^b^dassanīyo^eb^ti daṭṭhabbayutto.  ^b^pāsādiko^eb^ti dassanena cittaṃ pasādetuṃ samattho.  ^b^vaṇṇapokkharatāyā^eb^ti chavivaṇṇasundaratāya. pañcamaṃ. </p>
            </h4>
            <h4>
              <h4n> 6. lakuṇḍakabhaddiyasuttavaṇṇanā </h4n>
              <p>[03] 240^b^.^eb^ chaṭṭhe ^a^V2.0209^ea^ ^a^M2.0217^ea^ ^b^dubbaṇṇa^eb^nti  virūpasarīravaṇṇaṃ. ^b^okoṭimaka^eb^nti rassaṃ.  ^b^paribhūtarūpa^eb^nti pamāṇavasena paribhūtajātikaṃ. taṃ kira  chabbaggiyā bhikkhū, ``āvuso bhaddiya, āvuso, bhaddiyā''ti tattha  tattha parāmasitvā nānappakāraṃ kīḷanti ākaḍḍhanti parikaḍḍhanti.  tena vuttaṃ ``paribhūtarūpa''nti. kasmā panesa evarūpo jāto? ayaṃ  kira atīte eko mahārājā ahosi, tassa mahallakā ca  mahallakitthiyo ca paṭikūlā honti. so sace mahallake passati,  tesaṃ ^a^P2.0237^ea^ cūḷaṃ ṭhapāpetvā kacchaṃ bandhāpetvā yathāruci  kīḷāpeti. mahallakitthiyopi disvā tāsampi icchiticchitaṃ  vippakāraṃ katvā yathāruci kīḷāpeti. tesaṃ puttadhītādīnaṃ santike  mahāsārajjaṃ uppajjati. tassa pāpakiriyā pathavito paṭṭhāya  chadevaloke ekakolāhalaṃ akāsi.</p>
              <p>[03] atha sakko cintesi -- ``ayaṃ andhabālo mahājanaṃ viheṭheti,  karissāmissa niggaha''nti. so mahallakagāmiyavaṇṇaṃ katvā yānake  ekaṃ takkacāṭiṃ āropetvā yānaṃ pesento nagaraṃ pavisati. rājāpi  hatthiṃ āruyha nagarato nikkhanto taṃ disvā -- ``ayaṃ mahallako  takkayānakena amhākaṃ abhimukho āgacchati, vāretha vārethā''ti āha.  manussā ito cito ca pakkhandantāpi na passanti. sakko hi  ``rājāva maṃ passatu, mā aññe''ti evaṃ adhiṭṭhahi. atha tesu  manussesu ``kahaṃ, deva, kahaṃ devā''ti vadantesu eva rājā saha  hatthinā vaccho viya dhenuyā yānassa heṭṭhā pāvisi. sakko takkacāṭiṃ  bhindi.</p>
              <p>[03] rājā sīsato paṭṭhāya takkena kilinnasarīro ahosi. so  sarīraṃ ubbaṭṭāpetvā uyyānapokkharaṇiyaṃ nhatvā alaṅkatasarīro nagaraṃ  pavisanto puna taṃ addasa. disvā ``ayaṃ so amhehi diṭṭhamahallako  puna dissati. vāretha vāretha na''nti āha. manussā ``kahaṃ,  deva, kahaṃ, devā''ti ito cito ca vidhāviṃsu. so  paṭhamavippakārameva puna pāpuṇi. tasmiṃ khaṇe sakko goṇe ca yānañca  antaradhāpetvā ākāse ^a^M2.0218^ea^ ṭhatvā āha, ``andhabāla, tvaṃ mayi  takkavāṇijako eso''ti saññaṃ karosi, sakkohaṃ devarājā, ``tavetaṃ  pāpakiriyaṃ nivāressāmī''ti āgato, ``mā puna evarūpaṃ  akāsī''ti santajjetvā agamāsi. iminā kammena so dubbaṇṇo  ahosi.</p>
              <p>[03] vipassīsammāsambuddhakāle ^a^V2.0210^ea^ panesa cittapattakokilo  nāma hutvā kheme migadāye vasanto ekadivasaṃ himavantaṃ gantvā madhuraṃ  ambaphalaṃ tuṇḍena gahetvā āgacchanto bhikkhusaṅghaparivāraṃ satthāraṃ  disvā cintesi -- ``ahaṃ aññesu divasesu rittako tathāgataṃ  passāmi. ajja pana me imaṃ ambapakkaṃ atthi, dasabalassa taṃ  dassāmī''ti otaritvā ākāse carati. satthā tassa cittaṃ ñatvā  upaṭṭhākaṃ ^a^P2.0238^ea^ olokesi. so pattaṃ nīharitvā  dasabalaṃ vanditvā satthu hatthe ṭhapesi. kokilo dasabalassa patte  ambapakkaṃ patiṭṭhāpesi. satthā tattheva nisīditvā taṃ paribhuñji.  kokilo pasannacitto punappunaṃ dasabalassa guṇe āvajjetvā dasabalaṃ  vanditvā attano kulāvakaṃ gantvā sattāhaṃ pītisukheneva vītināmesi.  iminā kammena saro madhuro ahosi.</p>
              <p>[03] kassapasammāsambuddhakāle pana cetiye āraddhe ``kiṃpamāṇaṃ  karoma? sattayojanappamāṇaṃ. atimahantaṃ etaṃ, chayojanappamāṇaṃ  karoma. idampi atimahantaṃ, pañcayojanaṃ karoma, catuyojanaṃ,  tiyojanaṃ, dviyojana''nti. ayaṃ tadā jeṭṭhakavaḍḍhakī hutvā, ``evaṃ,  bho, anāgate sukhapaṭijaggitaṃ kātuṃ vaṭṭatī''ti vatvā rajjuṃ ādāya  parikkhipanto gāvutamattake ṭhatvā, ``ekekaṃ mukhaṃ gāvutaṃ hotu, cetiyaṃ  yojanāvaṭṭaṃ yojanubbedhaṃ bhavissatī''ti āha. te tassa vacane aṭṭhaṃsu.  cetiyaṃ sattadivasasattamāsādhikehi sattahi saṃvaccharehi niṭṭhitaṃ.  iti appamāṇassa buddhassa pamāṇaṃ akāsīti. tena kammena  okoṭimako jāto.</p>
              <p>[03] ^b^hatthayo pasadā migā^eb^ti hatthino ca pasadamigā ca.  ^b^natthi kāyasmiṃ tulyatā^eb^ti kāyasmiṃ pamāṇaṃ nāma natthi,  akāraṇaṃ kāyapamāṇanti attho. chaṭṭhaṃ. </p>
            </h4>
            <h4>
              <h4n> 7. visākhasuttavaṇṇanā </h4n>
              <p>[03] 241^b^.^eb^ sattame ^a^M2.0219^ea^ ^b^poriyā vācāyā^eb^ti  puravāsīnaṃ nagaramanussānaṃ vācāsadisāya aparihīnakkharapadāya  madhuravācāya. ^b^vissaṭṭhāyā^eb^ti asandiddhāya apalibuddhāya,  pittasemhehi ^a^P2.0239^ea^ anupahatāyāti attho.  ^b^anelagalāyā^eb^ti yathā dandhamanussā mukhena kheḷaṃ gaḷantena vācaṃ  bhāsanti, na evarūpāya, atha kho niddosāya visadavācāya.  ^b^pariyāpannāyā^eb^ti catusaccapariyāpannāya ^a^V2.0211^ea^ cattāri saccāni  amuñcitvā pavattāya. ^b^anissitāyā^eb^ti vaṭṭanissitaṃ katvā  akathitāya. ^b^dhammo hi isinaṃ dhajo^eb^ti navavidhalokuttaradhammo  isīnaṃ dhajo nāmāti. sattamaṃ. </p>
            </h4>
            <h4>
              <h4n> 8. nandasuttavaṇṇanā </h4n>
              <p>[03] 242^b^.^eb^ aṭṭhame ^b^ākoṭitapaccākoṭitānī^eb^ti ekasmiṃ  passe pāṇinā vā muggarena vā ākoṭanena ākoṭitāni, parivattetvā  ākoṭanena paccākoṭitāni. ^b^añjetvā^eb^ti añjanena pūretvā.  ^b^acchaṃ patta^eb^nti vippasannavaṇṇaṃ mattikāpattaṃ. kasmā pana thero  evamakāsīti? satthu ajjhāsayajānanatthaṃ. evaṃ kirassa ahosi  ``sace satthā `sobhati vata me ayaṃ kaniṭṭhabhātiko'ti vakkhati,  yāvajīvaṃ iminā vākārena carissāmi. sace ettha dosaṃ dassati,  imaṃ ākāraṃ pahāya saṅkāracoḷaṃ gahetvā cīvaraṃ katvā dhārento  pariyantasenāsane vasanto carissāmī''ti. ^b^assasī^eb^ti  bhavissasi.</p>
              <p>[03] ^b^aññātuñchenā^eb^ti abhilakkhitesu issarajanagehesu  kaṭukabhaṇḍasambhāraṃ sugandhaṃ bhojanaṃ pariyesantassa uñcho ñātuñcho nāma.  gharapaṭipāṭiyā pana dvāre ṭhitena laddhaṃ missakabhojanaṃ aññātuñcho  nāma. ayamidha adhippeto. ^b^kāmesu anapekkhina^eb^nti  vatthukāmakilesakāmesu nirapekkhaṃ. ^b^āraññiko cā^eb^tiādi  sabbaṃ samādānavaseneva vuttaṃ. ^b^kāmesu ca anapekkho^eb^ti idaṃ suttaṃ  devaloke accharāyo dassetvā āgatena aparabhāge kathitaṃ. imassa  kathitadivasato paṭṭhāya thero ghaṭento vāyamanto katipāheneva arahatte  patiṭṭhāya sadevake loke aggadakkhiṇeyyo jāto. aṭṭhamaṃ. </p>
            </h4>
            <h4>
              <h4n> 9. tissasuttavaṇṇanā </h4n>
              <p>[03] 243^b^.^eb^ navame ^a^M2.0220^ea^ ^a^P2.0240^ea^  ^b^dummano^eb^ti uppannadomanasso. kasmā panāyaṃ evaṃ dukkhī  dummano jātoti? khattiyapabbajito hesa, tena naṃ pabbājetvā  dupaṭṭasāṭakaṃ nivāsāpetvā varacīvaraṃ pārupetvā akkhīni añjetvā  manosilātelena sīsaṃ makkhesuṃ. so bhikkhūsu rattiṭṭhānadivāṭṭhānaṃ  gatesu ``bhikkhunā nāma vivittokāse nisīditabba''nti ajānanto  bhojanasālaṃ gantvā mahāpīṭhaṃ āruhitvā nisīdi. disāvacarā  āgantukā paṃsukūlikā bhikkhū āgantvā, ``imināva ^a^V2.0212^ea^  nīhārena rajokiṇṇehi gattehi na sakkā dasabalaṃ passituṃ. bhaṇḍakaṃ  tāva ṭhapessāmā''ti bhojanasālaṃ agamaṃsu. so tesu mahātheresu  āgacchantesu niccalo nisīdiyeva. aññe bhikkhū ``pādavattaṃ  karoma, tālavaṇṭena bījāmā''ti āpucchanti. ayaṃ pana nisinnakova  ``kativassatthā''ti? pucchitvā, ``mayaṃ avassikā. tumhe pana  kativassatthā''ti? vutte, ``mayaṃ ajja pabbajitā''ti āha. atha  naṃ bhikkhū, ``āvuso, adhunā chinnacūḷosi, ajjāpi te sīsamūle  ūkāgandho vāyatiyeva, tvaṃ nāma ettakesu vuḍḍhataresu vattaṃ āpucchantesu  nissaddo niccalo nisinno, apacitimattampi te natthi, kassa  sāsane pabbajitosī''ti? parivāretvā taṃ vācāsattīhi paharantā  ``kiṃ tvaṃ iṇaṭṭo vā bhayaṭṭo vā jīvituṃ asakkonto pabbajito''ti?  āhaṃsu. so ekampi theraṃ olokesi, tena ``kiṃ maṃ olokesi  mahallakā''ti? vutte aññaṃ olokesi, tenapi tatheva vutte athassa  ``ime maṃ parivāretvā vācāsattīhi vijjhantī''ti khattiyamāno  uppajji. akkhīsu maṇivaṇṇāni assūni sañcariṃsu. tato ne  āha -- ``kassa santikaṃ āgatatthā''ti. te ``kiṃ pana tvaṃ  `mayhaṃ santikaṃ āgatā'ti? amhe maññasi gihibyañjanabhaṭṭhakā''ti  vatvā, ``sadevake loke aggapuggalassa satthu santikaṃ āgatamhā''ti  āhaṃsu. so ``mayhaṃ bhātu santike āgatā tumhe, yadi evaṃ idāni  vo āgatamaggeneva gamanaṃ ^a^P2.0241^ea^ karissāmī''ti  kujjhitvā nikkhanto antarāmagge cintesi -- ``mayi imināva  nīhārena gate satthā ete na nīharāpessatī''ti dukkhī dummano  assūni pavattayamāno agamāsi. iminā kāraṇena esa evaṃ  jātoti.</p>
              <p>[03] ^b^vācāsannitodakenā^eb^ti ^a^M2.0221^ea^ vacanapatodena.  ^b^sañjambharimakaṃsū^eb^ti sañjambharitaṃ nirantaraṃ phuṭaṃ akaṃsu, upari  vijjhiṃsūti vuttaṃ hoti. ^b^vattā^eb^ti pare yadicchakaṃ vadatiyeva.  ^b^no ca vacanakkhamo^eb^ti paresaṃ vacanaṃ khamituṃ na sakkoti.  idāni tāva tvaṃ iminā kopena iminā vuttavācāsannitodakena viddho.  atīte pana raṭṭhato ca pabbājitoti. evaṃ vutte, ``katarasmiṃ  kāle bhagavā''ti? bhikkhū bhagavantaṃ yāciṃsu.</p>
              <p>[03] satthā āha -- atīte bārāṇasiyaṃ bārāṇasirājā rajjaṃ  kāresi. atheko jātimā, eko mātaṅgoti dve isayo bārāṇasiṃ  agamaṃsu. tesu jātimā puretaraṃ gantvā kumbhakārasālāyaṃ nisīdi.  mātaṅgo tāpaso pacchā gantvā tattha okāsaṃ yāci kumbhakāro  ``atthettha paṭhamataraṃ ^a^V2.0213^ea^ paviṭṭho pabbajito, taṃ pucchā''ti āha.  so attano parikkhāraṃ gahetvā sālāya dvāramūle ṭhatvā,  ``amhākampi ācariya ekarattivāsāya okāsaṃ dethā''ti āha.  ``pavisa, bho''ti. pavisitvā nisinnaṃ, ``bho, kiṃ gottosī''ti?  pucchi. ``caṇḍālagottomhī''ti. ``na sakkā tayā saddhiṃ  ekaṭṭhāne nisīdituṃ, ekamantaṃ gacchā''ti. so ca tattheva  tiṇasanthārakaṃ pattharitvā nipajji, jātimā dvāraṃ nissāya nipajji.  itaro passāvatthāya nikkhamanto taṃ urasmiṃ akkami. ``ko  eso''ti ca vutte? ``ahaṃ ācariyā''ti āha. ``re caṇḍāla,  kiṃ aññato maggaṃ na passasi? atha me āgantvā akkamasī''ti.  ``ācariya, adisvā me akkantosi, khama mayha''nti. so  mahāpurise bahi nikkhante cintesi -- ``ayaṃ paccāgacchantopi  itova āgamissatī''ti parivattetvā nipajji. mahāpurisopi  ``ācariyo ito sīsaṃ katvā nipanno, pādasamīpena gamissāmī''ti  pavisanto puna urasmiṃyeva akkami. ``ko ^a^P2.0242^ea^  eso''ti ca vutte? ``ahaṃ ācariyā''ti āha. ``paṭhamaṃ tāva te  ajānantena kataṃ, idāni maṃ ghaṭentova akāsi, sūriye te uggacchante  sattadhā muddhā phalatū''ti sapi. mahāpuriso kiñci avatvā  purearuṇeyeva sūriyaṃ gaṇhi, nāssa uggantuṃ adāsi. manussā ca  hatthiassādayo ca pabujjhiṃsu.</p>
              <p>[03] manussā ^a^M2.0222^ea^ rājakulaṃ gantvā, ``deva, sakalanagare  appabuddho nāma natthi, na ca aruṇuggaṃ paññāyati, kinnu kho  eta''nti? tena hi nagaraṃ parivīmaṃsathāti. te parivīmaṃsantā  kumbhakārasālāyaṃ dve tāpase disvā, ``imesaṃ etaṃ kammaṃ  bhavissatī''ti gantvā rañño ārocesuṃ. raññā ca ``pucchatha ne''ti  vuttā āgantvā jātimantaṃ pucchiṃsu -- ``tumhehi andhakāraṃ kata''nti.  ``na mayā kataṃ, esa pana kūṭajaṭilo chavo anantamāyo, taṃ  pucchathā''ti. te āgantvā mahāpurisaṃ pucchiṃsu -- ``tumhehi, bhante,  andhakāraṃ kata''nti. ``āma ayaṃ ācariyo maṃ abhisapi, tasmā  mayā kata''nti. te gantvā rañño ārocesuṃ. rājāpi āgantvā  mahāpurisaṃ ``tumhehi kataṃ, bhante''ti? pucchi. ``āma,  mahārājā''ti. ``kasmā bhante''ti? ``iminā abhisapitomhi,  sace maṃ eso khamāpessati, sūriyaṃ vissajjessāmī''ti. rājā  ``khamāpetha, bhante, eta''nti āha. itaro ``mādiso jātimā kiṃ  evarūpaṃ caṇḍālaṃ khamāpessati? na khamāpemī''ti.</p>
              <p>[03] atha naṃ manussā ``na kiṃ tvaṃ attano ruciyā  khamāpessasī''ti? vatvā hatthesu ca pādesu ^a^V2.0214^ea^ ca gahetvā  pādamūle nipajjāpetvā ``khamāpehī''ti āhaṃsu. so nissaddo  nipajji. punapi naṃ ``khamāpehī''ti āhaṃsu. tato ``khama mayhaṃ,  ācariyā''ti āha. mahāpuriso ``ahaṃ tāva tuyhaṃ khamitvā sūriyaṃ  vissajjessāmi, sūriye pana uggate tava sīsaṃ sattadhā phalissatī''ti  vatvā, ``imassa sīsappamāṇaṃ mattikāpiṇḍaṃ matthake ṭhapetvā etaṃ  nadiyā galappamāṇe udake ṭhapethā''ti āha. manussā tathā akaṃsu.  ettāvatā saraṭṭhakaṃ rājabalaṃ sannipati. mahāpuriso sūriyaṃ muñci.  sūriyarasmi āgantvā mattikāpiṇḍaṃ pahari. so sattadhā bhijji.  tāvadeva so nimujjitvā ekena titthena uttaritvā palāyi. satthā  ^a^P2.0243^ea^ imaṃ vatthuṃ āharitvā, ``idāni tāva tvaṃ  bhikkhūnaṃ santike paribhāsaṃ labhasi, pubbepi imaṃ kodhaṃ nissāya  raṭṭhato pabbājito''ti anusandhiṃ ghaṭetvā atha naṃ ovadanto ^b^na  kho te taṃ tissa patirūpa^eb^ntiādimāha. navamaṃ. </p>
            </h4>
            <h4>
              <h4n> 10. theranāmakasuttavaṇṇanā </h4n>
              <p>[03] 244^b^.^eb^ dasame ^b^vaṇṇavādī^eb^ti ānisaṃsavādī.  ^b^yaṃ atītaṃ taṃ pahīna^eb^nti atīte khandhapañcake chandarāgappahānena taṃ  pahīnaṃ nāma hoti. ^b^anāgata^eb^nti anāgatampi khandhapañcakaṃ tattha  chandarāgapaṭinissaggena paṭinissaṭṭhaṃ nāma hoti ^a^M2.0223^ea^.  ^b^sabbābhibhu^eb^nti sabbā khandhāyatanadhātuyo ca tayo bhave ca  abhibhavitvā ṭhitaṃ. ^b^sabbavidu^eb^nti taṃ vuttappakāraṃ sabbaṃ viditaṃ  pākaṭaṃ katvā ṭhitaṃ. ^b^sabbesu dhammesū^eb^ti tesveva dhammesu  taṇhādiṭṭhilepehi anupalittaṃ. ^b^sabbañjaha^eb^nti tadeva sabbaṃ tattha  chandarāgappahānena jahitvā ṭhitaṃ. ^b^taṇhakkhaye vimutta^eb^nti  taṇhakkhayasaṅkhāte nibbāne tadārammaṇāya vimuttiyā vimuttaṃ. dasamaṃ. </p>
            </h4>
            <h4>
              <h4n> 11. mahākappinasuttavaṇṇanā </h4n>
              <p>[03] 245^b^.^eb^ ekādasame ^b^mahākappino^eb^ti evaṃnāmako  abhiññābalappatto asītimahāsāvakānaṃ abbhantaro mahāthero. so  kira gihikāle kukkuṭavatīnagare tiyojanasatikaṃ rajjaṃ akāsi.  pacchimabhavikattā pana tathārūpaṃ sāsanaṃ sotuṃ ohitasoto vicarati.  athekadivasaṃ amaccasahassaparivuto uyyānakīḷikaṃ agamāsi. tadā  ca majjhimadesato jaṅghavāṇijā taṃ nagaraṃ gantvā, bhaṇḍaṃ paṭisāmetvā,  ``rājānaṃ passissāmā''ti paṇṇākārahatthā rājakuladvāraṃ gantvā,  ``rājā ^a^V2.0215^ea^ uyyānaṃ gato''ti sutvā, uyyānaṃ gantvā, dvāre  ṭhitā, paṭihārassa ārocayiṃsu. atha rañño nivedite rājā  pakkosāpetvā niyyātitapaṇṇākāre vanditvā ṭhite, ``tātā, kuto  ^a^P2.0244^ea^ āgatatthā''ti? pucchi. ``sāvatthito  devā''ti. ``kacci vo raṭṭhaṃ subhikkhaṃ, dhammiko rājā''ti?  ``āma, devā''ti. ``atthi pana tumhākaṃ dese kiñci  sāsana''nti? ``atthi, deva, na pana sakkā ucchiṭṭhamukhehi  kathetu''nti. rājā suvaṇṇabhiṅgārena udakaṃ dāpesi. te mukhaṃ  vikkhāletvā dasabalābhimukhā añjaliṃ paggaṇhitvā, ``deva, amhākaṃ  dese buddharatanaṃ nāma uppanna''nti āhaṃsu. rañño ``buddho''ti vacane  sutamatte sakalasarīraṃ pharamānā pīti uppajji. tato ``buddhoti,  tātā, vadathā''ti? āha. ``buddhoti deva vadāmā''ti. evaṃ  tikkhattuṃ vadāpetvā, ``buddhoti padaṃ aparimāṇaṃ, nāssa sakkā  parimāṇaṃ kātu''nti tasmiṃyeva pasanno satasahassaṃ datvā puna ``aññaṃ  kiṃ sāsana''nti? pucchi. ``deva dhammaratanaṃ nāma uppanna''nti.  tampi sutvā tatheva tikkhattuṃ paṭiññaṃ gahetvā aparampi satasahassaṃ  datvā puna ``aññaṃ kiṃ sāsana''nti? pucchi. ``saṅgharatanaṃ deva  uppanna''nti. tampi sutvā tatheva tikkhattuṃ paṭiññaṃ gahetvā aparampi  satasahassaṃ ^a^M2.0224^ea^ datvā dinnabhāvaṃ paṇṇe likhitvā, ``tātā,  deviyā santikaṃ gacchathā''ti pesesi. tesu gatesu amacce pucchi,  ``tātā, buddho loke uppanno, tumhe kiṃ karissathā''ti? ``deva  tumhe kiṃ kattukāmā''ti? ``ahaṃ pabbajissāmī''ti. ``mayampi  pabbajissāmā''ti. te sabbepi gharaṃ vā kuṭumbaṃ vā anapaloketvā ye  asse āruyha gatā, teheva nikkhamiṃsu.</p>
              <p>[03] vāṇijā anojādeviyā santikaṃ gantvā paṇṇaṃ dassesuṃ. sā  vācetvā ``raññā tumhākaṃ bahū kahāpaṇā dinnā, kiṃ tumhehi kataṃ,  tātā''ti? pucchi. ``piyasāsanaṃ devi ānīta''nti.  ``amhepi sakkā, tātā, suṇāpetu''nti. ``sakkā devi,  ucchiṭṭhamukhehi pana vattuṃ na sakkā''ti. sā suvaṇṇabhiṅgārena udakaṃ  dāpesi. te mukhaṃ vikkhāletvā rañño ārocitanayeneva ārocesuṃ.  sāpi sutvā uppannapāmojjā teneva nayena ekekasmiṃ pade tikkhattuṃ  paṭiññaṃ gahetvā paṭiññāgaṇanāya tīṇi tīṇi katvā navasatasahassāni  adāsi. vāṇijā sabbānipi dvādasasatasahassāni labhiṃsu. atha  ne ``rājā kahaṃ, tātā''ti, pucchi. ``pabbajissāmīti ^a^P2.0245^ea^  nikkhanto devī''ti. ``tena hi, tātā, tumhe  gacchathā''ti te uyyojetvā raññā saddhiṃ gatānaṃ amaccānaṃ mātugāme  pakkosāpetvā, ``tumhe attano sāmikānaṃ gataṭṭhānaṃ jānātha ammā''ti  pucchi. ``jānāma ayye, raññā saddhiṃ uyyānakīḷikaṃ ^a^V2.0216^ea^  gatā''ti. āma gatā, tattha pana gantvā, ``buddho uppanno, dhammo  uppanno, saṅgho uppanno''ti sutvā, ``dasabalassa santike  pabbajissāmā''ti gatā. ``tumhe kiṃ karissathā''ti? ``tumhe  pana ayye kiṃ kattukāmā''ti? ``ahaṃ pabbajissāmi, na tehi  vantavamanaṃ jivhagge ṭhapeyya''nti. ``yadi evaṃ, mayampi  pabbajissāmā''ti sabbā rathe yojāpetvā nikkhamiṃsu.</p>
              <p>[03] rājāpi amaccasahassena saddhiṃ gaṅgāya tīraṃ pāpuṇi.  tasmiñca samaye gaṅgā pūrā hoti. atha naṃ disvā, ``ayaṃ gaṅgā  pūrā caṇḍamacchākiṇṇā, amhehi saddhiṃ āgatā dāsā vā manussā vā  natthi, ye no nāvaṃ vā uḷumpaṃ vā katvā dadeyyuṃ, etassa pana satthu  guṇā nāma heṭṭhā avīcito upari yāva bhavaggā patthaṭā, sace esa  satthā sammāsambuddho, imesaṃ assānaṃ khurapiṭṭhāni mā tementū''ti  udakapiṭṭhena asse pakkhandāpesuṃ ^a^M2.0225^ea^. ekāssassāpi  khurapiṭṭhamattaṃ na temi, rājamaggena gacchantā viya paratīraṃ patvā purato  aññaṃ mahānadiṃ pāpuṇiṃsu. tattha aññā saccakiriyā natthi, tāya  eva saccakiriyāya tampi aḍḍhayojanavitthāraṃ nadiṃ atikkamiṃsu.  atha tatiyaṃ candabhāgaṃ nāma mahānadiṃ patvā tampi tāya eva  saccakiriyāya atikkamiṃsu.</p>
              <p>[03] satthāpi taṃdivasaṃ paccūsasamaye mahākaruṇāsamāpattito vuṭṭhāya  lokaṃ olokento ``ajja mahākappino tiyojanasatikaṃ rajjaṃ pahāya  amaccasahassaparivāro mama santike pabbajituṃ āgacchatī''ti disvā,  ``mayā tesaṃ paccuggamanaṃ kātuṃ yutta''nti pātova sarīrapaṭijagganaṃ  katvā, bhikkhusaṅghaparivāro sāvatthiyaṃ piṇḍāya caritvā, pacchābhattaṃ  ^a^P2.0246^ea^ piṇḍapātapaṭikkanto sayameva pattacīvaraṃ gahetvā,  ākāse uppatitvā candabhāgāya nadiyā tīre tesaṃ uttaraṇatitthassa  abhimukhe ṭhāne mahānigrodharukkho atthi, tattha pallaṅkena nisīditvā  parimukhaṃ satiṃ upaṭṭhapetvā chabbaṇṇabuddharasmiyo vissajjesi. te tena  titthena uttarantā ca chabbaṇṇabuddharasmiyo ito cito ca  vidhāvantiyo olokentā dasabalassa puṇṇacandasassirikaṃ mukhaṃ  disvā, ``yaṃ satthāraṃ uddissa mayaṃ pabbajitā, addhā so eso''ti  dassaneneva niṭṭhaṃ gantvā diṭṭhaṭṭhānato paṭṭhāya onatā vandamānā āgamma  satthāraṃ vandiṃsu. rājā gopphakesu gahetvā satthāraṃ vanditvā  ekamantaṃ nisīdi saddhiṃ amaccasahassena. satthā tesaṃ dhammaṃ kathesi.  desanāpariyosāne sabbe arahatte patiṭṭhāya satthāraṃ pabbajjaṃ yāciṃsu.  satthā ``pubbe ime cīvaradānassa ^a^V2.0217^ea^ dinnattā attano  cīvarāni gahetvāva āgatā''ti suvaṇṇavaṇṇaṃ hatthaṃ pasāretvā, ``etha  bhikkhavo svākkhāto dhammo, caratha brahmacariyaṃ sammā dukkhassa  antakiriyāyā''ti āha. sāva tesaṃ āyasmantānaṃ pabbajjā ca  upasampadā ca ahosi, vassasaṭṭhikattherā viya satthāraṃ parivārayiṃsu.</p>
              <p>[03] anojāpi devī rathasahassaparivārā gaṅgātīraṃ patvā rañño  atthāya ābhataṃ nāvaṃ vā uḷumpaṃ vā adisvā attano byattatāya  cintesi -- ``rājā saccakiriyaṃ katvā gato bhavissati, so pana  satthā na kevalaṃ tesaṃyeva ^a^M2.0226^ea^ atthāya nibbatto, sace so satthā  sammāsambuddho, amhākaṃ rathā mā udake nimujjiṃsū''ti udakapiṭṭhe rathe  pakkhandāpesi. rathānaṃ nemivaṭṭimattampi na temi.  dutiyatatiyanadīpi teneva saccakārena uttaramānāyeva nigrodharukkhamūle  satthāraṃ addasa. satthā ``imāsaṃ attano sāmike passantīnaṃ  chandarāgo uppajjitvā maggaphalānaṃ antarāyaṃ kareyya, so evaṃ kātuṃ na  sakkhissatī''ti yathā aññamaññe na passanti, tathā akāsi. tā  sabbāpi titthato uttaritvā dasabalaṃ vanditvā nisīdiṃsu. satthā  tāsaṃ dhammaṃ kathesi, desanāpariyosāne ^a^P2.0247^ea^ sabbāpi  sotāpattiphale patiṭṭhāya aññamaññe passiṃsu. satthā ``uppalavaṇṇā  āgacchatū''ti cintesi. therī āgantvā sabbā pabbājetvā ādāya  bhikkhunīnaṃ upassayaṃ gatā. satthā bhikkhusahassaṃ gahetvā ākāsena  jetavanaṃ agamāsi. imaṃ sandhāyetaṃ vuttaṃ -- ``mahākappinoti evaṃ  nāmako abhiññābalappatto asītimahāsāvakānaṃ abbhantaro  mahāthero''ti.</p>
              <p>[03] ^b^janetasmi^eb^nti janite pajāyāti attho. ^b^ye  gottapaṭisārino^eb^ti ye ``mayaṃ vāseṭṭhā gotamā''ti gottaṃ paṭisaranti  paṭijānanti, tesaṃ khattiyo seṭṭhoti attho.  ^b^vijjācaraṇasampanno^eb^ti aṭṭhahi vijjāhi ceva pannarasadhammabhedena  caraṇena ca samannāgato. ^b^tapatī^eb^ti virocati. ^b^jhāyī  tapati brāhmaṇo^eb^ti khīṇāsavabrāhmaṇo duvidhena jhānena jhāyamāno  tapati virocati. tasmiṃ pana khaṇe kāludāyitthero duvidhena jhānena  jhāyamāno avidūre nisinno hoti. ^b^buddho tapatī^eb^ti  sabbaññubuddho virocati. sabbamaṅgalagāthā kiresā. bhātikarājā  kira ekaṃ pūjaṃ kāretvā ācariyakaṃ āha -- ``tīhi ratanehi amuttaṃ  ekaṃ jayamaṅgalaṃ vadathā''ti. so tepiṭakaṃ buddhavacanaṃ sammasitvā imaṃ  gāthaṃ vadanto ``divā tapati ādicco''ti vatvā atthaṅgamentassa  sūriyassa añjaliṃ paggaṇhi. ``rattimābhāti candimā''ti,  uṭṭhahantassa candassa añjaliṃ ^a^V2.0218^ea^ paggaṇhi. ``sannaddho khattiyo  tapatī''ti rañño añjaliṃ paggaṇhi. ``jhāyī tapati brāhmaṇo''ti  bhikkhusaṅghassa añjaliṃ paggaṇhi. ``buddho tapati tejasā''ti vatvā  pana mahācetiyassa añjaliṃ paggaṇhi. atha naṃ rājā ``mā hatthaṃ  otārehī''ti ukkhittasmiṃyeva hatthe sahassaṃ ṭhapesi. ekādasamaṃ. </p>
            </h4>
            <h4>
              <h4n> 12. sahāyakasuttavaṇṇanā </h4n>
              <p>[03] 246^b^.^eb^ dvādasame ^a^M2.0227^ea^ ^b^cirarattaṃsametikā^eb^ti  dīgharattaṃ saṃsanditvā sametvā ṭhitaladdhino. te kira  pañcajātisatāni ekatova vicariṃsu. ^b^sameti nesaṃ saddhammo^eb^ti  idāni imesaṃ ayaṃ sāsanadhammo ^a^P2.0248^ea^ saṃsandati sameti.  ^b^dhamme buddhappavedite^eb^ti buddhena pavedite dhamme etesaṃ  sāsanadhammo sobhatīti attho. ^b^suvinītā kappinenā^eb^ti  attano upajjhāyena ariyappavedite dhamme suṭṭhu vinītā. sesaṃ  sabbattha uttānamevāti. dvādasamaṃ. </p>
              <p>[06] bhikkhusaṃyuttavaṇṇanā niṭṭhitā. </p>
              <p>[06] iti sāratthappakāsiniyā saṃyuttanikāya-aṭṭhakathāya </p>
              <p>[06] nidānavaggavaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
