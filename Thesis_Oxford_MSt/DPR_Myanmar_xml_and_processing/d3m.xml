<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] dīghanikāyo </h>
  <ha>
    <han> pāthikavaggapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. pāthikasuttaṃ </h2n>
          <h3>
            <h3n> </h3n>
            <h4>
              <h4n> sunakkhattavatthu </h4n>
              <p>[03] 1^b^.^eb^ evaṃ ^a^M3.0001^ea^ ^a^P3.0001^ea^ ^a^V3.0001^ea^ ^a^T3.0001^ea^ me sutaṃ --  ekaṃ samayaṃ bhagavā mallesu  viharati anupiyaṃ nāma {anuppiyaṃ nāma (syā0)} mallānaṃ nigamo. atha kho bhagavā  pubbaṇhasamayaṃ nivāsetvā pattacīvaramādāya anupiyaṃ piṇḍāya pāvisi.  atha kho bhagavato etadahosi -- ``atippago kho tāva  anupiyāyaṃ {anupiyaṃ (ka0)} piṇḍāya carituṃ. yaṃnūnāhaṃ yena bhaggavagottassa  paribbājakassa ārāmo, yena bhaggavagotto paribbājako  tenupasaṅkameyya''nti. </p>
              <p>[03] 2^b^.^eb^ atha ^a^P3.0002^ea^ ^a^V3.0002^ea^ kho bhagavā yena bhaggavagottassa  paribbājakassa ārāmo, yena bhaggavagotto paribbājako tenupasaṅkami.  atha kho bhaggavagotto paribbājako bhagavantaṃ etadavoca -- ``etu  kho, bhante, bhagavā. svāgataṃ, bhante, bhagavato. cirassaṃ kho,  bhante, bhagavā imaṃ pariyāyamakāsi yadidaṃ idhāgamanāya. nisīdatu,  bhante, bhagavā, idamāsanaṃ paññatta''nti. nisīdi bhagavā paññatte  āsane. bhaggavagottopi kho paribbājako aññataraṃ ^a^T3.0002^ea^ nīcaṃ āsanaṃ  gahetvā ekamantaṃ nisīdi. ekamantaṃ nisinno kho bhaggavagotto  paribbājako bhagavantaṃ etadavoca -- ``purimāni, bhante, divasāni ^a^M3.0002^ea^   purimatarāni sunakkhatto licchaviputto yenāhaṃ tenupasaṅkami;  upasaṅkamitvā maṃ etadavoca -- `paccakkhāto dāni mayā, bhaggava,  bhagavā. na dānāhaṃ bhagavantaṃ uddissa viharāmī'ti. kaccetaṃ, bhante,  tatheva, yathā sunakkhatto licchaviputto avacā''ti? ``tatheva kho etaṃ,  bhaggava, yathā sunakkhatto licchaviputto avaca''. </p>
              <p>[03] 3^b^.^eb^ purimāni, bhaggava, divasāni purimatarāni  sunakkhatto licchaviputto yenāhaṃ tenupasaṅkami; upasaṅkamitvā maṃ  abhivādetvā ekamantaṃ nisīdi. ekamantaṃ nisinno kho, bhaggava,  sunakkhatto licchaviputto maṃ etadavoca -- `paccakkhāmi dānāhaṃ,  bhante, bhagavantaṃ. na dānāhaṃ, bhante, bhagavantaṃ uddissa  viharissāmī'ti. `evaṃ vutte, ahaṃ, bhaggava, sunakkhattaṃ licchaviputtaṃ  etadavocaṃ -- `api nu tāhaṃ, sunakkhatta, evaṃ avacaṃ, ehi tvaṃ,  sunakkhatta, mamaṃ uddissa viharāhī'ti? `no hetaṃ, bhante'. `tvaṃ ^a^P3.0003^ea^   vā pana maṃ evaṃ avaca -- ahaṃ, bhante, bhagavantaṃ uddissa  viharissāmī'ti? `no hetaṃ, bhante'. `iti kira, sunakkhatta,  nevāhaṃ taṃ vadāmi -- ehi tvaṃ, sunakkhatta, mamaṃ uddissa  viharāhīti. napi kira maṃ tvaṃ vadesi -- ahaṃ, bhante, bhagavantaṃ  uddissa viharissāmīti. evaṃ sante, moghapurisa, ko santo kaṃ  paccācikkhasi? passa, moghapurisa, yāvañca ^a^T3.0003^ea^ {yāva ca (ka0)} te idaṃ aparaddha'nti. </p>
              <p>[03] 4^b^.^eb^ `na hi pana me, bhante, bhagavā  uttarimanussadhammā iddhipāṭihāriyaṃ karotī'ti. `api nu tāhaṃ,  sunakkhatta, evaṃ avacaṃ -- ehi tvaṃ, sunakkhatta, mamaṃ uddissa  viharāhi, ahaṃ te uttarimanussadhammā iddhipāṭihāriyaṃ karissāmī'ti?  `no hetaṃ, bhante'. `tvaṃ vā pana maṃ evaṃ avaca -- ahaṃ, bhante,  bhagavantaṃ uddissa viharissāmi, bhagavā me uttarimanussadhammā  iddhipāṭihāriyaṃ karissatī'ti? `no hetaṃ, bhante'. `iti kira,  sunakkhatta, nevāhaṃ taṃ vadāmi -- ehi tvaṃ, sunakkhatta, mamaṃ uddissa  viharāhi, ahaṃ te uttarimanussadhammā iddhipāṭihāriyaṃ karissāmī'ti;  napi kira maṃ tvaṃ vadesi -- ahaṃ, bhante, bhagavantaṃ uddissa  viharissāmi, bhagavā me uttarimanussadhammā iddhipāṭihāriyaṃ  karissatī'ti. evaṃ sante, moghapurisa ^a^V3.0003^ea^, ko santo kaṃ  paccācikkhasi? taṃ kiṃ maññasi, sunakkhatta, kate vā  uttarimanussadhammā iddhipāṭihāriye akate vā uttarimanussadhammā ^a^M3.0003^ea^   iddhipāṭihāriye yassatthāya mayā dhammo desito so niyyāti  takkarassa sammā dukkhakkhayāyā'ti? `kate ^a^P3.0004^ea^ vā, bhante,  uttarimanussadhammā iddhipāṭihāriye akate vā uttarimanussadhammā  iddhipāṭihāriye yassatthāya bhagavatā dhammo desito so niyyāti  takkarassa sammā dukkhakkhayāyā'ti. `iti kira, sunakkhatta, kate  vā uttarimanussadhammā iddhipāṭihāriye, akate vā uttarimanussadhammā  iddhipāṭihāriye, yassatthāya mayā dhammo desito, so niyyāti  takkarassa ^a^T3.0004^ea^ sammā dukkhakkhayāya. tatra, sunakkhatta, kiṃ  uttarimanussadhammā iddhipāṭihāriyaṃ kataṃ karissati? passa,  moghapurisa, yāvañca te idaṃ aparaddha'nti. </p>
              <p>[03] 5^b^.^eb^ `na hi pana me, bhante, bhagavā aggaññaṃ  paññapetī'ti {paññāpetīti (pī0)}? `api nu tāhaṃ, sunakkhatta, evaṃ avacaṃ -- ehi tvaṃ,  sunakkhatta, mamaṃ uddissa viharāhi, ahaṃ te aggaññaṃ paññapessāmī'ti?  `no hetaṃ, bhante'. `tvaṃ vā pana maṃ evaṃ avaca -- ahaṃ, bhante,  bhagavantaṃ uddissa viharissāmi, bhagavā me aggaññaṃ paññapessatī'ti?  `no hetaṃ, bhante'. `iti kira, sunakkhatta, nevāhaṃ taṃ vadāmi --  ehi tvaṃ, sunakkhatta, mamaṃ uddissa viharāhi, ahaṃ te aggaññaṃ  paññapessāmīti. napi kira maṃ tvaṃ vadesi -- ahaṃ, bhante,  bhagavantaṃ uddissa viharissāmi, bhagavā me aggaññaṃ paññapessatī'ti.  evaṃ sante, moghapurisa, ko santo kaṃ paccācikkhasi? taṃ kiṃ  maññasi, sunakkhatta, paññatte vā aggaññe, apaññatte vā aggaññe,  yassatthāya mayā dhammo desito, so niyyāti takkarassa sammā  dukkhakkhayāyā'ti? `paññatte vā, bhante, aggaññe, apaññatte vā  aggaññe, yassatthāya bhagavatā dhammo desito, so niyyāti takkarassa  sammā dukkhakkhayāyā'ti. `iti ^a^P3.0005^ea^ kira, sunakkhatta, paññatte vā  aggaññe, apaññatte vā aggaññe, yassatthāya mayā dhammo desito, so  niyyāti takkarassa sammā dukkhakkhayāya. tatra, sunakkhatta, kiṃ  aggaññaṃ paññattaṃ ^a^T3.0005^ea^ karissati? passa, moghapurisa, yāvañca te idaṃ  aparaddhaṃ'. </p>
              <p>[03] 6^b^.^eb^ `anekapariyāyena kho te, sunakkhatta, mama  vaṇṇo bhāsito vajjigāme -- itipi so bhagavā arahaṃ  sammāsambuddho vijjācaraṇasampanno sugato ^a^M3.0004^ea^ lokavidū anuttaro  purisadammasārathi satthā devamanussānaṃ buddho bhagavāti. iti kho  te, sunakkhatta, anekapariyāyena mama vaṇṇo bhāsito vajjigāme.</p>
              <p>[03] `anekapariyāyena ^a^V3.0004^ea^ kho te, sunakkhatta, dhammassa vaṇṇo bhāsito  vajjigāme -- svākkhāto bhagavatā dhammo sandiṭṭhiko akāliko  ehipassiko opaneyyiko paccattaṃ veditabbo viññūhīti. iti kho  te, sunakkhatta, anekapariyāyena dhammassa vaṇṇo bhāsito vajjigāme. </p>
              <p>[01] `anekapariyāyena kho te, sunakkhatta, saṅghassa vaṇṇo  bhāsito vajjigāme -- suppaṭipanno bhagavato sāvakasaṅgho,  ujuppaṭipanno bhagavato sāvakasaṅgho, ñāyappaṭipanno bhagavato  sāvakasaṅgho, sāmīcippaṭipanno bhagavato sāvakasaṅgho, yadidaṃ  cattāri purisayugāni aṭṭha purisapuggalā, esa bhagavato sāvakasaṅgho,  āhuneyyo pāhuneyyo dakkhiṇeyyo añjalikaraṇīyo anuttaraṃ  puññakkhettaṃ lokassāti. iti kho te, sunakkhatta, anekapariyāyena  saṅghassa vaṇṇo bhāsito vajjigāme.</p>
              <p>[03] `ārocayāmi kho te, sunakkhatta, paṭivedayāmi kho te,  sunakkhatta. bhavissanti kho te, sunakkhatta, vattāro, no visahi  sunakkhatto licchaviputto samaṇe gotame brahmacariyaṃ carituṃ, so  avisahanto ^a^T3.0006^ea^ sikkhaṃ paccakkhāya hīnāyāvattoti. iti kho te,  sunakkhatta, bhavissanti vattāro'ti. </p>
              <p>[03] evaṃ pi ^a^P3.0006^ea^ kho, bhaggava, sunakkhatto licchaviputto mayā  vuccamāno apakkameva imasmā dhammavinayā, yathā taṃ āpāyiko  nerayiko. </p>
            </h4>
            <h4>
              <h4n> korakkhattiyavatthu </h4n>
              <p>[03] 7^b^.^eb^ ``ekamidāhaṃ, bhaggava, samayaṃ thūlūsu {bumūsu (sī0 pī0)} viharāmi  uttarakā nāma thūlūnaṃ nigamo. atha khvāhaṃ, bhaggava, pubbaṇhasamayaṃ  nivāsetvā pattacīvaramādāya sunakkhattena licchaviputtena pacchāsamaṇena  uttarakaṃ piṇḍāya pāvisiṃ. tena kho pana samayena acelo  korakkhattiyo kukkuravatiko catukkuṇḍiko {catukuṇḍiko (sī0 pī0)  catukoṇḍiko (syā0 ka0)} chamānikiṇṇaṃ bhakkhasaṃ  mukheneva khādati, mukheneva bhuñjati. addasā kho, bhaggava,  sunakkhatto licchaviputto acelaṃ korakkhattiyaṃ kukkuravatikaṃ ^a^M3.0005^ea^   catukkuṇḍikaṃ chamānikiṇṇaṃ bhakkhasaṃ mukheneva khādantaṃ mukheneva bhuñjantaṃ.  disvānassa etadahosi -- `sādhurūpo vata, bho, ayaṃ {arahaṃ (sī0 syā0  pī0)} samaṇo  catukkuṇḍiko chamānikiṇṇaṃ bhakkhasaṃ mukheneva khādati, mukheneva  bhuñjatī'ti.</p>
              <p>[03] ``atha khvāhaṃ, bhaggava, sunakkhattassa licchaviputtassa cetasā  cetoparivitakkamaññāya sunakkhattaṃ ^a^V3.0005^ea^ licchaviputtaṃ etadavocaṃ -- `tvampi  nāma, moghapurisa, samaṇo sakyaputtiyo {moghapurisa sakyaputtiyo (sī0 syā0  pī0)} paṭijānissasī'ti! `kiṃ  pana maṃ, bhante, bhagavā evamāha -- `tvampi ^a^P3.0007^ea^ nāma, moghapurisa, samaṇo  sakyaputtiyo {moghapurisa sakyaputtiyo (sī0 syā0 pī0)} paṭijānissasī'ti? `nanu te, sunakkhatta, imaṃ acelaṃ  korakkhattiyaṃ kukkuravatikaṃ catukkuṇḍikaṃ chamānikiṇṇaṃ bhakkhasaṃ  mukheneva khādantaṃ mukheneva ^a^T3.0007^ea^ bhuñjantaṃ disvāna etadahosi -- sādhurūpo  vata, bho, ayaṃ samaṇo catukkuṇḍiko chamānikiṇṇaṃ bhakkhasaṃ mukheneva  khādati, mukheneva bhuñjatī'ti? `evaṃ, bhante. kiṃ pana, bhante,  bhagavā arahattassa maccharāyatī'ti? `na kho ahaṃ, moghapurisa,  arahattassa maccharāyāmi. api ca, tuyhevetaṃ pāpakaṃ diṭṭhigataṃ uppannaṃ,  taṃ pajaha. mā te ahosi dīgharattaṃ ahitāya dukkhāya. yaṃ kho  panetaṃ, sunakkhatta, maññasi acelaṃ korakkhattiyaṃ -- sādhurūpo ayaṃ  samaṇoti {maññasi ``acelo korakhattiyo sādhurūpo arahaṃ samaṇoti''  (syā0)}. so sattamaṃ divasaṃ alasakena kālaṅkarissati.  kālaṅkato {kālakato (sī0 syā0 pī0)} ca kālakañcikā {kālakañjā (sī0  pī0), kālakañjikā (syā0)} nāma asurā sabbanihīno asurakāyo,  tatra upapajjissati. kālaṅkatañca naṃ bīraṇatthambake susāne  chaḍḍessanti. ākaṅkhamāno ca tvaṃ, sunakkhatta, acelaṃ korakkhattiyaṃ  upasaṅkamitvā puccheyyāsi -- jānāsi, āvuso korakkhattiya {acela  korakhattiya (ka0)},  attano gatinti? ṭhānaṃ kho panetaṃ, sunakkhatta, vijjati yaṃ te  acelo korakkhattiyo byākarissati -- jānāmi, āvuso  sunakkhatta, attano gatiṃ; kālakañcikā nāma asurā sabbanihīno  asurakāyo, tatrāmhi upapannoti.</p>
              <p>[03] ``atha kho, bhaggava, sunakkhatto licchaviputto yena acelo  korakkhattiyo tenupasaṅkami; upasaṅkamitvā acelaṃ korakkhattiyaṃ  etadavoca ^a^M3.0006^ea^ -- `byākato khosi, āvuso korakkhattiya, samaṇena  gotamena -- acelo korakkhattiyo sattamaṃ divasaṃ alasakena  kālaṅkarissati. kālaṅkato ^a^P3.0008^ea^ ca kālakañcikā nāma asurā  sabbanihīno asurakāyo ^a^T3.0008^ea^, tatra upapajjissati. kālaṅkatañca naṃ  bīraṇatthambake susāne chaḍḍessantī'ti. yena tvaṃ, āvuso  korakkhattiya, mattaṃ mattañca bhattaṃ bhuñjeyyāsi, mattaṃ mattañca pānīyaṃ  piveyyāsi. yathā samaṇassa gotamassa micchā assa vacana'nti. </p>
              <p>[03] 8^b^.^eb^ ``atha kho, bhaggava, sunakkhatto licchaviputto  ekadvīhikāya sattarattindivāni gaṇesi, yathā taṃ tathāgatassa  asaddahamāno. atha kho, bhaggava, acelo korakkhattiyo sattamaṃ  divasaṃ alasakena kālamakāsi. kālaṅkato ca kālakañcikā nāma  asurā sabbanihīno asurakāyo, tatra upapajji. kālaṅkatañca naṃ  bīraṇatthambake susāne chaḍḍesuṃ. </p>
              <p>[03] 9^b^.^eb^ ``assosi ^a^V3.0006^ea^ kho, bhaggava, sunakkhatto  licchaviputto -- `acelo kira korakkhattiyo alasakena kālaṅkato  bīraṇatthambake susāne chaḍḍito'ti. atha kho, bhaggava, sunakkhatto  licchaviputto yena bīraṇatthambakaṃ susānaṃ, yena acelo korakkhattiyo  tenupasaṅkami; upasaṅkamitvā acelaṃ korakkhattiyaṃ tikkhattuṃ pāṇinā  ākoṭesi -- `jānāsi, āvuso korakkhattiya, attano gati'nti?  atha kho, bhaggava, acelo korakkhattiyo pāṇinā piṭṭhiṃ  paripuñchanto vuṭṭhāsi. `jānāmi, āvuso sunakkhatta, attano gatiṃ.  kālakañcikā nāma asurā sabbanihīno asurakāyo, tatrāmhi  upapanno'ti vatvā tattheva uttāno papati {paripati (syā0 ka0)}. </p>
              <p>[03] 10^b^.^eb^ ``atha kho, bhaggava, sunakkhatto licchaviputto  yenāhaṃ tenupasaṅkami; upasaṅkamitvā maṃ abhivādetvā ekamantaṃ nisīdi.  ekamantaṃ nisinnaṃ kho ahaṃ, bhaggava ^a^T3.0009^ea^, sunakkhattaṃ licchaviputtaṃ  etadavocaṃ -- `taṃ kiṃ maññasi, sunakkhatta, yatheva te ahaṃ acelaṃ  korakkhattiyaṃ ārabbha byākāsiṃ, tatheva taṃ vipākaṃ, aññathā vā'ti?  `yatheva me, bhante, bhagavā acelaṃ korakkhattiyaṃ ārabbha byākāsi,  tatheva taṃ vipākaṃ, no aññathā'ti. `taṃ ^a^M3.0007^ea^ ^a^P3.0009^ea^ kiṃ maññasi, sunakkhatta,  yadi evaṃ sante kataṃ vā hoti uttarimanussadhammā iddhipāṭihāriyaṃ,  akataṃ vāti? `addhā kho, bhante, evaṃ sante kataṃ hoti  uttarimanussadhammā iddhipāṭihāriyaṃ, no akata'nti. `evampi kho  maṃ tvaṃ, moghapurisa, uttarimanussadhammā iddhipāṭihāriyaṃ karontaṃ evaṃ  vadesi -- na hi pana me, bhante, bhagavā uttarimanussadhammā  iddhipāṭihāriyaṃ karotīti. passa, moghapurisa, yāvañca te idaṃ  aparaddha'nti. ``evampi kho, bhaggava, sunakkhatto licchaviputto  mayā vuccamāno apakkameva imasmā dhammavinayā, yathā taṃ āpāyiko  nerayiko. </p>
            </h4>
            <h4>
              <h4n> acelakaḷāramaṭṭakavatthu </h4n>
              <p>[03] 11^b^.^eb^ ``ekamidāhaṃ, bhaggava, samayaṃ vesāliyaṃ  viharāmi mahāvane kūṭāgārasālāyaṃ. tena kho pana samayena acelo  kaḷāramaṭṭako vesāliyaṃ paṭivasati lābhaggappatto ceva yasaggappatto ca  vajjigāme. tassa sattavatapadāni {sattavattapadāni (syā0 pī0)} samattāni samādinnāni honti  -- `yāvajīvaṃ acelako assaṃ, na vatthaṃ paridaheyyaṃ, yāvajīvaṃ  brahmacārī assaṃ, na methunaṃ dhammaṃ paṭiseveyyaṃ, yāvajīvaṃ surāmaṃseneva  yāpeyyaṃ, na odanakummāsaṃ ^a^T3.0010^ea^ bhuñjeyyaṃ. puratthimena vesāliṃ udenaṃ nāma  cetiyaṃ, taṃ nātikkameyyaṃ, dakkhiṇena vesāliṃ gotamakaṃ nāma cetiyaṃ,  taṃ nātikkameyyaṃ, pacchimena vesāliṃ sattambaṃ nāma cetiyaṃ, taṃ ^a^P3.0010^ea^   nātikkameyyaṃ, uttarena vesāliṃ bahuputtaṃ ^a^V3.0007^ea^ nāma {bahuputtakaṃ nāma  (syā0)} cetiyaṃ taṃ  nātikkameyya'nti. so imesaṃ sattannaṃ vatapadānaṃ samādānahetu  lābhaggappatto ceva yasaggappatto ca vajjigāme. </p>
              <p>[03] 12^b^.^eb^ ``atha kho, bhaggava, sunakkhatto licchaviputto  yena acelo kaḷāramaṭṭako tenupasaṅkami; upasaṅkamitvā acelaṃ  kaḷāramaṭṭakaṃ pañhaṃ apucchi. tassa acelo kaḷāramaṭṭako pañhaṃ puṭṭho  na sampāyāsi. asampāyanto kopañca dosañca appaccayañca  pātvākāsi. atha kho, bhaggava, sunakkhattassa licchaviputtassa  etadahosi -- `sādhurūpaṃ vata bho arahantaṃ samaṇaṃ āsādimhase {asādiyimhase  (syā0)}. mā  vata no ahosi dīgharattaṃ ahitāya dukkhāyā'ti. </p>
              <p>[03] 13^b^.^eb^ ``atha ^a^M3.0008^ea^ kho, bhaggava, sunakkhatto  licchaviputto yenāhaṃ tenupasaṅkami; upasaṅkamitvā maṃ abhivādetvā  ekamantaṃ nisīdi. ekamantaṃ nisinnaṃ kho ahaṃ, bhaggava, sunakkhattaṃ  licchaviputtaṃ etadavocaṃ -- `tvampi nāma, moghapurisa, samaṇo  sakyaputtiyo paṭijānissasī'ti! `kiṃ pana maṃ, bhante, bhagavā  evamāha -- tvampi nāma, moghapurisa, samaṇo sakyaputtiyo  paṭijānissasī'ti? `nanu tvaṃ, sunakkhatta, acelaṃ kaḷāramaṭṭakaṃ  upasaṅkamitvā pañhaṃ apucchi. tassa te acelo kaḷāramaṭṭako pañhaṃ  puṭṭho na sampāyāsi. asampāyanto kopañca dosañca ^a^T3.0011^ea^ appaccayañca  pātvākāsi. tassa te etadahosi -- ``sādhurūpaṃ vata, bho,  arahantaṃ samaṇaṃ āsādimhase. mā vata no ahosi dīgharattaṃ  ahitāya dukkhāyā'ti. `evaṃ, bhante. kiṃ pana, bhante, bhagavā  arahattassa maccharāyatī'ti? `na ^a^P3.0011^ea^ kho ahaṃ, moghapurisa,  arahattassa maccharāyāmi, api ca tuyhevetaṃ pāpakaṃ diṭṭhigataṃ uppannaṃ, taṃ  pajaha. mā te ahosi dīgharattaṃ ahitāya dukkhāya. yaṃ kho panetaṃ,  sunakkhatta, maññasi acelaṃ kaḷāramaṭṭakaṃ -- sādhurūpo ayaṃ {arahaṃ (syā0)} samaṇoti,  so nacirasseva parihito sānucāriko vicaranto odanakummāsaṃ  bhuñjamāno sabbāneva vesāliyāni cetiyāni samatikkamitvā yasā  nihīno {yasānikiṇṇo (ka0)} kālaṃ karissatī'ti.</p>
              <p>[03] ```atha kho, bhaggava, acelo kaḷāramaṭṭako nacirasseva  parihito sānucāriko vicaranto odanakummāsaṃ bhuñjamāno sabbāneva  vesāliyāni cetiyāni samatikkamitvā yasā nihīno kālamakāsi. </p>
              <p>[03] 14^b^.^eb^ ``assosi kho, bhaggava, sunakkhatto  licchaviputto -- `acelo kira kaḷāramaṭṭako parihito sānucāriko  vicaranto odanakummāsaṃ bhuñjamāno sabbāneva vesāliyāni cetiyāni  samatikkamitvā yasā nihīno kālaṅkato'ti. atha kho, bhaggava,  sunakkhatto ^a^V3.0008^ea^ licchaviputto yenāhaṃ tenupasaṅkami; upasaṅkamitvā maṃ  abhivādetvā ekamantaṃ nisīdi. ekamantaṃ nisinnaṃ kho ahaṃ,  bhaggava, sunakkhattaṃ licchaviputtaṃ etadavocaṃ -- `taṃ kiṃ maññasi,  sunakkhatta, yatheva te ahaṃ acelaṃ kaḷāramaṭṭakaṃ ārabbha byākāsiṃ,  tatheva taṃ vipākaṃ, aññathā vā'ti? `yatheva ^a^T3.0012^ea^ me, bhante, bhagavā acelaṃ  kaḷāramaṭṭakaṃ ārabbha byākāsi, tatheva taṃ vipākaṃ, no ^a^M3.0009^ea^ aññathā'ti.  `taṃ kiṃ maññasi, sunakkhatta, yadi evaṃ sante kataṃ ^a^P3.0012^ea^ vā hoti  uttarimanussadhammā iddhipāṭihāriyaṃ akataṃ vā'ti? `addhā kho,  bhante, evaṃ sante kataṃ hoti uttarimanussadhammā iddhipāṭihāriyaṃ, no  akata'nti. `evampi kho maṃ tvaṃ, moghapurisa, uttarimanussadhammā  iddhipāṭihāriyaṃ karontaṃ evaṃ vadesi -- na hi pana me, bhante,  bhagavā uttarimanussadhammā iddhipāṭihāriyaṃ karotī''ti. passa,  moghapurisa, yāvañca te idaṃ aparaddha'nti. ``eva'mpi kho, bhaggava,  sunakkhatto licchaviputto mayā vuccamāno apakkameva imasmā  dhammavinayā, yathā taṃ āpāyiko nerayiko. </p>
            </h4>
            <h4>
              <h4n> acelapāthikaputtavatthu </h4n>
              <p>[03] 15^b^.^eb^ ``ekamidāhaṃ, bhaggava, samayaṃ tattheva vesāliyaṃ  viharāmi mahāvane kūṭāgārasālāyaṃ. tena kho pana samayena acelo  pāthikaputto {pāṭikaputto (sī0 syā0 pī0)} vesāliyaṃ paṭivasati lābhaggappatto ceva yasaggappatto ca  vajjigāme. so vesāliyaṃ parisati evaṃ vācaṃ bhāsati --  `samaṇopi gotamo ñāṇavādo, ahampi ñāṇavādo. ñāṇavādo kho  pana ñāṇavādena arahati uttarimanussadhammā iddhipāṭihāriyaṃ dassetuṃ.  samaṇo gotamo upaḍḍhapathaṃ āgaccheyya, ahampi upaḍḍhapathaṃ gaccheyyaṃ.  te tattha ubhopi uttarimanussadhammā iddhipāṭihāriyaṃ kareyyāma. ekaṃ  ce samaṇo gotamo uttarimanussadhammā iddhipāṭihāriyaṃ karissati,  dvāhaṃ karissāmi. dve ce samaṇo gotamo uttarimanussadhammā  iddhipāṭihāriyāni ^a^T3.0013^ea^ karissati, cattārāhaṃ karissāmi ^a^P3.0013^ea^. cattāri ce  samaṇo gotamo uttarimanussadhammā iddhipāṭihāriyāni karissati,  aṭṭhāhaṃ karissāmi. iti yāvatakaṃ yāvatakaṃ samaṇo gotamo  uttarimanussadhammā iddhipāṭihāriyaṃ karissati, taddiguṇaṃ taddiguṇāhaṃ  karissāmī'ti. </p>
              <p>[03] 16^b^.^eb^ ``atha kho, bhaggava, sunakkhatto licchaviputto  yenāhaṃ tenupasaṅkami; upasaṅkamitvā maṃ abhivādetvā ekamantaṃ nisīdi.  ekamantaṃ nisinno kho, bhaggava, sunakkhatto licchaviputto maṃ  etadavoca -- `acelo, bhante, pāthikaputto vesāliyaṃ paṭivasati  lābhaggappatto ceva yasaggappatto ca vajjigāme. so vesāliyaṃ  parisati evaṃ vācaṃ bhāsati -- samaṇopi ^a^V3.0009^ea^ gotamo ^a^M3.0010^ea^ ñāṇavādo, ahampi  ñāṇavādo. ñāṇavādo kho pana ñāṇavādena arahati  uttarimanussadhammā iddhipāṭihāriyaṃ dassetuṃ. samaṇo gotamo  upaḍḍhapathaṃ āgaccheyya, ahampi upaḍḍhapathaṃ gaccheyyaṃ. te tattha ubhopi  uttarimanussadhammā iddhipāṭihāriyaṃ kareyyāma. ekaṃ ce samaṇo  gotamo uttarimanussadhammā iddhipāṭihāriyaṃ karissati, dvāhaṃ  karissāmi. dve ce samaṇo gotamo uttarimanussadhammā  iddhipāṭihāriyāni karissati, cattārāhaṃ karissāmi. cattāri ce  samaṇo gotamo uttarimanussadhammā iddhipāṭihāriyāni karissati,  aṭṭhāhaṃ karissāmi. iti yāvatakaṃ yāvatakaṃ samaṇo gotamo uttari  manussadhammā iddhipāṭihāriyaṃ karissati, taddiguṇaṃ taddiguṇāhaṃ  karissāmī''ti. </p>
              <p>[01] ``evaṃ vutte, ahaṃ, bhaggava, sunakkhattaṃ licchaviputtaṃ  etadavocaṃ -- `abhabbo kho, sunakkhatta, acelo pāthikaputto taṃ vācaṃ  appahāya taṃ cittaṃ appahāya taṃ diṭṭhiṃ appaṭinissajjitvā mama  sammukhībhāvaṃ āgantuṃ. sacepissa evamassa -- ahaṃ taṃ vācaṃ  appahāya taṃ cittaṃ appahāya taṃ diṭṭhiṃ appaṭinissajjitvā samaṇassa  gotamassa sammukhībhāvaṃ gaccheyyanti, muddhāpi ^a^T3.0014^ea^ tassa vipateyyā'ti. </p>
              <p>[03] 17^b^.^eb^ `rakkhatetaṃ, bhante, bhagavā vācaṃ, rakkhatetaṃ  sugato vāca'nti. `kiṃ ^a^P3.0014^ea^ pana maṃ tvaṃ, sunakkhatta, evaṃ vadesi --  rakkhatetaṃ, bhante, bhagavā vācaṃ, rakkhatetaṃ sugato vāca'nti?  `bhagavatā cassa, bhante, esā vācā ekaṃsena odhāritā {ovāditā (ka0)} -- abhabbo  acelo pāthikaputto taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā mama sammukhībhāvaṃ āgantuṃ. sacepissa evamassa  -- ahaṃ taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā samaṇassa gotamassa sammukhībhāvaṃ gaccheyyanti,  muddhāpi tassa vipateyyāti. acelo ca, bhante, pāthikaputto  virūparūpena bhagavato sammukhībhāvaṃ āgaccheyya, tadassa bhagavato  musā'ti. </p>
              <p>[03] 18^b^.^eb^ `api nu, sunakkhatta, tathāgato taṃ vācaṃ  bhāseyya yā sā vācā dvayagāminī'ti? `kiṃ pana, bhante, bhagavatā  acelo pāthikaputto cetasā ^a^M3.0011^ea^ ceto paricca vidito -- abhabbo acelo  pāthikaputto taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā mama sammukhībhāvaṃ āgantuṃ. sacepissa evamassa  -- ahaṃ taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā samaṇassa gotamassa sammukhībhāvaṃ gaccheyyanti,  muddhāpi tassa vipateyyā'ti?</p>
              <p>[03] `udāhu ^a^V3.0010^ea^, devatā bhagavato etamatthaṃ ārocesuṃ -- abhabbo, bhante,  acelo pāthikaputto taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā bhagavato sammukhībhāvaṃ āgantuṃ. sacepissa  evamassa -- ahaṃ taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā samaṇassa gotamassa sammukhībhāvaṃ gaccheyyanti,  muddhāpi tassa vipateyyā'ti? </p>
              <p>[03] 19^b^.^eb^ `cetasā ceto paricca vidito ceva me,  sunakkhatta ^a^T3.0015^ea^, acelo pāthikaputto abhabbo acelo pāthikaputto taṃ vācaṃ  appahāya taṃ cittaṃ appahāya taṃ diṭṭhiṃ appaṭinissajjitvā mama  sammukhībhāvaṃ āgantuṃ. sacepissa evamassa -- ahaṃ taṃ vācaṃ  appahāya taṃ cittaṃ appahāya taṃ diṭṭhiṃ appaṭinissajjitvā samaṇassa  gotamassa sammukhībhāvaṃ gaccheyyanti, muddhāpi tassa vipateyyā'ti. </p>
              <p>[01] `devatāpi me etamatthaṃ ārocesuṃ -- abhabbo ^a^P3.0015^ea^, bhante,  acelo pāthikaputto taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā bhagavato sammukhībhāvaṃ āgantuṃ. sacepissa  evamassa -- ahaṃ taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā samaṇassa gotamassa sammukhībhāvaṃ gaccheyyanti,  muddhāpi tassa vipateyyā'ti.</p>
              <p>[03] `ajitopi nāma licchavīnaṃ senāpati adhunā kālaṅkato  tāvatiṃsakāyaṃ upapanno. sopi maṃ upasaṅkamitvā evamārocesi --  alajjī, bhante, acelo pāthikaputto; musāvādī, bhante, acelo  pāthikaputto. mampi, bhante, acelo pāthikaputto byākāsi vajjigāme  -- ajito licchavīnaṃ senāpati mahānirayaṃ upapannoti. na kho  panāhaṃ, bhante, mahānirayaṃ upapanno; tāvatiṃsakāyamhi upapanno.  alajjī, bhante, acelo pāthikaputto; musāvādī, bhante, acelo  pāthikaputto; abhabbo ca, bhante, acelo pāthikaputto taṃ vācaṃ appahāya  taṃ cittaṃ appahāya taṃ diṭṭhiṃ appaṭinissajjitvā bhagavato sammukhībhāvaṃ  āgantuṃ. sacepissa ^a^M3.0012^ea^ evamassa -- ahaṃ taṃ vācaṃ appahāya taṃ cittaṃ  appahāya taṃ diṭṭhiṃ appaṭinissajjitvā samaṇassa gotamassa  sammukhībhāvaṃ gaccheyyanti, muddhāpi tassa vipateyyā'ti. </p>
              <p>[01] `iti kho, sunakkhatta, cetasā ceto paricca vidito  ceva me acelo pāthikaputto abhabbo acelo pāthikaputto taṃ vācaṃ  appahāya taṃ cittaṃ appahāya taṃ diṭṭhiṃ appaṭinissajjitvā ^a^V3.0011^ea^ mama  sammukhībhāvaṃ āgantuṃ. sacepissa evamassa -- ahaṃ taṃ vācaṃ  appahāya taṃ cittaṃ appahāya taṃ diṭṭhiṃ appaṭinissajjitvā samaṇassa  gotamassa sammukhībhāvaṃ gaccheyyanti, muddhāpi tassa vipateyyāti.  devatāpi me etamatthaṃ ārocesuṃ -- abhabbo, bhante ^a^T3.0016^ea^, acelo  pāthikaputto taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā bhagavato sammukhībhāvaṃ āgantuṃ. sacepissa  evamassa -- ahaṃ taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā samaṇassa gotamassa sammukhībhāvaṃ gaccheyyanti,  muddhāpi tassa vipateyyā'ti.</p>
              <p>[03] `so kho panāhaṃ, sunakkhatta, vesāliyaṃ piṇḍāya caritvā  pacchābhattaṃ piṇḍapātappaṭikkanto yena acelassa pāthikaputtassa ārāmo  tenupasaṅkamissāmi divāvihārāya. yassadāni tvaṃ, sunakkhatta,  icchasi, tassa ārocehī'ti. </p>
            </h4>
            <h4>
              <h4n> iddhipāṭihāriyakathā </h4n>
              <p>[03] 20^b^.^eb^ ``atha ^a^P3.0016^ea^ khvāhaṃ {atha kho svāhaṃ (syā0)}, bhaggava, pubbaṇhasamayaṃ  nivāsetvā pattacīvaramādāya vesāliṃ piṇḍāya pāvisiṃ. vesāliyaṃ  piṇḍāya caritvā pacchābhattaṃ piṇḍapātappaṭikkanto yena acelassa  pāthikaputtassa ārāmo tenupasaṅkamiṃ divāvihārāya. atha kho,  bhaggava, sunakkhatto licchaviputto taramānarūpo vesāliṃ pavisitvā  yena abhiññātā abhiññātā licchavī tenupasaṅkami; upasaṅkamitvā  abhiññāte abhiññāte licchavī etadavoca -- `esāvuso, bhagavā  vesāliyaṃ piṇḍāya caritvā pacchābhattaṃ piṇḍapātappaṭikkanto yena  acelassa pāthikaputtassa ārāmo tenupasaṅkami divāvihārāya.  abhikkamathāyasmanto abhikkamathāyasmanto, sādhurūpānaṃ samaṇānaṃ  uttarimanussadhammā iddhipāṭihāriyaṃ bhavissatī'ti ^a^M3.0013^ea^. atha  kho, bhaggava, abhiññātānaṃ abhiññātānaṃ licchavīnaṃ etadahosi --  `sādhurūpānaṃ kira, bho, samaṇānaṃ uttarimanussadhammā ^a^T3.0017^ea^ iddhipāṭihāriyaṃ  bhavissati; handa vata, bho, gacchāmā'ti. yena ca abhiññātā  abhiññātā brāhmaṇamahāsālā gahapatinecayikā nānātitthiyā {nānātitthiya  (syā0)}  samaṇabrāhmaṇā tenupasaṅkami. upasaṅkamitvā abhiññāte abhiññāte  nānātitthiye {nānātitthiya (syā0)} samaṇabrāhmaṇe etadavoca -- `esāvuso, bhagavā  vesāliyaṃ piṇḍāya caritvā pacchābhattaṃ piṇḍapātappaṭikkanto yena  acelassa pāthikaputtassa ārāmo tenupasaṅkami divāvihārāya.  abhikkamathāyasmanto abhikkamathāyasmanto, sādhurūpānaṃ samaṇānaṃ  uttarimanussadhammā iddhipāṭihāriyaṃ bhavissatī'ti. atha ^a^V3.0012^ea^  kho, bhaggava, abhiññātānaṃ abhiññātānaṃ nānātitthiyānaṃ  samaṇabrāhmaṇānaṃ etadahosi -- `sādhurūpānaṃ kira, bho, samaṇānaṃ  uttarimanussadhammā iddhipāṭihāriyaṃ bhavissati; handa vata, bho,  gacchāmā'ti.</p>
              <p>[03] ``atha ^a^P3.0017^ea^ kho, bhaggava, abhiññātā abhiññātā licchavī,  abhiññātā abhiññātā ca brāhmaṇamahāsālā gahapatinecayikā  nānātitthiyā samaṇabrāhmaṇā yena acelassa pāthikaputtassa ārāmo  tenupasaṅkamiṃsu. sā esā, bhaggava, parisā mahā hoti {parisā hoti (sī0  syā0 pī0)} anekasatā anekasahassā. </p>
              <p>[03] 21^b^.^eb^ ``assosi kho, bhaggava, acelo pāthikaputto  -- `abhikkantā kira abhiññātā abhiññātā licchavī, abhikkantā  abhiññātā abhiññātā ca brāhmaṇamahāsālā gahapatinecayikā  nānātitthiyā samaṇabrāhmaṇā. samaṇopi gotamo mayhaṃ ārāme  divāvihāraṃ nisinno'ti. sutvānassa bhayaṃ chambhitattaṃ lomahaṃso  udapādi. atha kho, bhaggava, acelo pāthikaputto ^a^T3.0018^ea^ bhīto saṃviggo  lomahaṭṭhajāto yena tindukakhāṇuparibbājakārāmo tenupasaṅkami.</p>
              <p>[03] ``assosi kho, bhaggava, sā parisā -- `acelo kira  pāthikaputto bhīto saṃviggo lomahaṭṭhajāto yena  tindukakhāṇuparibbājakārāmo ^a^M3.0014^ea^ tenupasaṅkanto'ti {tenupasaṅkamanto  (sī0 pī0 ka0)}. atha kho, bhaggava,  sā parisā aññataraṃ purisaṃ āmantesi --</p>
              <p>[03] `ehi tvaṃ, bho purisa, yena tindukakhāṇuparibbājakārāmo, yena  acelo pāthikaputto tenupasaṅkama. upasaṅkamitvā acelaṃ pāthikaputtaṃ  evaṃ vadehi -- abhikkamāvuso, pāthikaputta, abhikkantā abhiññātā  abhiññātā licchavī, abhikkantā abhiññātā abhiññātā ca  brāhmaṇamahāsālā gahapatinecayikā nānātitthiyā samaṇabrāhmaṇā,  samaṇopi gotamo āyasmato ārāme divāvihāraṃ nisinno;  bhāsitā kho pana te esā, āvuso pāthikaputta, vesāliyaṃ parisati  vācā samaṇopi gotamo ñāṇavādo, ahampi ñāṇavādo. ñāṇavādo  kho pana ñāṇavādena arahati uttarimanussadhammā iddhipāṭihāriyaṃ  dassetuṃ. samaṇo ^a^P3.0018^ea^ gotamo upaḍḍhapathaṃ āgaccheyya ahampi upaḍḍhapathaṃ  gaccheyyaṃ. te tattha ubhopi uttarimanussadhammā iddhipāṭihāriyaṃ  kareyyāma. ekaṃ ce samaṇo gotamo uttarimanussadhammā  iddhipāṭihāriyaṃ karissati, dvāhaṃ karissāmi. dve ce samaṇo  gotamo uttarimanussadhammā iddhipāṭihāriyāni karissati, cattārāhaṃ  karissāmi. cattāri ce samaṇo gotamo ^a^T3.0019^ea^ uttarimanussadhammā  iddhipāṭihāriyāni karissati ^a^V3.0013^ea^, aṭṭhāhaṃ karissāmi. iti yāvatakaṃ  yāvatakaṃ samaṇo gotamo uttarimanussadhammā iddhipāṭihāriyaṃ  karissati, taddiguṇaṃ taddiguṇāhaṃ karissāmī'ti abhikkamasseva {abhikkamayeva  (sī0 syā0 pī0)} kho;  āvuso pāthikaputta, upaḍḍhapathaṃ. sabbapaṭhamaṃyeva āgantvā samaṇo  gotamo āyasmato ārāme divāvihāraṃ nisinno'ti. </p>
              <p>[03] 22^b^.^eb^ ``evaṃ, bhoti kho, bhaggava, so puriso tassā  parisāya paṭissutvā yena tindukakhāṇuparibbājakārāmo, yena acelo  pāthikaputto tenupasaṅkami. upasaṅkamitvā acelaṃ pāthikaputtaṃ  etadavoca -- `abhikkamāvuso pāthikaputta, abhikkantā abhiññātā  abhiññātā licchavī, abhikkantā abhiññātā abhiññātā ca  brāhmaṇamahāsālā gahapatinecayikā nānātitthiyā samaṇabrāhmaṇā.  samaṇopi gotamo āyasmato ārāme divāvihāraṃ nisinno.  bhāsitā ^a^M3.0015^ea^ kho pana te esā, āvuso pāthikaputta, vesāliyaṃ parisati  vācā -- samaṇopi gotamo ñāṇavādo; ahampi ñāṇavādo.  ñāṇavādo kho pana ñāṇavādena arahati uttarimanussadhammā  iddhipāṭihāriyaṃ dassetuṃ...pe0... taddiguṇaṃ taddiguṇāhaṃ karissāmīti.  abhikkamasseva kho, āvuso pāthikaputta, upaḍḍhapathaṃ. sabbapaṭhamaṃyeva  āgantvā samaṇo gotamo āyasmato ārāme divāvihāraṃ nisinno'ti.</p>
              <p>[03] ``evaṃ vutte, bhaggava, acelo pāthikaputto `āyāmi āvuso,  āyāmi ^a^P3.0019^ea^ āvuso'ti vatvā tattheva saṃsappati {saṃsabbati (ka0)}, na sakkoti āsanāpi  vuṭṭhātuṃ. atha kho so, bhaggava, puriso acelaṃ pāthikaputtaṃ etadavoca  -- `kiṃ su nāma te, āvuso pāthikaputta, pāvaḷā su nāma te  pīṭhakasmiṃ allīnā, pīṭhakaṃ su nāma te pāvaḷāsu allīnaṃ?  āyāmi āvuso, āyāmi āvusoti vatvā tattheva saṃsappasi, na  sakkosi āsanāpi vuṭṭhātu'nti. evampi kho, bhaggava, vuccamāno  acelo pāthikaputto `āyāmi āvuso, āyāmi āvuso'ti vatvā  tattheva saṃsappati ^a^T3.0020^ea^, na sakkoti āsanāpi vuṭṭhātuṃ. </p>
              <p>[03] 23^b^.^eb^ ``yadā kho so, bhaggava, puriso aññāsi --  `parābhūtarūpo ayaṃ acelo pāthikaputto. āyāmi āvuso,  āyāmi āvusoti vatvā tattheva saṃsappati, na sakkoti āsanāpi  vuṭṭhātu'nti. atha taṃ parisaṃ āgantvā evamārocesi --  `parābhūtarūpo, bho {parābhūtarūpo bho ayaṃ (syā0 ka0), parābhūtarūpo (sī0  pī0)}, acelo pāthikaputto. āyāmi āvuso,  āyāmi āvusoti vatvā tattheva saṃsappati, na sakkoti āsanāpi  vuṭṭhātu'nti. evaṃ vutte, ahaṃ, bhaggava, taṃ parisaṃ etadavocaṃ --  `abhabbo kho, āvuso, acelo pāthikaputto taṃ vācaṃ appahāya taṃ  cittaṃ appahāya taṃ diṭṭhiṃ appaṭinissajjitvā ^a^V3.0014^ea^ mama sammukhībhāvaṃ  āgantuṃ. sacepissa evamassa -- `ahaṃ taṃ vācaṃ appahāya taṃ cittaṃ  appahāya taṃ diṭṭhiṃ appaṭinissajjitvā samaṇassa gotamassa  sammukhībhāvaṃ gaccheyya'nti, muddhāpi tassa vipateyyāti. </p>
              <p>[06] paṭhamabhāṇavāro niṭṭhito. </p>
              <p>[03] 24^b^.^eb^ ``atha ^a^M3.0016^ea^ kho, bhaggava, aññataro  licchavimahāmatto uṭṭhāyāsanā taṃ parisaṃ etadavoca -- `tena hi, bho,  muhuttaṃ tāva āgametha, yāvāhaṃ gacchāmi ^a^P3.0020^ea^ {paccāgacchāmi (?)}. appeva nāma ahampi  sakkuṇeyyaṃ acelaṃ pāthikaputtaṃ imaṃ parisaṃ ānetu'nti.</p>
              <p>[03] ``atha kho so, bhaggava, licchavimahāmatto yena  tindukakhāṇuparibbājakārāmo, yena acelo pāthikaputto tenupasaṅkami.  upasaṅkamitvā acelaṃ pāthikaputtaṃ etadavoca -- `abhikkamāvuso  pāthikaputta, abhikkantaṃ te seyyo, abhikkantā abhiññātā abhiññātā ^a^T3.0021^ea^   licchavī, abhikkantā abhiññātā abhiññātā ca brāhmaṇamahāsālā  gahapatinecayikā nānātitthiyā samaṇabrāhmaṇā. samaṇopi gotamo  āyasmato ārāme divāvihāraṃ nisinno. bhāsitā kho pana te  esā, āvuso pāthikaputta, vesāliyaṃ parisati vācā -- samaṇopi  gotamo ñāṇavādo...pe0... taddiguṇaṃ taddiguṇāhaṃ karissāmīti.  abhikkamasseva kho, āvuso pāthikaputta, upaḍḍhapathaṃ. sabbapaṭhamaṃyeva  āgantvā samaṇo gotamo āyasmato ārāme divāvihāraṃ nisinno.  bhāsitā kho panesā, āvuso pāthikaputta, samaṇena gotamena parisati  vācā -- abhabbo kho acelo pāthikaputto taṃ vācaṃ appahāya taṃ cittaṃ  appahāya taṃ diṭṭhiṃ appaṭinissajjitvā mama sammukhībhāvaṃ āgantuṃ.  sacepissa evamassa -- ahaṃ taṃ vācaṃ appahāya taṃ cittaṃ appahāya taṃ  diṭṭhiṃ appaṭinissajjitvā samaṇassa gotamassa sammukhībhāvaṃ  gaccheyyanti, muddhāpi tassa vipateyyāti. abhikkamāvuso pāthikaputta,  abhikkamaneneva te jayaṃ karissāma, samaṇassa gotamassa parājaya'nti.</p>
              <p>[03] ``evaṃ vutte, bhaggava, acelo pāthikaputto `āyāmi āvuso,  āyāmi āvuso'ti vatvā tattheva saṃsappati, na sakkoti ^a^P3.0021^ea^ āsanāpi  vuṭṭhātuṃ. atha kho so, bhaggava, licchavimahāmatto acelaṃ pāthikaputtaṃ  etadavoca -- `kiṃ su nāma te, āvuso pāthikaputta, pāvaḷā su nāma  te pīṭhakasmiṃ allīnā, pīṭhakaṃ su nāma te pāvaḷāsu allīnaṃ ^a^M3.0017^ea^?  āyāmi āvuso, āyāmi āvusoti vatvā tattheva saṃsappasi, na  sakkosi āsanāpi vuṭṭhātu'nti ^a^V3.0015^ea^. evampi kho, bhaggava, vuccamāno  acelo pāthikaputto `āyāmi āvuso, āyāmi āvuso'ti vatvā  tattheva saṃsappati, na sakkoti āsanāpi vuṭṭhātuṃ. </p>
              <p>[03] 25^b^.^eb^ ``yadā kho so, bhaggava, licchavimahāmatto  aññāsi -- `parābhūtarūpo ayaṃ acelo pāthikaputto āyāmi  āvuso, āyāmi ^a^T3.0022^ea^ āvusoti vatvā tattheva saṃsappati, na sakkoti  āsanāpi vuṭṭhātu'nti. atha taṃ parisaṃ āgantvā evamārocesi --  `parābhūtarūpo, bho {parābhūtarūpo (sī0 pī0), parābhūtarūpo ayaṃ (syā0)}, acelo   pāthikaputto āyāmi āvuso, āyāmi  āvusoti vatvā tattheva saṃsappati, na sakkoti āsanāpi vuṭṭhātu'nti.  evaṃ vutte, ahaṃ, bhaggava, taṃ parisaṃ etadavocaṃ -- `abhabbo kho,  āvuso, acelo pāthikaputto taṃ vācaṃ appahāya taṃ cittaṃ appahāya taṃ  diṭṭhiṃ appaṭinissajjitvā mama sammukhībhāvaṃ āgantuṃ. sacepissa  evamassa -- ahaṃ taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā samaṇassa gotamassa sammukhībhāvaṃ gaccheyyanti,  muddhāpi tassa vipateyya. sace pāyasmantānaṃ licchavīnaṃ evamassa  -- mayaṃ acelaṃ pāthikaputtaṃ varattāhi {yāhi varattāhi (syā0 ka0)} bandhitvā goyugehi  āviñcheyyāmāti {āviñjeyyāmāti (syā0), āvijjheyyāmāti (sī0 pī0)}, tā   varattā chijjeyyuṃ pāthikaputto vā. abhabbo  pana acelo pāthikaputto taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā mama sammukhībhāvaṃ āgantuṃ. sacepissa ^a^P3.0022^ea^ evamassa  -- ahaṃ taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā samaṇassa gotamassa sammukhībhāvaṃ gaccheyyanti,  muddhāpi tassa vipateyyā'ti. </p>
              <p>[03] 26^b^.^eb^ ``atha kho, bhaggava, jāliyo  dārupattikantevāsī uṭṭhāyāsanā taṃ parisaṃ etadavoca -- `tena hi, bho,  muhuttaṃ tāva āgametha, yāvāhaṃ gacchāmi; appeva nāma ahampi sakkuṇeyyaṃ  acelaṃ pāthikaputtaṃ imaṃ parisaṃ ānetu''nti.</p>
              <p>[03] ``atha ^a^M3.0018^ea^ kho, bhaggava, jāliyo dārupattikantevāsī yena  tindukakhāṇuparibbājakārāmo, yena acelo pāthikaputto tenupasaṅkami.  upasaṅkamitvā acelaṃ pāthikaputtaṃ ^a^T3.0023^ea^ etadavoca -- `abhikkamāvuso  pāthikaputta, abhikkantaṃ te seyyo. abhikkantā abhiññātā abhiññātā  licchavī, abhikkantā abhiññātā abhiññātā ca brāhmaṇamahāsālā  gahapatinecayikā nānātitthiyā samaṇabrāhmaṇā. samaṇopi gotamo  āyasmato ārāme divāvihāraṃ nisinno. bhāsitā kho pana te  esā, āvuso pāthikaputta, vesāliyaṃ parisati vācā -- samaṇopi  gotamo ñāṇavādo...pe0... taddiguṇaṃ taddiguṇāhaṃ karissāmīti.  abhikkamasseva, kho āvuso pāthikaputta, upaḍḍhapathaṃ. sabbapaṭhamaṃyeva  āgantvā samaṇo gotamo āyasmato ārāme divāvihāraṃ ^a^V3.0016^ea^ nisinno.  bhāsitā kho panesā, āvuso pāthikaputta, samaṇena gotamena parisati  vācā -- abhabbo acelo pāthikaputto taṃ vācaṃ appahāya taṃ cittaṃ  appahāya taṃ diṭṭhiṃ appaṭinissajjitvā mama sammukhībhāvaṃ āgantuṃ.  sacepissa evamassa -- ahaṃ taṃ vācaṃ appahāya taṃ cittaṃ appahāya taṃ  diṭṭhiṃ appaṭinissajjitvā samaṇassa gotamassa sammukhībhāvaṃ  gaccheyyanti, muddhāpi tassa vipateyya. sace pāyasmantānaṃ licchavīnaṃ  evamassa -- mayaṃ acelaṃ pāthikaputtaṃ varattāhi bandhitvā goyugehi  āviñcheyyāmāti. tā varattā chijjeyyuṃ pāthikaputto vā. abhabbo  pana acelo pāthikaputto taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā mama sammukhībhāvaṃ āgantuṃ. sacepissa evamassa  -- ahaṃ taṃ vācaṃ appahāya taṃ cittaṃ appahāya taṃ diṭṭhiṃ  appaṭinissajjitvā samaṇassa gotamassa sammukhībhāvaṃ āgaccheyyanti,  muddhāpi tassa vipateyyāti. abhikkamāvuso pāthikaputta,  abhikkamaneneva te jayaṃ karissāma, samaṇassa gotamassa parājaya'nti.</p>
              <p>[03] ``evaṃ ^a^P3.0023^ea^ vutte, bhaggava, acelo pāthikaputto ^a^T3.0024^ea^ `āyāmi āvuso,  āyāmi āvuso'ti vatvā tattheva saṃsappati, na sakkoti āsanāpi  vuṭṭhātuṃ. atha kho, bhaggava, jāliyo dārupattikantevāsī acelaṃ  pāthikaputtaṃ etadavoca -- `kiṃ su nāma te, āvuso pāthikaputta,  pāvaḷā su nāma te pīṭhakasmiṃ allīnā, pīṭhakaṃ su nāma te pāvaḷāsu  allīnaṃ? āyāmi āvuso, āyāmi āvusoti vatvā tattheva ^a^M3.0019^ea^   saṃsappasi, na sakkosi āsanāpi vuṭṭhātu'nti. evampi kho, bhaggava,  vuccamāno acelo pāthikaputto ``āyāmi āvuso, āyāmi  āvuso''ti vatvā tattheva saṃsappati, na sakkoti āsanāpi vuṭṭhātunti. </p>
              <p>[03] 27^b^.^eb^ ``yadā kho, bhaggava, jāliyo  dārupattikantevāsī aññāsi -- `parābhūtarūpo ayaṃ acelo  pāthikaputto `āyāmi āvuso, āyāmi āvusoti vatvā tattheva  saṃsappati, na sakkoti āsanāpi vuṭṭhātu'nti, atha naṃ etadavoca --</p>
              <p>[03] `bhūtapubbaṃ, āvuso pāthikaputta, sīhassa migarañño etadahosi  -- yaṃnūnāhaṃ aññataraṃ vanasaṇḍaṃ nissāya āsayaṃ kappeyyaṃ. tatrāsayaṃ  kappetvā sāyanhasamayaṃ āsayā nikkhameyyaṃ, āsayā nikkhamitvā  vijambheyyaṃ, vijambhitvā samantā catuddisā anuvilokeyyaṃ, samantā  catuddisā anuviloketvā tikkhattuṃ sīhanādaṃ nadeyyaṃ, tikkhattuṃ  sīhanādaṃ naditvā gocarāya pakkameyyaṃ. so varaṃ varaṃ migasaṃghe {migasaṃghaṃ (syā0  ka0)} vadhitvā mudumaṃsāni mudumaṃsāni bhakkhayitvā tameva āsayaṃ ajjhupeyya'nti.</p>
              <p>[03] `atha ^a^V3.0017^ea^ kho, āvuso, so sīho migarājā aññataraṃ vanasaṇḍaṃ  nissāya āsayaṃ kappesi. tatrāsayaṃ kappetvā sāyanhasamayaṃ ^a^T3.0025^ea^ āsayā  nikkhami, āsayā nikkhamitvā vijambhi, vijambhitvā samantā  catuddisā anuvilokesi, samantā catuddisā anuviloketvā tikkhattuṃ  sīhanādaṃ nadi, tikkhattuṃ sīhanādaṃ naditvā gocarāya pakkāmi. so  varaṃ varaṃ migasaṅghe vadhitvā mudumaṃsāni mudumaṃsāni bhakkhayitvā  tameva āsayaṃ ajjhupesi. </p>
              <p>[03] 28^b^.^eb^ `tasseva ^a^P3.0024^ea^ kho, āvuso pāthikaputta, sīhassa  migarañño vighāsasaṃvaḍḍho jarasiṅgālo {jarasigālo (sī0 syā0 pī0)} ditto ceva balavā ca. atha  kho, āvuso, tassa jarasiṅgālassa etadahosi -- ko cāhaṃ, ko  sīho migarājā. yaṃnūnāhampi aññataraṃ vanasaṇḍaṃ nissāya āsayaṃ  kappeyyaṃ. tatrāsayaṃ kappetvā sāyanhasamayaṃ āsayā nikkhameyyaṃ,  āsayā ^a^M3.0020^ea^ nikkhamitvā vijambheyyaṃ, vijambhitvā samantā catuddisā  anuvilokeyyaṃ, samantā catuddisā anuviloketvā tikkhattuṃ sīhanādaṃ  nadeyyaṃ, tikkhattuṃ sīhanādaṃ naditvā gocarāya pakkameyyaṃ. so varaṃ  varaṃ migasaṅghe vadhitvā mudumaṃsāni mudumaṃsāni bhakkhayitvā tameva  āsayaṃ ajjhupeyya'nti.</p>
              <p>[03] `atha kho so, āvuso, jarasiṅgālo aññataraṃ vanasaṇḍaṃ  nissāya āsayaṃ kappesi. tatrāsayaṃ kappetvā sāyanhasamayaṃ āsayā  nikkhami, āsayā nikkhamitvā vijambhi, vijambhitvā samantā  catuddisā anuvilokesi, samantā catuddisā anuviloketvā tikkhattuṃ  sīhanādaṃ nadissāmīti siṅgālakaṃyeva anadi bheraṇḍakaṃyeva {bhedaṇḍakaṃyeva (ka0)}  anadi, ke ca chave siṅgāle, ke pana sīhanādeti {sīhanāde (?)}. </p>
              <p>[03] `evameva kho tvaṃ, āvuso pāthikaputta, sugatāpadānesu  jīvamāno sugatātirittāni bhuñjamāno tathāgate ^a^T3.0026^ea^ arahante sammāsambuddhe  āsādetabbaṃ maññasi. ke ca chave pāthikaputte, kā ca tathāgatānaṃ  arahantānaṃ sammāsambuddhānaṃ āsādanā'ti. </p>
              <p>[03] 29^b^.^eb^ ``yato kho, bhaggava, jāliyo  dārupattikantevāsī iminā opammena neva asakkhi acelaṃ pāthikaputtaṃ  tamhā āsanā cāvetuṃ. atha naṃ etadavoca -- </p>
              <p>[21] `sīhoti ^a^P3.0025^ea^ attānaṃ samekkhiyāna, </p>
              <p>[27] amaññi kotthu migarājāhamasmi. </p>
              <p>[26] tatheva {tameva (syā0)} so siṅgālakaṃ anadi, </p>
              <p>[22] ke ca chave siṅgāle ke pana sīhanāde'ti..</p>
              <p>[03] `evameva ^a^V3.0018^ea^ kho tvaṃ, āvuso pāthikaputta, sugatāpadānesu jīvamāno  sugatātirittāni bhuñjamāno tathāgate arahante sammāsambuddhe āsādetabbaṃ  maññasi. ke ca chave pāthikaputte, kā ca tathāgatānaṃ arahantānaṃ  sammāsambuddhānaṃ āsādanā'ti. </p>
              <p>[03] 30^b^.^eb^ ``yato kho, bhaggava, jāliyo  dārupattikantevāsī imināpi opammena neva asakkhi acelaṃ  pāthikaputtaṃ tamhā āsanā cāvetuṃ. atha naṃ etadavoca -- </p>
              <p>[21] `aññaṃ ^a^M3.0021^ea^ anucaṅkamanaṃ, attānaṃ vighāse samekkhiya. </p>
              <p>[22] yāva attānaṃ na passati, kotthu tāva byagghoti maññati.. </p>
              <p>[21] tatheva ^a^T3.0027^ea^ so siṅgālakaṃ anadi. </p>
              <p>[22] ke ca chave siṅgāle ke pana sīhanāde'ti..</p>
              <p>[03] `evameva kho tvaṃ, āvuso pāthikaputta, sugatāpadānesu jīvamāno  sugatātirittāni bhuñjamāno tathāgate arahante sammāsambuddhe āsādetabbaṃ  maññasi. ke ca chave pāthikaputte, kā ca tathāgatānaṃ arahantānaṃ  sammāsambuddhānaṃ āsādanā'ti. </p>
              <p>[03] 31^b^.^eb^ ``yato kho, bhaggava, jāliyo  dārupattikantevāsī imināpi ^a^P3.0026^ea^ opammena neva asakkhi acelaṃ  pāthikaputtaṃ tamhā āsanā cāvetuṃ. atha naṃ etadavoca -- </p>
              <p>[21] `bhutvāna bheke {bhiṅge (ka0)} khalamūsikāyo, </p>
              <p>[27] kaṭasīsu khittāni ca koṇapāni {kūṇapāni (syā0)}. </p>
              <p>[26] mahāvane suññavane vivaḍḍho, </p>
              <p>[22] amaññi kotthu migarājāhamasmi.. </p>
              <p>[21] tatheva so siṅgālakaṃ anadi. </p>
              <p>[22] ke ca chave siṅgāle ke pana sīhanāde'ti..</p>
              <p>[03] `evameva kho tvaṃ, āvuso pāthikaputta, sugatāpadānesu jīvamāno  sugatātirittāni bhuñjamāno ^a^V3.0019^ea^ tathāgate arahante sammāsambuddhe āsādetabbaṃ  maññasi. ke ca chave pāthikaputte, kā ca tathāgatānaṃ arahantānaṃ  sammāsambuddhānaṃ āsādanā'ti. </p>
              <p>[03] 32^b^.^eb^ ``yato kho, bhaggava, jāliyo  dārupattikantevāsī imināpi opammena neva asakkhi ^a^T3.0028^ea^ acelaṃ  pāthikaputtaṃ tamhā āsanā cāvetuṃ. atha taṃ parisaṃ āgantvā  evamārocesi -- `parābhūtarūpo, bho, acelo pāthikaputto āyāmi  āvuso, āyāmi āvusoti vatvā tattheva saṃsappati, na sakkoti  āsanāpi vuṭṭhātu'nti. </p>
              <p>[03] 33^b^.^eb^ ``evaṃ ^a^M3.0022^ea^ vutte, ahaṃ, bhaggava, taṃ parisaṃ etadavocaṃ  -- `abhabbo kho, āvuso, acelo pāthikaputto taṃ vācaṃ appahāya taṃ  cittaṃ appahāya taṃ diṭṭhiṃ appaṭinissajjitvā mama sammukhībhāvaṃ  āgantuṃ. sacepissa evamassa -- ahaṃ taṃ vācaṃ appahāya taṃ cittaṃ  appahāya taṃ diṭṭhiṃ appaṭinissajjitvā samaṇassa gotamassa  sammukhībhāvaṃ gaccheyyanti, muddhāpi tassa vipateyya.  sacepāyasmantānaṃ licchavīnaṃ evamassa -- mayaṃ acelaṃ pāthikaputtaṃ  varattāhi bandhitvā nāgehi {goyugehi (sabbattha) aṭṭhakathā passitabbā}   āviñcheyyāmāti ^a^P3.0027^ea^. tā varattā chijjeyyuṃ  pāthikaputto vā. abhabbo pana acelo pāthikaputto taṃ vācaṃ appahāya  taṃ cittaṃ appahāya taṃ diṭṭhiṃ appaṭinissajjitvā mama sammukhībhāvaṃ  āgantuṃ. sacepissa evamassa -- ahaṃ taṃ vācaṃ appahāya taṃ cittaṃ  appahāya taṃ diṭṭhiṃ appaṭinissajjitvā samaṇassa gotamassa  sammukhībhāvaṃ gaccheyyanti, muddhāpi tassa vipateyyā'ti. </p>
              <p>[03] 34^b^.^eb^ ``atha khvāhaṃ, bhaggava, taṃ parisaṃ dhammiyā  kathāya sandassesiṃ samādapesiṃ samuttejesiṃ sampahaṃsesiṃ, taṃ parisaṃ  dhammiyā kathāya sandassetvā samādapetvā samuttejetvā sampahaṃsetvā  mahābandhanā mokkhaṃ karitvā caturāsītipāṇasahassāni mahāviduggā  uddharitvā tejodhātuṃ samāpajjitvā sattatālaṃ vehāsaṃ abbhuggantvā aññaṃ  sattatālampi acciṃ {aggiṃ (syā0)} abhinimminitvā pajjalitvā dhūmāyitvā   ^a^T3.0029^ea^ {dhūpāyitvā (sī0 pī0)} mahāvane  kūṭāgārasālāyaṃ paccuṭṭhāsiṃ. </p>
              <p>[03] 35^b^.^eb^ ``atha kho, bhaggava, sunakkhatto licchaviputto  yenāhaṃ tenupasaṅkami; upasaṅkamitvā maṃ abhivādetvā ekamantaṃ nisīdi.  ekamantaṃ nisinnaṃ kho ahaṃ, bhaggava, sunakkhattaṃ licchaviputtaṃ  etadavocaṃ -- `taṃ kiṃ maññasi, sunakkhatta, yatheva te ahaṃ acelaṃ  pāthikaputtaṃ ārabbha byākāsiṃ, tatheva taṃ vipākaṃ aññathā vā'ti?  `yatheva me, bhante, bhagavā acelaṃ pāthikaputtaṃ ārabbha byākāsi, tatheva  taṃ vipākaṃ, no aññathā'ti.</p>
              <p>[03] `taṃ ^a^V3.0020^ea^ kiṃ maññasi, sunakkhatta, yadi evaṃ sante kataṃ vā hoti  uttarimanussadhammā iddhipāṭihāriyaṃ, akataṃ vā'ti? `addhā kho,  bhante, evaṃ sante kataṃ hoti uttarimanussadhammā iddhipāṭihāriyaṃ, no  akata'nti. `evampi kho ^a^M3.0023^ea^ maṃ tvaṃ, moghapurisa, uttarimanussadhammā ^a^P3.0028^ea^   iddhipāṭihāriyaṃ karontaṃ evaṃ vadesi -- na hi pana me, bhante, bhagavā  uttarimanussadhammā iddhipāṭihāriyaṃ karotīti. passa, moghapurisa,  yāvañca te idaṃ aparaddhaṃ'ti. </p>
              <p>[03] ``evampi kho, bhaggava, sunakkhatto licchaviputto mayā  vuccamāno apakkameva imasmā dhammavinayā, yathā taṃ āpāyiko  nerayiko. </p>
            </h4>
            <h4>
              <h4n> aggaññapaññattikathā </h4n>
              <p>[03] 36^b^.^eb^ ``aggaññañcāhaṃ, bhaggava, pajānāmi. tañca  pajānāmi {``tañcapajānāmī''ti idaṃ syāpotthakenatthi}, tato   ca uttaritaraṃ pajānāmi, tañca pajānaṃ {pajānanaṃ (syā0 ka0)  aṭṭhakathāsaṃvaṇṇanā passitabbā} na  parāmasāmi, aparāmasato ca me paccattaññeva nibbuti viditā,  yadabhijānaṃ tathāgato no anayaṃ āpajjati ^a^T3.0030^ea^. </p>
              <p>[03] 37^b^.^eb^ ``santi, bhaggava, eke samaṇabrāhmaṇā issarakuttaṃ  brahmakuttaṃ ācariyakaṃ aggaññaṃ paññapenti. tyāhaṃ upasaṅkamitvā evaṃ  vadāmi -- `saccaṃ kira tumhe āyasmanto issarakuttaṃ brahmakuttaṃ  ācariyakaṃ aggaññaṃ paññapethā'ti? te ca me evaṃ puṭṭhā, `āmo'ti {āmāti  (syā0)}  paṭijānanti. tyāhaṃ evaṃ vadāmi -- `kathaṃvihitakaṃ pana {kathaṃ vihitakaṃno pana  (ka0)} tumhe  āyasmanto issarakuttaṃ brahmakuttaṃ ācariyakaṃ aggaññaṃ paññapethā'ti?  te mayā puṭṭhā na sampāyanti, asampāyantā mamaññeva paṭipucchanti.  tesāhaṃ puṭṭho byākaromi -- </p>
              <p>[03] 38^b^.^eb^ `hoti kho so, āvuso, samayo yaṃ kadāci  karahaci dīghassa addhuno accayena ayaṃ loko saṃvaṭṭati. saṃvaṭṭamāne  loke yebhuyyena sattā ābhassarasaṃvattanikā honti. te tattha honti  manomayā pītibhakkhā sayaṃpabhā antalikkhacarā subhaṭṭhāyino ciraṃ  dīghamaddhānaṃ tiṭṭhanti.</p>
              <p>[03] `hoti kho so, āvuso, samayo yaṃ kadāci karahaci dīghassa  addhuno accayena ayaṃ loko vivaṭṭati. vivaṭṭamāne loke suññaṃ  brahmavimānaṃ pātubhavati. atha kho {atha (sī0 syā0 pī0)} aññataro ^a^P3.0029^ea^ satto āyukkhayā vā  puññakkhayā vā ābhassarakāyā cavitvā suññaṃ brahmavimānaṃ upapajjati ^a^V3.0021^ea^.  so ^a^M3.0024^ea^ tattha hoti manomayo pītibhakkho sayaṃpabho antalikkhacaro  subhaṭṭhāyī, ciraṃ dīghamaddhānaṃ tiṭṭhati.</p>
              <p>[03] `tassa tattha ekakassa dīgharattaṃ nivusitattā anabhirati  paritassanā uppajjati -- aho vata aññepi sattā itthattaṃ  āgaccheyyunti. atha aññepi sattā āyukkhayā vā puññakkhayā vā ^a^T3.0031^ea^  ābhassarakāyā cavitvā brahmavimānaṃ upapajjanti tassa sattassa  sahabyataṃ. tepi tattha honti manomayā pītibhakkhā sayaṃpabhā  antalikkhacarā subhaṭṭhāyino, ciraṃ dīghamaddhānaṃ tiṭṭhanti. </p>
              <p>[03] 39^b^.^eb^ `tatrāvuso, yo so satto paṭhamaṃ upapanno, tassa  evaṃ hoti -- ahamasmi brahmā mahābrahmā abhibhū anabhibhūto  aññadatthudaso vasavattī issaro kattā nimmātā seṭṭho sajitā {sañjitā (sī0  pī0), sajjitā (syā0 kaṃ0)} vasī  pitā bhūtabhabyānaṃ, mayā ime sattā nimmitā. taṃ kissa hetu?  mamañhi pubbe etadahosi -- aho vata aññepi sattā itthattaṃ  āgaccheyyunti; iti mama ca manopaṇidhi. ime ca sattā itthattaṃ  āgatāti.</p>
              <p>[03] `yepi te sattā pacchā upapannā, tesampi evaṃ hoti -- ayaṃ  kho bhavaṃ brahmā mahābrahmā abhibhū anabhibhūto aññadatthudaso vasavattī  issaro kattā nimmātā seṭṭho sajitā vasī pitā bhūtabhabyānaṃ;  iminā mayaṃ bhotā brahmunā nimmitā. taṃ kissa hetu? imañhi  mayaṃ addasāma idha paṭhamaṃ upapannaṃ; mayaṃ panāmha pacchā upapannāti. </p>
              <p>[03] 40^b^.^eb^ `tatrāvuso ^a^P3.0030^ea^, yo so satto paṭhamaṃ upapanno, so  dīghāyukataro ca hoti vaṇṇavantataro ca mahesakkhataro ca. ye pana  te sattā pacchā upapannā, te appāyukatarā ca honti dubbaṇṇatarā ca  appesakkhatarā ca.</p>
              <p>[03] `ṭhānaṃ kho panetaṃ, āvuso, vijjati, yaṃ aññataro satto tamhā  kāyā cavitvā itthattaṃ āgacchati. itthattaṃ āgato samāno  agārasmā anagāriyaṃ pabbajati. agārasmā anagāriyaṃ pabbajito  samāno ^a^M3.0025^ea^ ātappamanvāya padhānamanvāya ^a^T3.0032^ea^ anuyogamanvāya appamādamanvāya  sammāmanasikāramanvāya tathārūpaṃ cetosamādhiṃ phusati, yathāsamāhite  citte taṃ pubbenivāsaṃ anussarati; tato paraṃ nānussarati.</p>
              <p>[03] `so ^a^V3.0022^ea^ evamāha -- yo kho so bhavaṃ brahmā mahābrahmā abhibhū  anabhibhūto aññadatthudaso vasavattī issaro kattā nimmātā seṭṭho  sajitā vasī pitā bhūtabhabyānaṃ, yena mayaṃ bhotā brahmunā nimmitā.  so nicco dhuvo {sassato dīghāyuko (syā0 ka0)} sassato avipariṇāmadhammo sassatisamaṃ tatheva  ṭhassati. ye pana mayaṃ ahumhā tena bhotā brahmunā nimmitā, te mayaṃ  aniccā addhuvā {addhuvā asassatā (syā0 ka0)} appāyukā cavanadhammā itthattaṃ āgatā'ti.  evaṃvihitakaṃ no tumhe āyasmanto issarakuttaṃ brahmakuttaṃ ācariyakaṃ  aggaññaṃ paññapethāti. `te evamāhaṃsu -- evaṃ kho no, āvuso  gotama, sutaṃ, yathevāyasmā gotamo āhā'ti. ``aggaññañcāhaṃ,  bhaggava, pajānāmi. tañca pajānāmi, tato ca uttaritaraṃ pajānāmi,  tañca pajānaṃ na parāmasāmi, aparāmasato ca me paccattaññeva nibbuti  viditā. yadabhijānaṃ tathāgato no anayaṃ āpajjati. </p>
              <p>[03] 41^b^.^eb^ ``santi, bhaggava, eke samaṇabrāhmaṇā  khiḍḍāpadosikaṃ ācariyakaṃ aggaññaṃ paññapenti. tyāhaṃ upasaṅkamitvā  evaṃ vadāmi -- `saccaṃ kira tumhe āyasmanto khiḍḍāpadosikaṃ  ācariyakaṃ aggaññaṃ paññapethā'ti? te ca me evaṃ puṭṭhā `āmo'ti  paṭijānanti. tyāhaṃ ^a^P3.0031^ea^ evaṃ vadāmi -- `kathaṃvihitakaṃ pana tumhe  āyasmanto khiḍḍāpadosikaṃ ācariyakaṃ aggaññaṃ paññapethā'ti? te  mayā puṭṭhā na sampāyanti, asampāyantā mamaññeva paṭipucchanti, tesāhaṃ  puṭṭho byākaromi ^a^T3.0033^ea^ -- </p>
              <p>[03] 42^b^.^eb^ `santāvuso, khiḍḍāpadosikā nāma devā. te  ativelaṃ hassakhiḍḍāratidhammasamāpannā {hasakhiḍḍāratidhammasamāpannā (ka0)} viharanti. tesaṃ ativelaṃ  hassakhiḍḍāratidhammasamāpannānaṃ viharataṃ sati sammussati, satiyā  sammosā {satiyā sammosāya (syā0)} te devā tamhā kāyā cavanti.</p>
              <p>[03] `ṭhānaṃ ^a^M3.0026^ea^ kho panetaṃ, āvuso, vijjati, yaṃ aññataro satto tamhā  kāyā cavitvā itthattaṃ āgacchati, itthattaṃ āgato samāno agārasmā  anagāriyaṃ pabbajati, agārasmā anagāriyaṃ pabbajito samāno  ātappamanvāya padhānamanvāya anuyogamanvāya appamādamanvāya  sammāmanasikāramanvāya tathārūpaṃ cetosamādhiṃ phusati, yathāsamāhite  citte taṃ pubbenivāsaṃ anussarati; tato paraṃ nānussarati.</p>
              <p>[03] `so evamāha -- ye kho te bhonto devā na khiḍḍāpadosikā  te na ativelaṃ hassakhiḍḍāratidhammasamāpannā viharanti. tesaṃ  nātivelaṃ hassakhiḍḍāratidhammasamāpannānaṃ viharataṃ sati na sammussati,  satiyā asammosā te devā tamhā kāyā na cavanti, niccā dhuvā  sassatā ^a^V3.0023^ea^ avipariṇāmadhammā sassatisamaṃ tatheva ṭhassanti. ye pana  mayaṃ ahumhā khiḍḍāpadosikā te mayaṃ ativelaṃ  hassakhiḍḍāratidhammasamāpannā viharimhā, tesaṃ no ativelaṃ  hassakhiḍḍāratidhammasamāpannānaṃ viharataṃ sati sammussati, satiyā  sammosā evaṃ {sammosā eva (sī0 pī0) sammosā te (syā0 ka0)} mayaṃ tamhā kāyā cutā, aniccā addhuvā appāyukā  cavanadhammā itthattaṃ āgatāti. evaṃvihitakaṃ no ^a^P3.0032^ea^ tumhe āyasmanto  khiḍḍāpadosikaṃ ācariyakaṃ aggaññaṃ paññapethā'ti. `te ^a^T3.0034^ea^ evamāhaṃsu --  evaṃ kho no, āvuso gotama, sutaṃ, yathevāyasmā gotamo āhā'ti.  ``aggaññañcāhaṃ, bhaggava, pajānāmi...pe0... yadabhijānaṃ tathāgato  no anayaṃ āpajjati. </p>
              <p>[03] 43^b^.^eb^ ``santi, bhaggava, eke samaṇabrāhmaṇā  manopadosikaṃ ācariyakaṃ aggaññaṃ paññapenti. tyāhaṃ upasaṅkamitvā  evaṃ vadāmi -- `saccaṃ kira tumhe āyasmanto manopadosikaṃ  ācariyakaṃ aggaññaṃ paññapethā'ti? te ca me evaṃ puṭṭhā `āmo'ti  paṭijānanti. tyāhaṃ evaṃ vadāmi -- `kathaṃvihitakaṃ pana tumhe  āyasmanto manopadosikaṃ ācariyakaṃ aggaññaṃ paññapethā'ti? te  mayā puṭṭhā na sampāyanti, asampāyantā mamaññeva paṭipucchanti.  tesāhaṃ puṭṭho byākaromi -- </p>
              <p>[03] 44^b^.^eb^ `santāvuso, manopadosikā nāma devā. te  ativelaṃ aññamaññaṃ upanijjhāyanti. te ativelaṃ aññamaññaṃ  upanijjhāyantā aññamaññamhi cittāni ^a^M3.0027^ea^ padūsenti. te aññamaññaṃ  paduṭṭhacittā kilantakāyā kilantacittā. te devā tamhā kāyā  cavanti.</p>
              <p>[03] `ṭhānaṃ kho panetaṃ, āvuso, vijjati, yaṃ aññataro satto tamhā  kāyā cavitvā itthattaṃ āgacchati. itthattaṃ āgato samāno  agārasmā anagāriyaṃ pabbajati. agārasmā anagāriyaṃ pabbajito  samāno ātappamanvāya padhānamanvāya anuyogamanvāya appamādamanvāya  sammāmanasikāramanvāya tathārūpaṃ cetosamādhiṃ phusati, yathāsamāhite  citte taṃ pubbenivāsaṃ anussarati, tato paraṃ nānussarati.</p>
              <p>[03] `so evamāha -- ye kho te bhonto devā na manopadosikā te  nātivelaṃ ^a^T3.0035^ea^ aññamaññaṃ upanijjhāyanti. te nātivelaṃ aññamaññaṃ  upanijjhāyantā aññamaññamhi cittāni nappadūsenti. te aññamaññaṃ  appaduṭṭhacittā akilantakāyā akilantacittā. te devā tamhā ^a^P3.0033^ea^  {akilantacittā tamhā (ka0)} kāyā ^a^V3.0024^ea^   na cavanti, niccā dhuvā sassatā avipariṇāmadhammā sassatisamaṃ  tatheva ṭhassanti. ye pana mayaṃ ahumhā manopadosikā, te mayaṃ  ativelaṃ aññamaññaṃ upanijjhāyimhā. te mayaṃ ativelaṃ aññamaññaṃ  upanijjhāyantā aññamaññamhi cittāni padūsimhā {padosiyimhā (syā0),  padūsayimhā (?)}. te mayaṃ  aññamaññaṃ paduṭṭhacittā kilantakāyā kilantacittā. evaṃ mayaṃ {kilantacittāeva  mayaṃ (sī0 pī0), kilantacittā (ka0)} tamhā  kāyā cutā, aniccā addhuvā appāyukā cavanadhammā itthattaṃ āgatāti.  evaṃvihitakaṃ no tumhe āyasmanto manopadosikaṃ ācariyakaṃ  aggaññaṃ paññapethā'ti. `te evamāhaṃsu -- evaṃ kho no, āvuso  gotama, sutaṃ, yathevāyasmā gotamo āhā'ti. ``aggaññañcāhaṃ, bhaggava,  pajānāmi...pe0... yadabhijānaṃ tathāgato no anayaṃ āpajjati. </p>
              <p>[03] 45^b^.^eb^ ``santi, bhaggava, eke samaṇabrāhmaṇā  adhiccasamuppannaṃ ācariyakaṃ aggaññaṃ paññapenti. tyāhaṃ upasaṅkamitvā  evaṃ vadāmi -- `saccaṃ kira tumhe āyasmanto adhiccasamuppannaṃ  ācariyakaṃ aggaññaṃ paññapethā'ti? te ca me evaṃ puṭṭhā `āmo'ti  paṭijānanti. tyāhaṃ evaṃ vadāmi -- `kathaṃvihitakaṃ pana tumhe  āyasmanto adhiccasamuppannaṃ ācariyakaṃ aggaññaṃ paññapethā'ti? te ^a^M3.0028^ea^   mayā puṭṭhā na ^a^T3.0036^ea^ sampāyanti, asampāyantā mamaññeva paṭipucchanti.  tesāhaṃ puṭṭho byākaromi -- </p>
              <p>[03] 46^b^.^eb^ `santāvuso, asaññasattā nāma devā.  saññuppādā ca pana te devā tamhā kāyā cavanti.</p>
              <p>[03] `ṭhānaṃ kho panetaṃ, āvuso, vijjati. yaṃ aññataro satto  tamhā kāyā cavitvā itthattaṃ āgacchati. itthattaṃ āgato samāno  agārasmā anagāriyaṃ pabbajati. agārasmā anagāriyaṃ pabbajito  samāno ātappamanvāya padhānamanvāya anuyogamanvāya appamādamanvāya  sammāmanasikāramanvāya tathārūpaṃ cetosamādhiṃ phusati, yathāsamāhite  citte taṃ {idaṃ padaṃ brahmajālasutte na dissati. evaṃ (pī0 ka0)} saññuppādaṃ   anussarati, tato paraṃ nānussarati.</p>
              <p>[03] `so evamāha -- adhiccasamuppanno attā ca loko ca. taṃ  kissa hetu? ahañhi ^a^P3.0034^ea^ pubbe nāhosiṃ, somhi etarahi ahutvā  santatāya {sattakāya (sī0 pī0), sattāya (ka0 sī0)} pariṇatoti. evaṃvihitakaṃ no tumhe āyasmanto  adhiccasamuppannaṃ ācariyakaṃ aggaññaṃ paññapethā'ti? `te evamāhaṃsu --  evaṃ kho no, āvuso gotama, sutaṃ yathevāyasmā gotamo āhā'ti.  ``aggaññañcāhaṃ, bhaggava, pajānāmi tañca ^a^V3.0025^ea^ pajānāmi, tato ca uttaritaraṃ  pajānāmi, tañca pajānaṃ na parāmasāmi, aparāmasato ca me  paccattaññeva nibbuti viditā. yadabhijānaṃ tathāgato no anayaṃ  āpajjati. </p>
              <p>[03] 47^b^.^eb^ ``evaṃvādiṃ kho maṃ, bhaggava, evamakkhāyiṃ eke  samaṇabrāhmaṇā asatā tucchā musā abhūtena abbhācikkhanti --  `viparīto samaṇo gotamo bhikkhavo ca. samaṇo gotamo evamāha  -- yasmiṃ samaye subhaṃ vimokkhaṃ upasampajja viharati, sabbaṃ tasmiṃ  samaye asubhantveva {asubhanteva (sī0 syā0 pī0)} pajānātī'ti {sañjānātīti  (sī0 pī0)}. na ^a^T3.0037^ea^ kho panāhaṃ, bhaggava, evaṃ  vadāmi -- `yasmiṃ samaye subhaṃ vimokkhaṃ upasampajja viharati,  sabbaṃ tasmiṃ samaye asubhantveva pajānātī'ti. evañca khvāhaṃ,  bhaggava, vadāmi -- `yasmiṃ samaye subhaṃ vimokkhaṃ upasampajja  viharati, subhantveva tasmiṃ samaye pajānātī'ti.</p>
              <p>[03] ``te ^a^M3.0029^ea^ ca, bhante, viparītā, ye bhagavantaṃ viparītato dahanti  bhikkhavo ca. evaṃpasanno ahaṃ, bhante, bhagavati. pahoti ^a^P3.0035^ea^ me bhagavā  tathā dhammaṃ desetuṃ, yathā ahaṃ subhaṃ vimokkhaṃ upasampajja vihareyya''nti. </p>
              <p>[03] 48^b^.^eb^ ``dukkaraṃ kho etaṃ, bhaggava, tayā aññadiṭṭhikena  aññakhantikena aññarucikena aññatrāyogena aññatrācariyakena subhaṃ  vimokkhaṃ upasampajja viharituṃ. iṅgha tvaṃ, bhaggava, yo ca te ayaṃ  mayi pasādo, tameva tvaṃ sādhukamanurakkhā''ti. ``sace taṃ, bhante,  mayā dukkaraṃ aññadiṭṭhikena aññakhantikena aññarucikena aññatrāyogena  aññatrācariyakena subhaṃ vimokkhaṃ upasampajja viharituṃ. yo ca me  ayaṃ, bhante, bhagavati pasādo, tamevāhaṃ sādhukamanurakkhissāmī''ti.  idamavoca bhagavā. attamano bhaggavagotto paribbājako bhagavato  bhāsitaṃ abhinandīti. </p>
              <p>[06] pāthikasuttaṃ {pāṭikasuttantaṃ (sī0 syā0 kaṃ0 pī0)} niṭṭhitaṃ paṭhamaṃ. </p>
            </h4>
          </h3>
        </h2>
        <h2>
          <h2n> 2. udumbarikasuttaṃ </h2n>
          <h3>
            <h3n> </h3n>
            <h4>
              <h4n> nigrodhaparibbājakavatthu </h4n>
              <p>[03] 49^b^.^eb^ evaṃ ^a^M3.0030^ea^ ^a^P3.0036^ea^ ^a^V3.0026^ea^ ^a^T3.0038^ea^ me sutaṃ -- ekaṃ  samayaṃ bhagavā rājagahe  viharati gijjhakūṭe pabbate. tena kho pana samayena nigrodho  paribbājako udumbarikāya paribbājakārāme paṭivasati mahatiyā  paribbājakaparisāya saddhiṃ tiṃsamattehi paribbājakasatehi. atha kho  sandhāno gahapati divā divassa {divādivasseva (sī0 syā0 pī0)} rājagahā nikkhami bhagavantaṃ  dassanāya. atha kho sandhānassa gahapatissa etadahosi --  ``akālo kho bhagavantaṃ dassanāya. paṭisallīno bhagavā.  manobhāvanīyānampi bhikkhūnaṃ asamayo dassanāya. paṭisallīnā  manobhāvanīyā bhikkhū. yaṃnūnāhaṃ yena udumbarikāya  paribbājakārāmo, yena nigrodho paribbājako tenupasaṅkameyya''nti.  atha kho sandhāno gahapati yena udumbarikāya paribbājakārāmo,  tenupasaṅkami. </p>
              <p>[03] 50^b^.^eb^ tena kho pana samayena nigrodho paribbājako  mahatiyā paribbājakaparisāya saddhiṃ nisinno hoti unnādiniyā  uccāsaddamahāsaddāya anekavihitaṃ tiracchānakathaṃ kathentiyā.  seyyathidaṃ -- rājakathaṃ corakathaṃ ^a^P3.0037^ea^ mahāmattakathaṃ senākathaṃ bhayakathaṃ  yuddhakathaṃ annakathaṃ pānakathaṃ vatthakathaṃ sayanakathaṃ mālākathaṃ gandhakathaṃ  ñātikathaṃ yānakathaṃ gāmakathaṃ nigamakathaṃ nagarakathaṃ janapadakathaṃ  itthikathaṃ sūrakathaṃ visikhākathaṃ kumbhaṭṭhānakathaṃ pubbapetakathaṃ nānattakathaṃ  lokakkhāyikaṃ samuddakkhāyikaṃ itibhavābhavakathaṃ ^a^T3.0039^ea^ iti vā. </p>
              <p>[03] 51^b^.^eb^ addasā kho nigrodho paribbājako sandhānaṃ  gahapatiṃ dūratova āgacchantaṃ. disvā sakaṃ parisaṃ saṇṭhāpesi --  ``appasaddā bhonto hontu, mā bhonto saddamakattha. ayaṃ samaṇassa  gotamassa sāvako āgacchati sandhāno gahapati. yāvatā kho pana  samaṇassa gotamassa sāvakā gihī odātavasanā rājagahe paṭivasanti,  ayaṃ tesaṃ aññataro sandhāno gahapati. appasaddakāmā ^a^V3.0027^ea^ kho panete  āyasmanto appasaddavinītā ^a^M3.0031^ea^, appasaddassa vaṇṇavādino. appeva nāma  appasaddaṃ parisaṃ viditvā upasaṅkamitabbaṃ maññeyyā''ti. evaṃ vutte te  paribbājakā tuṇhī ahesuṃ. </p>
              <p>[03] 52^b^.^eb^ atha kho sandhāno gahapati yena nigrodho  paribbājako tenupasaṅkami, upasaṅkamitvā nigrodhena paribbājakena  saddhiṃ sammodi. sammodanīyaṃ kathaṃ sāraṇīyaṃ vītisāretvā ekamantaṃ  nisīdi. ekamantaṃ nisinno kho sandhāno gahapati nigrodhaṃ  paribbājakaṃ etadavoca -- ``aññathā kho ime bhonto aññatitthiyā  paribbājakā saṅgamma samāgamma unnādino uccāsaddamahāsaddā  anekavihitaṃ ^a^P3.0038^ea^ tiracchānakathaṃ anuyuttā viharanti. seyyathidaṃ --  rājakathaṃ...pe0... itibhavābhavakathaṃ iti vā. aññathā kho {ca (sī0 pī0)} pana so  bhagavā araññavanapatthāni pantāni senāsanāni paṭisevati  appasaddāni appanigghosāni vijanavātāni manussarāhasseyyakāni  paṭisallānasāruppānī''ti. </p>
              <p>[03] 53^b^.^eb^ evaṃ vutte nigrodho paribbājako sandhānaṃ gahapatiṃ  etadavoca -- ``yagghe ^a^T3.0040^ea^ gahapati, jāneyyāsi, kena samaṇo gotamo  saddhiṃ sallapati, kena sākacchaṃ samāpajjati, kena paññāveyyattiyaṃ  samāpajjati? suññāgārahatā samaṇassa gotamassa paññā  aparisāvacaro samaṇo gotamo nālaṃ sallāpāya. so antamantāneva  sevati {antapantāneva (syā0)}. seyyathāpi nāma gokāṇā pariyantacārinī antamantāneva  sevati. evameva suññāgārahatā samaṇassa gotamassa paññā;  aparisāvacaro samaṇo gotamo; nālaṃ sallāpāya. so antamantāneva  sevati. iṅgha, gahapati, samaṇo gotamo imaṃ parisaṃ āgaccheyya,  ekapañheneva naṃ saṃsādeyyāma {saṃhareyyāma (ka0)}, tucchakumbhīva naṃ maññe orodheyyāmā''ti. </p>
              <p>[03] 54^b^.^eb^ assosi kho bhagavā dibbāya sotadhātuyā  visuddhāya atikkantamānusikāya sandhānassa gahapatissa nigrodhena  paribbājakena saddhiṃ imaṃ kathāsallāpaṃ. atha kho bhagavā gijjhakūṭā  pabbatā orohitvā yena sumāgadhāya ^a^P3.0039^ea^ tīre moranivāpo tenupasaṅkami;  upasaṅkamitvā ^a^M3.0032^ea^ sumāgadhāya tīre moranivāpe abbhokāse caṅkami.  addasā kho nigrodho paribbājako bhagavantaṃ sumāgadhāya tīre  moranivāpe abbhokāse caṅkamantaṃ. disvāna sakaṃ parisaṃ saṇṭhāpesi  -- ``appasaddā bhonto hontu, mā bhonto saddamakattha, ayaṃ samaṇo  gotamo sumāgadhāya tīre moranivāpe abbhokāse caṅkamati.  appasaddakāmo kho pana so āyasmā, appasaddassa vaṇṇavādī.  appeva ^a^T3.0041^ea^ nāma appasaddaṃ parisaṃ viditvā upasaṅkamitabbaṃ maññeyya. sace  samaṇo gotamo ^a^V3.0028^ea^ imaṃ parisaṃ āgaccheyya, imaṃ taṃ pañhaṃ puccheyyāma --  `ko nāma so, bhante, bhagavato dhammo, yena bhagavā sāvake vineti,  yena bhagavatā sāvakā vinītā assāsappattā paṭijānanti ajjhāsayaṃ  ādibrahmacariya'nti? evaṃ vutte te paribbājakā tuṇhī ahesuṃ. </p>
            </h4>
            <h4>
              <h4n> tapojigucchāvādo </h4n>
              <p>[03] 55^b^.^eb^ atha kho bhagavā yena nigrodho paribbājako  tenupasaṅkami. atha kho nigrodho paribbājako bhagavantaṃ etadavoca  -- ``etu kho, bhante, bhagavā, svāgataṃ, bhante, bhagavato. cirassaṃ  kho, bhante, bhagavā imaṃ pariyāyamakāsi yadidaṃ idhāgamanāya.  nisīdatu, bhante, bhagavā, idamāsanaṃ paññatta''nti. nisīdi bhagavā  paññatte āsane. nigrodhopi kho paribbājako aññataraṃ nīcāsanaṃ  gahetvā ekamantaṃ nisīdi. ekamantaṃ nisinnaṃ kho nigrodhaṃ  paribbājakaṃ bhagavā etadavoca -- ``kāya nuttha, nigrodha, etarahi  kathāya sannisinnā, kā ca pana vo antarākathā vippakatā''ti? evaṃ  vutte, nigrodho paribbājako bhagavantaṃ etadavoca, ``idha mayaṃ, bhante,  addasāma bhagavantaṃ sumāgadhāya tīre moranivāpe abbhokāse caṅkamantaṃ,  disvāna evaṃ ^a^P3.0040^ea^ avocumhā -- `sace samaṇo gotamo imaṃ parisaṃ  āgaccheyya, imaṃ taṃ pañhaṃ puccheyyāma -- ko nāma so, bhante,  bhagavato dhammo, yena bhagavā sāvake vineti, yena bhagavatā sāvakā  vinītā assāsappattā ^a^T3.0042^ea^ paṭijānanti ajjhāsayaṃ ādibrahmacariya'nti?  ayaṃ kho no, bhante, antarākathā vippakatā; atha bhagavā  anuppatto''ti. </p>
              <p>[03] 56^b^.^eb^ ``dujjānaṃ kho etaṃ, nigrodha, tayā  aññadiṭṭhikena aññakhantikena aññarucikena aññatrāyogena  aññatrācariyakena, yenāhaṃ sāvake vinemi ^a^M3.0033^ea^, yena mayā sāvakā vinītā  assāsappattā paṭijānanti ajjhāsayaṃ ādibrahmacariyaṃ. iṅgha tvaṃ  maṃ, nigrodha, sake ācariyake adhijegucche pañhaṃ puccha -- `kathaṃ  santā nu kho, bhante, tapojigucchā paripuṇṇā hoti, kathaṃ  aparipuṇṇā'ti? evaṃ vutte te paribbājakā unnādino  uccāsaddamahāsaddā ahesuṃ -- ``acchariyaṃ vata bho, abbhutaṃ vata bho,  samaṇassa gotamassa mahiddhikatā mahānubhāvatā, yatra hi nāma  sakavādaṃ ṭhapessati, paravādena pavāressatī''ti. </p>
              <p>[03] 57^b^.^eb^ atha kho nigrodho paribbājako te paribbājake  appasadde katvā bhagavantaṃ etadavoca -- ``mayaṃ kho, bhante,  tapojigucchāvādā {tarojigucchaṃsārodā (ka0)} tapojigucchāsārā   tapojigucchāallīnā viharāma ^a^V3.0029^ea^. kathaṃ santā nu kho, bhante,   tapojigucchā paripuṇṇā hoti, kathaṃ aparipuṇṇā''ti?</p>
              <p>[03] ``idha, nigrodha, tapassī acelako hoti muttācāro,  hatthāpalekhano {hatthāvalekhano (syā0)}, na ehibhaddantiko, na tiṭṭhabhaddantiko,   nābhihaṭaṃ ^a^P3.0041^ea^, na  uddissakataṃ, na nimantanaṃ sādiyati, so na kumbhimukhā  paṭiggaṇhāti, na kaḷopimukhā paṭiggaṇhāti, na eḷakamantaraṃ, na  daṇḍamantaraṃ, na musalamantaraṃ, na dvinnaṃ bhuñjamānānaṃ, na gabbhiniyā, na  pāyamānāya, na ^a^T3.0043^ea^ purisantaragatāya, na saṅkittīsu, na yattha sā  upaṭṭhito hoti, na yattha makkhikā saṇḍasaṇḍacārinī, na macchaṃ, na  maṃsaṃ, na suraṃ, na merayaṃ, na thusodakaṃ pivati, so ekāgāriko vā  hoti ekālopiko, dvāgāriko vā hoti dvālopiko, sattāgāriko  vā hoti sattālopiko, ekissāpi dattiyā yāpeti, dvīhipi dattīhi  yāpeti, sattahipi dattīhi yāpeti; ekāhikampi āhāraṃ āhāreti,  dvīhikampi {dvāhikaṃpi (sī0 syā0)} āhāraṃ āhāreti, sattāhikampi āhāraṃ āhāreti, iti  evarūpaṃ addhamāsikampi pariyāyabhattabhojanānuyogamanuyutto viharati.  so sākabhakkho vā hoti, sāmākabhakkho vā hoti, nīvārabhakkho  vā hoti, daddulabhakkho vā hoti, haṭabhakkho vā hoti, kaṇabhakkho  vā hoti, ācāmabhakkho vā hoti, piññākabhakkho vā hoti,  tiṇabhakkho vā hoti, gomayabhakkho vā hoti; vanamūlaphalāhāro  yāpeti pavattaphalabhojī. so sāṇānipi dhāreti ^a^M3.0034^ea^, masāṇānipi  dhāreti, chavadussānipi dhāreti, paṃsukūlānipi dhāreti, tirīṭānipi  dhāreti, ajinampi dhāreti, ajinakkhipampi dhāreti, kusacīrampi  dhāreti, vākacīrampi dhāreti, phalakacīrampi dhāreti, kesakambalampi  dhāreti, vāḷakambalampi dhāreti, ulūkapakkhampi dhāreti,  kesamassulocakopi hoti kesamassulocanānuyogamanuyutto ^a^P3.0042^ea^, ubbhaṭṭhakopi  {ubhaṭṭhakopi (syā0), ubbhaṭṭhikopi (ka0)}  hoti āsanapaṭikkhitto, ukkuṭikopi hoti ukkuṭikappadhānamanuyutto,  kaṇṭakāpassayikopi hoti kaṇṭakāpassaye seyyaṃ kappeti,  phalakaseyyampi kappeti, thaṇḍilaseyyampi kappeti, ekapassayikopi  hoti rajojalladharo, abbhokāsikopi ^a^T3.0044^ea^ hoti yathāsanthatiko,  vekaṭikopi hoti vikaṭabhojanānuyogamanuyutto, apānakopi hoti  apānakattamanuyutto, sāyatatiyakampi udakorohanānuyogamanuyutto  viharati. taṃ kiṃ maññasi, nigrodha, yadi evaṃ sante tapojigucchā  paripuṇṇā vā hoti aparipuṇṇā vā''ti? ``addhā kho, bhante, evaṃ  sante tapojigucchā paripuṇṇā hoti, no aparipuṇṇā''ti. ``evaṃ  paripuṇṇāyapi kho ahaṃ, nigrodha, tapojigucchāya anekavihite  upakkilese vadāmī''ti. </p>
            </h4>
            <h4>
              <h4n> upakkileso </h4n>
              <p>[03] 58^b^.^eb^ ``yathā ^a^V3.0030^ea^ kathaṃ pana, bhante, bhagavā evaṃ  paripuṇṇāya tapojigucchāya anekavihite upakkilese vadatī''ti?  ``idha, nigrodha, tapassī tapaṃ samādiyati, so tena tapasā attamano  hoti paripuṇṇasaṅkappo. yampi, nigrodha, tapassī tapaṃ samādiyati,  so tena tapasā attamano hoti paripuṇṇasaṅkappo. ayampi kho,  nigrodha, tapassino upakkileso hoti.</p>
              <p>[03] ``puna caparaṃ, nigrodha, tapassī tapaṃ samādiyati, so tena  tapasā attānukkaṃseti paraṃ vambheti. yampi, nigrodha, tapassī tapaṃ  samādiyati, so tena tapasā attānukkaṃseti paraṃ vambheti. ayampi  kho, nigrodha, tapassino upakkileso hoti.</p>
              <p>[03] ``puna caparaṃ, nigrodha, tapassī tapaṃ samādiyati, so tena  tapasā majjati mucchati pamādamāpajjati {madamāpajjati (syā0)}. yampi, nigrodha, tapassī  tapaṃ samādiyati, so ^a^M3.0035^ea^ tena tapasā majjati mucchati ^a^P3.0043^ea^ pamādamāpajjati.  ayampi kho, nigrodha, tapassino upakkileso hoti. </p>
              <p>[03] 59^b^.^eb^ ``puna caparaṃ, nigrodha, tapassī tapaṃ  samādiyati, so tena tapasā lābhasakkārasilokaṃ ^a^T3.0045^ea^ abhinibbatteti, so  tena lābhasakkārasilokena attamano hoti paripuṇṇasaṅkappo. yampi,  nigrodha, tapassī tapaṃ samādiyati, so tena tapasā  lābhasakkārasilokaṃ abhinibbatteti, so tena lābhasakkārasilokena  attamano hoti paripuṇṇasaṅkappo. ayampi kho, nigrodha, tapassino  upakkileso hoti.</p>
              <p>[03] ``puna caparaṃ, nigrodha, tapassī tapaṃ samādiyati, so tena  tapasā lābhasakkārasilokaṃ abhinibbatteti, so tena  lābhasakkārasilokena attānukkaṃseti paraṃ vambheti. yampi, nigrodha,  tapassī tapaṃ samādiyati, so tena tapasā lābhasakkārasilokaṃ  abhinibbatteti, so tena lābhasakkārasilokena attānukkaṃseti paraṃ  vambheti. ayampi kho, nigrodha, tapassino upakkileso hoti.</p>
              <p>[03] ``puna caparaṃ, nigrodha, tapassī tapaṃ samādiyati, so tena  tapasā lābhasakkārasilokaṃ abhinibbatteti, so tena  lābhasakkārasilokena majjati mucchati pamādamāpajjati. yampi,  nigrodha, tapassī tapaṃ samādiyati, so tena tapasā  lābhasakkārasilokaṃ abhinibbatteti, so tena ^a^V3.0031^ea^ lābhasakkārasilokena  majjati mucchati pamādamāpajjati. ayampi kho, nigrodha, tapassino  upakkileso hoti. </p>
              <p>[03] 60^b^.^eb^ ``puna caparaṃ, nigrodha, tapassī bhojanesu  vodāsaṃ āpajjati -- `idaṃ me khamati, idaṃ me nakkhamatī'ti. so  yañca {yaṃ hi (sī0 pī0)} khvassa nakkhamati, taṃ sāpekkho pajahati. yaṃ panassa  khamati, taṃ gadhito {gathito (sī0 pī0)} mucchito ajjhāpanno anādīnavadassāvī  anissaraṇapañño paribhuñjati...pe0... ayampi kho, nigrodha,  tapassino upakkileso hoti.</p>
              <p>[03] ``puna ^a^P3.0044^ea^ ^a^T3.0046^ea^ caparaṃ, nigrodha, tapassī tapaṃ samādiyati  lābhasakkārasilokanikantihetu -- `sakkarissanti maṃ rājāno  rājamahāmattā khattiyā brāhmaṇā ^a^M3.0036^ea^ gahapatikā titthiyā'ti...pe0...  ayampi kho, nigrodha, tapassino upakkileso hoti. </p>
              <p>[03] 61^b^.^eb^ ``puna caparaṃ, nigrodha, tapassī aññataraṃ samaṇaṃ  vā brāhmaṇaṃ vā apasādetā {apasāretā (ka0)} hoti -- `kiṃ panāyaṃ sambahulājīvo  {bahulājīvo (sī0 pī0)} sabbaṃ  saṃbhakkheti. seyyathidaṃ -- mūlabījaṃ khandhabījaṃ phaḷubījaṃ aggabījaṃ  bījabījameva pañcamaṃ, asanivicakkaṃ dantakūṭaṃ,  samaṇappavādenā'ti...pe0... ayampi kho, nigrodha, tapassino  upakkileso hoti.</p>
              <p>[03] ``puna caparaṃ, nigrodha, tapassī passati aññataraṃ samaṇaṃ vā  brāhmaṇaṃ vā kulesu sakkariyamānaṃ garukariyamānaṃ māniyamānaṃ  pūjiyamānaṃ. disvā tassa evaṃ hoti -- `imañhi nāma  sambahulājīvaṃ kulesu sakkaronti garuṃ karonti mānenti pūjenti. maṃ  pana tapassiṃ lūkhājīviṃ kulesu na sakkaronti na garuṃ karonti na  mānenti na pūjentī'ti, iti so issāmacchariyaṃ kulesu uppādetā  hoti...pe0... ayampi kho, nigrodha, tapassino upakkileso hoti. </p>
              <p>[03] 62^b^.^eb^ ``puna caparaṃ, nigrodha, tapassī  āpāthakanisādī hoti...pe0... ayampi kho, nigrodha, tapassino  upakkileso hoti.</p>
              <p>[03] ``puna caparaṃ, nigrodha, tapassī attānaṃ adassayamāno kulesu  carati -- `idampi me tapasmiṃ idampi me tapasmi'nti...pe0...  ayampi kho, nigrodha, tapassino upakkileso hoti.</p>
              <p>[03] ``puna ^a^V3.0032^ea^ ^a^P3.0045^ea^ caparaṃ, nigrodha, tapassī kiñcideva paṭicchannaṃ sevati.  so `khamati te ida'nti puṭṭho samāno akkhamamānaṃ āha --  `khamatī'ti. khamamānaṃ ^a^T3.0047^ea^ āha -- `nakkhamatī'ti. iti so  sampajānamusā bhāsitā hoti...pe0... ayampi kho, nigrodha,  tapassino upakkileso hoti.</p>
              <p>[03] ``puna caparaṃ, nigrodha, tapassī tathāgatassa vā  tathāgatasāvakassa vā dhammaṃ desentassa santaṃyeva pariyāyaṃ anuññeyyaṃ  nānujānāti...pe0... ayampi kho, nigrodha, tapassino upakkileso  hoti. </p>
              <p>[03] 63^b^.^eb^ ``puna ^a^M3.0037^ea^ caparaṃ, nigrodha, tapassī kodhano hoti  upanāhī. yampi, nigrodha, tapassī kodhano hoti upanāhī.  ayampi kho, nigrodha, tapassino upakkileso hoti.</p>
              <p>[03] ``puna caparaṃ, nigrodha, tapassī makkhī hoti paḷāsī {palāsī (sī0 syā0  pī0)} ...pe0...  issukī hoti maccharī... saṭho hoti māyāvī... thaddho hoti  atimānī... pāpiccho hoti pāpikānaṃ icchānaṃ vasaṃ gato...  micchādiṭṭhiko hoti antaggāhikāya diṭṭhiyā samannāgato...  sandiṭṭhiparāmāsī hoti ādhānaggāhī duppaṭinissaggī. yampi,  nigrodha, tapassī sandiṭṭhiparāmāsī hoti ādhānaggāhī  duppaṭinissaggī. ayampi kho, nigrodha, tapassino upakkileso  hoti.</p>
              <p>[03] ``taṃ kiṃ maññasi, nigrodha, yadime tapojigucchā {tapojigucchāya (?)} upakkilesā  vā anupakkilesā vā''ti? ``addhā kho ime, bhante, tapojigucchā  {tapojigucchāya (?)}  upakkilesā {upakkilesā hoti (ka0)}, no anupakkilesā. ṭhānaṃ kho panetaṃ, bhante, vijjati yaṃ  idhekacco tapassī sabbeheva imehi upakkilesehi samannāgato assa; ko  pana vādo aññataraññatarenā''ti. </p>
            </h4>
            <h4>
              <h4n> parisuddhapapaṭikappattakathā </h4n>
              <p>[03] 64^b^.^eb^ ``idha, nigrodha, tapassī tapaṃ samādiyati, so  tena tapasā na attamano hoti na paripuṇṇasaṅkappo. yampi,  nigrodha, tapassī tapaṃ ^a^T3.0048^ea^ samādiyati, so tena tapasā na attamano ^a^P3.0046^ea^   hoti na paripuṇṇasaṅkappo. evaṃ so tasmiṃ ṭhāne parisuddho hoti.</p>
              <p>[03] ``puna ^a^V3.0033^ea^ caparaṃ, nigrodha, tapassī tapaṃ samādiyati, so tena  tapasā na attānukkaṃseti na paraṃ vambheti...pe0... evaṃ so tasmiṃ ṭhāne  parisuddho hoti.</p>
              <p>[03] ``puna caparaṃ, nigrodha, tapassī tapaṃ samādiyati, so tena  tapasā na majjati na mucchati na pamādamāpajjati...pe0... evaṃ so  tasmiṃ ṭhāne parisuddho hoti. </p>
              <p>[03] 65^b^.^eb^ ``puna ^a^M3.0038^ea^ caparaṃ, nigrodha, tapassī tapaṃ  samādiyati, so tena tapasā lābhasakkārasilokaṃ abhinibbatteti, so  tena lābhasakkārasilokena na attamano hoti na  paripuṇṇasaṅkappo...pe0... evaṃ so tasmiṃ ṭhāne parisuddho hoti.</p>
              <p>[03] ``puna caparaṃ, nigrodha, tapassī tapaṃ samādiyati, so tena  tapasā lābhasakkārasilokaṃ abhinibbatteti, so tena  lābhasakkārasilokena na attānukkaṃseti na paraṃ vambheti...pe0... evaṃ  so tasmiṃ ṭhāne parisuddho hoti.</p>
              <p>[03] ``puna caparaṃ, nigrodha, tapassī tapaṃ samādiyati, so tena  tapasā lābhasakkārasilokaṃ abhinibbatteti, so tena  lābhasakkārasilokena na majjati na mucchati na  pamādamāpajjati...pe0... evaṃ so tasmiṃ ṭhāne parisuddho hoti. </p>
              <p>[03] 66^b^.^eb^ ``puna caparaṃ, nigrodha, tapassī bhojanesu na  vodāsaṃ āpajjati -- `idaṃ me khamati, idaṃ me nakkhamatī'ti. so  yañca khvassa nakkhamati, taṃ anapekkho pajahati. yaṃ panassa  khamati ^a^T3.0049^ea^, taṃ agadhito amucchito anajjhāpanno ādīnavadassāvī  nissaraṇapañño paribhuñjati...pe0... evaṃ so tasmiṃ ṭhāne parisuddho  hoti.</p>
              <p>[03] ``puna caparaṃ, nigrodha, tapassī na tapaṃ samādiyati  lābhasakkārasilokanikantihetu -- `sakkarissanti maṃ rājāno  rājamahāmattā khattiyā brāhmaṇā gahapatikā titthiyā'ti...pe0... evaṃ  so tasmiṃ ṭhāne parisuddho hoti. </p>
              <p>[03] 67^b^.^eb^ ``puna caparaṃ, nigrodha, tapassī aññataraṃ samaṇaṃ  vā brāhmaṇaṃ vā nāpasādetā hoti -- `kiṃ panāyaṃ sambahulājīvo ^a^P3.0047^ea^   sabbaṃ saṃbhakkheti. seyyathidaṃ -- mūlabījaṃ khandhabījaṃ phaḷubījaṃ ^a^V3.0034^ea^   aggabījaṃ bījabījameva pañcamaṃ, asanivicakkaṃ dantakūṭaṃ,  samaṇappavādenā'ti...pe0... evaṃ so tasmiṃ ṭhāne parisuddho hoti.</p>
              <p>[03] ``puna caparaṃ, nigrodha, tapassī passati aññataraṃ samaṇaṃ vā  brāhmaṇaṃ vā kulesu sakkariyamānaṃ garu kariyamānaṃ māniyamānaṃ  pūjiyamānaṃ. disvā tassa na evaṃ ^a^M3.0039^ea^ hoti -- `imañhi nāma  sambahulājīvaṃ kulesu sakkaronti garuṃ karonti mānenti pūjenti. maṃ  pana tapassiṃ lūkhājīviṃ kulesu na sakkaronti na garuṃ karonti na  mānenti na pūjentī'ti, iti so issāmacchariyaṃ kulesu nuppādetā  hoti...pe0... evaṃ so tasmiṃ ṭhāne parisuddho hoti. </p>
              <p>[03] 68^b^.^eb^ ``puna caparaṃ, nigrodha, tapassī na  āpāthakanisādī hoti...pe0... evaṃ so tasmiṃ ṭhāne parisuddho hoti.</p>
              <p>[03] ``puna caparaṃ, nigrodha, tapassī na attānaṃ adassayamāno  kulesu carati -- `idampi me tapasmiṃ, idampi me  tapasmi'nti...pe0... evaṃ so tasmiṃ ṭhāne parisuddho hoti.</p>
              <p>[03] ``puna caparaṃ, nigrodha, tapassī na ^a^T3.0050^ea^ kañcideva paṭicchannaṃ sevati,  so -- `khamati te ida'nti puṭṭho samāno akkhamamānaṃ āha --  `nakkhamatī'ti. khamamānaṃ āha -- `khamatī'ti. iti so  sampajānamusā na bhāsitā hoti...pe0... evaṃ so tasmiṃ ṭhāne  parisuddho hoti.</p>
              <p>[03] ``puna caparaṃ, nigrodha, tapassī tathāgatassa vā  tathāgatasāvakassa vā dhammaṃ desentassa santaṃyeva pariyāyaṃ anuññeyyaṃ  anujānāti...pe0... evaṃ so tasmiṃ ṭhāne parisuddho hoti. </p>
              <p>[03] 69^b^.^eb^ ``puna caparaṃ, nigrodha, tapassī akkodhano hoti  anupanāhī. yampi, nigrodha, tapassī akkodhano hoti  anupanāhī evaṃ so tasmiṃ ṭhāne parisuddho hoti.</p>
              <p>[03] ``puna caparaṃ, nigrodha, tapassī amakkhī hoti  apaḷāsī...pe0... anissukī hoti amaccharī... asaṭho hoti  amāyāvī... atthaddho hoti anatimānī... ^a^P3.0048^ea^ na pāpiccho hoti na  pāpikānaṃ icchānaṃ vasaṃ gato... na micchādiṭṭhiko hoti na  antaggāhikāya diṭṭhiyā samannāgato... na sandiṭṭhiparāmāsī hoti na  ādhānaggāhī suppaṭinissaggī. yampi, nigrodha, tapassī ^a^V3.0035^ea^ na  sandiṭṭhiparāmāsī hoti na ādhānaggāhī suppaṭinissaggī. evaṃ so  tasmiṃ ṭhāne parisuddho hoti.</p>
              <p>[03] ``taṃ kiṃ maññasi, nigrodha, yadi evaṃ sante tapojigucchā  parisuddhā vā hoti aparisuddhā vā''ti? ``addhā kho, bhante, evaṃ  sante tapojigucchā parisuddhā ^a^M3.0040^ea^ hoti no aparisuddhā, aggappattā ca  sārappattā cā''ti. ``na kho, nigrodha, ettāvatā tapojigucchā  aggappattā ca hoti sārappattā ca; api ca kho papaṭikappattā {pappaṭikapattā  (ka0)} hotī''ti. </p>
            </h4>
            <h4>
              <h4n> parisuddhatacappattakathā </h4n>
              <p>[03] 70^b^.^eb^ ``kittāvatā ^a^T3.0051^ea^ pana, bhante, tapojigucchā  aggappattā ca hoti sārappattā ca? sādhu me, bhante, bhagavā  tapojigucchāya aggaññeva pāpetu, sāraññeva pāpetū''ti. ``idha,  nigrodha, tapassī cātuyāmasaṃvarasaṃvuto hoti. kathañca, nigrodha,  tapassī cātuyāmasaṃvarasaṃvuto hoti? idha, nigrodha, tapassī na pāṇaṃ  atipāteti {atipāpeti (ka0 sī0 pī0 ka0)}, na pāṇaṃ atipātayati, na pāṇamatipātayato samanuñño  hoti ^a^P3.0049^ea^. na adinnaṃ ādiyati, na adinnaṃ ādiyāpeti, na adinnaṃ  ādiyato samanuñño hoti. na musā bhaṇati, na musā bhaṇāpeti,  na musā bhaṇato samanuñño hoti. na bhāvitamāsīsati {na bhāvitamāsiṃ sati  (sī0 syā0 pī0)}, na  bhāvitamāsīsāpeti, na bhāvitamāsīsato samanuñño hoti. evaṃ  kho, nigrodha, tapassī cātuyāmasaṃvarasaṃvuto hoti.</p>
              <p>[03] ``yato kho, nigrodha, tapassī cātuyāmasaṃvarasaṃvuto hoti, aduṃ  cassa hoti tapassitāya. so abhiharati no hīnāyāvattati. so  vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ  susānaṃ vanapatthaṃ abbhokāsaṃ palālapuñjaṃ. so pacchābhattaṃ  piṇḍapātappaṭikkanto nisīdati pallaṅkaṃ ābhujitvā ujuṃ kāyaṃ paṇidhāya  parimukhaṃ satiṃ upaṭṭhapetvā. so abhijjhaṃ loke pahāya vigatābhijjhena  cetasā viharati, abhijjhāya cittaṃ parisodheti. byāpādappadosaṃ  pahāya abyāpannacitto viharati sabbapāṇabhūtahitānukampī,  byāpādappadosā cittaṃ parisodheti. thinamiddhaṃ {thīnamiddhaṃ (sī0 syā0 pī0)} pahāya  vigatathinamiddho viharati ālokasaññī sato sampajāno, thinamiddhā  cittaṃ parisodheti. uddhaccakukkuccaṃ ^a^T3.0052^ea^ pahāya anuddhato viharati ajjhattaṃ  vūpasantacitto, uddhaccakukkuccā cittaṃ parisodheti. vicikicchaṃ pahāya  tiṇṇavicikiccho viharati akathaṃkathī kusalesu dhammesu,  vicikicchāya cittaṃ parisodheti. </p>
              <p>[03] 71^b^.^eb^ ``so ^a^M3.0041^ea^ ^a^V3.0036^ea^ ime pañca nīvaraṇe pahāya cetaso  upakkilese paññāya dubbalīkaraṇe mettāsahagatena cetasā ekaṃ disaṃ  pharitvā viharati. tathā dutiyaṃ. tathā tatiyaṃ. tathā catutthaṃ.  iti uddhamadho tiriyaṃ sabbadhi sabbattatāya sabbāvantaṃ lokaṃ  mettāsahagatena cetasā vipulena mahaggatena ^a^P3.0050^ea^ appamāṇena averena  abyāpajjena pharitvā viharati. karuṇāsahagatena cetasā...pe0...  muditāsahagatena cetasā...pe0... upekkhāsahagatena cetasā ekaṃ disaṃ  pharitvā viharati. tathā dutiyaṃ. tathā tatiyaṃ. tathā catutthaṃ.  iti uddhamadho tiriyaṃ sabbadhi sabbattatāya sabbāvantaṃ lokaṃ  upekkhāsahagatena cetasā vipulena mahaggatena appamāṇena averena  abyāpajjena pharitvā viharati.</p>
              <p>[03] ``taṃ kiṃ maññasi, nigrodha. yadi evaṃ sante tapojigucchā  parisuddhā vā hoti aparisuddhā vā''ti? ``addhā kho, bhante, evaṃ  sante tapojigucchā parisuddhā hoti no aparisuddhā, aggappattā ca  sārappattā cā''ti. ``na kho, nigrodha, ettāvatā tapojigucchā  aggappattā ca hoti sārappattā ca; api ca kho tacappattā hotī''ti. </p>
            </h4>
            <h4>
              <h4n> parisuddhaphegguppattakathā </h4n>
              <p>[03] 72^b^.^eb^ ``kittāvatā pana, bhante, tapojigucchā  aggappattā ca hoti sārappattā ca? sādhu me, bhante, bhagavā  tapojigucchāya aggaññeva ^a^T3.0053^ea^ pāpetu, sāraññeva pāpetū''ti. ``idha,  nigrodha, tapassī cātuyāmasaṃvarasaṃvuto hoti. kathañca, nigrodha,  tapassī cātuyāmasaṃvarasaṃvuto hoti...pe0... yato kho, nigrodha,  tapassī cātuyāmasaṃvarasaṃvuto hoti, aduṃ cassa hoti tapassitāya.  so abhiharati no hīnāyāvattati. so vivittaṃ senāsanaṃ  bhajati...pe0... so ime pañca nīvaraṇe pahāya cetaso upakkilese  paññāya dubbalīkaraṇe mettāsahagatena cetasā...pe0... karuṇāsahagatena  cetasā...pe0... muditāsahagatena cetasā...pe0... upekkhāsahagatena  cetasā vipulena mahaggatena appamāṇena averena abyāpajjena pharitvā  viharati. so anekavihitaṃ pubbenivāsaṃ anussarati seyyathidaṃ --  ekampi jātiṃ dvepi jātiyo tissopi jātiyo catassopi jātiyo  pañcapi jātiyo dasapi jātiyo vīsampi jātiyo tiṃsampi jātiyo  cattālīsampi ^a^M3.0042^ea^ jātiyo paññāsampi jātiyo jātisatampi  jātisahassampi ^a^P3.0051^ea^ jātisatasahassampi anekepi saṃvaṭṭakappe anekepi  vivaṭṭakappe anekepi saṃvaṭṭavivaṭṭakappe -- `amutrāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto amutra udapādiṃ, tatrāpāsiṃ evaṃnāmo ^a^V3.0037^ea^   evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto idhūpapanno'ti. iti sākāraṃ  sauddesaṃ anekavihitaṃ pubbenivāsaṃ anussarati.</p>
              <p>[03] ``taṃ kiṃ maññasi, nigrodha, yadi evaṃ sante tapojigucchā  parisuddhā vā hoti aparisuddhā vā''ti? ``addhā kho, bhante, evaṃ  sante tapojigucchā parisuddhā ^a^T3.0054^ea^ hoti, no aparisuddhā, aggappattā ca  sārappattā cā''ti. ``na kho, nigrodha, ettāvatā tapojigucchā  aggappattā ca hoti sārappattā ca; api ca kho phegguppattā hotī''ti. </p>
            </h4>
            <h4>
              <h4n> parisuddhāggappattasārappattakathā </h4n>
              <p>[03] 73^b^.^eb^ ``kittāvatā pana, bhante, tapojigucchā  aggappattā ca hoti sārappattā ca? sādhu me, bhante, bhagavā  tapojigucchāya aggaññeva pāpetu, sāraññeva pāpetū''ti. ``idha,  nigrodha, tapassī cātuyāmasaṃvarasaṃvuto hoti. kathañca, nigrodha,  tapassī cātuyāmasaṃvarasaṃvuto hoti...pe0... yato kho, nigrodha,  tapassī cātuyāmasaṃvarasaṃvuto hoti, aduṃ cassa hoti tapassitāya.  so abhiharati no hīnāyāvattati. so vivittaṃ senāsanaṃ  bhajati...pe0... so ime pañca nīvaraṇe pahāya cetaso upakkilese  paññāya dubbalīkaraṇe mettāsahagatena cetasā...pe0... upekkhāsahagatena  cetasā vipulena mahaggatena appamāṇena averena abyāpajjena pharitvā  viharati. so anekavihitaṃ pubbenivāsaṃ anussarati. seyyathidaṃ --  ekampi jātiṃ dvepi jātiyo tissopi jātiyo catassopi jātiyo  pañcapi jātiyo...pe0... iti sākāraṃ sauddesaṃ ^a^P3.0052^ea^ anekavihitaṃ  pubbenivāsaṃ anussarati. so dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe sugate duggate, yathākammūpage satte pajānāti -- `ime  vata bhonto sattā kāyaduccaritena ^a^M3.0043^ea^ samannāgatā vacīduccaritena  samannāgatā manoduccaritena samannāgatā ariyānaṃ upavādakā  micchādiṭṭhikā micchādiṭṭhikammasamādānā. te kāyassa bhedā ^a^T3.0055^ea^ paraṃ  maraṇā apāyaṃ duggatiṃ vinipātaṃ nirayaṃ upapannā. ime vā pana  bhonto sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā. te kāyassa bhedā paraṃ maraṇā sugatiṃ  saggaṃ lokaṃ upapannā'ti. iti dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe sugate duggate, yathākammūpage satte pajānāti.</p>
              <p>[03] ``taṃ ^a^V3.0038^ea^ kiṃ maññasi, nigrodha, yadi evaṃ sante tapojigucchā  parisuddhā vā hoti aparisuddhā vā''ti? ``addhā kho, bhante, evaṃ  sante tapojigucchā parisuddhā hoti no aparisuddhā, aggappattā ca  sārappattā cā''ti. </p>
              <p>[03] 74^b^.^eb^ ``ettāvatā kho, nigrodha, tapojigucchā  aggappattā ca hoti sārappattā ca. iti kho, nigrodha {iti nigrodha (syā0)}, yaṃ maṃ tvaṃ  avacāsi -- `ko nāma so, bhante, bhagavato dhammo, yena bhagavā  sāvake vineti, yena bhagavatā sāvakā vinītā assāsappattā  paṭijānanti ajjhāsayaṃ ādibrahmacariya'nti. iti kho taṃ, nigrodha,  ṭhānaṃ uttaritarañca paṇītatarañca, yenāhaṃ sāvake vinemi, yena mayā  sāvakā vinītā assāsappattā paṭijānanti ajjhāsayaṃ  ādibrahmacariya''nti.</p>
              <p>[03] evaṃ vutte, te paribbājakā unnādino uccāsaddamahāsaddā ahesuṃ --  ``ettha mayaṃ anassāma sācariyakā, na mayaṃ ito bhiyyo uttaritaraṃ  pajānāmā''ti. </p>
            </h4>
            <h4>
              <h4n> nigrodhassa pajjhāyanaṃ </h4n>
              <p>[03] 75^b^.^eb^ yadā ^a^T3.0056^ea^ ^a^P3.0053^ea^ aññāsi sandhāno gahapati --  ``aññadatthu kho dānime aññatitthiyā paribbājakā bhagavato  bhāsitaṃ sussūsanti, sotaṃ odahanti, aññācittaṃ upaṭṭhāpentī''ti.  atha {atha naṃ (ka0)} nigrodhaṃ paribbājakaṃ etadavoca ^a^M3.0044^ea^ -- ``iti kho, bhante nigrodha,  yaṃ maṃ tvaṃ avacāsi -- `yagghe, gahapati, jāneyyāsi, kena samaṇo  gotamo saddhiṃ sallapati, kena sākacchaṃ samāpajjati, kena  paññāveyyattiyaṃ samāpajjati, suññāgārahatā samaṇassa gotamassa paññā,  aparisāvacaro samaṇo gotamo nālaṃ sallāpāya, so antamantāneva  sevati; seyyathāpi nāma gokāṇā pariyantacārinī antamantāneva  sevati. evameva suññāgārahatā samaṇassa gotamassa paññā,  aparisāvacaro samaṇo gotamo nālaṃ sallāpāya; so antamantāneva  sevati; iṅgha, gahapati, samaṇo gotamo imaṃ parisaṃ āgaccheyya,  ekapañheneva naṃ saṃsādeyyāma, tucchakumbhīva naṃ maññe orodheyyāmā'ti.  ayaṃ kho so, bhante, bhagavā arahaṃ sammāsambuddho idhānuppatto,  aparisāvacaraṃ pana naṃ karotha, gokāṇaṃ pariyantacāriniṃ karotha,  ekapañheneva naṃ saṃsādetha, tucchakumbhīva naṃ orodhethā''ti. evaṃ vutte,  nigrodho paribbājako tuṇhībhūto  maṅkubhūto pattakkhandho adhomukho pajjhāyanto ^a^V3.0039^ea^ appaṭibhāno nisīdi. </p>
              <p>[03] 76^b^.^eb^ atha kho bhagavā nigrodhaṃ paribbājakaṃ tuṇhībhūtaṃ  maṅkubhūtaṃ pattakkhandhaṃ  adhomukhaṃ pajjhāyantaṃ appaṭibhānaṃ viditvā nigrodhaṃ paribbājakaṃ ^a^T3.0057^ea^  etadavoca -- ``saccaṃ kira, nigrodha, bhāsitā te esā vācā''ti?  ``saccaṃ ^a^P3.0054^ea^, bhante, bhāsitā me esā vācā, yathābālena yathāmūḷhena  yathāakusalenā''ti. ``taṃ kiṃ maññasi, nigrodha. kinti te sutaṃ  paribbājakānaṃ vuḍḍhānaṃ mahallakānaṃ ācariyapācariyānaṃ bhāsamānānaṃ --  `ye te ahesuṃ atītamaddhānaṃ arahanto sammāsambuddhā, evaṃ su te  bhagavanto saṃgamma samāgamma unnādino uccāsaddamahāsaddā anekavihitaṃ  tiracchānakathaṃ anuyuttā viharanti. seyyathidaṃ -- rājakathaṃ  corakathaṃ...pe0... itibhavābhavakathaṃ iti vā. seyyathāpi tvaṃ etarahi  sācariyako. udāhu, evaṃ su te bhagavanto araññavanapatthāni  pantāni senāsanāni paṭisevanti appasaddāni appanigghosāni  vijanavātāni manussarāhasseyyakāni paṭisallānasāruppāni,  seyyathāpāhaṃ etarahī'ti.</p>
              <p>[03] ``sutaṃ metaṃ, bhante. paribbājakānaṃ vuḍḍhānaṃ mahallakānaṃ  ācariyapācariyānaṃ bhāsamānānaṃ -- `ye te ahesuṃ atītamaddhānaṃ  arahanto sammāsambuddhā ^a^M3.0045^ea^, na evaṃ su {nāssu (sī0 pī0)} te bhagavanto saṃgamma samāgamma  unnādino uccāsaddamahāsaddā anekavihitaṃ tiracchānakathaṃ anuyuttā  viharanti. seyyathidaṃ -- rājakathaṃ corakathaṃ...pe0...  itibhavābhavakathaṃ iti vā, seyyathāpāhaṃ etarahi sācariyako. evaṃ su  te bhagavanto araññavanapatthāni pantāni senāsanāni paṭisevanti  appasaddāni appanigghosāni vijanavātāni manussarāhasseyyakāni  paṭisallānasāruppāni, seyyathāpi bhagavā etarahī'''ti.</p>
              <p>[03] ``tassa te, nigrodha, viññussa sato mahallakassa na etadahosi  -- `buddho so bhagavā bodhāya ^a^T3.0058^ea^ dhammaṃ deseti, danto so bhagavā  damathāya dhammaṃ deseti, santo so bhagavā samathāya dhammaṃ deseti,  tiṇṇo so bhagavā taraṇāya ^a^P3.0055^ea^ dhammaṃ deseti, parinibbuto so bhagavā  parinibbānāya dhammaṃ desetī'''ti? </p>
            </h4>
            <h4>
              <h4n> brahmacariyapariyosānasacchikiriyā </h4n>
              <p>[03] 77^b^.^eb^ evaṃ vutte, nigrodho paribbājako bhagavantaṃ  etadavoca -- ``accayo maṃ, bhante, accagamā yathābālaṃ yathāmūḷhaṃ  yathāakusalaṃ, yvāhaṃ evaṃ bhagavantaṃ avacāsiṃ. tassa me, bhante,  bhagavā accayaṃ accayato paṭiggaṇhātu āyatiṃ saṃvarāyā''ti. ``taggha  tvaṃ {taṃ (sī0 syā0 pī0)}, nigrodha, accayo ^a^V3.0040^ea^ accagamā yathābālaṃ yathāmūḷhaṃ yathāakusalaṃ, yo  maṃ tvaṃ evaṃ avacāsi. yato ca kho tvaṃ, nigrodha, accayaṃ accayato  disvā yathādhammaṃ paṭikarosi, taṃ te mayaṃ paṭiggaṇhāma. vuddhi hesā,  nigrodha, ariyassa vinaye, yo accayaṃ accayato disvā yathādhammaṃ  paṭikaroti āyatiṃ saṃvaraṃ āpajjati. ahaṃ kho pana, nigrodha, evaṃ  vadāmi --</p>
              <p>[03] `etu viññū puriso asaṭho amāyāvī ujujātiko,  ahamanusāsāmi ahaṃ dhammaṃ desemi. yathānusiṭṭhaṃ tathā {yathānusiṭṭhaṃ (?)} paṭipajjamāno,  yassatthāya kulaputtā sammadeva agārasmā anagāriyaṃ pabbajanti,  tadanuttaraṃ brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja viharissati sattavassāni. tiṭṭhantu,  nigrodha, satta vassāni. etu viññū puriso asaṭho amāyāvī  ujujātiko, ahamanusāsāmi ahaṃ dhammaṃ desemi. yathānusiṭṭhaṃ tathā  paṭipajjamāno, yassatthāya kulaputtā ^a^M3.0046^ea^ sammadeva agārasmā anagāriyaṃ  ^a^T3.0059^ea^ pabbajanti, tadanuttaraṃ brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja viharissati cha vassāni. pañca  vassāni... cattāri vassāni... tīṇi vassāni... dve vassāni... ekaṃ vassaṃ.  tiṭṭhatu, nigrodha, ekaṃ vassaṃ. etu viññū puriso asaṭho  amāyāvī ujujātiko ahamanusāsāmi ahaṃ dhammaṃ desemi.  yathānusiṭṭhaṃ tathā paṭipajjamāno, yassatthāya kulaputtā sammadeva  agārasmā anagāriyaṃ pabbajanti, tadanuttaraṃ brahmacariyapariyosānaṃ  diṭṭheva dhamme sayaṃ abhiññā sacchikatvā upasampajja viharissati satta  māsāni. tiṭṭhantu, nigrodha, satta māsāni... cha māsāni... pañca  māsāni ^a^P3.0056^ea^... cattāri māsāni... tīṇi māsāni... dve  māsāni...  ekaṃ māsaṃ... aḍḍhamāsaṃ. tiṭṭhatu, nigrodha, aḍḍhamāso. etu viññū  puriso asaṭho amāyāvī ujujātiko, ahamanusāsāmi ahaṃ dhammaṃ  desemi. yathānusiṭṭhaṃ tathā paṭipajjamāno, yassatthāya kulaputtā  sammadeva agārasmā anagāriyaṃ pabbajanti, tadanuttaraṃ  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja viharissati sattāhaṃ'. </p>
            </h4>
            <h4>
              <h4n> paribbājakānaṃ pajjhāyanaṃ </h4n>
              <p>[03] 78^b^.^eb^ ``siyā kho pana te, nigrodha, evamassa --  `antevāsikamyatā no samaṇo gotamo evamāhā'ti. na kho panetaṃ,  nigrodha, evaṃ daṭṭhabbaṃ. yo eva vo {te (sī0 syā0)} ācariyo, so eva vo  ācariyo hotu. siyā kho pana te, nigrodha, evamassa -- `uddesā  no cāvetukāmo samaṇo gotamo evamāhā'ti. na kho panetaṃ,  nigrodha ^a^T3.0060^ea^, evaṃ daṭṭhabbaṃ. yo eva vo uddeso so eva vo uddeso hotu.  siyā kho pana te, nigrodha, evamassa -- `ājīvā no  cāvetukāmo ^a^V3.0041^ea^ samaṇo gotamo evamāhā'ti. na kho panetaṃ, nigrodha,  evaṃ daṭṭhabbaṃ. yo eva vo ājīvo, so eva vo ājīvo hotu.  siyā kho pana te, nigrodha, evamassa -- `ye no dhammā akusalā  akusalasaṅkhātā sācariyakānaṃ, tesu patiṭṭhāpetukāmo samaṇo gotamo  evamāhā'ti. na kho panetaṃ, nigrodha, evaṃ daṭṭhabbaṃ. akusalā ceva  vo te dhammā {vodhammā (ka0), te dhammā (syā0)} hontu akusalasaṅkhātā ca sācariyakānaṃ. siyā kho  pana te ^a^M3.0047^ea^, nigrodha, evamassa -- `ye no dhammā kusalā  kusalasaṅkhātā sācariyakānaṃ, tehi vivecetukāmo samaṇo gotamo  evamāhā'ti. na kho panetaṃ, nigrodha, evaṃ daṭṭhabbaṃ. kusalā ceva  vo te dhammā hontu kusalasaṅkhātā ca sācariyakānaṃ. iti khvāhaṃ,  nigrodha, neva antevāsikamyatā evaṃ vadāmi, napi uddesā cāvetukāmo  evaṃ ^a^P3.0057^ea^ vadāmi, napi ājīvā cāvetukāmo evaṃ vadāmi, napi ye vo  dhammā {napi ye kho dhammā (sī0), napi ye te dhammā (syā0), napi ye ca  vo dhammā (ka0)} akusalā akusalasaṅkhātā sācariyakānaṃ, tesu patiṭṭhāpetukāmo  evaṃ vadāmi, napi ye vo dhammā {napi ye kho dhammā (sī0), napi ye te  dhammā (syā0), napi ye ca vo dhammā (ka0)} kusalā kusalasaṅkhātā  sācariyakānaṃ, tehi vivecetukāmo evaṃ vadāmi. santi ca kho,  nigrodha, akusalā dhammā appahīnā saṃkilesikā ponobbhavikā {ponobhavikā  (ka0)} sadarā {saddarā (pī0 ka0), sadarathā (syā0 ka0)}  dukkhavipākā āyatiṃ jātijarāmaraṇiyā, yesāhaṃ pahānāya dhammaṃ  desemi. yathāpaṭipannānaṃ vo saṃkilesikā dhammā pahīyissanti,  vodānīyā dhammā abhivaḍḍhissanti, paññāpāripūriṃ vepullattañca diṭṭheva  dhamme ^a^T3.0061^ea^ sayaṃ abhiññā sacchikatvā upasampajja viharissathā''ti. </p>
              <p>[03] 79^b^.^eb^ evaṃ vutte, te paribbājakā tuṇhībhūtā maṅkubhūtā  pattakkhandhā adhomukhā pajjhāyantā appaṭibhānā nisīdiṃsu yathā taṃ  mārena pariyuṭṭhitacittā. atha kho bhagavato etadahosi -- ``sabbe  pime moghapurisā phuṭṭhā pāpimatā. yatra hi nāma ekassapi na evaṃ  bhavissati -- `handa mayaṃ aññāṇatthampi samaṇe gotame brahmacariyaṃ  carāma, kiṃ karissati sattāho'''ti? atha kho bhagavā udumbarikāya  paribbājakārāme sīhanādaṃ naditvā vehāsaṃ abbhuggantvā gijjhakūṭe  pabbate paccupaṭṭhāsi {paccuṭṭhāsi (sī0 syā0 pī0)}. sandhāno pana gahapati tāvadeva rājagahaṃ  pāvisīti. </p>
              <p>[06] udumbarikasuttaṃ niṭṭhitaṃ dutiyaṃ. </p>
            </h4>
          </h3>
        </h2>
        <h2>
          <h2n> 3. cakkavattisuttaṃ </h2n>
          <h3>
            <h3n> </h3n>
            <h4>
              <h4n> attadīpasaraṇatā </h4n>
              <p>[03] 80^b^.^eb^ evaṃ ^a^M3.0048^ea^ ^a^P3.0058^ea^ ^a^V3.0042^ea^ ^a^T3.0062^ea^ me sutaṃ --  ekaṃ samayaṃ bhagavā magadhesu  viharati mātulāyaṃ. tatra kho bhagavā bhikkhū āmantesi --  ``bhikkhavo''ti. ``bhaddante''ti te bhikkhū bhagavato paccassosuṃ.  bhagavā etadavoca -- ``attadīpā, bhikkhave, viharatha attasaraṇā  anaññasaraṇā, dhammadīpā dhammasaraṇā anaññasaraṇā. kathañca pana,  bhikkhave, bhikkhu attadīpo viharati attasaraṇo anaññasaraṇo,  dhammadīpo dhammasaraṇo anaññasaraṇo? idha, bhikkhave, bhikkhu kāye  kāyānupassī viharati ātāpī sampajāno satimā vineyya loke  abhijjhādomanassaṃ. vedanāsu vedanānupassī...pe0... citte  cittānupassī...pe0... dhammesu dhammānupassī viharati ātāpī  sampajāno satimā vineyya loke abhijjhādomanassaṃ. evaṃ kho,  bhikkhave, bhikkhu attadīpo viharati attasaraṇo anaññasaraṇo,  dhammadīpo dhammasaraṇo anaññasaraṇo.</p>
              <p>[03] ``gocare, bhikkhave, caratha sake pettike visaye. gocare,  bhikkhave, carataṃ sake pettike visaye na lacchati māro otāraṃ, na  lacchati māro ārammaṇaṃ {āramaṇaṃ (?)}. kusalānaṃ, bhikkhave, dhammānaṃ samādānahetu  evamidaṃ puññaṃ pavaḍḍhati. </p>
            </h4>
            <h4>
              <h4n> daḷhanemicakkavattirājā </h4n>
              <p>[03] 81^b^.^eb^ ``bhūtapubbaṃ ^a^P3.0059^ea^, bhikkhave, rājā daḷhanemi nāma  ahosi cakkavattī {cakkavatti (syā0 pī0)} dhammiko dhammarājā cāturanto vijitāvī  janapadatthāvariyappatto sattaratanasamannāgato. tassimāni satta  ratanāni ^a^V3.0043^ea^ ahesuṃ seyyathidaṃ -- cakkaratanaṃu ^a^T3.0063^ea^ hatthiratanaṃ assaratanaṃ  maṇiratanaṃ itthiratanaṃ gahapatiratanaṃ pariṇāyakaratanameva sattamaṃ.  parosahassaṃ kho panassa puttā ahesuṃ sūrā vīraṅgarūpā parasenappamaddanā.  so imaṃ pathaviṃ sāgarapariyantaṃ adaṇḍena asatthena dhammena {dhammena samena (syā0  ka0)}  abhivijiya ajjhāvasi. </p>
              <p>[03] 82^b^.^eb^ ``atha ^a^M3.0049^ea^ kho, bhikkhave, rājā daḷhanemi bahunnaṃ  vassānaṃ bahunnaṃ vassasatānaṃ bahunnaṃ vassasahassānaṃ accayena aññataraṃ  purisaṃ āmantesi -- `yadā tvaṃ, ambho purisa, passeyyāsi dibbaṃ  cakkaratanaṃ osakkitaṃ ṭhānā cutaṃ, atha me āroceyyāsī'ti. `evaṃ,  devā'ti kho, bhikkhave, so puriso rañño daḷhanemissa paccassosi.  addasā kho, bhikkhave, so puriso bahunnaṃ vassānaṃ bahunnaṃ  vassasatānaṃ bahunnaṃ vassasahassānaṃ accayena dibbaṃ cakkaratanaṃ osakkitaṃ  ṭhānā cutaṃ, disvāna yena rājā daḷhanemi tenupasaṅkami;  upasaṅkamitvā rājānaṃ daḷhanemiṃ etadavoca -- `yagghe, deva,  jāneyyāsi, dibbaṃ te cakkaratanaṃ osakkitaṃ ṭhānā cuta'nti. atha  kho, bhikkhave, rājā daḷhanemi jeṭṭhaputtaṃ kumāraṃ āmantāpetvā {āmantetvā (syā0  ka0)}  etadavoca -- `dibbaṃ kira me, tāta kumāra, cakkaratanaṃ osakkitaṃ  ṭhānā cutaṃ. sutaṃ kho pana metaṃ -- yassa rañño cakkavattissa dibbaṃ  cakkaratanaṃ osakkati ṭhānā cavati, na dāni tena raññā ciraṃ  jīvitabbaṃ hotīti. bhuttā kho pana ^a^P3.0060^ea^ me mānusakā kāmā, samayo  dāni me dibbe kāme pariyesituṃ. ehi tvaṃ, tāta kumāra, imaṃ  samuddapariyantaṃ pathaviṃ paṭipajja. ahaṃ pana kesamassuṃ ohāretvā  kāsāyāni vatthāni acchādetvā ^a^T3.0064^ea^ agārasmā anagāriyaṃ  pabbajissāmī'ti. </p>
              <p>[03] 83^b^.^eb^ ``atha kho, bhikkhave, rājā daḷhanemi jeṭṭhaputtaṃ  kumāraṃ sādhukaṃ rajje samanusāsitvā kesamassuṃ ohāretvā kāsāyāni  vatthāni acchādetvā agārasmā anagāriyaṃ pabbaji. sattāhapabbajite  kho pana, bhikkhave, rājisimhi dibbaṃ cakkaratanaṃ antaradhāyi.</p>
              <p>[03] ``atha kho, bhikkhave, aññataro puriso yena rājā khattiyo  muddhābhisitto {muddhāvasitto (sī0 syā0 pī0) evamuparipi} tenupasaṅkami; upasaṅkamitvā rājānaṃ khattiyaṃ  muddhābhisittaṃ etadavoca -- `yagghe, deva, jāneyyāsi, dibbaṃ cakkaratanaṃ  antarahita'nti. atha kho, bhikkhave, rājā khattiyo muddhābhisitto  dibbe cakkaratane antarahite anattamano ahosi, anattamanatañca  paṭisaṃvedesi. so yena rājisi tenupasaṅkami; upasaṅkamitvā  rājisiṃ etadavoca -- `yagghe, deva, jāneyyāsi, dibbaṃ cakkaratanaṃ  antarahita'nti. evaṃ vutte, bhikkhave, rājisi rājānaṃ khattiyaṃ ^a^V3.0044^ea^  muddhābhisittaṃ etadavoca -- `mā kho tvaṃ, tāta, dibbe ^a^M3.0050^ea^ cakkaratane  antarahite anattamano ahosi, mā anattamanatañca paṭisaṃvedesi, na  hi te, tāta, dibbaṃ cakkaratanaṃ pettikaṃ dāyajjaṃ. iṅgha tvaṃ, tāta,  ariye cakkavattivatte vattāhi. ṭhānaṃ kho panetaṃ vijjati, yaṃ te  ariye cakkavattivatte vattamānassa tadahuposathe pannarase sīsaṃnhātassa {sīsaṃ  nahātassa (sī0 pī0), sīsanhātassa (syā0)}  uposathikassa uparipāsādavaragatassa dibbaṃ cakkaratanaṃ pātubhavissati  sahassāraṃ sanemikaṃ sanābhikaṃ sabbākāraparipūra'nti. </p>
            </h4>
            <h4>
              <h4n> cakkavattiariyavattaṃ </h4n>
              <p>[03] 84^b^.^eb^ ```katamaṃ ^a^P3.0061^ea^ pana taṃ, deva, ariyaṃ cakkavattivatta'nti  ^a^T3.0065^ea^? `tena hi tvaṃ, tāta, dhammaṃyeva nissāya dhammaṃ sakkaronto dhammaṃ  garuṃ karonto {garukaronto (sī0 syā0 pī0)} dhammaṃ mānento dhammaṃ pūjento dhammaṃ apacāyamāno  dhammaddhajo dhammaketu dhammādhipateyyo dhammikaṃ rakkhāvaraṇaguttiṃ  saṃvidahassu antojanasmiṃ balakāyasmiṃ khattiyesu anuyantesu {anuyuttesu (sī0  pī0)}  brāhmaṇagahapatikesu negamajānapadesu samaṇabrāhmaṇesu migapakkhīsu. mā  ca te, tāta, vijite adhammakāro pavattittha. ye ca te, tāta,  vijite adhanā assu, tesañca dhanamanuppadeyyāsi {dhanamanuppadajjeyyāsi (sī0  syā0 pī0)}. ye ca te, tāta,  vijite samaṇabrāhmaṇā madappamādā paṭiviratā khantisoracce niviṭṭhā  ekamattānaṃ damenti, ekamattānaṃ samenti, ekamattānaṃ parinibbāpenti,  te kālena kālaṃ upasaṅkamitvā paripuccheyyāsi pariggaṇheyyāsi --  ``kiṃ, bhante, kusalaṃ, kiṃ akusalaṃ, kiṃ sāvajjaṃ, kiṃ anavajjaṃ, kiṃ  sevitabbaṃ, kiṃ na sevitabbaṃ, kiṃ me karīyamānaṃ dīgharattaṃ ahitāya  dukkhāya assa, kiṃ vā pana me karīyamānaṃ dīgharattaṃ hitāya sukhāya  assā''ti? tesaṃ sutvā yaṃ akusalaṃ taṃ abhinivajjeyyāsi, yaṃ kusalaṃ  taṃ samādāya vatteyyāsi. idaṃ kho, tāta, taṃ ariyaṃ  cakkavattivatta'nti. </p>
            </h4>
            <h4>
              <h4n> cakkaratanapātubhāvo </h4n>
              <p>[03] 85^b^.^eb^ ```evaṃ, devā'ti kho, bhikkhave, rājā  khattiyo muddhābhisitto rājisissa paṭissutvā ariye cakkavattivatte {ariyaṃ  cakkavattivattaṃ (ka0)}  vatti. tassa ariye cakkavattivatte vattamānassa tadahuposathe pannarase  sīsaṃnhātassa uposathikassa ^a^M3.0051^ea^ uparipāsādavaragatassa dibbaṃ cakkaratanaṃ  pāturahosi sahassāraṃ sanemikaṃ sanābhikaṃ sabbākāraparipūraṃ.  disvāna ^a^T3.0066^ea^ rañño khattiyassa muddhābhisittassa etadahosi -- `sutaṃ kho  pana metaṃ -- yassa rañño khattiyassa muddhābhisittassa tadahuposathe ^a^V3.0045^ea^   pannarase sīsaṃnhātassa uposathikassa uparipāsādavaragatassa dibbaṃ  cakkaratanaṃ pātubhavati sahassāraṃ sanemikaṃ sanābhikaṃ sabbākāraparipūraṃ ^a^P3.0062^ea^,  so hoti rājā cakkavattī'ti. assaṃ nu kho ahaṃ rājā cakkavattīti.</p>
              <p>[03] ``atha kho, bhikkhave, rājā khattiyo muddhābhisitto  uṭṭhāyāsanā ekaṃsaṃ utarāsaṅgaṃ karitvā vāmena hatthena bhiṅkāraṃ gahetvā  dakkhiṇena hatthena cakkaratanaṃ abbhukkiri -- `pavattatu bhavaṃ cakkaratanaṃ,  abhivijinātu bhavaṃ cakkaratana'nti.</p>
              <p>[03] ``atha kho taṃ, bhikkhave, cakkaratanaṃ puratthimaṃ disaṃ pavatti,  anvadeva rājā cakkavattī saddhiṃ caturaṅginiyā senāya. yasmiṃ kho  pana, bhikkhave, padese cakkaratanaṃ patiṭṭhāsi, tattha rājā cakkavattī vāsaṃ  upagacchi saddhiṃ caturaṅginiyā senāya. ye kho pana, bhikkhave,  puratthimāya disāya paṭirājāno, te rājānaṃ cakkavattiṃ upasaṅkamitvā  evamāhaṃsu -- `ehi kho, mahārāja, svāgataṃ te {sāgataṃ (sī0 pī0)} mahārāja, sakaṃ te,  mahārāja, anusāsa, mahārājā'ti. rājā cakkavattī evamāha --  `pāṇo na hantabbo, adinnaṃ nādātabbaṃ, kāmesumicchā na caritabbā,  musā na bhāsitabbā, majjaṃ na pātabbaṃ, yathābhuttañca bhuñjathā'ti. ye ^a^T3.0067^ea^  kho pana, bhikkhave, puratthimāya disāya paṭirājāno, te rañño  cakkavattissa anuyantā {anuyuttā (sī0 pī0)} ahesuṃ. </p>
              <p>[03] 86^b^.^eb^ ``atha kho taṃ, bhikkhave, cakkaratanaṃ puratthimaṃ  samuddaṃ ajjhogāhetvā {ajjhogahetvā (sī0 syā0 pī0)} paccuttaritvā   dakkhiṇaṃ disaṃ pavatti...pe0...  dakkhiṇaṃ samuddaṃ ajjhogāhetvā paccuttaritvā pacchimaṃ disaṃ pavatti,  anvadeva rājā cakkavattī saddhiṃ caturaṅginiyā senāya. yasmiṃ kho  pana, bhikkhave, padese cakkaratanaṃ patiṭṭhāsi, tattha rājā cakkavattī vāsaṃ  upagacchi saddhiṃ caturaṅginiyā senāya. ye kho pana, bhikkhave,  pacchimāya disāya paṭirājāno, te rājānaṃ cakkavattiṃ upasaṅkamitvā  evamāhaṃsu -- `ehi kho, mahārāja, svāgataṃ te, mahārāja, sakaṃ te,  mahārāja, anusāsa, mahārājā'ti. rājā cakkavattī ^a^M3.0052^ea^ evamāha --  `pāṇo na hantabbo, adinnaṃ nādātabbaṃ, kāmesumicchā na caritabbā,  musā na bhāsitabbā, majjaṃ na pātabbaṃ, yathābhuttañca bhuñjathā'ti. ye  kho pana, bhikkhave, pacchimāya disāya paṭirājāno, te rañño  cakkavattissa anuyantā ^a^P3.0063^ea^ ahesuṃ. </p>
              <p>[03] 87^b^.^eb^ ``atha kho taṃ, bhikkhave, cakkaratanaṃ pacchimaṃ  samuddaṃ ajjhogāhetvā paccuttaritvā uttaraṃ disaṃ pavatti, anvadeva rājā  cakkavattī saddhiṃ caturaṅginiyā senāya. yasmiṃ ^a^V3.0046^ea^ kho pana, bhikkhave,  padese cakkaratanaṃ patiṭṭhāsi, tattha rājā cakkavattī vāsaṃ upagacchi saddhiṃ  caturaṅginiyā senāya. ye kho pana, bhikkhave, uttarāya disāya  paṭirājāno, te rājānaṃ cakkavattiṃ upasaṅkamitvā evamāhaṃsu -- `ehi  kho, mahārāja, svāgataṃ te, mahārāja ^a^T3.0068^ea^, sakaṃ te, mahārāja, anusāsa,  mahārājā'ti. rājā cakkavattī evamāha -- `pāṇo na hantabbo,  adinnaṃ nādātabbaṃ, kāmesumicchā na caritabbā, musā na bhāsitabbā,  majjaṃ na pātabbaṃ, yathābhuttañca bhuñjathā'ti. ye kho pana, bhikkhave,  uttarāya disāya paṭirājāno, te rañño cakkavattissa anuyantā ahesuṃ.</p>
              <p>[03] ``atha kho taṃ, bhikkhave, cakkaratanaṃ samuddapariyantaṃ pathaviṃ  abhivijinitvā tameva rājadhāniṃ paccāgantvā rañño cakkavattissa  antepuradvāre atthakaraṇapamukhe {aḍḍakaraṇapamukhe (ka0)} akkhāhataṃ maññe aṭṭhāsi rañño  cakkavattissa antepuraṃ upasobhayamānaṃ. </p>
            </h4>
            <h4>
              <h4n> dutiyādicakkavattikathā </h4n>
              <p>[03] 88^b^.^eb^ ``dutiyopi kho, bhikkhave, rājā  cakkavattī...pe0... tatiyopi kho, bhikkhave, rājā cakkavattī...  catutthopi kho, bhikkhave, rājā cakkavattī... pañcamopi kho,  bhikkhave, rājā cakkavattī... chaṭṭhopi kho, bhikkhave, rājā  cakkavattī...  sattamopi kho, bhikkhave, rājā cakkavattī bahunnaṃ vassānaṃ bahunnaṃ  vassasatānaṃ bahunnaṃ vassasahassānaṃ accayena aññataraṃ purisaṃ āmantesi  -- `yadā tvaṃ, ambho purisa, passeyyāsi dibbaṃ cakkaratanaṃ osakkitaṃ  ṭhānā cutaṃ, atha me āroceyyāsī'ti. `evaṃ, devā'ti kho,  bhikkhave, so puriso rañño cakkavattissa paccassosi. addasā kho ^a^M3.0053^ea^,  bhikkhave, so puriso bahunnaṃ vassānaṃ bahunnaṃ vassasatānaṃ bahunnaṃ  vassasahassānaṃ accayena dibbaṃ cakkaratanaṃ osakkitaṃ ^a^T3.0069^ea^ ṭhānā cutaṃ.  disvāna yena rājā cakkavattī tenupasaṅkami; upasaṅkamitvā rājānaṃ  cakkavattiṃ etadavoca -- `yagghe ^a^P3.0064^ea^, deva, jāneyyāsi, dibbaṃ te cakkaratanaṃ  osakkitaṃ ṭhānā cuta'nti? </p>
              <p>[03] 89^b^.^eb^ ``atha kho, bhikkhave, rājā cakkavattī jeṭṭhaputtaṃ  kumāraṃ āmantāpetvā etadavoca -- `dibbaṃ kira me, tāta kumāra,  cakkaratanaṃ osakkitaṃ, ṭhānā cutaṃ, sutaṃ kho pana metaṃ -- yassa rañño  cakkavattissa dibbaṃ cakkaratanaṃ osakkati, ṭhānā cavati, na dāni tena  raññā ciraṃ jīvitabbaṃ hotīti. bhuttā kho pana me mānusakā  kāmā, samayo dāni me dibbe kāme pariyesituṃ, ehi tvaṃ, tāta  kumāra, imaṃ samuddapariyantaṃ pathaviṃ paṭipajja ^a^V3.0047^ea^. ahaṃ pana kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajissāmī'ti.</p>
              <p>[03] ``atha kho, bhikkhave, rājā cakkavattī jeṭṭhaputtaṃ kumāraṃ sādhukaṃ  rajje samanusāsitvā kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbaji. sattāhapabbajite kho  pana, bhikkhave, rājisimhi dibbaṃ cakkaratanaṃ antaradhāyi. </p>
              <p>[03] 90^b^.^eb^ ``atha kho, bhikkhave, aññataro puriso yena  rājā khattiyo muddhābhisitto tenupasaṅkami; upasaṅkamitvā rājānaṃ  khattiyaṃ muddhābhisittaṃ etadavoca -- `yagghe, deva, jāneyyāsi, dibbaṃ  cakkaratanaṃ antarahita'nti? atha kho, bhikkhave, rājā khattiyo  muddhābhisitto dibbe cakkaratane antarahite anattamano ahosi.  anattamanatañca paṭisaṃvedesi; no ca kho rājisiṃ upasaṅkamitvā  ariyaṃ cakkavattivattaṃ pucchi. so samateneva sudaṃ janapadaṃ pasāsati.  tassa samatena janapadaṃ pasāsato pubbenāparaṃ ^a^T3.0070^ea^ janapadā na pabbanti,  yathā taṃ pubbakānaṃ rājūnaṃ ariye cakkavattivatte vattamānānaṃ.</p>
              <p>[03] ``atha kho, bhikkhave, amaccā pārisajjā gaṇakamahāmattā  anīkaṭṭhā dovārikā mantassājīvino sannipatitvā rājānaṃ khattiyaṃ  muddhābhisittaṃ etadavocuṃ -- `na ^a^P3.0065^ea^ kho te, deva, samatena (sudaṃ)  janapadaṃ pasāsato pubbenāparaṃ ^a^M3.0054^ea^ janapadā pabbanti, yathā taṃ pubbakānaṃ  rājūnaṃ ariye cakkavattivatte vattamānānaṃ. saṃvijjanti kho te, deva,  vijite amaccā pārisajjā gaṇakamahāmattā anīkaṭṭhā dovārikā  mantassājīvino mayañceva aññe ca {aññe ca paṇḍite samaṇabrāhmaṇe puccheyyāsi  (ka0)} ye mayaṃ ariyaṃ cakkavattivattaṃ  dhārema. iṅgha tvaṃ, deva, amhe ariyaṃ cakkavattivattaṃ puccha. tassa  te mayaṃ ariyaṃ cakkavattivattaṃ puṭṭhā byākarissāmā'ti. </p>
            </h4>
            <h4>
              <h4n> āyuvaṇṇādipariyānikathā </h4n>
              <p>[03] 91^b^.^eb^ ``atha kho, bhikkhave, rājā khattiyo  muddhābhisitto amacce pārisajje gaṇakamahāmatte anīkaṭṭhe dovārike  mantassājīvino sannipātetvā ariyaṃ cakkavattivattaṃ pucchi. tassa te  ariyaṃ cakkavattivattaṃ puṭṭhā byākariṃsu. tesaṃ sutvā dhammikañhi kho  rakkhāvaraṇaguttiṃ saṃvidahi, no ca kho adhanānaṃ dhanamanuppadāsi.  adhanānaṃ dhane ananuppadiyamāne dāliddiyaṃ vepullamagamāsi. dāliddiye  vepullaṃ gate aññataro puriso paresaṃ adinnaṃ ^a^V3.0048^ea^ theyyasaṅkhātaṃ ādiyi.  tamenaṃ aggahesuṃ. gahetvā rañño khattiyassa muddhābhisittassa dassesuṃ  -- `ayaṃ, deva, puriso paresaṃ adinnaṃ theyyasaṅkhātaṃ ādiyī'ti.  evaṃ vutte, bhikkhave, rājā khattiyo muddhābhisitto ^a^T3.0071^ea^ taṃ purisaṃ  etadavoca -- `saccaṃ kira tvaṃ, ambho purisa, paresaṃ adinnaṃ  theyyasaṅkhātaṃ ādiyī'ti {ādiyasīti (syā0)}? `saccaṃ, devā'ti. `kiṃ kāraṇā'ti?  `na hi, deva, jīvāmī'ti. atha ^a^P3.0066^ea^ kho, bhikkhave, rājā khattiyo  muddhābhisitto tassa purisassa dhanamanuppadāsi -- `iminā tvaṃ,  ambho purisa, dhanena attanā ca jīvāhi, mātāpitaro ca posehi,  puttadārañca posehi, kammante ca payojehi, samaṇabrāhmaṇesu {samaṇesu brāhmaṇesu  (bahūsu)} uddhaggikaṃ  dakkhiṇaṃ patiṭṭhāpehi sovaggikaṃ sukhavipākaṃ saggasaṃvattanika'nti.  `evaṃ, devā'ti kho, bhikkhave, so puriso rañño khattiyassa  muddhābhisittassa paccassosi.</p>
              <p>[03] ``aññataropi kho, bhikkhave, puriso paresaṃ adinnaṃ  theyyasaṅkhātaṃ ādiyi. tamenaṃ aggahesuṃ. gahetvā rañño  khattiyassa muddhābhisittassa dassesuṃ -- `ayaṃ, deva, puriso paresaṃ  adinnaṃ theyyasaṅkhātaṃ ādiyī'ti. evaṃ vutte, bhikkhave, rājā  khattiyo muddhābhisitto taṃ purisaṃ etadavoca -- `saccaṃ ^a^M3.0055^ea^ kira tvaṃ,  ambho purisa, paresaṃ adinnaṃ theyyasaṅkhātaṃ ādiyī'ti? `saccaṃ,  devā'ti. `kiṃ kāraṇā'ti? `na hi, deva, jīvāmī'ti. atha  kho, bhikkhave, rājā khattiyo muddhābhisitto tassa purisassa  dhanamanuppadāsi -- `iminā tvaṃ, ambho purisa, dhanena attanā ca  jīvāhi, mātāpitaro ca posehi, puttadārañca posehi, kammante ca  payojehi, samaṇabrāhmaṇesu uddhaggikaṃ dakkhiṇaṃ patiṭṭhāpehi sovaggikaṃ  sukhavipākaṃ saggasaṃvattanika'nti. `evaṃ, devā'ti kho, bhikkhave,  so puriso rañño khattiyassa muddhābhisittassa paccassosi ^a^T3.0072^ea^. </p>
              <p>[03] 92^b^.^eb^ ``assosuṃ kho, bhikkhave, manussā -- `ye  kira, bho, paresaṃ adinnaṃ theyyasaṅkhātaṃ ādiyanti, tesaṃ rājā  dhanamanuppadetī'ti. sutvāna tesaṃ etadahosi -- `yaṃnūna mayampi  paresaṃ adinnaṃ theyyasaṅkhātaṃ ādiyeyyāmā'ti. atha kho, bhikkhave,  aññataro puriso paresaṃ adinnaṃ theyyasaṅkhātaṃ ādiyi. tamenaṃ  aggahesuṃ. gahetvā rañño khattiyassa muddhābhisittassa dassesuṃ --  `ayaṃ, deva, puriso paresaṃ adinnaṃ theyyasaṅkhātaṃ ādiyī'ti. evaṃ ^a^P3.0067^ea^   vutte, bhikkhave, rājā khattiyo muddhābhisitto taṃ purisaṃ etadavoca --  `saccaṃ kira tvaṃ, ambho purisa, paresaṃ adinnaṃ theyyasaṅkhātaṃ  ādiyī'ti? `saccaṃ, devā'ti. `kiṃ kāraṇā'ti? `na hi, deva,  jīvāmī'ti. atha kho, bhikkhave, rañño khattiyassa  muddhābhisittassa etadahosi -- `sace kho ahaṃ yo yo paresaṃ adinnaṃ  theyyasaṅkhātaṃ ādiyissati, tassa tassa dhanamanuppadassāmi, evamidaṃ ^a^V3.0049^ea^   adinnādānaṃ pavaḍḍhissati. yaṃnūnāhaṃ imaṃ purisaṃ sunisedhaṃ nisedheyyaṃ,  mūlaghaccaṃ {mūlaghacchaṃ (syā0), mūlachejja (ka0)} kareyyaṃ, sīsamassa chindeyya'nti. atha kho, bhikkhave,  rājā khattiyo muddhābhisitto purise āṇāpesi -- `tena hi, bhaṇe,  imaṃ purisaṃ daḷhāya rajjuyā pacchābāhaṃ {pacchābāhuṃ (syā0)} gāḷhabandhanaṃ bandhitvā  khuramuṇḍaṃ karitvā kharassarena paṇavena rathikāya rathikaṃ siṅghāṭakena  siṅghāṭakaṃ parinetvā dakkhiṇena dvārena nikkhamitvā dakkhiṇato  nagarassa sunisedhaṃ nisedhetha, mūlaghaccaṃ karotha, sīsamassa chindathā'ti.  `evaṃ, devā'ti ^a^T3.0073^ea^ kho, bhikkhave, te purisā rañño khattiyassa  muddhābhisittassa paṭissutvā taṃ purisaṃ daḷhāya rajjuyā pacchābāhaṃ  gāḷhabandhanaṃ bandhitvā khuramuṇḍaṃ karitvā kharassarena paṇavena  rathikāya rathikaṃ siṅghāṭakena siṅghāṭakaṃ parinetvā ^a^M3.0056^ea^ dakkhiṇena  dvārena nikkhamitvā dakkhiṇato nagarassa sunisedhaṃ nisedhesuṃ,  mūlaghaccaṃ akaṃsu, sīsamassa chindiṃsu. </p>
              <p>[03] 93^b^.^eb^ ``assosuṃ kho, bhikkhave, manussā -- `ye  kira, bho, paresaṃ adinnaṃ theyyasaṅkhātaṃ ādiyanti, te rājā  sunisedhaṃ nisedheti, mūlaghaccaṃ karoti, sīsāni tesaṃ chindatī'ti.  sutvāna tesaṃ etadahosi -- `yaṃnūna mayampi tiṇhāni satthāni  kārāpessāma {kārāpeyyāma (syā0 pī0) kārāpeyyāmāti (ka0 sī0)}, tiṇhāni satthāni kārāpetvā yesaṃ adinnaṃ  theyyasaṅkhātaṃ ādiyissāma, te sunisedhaṃ ^a^P3.0068^ea^ nisedhessāma, mūlaghaccaṃ  karissāma, sīsāni tesaṃ chindissāmā'ti. te tiṇhāni satthāni  kārāpesuṃ, tiṇhāni satthāni kārāpetvā gāmaghātampi upakkamiṃsu kātuṃ,  nigamaghātampi upakkamiṃsu kātuṃ, nagaraghātampi upakkamiṃsu kātuṃ,  panthaduhanampi {panthadūhanaṃpi (sī0 syā0 pī0)} upakkamiṃsu kātuṃ. yesaṃ te adinnaṃ theyyasaṅkhātaṃ  ādiyanti, te sunisedhaṃ nisedhenti, mūlaghaccaṃ karonti, sīsāni  tesaṃ chindanti. </p>
              <p>[03] 94^b^.^eb^ ``iti kho, bhikkhave, adhanānaṃ dhane  ananuppadiyamāne dāliddiyaṃ vepullamagamāsi, dāliddiye vepullaṃ gate  adinnādānaṃ vepullamagamāsi, adinnādāne vepullaṃ gate satthaṃ  vepullamagamāsi, satthe ^a^T3.0074^ea^ vepullaṃ gate pāṇātipāto vepullamagamāsi,  pāṇātipāte vepullaṃ gate tesaṃ sattānaṃ āyupi parihāyi, vaṇṇopi  parihāyi. tesaṃ āyunāpi parihāyamānānaṃ vaṇṇenapi parihāyamānānaṃ  asītivassasahassāyukānaṃ manussānaṃ cattārīsavassasahassāyukā puttā  ahesuṃ.</p>
              <p>[03] ``cattārīsavassasahassāyukesu, bhikkhave, manussesu aññataro  puriso paresaṃ adinnaṃ theyyasaṅkhātaṃ ādiyi. tamenaṃ aggahesuṃ.  gahetvā rañño khattiyassa muddhābhisittassa dassesuṃ -- `ayaṃ, deva,  puriso paresaṃ adinnaṃ theyyasaṅkhātaṃ ādiyī'ti. evaṃ vutte,  bhikkhave, rājā khattiyo ^a^V3.0050^ea^ muddhābhisitto taṃ purisaṃ etadavoca --  `saccaṃ kira tvaṃ, ambho purisa, paresaṃ adinnaṃ theyyasaṅkhātaṃ  ādiyī'ti? `na hi, devā'ti sampajānamusā abhāsi. </p>
              <p>[03] 95^b^.^eb^ ``iti ^a^M3.0057^ea^ kho, bhikkhave, adhanānaṃ dhane  ananuppadiyamāne dāliddiyaṃ vepullamagamāsi. dāliddiye vepullaṃ gate  adinnādānaṃ vepullamagamāsi, adinnādāne vepullaṃ gate satthaṃ  vepullamagamāsi. satthe vepullaṃ gate pāṇātipāto vepullamagamāsi,  pāṇātipāte vepullaṃ gate musāvādo vepullamagamāsi ^a^P3.0069^ea^, musāvāde vepullaṃ gate  tesaṃ sattānaṃ āyupi parihāyi, vaṇṇopi parihāyi. tesaṃ āyunāpi  parihāyamānānaṃ vaṇṇenapi parihāyamānānaṃ cattārīsavassasahassāyukānaṃ  manussānaṃ vīsativassasahassāyukā puttā ahesuṃ.</p>
              <p>[03] ``vīsativassasahassāyukesu ^a^T3.0075^ea^, bhikkhave, manussesu aññataro  puriso paresaṃ adinnaṃ theyyasaṅkhātaṃ ādiyi. tamenaṃ aññataro  puriso rañño khattiyassa muddhābhisittassa ārocesi -- `itthannāmo,  deva, puriso paresaṃ adinnaṃ theyyasaṅkhātaṃ ādiyī'ti pesuññamakāsi. </p>
              <p>[03] 96^b^.^eb^ ``iti kho, bhikkhave, adhanānaṃ dhane  ananuppadiyamāne dāliddiyaṃ vepullamagamāsi. dāliddiye vepullaṃ gate  adinnādānaṃ vepullamagamāsi, adinnādāne vepullaṃ gate satthaṃ  vepullamagamāsi, satthe vepullaṃ gate pāṇātipāto vepullamagamāsi,  pāṇātipāte vepullaṃ gate musāvādo vepullamagamāsi, musāvāde vepullaṃ gate  pisuṇā vācā vepullamagamāsi, pisuṇāya vācāya vepullaṃ gatāya tesaṃ  sattānaṃ āyupi parihāyi, vaṇṇopi parihāyi. tesaṃ āyunāpi  parihāyamānānaṃ vaṇṇenapi parihāyamānānaṃ vīsativassasahassāyukānaṃ  manussānaṃ dasavassasahassāyukā puttā ahesuṃ.</p>
              <p>[03] ``dasavassasahassāyukesu, bhikkhave, manussesu ekidaṃ sattā  vaṇṇavanto honti, ekidaṃ sattā dubbaṇṇā. tattha ye te sattā  dubbaṇṇā, te vaṇṇavante satte abhijjhāyantā paresaṃ dāresu cārittaṃ  āpajjiṃsu. </p>
              <p>[03] 97^b^.^eb^ ``iti kho, bhikkhave, adhanānaṃ dhane  ananuppadiyamāne dāliddiyaṃ vepullamagamāsi. dāliddiye vepullaṃ  gate...pe0... kāmesumicchācāro vepullamagamāsi, kāmesumicchācāre  vepullaṃ gate tesaṃ sattānaṃ āyupi parihāyi, vaṇṇopi parihāyi. tesaṃ  āyunāpi ^a^V3.0051^ea^ parihāyamānānaṃ vaṇṇenapi ^a^M3.0058^ea^ parihāyamānānaṃ  dasavassasahassāyukānaṃ manussānaṃ pañcavassasahassāyukā puttā ahesuṃ. </p>
              <p>[03] 98^b^.^eb^ ``pañcavassasahassāyukesu, bhikkhave ^a^T3.0076^ea^, manussesu  dve dhammā vepullamagamaṃsu -- pharusāvācā samphappalāpo ca. dvīsu  dhammesu vepullaṃ gatesu tesaṃ sattānaṃ āyupi parihāyi, vaṇṇopi  parihāyi. tesaṃ āyunāpi parihāyamānānaṃ vaṇṇenapi parihāyamānānaṃ  pañcavassasahassāyukānaṃ ^a^P3.0070^ea^ manussānaṃ appekacce  aḍḍhateyyavassasahassāyukā, appekacce dvevassasahassāyukā puttā ahesuṃ. </p>
              <p>[03] 99^b^.^eb^ ``aḍḍhateyyavassasahassāyukesu, bhikkhave,  manussesu abhijjhābyāpādā vepullamagamaṃsu. abhijjhābyāpādesu vepullaṃ  gatesu tesaṃ sattānaṃ āyupi parihāyi, vaṇṇopi parihāyi. tesaṃ  āyunāpi parihāyamānānaṃ vaṇṇenapi parihāyamānānaṃ  aḍḍhateyyavassasahassāyukānaṃ manussānaṃ vassasahassāyukā puttā ahesuṃ. </p>
              <p>[03] 100^b^.^eb^ ``vassasahassāyukesu, bhikkhave, manussesu  micchādiṭṭhi vepullamagamāsi. micchādiṭṭhiyā vepullaṃ gatāya tesaṃ  sattānaṃ āyupi parihāyi, vaṇṇopi parihāyi. tesaṃ āyunāpi  parihāyamānānaṃ vaṇṇenapi parihāyamānānaṃ vassasahassāyukānaṃ  manussānaṃ pañcavassasatāyukā puttā ahesuṃ. </p>
              <p>[03] 101^b^.^eb^ ``pañcavassasatāyukesu, bhikkhave, manussesu  tayo dhammā vepullamagamaṃsu. adhammarāgo visamalobho micchādhammo.  tīsu dhammesu vepullaṃ gatesu tesaṃ sattānaṃ āyupi parihāyi, vaṇṇopi  parihāyi. tesaṃ āyunāpi parihāyamānānaṃ vaṇṇenapi parihāyamānānaṃ  pañcavassasatāyukānaṃ manussānaṃ appekacce aḍḍhateyyavassasatāyukā,  appekacce dvevassasatāyukā puttā ahesuṃ.</p>
              <p>[03] ``aḍḍhateyyavassasatāyukesu, bhikkhave ^a^T3.0077^ea^, manussesu ime dhammā  vepullamagamaṃsu. amatteyyatā apetteyyatā asāmaññatā abrahmaññatā na  kule jeṭṭhāpacāyitā. </p>
              <p>[03] 102^b^.^eb^ ``iti ^a^M3.0059^ea^ kho, bhikkhave, adhanānaṃ dhane  ananuppadiyamāne dāliddiyaṃ vepullamagamāsi. dāliddiye vepullaṃ gate  adinnādānaṃ vepullamagamāsi. adinnādāne vepullaṃ gate ^a^V3.0052^ea^ satthaṃ  vepullamagamāsi. satthe vepullaṃ gate pāṇātipāto vepullamagamāsi.  pāṇātipāte vepullaṃ gate musāvādo vepullamagamāsi. musāvāde vepullaṃ  gate pisuṇā vācā vepullamagamāsi. pisuṇāya vācāya vepullaṃ gatāya  kāmesumicchācāro vepullamagamāsi. kāmesumicchācāre vepullaṃ gate ^a^P3.0071^ea^ dve  dhammā vepullamagamaṃsu, pharusā vācā samphappalāpo ca. dvīsu dhammesu  vepullaṃ gatesu abhijjhābyāpādā vepullamagamaṃsu. abhijjhābyāpādesu  vepullaṃ gatesu micchādiṭṭhi vepullamagamāsi. micchādiṭṭhiyā vepullaṃ  gatāya tayo dhammā vepullamagamaṃsu, adhammarāgo visamalobho  micchādhammo. tīsu dhammesu vepullaṃ gatesu ime dhammā vepullamagamaṃsu,  amatteyyatā apetteyyatā asāmaññatā abrahmaññatā na kule  jeṭṭhāpacāyitā. imesu dhammesu vepullaṃ gatesu tesaṃ sattānaṃ āyupi  parihāyi, vaṇṇopi parihāyi. tesaṃ āyunāpi parihāyamānānaṃ  vaṇṇenapi parihāyamānānaṃ aḍḍhateyyavassasatāyukānaṃ manussānaṃ  vassasatāyukā puttā ahesuṃ. </p>
            </h4>
            <h4>
              <h4n> dasavassāyukasamayo </h4n>
              <p>[03] 103^b^.^eb^ ``bhavissati ^a^T3.0078^ea^, bhikkhave, so samayo, yaṃ imesaṃ  manussānaṃ dasavassāyukā puttā bhavissanti. dasavassāyukesu,  bhikkhave, manussesu pañcavassikā {pañcamāsikā (ka0 sī0)} kumārikā alaṃpateyyā bhavissanti.  dasavassāyukesu, bhikkhave, manussesu imāni rasāni  antaradhāyissanti, seyyathidaṃ, sappi navanītaṃ telaṃ madhu phāṇitaṃ  loṇaṃ. dasavassāyukesu, bhikkhave, manussesu kudrūsako aggaṃ  bhojanānaṃ {aggabhojanaṃ (syā0)} bhavissati. seyyathāpi, bhikkhave, etarahi sālimaṃsodano  aggaṃ bhojanānaṃ; evameva kho, bhikkhave, dasavassāyukesu manussesu  kudrūsako aggaṃ bhojanānaṃ bhavissati.</p>
              <p>[03] ``dasavassāyukesu, bhikkhave, manussesu dasa kusalakammapathā  sabbena sabbaṃ antaradhāyissanti, dasa akusalakammapathā  atibyādippissanti {ativiya dippissanti (syā0 pī0), ativyādippissanti (sī0)}.   dasavassāyukesu ^a^M3.0060^ea^, bhikkhave, manussesu  kusalantipi na bhavissati, kuto pana kusalassa kārako.  dasavassāyukesu, bhikkhave, manussesu ye te bhavissanti amatteyyā ^a^P3.0072^ea^   apetteyyā asāmaññā abrahmaññā na kule jeṭṭhāpacāyino, te pujjā ca  bhavissanti pāsaṃsā ca. seyyathāpi, bhikkhave, etarahi matteyyā  petteyyā sāmaññā brahmaññā kule jeṭṭhāpacāyino pujjā ca pāsaṃsā ca;  evameva kho, bhikkhave, dasavassāyukesu manussesu ye te bhavissanti  amatteyyā apetteyyā asāmaññā abrahmaññā na kule jeṭṭhāpacāyino, te  pujjā ca bhavissanti pāsaṃsā ca.</p>
              <p>[03] ``dasavassāyukesu ^a^V3.0053^ea^, bhikkhave, manussesu na bhavissati mātāti  ^a^T3.0079^ea^ vā mātucchāti vā mātulānīti vā ācariyabhariyāti vā garūnaṃ  dārāti vā. sambhedaṃ loko gamissati yathā ajeḷakā kukkuṭasūkarā  soṇasiṅgālā {soṇasigālā (sī0 pī0)}.</p>
              <p>[03] ``dasavassāyukesu, bhikkhave, manussesu tesaṃ sattānaṃ  aññamaññamhi tibbo āghāto paccupaṭṭhito bhavissati tibbo byāpādo  tibbo manopadoso tibbaṃ vadhakacittaṃ. mātupi puttamhi puttassapi  mātari; pitupi puttamhi puttassapi pitari; bhātupi bhaginiyā  bhaginiyāpi bhātari tibbo āghāto paccupaṭṭhito bhavissati tibbo  byāpādo tibbo manopadoso tibbaṃ vadhakacittaṃ. seyyathāpi,  bhikkhave, māgavikassa migaṃ disvā tibbo āghāto paccupaṭṭhito hoti  tibbo byāpādo tibbo manopadoso tibbaṃ vadhakacittaṃ; evameva kho,  bhikkhave, dasavassāyukesu manussesu tesaṃ sattānaṃ aññamaññamhi tibbo  āghāto paccupaṭṭhito bhavissati tibbo byāpādo tibbo manopadoso  tibbaṃ vadhakacittaṃ. mātupi puttamhi puttassapi mātari; pitupi  puttamhi puttassapi pitari; bhātupi bhaginiyā bhaginiyāpi bhātari  tibbo āghāto ^a^P3.0073^ea^ paccupaṭṭhito bhavissati tibbo byāpādo tibbo  manopadoso tibbaṃ vadhakacittaṃ. </p>
              <p>[03] 104^b^.^eb^ ``dasavassāyukesu, bhikkhave, manussesu sattāhaṃ  satthantarakappo bhavissati. te aññamaññamhi migasaññaṃ  paṭilabhissanti. tesaṃ tiṇhāni ^a^T3.0080^ea^ satthāni ^a^M3.0061^ea^ hatthesu pātubhavissanti.  te tiṇhena satthena `esa migo esa migo'ti aññamaññaṃ jīvitā  voropessanti.</p>
              <p>[03] ``atha kho tesaṃ, bhikkhave, sattānaṃ ekaccānaṃ evaṃ bhavissati  -- `mā ca mayaṃ kañci {kiñci (ka0)}, mā ca amhe koci, yaṃnūna mayaṃ tiṇagahanaṃ  vā vanagahanaṃ vā rukkhagahanaṃ vā nadīviduggaṃ vā pabbatavisamaṃ vā  pavisitvā vanamūlaphalāhārā yāpeyyāmā'ti. te tiṇagahanaṃ vā  vanagahanaṃ vā rukkhagahanaṃ vā nadīviduggaṃ vā pabbatavisamaṃ vā {te tiṇagahanaṃ vanagahanaṃ  rukkhagahanaṃ nadīviduggaṃ pabbatavisamaṃ (sī0 pī0)}   pavisitvā sattāhaṃ vanamūlaphalāhārā yāpessanti. te tassa sattāhassa  accayena tiṇagahanā vanagahanā rukkhagahanā nadīviduggā pabbatavisamā  nikkhamitvā aññamaññaṃ āliṅgitvā sabhāgāyissanti  samassāsissanti -- `diṭṭhā, bho, sattā jīvasi, diṭṭhā, bho, sattā  jīvasī'ti. </p>
            </h4>
            <h4>
              <h4n> āyuvaṇṇādivaḍḍhanakathā </h4n>
              <p>[03] 105^b^.^eb^ ``atha ^a^V3.0054^ea^ kho tesaṃ, bhikkhave, sattānaṃ evaṃ  bhavissati -- `mayaṃ kho akusalānaṃ dhammānaṃ samādānahetu evarūpaṃ  āyataṃ ñātikkhayaṃ pattā. yaṃnūna mayaṃ kusalaṃ kareyyāma. kiṃ  kusalaṃ kareyyāma? yaṃnūna mayaṃ pāṇātipātā virameyyāma, idaṃ kusalaṃ  dhammaṃ samādāya vatteyyāmā'ti. te pāṇātipātā viramissanti, idaṃ  kusalaṃ dhammaṃ samādāya vattissanti. te kusalānaṃ dhammānaṃ  samādānahetu āyunāpi vaḍḍhissanti, vaṇṇenapi vaḍḍhissanti ^a^P3.0074^ea^.  tesaṃ  āyunāpi vaḍḍhamānānaṃ vaṇṇenapi vaḍḍhamānānaṃ dasavassāyukānaṃ  manussānaṃ vīsativassāyukā puttā bhavissanti.</p>
              <p>[03] ``atha kho tesaṃ, bhikkhave, sattānaṃ evaṃ bhavissati -- `mayaṃ  kho kusalānaṃ dhammānaṃ ^a^T3.0081^ea^ samādānahetu āyunāpi vaḍḍhāma, vaṇṇenapi  vaḍḍhāma. yaṃnūna mayaṃ bhiyyosomattāya kusalaṃ kareyyāma. kiṃ  kusalaṃ kareyyāma? yaṃnūna mayaṃ adinnādānā virameyyāma...  kāmesumicchācārā virameyyāma... musāvādā virameyyāma... pisuṇāya  vācāya virameyyāma... pharusāya vācāya virameyyāma... samphappalāpā  virameyyāma... abhijjhaṃ pajaheyyāma... byāpādaṃ pajaheyyāma...  micchādiṭṭhiṃ pajaheyyāma... tayo dhamme pajaheyyāma -- adhammarāgaṃ  visamalobhaṃ micchādhammaṃ... yaṃnūna mayaṃ matteyyā assāma petteyyā  sāmaññā brahmaññā kule jeṭṭhāpacāyino, idaṃ kusalaṃ dhammaṃ samādāya  vatteyyāmā'ti. te matteyyā bhavissanti petteyyā sāmaññā ^a^M3.0062^ea^ brahmaññā  kule jeṭṭhāpacāyino, idaṃ kusalaṃ dhammaṃ samādāya vattissanti.</p>
              <p>[03] ``te kusalānaṃ dhammānaṃ samādānahetu āyunāpi vaḍḍhissanti,  vaṇṇenapi vaḍḍhissanti. tesaṃ āyunāpi vaḍḍhamānānaṃ vaṇṇenapi  vaḍḍhamānānaṃ vīsativassāyukānaṃ manussānaṃ cattārīsavassāyukā puttā  bhavissanti... cattārīsavassāyukānaṃ manussānaṃ asītivassāyukā  puttā bhavissanti... asītivassāyukānaṃ manussānaṃ saṭṭhivassasatāyukā  puttā bhavissanti... saṭṭhivassasatāyukānaṃ manussānaṃ  vīsatitivassasatāyukā puttā bhavissanti... vīsatitivassasatāyukānaṃ  manussānaṃ cattārīsachabbassasatāyukā puttā bhavissanti.  cattārīsachabbassasatāyukānaṃ manussānaṃ dvevassasahassāyukā puttā  bhavissanti... dvevassasahassāyukānaṃ manussānaṃ  cattārivassasahassāyukā ^a^T3.0082^ea^ puttā bhavissanti...  cattārivassasahassāyukānaṃ manussānaṃ aṭṭhavassasahassāyukā puttā  bhavissanti... aṭṭhavassasahassāyukānaṃ manussānaṃ  vīsativassasahassāyukā puttā bhavissanti...  vīsativassasahassāyukānaṃ ^a^V3.0055^ea^ manussānaṃ cattārīsavassasahassāyukā ^a^P3.0075^ea^ puttā  bhavissanti... cattārīsavassasahassāyukānaṃ manussānaṃ  asītivassasahassāyukā puttā bhavissanti...  asītivassasahassāyukesu, bhikkhave, manussesu pañcavassasatikā  kumārikā alaṃpateyyā bhavissanti. </p>
            </h4>
            <h4>
              <h4n> saṅkharājauppatti </h4n>
              <p>[03] 106^b^.^eb^ ``asītivassasahassāyukesu, bhikkhave,  manussesu tayo ābādhā bhavissanti, icchā, anasanaṃ, jarā.  asītivassasahassāyukesu, bhikkhave, manussesu ayaṃ jambudīpo iddho  ceva bhavissati phīto ca, kukkuṭasampātikā gāmanigamarājadhāniyo  {gāmanigamajanapadā rājadhāniyo (ka0)}.  asītivassasahassāyukesu, bhikkhave, manussesu ayaṃ jambudīpo  avīci maññe phuṭo bhavissati manussehi, seyyathāpi naḷavanaṃ vā  saravanaṃ {sāravanaṃ (syā0)} vā. asītivassasahassāyukesu, bhikkhave, manussesu ayaṃ  bārāṇasī ketumatī nāma rājadhānī bhavissati iddhā ceva phītā ca  bahujanā ca ākiṇṇamanussā ca subhikkhā ca.  asītivassasahassāyukesu, bhikkhave, manussesu ^a^M3.0063^ea^ imasmiṃ jambudīpe  caturāsītinagarasahassāni bhavissanti ketumatīrājadhānīpamukhāni.  asītivassasahassāyukesu, bhikkhave, manussesu ketumatiyā  rājadhāniyā saṅkho nāma rājā uppajjissati cakkavattī dhammiko  dhammarājā cāturanto ^a^T3.0083^ea^ vijitāvī janapadatthāvariyappatto  sattaratanasamannāgato. tassimāni satta ratanāni bhavissanti,  seyyathidaṃ, cakkaratanaṃ hatthiratanaṃ assaratanaṃ maṇiratanaṃ itthiratanaṃ  gahapatiratanaṃ pariṇāyakaratanameva sattamaṃ. parosahassaṃ kho panassa  puttā bhavissanti sūrā vīraṅgarūpā parasenappamaddanā. so imaṃ pathaviṃ  sāgarapariyantaṃ adaṇḍena asatthena dhammena abhivijiya  ajjhāvasissati. </p>
            </h4>
            <h4>
              <h4n> metteyyabuddhuppādo </h4n>
              <p>[03] 107^b^.^eb^ ``asītivassasahassāyukesu, bhikkhave,  manussesu metteyyo ^a^P3.0076^ea^ nāma bhagavā loke uppajjissati arahaṃ  sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavā.  seyyathāpāhametarahi loke uppanno arahaṃ sammāsambuddho  vijjācaraṇasampanno sugato lokavidū anuttaro purisadammasārathi satthā  devamanussānaṃ buddho bhagavā. so imaṃ lokaṃ sadevakaṃ ^a^V3.0056^ea^ samārakaṃ  sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā  sacchikatvā pavedessati, seyyathāpāhametarahi imaṃ lokaṃ sadevakaṃ  samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā  sacchikatvā pavedemi. so dhammaṃ desessati ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ  parisuddhaṃ brahmacariyaṃ pakāsessati; seyyathāpāhametarahi dhammaṃ desemi  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ  kevalaparipuṇṇaṃ parisuddhaṃ brahmacariyaṃ pakāsemi. so anekasahassaṃ {anekasatasahassaṃ  (ka0)}  bhikkhusaṃghaṃ ^a^T3.0084^ea^ pariharissati, seyyathāpāhametarahi anekasataṃ bhikkhusaṃghaṃ  pariharāmi. </p>
              <p>[03] 108^b^.^eb^ ``atha kho, bhikkhave, saṅkho nāma rājā yo  so yūpo raññā mahāpanādena kārāpito. taṃ yūpaṃ ussāpetvā  ajjhāvasitvā taṃ datvā ^a^M3.0064^ea^ vissajjitvā  samaṇabrāhmaṇakapaṇaddhikavaṇibbakayācakānaṃ dānaṃ datvā metteyyassa  bhagavato arahato sammāsambuddhassa santike kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajissati.  so evaṃ pabbajito samāno eko vūpakaṭṭho appamatto ātāpī  pahitatto viharanto nacirasseva yassatthāya kulaputtā sammadeva  agārasmā ^a^P3.0077^ea^ anagāriyaṃ pabbajanti, tadanuttaraṃ brahmacariyapariyosānaṃ  diṭṭheva dhamme sayaṃ abhiññā sacchikatvā upasampajja viharissati. </p>
              <p>[03] 109^b^.^eb^ ``attadīpā, bhikkhave, viharatha attasaraṇā  anaññasaraṇā, dhammadīpā dhammasaraṇā anaññasaraṇā. kathañca,  bhikkhave, bhikkhu attadīpo viharati attasaraṇo anaññasaraṇo  dhammadīpo dhammasaraṇo anaññasaraṇo? idha, bhikkhave, bhikkhu kāye  kāyānupassī viharati ātāpī sampajāno satimā vineyya loke  abhijjhādomanassaṃ. vedanāsu vedanānupassī...pe0... citte  cittānupassī...pe0... dhammesu dhammānupassī viharati ātāpī  sampajāno satimā vineyya loke abhijjhādomanassaṃ. evaṃ ^a^T3.0085^ea^ kho,  bhikkhave, bhikkhu attadīpo viharati attasaraṇo anaññasaraṇo  dhammadīpo dhammasaraṇo anaññasaraṇo. </p>
            </h4>
            <h4>
              <h4n> bhikkhunoāyuvaṇṇādivaḍḍhanakathā </h4n>
              <p>[03] 110^b^.^eb^ ``gocare, bhikkhave, caratha sake pettike visaye.  gocare, bhikkhave, carantā sake pettike visaye āyunāpi  vaḍḍhissatha, vaṇṇenapi vaḍḍhissatha, sukhenapi vaḍḍhissatha, bhogenapi  vaḍḍhissatha, balenapi vaḍḍhissatha.</p>
              <p>[03] ``kiñca ^a^V3.0057^ea^, bhikkhave, bhikkhuno āyusmiṃ? idha, bhikkhave,  bhikkhu chandasamādhipadhānasaṅkhārasamannāgataṃ iddhipādaṃ bhāveti,  vīriyasamādhipadhānasaṅkhārasamannāgataṃ iddhipādaṃ bhāveti,  cittasamādhipadhānasaṅkhārasamannāgataṃ iddhipādaṃ bhāveti,  vīmaṃsāsamādhipadhānasaṅkhārasamannāgataṃ iddhipādaṃ bhāveti. so imesaṃ  catunnaṃ iddhipādānaṃ bhāvitattā bahulīkatattā ākaṅkhamāno kappaṃ vā  tiṭṭheyya kappāvasesaṃ vā. idaṃ kho, bhikkhave, bhikkhuno āyusmiṃ.</p>
              <p>[03] ``kiñca, bhikkhave, bhikkhuno vaṇṇasmiṃ? idha, bhikkhave,  bhikkhu sīlavā hoti, pātimokkhasaṃvarasaṃvuto ^a^P3.0078^ea^ viharati  ācāragocarasampanno, aṇumattesu vajjesu ^a^M3.0065^ea^ bhayadassāvī, samādāya  sikkhati sikkhāpadesu. idaṃ kho, bhikkhave, bhikkhuno vaṇṇasmiṃ.</p>
              <p>[03] ``kiñca, bhikkhave, bhikkhuno sukhasmiṃ? idha, bhikkhave,  bhikkhu vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja viharati.  vitakkavicārānaṃ vūpasamā...pe0... dutiyaṃ jhānaṃ...pe0... tatiyaṃ  jhānaṃ...pe0...  catutthaṃ jhānaṃ upasampajja viharati. idaṃ kho, bhikkhave, bhikkhuno,  sukhasmiṃ.</p>
              <p>[03] ``kiñca, bhikkhave, bhikkhuno bhogasmiṃ? idha, bhikkhave,  bhikkhu mettāsahagatena cetasā ekaṃ disaṃ pharitvā ^a^T3.0086^ea^ viharati tathā  dutiyaṃ. tathā tatiyaṃ. tathā catutthaṃ. iti uddhamadho tiriyaṃ  sabbadhi sabbattatāya sabbāvantaṃ lokaṃ mettāsahagatena cetasā vipulena  mahaggatena appamāṇena averena abyāpajjena pharitvā viharati.  karuṇāsahagatena cetasā...pe0... muditāsahagatena cetasā...pe0...  upekkhāsahagatena cetasā ekaṃ disaṃ pharitvā viharati. tathā dutiyaṃ.  tathā tatiyaṃ. tathā catutthaṃ. iti uddhamadho tiriyaṃ sabbadhi  sabbattatāya sabbāvantaṃ lokaṃ upekkhāsahagatena cetasā vipulena  mahaggatena appamāṇena averena abyāpajjena pharitvā viharati. idaṃ  kho, bhikkhave, bhikkhuno bhogasmiṃ.</p>
              <p>[03] ``kiñca ^a^V3.0058^ea^, bhikkhave, bhikkhuno balasmiṃ? idha, bhikkhave,  bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja viharati. idaṃ kho,  bhikkhave, bhikkhuno balasmiṃ.</p>
              <p>[03] ``nāhaṃ, bhikkhave, aññaṃ ekabalampi samanupassāmi yaṃ evaṃ  duppasahaṃ, yathayidaṃ, bhikkhave, mārabalaṃ. kusalānaṃ ^a^P3.0079^ea^, bhikkhave,  dhammānaṃ samādānahetu evamidaṃ puññaṃ pavaḍḍhatī''ti. idamavoca bhagavā.  attamanā te bhikkhū bhagavato bhāsitaṃ abhinandunti. </p>
              <p>[06] cakkavattisuttaṃ niṭṭhitaṃ tatiyaṃ. </p>
            </h4>
          </h3>
        </h2>
        <h2>
          <h2n> 4. aggaññasuttaṃ </h2n>
          <h3>
            <h3n> </h3n>
            <h4>
              <h4n> vāseṭṭhabhāradvājā </h4n>
              <p>[03] 111^b^.^eb^ evaṃ ^a^P3.0080^ea^ ^a^M3.0066^ea^ ^a^V3.0059^ea^ ^a^T3.0087^ea^ me sutaṃ -- ekaṃ  samayaṃ bhagavā sāvatthiyaṃ  viharati pubbārāme migāramātupāsāde. tena kho pana samayena  vāseṭṭhabhāradvājā bhikkhūsu parivasanti bhikkhubhāvaṃ ākaṅkhamānā.  atha kho bhagavā sāyanhasamayaṃ paṭisallānā vuṭṭhito pāsādā orohitvā  pāsādapacchāyāyaṃ {pāsādacchāyāyaṃ (ka0)} abbhokāse caṅkamati. </p>
              <p>[03] 112^b^.^eb^ addasā kho vāseṭṭho bhagavantaṃ sāyanhasamayaṃ  paṭisallānā vuṭṭhitaṃ pāsādā orohitvā pāsādapacchāyāyaṃ abbhokāse  caṅkamantaṃ. disvāna bhāradvājaṃ āmantesi -- ``ayaṃ, āvuso  bhāradvāja, bhagavā sāyanhasamayaṃ paṭisallānā vuṭṭhito pāsādā  orohitvā pāsādapacchāyāyaṃ abbhokāse caṅkamati. āyāmāvuso  bhāradvāja, yena bhagavā tenupasaṅkamissāma; appeva nāma labheyyāma  bhagavato santikā {sammukhā (syā0 ka0)} dhammiṃ kathaṃ savanāyā''ti. ``evamāvuso''ti  kho bhāradvājo vāseṭṭhassa paccassosi. </p>
              <p>[03] 113^b^.^eb^ atha kho vāseṭṭhabhāradvājā yena bhagavā  tenupasaṅkamiṃsu; upasaṅkamitvā bhagavantaṃ abhivādetvā bhagavantaṃ caṅkamantaṃ  anucaṅkamiṃsu. atha kho bhagavā vāseṭṭhaṃ āmantesi -- ``tumhe ^a^P3.0081^ea^   khvattha, vāseṭṭha, brāhmaṇajaccā brāhmaṇakulīnā brāhmaṇakulā agārasmā  anagāriyaṃ pabbajitā, kacci vo, vāseṭṭha, brāhmaṇā na akkosanti na  paribhāsantī''ti? ``taggha no, bhante, brāhmaṇā akkosanti  paribhāsanti attarūpāya paribhāsāya ^a^T3.0088^ea^ paripuṇṇāya, no  aparipuṇṇāyā''ti. ``yathā kathaṃ pana vo, vāseṭṭha, brāhmaṇā  akkosanti paribhāsanti attarūpāya paribhāsāya paripuṇṇāya, no  aparipuṇṇāyā''ti? ``brāhmaṇā, bhante, evamāhaṃsu -- `brāhmaṇova  seṭṭho vaṇṇo, hīnā aññe vaṇṇā {hīno añño vaṇṇo (sī0 pī0 ma0 ni0 2  madhurasutta)}. brāhmaṇova sukko vaṇṇo ^a^M3.0067^ea^, kaṇhā ^a^V3.0060^ea^   aññe vaṇṇā {kaṇho añño vaṇṇo (sī0 pī0 ma0 ni0 2 madhurasutta)}. brāhmaṇāva sujjhanti, no abrāhmaṇā.   brāhmaṇāva {brāhmaṇā (syā0)}  brahmuno puttā orasā mukhato jātā brahmajā brahmanimmitā brahmadāyādā.  te tumhe seṭṭhaṃ vaṇṇaṃ hitvā hīnamattha vaṇṇaṃ ajjhupagatā, yadidaṃ  muṇḍake samaṇake ibbhe kaṇhe bandhupādāpacce. tayidaṃ na sādhu, tayidaṃ  nappatirūpaṃ, yaṃ tumhe seṭṭhaṃ vaṇṇaṃ hitvā hīnamattha vaṇṇaṃ ajjhupagatā  yadidaṃ muṇḍake samaṇake ibbhe kaṇhe bandhupādāpacce'ti. evaṃ kho  no, bhante, brāhmaṇā akkosanti paribhāsanti attarūpāya paribhāsāya  paripuṇṇāya, no aparipuṇṇāyā''ti. </p>
              <p>[03] 114^b^.^eb^ ``taggha vo, vāseṭṭha, brāhmaṇā porāṇaṃ assarantā  evamāhaṃsu -- `brāhmaṇova seṭṭho vaṇṇo, hīnā aññe vaṇṇā; brāhmaṇova  sukko vaṇṇo, kaṇhā aññe vaṇṇā; brāhmaṇāva sujjhanti, no  abrāhmaṇā; brāhmaṇāva brahmuno puttā orasā mukhato jātā brahmajā  brahmanimmitā brahmadāyādā'ti. dissanti kho pana, vāseṭṭha,  brāhmaṇānaṃ brāhmaṇiyo utuniyopi gabbhiniyopi vijāyamānāpi ^a^P3.0082^ea^   pāyamānāpi. te ca brāhmaṇā yonijāva samānā evamāhaṃsu ^a^T3.0089^ea^ --  `brāhmaṇova seṭṭho vaṇṇo, hīnā aññe vaṇṇā; brāhmaṇova sukko vaṇṇo,  kaṇhā aññe vaṇṇā; brāhmaṇāva sujjhanti, no abrāhmaṇā; brāhmaṇāva  brahmuno puttā orasā mukhato jātā brahmajā brahmanimmitā  brahmadāyādā'ti. te {te ca (syā0 ka0)} brahmānañceva abbhācikkhanti, musā ca bhāsanti,  bahuñca apuññaṃ pasavanti. </p>
            </h4>
            <h4>
              <h4n> catuvaṇṇasuddhi </h4n>
              <p>[03] 115^b^.^eb^ ``cattārome, vāseṭṭha, vaṇṇā -- khattiyā,  brāhmaṇā, vessā, suddā. khattiyopi kho, vāseṭṭha, idhekacco  pāṇātipātī hoti adinnādāyī kāmesumicchācārī musāvādī  pisuṇavāco pharusavāco samphappalāpī abhijjhālu byāpannacitto  micchādiṭṭhī. iti kho, vāseṭṭha, yeme dhammā akusalā  akusalasaṅkhātā sāvajjā sāvajjasaṅkhātā asevitabbā  asevitabbasaṅkhātā nālamariyā nālamariyasaṅkhātā kaṇhā  kaṇhavipākā viññugarahitā, khattiyepi te {kho vāseṭṭha (ka0)} idhekacce sandissanti.  brāhmaṇopi kho, vāseṭṭha...pe0... vessopi kho, vāseṭṭha...pe0...  suddopi kho, vāseṭṭha, idhekacco ^a^M3.0068^ea^ pāṇātipātī hoti adinnādāyī  kāmesumicchācārī musāvādī pisuṇavāco pharusavāco samphappalāpī  abhijjhālu byāpannacitto micchādiṭṭhī. iti kho, vāseṭṭha, yeme  dhammā akusalā akusalasaṅkhātā...pe0... kaṇhā kaṇhavipākā  viññugarahitā; suddepi te idhekacce sandissanti.</p>
              <p>[03] ``khattiyopi ^a^V3.0061^ea^ kho, vāseṭṭha, idhekacco pāṇātipātā paṭivirato  hoti, adinnādānā paṭivirato, kāmesumicchācārā paṭivirato,  musāvādā paṭivirato, pisuṇāya vācāya paṭivirato, pharusāya vācāya  paṭivirato, samphappalāpā paṭivirato, anabhijjhālu abyāpannacitto,  sammādiṭṭhī. iti kho, vāseṭṭha, yeme dhammā kusalā kusalasaṅkhātā  anavajjā ^a^T3.0090^ea^ anavajjasaṅkhātā sevitabbā sevitabbasaṅkhātā alamariyā  alamariyasaṅkhātā sukkā sukkavipākā viññuppasatthā, khattiyepi te  idhekacce sandissanti. brāhmaṇopi kho, vāseṭṭha...pe0... vessopi  kho, vāseṭṭha...pe0... suddopi kho, vāseṭṭha, idhekacco pāṇātipātā  paṭivirato hoti...pe0... anabhijjhālu ^a^P3.0083^ea^, abyāpannacitto, sammādiṭṭhī.  iti kho, vāseṭṭha, yeme dhammā kusalā kusalasaṅkhātā anavajjā  anavajjasaṅkhātā sevitabbā sevitabbasaṅkhātā alamariyā  alamariyasaṅkhātā sukkā sukkavipākā viññuppasatthā; suddepi te  idhekacce sandissanti. </p>
              <p>[03] 116^b^.^eb^ ``imesu kho, vāseṭṭha, catūsu vaṇṇesu evaṃ  ubhayavokiṇṇesu vattamānesu kaṇhasukkesu dhammesu viññugarahitesu ceva  viññuppasatthesu ca yadettha brāhmaṇā evamāhaṃsu -- `brāhmaṇova seṭṭho  vaṇṇo, hīnā aññe vaṇṇā; brāhmaṇova sukko vaṇṇo, kaṇhā aññe  vaṇṇā; brāhmaṇāva sujjhanti, no abrāhmaṇā; brāhmaṇāva brahmuno puttā  orasā mukhato jātā brahmajā brahmanimmitā brahmadāyādā'ti. taṃ  tesaṃ viññū nānujānanti. taṃ kissa hetu? imesañhi, vāseṭṭha,  catunnaṃ vaṇṇānaṃ yo hoti bhikkhu arahaṃ khīṇāsavo vusitavā  katakaraṇīyo ohitabhāro anuppattasadattho parikkhīṇabhavasaṃyojano  sammadaññāvimutto, so nesaṃ aggamakkhāyati dhammeneva, no adhammena.  dhammo hi, vāseṭṭha, seṭṭho janetasmiṃ, diṭṭhe ceva dhamme  abhisamparāyañca ^a^T3.0091^ea^. </p>
              <p>[03] 117^b^.^eb^ ``tadamināpetaṃ, vāseṭṭha, pariyāyena veditabbaṃ,  yathā dhammova seṭṭho janetasmiṃ, diṭṭhe ceva dhamme abhisamparāyañca.</p>
              <p>[03] ``jānāti ^a^M3.0069^ea^ kho {kho pana (ka0)}, vāseṭṭha, rājā pasenadi kosalo -- `samaṇo  gotamo anantarā {anuttaro (bahūsu)} sakyakulā pabbajito'ti. sakyā kho pana,  vāseṭṭha, rañño pasenadissa kosalassa anuyuttā {anantarā anuyantā (syā0),  anantarā anuyuttā (ka0)} bhavanti. karonti  kho, vāseṭṭha, sakyā raññe pasenadimhi kosale nipaccakāraṃ abhivādanaṃ  paccuṭṭhānaṃ añjalikammaṃ sāmīcikammaṃ. iti kho, vāseṭṭha, yaṃ karonti  sakyā raññe pasenadimhi kosale nipaccakāraṃ abhivādanaṃ paccuṭṭhānaṃ  añjalikammaṃ sāmīcikammaṃ, karoti ^a^P3.0084^ea^ taṃ ^a^V3.0062^ea^ rājā pasenadi kosalo  tathāgate nipaccakāraṃ abhivādanaṃ paccuṭṭhānaṃ añjalikammaṃ sāmīcikammaṃ,  na naṃ {nanu (bahūsu)} `sujāto samaṇo gotamo, dujjātohamasmi. balavā samaṇo  gotamo, dubbalohamasmi. pāsādiko samaṇo gotamo,  dubbaṇṇohamasmi. mahesakkho samaṇo gotamo, appesakkhohamasmī'ti.  atha kho naṃ dhammaṃyeva sakkaronto dhammaṃ garuṃ karonto dhammaṃ  mānento dhammaṃ pūjento dhammaṃ apacāyamāno evaṃ rājā pasenadi  kosalo tathāgate nipaccakāraṃ karoti, abhivādanaṃ paccuṭṭhānaṃ  añjalikammaṃ sāmīcikammaṃ. imināpi kho etaṃ, vāseṭṭha, pariyāyena  veditabbaṃ, yathā dhammova seṭṭho janetasmiṃ, diṭṭhe ceva dhamme  abhisamparāyañca. </p>
              <p>[03] 118^b^.^eb^ ``tumhe khvattha, vāseṭṭha, nānājaccā nānānāmā  nānāgottā nānākulā agārasmā anagāriyaṃ pabbajitā. `ke  tumhe'ti -- puṭṭhā ^a^T3.0092^ea^ samānā `samaṇā sakyaputtiyāmhā'ti -- paṭijānātha.  yassa kho panassa, vāseṭṭha, tathāgate saddhā niviṭṭhā mūlajātā  patiṭṭhitā daḷhā asaṃhāriyā samaṇena vā brāhmaṇena vā devena vā  mārena vā brahmunā vā kenaci vā lokasmiṃ, tassetaṃ kallaṃ vacanāya --  `bhagavatomhi putto oraso mukhato jāto dhammajo dhammanimmito  dhammadāyādo'ti. taṃ kissa hetu? tathāgatassa hetaṃ, vāseṭṭha,  adhivacanaṃ `dhammakāyo' itipi, `brahmakāyo' itipi, `dhammabhūto'  itipi, `brahmabhūto' itipi. </p>
              <p>[03] 119^b^.^eb^ ``hoti kho so, vāseṭṭha, samayo yaṃ kadāci  karahaci dīghassa addhuno accayena ayaṃ loko saṃvaṭṭati. saṃvaṭṭamāne  loke yebhuyyena sattā ābhassarasaṃvattanikā honti. te tattha honti ^a^M3.0070^ea^   manomayā pītibhakkhā sayaṃpabhā antalikkhacarā subhaṭṭhāyino ciraṃ  dīghamaddhānaṃ tiṭṭhanti.</p>
              <p>[03] ``hoti kho so, vāseṭṭha, samayo yaṃ kadāci karahaci dīghassa  addhuno accayena ayaṃ loko vivaṭṭati. vivaṭṭamāne loke yebhuyyena  sattā ābhassarakāyā ^a^P3.0085^ea^ cavitvā itthattaṃ āgacchanti. tedha honti  manomayā pītibhakkhā sayaṃpabhā antalikkhacarā subhaṭṭhāyino ciraṃ  dīghamaddhānaṃ tiṭṭhanti. </p>
            </h4>
            <h4>
              <h4n> rasapathavipātubhāvo </h4n>
              <p>[03] 120^b^.^eb^ ``ekodakībhūtaṃ kho pana, vāseṭṭha, tena samayena  hoti andhakāro andhakāratimisā ^a^V3.0063^ea^. na candimasūriyā paññāyanti,  na nakkhattāni tārakarūpāni paññāyanti, na rattindivā paññāyanti,  na māsaḍḍhamāsā paññāyanti, na utusaṃvaccharā paññāyanti ^a^T3.0093^ea^, na  itthipumā paññāyanti, sattā sattātveva saṅkhyaṃ gacchanti. atha kho  tesaṃ, vāseṭṭha, sattānaṃ kadāci karahaci dīghassa addhuno accayena  rasapathavī udakasmiṃ samatani {samatāni (bahūsu)}; seyyathāpi nāma payaso tattassa  {payatattassa (syā0)}  nibbāyamānassa upari santānakaṃ hoti, evameva pāturahosi. sā  ahosi vaṇṇasampannā gandhasampannā rasasampannā, seyyathāpi nāma  sampannaṃ vā sappi sampannaṃ vā navanītaṃ evaṃvaṇṇā ahosi.  seyyathāpi nāma khuddamadhuṃ {khuddaṃ madhuṃ (ka0 sī0)} aneḷakaṃ {anelakaṃ (sī0  pī0)}, evamassādā ahosi. atha kho,  vāseṭṭha, aññataro satto lolajātiko -- `ambho, kimevidaṃ  bhavissatī'ti rasapathaviṃ aṅguliyā sāyi. tassa rasapathaviṃ  aṅguliyā sāyato acchādesi, taṇhā cassa okkami. aññepi kho,  vāseṭṭha, sattā tassa sattassa diṭṭhānugatiṃ āpajjamānā rasapathaviṃ  aṅguliyā sāyiṃsu. tesaṃ rasapathaviṃ aṅguliyā sāyataṃ acchādesi,  taṇhā ca tesaṃ okkami. </p>
            </h4>
            <h4>
              <h4n> candimasūriyādipātubhāvo </h4n>
              <p>[03] 121^b^.^eb^ ``atha kho te, vāseṭṭha, sattā rasapathaviṃ hatthehi  āluppakārakaṃ upakkamiṃsu paribhuñjituṃ. yato kho ^a^P3.0086^ea^ te {yato kho  (sī0 syā0 pī0)}, vāseṭṭha, sattā  rasapathaviṃ ^a^M3.0071^ea^ hatthehi āluppakārakaṃ upakkamiṃsu paribhuñjituṃ. atha tesaṃ  sattānaṃ sayaṃpabhā antaradhāyi. sayaṃpabhāya antarahitāya  candimasūriyā pāturahesuṃ. candimasūriyesu pātubhūtesu nakkhattāni  tārakarūpāni pāturahesuṃ. nakkhattesu tārakarūpesu pātubhūtesu  rattindivā paññāyiṃsu. rattindivesu paññāyamānesu māsaḍḍhamāsā  paññāyiṃsu. māsaḍḍhamāsesu paññāyamānesu utusaṃvaccharā paññāyiṃsu.  ettāvatā kho ^a^T3.0094^ea^, vāseṭṭha, ayaṃ loko puna vivaṭṭo hoti. </p>
              <p>[03] 122^b^.^eb^ ``atha kho te, vāseṭṭha, sattā rasapathaviṃ  paribhuñjantā taṃbhakkhā {tabbhakkhā (syā0)} tadāhārā ciraṃ dīghamaddhānaṃ aṭṭhaṃsu. yathā yathā  kho te, vāseṭṭha, sattā rasapathaviṃ paribhuñjantā taṃbhakkhā tadāhārā ciraṃ  dīghamaddhānaṃ aṭṭhaṃsu, tathā tathā tesaṃ sattānaṃ (rasapathaviṃ paribhuñjantānaṃ) {( )  sī0 syā0 pī0 potthakesu natthi}  kharattañceva kāyasmiṃ okkami, vaṇṇavevaṇṇatā {vaṇṇavevajjatā (ṭīkā)} ca paññāyittha.  ekidaṃ sattā vaṇṇavanto honti, ekidaṃ sattā dubbaṇṇā. tattha ye  te sattā vaṇṇavanto, te dubbaṇṇe satte atimaññanti -- `mayametehi  vaṇṇavantatarā, amhehete dubbaṇṇatarā'ti. tesaṃ vaṇṇātimānapaccayā  mānātimānajātikānaṃ rasapathavī antaradhāyi. rasāya pathaviyā  antarahitāya sannipatiṃsu. sannipatitvā anutthuniṃsu -- `aho rasaṃ,  aho rasa'nti! tadetarahipi ^a^V3.0064^ea^ manussā kañcideva surasaṃ {sādhurasaṃ  (sī0 syā0 pī0)} labhitvā  evamāhaṃsu -- `aho rasaṃ, aho rasa'nti! tadeva porāṇaṃ aggaññaṃ  akkharaṃ anusaranti, na tvevassa atthaṃ ājānanti. </p>
            </h4>
            <h4>
              <h4n> bhūmipappaṭakapātubhāvo </h4n>
              <p>[03] 123^b^.^eb^ ``atha kho tesaṃ, vāseṭṭha, sattānaṃ rasāya  pathaviyā ^a^P3.0087^ea^ antarahitāya bhūmipappaṭako pāturahosi. seyyathāpi nāma  ahicchattako, evameva pāturahosi. so ahosi vaṇṇasampanno  gandhasampanno rasasampanno, seyyathāpi nāma sampannaṃ vā sappi sampannaṃ  vā navanītaṃ evaṃvaṇṇo ahosi. seyyathāpi nāma khuddamadhuṃ aneḷakaṃ,  evamassādo ^a^T3.0095^ea^ ahosi.</p>
              <p>[03] ``atha ^a^M3.0072^ea^ kho te, vāseṭṭha, sattā bhūmipappaṭakaṃ upakkamiṃsu  paribhuñjituṃ. te taṃ paribhuñjantā taṃbhakkhā tadāhārā ciraṃ dīghamaddhānaṃ  aṭṭhaṃsu. yathā yathā kho te, vāseṭṭha, sattā bhūmipappaṭakaṃ paribhuñjantā  taṃbhakkhā tadāhārā ciraṃ dīghamaddhānaṃ aṭṭhaṃsu, tathā tathā tesaṃ sattānaṃ  bhiyyoso mattāya kharattañceva kāyasmiṃ okkami, vaṇṇavevaṇṇatā ca  paññāyittha. ekidaṃ sattā vaṇṇavanto honti, ekidaṃ sattā dubbaṇṇā.  tattha ye te sattā vaṇṇavanto, te dubbaṇṇe satte atimaññanti --  `mayametehi vaṇṇavantatarā, amhehete dubbaṇṇatarā'ti. tesaṃ  vaṇṇātimānapaccayā mānātimānajātikānaṃ bhūmipappaṭako antaradhāyi. </p>
            </h4>
            <h4>
              <h4n> padālatāpātubhāvo </h4n>
              <p>[03] 124^b^.^eb^ ``bhūmipappaṭake antarahite padālatā {saddālatā (sī0)} pāturahosi,  seyyathāpi nāma kalambukā {kalambakā (syā0)}, evameva pāturahosi. sā ahosi  vaṇṇasampannā gandhasampannā rasasampannā, seyyathāpi nāma sampannaṃ vā  sappi sampannaṃ vā navanītaṃ evaṃvaṇṇā ahosi. seyyathāpi nāma  khuddamadhuṃ aneḷakaṃ, evamassādā ahosi.</p>
              <p>[03] ``atha kho te, vāseṭṭha, sattā padālataṃ upakkamiṃsu paribhuñjituṃ.  te taṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhaṃsu. yathā  yathā kho te, vāseṭṭha, sattā padālataṃ paribhuñjantā taṃbhakkhā tadāhārā  ciraṃ dīghamaddhānaṃ aṭṭhaṃsu, tathā tathā tesaṃ sattānaṃ bhiyyosomattāya  kharattañceva kāyasmiṃ okkami, vaṇṇavevaṇṇatā ca paññāyittha.  ekidaṃ ^a^P3.0088^ea^ sattā ^a^T3.0096^ea^ vaṇṇavanto honti, ekidaṃ sattā dubbaṇṇā. tattha ye  te sattā vaṇṇavanto, te dubbaṇṇe satte ^a^V3.0065^ea^ atimaññanti -- `mayametehi  vaṇṇavantatarā, amhehete dubbaṇṇatarā'ti. tesaṃ vaṇṇātimānapaccayā  mānātimānajātikānaṃ padālatā antaradhāyi.</p>
              <p>[03] ``padālatāya antarahitāya sannipatiṃsu. sannipatitvā  anutthuniṃsu -- `ahu vata no, ahāyi vata no padālatā'ti!  tadetarahipi manussā kenaci {kenacideva (sī0 syā0 pī0)} dukkhadhammena phuṭṭhā evamāhaṃsu -- `ahu  vata no, ahāyi ^a^M3.0073^ea^ vata no'ti! tadeva porāṇaṃ aggaññaṃ akkharaṃ  anusaranti, na tvevassa atthaṃ ājānanti. </p>
            </h4>
            <h4>
              <h4n> akaṭṭhapākasālipātubhāvo </h4n>
              <p>[03] 125^b^.^eb^ ``atha kho tesaṃ, vāseṭṭha, sattānaṃ padālatāya  antarahitāya akaṭṭhapāko sāli pāturahosi akaṇo athuso suddho  sugandho taṇḍulapphalo. yaṃ taṃ sāyaṃ sāyamāsāya āharanti, pāto taṃ  hoti pakkaṃ paṭivirūḷhaṃ. yaṃ taṃ pāto pātarāsāya āharanti, sāyaṃ  taṃ hoti pakkaṃ paṭivirūḷhaṃ; nāpadānaṃ paññāyati. atha kho te,  vāseṭṭha, sattā akaṭṭhapākaṃ sāliṃ paribhuñjantā taṃbhakkhā tadāhārā ciraṃ  dīghamaddhānaṃ aṭṭhaṃsu. </p>
            </h4>
            <h4>
              <h4n> itthipurisaliṅgapātubhāvo </h4n>
              <p>[03] 126^b^.^eb^ ``yathā yathā kho te, vāseṭṭha, sattā akaṭṭhapākaṃ  sāliṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhaṃsu, tathā  tathā tesaṃ sattānaṃ bhiyyosomattāya kharattañceva kāyasmiṃ okkami,  vaṇṇavevaṇṇatā ca paññāyittha, itthiyā ca itthiliṅgaṃ pāturahosi  purisassa ca purisaliṅgaṃ. itthī ^a^T3.0097^ea^ ca purisaṃ ativelaṃ upanijjhāyati  puriso ca itthiṃ. tesaṃ ativelaṃ aññamaññaṃ upanijjhāyataṃ sārāgo  udapādi, pariḷāho kāyasmiṃ okkami. te pariḷāhapaccayā methunaṃ  dhammaṃ paṭiseviṃsu.</p>
              <p>[03] ``ye kho pana te, vāseṭṭha, tena samayena sattā passanti methunaṃ  dhammaṃ paṭisevante, aññe paṃsuṃ khipanti, aññe seṭṭhiṃ khipanti ^a^P3.0089^ea^, aññe  gomayaṃ khipanti -- `nassa asuci {vasali (syā0), vasalī (ka0)}, nassa asucī'ti. `kathañhi  nāma satto sattassa evarūpaṃ karissatī'ti! tadetarahipi manussā  ekaccesu janapadesu vadhuyā nibbuyhamānāya {nivayhamānāya, niggayhamānāya  (ka0)} aññe paṃsuṃ khipanti, aññe  seṭṭhiṃ khipanti, aññe ^a^V3.0066^ea^ gomayaṃ khipanti. tadeva porāṇaṃ aggaññaṃ  akkharaṃ anusaranti, na tvevassa atthaṃ ājānanti. </p>
            </h4>
            <h4>
              <h4n> methunadhammasamācāro </h4n>
              <p>[03] 127^b^.^eb^ ``adhammasammataṃ ^a^M3.0074^ea^ kho pana {adhammasammataṃ taṃ  kho pana (syā0), adhammasammataṃ kho pana taṃ (?)}, vāseṭṭha, tena samayena  hoti, tadetarahi dhammasammataṃ. ye kho pana, vāseṭṭha, tena samayena  sattā methunaṃ dhammaṃ paṭisevanti, te māsampi dvemāsampi na labhanti  gāmaṃ vā nigamaṃ vā pavisituṃ. yato kho te, vāseṭṭha, sattā tasmiṃ  asaddhamme ativelaṃ pātabyataṃ āpajjiṃsu. atha agārāni upakkamiṃsu  kātuṃ tasseva asaddhammassa paṭicchādanatthaṃ. atha kho, vāseṭṭha,  aññatarassa sattassa alasajātikassa etadahosi -- `ambho,  kimevāhaṃ vihaññāmi sāliṃ āharanto sāyaṃ sāyamāsāya pāto  pātarāsāya! yaṃnūnāhaṃ sāliṃ āhareyyaṃ sakiṃdeva {sakiṃdeva (ka0)} sāyapātarāsāyā'ti   ^a^T3.0098^ea^!</p>
              <p>[03] ``atha kho so, vāseṭṭha, satto sāliṃ āhāsi sakiṃdeva  sāyapātarāsāya. atha kho, vāseṭṭha, aññataro satto yena so satto  tenupasaṅkami; upasaṅkamitvā taṃ sattaṃ etadavoca -- `ehi, bho satta,  sālāhāraṃ gamissāmā'ti. `alaṃ, bho satta, āhato {āhaṭo (syā0)} me sāli  sakiṃdeva sāyapātarāsāyā'ti. atha kho so, vāseṭṭha, satto tassa  sattassa diṭṭhānugatiṃ āpajjamāno sāliṃ āhāsi sakiṃdeva dvīhāya.  `evampi kira, bho, sādhū'ti.</p>
              <p>[03] ``atha kho, vāseṭṭha, aññataro satto yena so satto tenupasaṅkami;  upasaṅkamitvā ^a^P3.0090^ea^ taṃ sattaṃ etadavoca -- `ehi, bho satta, sālāhāraṃ  gamissāmā'ti. `alaṃ, bho satta, āhato me sāli sakiṃdeva  dvīhāyā'ti. atha kho so, vāseṭṭha, satto tassa sattassa  diṭṭhānugatiṃ āpajjamāno sāliṃ āhāsi sakiṃdeva catūhāya, `evampi  kira, bho, sādhū'ti.</p>
              <p>[03] ``atha kho, vāseṭṭha, aññataro satto yena so satto  tenupasaṅkami; upasaṅkamitvā taṃ sattaṃ etadavoca -- `ehi, bho satta,  sālāhāraṃ gamissāmā'ti. `alaṃ, bho satta, āhato me sāli  sakideva catūhāyā'ti. atha kho so, vāseṭṭha, satto tassa  sattassa ^a^M3.0075^ea^ diṭṭhānugatiṃ āpajjamāno sāliṃ āhāsi sakideva aṭṭhāhāya,  `evampi kira, bho, sādhū'ti.</p>
              <p>[03] ``yato kho te, vāseṭṭha, sattā sannidhikārakaṃ sāliṃ upakkamiṃsu  paribhuñjituṃ. atha kaṇopi ^a^V3.0067^ea^ taṇḍulaṃ pariyonandhi, thusopi taṇḍulaṃ  pariyonandhi; lūnampi nappaṭivirūḷhaṃ ^a^T3.0099^ea^, apadānaṃ paññāyittha,  saṇḍasaṇḍā sālayo aṭṭhaṃsu. </p>
            </h4>
            <h4>
              <h4n> sālivibhāgo </h4n>
              <p>[03] 128^b^.^eb^ ``atha kho te, vāseṭṭha, sattā sannipatiṃsu,  sannipatitvā anutthuniṃsu -- `pāpakā vata, bho, dhammā sattesu  pātubhūtā. mayañhi pubbe manomayā ahumhā pītibhakkhā sayaṃpabhā  antalikkhacarā subhaṭṭhāyino, ciraṃ dīghamaddhānaṃ aṭṭhamhā. tesaṃ no  amhākaṃ kadāci karahaci dīghassa addhuno accayena rasapathavī  udakasmiṃ samatani. sā ahosi vaṇṇasampannā gandhasampannā  rasasampannā. te mayaṃ rasapathaviṃ hatthehi āluppakārakaṃ upakkamimha  paribhuñjituṃ, tesaṃ no rasapathaviṃ hatthehi āluppakārakaṃ upakkamataṃ  paribhuñjituṃ sayaṃpabhā antaradhāyi. sayaṃpabhāya antarahitāya  candimasūriyā pāturahesuṃ, candimasūriyesu pātubhūtesu nakkhattāni  tārakarūpāni ^a^P3.0091^ea^ pāturahesuṃ, nakkhattesu tārakarūpesu pātubhūtesu rattindivā  paññāyiṃsu, rattindivesu paññāyamānesu māsaḍḍhamāsā paññāyiṃsu.  māsaḍḍhamāsesu paññāyamānesu utusaṃvaccharā paññāyiṃsu. te mayaṃ  rasapathaviṃ paribhuñjantā taṃbhakkhā tadāhārā ciraṃ dīghamaddhānaṃ aṭṭhamhā.  tesaṃ no pāpakānaṃyeva akusalānaṃ dhammānaṃ pātubhāvā rasapathavī  antaradhāyi. rasapathaviyā antarahitāya bhūmipappaṭako pāturahosi.  so ahosi vaṇṇasampanno gandhasampanno rasasampanno. te mayaṃ  bhūmipappaṭakaṃ upakkamimha paribhuñjituṃ. te mayaṃ taṃ paribhuñjantā  taṃbhakkhā tadāhārā ciraṃ dīghamaddhānaṃ aṭṭhamhā. tesaṃ no pāpakānaṃyeva  akusalānaṃ dhammānaṃ pātubhāvā ^a^T3.0100^ea^ bhūmipappaṭako antaradhāyi.  bhūmipappaṭake antarahite padālatā pāturahosi. sā ahosi  vaṇṇasampannā gandhasampannā rasasampannā. te mayaṃ padālataṃ upakkamimha  paribhuñjituṃ. te mayaṃ taṃ paribhuñjantā taṃbhakkhā tadāhārā ciraṃ  dīghamaddhānaṃ aṭṭhamhā. tesaṃ no pāpakānaṃyeva akusalānaṃ dhammānaṃ  pātubhāvā ^a^M3.0076^ea^ padālatā antaradhāyi. padālatāya antarahitāya akaṭṭhapāko  sāli pāturahosi akaṇo athuso suddho sugandho taṇḍulapphalo. yaṃ  taṃ sāyaṃ sāyamāsāya āharāma, pāto taṃ hoti pakkaṃ paṭivirūḷhaṃ.  yaṃ taṃ pāto pātarāsāya āharāma, sāyaṃ taṃ hoti pakkaṃ paṭivirūḷhaṃ.  nāpadānaṃ paññāyittha. te mayaṃ akaṭṭhapākaṃ sāliṃ paribhuñjantā  taṃbhakkhā tadāhārā ciraṃ dīghamaddhānaṃ aṭṭhamhā. tesaṃ no pāpakānaṃyeva  akusalānaṃ dhammānaṃ pātubhāvā kaṇopi taṇḍulaṃ pariyonandhi, thusopi  taṇḍulaṃ pariyonandhi, lūnampi nappaṭivirūḷhaṃ, apadānaṃ paññāyittha,  saṇḍasaṇḍā ^a^P3.0092^ea^ sālayo ṭhitā. yaṃnūna mayaṃ ^a^V3.0068^ea^ sāliṃ vibhajeyyāma,  mariyādaṃ ṭhapeyyāmā'ti! atha kho te, vāseṭṭha, sattā sāliṃ  vibhajiṃsu, mariyādaṃ ṭhapesuṃ. </p>
              <p>[03] 129^b^.^eb^ ``atha kho, vāseṭṭha, aññataro satto  lolajātiko sakaṃ bhāgaṃ parirakkhanto aññataraṃ {aññassa (?)} bhāgaṃ adinnaṃ  ādiyitvā paribhuñji. tamenaṃ aggahesuṃ, gahetvā etadavocuṃ --  `pāpakaṃ vata, bho satta, karosi, yatra hi nāma sakaṃ bhāgaṃ  parirakkhanto aññataraṃ bhāgaṃ adinnaṃ ādiyitvā paribhuñjasi.  māssu, bho satta, punapi evarūpamakāsī'ti. `evaṃ, bho'ti kho,  vāseṭṭha, so satto tesaṃ sattānaṃ paccassosi. dutiyampi kho, vāseṭṭha,  so satto...pe0... tatiyampi kho, vāseṭṭha, so satto sakaṃ bhāgaṃ  parirakkhanto aññataraṃ bhāgaṃ adinnaṃ ādiyitvā paribhuñji. tamenaṃ  aggahesuṃ, gahetvā etadavocuṃ -- `pāpakaṃ vata, bho satta, karosi, yatra  hi nāma sakaṃ bhāgaṃ parirakkhanto aññataraṃ bhāgaṃ adinnaṃ ^a^T3.0101^ea^ ādiyitvā  paribhuñjasi. māssu, bho satta, punapi evarūpamakāsī'ti. aññe  pāṇinā pahariṃsu, aññe leḍḍunā pahariṃsu, aññe daṇḍena pahariṃsu.  tadagge kho, vāseṭṭha, adinnādānaṃ paññāyati, garahā paññāyati,  musāvādo paññāyati, daṇḍādānaṃ paññāyati. </p>
            </h4>
            <h4>
              <h4n> mahāsammatarājā </h4n>
              <p>[03] 130^b^.^eb^ ``atha kho te, vāseṭṭha, sattā sannipatiṃsu,  sannipatitvā anutthuniṃsu -- `pāpakā vata bho dhammā sattesu  pātubhūtā, yatra hi nāma ^a^M3.0077^ea^ adinnādānaṃ paññāyissati, garahā  paññāyissati, musāvādo paññāyissati, daṇḍādānaṃ paññāyissati.  yaṃnūna mayaṃ ekaṃ sattaṃ sammanneyyāma, yo no sammā khīyitabbaṃ  khīyeyya, sammā garahitabbaṃ garaheyya, sammā pabbājetabbaṃ pabbājeyya.  mayaṃ panassa sālīnaṃ bhāgaṃ anuppadassāmā'ti.</p>
              <p>[03] ``atha ^a^P3.0093^ea^ kho te, vāseṭṭha, sattā yo nesaṃ satto abhirūpataro ca  dassanīyataro ca pāsādikataro ca mahesakkhataro ca taṃ sattaṃ  upasaṅkamitvā etadavocuṃ -- `ehi, bho satta, sammā khīyitabbaṃ  khīya, sammā garahitabbaṃ garaha, sammā pabbājetabbaṃ ^a^T3.0102^ea^ pabbājehi. mayaṃ  pana te sālīnaṃ bhāgaṃ anuppadassāmā'ti. `evaṃ, bho'ti kho,  vāseṭṭha, so satto tesaṃ sattānaṃ paṭissuṇitvā sammā khīyitabbaṃ  khīyi, sammā garahitabbaṃ garahi, sammā pabbājetabbaṃ pabbājesi. te  panassa sālīnaṃ bhāgaṃ anuppadaṃsu. </p>
              <p>[03] 131^b^.^eb^ ``mahājanasammatoti ^a^V3.0069^ea^ kho, vāseṭṭha,  `mahāsammato, mahāsammato' tveva paṭhamaṃ akkharaṃ upanibbattaṃ.  khettānaṃ adhipatīti kho, vāseṭṭha, `khattiyo, khattiyo' tveva  dutiyaṃ akkharaṃ upanibbattaṃ. dhammena pare rañjetīti kho, vāseṭṭha,  `rājā, rājā' tveva tatiyaṃ akkharaṃ upanibbattaṃ. iti kho,  vāseṭṭha, evametassa khattiyamaṇḍalassa porāṇena aggaññena akkharena  abhinibbatti ahosi tesaṃyeva sattānaṃ, anaññesaṃ. sadisānaṃyeva, no  asadisānaṃ. dhammeneva, no adhammena. dhammo hi, vāseṭṭha, seṭṭho  janetasmiṃ diṭṭhe ceva dhamme abhisamparāyañca. </p>
            </h4>
            <h4>
              <h4n> brāhmaṇamaṇḍalaṃ </h4n>
              <p>[03] 132^b^.^eb^ ``atha kho tesaṃ, vāseṭṭha, sattānaṃyeva {tesaṃ yeva kho vāseṭṭha  sattānaṃ (sī0 pī0)} ekaccānaṃ  etadahosi -- `pāpakā vata, bho, dhammā sattesu pātubhūtā, yatra hi  nāma adinnādānaṃ paññāyissati, garahā paññāyissati, musāvādo  paññāyissati, daṇḍādānaṃ paññāyissati, pabbājanaṃ paññāyissati.  yaṃnūna mayaṃ pāpake akusale dhamme vāheyyāmā'ti. te pāpake akusale  dhamme vāhesuṃ ^a^P3.0094^ea^. pāpake akusale dhamme vāhentīti kho, vāseṭṭha,  `brāhmaṇā, brāhmaṇā' tveva paṭhamaṃ akkharaṃ upanibbattaṃ. te  araññāyatane paṇṇakuṭiyo ^a^M3.0078^ea^ karitvā paṇṇakuṭīsu jhāyanti vītaṅgārā  vītadhūmā pannamusalā ^a^T3.0103^ea^ sāyaṃ sāyamāsāya pāto pātarāsāya  gāmanigamarājadhāniyo osaranti ghāsamesamānā {ghāsamesanā (sī0 syā0  pī0)}. te ghāsaṃ  paṭilabhitvā punadeva araññāyatane paṇṇakuṭīsu jhāyanti. tamenaṃ  manussā disvā evamāhaṃsu -- `ime kho, bho, sattā araññāyatane  paṇṇakuṭiyo karitvā paṇṇakuṭīsu jhāyanti, vītaṅgārā vītadhūmā  pannamusalā sāyaṃ sāyamāsāya pāto pātarāsāya gāmanigamarājadhāniyo  osaranti ghāsamesamānā. te ghāsaṃ paṭilabhitvā punadeva  araññāyatane paṇṇakuṭīsu jhāyantī'ti, jhāyantīti kho {paṇṇakuṭīsu jhāyanti  jhāyantīti kho (sī0 pī0), paṇṇakuṭīsu jhāyantīti kho (ka0)}, vāseṭṭha,  `jhāyakā, jhāyakā' tveva dutiyaṃ akkharaṃ upanibbattaṃ. tesaṃyeva  kho, vāseṭṭha, sattānaṃ ekacce sattā araññāyatane paṇṇakuṭīsu taṃ jhānaṃ  anabhisambhuṇamānā {anabhisaṃbhūnamānā (katthaci)} gāmasāmantaṃ nigamasāmantaṃ osaritvā ganthe  karontā acchanti. tamenaṃ manussā disvā evamāhaṃsu -- `ime kho,  bho, sattā araññāyatane paṇṇakuṭīsu taṃ jhānaṃ anabhisambhuṇamānā  gāmasāmantaṃ nigamasāmantaṃ osaritvā ganthe karontā acchanti, na  dānime jhāyantī'ti. na dānime {na dānime jhāyantī na dānime (sī0 pī0  ka0)} jhāyantīti kho, vāseṭṭha,  `ajjhāyakā ajjhāyakā' tveva tatiyaṃ akkharaṃ upanibbattaṃ.  hīnasammataṃ kho pana, vāseṭṭha, tena samayena hoti, tadetarahi  seṭṭhasammataṃ. iti kho, vāseṭṭha, evametassa brāhmaṇamaṇḍalassa porāṇena  aggaññena akkharena abhinibbatti ahosi tesaṃyeva sattānaṃ ^a^P3.0095^ea^, anaññesaṃ  sadisānaṃyeva no asadisānaṃ dhammeneva ^a^V3.0070^ea^, no adhammena. dhammo  hi, vāseṭṭha, seṭṭho janetasmiṃ diṭṭhe ceva dhamme abhisamparāyañca. </p>
            </h4>
            <h4>
              <h4n> vessamaṇḍalaṃ </h4n>
              <p>[03] 133^b^.^eb^ ``tesaṃyeva ^a^T3.0104^ea^ kho, vāseṭṭha, sattānaṃ ekacce sattā  methunaṃ dhammaṃ samādāya visukammante {vissutakammante (sī0 pī0), vissukammante  (ka0 sī0), visuṃ kammante (syā0 ka0)} payojesuṃ. methunaṃ dhammaṃ samādāya  visukammante payojentīti kho, vāseṭṭha, `vessā, vessā' tveva  akkharaṃ upanibbattaṃ. iti kho, vāseṭṭha, evametassa vessamaṇḍalassa  porāṇena aggaññena akkharena abhinibbatti ahosi tesaññeva sattānaṃ  anaññesaṃ sadisānaṃyeva ^a^M3.0079^ea^, no asadisānaṃ, dhammeneva no adhammena.  dhammo hi, vāseṭṭha, seṭṭho janetasmiṃ diṭṭhe ceva dhamme  abhisamparāyañca. </p>
            </h4>
            <h4>
              <h4n> suddamaṇḍalaṃ </h4n>
              <p>[03] 134^b^.^eb^ ``tesaññeva kho, vāseṭṭha, sattānaṃ ye te sattā  avasesā te luddācārā khuddācārā ahesuṃ. luddācārā khuddācārāti  kho, vāseṭṭha, `suddā, suddā' tveva akkharaṃ upanibbattaṃ. iti kho,  vāseṭṭha, evametassa suddamaṇḍalassa porāṇena aggaññena akkharena  abhinibbatti ahosi tesaṃyeva sattānaṃ anaññesaṃ, sadisānaṃyeva no  asadisānaṃ, dhammeneva, no adhammena. dhammo hi, vāseṭṭha, seṭṭho  janetasmiṃ diṭṭhe ceva dhamme abhisamparāyañca. </p>
              <p>[03] 135^b^.^eb^ ``ahu kho so, vāseṭṭha, samayo, yaṃ khattiyopi  sakaṃ dhammaṃ garahamāno agārasmā anagāriyaṃ pabbajati -- `samaṇo  bhavissāmī'ti. brāhmaṇopi kho, vāseṭṭha...pe0... vessopi kho,  vāseṭṭha...pe0... suddopi kho, vāseṭṭha, sakaṃ dhammaṃ garahamāno ^a^P3.0096^ea^   agārasmā anagāriyaṃ pabbajati -- `samaṇo bhavissāmī'ti.  imehi kho, vāseṭṭha, catūhi maṇḍalehi samaṇamaṇḍalassa abhinibbatti  ahosi, tesaṃyeva sattānaṃ anaññesaṃ, sadisānaṃyeva no asadisānaṃ,  dhammeneva no adhammena. dhammo hi, vāseṭṭha, seṭṭho janetasmiṃ  diṭṭhe ceva dhamme abhisamparāyañca. </p>
            </h4>
            <h4>
              <h4n> duccaritādikathā </h4n>
              <p>[03] 136^b^.^eb^ ``khattiyopi ^a^V3.0071^ea^ kho, vāseṭṭha, kāyena duccaritaṃ  caritvā vācāya duccaritaṃ ^a^T3.0105^ea^ caritvā manasā duccaritaṃ caritvā  micchādiṭṭhiko micchādiṭṭhikammasamādāno {idaṃ padaṃ sī0 ipotthakesu natthi} micchādiṭṭhikammasamādānahetu  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.  brāhmaṇopi kho, vāseṭṭha...pe0... vessopi kho, vāseṭṭha... suddopi  kho, vāseṭṭha... samaṇopi kho, vāseṭṭha, kāyena duccaritaṃ caritvā  vācāya duccaritaṃ caritvā manasā duccaritaṃ caritvā micchādiṭṭhiko  micchādiṭṭhikammasamādāno micchādiṭṭhikammasamādānahetu kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjati.</p>
              <p>[03] ``khattiyopi ^a^M3.0080^ea^ kho, vāseṭṭha, kāyena sucaritaṃ caritvā vācāya  sucaritaṃ caritvā manasā sucaritaṃ caritvā sammādiṭṭhiko  sammādiṭṭhikammasamādāno {idaṃ padaṃ sī0 pī0 potthakesu natthi} sammādiṭṭhikammasamādānahetu kāyassa bhedā  paraṃ maraṇā sugatiṃ saggaṃ lokaṃ upapajjati. brāhmaṇopi kho,  vāseṭṭha...pe0... vessopi kho, vāseṭṭha... suddopi kho, vāseṭṭha...  samaṇopi kho, vāseṭṭha, kāyena sucaritaṃ caritvā vācāya sucaritaṃ  caritvā manasā sucaritaṃ caritvā sammādiṭṭhiko  sammādiṭṭhikammasamādāno sammādiṭṭhikammasamādānahetu kāyassa bhedā  paraṃ maraṇā sugatiṃ saggaṃ lokaṃ upapajjati. </p>
              <p>[03] 137^b^.^eb^ ``khattiyopi kho, vāseṭṭha, kāyena dvayakārī,  vācāya dvayakārī, manasā dvayakārī, vimissadiṭṭhiko  vimissadiṭṭhikammasamādāno vimissadiṭṭhikammasamādānahetu {vimissadiṭṭhiko  vimissakammasamādāno vimissakammasamādānahetu (syā0),  vītimissadiṭṭhiko vītimissadiṭṭhikammasamādānahetu (sī0 pī0)} kāyassa  bhedā paraṃ maraṇā sukhadukkhappaṭisaṃvedī hoti. brāhmaṇopi kho,  vāseṭṭha ^a^P3.0097^ea^ ...pe0... vessopi kho, vāseṭṭha... suddopi kho, vāseṭṭha...  samaṇopi kho, vāseṭṭha, kāyena dvayakārī ^a^T3.0106^ea^, vācāya dvayakārī, manasā  dvayakārī, vimissadiṭṭhiko vimissadiṭṭhikammasamādāno  vimissadiṭṭhikammasamādānahetu kāyassa bhedā paraṃ maraṇā  sukhadukkhappaṭisaṃvedī hoti. </p>
            </h4>
            <h4>
              <h4n> bodhipakkhiyabhāvanā </h4n>
              <p>[03] 138^b^.^eb^ ``khattiyopi kho, vāseṭṭha, kāyena saṃvuto  vācāya saṃvuto manasā saṃvuto sattannaṃ bodhipakkhiyānaṃ dhammānaṃ  bhāvanamanvāya diṭṭheva dhamme parinibbāyati {parinibbāti (ka0)}. brāhmaṇopi kho,  vāseṭṭha...pe0... vessopi kho vāseṭṭha... suddopi kho, vāseṭṭha  ^a^V3.0072^ea^... samaṇopi kho, vāseṭṭha, kāyena saṃvuto vācāya saṃvuto  ^a^T3.0107^ea^ manasā saṃvuto sattannaṃ bodhipakkhiyānaṃ dhammānaṃ bhāvanamanvāya  diṭṭheva dhamme parinibbāyati. </p>
              <p>[03] 139^b^.^eb^ ``imesañhi, vāseṭṭha, catunnaṃ vaṇṇānaṃ yo hoti  bhikkhu arahaṃ khīṇāsavo vusitavā katakaraṇīyo ohitabhāro  anuppattasadattho parikkhīṇabhavasaṃyojano ^a^M3.0081^ea^ sammadaññā vimutto so nesaṃ  aggamakkhāyati dhammeneva. no adhammena. dhammo hi, vāseṭṭha, seṭṭho  janetasmiṃ diṭṭhe ceva dhamme abhisamparāyañca. </p>
              <p>[03] 140^b^.^eb^ ``brahmunā pesā, vāseṭṭha, sanaṅkumārena gāthā  bhāsitā -- </p>
              <p>[21] `khattiyo seṭṭho janetasmiṃ, ye gottapaṭisārino. </p>
              <p>[22] vijjācaraṇasampanno, so seṭṭho devamānuse'ti..</p>
              <p>[03] ``sā kho panesā, vāseṭṭha, brahmunā sanaṅkumārena gāthā sugītā,  no duggītā. subhāsitā, no dubbhāsitā. atthasaṃhitā, no  anatthasaṃhitā. anumatā mayā. ahampi, vāseṭṭha, evaṃ vadāmi -- </p>
              <p>[21] `khattiyo ^a^P3.0098^ea^ seṭṭho janetasmiṃ, ye gottapaṭisārino. </p>
              <p>[22] vijjācaraṇasampanno, so seṭṭho devamānuse'ti..</p>
              <p>[03] idamavoca bhagavā. attamanā vāseṭṭhabhāradvājā bhagavato bhāsitaṃ  abhinandunti. </p>
              <p>[06] aggaññasuttaṃ niṭṭhitaṃ catutthaṃ. </p>
            </h4>
          </h3>
        </h2>
        <h2>
          <h2n> 5. sampasādanīyasuttaṃ </h2n>
          <h3>
            <h3n> </h3n>
            <h4>
              <h4n> sāriputtasīhanādo </h4n>
              <p>[03] 141^b^.^eb^ evaṃ ^a^M3.0082^ea^ ^a^P3.0099^ea^ ^a^V3.0073^ea^ ^a^T3.0108^ea^ me sutaṃ -- ekaṃ  samayaṃ bhagavā nāḷandāyaṃ  viharati pāvārikambavane. atha kho āyasmā sāriputto yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā sāriputto bhagavantaṃ etadavoca --  ``evaṃpasanno ahaṃ, bhante, bhagavati, na cāhu na ca bhavissati na  cetarahi vijjati añño samaṇo vā brāhmaṇo vā bhagavatā  bhiyyobhiññataro yadidaṃ sambodhiya''nti. </p>
              <p>[03] 142^b^.^eb^ ``uḷārā kho te ayaṃ, sāriputta, āsabhī  vācā bhāsitā, ekaṃso gahito, sīhanādo nadito -- `evaṃpasanno  ahaṃ, bhante, bhagavati; na cāhu na ca bhavissati na cetarahi vijjati  añño samaṇo vā brāhmaṇo vā bhagavatā bhiyyobhiññataro yadidaṃ  sambodhiya'nti. kiṃ te {kiṃ nu (sī0 pī0), kiṃ nu kho te (syā0)}, sāriputta,   ye te ahesuṃ atītamaddhānaṃ  arahanto sammāsambuddhā, sabbe te bhagavanto cetasā ceto paricca  viditā -- `evaṃsīlā te bhagavanto ahesuṃ itipi, evaṃdhammā te  bhagavanto ahesuṃ itipi ^a^P3.0100^ea^, evaṃpaññā te bhagavanto ahesuṃ itipi,  evaṃvihārī te bhagavanto ahesuṃ itipi, evaṃvimuttā te bhagavanto ahesuṃ  itipī'''ti? ``no hetaṃ, bhante''.</p>
              <p>[03] ``kiṃ pana te {kiṃ pana (sī0 pī0)}, sāriputta, ye te bhavissanti anāgatamaddhānaṃ  arahanto sammāsambuddhā ^a^T3.0109^ea^, sabbe te bhagavanto cetasā ceto paricca  viditā, evaṃsīlā te bhagavanto bhavissanti itipi, evaṃdhammā...pe0...  evaṃpaññā... evaṃvihārī... evaṃvimuttā te bhagavanto bhavissanti  itipī'''ti? ``no hetaṃ, bhante''.</p>
              <p>[03] ``kiṃ ^a^V3.0074^ea^ pana te {kiṃ pana (sī0 pī0)}, sāriputta, ahaṃ etarahi arahaṃ sammāsambuddho  cetasā ceto paricca vidito -- `evaṃsīlo bhagavā itipi, evaṃdhammo...pe0...  evaṃpañño ^a^M3.0083^ea^... evaṃvihārī... evaṃvimutto bhagavā itipī'''ti?  ``no hetaṃ, bhante''.</p>
              <p>[03] ``ettha ca hi te, sāriputta, atītānāgatapaccuppannesu arahantesu  sammāsambuddhesu cetopariyañāṇaṃ natthi. atha kiṃ carahi te ayaṃ,  sāriputta, uḷārā āsabhī vācā bhāsitā, ekaṃso gahito, sīhanādo  nadito -- `evaṃpasanno ahaṃ, bhante, bhagavati, na cāhu na ca  bhavissati na cetarahi vijjati añño samaṇo vā brāhmaṇo vā  bhagavatā bhiyyobhiññataro yadidaṃ sambodhiya'''nti? </p>
              <p>[03] 143^b^.^eb^ ``na kho me {na kho panetaṃ (syā0 ka0)}, bhante, atītānāgatapaccuppannesu  arahantesu sammāsambuddhesu cetopariyañāṇaṃ atthi. api ca, me {me bhante (sī0  pī0 ka0)}  dhammanvayo vidito. seyyathāpi, bhante ^a^P3.0101^ea^, rañño paccantimaṃ nagaraṃ  daḷhuddhāpaṃ {daḷhuddāpaṃ (sī0 pī0 ka0)} daḷhapākāratoraṇaṃ ekadvāraṃ. tatrassa dovāriko paṇḍito  byatto medhāvī aññātānaṃ nivāretā, ñātānaṃ pavesetā. so tassa  nagarassa samantā anupariyāyapathaṃ anukkamamāno na passeyya  pākārasandhiṃ vā pākāravivaraṃ vā antamaso biḷāranikkhamanamattampi.  tassa evamassa -- `ye kho keci oḷārikā pāṇā imaṃ nagaraṃ ^a^T3.0110^ea^  pavisanti vā nikkhamanti vā, sabbe te imināva dvārena pavisanti  vā nikkhamanti vā'ti. evameva kho me, bhante, dhammanvayo vidito.  ye te, bhante, ahesuṃ atītamaddhānaṃ arahanto sammāsambuddhā, sabbe te  bhagavanto pañca nīvaraṇe pahāya cetaso upakkilese paññāya  dubbalīkaraṇe catūsu satipaṭṭhānesu suppatiṭṭhitacittā, satta sambojjhaṅge  yathābhūtaṃ bhāvetvā anuttaraṃ sammāsambodhiṃ abhisambujjhiṃsu. yepi te,  bhante, bhavissanti anāgatamaddhānaṃ arahanto sammāsambuddhā, sabbe te  bhagavanto pañca nīvaraṇe pahāya cetaso upakkilese paññāya  dubbalīkaraṇe catūsu satipaṭṭhānesu suppatiṭṭhitacittā, satta sambojjhaṅge  yathābhūtaṃ bhāvetvā anuttaraṃ sammāsambodhiṃ abhisambujjhissanti.  bhagavāpi, bhante, etarahi arahaṃ sammāsambuddho pañca nīvaraṇe pahāya  cetaso upakkilese paññāya dubbalīkaraṇe catūsu satipaṭṭhānesu  suppatiṭṭhitacitto ^a^M3.0084^ea^ satta sambojjhaṅge yathābhūtaṃ bhāvetvā anuttaraṃ  sammāsambodhiṃ abhisambuddho. </p>
              <p>[03] 144^b^.^eb^ ``idhāhaṃ, bhante, yena bhagavā ^a^P3.0102^ea^ tenupasaṅkamiṃ  dhammassavanāya. tassa me, bhante, bhagavā dhammaṃ deseti uttaruttaraṃ  paṇītapaṇītaṃ kaṇhasukkasappaṭibhāgaṃ. yathā yathā me, bhante, bhagavā  dhammaṃ desesi uttaruttaraṃ paṇītapaṇītaṃ kaṇhasukkasappaṭibhāgaṃ, tathā tathāhaṃ  tasmiṃ dhamme abhiññā ^a^V3.0075^ea^ idhekaccaṃ dhammaṃ dhammesu niṭṭhamagamaṃ; satthari  pasīdiṃ -- `sammāsambuddho bhagavā, svākkhāto bhagavatā dhammo,  suppaṭipanno sāvakasaṅgho'ti. </p>
            </h4>
            <h4>
              <h4n> kusaladhammadesanā </h4n>
              <p>[03] 145^b^.^eb^ ``aparaṃ ^a^T3.0111^ea^ pana, bhante, etadānuttariyaṃ, yathā  bhagavā dhammaṃ deseti kusalesu dhammesu. tatrime kusalā dhammā  seyyathidaṃ, cattāro satipaṭṭhānā, cattāro sammappadhānā, cattāro  iddhipādā, pañcindriyāni, pañca balāni, satta bojjhaṅgā, ariyo  aṭṭhaṅgiko maggo. idha, bhante, bhikkhu āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharati. etadānuttariyaṃ, bhante, kusalesu dhammesu. taṃ  bhagavā asesamabhijānāti, taṃ bhagavato asesamabhijānato uttari  abhiññeyyaṃ natthi, yadabhijānaṃ añño samaṇo vā brāhmaṇo vā  bhagavatā bhiyyobhiññataro assa, yadidaṃ kusalesu dhammesu. </p>
            </h4>
            <h4>
              <h4n> āyatanapaṇṇattidesanā </h4n>
              <p>[03] 146^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti āyatanapaṇṇattīsu. chayimāni, bhante,  ajjhattikabāhirāni āyatanāni. cakkhuñceva rūpā {rūpāni (ka0)} ca, sotañceva  saddā ca, ghānañceva gandhā ca, jivhā ceva rasā ca, kāyo ceva  phoṭṭhabbā ca, mano ceva dhammā ca. etadānuttariyaṃ, bhante,  āyatanapaṇṇattīsu. taṃ bhagavā asesamabhijānāti, taṃ bhagavato  asesamabhijānato uttari abhiññeyyaṃ natthi, yadabhijānaṃ ^a^P3.0103^ea^ añño  samaṇo vā brāhmaṇo vā bhagavatā bhiyyobhiññataro assa yadidaṃ  āyatanapaṇṇattīsu. </p>
            </h4>
            <h4>
              <h4n> gabbhāvakkantidesanā </h4n>
              <p>[03] 147^b^.^eb^ ``aparaṃ ^a^M3.0085^ea^ pana, bhante, etadānuttariyaṃ, yathā  bhagavā dhammaṃ deseti gabbhāvakkantīsu. catasso imā, bhante,  gabbhāvakkantiyo. idha ^a^T3.0112^ea^, bhante, ekacco asampajāno mātukucchiṃ  okkamati; asampajāno mātukucchismiṃ ṭhāti; asampajāno  mātukucchimhā nikkhamati. ayaṃ paṭhamā gabbhāvakkanti.</p>
              <p>[03] ``puna ^a^V3.0076^ea^ caparaṃ, bhante, idhekacco sampajāno mātukucchiṃ okkamati;  asampajāno mātukucchismiṃ ṭhāti; asampajāno mātukucchimhā  nikkhamati. ayaṃ dutiyā gabbhāvakkanti.</p>
              <p>[03] ``puna caparaṃ, bhante, idhekacco sampajāno mātukucchiṃ okkamati;  sampajāno mātukucchismiṃ ṭhāti; asampajāno mātukucchimhā  nikkhamati. ayaṃ tatiyā gabbhāvakkanti.</p>
              <p>[03] ``puna caparaṃ, bhante, idhekacco sampajāno mātukucchiṃ okkamati;  sampajāno mātukucchismiṃ ṭhāti; sampajāno mātukucchimhā  nikkhamati. ayaṃ catutthā gabbhāvakkanti. etadānuttariyaṃ, bhante,  gabbhāvakkantīsu. </p>
            </h4>
            <h4>
              <h4n> ādesanavidhādesanā </h4n>
              <p>[03] 148^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti ādesanavidhāsu. catasso imā, bhante,  ādesanavidhā. idha, bhante, ekacco nimittena ādisati --  `evampi te mano, itthampi te mano, itipi te citta'nti. so ^a^T3.0113^ea^  bahuṃ cepi ādisati, tatheva taṃ hoti, no aññathā. ayaṃ paṭhamā  ādesanavidhā.</p>
              <p>[03] ``puna caparaṃ, bhante, idhekacco na heva kho nimittena ādisati.  api ca kho manussānaṃ vā amanussānaṃ vā devatānaṃ vā saddaṃ  sutvā ādisati -- `evampi te mano, itthampi te mano, itipi te  citta'nti. so bahuṃ cepi ādisati, tatheva taṃ hoti, no aññathā.  ayaṃ dutiyā ādesanavidhā.</p>
              <p>[03] ``puna caparaṃ, bhante, idhekacco na heva kho nimittena  ādisati, nāpi manussānaṃ vā amanussānaṃ vā devatānaṃ vā saddaṃ  sutvā ādisati. api ^a^P3.0104^ea^ ca kho vitakkayato vicārayato  vitakkavipphārasaddaṃ sutvā ādisati ^a^M3.0086^ea^ -- `evampi te mano, itthampi te  mano, itipi te citta'nti. so bahuṃ cepi ādisati, tatheva taṃ  hoti, no aññathā. ayaṃ tatiyā ādesanavidhā.</p>
              <p>[03] ``puna caparaṃ, bhante, idhekacco na heva kho nimittena  ādisati, nāpi manussānaṃ vā amanussānaṃ vā devatānaṃ vā saddaṃ  sutvā ādisati, nāpi vitakkayato vicārayato vitakkavipphārasaddaṃ ^a^V3.0077^ea^  sutvā ādisati. api ca kho avitakkaṃ avicāraṃ samādhiṃ  samāpannassa {vitakkavicārasamādhisamāpannassa (syā0 ka0) a0 ni0  3.61  passitabbaṃ}  cetasā ceto paricca pajānāti -- `yathā imassa bhoto  manosaṅkhārā paṇihitā. tathā imassa cittassa anantarā imaṃ nāma  vitakkaṃ vitakkessatī'ti. so bahuṃ cepi ādisati, tatheva taṃ hoti,  no aññathā. ayaṃ catutthā ādesanavidhā. etadānuttariyaṃ, bhante,  ādesanavidhāsu. </p>
            </h4>
            <h4>
              <h4n> dassanasamāpattidesanā </h4n>
              <p>[03] 149^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti dassanasamāpattīsu. catasso imā, bhante,  dassanasamāpattiyo. idha, bhante, ekacco samaṇo vā brāhmaṇo vā  ātappamanvāya padhānamanvāya anuyogamanvāya appamādamanvāya  sammāmanasikāramanvāya tathārūpaṃ cetosamādhiṃ phusati, yathāsamāhite  citte imameva kāyaṃ uddhaṃ pādatalā ^a^T3.0114^ea^ adho kesamatthakā tacapariyantaṃ pūraṃ  nānappakārassa asucino paccavekkhati -- `atthi imasmiṃ kāye kesā  lomā nakhā dantā taco maṃsaṃ nhāru aṭṭhi aṭṭhimiñjaṃ vakkaṃ hadayaṃ yakanaṃ  kilomakaṃ pihakaṃ papphāsaṃ antaṃ antaguṇaṃ udariyaṃ karīsaṃ pittaṃ semhaṃ  pubbo lohitaṃ sedo medo assu vasā kheḷo siṅghānikā lasikā  mutta'nti. ayaṃ paṭhamā dassanasamāpatti.</p>
              <p>[03] ``puna caparaṃ ^a^P3.0105^ea^, bhante, idhekacco samaṇo vā brāhmaṇo vā  ātappamanvāya...pe0... tathārūpaṃ cetosamādhiṃ phusati, yathāsamāhite  citte imameva kāyaṃ uddhaṃ pādatalā adho kesamatthakā tacapariyantaṃ pūraṃ  nānappakārassa asucino paccavekkhati -- `atthi imasmiṃ kāye kesā ^a^M3.0087^ea^   lomā...pe0... lasikā mutta'nti. atikkamma ca purisassa  chavimaṃsalohitaṃ aṭṭhiṃ paccavekkhati. ayaṃ dutiyā dassanasamāpatti.</p>
              <p>[03] ``puna caparaṃ, bhante, idhekacco samaṇo vā brāhmaṇo vā  ātappamanvāya...pe0... tathārūpaṃ cetosamādhiṃ phusati, yathāsamāhite  citte imameva kāyaṃ uddhaṃ pādatalā adho kesamatthakā tacapariyantaṃ pūraṃ  nānappakārassa asucino paccavekkhati -- `atthi imasmiṃ kāye kesā  lomā...pe0... lasikā mutta'nti. atikkamma ca purisassa  chavimaṃsalohitaṃ aṭṭhiṃ paccavekkhati. purisassa ca viññāṇasotaṃ  pajānāti, ubhayato abbocchinnaṃ idha loke patiṭṭhitañca paraloke  patiṭṭhitañca. ayaṃ tatiyā dassanasamāpatti.</p>
              <p>[03] ``puna ^a^V3.0078^ea^ caparaṃ, bhante, idhekacco samaṇo vā brāhmaṇo vā  ātappamanvāya...pe0... tathārūpaṃ cetosamādhiṃ phusati, yathāsamāhite  citte imameva kāyaṃ uddhaṃ pādatalā adho kesamatthakā tacapariyantaṃ pūraṃ  nānappakārassa asucino paccavekkhati -- `atthi imasmiṃ kāye kesā  lomā...pe0... lasikā  mutta'nti. atikkamma ca purisassa ^a^T3.0115^ea^ chavimaṃsalohitaṃ aṭṭhiṃ  paccavekkhati. purisassa ca viññāṇasotaṃ pajānāti, ubhayato  abbocchinnaṃ idha loke appatiṭṭhitañca paraloke appatiṭṭhitañca. ayaṃ  catutthā dassanasamāpatti. etadānuttariyaṃ, bhante, dassanasamāpattīsu. </p>
            </h4>
            <h4>
              <h4n> puggalapaṇṇattidesanā </h4n>
              <p>[03] 150^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti puggalapaṇṇattīsu. sattime, bhante, puggalā.  ubhatobhāgavimutto paññāvimutto kāyasakkhī diṭṭhippatto saddhāvimutto  dhammānusārī saddhānusārī. etadānuttariyaṃ, bhante, puggalapaṇṇattīsu. </p>
            </h4>
            <h4>
              <h4n> padhānadesanā </h4n>
              <p>[03] 151^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ ^a^P3.0106^ea^ deseti padhānesu. sattime, bhante sambojjhaṅgā  satisambojjhaṅgo dhammavicayasambojjhaṅgo vīriyasambojjhaṅgo  pītisambojjhaṅgo passaddhisambojjhaṅgo samādhisambojjhaṅgo ^a^M3.0088^ea^   upekkhāsambojjhaṅgo. etadānuttariyaṃ, bhante, padhānesu. </p>
            </h4>
            <h4>
              <h4n> paṭipadādesanā </h4n>
              <p>[03] 152^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti paṭipadāsu. catasso imā, bhante, paṭipadā  dukkhā paṭipadā dandhābhiññā, dukkhā paṭipadā khippābhiññā, sukhā  paṭipadā dandhābhiññā, sukhā paṭipadā khippābhiññāti. tatra, bhante,  yāyaṃ paṭipadā dukkhā dandhābhiññā, ayaṃ, bhante, paṭipadā ubhayeneva  hīnā akkhāyati dukkhattā ca dandhattā ca. tatra, bhante, yāyaṃ  paṭipadā dukkhā khippābhiññā, ayaṃ pana, bhante, paṭipadā dukkhattā  hīnā ^a^V3.0079^ea^ akkhāyati ^a^T3.0116^ea^. tatra, bhante, yāyaṃ paṭipadā sukhā dandhābhiññā,  ayaṃ pana, bhante, paṭipadā dandhattā hīnā akkhāyati. tatra, bhante,  yāyaṃ paṭipadā sukhā khippābhiññā, ayaṃ pana, bhante, paṭipadā  ubhayeneva paṇītā akkhāyati sukhattā ca khippattā ca.  etadānuttariyaṃ, bhante, paṭipadāsu. </p>
            </h4>
            <h4>
              <h4n> bhassasamācārādidesanā </h4n>
              <p>[03] 153^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti bhassasamācāre. idha, bhante, ekacco na ceva  musāvādupasañhitaṃ vācaṃ bhāsati na ca vebhūtiyaṃ na ca pesuṇiyaṃ na ca  sārambhajaṃ jayāpekkho; mantā mantā ca vācaṃ bhāsati nidhānavatiṃ  kālena. etadānuttariyaṃ, bhante, bhassasamācāre.</p>
              <p>[03] ``aparaṃ pana, bhante, etadānuttariyaṃ, yathā bhagavā dhammaṃ deseti  purisasīlasamācāre. idha, bhante, ekacco sacco cassa saddho ca, na  ca kuhako, na ca lapako, na ca nemittiko, na ca nippesiko, na  ca lābhena ^a^P3.0107^ea^ lābhaṃ nijigīsanako {jijigiṃsanako (syā0),  nijigiṃsitā (sī0 pī0)}, indriyesu guttadvāro, bhojane mattaññū,  samakārī, jāgariyānuyogamanuyutto, atandito, āraddhavīriyo,  jhāyī, satimā, kalyāṇapaṭibhāno, gatimā, dhitimā, matimā, na ca  kāmesu giddho, sato ca nipako ca. etadānuttariyaṃ, bhante,  purisasīlasamācāre. </p>
            </h4>
            <h4>
              <h4n> anusāsanavidhādesanā </h4n>
              <p>[03] 154^b^.^eb^ ``aparaṃ ^a^M3.0089^ea^ pana, bhante, etadānuttariyaṃ, yathā  bhagavā dhammaṃ deseti anusāsanavidhāsu. catasso imā bhante  anusāsanavidhā -- jānāti ^a^T3.0117^ea^, bhante, bhagavā aparaṃ puggalaṃ paccattaṃ  yonisomanasikārā `ayaṃ puggalo yathānusiṭṭhaṃ tathā paṭipajjamāno  tiṇṇaṃ saṃyojanānaṃ parikkhayā sotāpanno bhavissati avinipātadhammo  niyato sambodhiparāyaṇo'ti. jānāti, bhante, bhagavā paraṃ puggalaṃ  paccattaṃ yonisomanasikārā -- `ayaṃ puggalo yathānusiṭṭhaṃ tathā  paṭipajjamāno tiṇṇaṃ saṃyojanānaṃ parikkhayā rāgadosamohānaṃ tanuttā  sakadāgāmī bhavissati, sakideva imaṃ lokaṃ āgantvā dukkhassantaṃ  karissatī'ti. jānāti, bhante, bhagavā paraṃ puggalaṃ paccattaṃ  yonisomanasikārā -- `ayaṃ puggalo yathānusiṭṭhaṃ tathā paṭipajjamāno  pañcannaṃ orambhāgiyānaṃ saṃyojanānaṃ parikkhayā opapātiko  bhavissati tattha parinibbāyī anāvattidhammo tasmā ^a^V3.0080^ea^ lokā'ti.  jānāti, bhante, bhagavā paraṃ puggalaṃ paccattaṃ yonisomanasikārā --  `ayaṃ puggalo yathānusiṭṭhaṃ tathā paṭipajjamāno āsavānaṃ khayā  anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharissatī'ti. etadānuttariyaṃ, bhante,  anusāsanavidhāsu. </p>
            </h4>
            <h4>
              <h4n> parapuggalavimuttiñāṇadesanā </h4n>
              <p>[03] 155^b^.^eb^ ``aparaṃ ^a^P3.0108^ea^ pana, bhante, etadānuttariyaṃ, yathā  bhagavā dhammaṃ deseti parapuggalavimuttiñāṇe. jānāti, bhante, bhagavā  paraṃ puggalaṃ paccattaṃ yonisomanasikārā -- `ayaṃ puggalo tiṇṇaṃ  saṃyojanānaṃ parikkhayā sotāpanno bhavissati avinipātadhammo  niyato sambodhiparāyaṇo'ti. jānāti, bhante, bhagavā paraṃ puggalaṃ  paccattaṃ yonisomanasikārā ^a^T3.0118^ea^ -- `ayaṃ puggalo tiṇṇaṃ saṃyojanānaṃ  parikkhayā rāgadosamohānaṃ tanuttā sakadāgāmī bhavissati, sakideva  imaṃ lokaṃ āgantvā dukkhassantaṃ karissatī'ti. jānāti, bhante,  bhagavā paraṃ puggalaṃ paccattaṃ yonisomanasikārā -- `ayaṃ puggalo  pañcannaṃ orambhāgiyānaṃ saṃyojanānaṃ parikkhayā opapātiko  bhavissati tattha parinibbāyī anāvattidhammo tasmā lokā'ti.  jānāti, bhante, bhagavā paraṃ puggalaṃ paccattaṃ yonisomanasikārā --  `ayaṃ puggalo āsavānaṃ khayā anāsavaṃ cetovimuttiṃ paññāvimuttiṃ ^a^M3.0090^ea^   diṭṭheva dhamme sayaṃ abhiññā sacchikatvā upasampajja viharissatī'ti.  etadānuttariyaṃ, bhante, parapuggalavimuttiñāṇe. </p>
            </h4>
            <h4>
              <h4n> sassatavādadesanā </h4n>
              <p>[03] 156^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti sassatavādesu. tayome, bhante, sassatavādā.  idha, bhante, ekacco samaṇo vā brāhmaṇo vā  ātappamanvāya...pe0... tathārūpaṃ cetosamādhiṃ phusati, yathāsamāhite  citte anekavihitaṃ pubbenivāsaṃ anussarati. seyyathidaṃ, ekampi  jātiṃ dvepi jātiyo tissopi jātiyo catassopi jātiyo pañcapi  jātiyo dasapi jātiyo vīsampi jātiyo tiṃsampi jātiyo  cattālīsampi jātiyo paññāsampi jātiyo jātisatampi  jātisahassampi jātisatasahassampi anekānipi jātisatāni  anekānipi jātisahassāni anekānipi jātisatasahassāni,  `amutrāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī ^a^T3.0119^ea^ ^a^P3.0109^ea^ evamāyupariyanto, so tato cuto amutra  udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro ^a^V3.0081^ea^   evaṃsukhadukkhappaṭisaṃvedī evamāyupariyanto, so tato cuto  idhūpapanno'ti. iti sākāraṃ sauddesaṃ anekavihitaṃ pubbenivāsaṃ  anussarati. so evamāha -- `atītaṃpāhaṃ addhānaṃ jānāmi --  saṃvaṭṭi vā loko vivaṭṭi vāti. anāgataṃpāhaṃ addhānaṃ jānāmi --  saṃvaṭṭissati vā loko vivaṭṭissati vāti. sassato attā ca  loko ca vañjho kūṭaṭṭho esikaṭṭhāyiṭṭhito. te ca sattā sandhāvanti  saṃsaranti cavanti upapajjanti, atthitveva sassatisama'nti. ayaṃ  paṭhamo sassatavādo.</p>
              <p>[03] ``puna caparaṃ, bhante, idhekacco samaṇo vā brāhmaṇo vā  ātappamanvāya...pe0... tathārūpaṃ cetosamādhiṃ phusati, yathāsamāhite  citte anekavihitaṃ pubbenivāsaṃ anussarati. seyyathidaṃ, ekampi  saṃvaṭṭavivaṭṭaṃ dvepi saṃvaṭṭavivaṭṭāni tīṇipi saṃvaṭṭavivaṭṭāni cattāripi  saṃvaṭṭavivaṭṭāni pañcapi saṃvaṭṭavivaṭṭāni dasapi saṃvaṭṭavivaṭṭāni,  `amutrāsiṃ evaṃnāmo evaṃgotto ^a^M3.0091^ea^ evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto amutra  udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapanno'ti. iti sākāraṃ sauddesaṃ anekavihitaṃ pubbenivāsaṃ  anussarati. so evamāha -- `atītaṃpāhaṃ addhānaṃ jānāmi saṃvaṭṭi  vā loko vivaṭṭi vāti ^a^T3.0120^ea^. anāgataṃpāhaṃ addhānaṃ jānāmi ^a^P3.0110^ea^ saṃvaṭṭissati  vā loko vivaṭṭissati vāti. sassato attā ca loko ca vañjho  kūṭaṭṭho esikaṭṭhāyiṭṭhito. te ca sattā sandhāvanti saṃsaranti cavanti  upapajjanti, atthitveva sassatisama'nti. ayaṃ dutiyo sassatavādo.</p>
              <p>[03] ``puna caparaṃ, bhante, idhekacco samaṇo vā brāhmaṇo vā  ātappamanvāya...pe0... tathārūpaṃ cetosamādhiṃ phusati, yathāsamāhite  citte anekavihitaṃ pubbenivāsaṃ anussarati. seyyathidaṃ, dasapi  saṃvaṭṭavivaṭṭāni vīsampi saṃvaṭṭavivaṭṭāni tiṃsampi saṃvaṭṭavivaṭṭāni  cattālīsampi saṃvaṭṭavivaṭṭāni, `amutrāsiṃ evaṃnāmo evaṃgotto  evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so  tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo  evamāhāro evaṃsukhadukkhappaṭisaṃvedī evamāyupariyanto, so tato cuto  idhūpapanno'ti. iti sākāraṃ sauddesaṃ anekavihitaṃ pubbenivāsaṃ  anussarati. so evamāha -- `atītaṃpāhaṃ addhānaṃ jānāmi saṃvaṭṭipi  loko vivaṭṭipīti; anāgataṃpāhaṃ addhānaṃ jānāmi saṃvaṭṭissatipi  loko vivaṭṭissatipīti. sassato attā ca loko ca vañjho  kūṭaṭṭho ^a^V3.0082^ea^ esikaṭṭhāyiṭṭhito. te ca sattā sandhāvanti saṃsaranti cavanti  upapajjanti, atthitveva sassatisama'nti. ayaṃ tatiyo sassatavādo,  etadānuttariyaṃ, bhante, sassatavādesu. </p>
            </h4>
            <h4>
              <h4n> pubbenivāsānussatiñāṇadesanā </h4n>
              <p>[03] 157^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti pubbenivāsānussatiñāṇe. idha, bhante, ekacco  samaṇo vā ^a^T3.0121^ea^ brāhmaṇo vā ātappamanvāya...pe0... tathārūpaṃ cetosamādhiṃ  phusati, yathāsamāhite citte anekavihitaṃ pubbenivāsaṃ anussarati.  seyyathidaṃ, ekampi jātiṃ dvepi jātiyo tissopi jātiyo  catassopi jātiyo pañcapi jātiyo dasapi jātiyo vīsampi  jātiyo tiṃsampi jātiyo cattālīsampi ^a^M3.0092^ea^ jātiyo paññāsampi  jātiyo jātisatampi jātisahassampi jātisatasahassampi anekepi  saṃvaṭṭakappe anekepi vivaṭṭakappe ^a^P3.0111^ea^ anekepi saṃvaṭṭavivaṭṭakappe, `amutrāsiṃ  evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto amutra udapādiṃ; tatrāpāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto idhūpapanno'ti. iti sākāraṃ  sauddesaṃ anekavihitaṃ pubbenivāsaṃ anussarati. santi, bhante, devā {sattā  (syā0)},  yesaṃ na sakkā gaṇanāya vā saṅkhānena vā āyu saṅkhātuṃ. api  ca, yasmiṃ yasmiṃ attabhāve abhinivuṭṭhapubbo {abhinivutthapubbo (sī0 syā0  pī0)} hoti yadi vā rūpīsu  yadi vā arūpīsu yadi vā saññīsu yadi vā asaññīsu yadi vā  nevasaññīnāsaññīsu. iti sākāraṃ sauddesaṃ anekavihitaṃ pubbenivāsaṃ  anussarati. etadānuttariyaṃ, bhante, pubbenivāsānussatiñāṇe. </p>
            </h4>
            <h4>
              <h4n> cutūpapātañāṇadesanā </h4n>
              <p>[03] 158^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti sattānaṃ cutūpapātañāṇe. idha, bhante, ekacco  samaṇo vā brāhmaṇo vā ātappamanvāya...pe0... tathārūpaṃ cetosamādhiṃ  phusati, yathāsamāhite citte dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage satte pajānāti -- `ime ^a^T3.0122^ea^  vata bhonto sattā kāyaduccaritena samannāgatā vacīduccaritena  samannāgatā manoduccaritena samannāgatā ariyānaṃ upavādakā  micchādiṭṭhikā micchādiṭṭhikammasamādānā. te kāyassa bhedā paraṃ  maraṇā apāyaṃ duggatiṃ vinipātaṃ ^a^V3.0083^ea^ nirayaṃ upapannā. ime vā pana  bhonto sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā. te kāyassa bhedā paraṃ ^a^P3.0112^ea^ maraṇā sugatiṃ  saggaṃ lokaṃ upapannā'ti. iti dibbena cakkhunā visuddhena  atikkantamānusakena satte passati cavamāne upapajjamāne hīne paṇīte ^a^M3.0093^ea^   suvaṇṇe dubbaṇṇe sugate duggate yathākammūpage satte pajānāti.  etadānuttariyaṃ, bhante, sattānaṃ cutūpapātañāṇe. </p>
            </h4>
            <h4>
              <h4n> iddhividhadesanā </h4n>
              <p>[03] 159^b^.^eb^ ``aparaṃ pana, bhante, etadānuttariyaṃ, yathā  bhagavā dhammaṃ deseti iddhividhāsu. dvemā, bhante, iddhividhāyo --  atthi, bhante, iddhi sāsavā saupadhikā, `no ariyā'ti vuccati.  atthi, bhante, iddhi anāsavā anupadhikā `ariyā'ti vuccati.  ``katamā ca, bhante, iddhi sāsavā saupadhikā, `no ariyā'ti vuccati?  idha, bhante, ekacco samaṇo vā brāhmaṇo vā  ātappamanvāya...pe0... tathārūpaṃ cetosamādhiṃ phusati, yathāsamāhite  citte anekavihitaṃ iddhividhaṃ paccanubhoti. ekopi hutvā bahudhā  hoti, bahudhāpi hutvā eko hoti; āvibhāvaṃ tirobhāvaṃ ^a^T3.0123^ea^ tirokuṭṭaṃ  tiropākāraṃ tiropabbataṃ asajjamāno gacchati seyyathāpi ākāse.  pathaviyāpi ummujjanimujjaṃ karoti, seyyathāpi udake. udakepi  abhijjamāne gacchati, seyyathāpi pathaviyaṃ. ākāsepi pallaṅkena  kamati, seyyathāpi pakkhī sakuṇo. imepi candimasūriye  evaṃmahiddhike evaṃmahānubhāve pāṇinā parāmasati parimajjati. yāva  brahmalokāpi kāyena vasaṃ vatteti. ayaṃ, bhante, iddhi sāsavā  saupadhikā, `no ariyā'ti vuccati.</p>
              <p>[03] ``katamā pana, bhante, iddhi anāsavā anupadhikā, `ariyā'ti  vuccati? idha, bhante, bhikkhu sace ākaṅkhati -- `paṭikūle  appaṭikūlasaññī vihareyya'nti, appaṭikūlasaññī tattha viharati. sace  ākaṅkhati -- `appaṭikūle paṭikūlasaññī ^a^P3.0113^ea^ vihareyya'nti,  paṭikūlasaññī tattha viharati. sace ākaṅkhati -- `paṭikūle ca  appaṭikūle ca appaṭikūlasaññī vihareyya'nti, appaṭikūlasaññī tattha  viharati. sace ākaṅkhati -- `paṭikūle ca appaṭikūle ca  paṭikūlasaññī vihareyya'nti, paṭikūlasaññī tattha viharati. sace  ākaṅkhati -- `paṭikūlañca appaṭikūlañca tadubhayaṃ abhinivajjetvā  upekkhako vihareyyaṃ sato sampajāno'ti, upekkhako tattha viharati  sato sampajāno. ayaṃ, bhante, iddhi anāsavā anupadhikā `ariyā'ti  vuccati. etadānuttariyaṃ, bhante, iddhividhāsu ^a^V3.0084^ea^. taṃ bhagavā  asesamabhijānāti, taṃ bhagavato asesamabhijānato uttari abhiññeyyaṃ  natthi, yadabhijānaṃ añño samaṇo ^a^M3.0094^ea^ vā brāhmaṇo vā bhagavatā  bhiyyobhiññataro assa yadidaṃ iddhividhāsu. </p>
            </h4>
            <h4>
              <h4n> aññathāsatthuguṇadassanaṃ </h4n>
              <p>[03] 160^b^.^eb^ ``yaṃ ^a^T3.0124^ea^ taṃ, bhante, saddhena kulaputtena pattabbaṃ  āraddhavīriyena thāmavatā purisathāmena purisavīriyena purisaparakkamena  purisadhorayhena, anuppattaṃ taṃ bhagavatā. na ca, bhante, bhagavā kāmesu  kāmasukhallikānuyogamanuyutto hīnaṃ gammaṃ pothujjanikaṃ anariyaṃ  anatthasaṃhitaṃ, na ca attakilamathānuyogamanuyutto dukkhaṃ anariyaṃ  anatthasaṃhitaṃ. catunnañca bhagavā jhānānaṃ ābhicetasikānaṃ  diṭṭhadhammasukhavihārānaṃ nikāmalābhī akicchalābhī akasiralābhī. </p>
            </h4>
            <h4>
              <h4n> anuyogadānappakāro </h4n>
              <p>[03] 161^b^.^eb^ ``sace maṃ, bhante, evaṃ puccheyya -- `kiṃ nu  kho, āvuso sāriputta, ahesuṃ atītamaddhānaṃ aññe samaṇā vā  brāhmaṇā vā bhagavatā bhiyyobhiññatarā sambodhiya'nti, evaṃ puṭṭho ahaṃ,  bhante, `no'ti vadeyyaṃ. `kiṃ panāvuso sāriputta, bhavissanti  anāgatamaddhānaṃ aññe samaṇā vā brāhmaṇā vā bhagavatā bhiyyobhiññatarā  sambodhiya'nti, evaṃ puṭṭho ahaṃ, bhante, `no'ti vadeyyaṃ ^a^P3.0114^ea^. `kiṃ  panāvuso sāriputta, atthetarahi añño samaṇo vā brāhmaṇo vā  bhagavatā bhiyyobhiññataro sambodhiya'nti, evaṃ puṭṭho ahaṃ, bhante,  `no'ti vadeyyaṃ.</p>
              <p>[03] ``sace pana maṃ, bhante, evaṃ puccheyya -- `kiṃ nu kho, āvuso  sāriputta, ahesuṃ atītamaddhānaṃ aññe samaṇā vā brāhmaṇā vā bhagavatā  samasamā sambodhiya'nti, evaṃ puṭṭho ahaṃ, bhante, `eva'nti vadeyyaṃ.  `kiṃ panāvuso sāriputta, bhavissanti anāgatamaddhānaṃ aññe samaṇā  vā brāhmaṇā vā bhagavatā samasamā sambodhiya'nti, evaṃ puṭṭho ahaṃ,  bhante, ``eva''nti vadeyyaṃ 3.0125. `kiṃ panāvuso sāriputta, atthetarahi  aññe samaṇā vā brāhmaṇā vā bhagavatā samasamā sambodhiya'nti, evaṃ  puṭṭho ahaṃ bhante `no'ti vadeyyaṃ.</p>
              <p>[03] ``sace pana maṃ, bhante, evaṃ puccheyya -- `kiṃ panāyasmā  sāriputto ekaccaṃ abbhanujānāti ^a^V3.0085^ea^, ekaccaṃ na abbhanujānātī'ti, evaṃ  puṭṭho ahaṃ, bhante, evaṃ byākareyyaṃ ^a^M3.0095^ea^ -- `sammukhā metaṃ, āvuso,  bhagavato sutaṃ, sammukhā paṭiggahitaṃ -- ``ahesuṃ atītamaddhānaṃ arahanto  sammāsambuddhā mayā samasamā sambodhiya''nti. sammukhā metaṃ,  āvuso, bhagavato sutaṃ, sammukhā paṭiggahitaṃ -- ``bhavissanti  anāgatamaddhānaṃ arahanto sammāsambuddhā mayā samasamā sambodhiya''nti.  sammukhā metaṃ, āvuso, bhagavato sutaṃ sammukhā paṭiggahitaṃ --  ``aṭṭhānametaṃ anavakāso yaṃ ekissā lokadhātuyā dve arahanto  sammāsambuddhā apubbaṃ acarimaṃ uppajjeyyuṃ, netaṃ ṭhānaṃ vijjatī'''ti.</p>
              <p>[03] ``kaccāhaṃ, bhante, evaṃ ^a^P3.0115^ea^ puṭṭho evaṃ byākaramāno vuttavādī ceva  bhagavato homi, na ca bhagavantaṃ abhūtena abbhācikkhāmi, dhammassa  cānudhammaṃ byākaromi, na ca koci sahadhammiko vādānuvādo {vādānupāto  (sī0)} gārayhaṃ  ṭhānaṃ āgacchatī''ti? ``taggha tvaṃ, sāriputta, evaṃ puṭṭho evaṃ  byākaramāno vuttavādī ceva me hosi, na ca maṃ abhūtena  abbhācikkhasi, dhammassa cānudhammaṃ byākarosi, na ca koci  sahadhammiko vādānuvādo gārayhaṃ ṭhānaṃ āgacchatī''ti. </p>
            </h4>
            <h4>
              <h4n> acchariyābbhutaṃ </h4n>
              <p>[03] 162^b^.^eb^ evaṃ ^a^T3.0126^ea^ vutte, āyasmā udāyī bhagavantaṃ etadavoca  -- ``acchariyaṃ, bhante, abbhutaṃ, bhante, tathāgatassa appicchatā  santuṭṭhitā sallekhatā. yatra hi nāma tathāgato evaṃmahiddhiko  evaṃmahānubhāvo, atha ca pana nevattānaṃ pātukarissati! ekamekañcepi  ito, bhante, dhammaṃ aññatitthiyā paribbājakā attani samanupasseyyuṃ,  te tāvatakeneva paṭākaṃ parihareyyuṃ. acchariyaṃ, bhante, abbhutaṃ, bhante,  tathāgatassa appicchatā santuṭṭhitā sallekhatā. yatra hi nāma  tathāgato evaṃ mahiddhiko evaṃmahānubhāvo. atha ca pana nevattānaṃ  pātukarissatī''ti!</p>
              <p>[03] ``passa kho tvaṃ, udāyi, `tathāgatassa appicchatā santuṭṭhitā  sallekhatā. yatra hi nāma tathāgato evaṃmahiddhiko evaṃmahānubhāvo,  atha ca pana nevattānaṃ pātukarissati'! ekamekañcepi ito, udāyi,  dhammaṃ aññatitthiyā paribbājakā attani samanupasseyyuṃ, te  tāvatakeneva paṭākaṃ ^a^M3.0096^ea^ parihareyyuṃ. passa kho tvaṃ, udāyi, `tathāgatassa  appicchatā santuṭṭhitā sallekhatā. yatra hi nāma tathāgato  evaṃmahiddhiko evaṃmahānubhāvo, atha ca pana nevattānaṃ  pātukarissatī'''ti! </p>
              <p>[03] 163^b^.^eb^ atha ^a^P3.0116^ea^ ^a^V3.0086^ea^ kho bhagavā āyasmantaṃ  sāriputtaṃ āmantesi  -- ``tasmā tiha tvaṃ, sāriputta, imaṃ dhammapariyāyaṃ abhikkhaṇaṃ  bhāseyyāsi bhikkhūnaṃ bhikkhunīnaṃ upāsakānaṃ upāsikānaṃ. yesampi  hi, sāriputta, moghapurisānaṃ bhavissati tathāgate kaṅkhā vā vimati  vā, tesamimaṃ dhammapariyāyaṃ sutvā tathāgate kaṅkhā vā vimati vā,  sā pahīyissatī''ti. iti hidaṃ āyasmā sāriputto ^a^T3.0127^ea^ bhagavato  sammukhā sampasādaṃ pavedesi. tasmā imassa veyyākaraṇassa  sampasādanīyaṃ tveva adhivacananti. </p>
              <p>[06] sampasādanīyasuttaṃ niṭṭhitaṃ pañcamaṃ. </p>
            </h4>
          </h3>
        </h2>
        <h2>
          <h2n> 6. pāsādikasuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 164^b^.^eb^ evaṃ ^a^P3.0117^ea^ ^a^M3.0097^ea^ ^a^V3.0087^ea^ ^a^T3.0128^ea^ me sutaṃ -- ekaṃ  samayaṃ bhagavā sakkesu viharati vedhaññā nāma sakyā, tesaṃ ambavane  pāsāde. </p>
            </h4>
            <h4>
              <h4n> nigaṇṭhanāṭaputtakālaṅkiriyā</h4n>
              <p>[03] tena kho pana samayena nigaṇṭho nāṭaputto {nāthaputto (sī0 pī0)} pāvāyaṃ  adhunākālaṅkato hoti. tassa kālaṅkiriyāya bhinnā nigaṇṭhā  dvedhikajātā bhaṇḍanajātā kalahajātā vivādāpannā aññamaññaṃ  mukhasattīhi vitudantā viharanti -- ``na tvaṃ imaṃ dhammavinayaṃ  ājānāsi, ahaṃ imaṃ dhammavinayaṃ ājānāmi, kiṃ tvaṃ imaṃ  dhammavinayaṃ ājānissasi? micchāpaṭipanno tvamasi, ahamasmi  sammāpaṭipanno. sahitaṃ me, asahitaṃ te. purevacanīyaṃ pacchā avaca,  pacchāvacanīyaṃ pure avaca. adhiciṇṇaṃ te viparāvattaṃ, āropito te  vādo, niggahito tvamasi, cara vādappamokkhāya, nibbeṭhehi vā sace  pahosī''ti. vadhoyeva kho {vadhoyeveko (ka0)} maññe nigaṇṭhesu nāṭaputtiyesu vattati  {anuvattati (syā0 ka0)}.  yepi nigaṇṭhassa nāṭaputtassa sāvakā gihī odātavasanā ^a^P3.0118^ea^, tepi {te  tesu (ka0)}  nigaṇṭhesu nāṭaputtiyesu nibbinnarūpā {nibbindarūpā (ka0)} virattarūpā paṭivānarūpā, yathā  taṃ durakkhāte dhammavinaye duppavedite aniyyānike anupasamasaṃvattanike  asammāsambuddhappavedite bhinnathūpe appaṭisaraṇe. </p>
              <p>[03] 165^b^.^eb^ atha kho cundo samaṇuddeso pāvāyaṃ vassaṃvuṭṭho {vassaṃvuttho  (sī0 syā0 pī0)}  yena sāmagāmo, yenāyasmā ānando tenupasaṅkami; upasaṅkamitvā  āyasmantaṃ ānandaṃ abhivādetvā ekamantaṃ nisīdi. ekamantaṃ  nisinno ^a^T3.0129^ea^ kho cundo samaṇuddeso āyasmantaṃ ānandaṃ etadavoca --  ``nigaṇṭho, bhante, nāṭaputto pāvāyaṃ adhunākālaṅkato. tassa  kālaṅkiriyāya bhinnā nigaṇṭhā dvedhikajātā...pe0... bhinnathūpe  appaṭisaraṇe''ti.</p>
              <p>[03] evaṃ ^a^V3.0088^ea^ vutte, āyasmā ānando cundaṃ samaṇuddesaṃ etadavoca --  ``atthi kho idaṃ, āvuso cunda, kathāpābhataṃ bhagavantaṃ dassanāya.  āyāmāvuso ^a^M3.0098^ea^ cunda, yena bhagavā tenupasaṅkamissāma; upasaṅkamitvā  etamatthaṃ bhagavato ārocessāmā''ti {āroceyyāmāti (syā0)}. ``evaṃ, bhante''ti kho cundo  samaṇuddeso āyasmato ānandassa paccassosi.</p>
              <p>[03] atha kho āyasmā ca ānando cundo ca samaṇuddeso yena bhagavā  tenupasaṅkamiṃsu; upasaṅkamitvā bhagavantaṃ abhivādetvā ekamantaṃ  nisīdiṃsu. ekamantaṃ nisinno kho āyasmā ānando bhagavantaṃ  etadavoca -- ``ayaṃ, bhante, cundo samaṇuddeso evamāha, `nigaṇṭho,  bhante, nāṭaputto pāvāyaṃ adhunākālaṅkato, tassa kālaṅkiriyāya bhinnā  nigaṇṭhā...pe0... bhinnathūpe appaṭisaraṇe'''ti. </p>
            </h4>
            <h4>
              <h4n> asammāsambuddhappaveditadhammavinayo </h4n>
              <p>[03] 166^b^.^eb^ ``evaṃ hetaṃ, cunda, hoti durakkhāte dhammavinaye  duppavedite ^a^P3.0119^ea^ aniyyānike anupasamasaṃvattanike asammāsambuddhappavedite.  idha, cunda, satthā ca hoti asammāsambuddho, dhammo ca durakkhāto  duppavedito aniyyāniko anupasamasaṃvattaniko  asammāsambuddhappavedito, sāvako ca tasmiṃ dhamme na  dhammānudhammappaṭipanno viharati na sāmīcippaṭipanno na anudhammacārī,  vokkamma ca tamhā dhammā vattati. so ^a^T3.0130^ea^ evamassa vacanīyo --  `tassa te, āvuso, lābhā, tassa te suladdhaṃ, satthā ca te  asammāsambuddho, dhammo ca durakkhāto duppavedito aniyyāniko  anupasamasaṃvattaniko asammāsambuddhappavedito. tvañca tasmiṃ dhamme na  dhammānudhammappaṭipanno viharasi, na sāmīcippaṭipanno, na  anudhammacārī, vokkamma ca tamhā dhammā vattasī'ti. iti kho,  cunda, satthāpi tattha gārayho, dhammopi tattha gārayho, sāvako ca  tattha evaṃ pāsaṃso. yo kho, cunda, evarūpaṃ sāvakaṃ evaṃ vadeyya --  `etāyasmā tathā paṭipajjatu, yathā te satthārā dhammo desito  paññatto'ti. yo ca samādapeti {samādāpeti (sī0 ṭṭha0)}, yañca samādapeti, yo ca  samādapito {samādāpito (sī0 ṭṭha0)} tathattāya paṭipajjati. sabbe te bahuṃ apuññaṃ pasavanti.  taṃ kissa hetu? evaṃ hetaṃ, cunda, hoti durakkhāte dhammavinaye  duppavedite aniyyānike anupasamasaṃvattanike asammāsambuddhappavedite. </p>
              <p>[03] 167^b^.^eb^ ``idha ^a^M3.0099^ea^ pana, cunda, satthā ca hoti  asammāsambuddho, dhammo ca durakkhāto duppavedito aniyyāniko  anupasamasaṃvattaniko asammāsambuddhappavedito, sāvako ca tasmiṃ dhamme ^a^V3.0089^ea^  dhammānudhammappaṭipanno viharati sāmīcippaṭipanno anudhammacārī,  samādāya taṃ dhammaṃ vattati. so evamassa vacanīyo -- `tassa te,  āvuso, alābhā, tassa te dulladdhaṃ, satthā ca te asammāsambuddho ^a^P3.0120^ea^,  dhammo ca durakkhāto duppavedito aniyyāniko anupasamasaṃvattaniko  asammāsambuddhappavedito. tvañca ^a^T3.0131^ea^ tasmiṃ dhamme dhammānudhammappaṭipanno  viharasi sāmīcippaṭipanno anudhammacārī, samādāya taṃ dhammaṃ  vattasī'ti. iti kho, cunda, satthāpi tattha gārayho, dhammopi  tattha gārayho, sāvakopi tattha evaṃ gārayho. yo kho, cunda,  evarūpaṃ sāvakaṃ evaṃ vadeyya -- `addhāyasmā ñāyappaṭipanno  ñāyamārādhessatī'ti. yo ca pasaṃsati, yañca pasaṃsati, yo ca  pasaṃsito bhiyyoso mattāya vīriyaṃ ārabhati. sabbe te bahuṃ apuññaṃ  pasavanti. taṃ kissa hetu? evañhetaṃ, cunda, hoti durakkhāte  dhammavinaye duppavedite aniyyānike anupasamasaṃvattanike  asammāsambuddhappavedite. </p>
            </h4>
            <h4>
              <h4n> sammāsambuddhappaveditadhammavinayo </h4n>
              <p>[03] 168^b^.^eb^ ``idha pana, cunda, satthā ca hoti  sammāsambuddho, dhammo ca svākkhāto suppavedito niyyāniko  upasamasaṃvattaniko sammāsambuddhappavedito, sāvako ca tasmiṃ dhamme na  dhammānudhammappaṭipanno viharati, na sāmīcippaṭipanno, na  anudhammacārī, vokkamma ca tamhā dhammā vattati. so evamassa  vacanīyo -- `tassa te, āvuso, alābhā, tassa te dulladdhaṃ, satthā  ca te sammāsambuddho, dhammo ca svākkhāto suppavedito niyyāniko  upasamasaṃvattaniko sammāsambuddhappavedito. tvañca tasmiṃ dhamme na  dhammānudhammappaṭipanno viharasi, na sāmīcippaṭipanno, na  anudhammacārī, vokkamma ca tamhā dhammā vattasī'ti. iti kho,  cunda, satthāpi tattha pāsaṃso, dhammopi tattha pāsaṃso, sāvako ca  tattha evaṃ gārayho. yo kho, cunda, evarūpaṃ ^a^T3.0132^ea^ sāvakaṃ evaṃ vadeyya --  `etāyasmā tathā paṭipajjatu yathā te satthārā dhammo desito  paññatto'ti. yo ca samādapeti, yañca samādapeti, yo ca  samādapito tathattāya paṭipajjati. sabbe te bahuṃ puññaṃ pasavanti.  taṃ kissa hetu? evañhetaṃ ^a^M3.0100^ea^, cunda, hoti svākkhāte dhammavinaye  suppavedite niyyānike upasamasaṃvattanike sammāsambuddhappavedite. </p>
              <p>[03] 169^b^.^eb^ ``idha ^a^P3.0121^ea^ pana, cunda, satthā ca hoti  sammāsambuddho, dhammo ca svākkhāto suppavedito niyyāniko  upasamasaṃvattaniko sammāsambuddhappavedito, sāvako ca tasmiṃ dhamme  dhammānudhammappaṭipanno viharati sāmīcippaṭipanno anudhammacārī,  samādāya taṃ dhammaṃ vattati. so evamassa vacanīyo -- `tassa te,  āvuso, lābhā, tassa te suladdhaṃ, satthā ca te {satthā ca te arahaṃ (syā0)}   sammāsambuddho ^a^V3.0090^ea^, dhammo  ca svākkhāto suppavedito niyyāniko upasamasaṃvattaniko  sammāsambuddhappavedito. tvañca tasmiṃ dhamme dhammānudhammappaṭipanno  viharasi sāmīcippaṭipanno anudhammacārī, samādāya taṃ dhammaṃ  vattasī'ti. iti kho, cunda, satthāpi tattha pāsaṃso, dhammopi  tattha pāsaṃso, sāvakopi tattha evaṃ pāsaṃso. yo kho, cunda,  evarūpaṃ sāvakaṃ evaṃ vadeyya -- `addhāyasmā ñāyappaṭipanno  ñāyamārādhessatī'ti. yo ca pasaṃsati, yañca pasaṃsati, yo ca  pasaṃsito {pasattho (syā0)} bhiyyoso mattāya vīriyaṃ ārabhati. sabbe te bahuṃ puññaṃ  pasavanti. taṃ kissa hetu? evañhetaṃ, cunda, hoti svākkhāte ^a^T3.0133^ea^  dhammavinaye suppavedite niyyānike upasamasaṃvattanike  sammāsambuddhappavedite. </p>
            </h4>
            <h4>
              <h4n> sāvakānutappasatthu </h4n>
              <p>[03] 170^b^.^eb^ ``idha pana, cunda, satthā ca loke udapādi  arahaṃ sammāsambuddho, dhammo ca svākkhāto suppavedito niyyāniko  upasamasaṃvattaniko sammāsambuddhappavedito, aviññāpitatthā cassa  honti sāvakā saddhamme, na ca tesaṃ kevalaṃ paripūraṃ brahmacariyaṃ  āvikataṃ hoti uttānīkataṃ sabbasaṅgāhapadakataṃ sappāṭihīrakataṃ ^a^P3.0122^ea^ yāva  devamanussehi suppakāsitaṃ. atha nesaṃ satthuno antaradhānaṃ hoti.  evarūpo kho, cunda, satthā sāvakānaṃ kālaṅkato anutappo hoti.  taṃ kissa hetu? satthā ca no loke udapādi arahaṃ sammāsambuddho,  dhammo ca svākkhāto suppavedito niyyāniko upasamasaṃvattaniko  sammāsambuddhappavedito, aviññāpitatthā camha saddhamme, na ca no  kevalaṃ paripūraṃ brahmacariyaṃ āvikataṃ hoti ^a^M3.0101^ea^ uttānīkataṃ  sabbasaṅgāhapadakataṃ sappāṭihīrakataṃ yāva devamanussehi suppakāsitaṃ.  atha no satthuno antaradhānaṃ hotīti. evarūpo kho, cunda, satthā  sāvakānaṃ kālaṅkato anutappo hoti. </p>
            </h4>
            <h4>
              <h4n> sāvakānanutappasatthu </h4n>
              <p>[03] 171^b^.^eb^ ``idha pana, cunda, satthā ca loke udapādi  arahaṃ sammāsambuddho. dhammo ca svākkhāto suppavedito niyyāniko  upasamasaṃvattaniko sammāsambuddhappavedito. viññāpitatthā cassa  honti ^a^T3.0134^ea^ sāvakā saddhamme, kevalañca tesaṃ paripūraṃ brahmacariyaṃ āvikataṃ  hoti uttānīkataṃ sabbasaṅgāhapadakataṃ sappāṭihīrakataṃ yāva  devamanussehi suppakāsitaṃ. atha nesaṃ satthuno antaradhānaṃ hoti.  evarūpo kho, cunda, satthā sāvakānaṃ kālaṅkato ananutappo hoti ^a^V3.0091^ea^.  taṃ kissa hetu? satthā ca no loke udapādi arahaṃ sammāsambuddho.  dhammo ca svākkhāto suppavedito niyyāniko upasamasaṃvattaniko  sammāsambuddhappavedito. viññāpitatthā camha saddhamme, kevalañca no  paripūraṃ brahmacariyaṃ āvikataṃ hoti uttānīkataṃ sabbasaṅgāhapadakataṃ  sappāṭihīrakataṃ yāva devamanussehi suppakāsitaṃ ^a^P3.0123^ea^. atha no satthuno  antaradhānaṃ hotīti. evarūpo kho, cunda, satthā sāvakānaṃ  kālaṅkato ananutappo hoti. </p>
            </h4>
            <h4>
              <h4n> brahmacariyāparipūrādikathā </h4n>
              <p>[03] 172^b^.^eb^ ``etehi cepi, cunda, aṅgehi samannāgataṃ  brahmacariyaṃ hoti, no ca kho satthā hoti thero rattaññū  cirapabbajito addhagato vayoanuppatto. evaṃ taṃ brahmacariyaṃ aparipūraṃ  hoti tenaṅgena.</p>
              <p>[03] ``yato ca kho, cunda, etehi ceva aṅgehi samannāgataṃ  brahmacariyaṃ hoti, satthā ca hoti thero rattaññū cirapabbajito  addhagato vayoanuppatto. evaṃ taṃ brahmacariyaṃ paripūraṃ hoti tenaṅgena. </p>
              <p>[03] 173^b^.^eb^ ``etehi cepi, cunda, aṅgehi samannāgataṃ  brahmacariyaṃ hoti, satthā ca hoti thero rattaññū cirapabbajito  addhagato vayoanuppatto ^a^T3.0135^ea^, no ca khvassa therā bhikkhū sāvakā honti  viyattā vinītā visāradā pattayogakkhemā. alaṃ samakkhātuṃ  saddhammassa, alaṃ uppannaṃ ^a^M3.0102^ea^ parappavādaṃ sahadhammehi suniggahitaṃ niggahetvā  sappāṭihāriyaṃ dhammaṃ desetuṃ. evaṃ taṃ brahmacariyaṃ aparipūraṃ hoti  tenaṅgena.</p>
              <p>[03] ``yato ca kho, cunda, etehi ceva aṅgehi samannāgataṃ  brahmacariyaṃ hoti, satthā ca hoti thero rattaññū cirapabbajito  addhagato vayoanuppatto, therā cassa bhikkhū sāvakā honti viyattā  vinītā visāradā pattayogakkhemā. alaṃ samakkhātuṃ saddhammassa,  alaṃ uppannaṃ parappavādaṃ sahadhammehi suniggahitaṃ niggahetvā  sappāṭihāriyaṃ dhammaṃ desetuṃ. evaṃ taṃ brahmacariyaṃ paripūraṃ hoti  tenaṅgena. </p>
              <p>[03] 174^b^.^eb^ ``etehi cepi, cunda, aṅgehi samannāgataṃ  brahmacariyaṃ hoti, satthā ca hoti thero rattaññū cirapabbajito  addhagato vayoanuppatto, therā cassa bhikkhū sāvakā honti viyattā ^a^V3.0092^ea^   vinītā visāradā pattayogakkhemā. alaṃ samakkhātuṃ saddhammassa,  alaṃ uppannaṃ parappavādaṃ sahadhammehi suniggahitaṃ niggahetvā  sappāṭihāriyaṃ dhammaṃ desetuṃ. no ca khvassa majjhimā bhikkhū  sāvakā honti...pe0... majjhimā cassa bhikkhū sāvakā honti, no  ca khvassa navā bhikkhū sāvakā honti...pe0... navā cassa bhikkhū  sāvakā honti, no ca khvassa therā bhikkhuniyo sāvikā  honti...pe0... therā cassa bhikkhuniyo sāvikā honti, no ca  khvassa majjhimā ^a^P3.0124^ea^ bhikkhuniyo sāvikā honti...pe0... majjhimā  cassa bhikkhuniyo sāvikā honti ^a^T3.0136^ea^, no ca khvassa navā  bhikkhuniyo sāvikā honti...pe0... navā cassa bhikkhuniyo  sāvikā honti, no ca khvassa upāsakā sāvakā honti gihī  odātavasanā brahmacārino...pe0... upāsakā cassa sāvakā honti  gihī odātavasanā brahmacārino, no ca khvassa upāsakā sāvakā  honti gihī odātavasanā kāmabhogino...pe0... upāsakā cassa  sāvakā honti gihī odātavasanā kāmabhogino, no ca khvassa  upāsikā sāvikā honti gihiniyo odātavasanā  brahmacāriniyo...pe0... upāsikā cassa sāvikā honti gihiniyo  odātavasanā brahmacāriniyo, no ca khvassa upāsikā sāvikā  honti gihiniyo odātavasanā kāmabhoginiyo...pe0... upāsikā  cassa sāvikā honti gihiniyo odātavasanā kāmabhoginiyo, no  ca khvassa brahmacariyaṃ hoti iddhañceva phītañca vitthārikaṃ bāhujaññaṃ  puthubhūtaṃ yāva devamanussehi suppakāsitaṃ...pe0... brahmacariyañcassa  hoti iddhañceva phītañca vitthārikaṃ bāhujaññaṃ puthubhūtaṃ yāva ^a^M3.0103^ea^   devamanussehi suppakāsitaṃ, no ca kho lābhaggayasaggappattaṃ. evaṃ taṃ  brahmacariyaṃ aparipūraṃ hoti tenaṅgena.</p>
              <p>[03] ``yato ca kho, cunda, etehi ceva aṅgehi samannāgataṃ  brahmacariyaṃ hoti, satthā ca hoti thero rattaññū cirapabbajito  addhagato vayoanuppatto, therā cassa bhikkhū sāvakā honti viyattā  vinītā visāradā pattayogakkhemā. alaṃ samakkhātuṃ saddhammassa,  alaṃ uppannaṃ parappavādaṃ sahadhammehi suniggahitaṃ niggahetvā  sappāṭihāriyaṃ dhammaṃ desetuṃ. majjhimā cassa bhikkhū sāvakā honti...pe0...   navā cassa bhikkhū sāvakā honti...pe0... therā cassa bhikkhuniyo  sāvikā ^a^T3.0137^ea^ honti...pe0... majjhimā cassa bhikkhuniyo sāvikā honti...pe0...  navā cassa bhikkhuniyo sāvikā honti...pe0... upāsakā cassa sāvakā  honti...pe0... gihī odātavasanā brahmacārino ^a^P3.0125^ea^. upāsakā cassa sāvakā  honti gihī odātavasanā kāmabhogino...pe0... upāsikā cassa sāvikā  honti gihiniyo odātavasanā brahmacāriniyo...pe0... upāsikā cassa  sāvikā honti gihiniyo odātavasanā kāmabhoginiyo...pe0...  brahmacariyañcassa hoti iddhañceva phītañca vitthārikaṃ ^a^V3.0093^ea^ bāhujaññaṃ  puthubhūtaṃ yāva devamanussehi suppakāsitaṃ, lābhaggappattañca  yasaggappattañca. evaṃ taṃ brahmacariyaṃ paripūraṃ hoti tenaṅgena. </p>
              <p>[03] 175^b^.^eb^ ``ahaṃ kho pana, cunda, etarahi satthā loke  uppanno arahaṃ sammāsambuddho. dhammo ca svākkhāto suppavedito  niyyāniko upasamasaṃvattaniko sammāsambuddhappavedito.  viññāpitatthā ca me sāvakā saddhamme, kevalañca tesaṃ paripūraṃ  brahmacariyaṃ āvikataṃ uttānīkataṃ sabbasaṅgāhapadakataṃ sappāṭihīrakataṃ  yāva devamanussehi suppakāsitaṃ. ahaṃ kho pana, cunda, etarahi  satthā thero rattaññū cirapabbajito addhagato vayoanuppatto.</p>
              <p>[03] ``santi kho pana me, cunda, etarahi therā bhikkhū sāvakā  honti viyattā vinītā visāradā pattayogakkhemā. alaṃ samakkhātuṃ  saddhammassa, alaṃ uppannaṃ parappavādaṃ sahadhammehi suniggahitaṃ niggahetvā  sappāṭihāriyaṃ dhammaṃ desetuṃ. santi kho pana me, cunda ^a^T3.0138^ea^, etarahi  majjhimā bhikkhū sāvakā...pe0... santi kho pana me, cunda, etarahi navā  bhikkhū sāvakā...pe0... santi kho pana me, cunda, etarahi therā  bhikkhuniyo sāvikā...pe0... santi kho ^a^M3.0104^ea^ pana me, cunda, etarahi  majjhimā bhikkhuniyo sāvikā...pe0... santi kho pana me, cunda,  etarahi navā bhikkhuniyo sāvikā...pe0... santi kho pana me, cunda,  etarahi upāsakā sāvakā gihī odātavasanā brahmacārino...pe0... santi  kho pana me, cunda, etarahi upāsakā sāvakā gihī odātavasanā  kāmabhogino...pe0... santi kho pana me, cunda, etarahi upāsikā  sāvikā gihiniyo odātavasanā brahmacāriniyo...pe0... santi kho pana ^a^P3.0126^ea^   me, cunda, etarahi upāsikā sāvikā gihiniyo odātavasanā  kāmabhoginiyo...pe0... etarahi kho pana me, cunda, brahmacariyaṃ iddhañceva  phītañca vitthārikaṃ bāhujaññaṃ puthubhūtaṃ yāva devamanussehi suppakāsitaṃ. </p>
              <p>[03] 176^b^.^eb^ ``yāvatā kho, cunda, etarahi satthāro loke  uppannā, nāhaṃ, cunda, aññaṃ ekasatthārampi samanupassāmi  evaṃlābhaggayasaggappattaṃ yatharivāhaṃ. yāvatā kho pana, cunda, etarahi  saṅgho vā gaṇo vā loke uppanno; nāhaṃ, cunda, aññaṃ ekaṃ saṃghampi  samanupassāmi evaṃlābhaggayasaggappattaṃ yatharivāyaṃ, cunda, bhikkhusaṅgho.  yaṃ kho taṃ, cunda, sammā vadamāno vadeyya -- `sabbākārasampannaṃ  sabbākāraparipūraṃ anūnamanadhikaṃ svākkhātaṃ kevalaṃ paripūraṃ brahmacariyaṃ  suppakāsita'nti. idameva taṃ sammā vadamāno vadeyya --  `sabbākārasampannaṃ...pe0... suppakāsita'nti.</p>
              <p>[03] ``udako ^a^V3.0094^ea^ {uddako (sī0 syā0 pī0)} sudaṃ, cunda, rāmaputto evaṃ vācaṃ bhāsati -- `passaṃ  na passatī'ti. kiñca ^a^T3.0139^ea^ passaṃ na passatīti? khurassa  sādhunisitassa talamassa passati, dhārañca khvassa na passati. idaṃ  vuccati -- `passaṃ na passatī'ti. yaṃ kho panetaṃ, cunda, udakena  rāmaputtena bhāsitaṃ hīnaṃ gammaṃ pothujjanikaṃ anariyaṃ anatthasaṃhitaṃ  khurameva sandhāya. yañca taṃ {yañcetaṃ (syā0 ka0)}, cunda, sammā vadamāno vadeyya --  `passaṃ ^a^P3.0127^ea^ na passatī'ti, idameva taṃ {idamevetaṃ (ka0)} sammā vadamāno vadeyya --  `passaṃ na passatī'ti. kiñca passaṃ na passatīti? evaṃ  sabbākārasampannaṃ sabbākāraparipūraṃ anūnamanadhikaṃ svākkhātaṃ kevalaṃ  paripūraṃ brahmacariyaṃ suppakāsitanti, iti hetaṃ passati {suppakāsitaṃ, iti hetaṃ na  passatīti (syā0 ka0)}. idamettha  apakaḍḍheyya, evaṃ taṃ parisuddhataraṃ assāti, iti hetaṃ na passati {na passatīti  (syā0 ka0)}.  idamettha upakaḍḍheyya, evaṃ taṃ paripūraṃ {parisuddhataraṃ (syā0 ka0), paripūrataraṃ  (?)} assāti, iti ^a^M3.0105^ea^ hetaṃ na passati.  idaṃ vuccati cunda -- `passaṃ na passatī'ti. yaṃ kho taṃ,  cunda, sammā vadamāno vadeyya -- `sabbākārasampannaṃ...pe0...  brahmacariyaṃ suppakāsita'nti. idameva taṃ sammā vadamāno vadeyya --  `sabbākārasampannaṃ sabbākāraparipūraṃ anūnamanadhikaṃ svākkhātaṃ kevalaṃ  paripūraṃ brahmacariyaṃ suppakāsita'nti. </p>
            </h4>
            <h4>
              <h4n> saṅgāyitabbadhammo </h4n>
              <p>[03] 177^b^.^eb^ tasmātiha, cunda, ye vo mayā dhammā abhiññā  desitā, tattha sabbeheva saṅgamma samāgamma atthena atthaṃ byañjanena  byañjanaṃ saṅgāyitabbaṃ na vivaditabbaṃ, yathayidaṃ brahmacariyaṃ addhaniyaṃ  assa ciraṭṭhitikaṃ, tadassa bahujanahitāya bahujanasukhāya  lokānukampāya atthāya hitāya sukhāya devamanussānaṃ. katame ca te,  cunda ^a^T3.0140^ea^, dhammā mayā abhiññā desitā, yattha sabbeheva saṅgamma  samāgamma atthena atthaṃ byañjanena byañjanaṃ saṅgāyitabbaṃ na  vivaditabbaṃ, yathayidaṃ brahmacariyaṃ addhaniyaṃ assa ciraṭṭhitikaṃ, tadassa  bahujanahitāya bahujanasukhāya lokānukampāya atthāya hitāya sukhāya  devamanussānaṃ? seyyathidaṃ -- cattāro satipaṭṭhānā, cattāro  sammappadhānā, cattāro iddhipādā, pañcindriyāni, pañca balāni, satta  bojjhaṅgā ^a^P3.0128^ea^, ariyo aṭṭhaṅgiko maggo. ime kho te, cunda, dhammā  mayā abhiññā desitā. yattha sabbeheva saṅgamma samāgamma atthena  atthaṃ byañjanena byañjanaṃ saṅgāyitabbaṃ na vivaditabbaṃ, yathayidaṃ  brahmacariyaṃ addhaniyaṃ assa ciraṭṭhitikaṃ, tadassa bahujanahitāya  bahujanasukhāya lokānukampāya atthāya hitāya sukhāya devamanussānaṃ. </p>
            </h4>
            <h4>
              <h4n> saññāpetabbavidhi </h4n>
              <p>[03] 178^b^.^eb^ ``tesañca ^a^V3.0095^ea^ vo, cunda, samaggānaṃ sammodamānānaṃ  avivadamānānaṃ sikkhataṃ {sikkhitabbaṃ (bahūsu)} aññataro sabrahmacārī saṅghe dhammaṃ bhāseyya.  tatra ce tumhākaṃ evamassa -- `ayaṃ kho āyasmā atthañceva  micchā gaṇhāti, byañjanāni ca micchā ropetī'ti. tassa neva  abhinanditabbaṃ na paṭikkositabbaṃ, anabhinanditvā appaṭikkositvā  so evamassa vacanīyo -- `imassa nu kho, āvuso, atthassa  imāni vā byañjanāni etāni vā byañjanāni katamāni  opāyikatarāni, imesañca {imesaṃ vā (syā0 pī0 ka0), imesaṃ (sī0)} byañjanānaṃ   ayaṃ vā attho eso vā attho ^a^M3.0106^ea^   katamo opāyikataro'ti ^a^T3.0141^ea^? so ce evaṃ vadeyya -- `imassa kho,  āvuso, atthassa imāneva byañjanāni opāyikatarāni, yā ceva {yañceva (sī0  ka0), ṭīkā oloketabbā}  etāni; imesañca {imedaṃ (sabbattha)} byañjanānaṃ ayameva attho opāyikataro, yā ceva {yañceva  (sī0 ka0), ṭīkā oloketabbā}  eso'ti. so neva ussādetabbo na apasādetabbo, anussādetvā  anapasādetvā sveva sādhukaṃ saññāpetabbo tassa ca atthassa tesañca  byañjanānaṃ nisantiyā. </p>
              <p>[03] 179^b^.^eb^ ``aparopi ce, cunda, sabrahmacārī saṅghe dhammaṃ  bhāseyya. tatra ce tumhākaṃ evamassa -- `ayaṃ kho āyasmā  atthañhi kho micchā gaṇhāti byañjanāni sammā ^a^P3.0129^ea^ ropetī'ti. tassa  neva abhinanditabbaṃ na paṭikkositabbaṃ, anabhinanditvā  appaṭikkositvā so evamassa vacanīyo -- `imesaṃ nu kho,  āvuso, byañjanānaṃ ayaṃ vā attho eso vā attho katamo  opāyikataro'ti? so ce evaṃ vadeyya -- `imesaṃ kho, āvuso,  byañjanānaṃ ayameva attho opāyikataro, yā ceva eso'ti. so  neva ussādetabbo na apasādetabbo, anussādetvā anapasādetvā sveva  sādhukaṃ saññāpetabbo tasseva atthassa nisantiyā. </p>
              <p>[03] 180^b^.^eb^ ``aparopi ce, cunda, sabrahmacārī saṅghe dhammaṃ  bhāseyya. tatra ce tumhākaṃ evamassa -- `ayaṃ kho āyasmā  atthañhi kho sammā gaṇhāti byañjanāni micchā ropetī'ti. tassa  neva abhinanditabbaṃ na paṭikkositabbaṃ; anabhinanditvā  appaṭikkositvā so ^a^T3.0142^ea^ evamassa vacanīyo -- `imassa nu kho,  āvuso, atthassa imāni vā byañjanāni etāni vā byañjanāni  katamāni opāyikatarānī'ti? so ce evaṃ vadeyya -- `imassa  kho, āvuso, atthassa imāneva byañjanāni opayikatarāni, yāni  ceva etānī'ti ^a^V3.0096^ea^. so neva ussādetabbo na apasādetabbo;  anussādetvā anapasādetvā sveva sādhukaṃ saññāpetabbo tesaññeva  byañjanānaṃ nisantiyā. </p>
              <p>[03] 181^b^.^eb^ ``aparopi ce, cunda, sabrahmacārī saṅghe dhammaṃ  bhāseyya. tatra ce tumhākaṃ evamassa -- `ayaṃ kho āyasmā  atthañceva sammā gaṇhāti byañjanāni ^a^M3.0107^ea^ ca sammā ropetī'ti. tassa  `sādhū'ti bhāsitaṃ abhinanditabbaṃ anumoditabbaṃ; tassa `sādhū'ti bhāsitaṃ  abhinanditvā anumoditvā so evamassa vacanīyo -- `lābhā no  āvuso, suladdhaṃ no āvuso, ye mayaṃ āyasmantaṃ tādisaṃ sabrahmacāriṃ  passāma evaṃ atthupetaṃ byañjanupeta'nti.</p>
              <p>[03] paccayānuññātakāraṇaṃ </p>
              <p>[03] 182^b^.^eb^ ``na vo ahaṃ, cunda, diṭṭhadhammikānaṃyeva  āsavānaṃ ^a^P3.0130^ea^ saṃvarāya dhammaṃ desemi. na panāhaṃ, cunda,  samparāyikānaṃyeva āsavānaṃ paṭighātāya dhammaṃ desemi.  diṭṭhadhammikānaṃ cevāhaṃ, cunda, āsavānaṃ saṃvarāya dhammaṃ desemi;  samparāyikānañca āsavānaṃ paṭighātāya. tasmātiha, cunda, yaṃ vo  mayā cīvaraṃ anuññātaṃ, alaṃ vo taṃ -- yāvadeva sītassa paṭighātāya,  uṇhassa paṭighātāya, ḍaṃsamakasavātātapasarīsapa {siriṃsapa (syā0)} samphassānaṃ  paṭighātāya, yāvadeva hirikopīnapaṭicchādanatthaṃ. yo ^a^T3.0143^ea^ vo mayā  piṇḍapāto anuññāto, alaṃ vo so yāvadeva imassa kāyassa ṭhitiyā  yāpanāya vihiṃsūparatiyā brahmacariyānuggahāya, iti purāṇañca vedanaṃ  paṭihaṅkhāmi, navañca vedanaṃ na uppādessāmi, yātrā ca me  bhavissati anavajjatā ca phāsuvihāro ca {cāti (bahūsu)}. yaṃ vo mayā senāsanaṃ  anuññātaṃ, alaṃ vo taṃ yāvadeva sītassa paṭighātāya, uṇhassa  paṭighātāya, ḍaṃsamakasavātātapasarīsapasamphassānaṃ paṭighātāya,  yāvadeva utuparissayavinodana paṭisallānārāmatthaṃ. yo vo mayā  gilānapaccayabhesajja parikkhāro anuññāto, alaṃ vo so yāvadeva  uppannānaṃ veyyābādhikānaṃ vedanānaṃ paṭighātāya abyāpajjaparamatāya  {abyāpajjhaparamatāyāti (sī0 syā0 pī0), abyābajjhaparamatāya (?)}. </p>
            </h4>
            <h4>
              <h4n> sukhallikānuyogo </h4n>
              <p>[03] 183^b^.^eb^ ``ṭhānaṃ kho panetaṃ, cunda, vijjati yaṃ  aññatitthiyā paribbājakā evaṃ vadeyyuṃ --  `sukhallikānuyogamanuyuttā samaṇā sakyaputtiyā viharantī'ti.  evaṃvādino {vadamānā (syā0)}, cunda, aññatitthiyā ^a^V3.0097^ea^ paribbājakā evamassu vacanīyā --  `katamo so ^a^M3.0108^ea^, āvuso, sukhallikānuyogo? sukhallikānuyogā hi  bahū anekavihitā nānappakārakā'ti.</p>
              <p>[03] ``cattārome, cunda, sukhallikānuyogā hīnā gammā pothujjanikā  anariyā anatthasaṃhitā na nibbidāya na virāgāya na nirodhāya na  upasamāya na abhiññāya na sambodhāya na nibbānāya saṃvattanti.  katame cattāro?</p>
              <p>[03] ``idha, cunda, ekacco bālo pāṇe vadhitvā vadhitvā attānaṃ  sukheti pīṇeti. ayaṃ paṭhamo sukhallikānuyogo.</p>
              <p>[03] ``puna caparaṃ, cunda, idhekacco ^a^T3.0144^ea^ ^a^P3.0131^ea^ adinnaṃ ādiyitvā ādiyitvā  attānaṃ sukheti pīṇeti. ayaṃ dutiyo sukhallikānuyogo.</p>
              <p>[03] ``puna caparaṃ, cunda, idhekacco musā bhaṇitvā bhaṇitvā attānaṃ  sukheti pīṇeti. ayaṃ tatiyo sukhallikānuyogo.</p>
              <p>[03] ``puna caparaṃ, cunda, idhekacco pañcahi kāmaguṇehi samappito  samaṅgībhūto paricāreti. ayaṃ catuttho sukhallikānuyogo.</p>
              <p>[03] ``ime kho, cunda, cattāro sukhallikānuyogā hīnā gammā  pothujjanikā anariyā anatthasaṃhitā na nibbidāya na virāgāya na  nirodhāya na upasamāya na abhiññāya na sambodhāya na nibbānāya  saṃvattanti.</p>
              <p>[03] ``ṭhānaṃ kho panetaṃ, cunda, vijjati yaṃ aññatitthiyā  paribbājakā evaṃ vadeyyuṃ -- ``ime cattāro sukhallikānuyoge  anuyuttā samaṇā sakyaputtiyā viharantī'ti. te vo {te (sī0 pī0)} `māhevaṃ'  tissu vacanīyā. na te vo sammā vadamānā vadeyyuṃ,  abbhācikkheyyuṃ asatā abhūtena. </p>
              <p>[03] 184^b^.^eb^ ``cattārome, cunda, sukhallikānuyogā  ekantanibbidāya virāgāya nirodhāya upasamāya abhiññāya  sambodhāya nibbānāya saṃvattanti. katame cattāro?</p>
              <p>[03] ``idha ^a^V3.0098^ea^, cunda, bhikkhu vivicceva kāmehi vivicca akusalehi  dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharati. ayaṃ paṭhamo sukhallikānuyogo.</p>
              <p>[03] ``puna ^a^M3.0109^ea^ caparaṃ, cunda, bhikkhu vitakkavicārānaṃ  vūpasamā...pe0... dutiyaṃ jhānaṃ upasampajja viharati. ayaṃ dutiyo  sukhallikānuyogo.</p>
              <p>[03] ``puna caparaṃ, cunda, bhikkhu pītiyā ca virāgā...pe0... tatiyaṃ ^a^T3.0145^ea^  jhānaṃ upasampajja viharati. ayaṃ tatiyo sukhallikānuyogo.</p>
              <p>[03] ``puna caparaṃ, cunda, bhikkhu sukhassa ca pahānā ^a^P3.0132^ea^ dukkhassa ca  pahānā...pe0... catutthaṃ jhānaṃ upasampajja viharati. ayaṃ  catuttho sukhallikānuyogo.</p>
              <p>[03] ``ime kho, cunda, cattāro sukhallikānuyogā ekantanibbidāya  virāgāya nirodhāya upasamāya abhiññāya sambodhāya nibbānāya  saṃvattanti.</p>
              <p>[03] ``ṭhānaṃ kho panetaṃ, cunda, vijjati yaṃ aññatitthiyā  paribbājakā evaṃ vadeyyuṃ -- ``ime cattāro sukhallikānuyoge  anuyuttā samaṇā sakyaputtiyā viharantī'ti. te vo `evaṃ'  tissu vacanīyā. sammā te vo vadamānā vadeyyuṃ, na te vo  abbhācikkheyyuṃ asatā abhūtena. </p>
            </h4>
            <h4>
              <h4n> sukhallikānuyogānisaṃso </h4n>
              <p>[03] 185^b^.^eb^ ``ṭhānaṃ kho panetaṃ, cunda, vijjati, yaṃ  aññatitthiyā paribbājakā evaṃ vadeyyuṃ -- `ime panāvuso, cattāro  sukhallikānuyoge anuyuttānaṃ viharataṃ kati phalāni katānisaṃsā  pāṭikaṅkhā'ti? evaṃvādino, cunda, aññatitthiyā paribbājakā  evamassu vacanīyā -- `ime kho, āvuso, cattāro  sukhallikānuyoge anuyuttānaṃ viharataṃ cattāri phalāni cattāro ^a^V3.0099^ea^   ānisaṃsā pāṭikaṅkhā. katame cattāro? idhāvuso, bhikkhu tiṇṇaṃ  saṃyojanānaṃ parikkhayā sotāpanno hoti avinipātadhammo niyato  sambodhiparāyaṇo. idaṃ paṭhamaṃ phalaṃ, paṭhamo ānisaṃso. puna caparaṃ,  āvuso, bhikkhu tiṇṇaṃ saṃyojanānaṃ parikkhayā rāgadosamohānaṃ  tanuttā sakadāgāmī hoti, sakideva imaṃ lokaṃ āgantvā dukkhassantaṃ ^a^T3.0146^ea^  karoti. idaṃ dutiyaṃ phalaṃ, dutiyo ānisaṃso. puna caparaṃ,  āvuso, bhikkhu pañcannaṃ orambhāgiyānaṃ saṃyojanānaṃ parikkhayā  opapātiko hoti, tattha parinibbāyī anāvattidhammo tasmā lokā.  idaṃ tatiyaṃ phalaṃ, tatiyo ānisaṃso. puna caparaṃ, āvuso,  bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja viharati. idaṃ catutthaṃ  phalaṃ catuttho ānisaṃso. ime ^a^M3.0110^ea^ kho, āvuso, cattāro  sukhallikānuyoge anuyuttānaṃ viharataṃ imāni cattāri phalāni, cattāro  ānisaṃsā pāṭikaṅkhā''ti. </p>
            </h4>
            <h4>
              <h4n> khīṇāsavābhabbaṭhānaṃ </h4n>
              <p>[03] 186^b^.^eb^ ``ṭhānaṃ kho panetaṃ, cunda, vijjati yaṃ  aññatitthiyā ^a^P3.0133^ea^ paribbājakā evaṃ vadeyyuṃ -- `aṭṭhitadhammā samaṇā  sakyaputtiyā viharantī'ti. evaṃvādino, cunda, aññatitthiyā  paribbājakā evamassu vacanīyā -- `atthi kho, āvuso, tena  bhagavatā jānatā passatā arahatā sammāsambuddhena sāvakānaṃ dhammā  desitā paññattā yāvajīvaṃ anatikkamanīyā. seyyathāpi, āvuso,  indakhīlo vā ayokhīlo vā gambhīranemo sunikhāto acalo  asampavedhī. evameva kho, āvuso, tena bhagavatā jānatā passatā  arahatā sammāsambuddhena sāvakānaṃ dhammā desitā paññattā yāvajīvaṃ  anatikkamanīyā. yo so, āvuso, bhikkhu arahaṃ khīṇāsavo  vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto, abhabbo so nava  ṭhānāni ajjhācarituṃ. abhabbo, āvuso, khīṇāsavo bhikkhu  sañcicca ^a^T3.0147^ea^ pāṇaṃ jīvitā voropetuṃ; abhabbo khīṇāsavo bhikkhu adinnaṃ  theyyasaṅkhātaṃ ādiyituṃ; abhabbo khīṇāsavo bhikkhu methunaṃ dhammaṃ  paṭisevituṃ; abhabbo khīṇāsavo bhikkhu sampajānamusā bhāsituṃ;  abhabbo khīṇāsavo bhikkhu sannidhikārakaṃ kāme paribhuñjituṃ  seyyathāpi pubbe āgārikabhūto; abhabbo khīṇāsavo bhikkhu  chandāgatiṃ gantuṃ; abhabbo khīṇāsavo bhikkhu dosāgatiṃ gantuṃ;  abhabbo khīṇāsavo bhikkhu mohāgatiṃ gantuṃ; abhabbo khīṇāsavo  bhikkhu bhayāgatiṃ gantuṃ. yo so, āvuso, bhikkhu arahaṃ khīṇāsavo  vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto, abhabbo so imāni nava  ṭhānāni ajjhācaritu''nti. </p>
            </h4>
            <h4>
              <h4n> pañhābyākaraṇaṃ </h4n>
              <p>[03] 187^b^.^eb^ ``ṭhānaṃ ^a^V3.0100^ea^ ^a^P3.0134^ea^ kho panetaṃ, cunda,  vijjati, yaṃ aññatitthiyā paribbājakā evaṃ vadeyyuṃ -- `atītaṃ kho addhānaṃ  ārabbha samaṇo gotamo atīrakaṃ ñāṇadassanaṃ paññapeti, no ca kho  anāgataṃ addhānaṃ ārabbha atīrakaṃ ñāṇadassanaṃ paññapeti, tayidaṃ kiṃsu  tayidaṃ kathaṃsū'ti? te ca aññatitthiyā ^a^M3.0111^ea^ paribbājakā aññavihitakena  ñāṇadassanena aññavihitakaṃ ñāṇadassanaṃ paññapetabbaṃ maññanti yathariva  bālā abyattā. atītaṃ kho, cunda, addhānaṃ ārabbha tathāgatassa  satānusāri ñāṇaṃ hoti; so yāvatakaṃ ākaṅkhati tāvatakaṃ  anussarati. anāgatañca kho addhānaṃ ārabbha tathāgatassa bodhijaṃ  ñāṇaṃ uppajjati -- `ayamantimā ^a^T3.0148^ea^ jāti, natthidāni punabbhavo'ti.  `atītaṃ cepi, cunda, hoti abhūtaṃ atacchaṃ anatthasaṃhitaṃ, na taṃ  tathāgato byākaroti. atītaṃ cepi, cunda, hoti bhūtaṃ tacchaṃ  anatthasaṃhitaṃ, tampi tathāgato na byākaroti. atītaṃ cepi cunda,  hoti bhūtaṃ tacchaṃ atthasaṃhitaṃ, tatra kālaññū tathāgato hoti tassa  pañhassa veyyākaraṇāya. anāgataṃ cepi, cunda, hoti abhūtaṃ atacchaṃ  anatthasaṃhitaṃ, na taṃ tathāgato byākaroti...pe0... tassa pañhassa  veyyākaraṇāya. paccuppannaṃ cepi, cunda, hoti abhūtaṃ atacchaṃ  anatthasaṃhitaṃ, na taṃ tathāgato byākaroti. paccuppannaṃ cepi, cunda,  hoti bhūtaṃ tacchaṃ ^a^P3.0135^ea^ anatthasaṃhitaṃ, tampi tathāgato na byākaroti.  paccuppannaṃ cepi, cunda, hoti bhūtaṃ tacchaṃ atthasaṃhitaṃ, tatra kālaññū  tathāgato hoti tassa pañhassa veyyākaraṇāya. </p>
              <p>[03] 188^b^.^eb^ ``iti kho, cunda, atītānāgatapaccuppannesu  dhammesu tathāgato kālavādī {kālavādī saccavādī (syā0)} bhūtavādī atthavādī dhammavādī  vinayavādī, tasmā `tathāgato'ti vuccati. yañca kho, cunda,  sadevakassa lokassa samārakassa sabrahmakassa sassamaṇabrāhmaṇiyā  pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ  anuvicaritaṃ manasā, sabbaṃ tathāgatena abhisambuddhaṃ, tasmā  `tathāgato'ti vuccati. yañca, cunda, rattiṃ tathāgato anuttaraṃ  sammāsambodhiṃ abhisambujjhati, yañca rattiṃ anupādisesāya  nibbānadhātuyā parinibbāyati, yaṃ etasmiṃ antare bhāsati ^a^T3.0149^ea^ lapati  niddisati. sabbaṃ taṃ tatheva hoti no aññathā, tasmā  `tathāgato'ti vuccati. yathāvādī, cunda, tathāgato tathākārī,  yathākārī tathāvādī. iti yathāvādī tathākārī, yathākārī  tathāvādī, tasmā `tathāgato'ti vuccati. sadevake loke, cunda,  samārake sabrahmake sassamaṇabrāhmaṇiyā pajāya sadevamanussāya tathāgato  abhibhū anabhibhūto aññadatthudaso vasavattī, tasmā `tathāgato'ti  vuccati. </p>
            </h4>
            <h4>
              <h4n> abyākataṭṭhānaṃ </h4n>
              <p>[03] 189^b^.^eb^ ``ṭhānaṃ ^a^M3.0112^ea^ ^a^V3.0101^ea^ kho panetaṃ, cunda, vijjati yaṃ  aññatitthiyā paribbājakā evaṃ vadeyyuṃ -- `kiṃ nu kho, āvuso,  hoti tathāgato paraṃ maraṇā, idameva saccaṃ moghamañña'nti?  evaṃvādino, cunda, aññatitthiyā paribbājakā evamassu vacanīyā --  `abyākataṃ kho, āvuso, bhagavatā ^a^P3.0136^ea^ -- ``hoti tathāgato paraṃ maraṇā,  idameva saccaṃ moghamañña'''nti.</p>
              <p>[03] ``ṭhānaṃ kho panetaṃ, cunda, vijjati, yaṃ aññatitthiyā  paribbājakā evaṃ vadeyyuṃ -- `kiṃ panāvuso, na hoti tathāgato paraṃ  maraṇā, idameva saccaṃ moghamañña'nti? evaṃvādino, cunda,  aññatitthiyā paribbājakā evamassu vacanīyā -- `etampi kho,  āvuso, bhagavatā abyākataṃ -- ``na hoti tathāgato paraṃ maraṇā,  idameva saccaṃ moghamañña'''nti.</p>
              <p>[03] ``ṭhānaṃ kho panetaṃ, cunda, vijjati, yaṃ aññatitthiyā  paribbājakā evaṃ vadeyyuṃ -- `kiṃ panāvuso, hoti ca na ca hoti  tathāgato paraṃ maraṇā, idameva saccaṃ moghamañña'nti? evaṃvādino,  cunda, aññatitthiyā paribbājakā evamassu vacanīyā -- `abyākataṃ ^a^T3.0150^ea^  kho etaṃ, āvuso, bhagavatā -- ``hoti ca na ca hoti tathāgato paraṃ  maraṇā, idameva saccaṃ moghamañña'''nti.</p>
              <p>[03] ``ṭhānaṃ kho panetaṃ, cunda, vijjati, yaṃ aññatitthiyā  paribbājakā evaṃ vadeyyuṃ -- `kiṃ panāvuso, neva hoti na na hoti  tathāgato paraṃ maraṇā, idameva saccaṃ moghamañña'nti? evaṃvādino,  cunda, aññatitthiyā paribbājakā evamassu vacanīyā -- `etampi  kho, āvuso, bhagavatā abyākataṃ -- ``neva hoti na na hoti  tathāgato paraṃ maraṇā, idameva saccaṃ moghamañña'''nti.</p>
              <p>[03] ``ṭhānaṃ kho panetaṃ, cunda, vijjati, yaṃ aññatitthiyā  paribbājakā evaṃ vadeyyuṃ -- `kasmā panetaṃ, āvuso, samaṇena  gotamena abyākata'nti? evaṃvādino, cunda, aññatitthiyā  paribbājakā evamassu vacanīyā -- `na hetaṃ, āvuso, atthasaṃhitaṃ  na dhammasaṃhitaṃ ^a^V3.0102^ea^ na ādibrahmacariyakaṃ na nibbidāya na virāgāya na  nirodhāya na upasamāya na abhiññāya na sambodhāya na nibbānāya  saṃvattati, tasmā taṃ bhagavatā abyākata'nti. </p>
            </h4>
            <h4>
              <h4n> byākataṭṭhānaṃ </h4n>
              <p>[03] 190^b^.^eb^ ``ṭhānaṃ ^a^M3.0113^ea^ kho panetaṃ, cunda, vijjati, yaṃ  aññatitthiyā paribbājakā evaṃ vadeyyuṃ -- `kiṃ panāvuso, samaṇena  gotamena byākata'nti? evaṃvādino, cunda, aññatitthiyā  paribbājakā evamassu vacanīyā -- `idaṃ dukkhanti kho, āvuso,  bhagavatā byākataṃ, ayaṃ dukkhasamudayoti kho, āvuso, bhagavatā  byākataṃ, ayaṃ dukkhanirodhoti kho, āvuso, bhagavatā byākataṃ, ayaṃ  dukkhanirodhagāminī paṭipadāti ^a^T3.0151^ea^ kho, āvuso, bhagavatā byākata'nti.</p>
              <p>[03] ``ṭhānaṃ ^a^P3.0137^ea^ kho panetaṃ, cunda, vijjati, yaṃ aññatitthiyā  paribbājakā evaṃ vadeyyuṃ -- `kasmā panetaṃ, āvuso, samaṇena  gotamena byākata'nti? evaṃvādino, cunda, aññatitthiyā  paribbājakā evamassu vacanīyā -- `etañhi, āvuso, atthasaṃhitaṃ,  etaṃ dhammasaṃhitaṃ, etaṃ ādibrahmacariyakaṃ ekantanibbidāya virāgāya  nirodhāya upasamāya abhiññāya sambodhāya nibbānāya saṃvattati.  tasmā taṃ bhagavatā byākata'nti. </p>
            </h4>
            <h4>
              <h4n> pubbantasahagatadiṭṭhinissayā </h4n>
              <p>[03] 191^b^.^eb^ ``yepi te, cunda, pubbantasahagatā  diṭṭhinissayā, tepi vo mayā byākatā, yathā te byākātabbā. yathā  ca te na byākātabbā, kiṃ vo ahaṃ te tathā {tattha (syā0 ka0)} byākarissāmi? yepi  te, cunda, aparantasahagatā diṭṭhinissayā, tepi vo mayā byākatā,  yathā te byākātabbā. yathā ca te na byākātabbā, kiṃ vo ahaṃ te  tathā byākarissāmi? katame ca te, cunda, pubbantasahagatā  diṭṭhinissayā, ye vo mayā byākatā, yathā te byākātabbā. (yathā  ca te na byākātabbā, kiṃ vo ahaṃ te tathā byākarissāmi) {(yathā ca te na  byākātabbā) sabbattha}?  santi kho, cunda, eke samaṇabrāhmaṇā evaṃvādino evaṃdiṭṭhino --  `sassato attā ca loko ca, idameva saccaṃ moghamañña'nti.  santi pana, cunda, eke samaṇabrāhmaṇā evaṃvādino evaṃdiṭṭhino --  `asassato attā ca loko ca...pe0... sassato ca asassato ca  attā ca loko ca... neva sassato nāsassato attā ca loko ca...  sayaṃkato ^a^T3.0152^ea^ attā ca loko ca... paraṃkato attā ^a^V3.0103^ea^ ca loko  ca... sayaṃkato ca ^a^M3.0114^ea^ paraṃkato ca attā ca loko ca... asayaṃkāro  ^a^P3.0138^ea^ aparaṃkāro  adhiccasamuppanno attā ca loko ca, idameva saccaṃ moghamañña'nti.  sassataṃ sukhadukkhaṃ... asassataṃ sukhadukkhaṃ... sassatañca asassatañca  sukhadukkhaṃ... nevasassataṃ nāsassataṃ sukhadukkhaṃ... sayaṃkataṃ  sukhadukkhaṃ... paraṃkataṃ sukhadukkhaṃ... sayaṃkatañca paraṃkatañca sukhadukkhaṃ...  asayaṃkāraṃ aparaṃkāraṃ adhiccasamuppannaṃ sukhadukkhaṃ, idameva saccaṃ  moghamañña'nti. </p>
              <p>[03] 192^b^.^eb^ ``tatra, cunda, ye te samaṇabrāhmaṇā evaṃvādino  evaṃdiṭṭhino -- `sassato attā ca loko ca, idameva saccaṃ  moghamañña'nti. tyāhaṃ upasaṅkamitvā evaṃ vadāmi -- `atthi nu  kho idaṃ, āvuso, vuccati -- ``sassato attā ca loko cā''ti?  yañca kho te evamāhaṃsu -- `idameva saccaṃ moghamañña'nti. taṃ  tesaṃ nānujānāmi. taṃ kissa hetu? aññathāsaññinopi hettha,  cunda, santeke sattā. imāyapi kho ahaṃ, cunda, paññattiyā neva  attanā samasamaṃ samanupassāmi kuto bhiyyo. atha kho ahameva  tattha bhiyyo yadidaṃ adhipaññatti. </p>
              <p>[03] 193^b^.^eb^ ``tatra, cunda, ye te samaṇabrāhmaṇā evaṃvādino  evaṃdiṭṭhino -- `asassato attā ca loko ca...pe0... sassato ca  asassato ca attā ca loko ca... nevasassato nāsassato attā ^a^T3.0153^ea^ ca  loko ca... sayaṃkato attā ca loko ca... paraṃkato attā ca loko  ca... sayaṃkato ca paraṃkato ca attā ca loko ca... asayaṃkāro  aparaṃkāro adhiccasamuppanno attā ca loko ca... sassataṃ  sukhadukkhaṃ... asassataṃ ^a^P3.0139^ea^ sukhadukkhaṃ... sassatañca asassatañca  sukhadukkhaṃ... nevasassataṃ nāsassataṃ sukhadukkhaṃ... sayaṃkataṃ sukhadukkhaṃ... paraṃkataṃ  sukhadukkhaṃ... sayaṃkatañca paraṃkatañca sukhadukkhaṃ... asayaṃkāraṃ  aparaṃkāraṃ adhiccasamuppannaṃ sukhadukkhaṃ, idameva saccaṃ moghamañña'nti.  tyāhaṃ upasaṅkamitvā evaṃ vadāmi -- `atthi nu kho idaṃ, āvuso,  vuccati -- ``asayaṃkāraṃ aparaṃkāraṃ adhiccasamuppannaṃ sukhadukkha'''nti?  yañca kho te evamāhaṃsu -- `idameva saccaṃ moghamañña'nti. taṃ  tesaṃ nānujānāmi. taṃ kissa hetu? aññathāsaññinopi hettha,  cunda, santeke sattā. imāyapi kho ahaṃ, cunda, paññattiyā neva  attanā samasamaṃ samanupassāmi kuto bhiyyo. atha kho ahameva  tattha bhiyyo yadidaṃ adhipaññatti. ime kho te, cunda,  pubbantasahagatā diṭṭhinissayā, ye vo mayā byākatā, yathā te  byākātabbā ^a^M3.0115^ea^. yathā ca te na byākātabbā, kiṃ vo ahaṃ te tathā  byākarissāmīti {byākarissāmīti (sī0 ka0)}? </p>
            </h4>
            <h4>
              <h4n> aparantasahagatadiṭṭhinissayā </h4n>
              <p>[03] 194^b^.^eb^ ``katame ^a^V3.0104^ea^ ca te, cunda, aparantasahagatā  diṭṭhinissayā, ye vo mayā byākatā, yathā te byākātabbā. (yathā  ca te na byākātabbā, kiṃ vo ahaṃ te tathā byākarissāmī) {( ) etthantare  pāṭho sabbatthapi paripuṇṇo dissati}?  santi, cunda, eke ^a^T3.0154^ea^ samaṇabrāhmaṇā evaṃvādino evaṃdiṭṭhino -- `rūpī  attā hoti arogo paraṃ maraṇā, idameva saccaṃ moghamañña'nti.  santi pana, cunda, eke samaṇabrāhmaṇā evaṃvādino evaṃdiṭṭhino --  `arūpī attā hoti...pe0... rūpī ca arūpī ca attā hoti... nevarūpī  nārūpī attā hoti... saññī ^a^P3.0140^ea^ attā hoti... asaññī   attā hoti...  nevasaññīnāsaññī attā hoti... attā ucchijjati vinassati na  hoti paraṃ maraṇā, idameva saccaṃ moghamañña'nti. tatra, cunda, ye te  samaṇabrāhmaṇā evaṃvādino evaṃdiṭṭhino -- `rūpī attā hoti arogo  paraṃ maraṇā, idameva saccaṃ moghamañña'nti. tyāhaṃ upasaṅkamitvā evaṃ  vadāmi -- `atthi nu kho idaṃ, āvuso, vuccati -- ``rūpī attā  hoti arogo paraṃ maraṇā'''ti? yañca kho te evamāhaṃsu --  `idameva saccaṃ moghamañña'nti. taṃ tesaṃ nānujānāmi. taṃ kissa  hetu? aññathāsaññinopi hettha, cunda, santeke sattā. imāyapi  kho ahaṃ, cunda, paññattiyā neva attanā samasamaṃ samanupassāmi kuto  bhiyyo. atha kho ahameva tattha bhiyyo yadidaṃ adhipaññatti. </p>
              <p>[03] 195^b^.^eb^ ``tatra, cunda, ye te samaṇabrāhmaṇā evaṃvādino  evaṃdiṭṭhino -- `arūpī attā hoti...pe0... rūpī ca arūpī ca attā  hoti... nevarūpīnārūpī attā hoti... saññī attā hoti...  asaññī attā hoti... nevasaññīnāsaññī ^a^T3.0155^ea^ attā hoti... attā  ucchijjati vinassati na hoti paraṃ maraṇā, idameva saccaṃ  moghamañña'nti. tyāhaṃ upasaṅkamitvā evaṃ vadāmi -- `atthi nu  kho idaṃ, āvuso, vuccati -- ``attā ucchijjati vinassati na hoti  paraṃ maraṇā'''ti? yañca kho te, cunda, evamāhaṃsu -- `idameva  saccaṃ moghamañña'nti. taṃ tesaṃ nānujānāmi. taṃ kissa hetu?  aññathāsaññinopi hettha, cunda, santeke sattā. imāyapi kho ahaṃ,  cunda, paññattiyā neva attanā ^a^M3.0116^ea^ samasamaṃ samanupassāmi, kuto bhiyyo.  atha kho ahameva tattha bhiyyo yadidaṃ adhipaññatti. ime kho  te, cunda, aparantasahagatā diṭṭhinissayā, ye vo mayā byākatā ^a^P3.0141^ea^, yathā  te byākātabbā. yathā ca te na byākātabbā, kiṃ vo ahaṃ te tathā  byākarissāmīti {byākarissāmīti (sī0 ka0)}? </p>
              <p>[03] 196^b^.^eb^ ``imesañca, cunda, pubbantasahagatānaṃ  diṭṭhinissayānaṃ imesañca aparantasahagatānaṃ diṭṭhinissayānaṃ ^a^V3.0105^ea^ pahānāya  samatikkamāya evaṃ mayā cattāro satipaṭṭhānā desitā paññattā. katame  cattāro? idha, cunda, bhikkhu kāye kāyānupassī viharati ātāpī  sampajāno satimā vineyya loke abhijjhādomanassaṃ. vedanāsu  vedanānupassī...pe0... citte cittānupassī... dhammesu dhammānupassī  viharati ātāpī sampajāno satimā, vineyya loke  abhijjhādomanassaṃ. imesañca cunda, pubbantasahagatānaṃ  diṭṭhinissayānaṃ imesañca aparantasahagatānaṃ diṭṭhinissayānaṃ ^a^T3.0156^ea^ pahānāya  samatikkamāya. evaṃ mayā ime cattāro satipaṭṭhānā desitā  paññattā''ti. </p>
              <p>[03] 197^b^.^eb^ tena kho pana samayena āyasmā upavāṇo  bhagavato piṭṭhito ṭhito hoti bhagavantaṃ bījayamāno. atha kho  āyasmā upavāṇo bhagavantaṃ etadavoca -- ``acchariyaṃ, bhante,  abbhutaṃ, bhante! pāsādiko vatāyaṃ, bhante, dhammapariyāyo;  supāsādiko vatāyaṃ bhante, dhammapariyāyo, ko nāmāyaṃ bhante  dhammapariyāyo''ti? ``tasmātiha tvaṃ, upavāṇa, imaṃ dhammapariyāyaṃ  `pāsādiko' tveva naṃ dhārehī''ti. idamavoca bhagavā. attamano  āyasmā upavāṇo bhagavato bhāsitaṃ abhinandīti. </p>
              <p>[06] pāsādikasuttaṃ niṭṭhitaṃ chaṭṭhaṃ. </p>
            </h4>
          </h3>
        </h2>
        <h2>
          <h2n> 7. lakkhaṇasuttaṃ </h2n>
          <h3>
            <h3n> </h3n>
            <h4>
              <h4n> dvattiṃsamahāpurisalakkhaṇāni </h4n>
              <p>[03] 198^b^.^eb^ evaṃ ^a^P3.0142^ea^ ^a^M3.0117^ea^ ^a^V3.0106^ea^ ^a^T3.0157^ea^ me sutaṃ --  ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhaddante''ti {bhadanteti (sī0 syā0  pī0)} te bhikkhū  bhagavato paccassosuṃ. bhagavā etadavoca -- </p>
              <p>[03] 199^b^.^eb^ ``dvattiṃsimāni, bhikkhave, mahāpurisassa  mahāpurisalakkhaṇāni, yehi samannāgatassa mahāpurisassa dveva gatiyo  bhavanti anaññā. sace agāraṃ ajjhāvasati, rājā hoti cakkavattī  dhammiko dhammarājā cāturanto vijitāvī janapadatthāvariyappatto  sattaratanasamannāgato. tassimāni satta ratanāni bhavanti; seyyathidaṃ,  cakkaratanaṃ hatthiratanaṃ assaratanaṃ maṇiratanaṃ itthiratanaṃ gahapatiratanaṃ  pariṇāyakaratanameva sattamaṃ. parosahassaṃ kho panassa puttā bhavanti  sūrā vīraṅgarūpā parasenappamaddanā. so imaṃ pathaviṃ sāgarapariyantaṃ  adaṇḍena asatthena dhammena abhivijiya ajjhāvasati. sace kho pana  agārasmā anagāriyaṃ pabbajati, arahaṃ hoti sammāsambuddho loke  vivaṭṭacchado {vivaṭacchado (syā0 ka0), vivattacchado (sī0 pī0)}. </p>
              <p>[03] 200^b^.^eb^ ``katamāni ca tāni, bhikkhave, dvattiṃsa  mahāpurisassa mahāpurisalakkhaṇāni, yehi samannāgatassa mahāpurisassa ^a^P3.0143^ea^   dveva gatiyo bhavanti anaññā? sace agāraṃ ajjhāvasati, rājā  hoti cakkavattī...pe0... sace kho pana agārasmā anagāriyaṃ  pabbajati, arahaṃ hoti sammāsambuddho ^a^T3.0158^ea^ loke vivaṭṭacchado.</p>
              <p>[03] ``idha, bhikkhave, mahāpuriso suppatiṭṭhitapādo hoti. yampi,  bhikkhave, mahāpuriso suppatiṭṭhitapādo hoti, idampi, bhikkhave,  mahāpurisassa mahāpurisalakkhaṇaṃ bhavati.</p>
              <p>[03] ``puna ^a^V3.0107^ea^ caparaṃ, bhikkhave, mahāpurisassa heṭṭhāpādatalesu cakkāni  jātāni honti sahassārāni sanemikāni sanābhikāni  sabbākāraparipūrāni {sabbākāraparipūrāni suvibhattantarāni (sī0 pī0)}.   yampi ^a^M3.0118^ea^, bhikkhave, mahāpurisassa heṭṭhāpādatalesu  cakkāni jātāni honti sahassārāni sanemikāni sanābhikāni  sabbākāraparipūrāni, idampi, bhikkhave, mahāpurisassa  mahāpurisalakkhaṇaṃ bhavati.</p>
              <p>[03] ``puna caparaṃ, bhikkhave, mahāpuriso āyatapaṇhi hoti...pe0...  dīghaṅguli hoti... mudutalunahatthapādo hoti... jālahatthapādo hoti...  ussaṅkhapādo hoti... eṇijaṅgho hoti... ṭhitakova anonamanto  ubhohi pāṇitalehi jaṇṇukāni parimasati parimajjati...  kosohitavatthaguyho hoti... suvaṇṇavaṇṇo hoti kañcanasannibhattaco...  sukhumacchavi hoti, sukhumattā chaviyā rajojallaṃ kāye na  upalimpati... ekekalomo ^a^P3.0144^ea^ hoti, ekekāni lomāni lomakūpesu  jātāni... uddhaggalomo hoti, uddhaggāni lomāni jātāni nīlāni  añjanavaṇṇāni kuṇḍalāvaṭṭāni {kuṇḍalāvattāni (bahūsu)} dakkhiṇāvaṭṭakajātāni  {dakkhiṇāvattakajātāni (sī0 syā0 pī0)} ... brahmujugatto  hoti... sattussado hoti... sīhapubbaddhakāyo hoti... citantaraṃso {pitantaraṃso  (syā0)}  hoti... nigrodhaparimaṇḍalo hoti, yāvatakvassa kāyo tāvatakvassa  byāmo yāvatakvassa byāmo tāvatakvassa kāyo... samavaṭṭakkhandho hoti...  rasaggasaggī hoti... sīhahanu hoti... cattālīsadanto hoti ^a^T3.0159^ea^...  samadanto hoti... aviraḷadanto hoti... susukkadāṭho hoti...  pahūtajivho hoti... brahmassaro hoti karavīkabhāṇī... abhinīlanetto  hoti... gopakhumo hoti... uṇṇā bhamukantare jātā hoti, odātā  mudutūlasannibhā. yampi, bhikkhave, mahāpurisassa uṇṇā bhamukantare  jātā hoti, odātā mudutūlasannibhā, idampi, bhikkhave,  mahāpurisassa mahāpurisalakkhaṇaṃ bhavati.</p>
              <p>[03] ``puna ^a^P3.0145^ea^ caparaṃ, bhikkhave, mahāpuriso uṇhīsasīso hoti.  yampi, bhikkhave, mahāpuriso uṇhīsasīso hoti, idampi, bhikkhave,  mahāpurisassa mahāpurisalakkhaṇaṃ bhavati.</p>
              <p>[03] ``imāni kho tāni, bhikkhave, dvattiṃsa mahāpurisassa  mahāpurisalakkhaṇāni, yehi samannāgatassa mahāpurisassa dveva gatiyo  bhavanti anaññā. sace ^a^M3.0119^ea^ agāraṃ ajjhāvasati, rājā hoti  cakkavattī...pe0... sace kho pana agārasmā anagāriyaṃ pabbajati,  arahaṃ hoti sammāsambuddho loke vivaṭṭacchado.</p>
              <p>[03] ``imāni kho, bhikkhave, dvattiṃsa mahāpurisassa  mahāpurisalakkhaṇāni bāhirakāpi isayo ^a^V3.0108^ea^ dhārenti, no ca kho te  jānanti -- `imassa kammassa kaṭattā idaṃ lakkhaṇaṃ paṭilabhatī'ti. </p>
            </h4>
            <h4>
              <h4n> (1) suppatiṭṭhitapādatālakkhaṇaṃ </h4n>
              <p>[03] 201^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno daḷhasamādāno  ahosi kusalesu dhammesu, avatthitasamādāno kāyasucarite  vacīsucarite manosucarite dānasaṃvibhāge sīlasamādāne uposathupavāse  matteyyatāya petteyyatāya sāmaññatāya ^a^T3.0160^ea^ brahmaññatāya kule jeṭṭhāpacāyitāya  aññataraññataresu ca adhikusalesu dhammesu ^a^P3.0146^ea^. so tassa kammassa  kaṭattā upacitattā ussannattā vipulattā kāyassa bhedā paraṃ maraṇā  sugatiṃ saggaṃ lokaṃ upapajjati. so tattha aññe deve dasahi ṭhānehi  adhiggaṇhāti dibbena āyunā dibbena vaṇṇena dibbena sukhena  dibbena yasena dibbena ādhipateyyena dibbehi rūpehi dibbehi saddehi  dibbehi gandhehi dibbehi rasehi dibbehi phoṭṭhabbehi. so tato cuto  itthattaṃ āgato samāno imaṃ mahāpurisalakkhaṇaṃ paṭilabhati.  suppatiṭṭhitapādo hoti. samaṃ pādaṃ bhūmiyaṃ nikkhipati, samaṃ  uddharati, samaṃ sabbāvantehi pādatalehi bhūmiṃ phusati. </p>
              <p>[03] 202^b^.^eb^ ``so tena lakkhaṇena samannāgato sace agāraṃ  ajjhāvasati, rājā hoti cakkavattī dhammiko dhammarājā cāturanto  vijitāvī janapadatthāvariyappatto sattaratanasamannāgato. tassimāni  satta ratanāni bhavanti; seyyathidaṃ, cakkaratanaṃ hatthiratanaṃ assaratanaṃ  maṇiratanaṃ itthiratanaṃ gahapatiratanaṃ pariṇāyakaratanameva sattamaṃ.  parosahassaṃ kho panassa puttā bhavanti sūrā vīraṅgarūpā  parasenappamaddanā. so imaṃ pathaviṃ sāgarapariyantaṃ  akhilamanimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena  asatthena dhammena abhivijiya ajjhāvasati ^a^M3.0120^ea^. rājā samāno kiṃ  labhati? akkhambhiyo {avikkhambhiyo (sī0 pī0)} hoti kenaci manussabhūtena  ^a^T3.0161^ea^ paccatthikena paccāmittena. rājā samāno idaṃ labhati. ``sace kho pana  agārasmā anagāriyaṃ pabbajati, arahaṃ hoti sammāsambuddho loke  vivaṭṭacchado. buddho samāno kiṃ labhati? akkhambhiyo hoti  abbhantarehi vā bāhirehi vā paccatthikehi paccāmittehi rāgena vā  dosena vā mohena vā samaṇena vā ^a^P3.0147^ea^ brāhmaṇena vā devena vā mārena vā  brahmunā vā kenaci vā lokasmiṃ. buddho samāno idaṃ labhati''.  etamatthaṃ bhagavā avoca. </p>
              <p>[03] 203^b^.^eb^ tatthetaṃ ^a^V3.0109^ea^ vuccati -- </p>
              <p>[21] ``sacce ca dhamme ca dame ca saṃyame, </p>
              <p>[27] soceyyasīlālayuposathesu ca. </p>
              <p>[26] dāne ahiṃsāya asāhase rato, </p>
              <p>[22] daḷhaṃ samādāya samattamācari {samantamācari (syā0 ka0)}.. </p>
              <p>[21] ``so tena kammena divaṃ samakkami {apakkami (syā0 ka0)}, </p>
              <p>[27] sukhañca khiḍḍāratiyo ca anvabhi {aṃnvabhi (ṭīkā)}. </p>
              <p>[26] tato cavitvā punarāgato idha, </p>
              <p>[22] samehi pādehi phusī vasundharaṃ.. </p>
              <p>[21] ``byākaṃsu veyyañjanikā samāgatā, </p>
              <p>[27] samappatiṭṭhassa na hoti khambhanā. </p>
              <p>[26] gihissa vā pabbajitassa vā puna {pana (syā0)}, </p>
              <p>[22] taṃ lakkhaṇaṃ bhavati tadatthajotakaṃ.. </p>
              <p>[21] ``akkhambhiyo ^a^T3.0162^ea^ hoti agāramāvasaṃ, </p>
              <p>[27] parābhibhū sattubhi nappamaddano. </p>
              <p>[26] manussabhūtenidha hoti kenaci, </p>
              <p>[22] akkhambhiyo tassa phalena kammuno.. </p>
              <p>[21] ``sace ^a^M3.0121^ea^ ca pabbajjamupeti tādiso, </p>
              <p>[27] nekkhammachandābhirato vicakkhaṇo. </p>
              <p>[26] aggo na so gacchati jātu khambhanaṃ, </p>
              <p>[22] naruttamo esa hi tassa dhammatā''ti.. </p>
            </h4>
            <h4>
              <h4n> (2) pādatalacakkalakkhaṇaṃ </h4n>
              <p>[03] 204^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto ^a^V3.0110^ea^ samāno bahujanassa ^a^P3.0148^ea^  sukhāvaho ahosi, ubbegauttāsabhayaṃ apanuditā, dhammikañca  rakkhāvaraṇaguttiṃ saṃvidhātā, saparivārañca dānaṃ adāsi. so tassa  kammassa kaṭattā upacitattā ussannattā vipulattā kāyassa bhedā paraṃ  maraṇā sugatiṃ saggaṃ lokaṃ upapajjati...pe0... so tato cuto itthattaṃ  āgato samāno imaṃ mahāpurisalakkhaṇaṃ paṭilabhati. heṭṭhāpādatalesu  cakkāni jātāni honti sahassārāni sanemikāni sanābhikāni  sabbākāraparipūrāni suvibhattantarāni.</p>
              <p>[03] ``so tena lakkhaṇena samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  mahāparivāro hoti; mahāssa honti parivārā brāhmaṇagahapatikā ^a^T3.0163^ea^  negamajānapadā gaṇakamahāmattā anīkaṭṭhā dovārikā amaccā pārisajjā  rājāno bhogiyā kumārā. rājā samāno idaṃ labhati. sace kho  pana agārasmā anagāriyaṃ pabbajati, arahaṃ hoti sammāsambuddho loke  vivaṭṭacchado. buddho samāno kiṃ labhati? mahāparivāro hoti;  mahāssa honti parivārā bhikkhū bhikkhuniyo upāsakā upāsikāyo  devā manussā asurā nāgā gandhabbā. buddho samāno idaṃ labhati''.  etamatthaṃ bhagavā avoca. </p>
              <p>[03] 205^b^.^eb^ tatthetaṃ vuccati -- </p>
              <p>[21] ``pure puratthā purimāsu jātisu, </p>
              <p>[27] manussabhūto bahunaṃ sukhāvaho. </p>
              <p>[26] ubbhegauttāsabhayāpanūdano, </p>
              <p>[22] guttīsu rakkhāvaraṇesu ussuko.. </p>
              <p>[21] ``so ^a^M3.0122^ea^ ^a^P3.0149^ea^ tena kammena divaṃ samakkami, </p>
              <p>[27] sukhañca khiḍḍāratiyo ca anvabhi. </p>
              <p>[26] tato cavitvā punarāgato idha, </p>
              <p>[22] cakkāni pādesu duvesu vindati.. </p>
              <p>[21] ``samantanemīni sahassarāni ca, </p>
              <p>[27] byākaṃsu veyyañjanikā samāgatā. </p>
              <p>[26] disvā ^a^V3.0111^ea^ kumāraṃ satapuññalakkhaṇaṃ, </p>
              <p>[22] parivāravā hessati sattumaddano.. </p>
              <p>[21] tathā hī cakkāni samantanemini, </p>
              <p>[27] sace ^a^T3.0164^ea^ na pabbajjamupeti tādiso. </p>
              <p>[26] vatteti cakkaṃ pathaviṃ pasāsati, </p>
              <p>[22] tassānuyantādha {tassānuyuttā idha (sī0 pī0), tassānuyantā idha  (syā0 ka0)} bhavanti khattiyā.. </p>
              <p>[21] ``mahāyasaṃ saṃparivārayanti naṃ, </p>
              <p>[27] sace ca pabbajjamupeti tādiso. </p>
              <p>[26] nekkhammachandābhirato vicakkhaṇo, </p>
              <p>[22] devāmanussāsurasakkarakkhasā {sattarakkhasā (ka0) sī0 syāaṭṭhakathā  oloketabbā}.. </p>
              <p>[21] ``gandhabbanāgā vihagā catuppadā, </p>
              <p>[27] anuttaraṃ devamanussapūjitaṃ. </p>
              <p>[22] mahāyasaṃ saṃparivārayanti na''nti.. </p>
            </h4>
            <h4>
              <h4n> (3-5) āyatapaṇhitāditilakkhaṇaṃ </h4n>
              <p>[03] 206^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno pāṇātipātaṃ  pahāya pāṇātipātā paṭivirato ahosi nihitadaṇḍo nihitasattho  lajjī dayāpanno, sabbapāṇabhūtahitānukampī vihāsi. so tassa  kammassa kaṭattā upacitattā ussannattā vipulattā...pe0... so tato  cuto itthattaṃ āgato samāno imāni tīṇi mahāpurisalakkhaṇāni ^a^P3.0150^ea^   paṭilabhati. āyatapaṇhi ca hoti, dīghaṅguli ca brahmujugatto ca.</p>
              <p>[03] ``so ^a^M3.0123^ea^ tehi lakkhaṇehi samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  dīghāyuko hoti ciraṭṭhitiko, dīghamāyuṃ pāleti, na sakkā hoti  antarā jīvitā voropetuṃ kenaci manussabhūtena paccatthikena  paccāmittena ^a^T3.0165^ea^. rājā samāno idaṃ labhati... buddho samāno  kiṃ labhati? dīghāyuko hoti ^a^V3.0112^ea^ ciraṭṭhitiko, dīghamāyuṃ pāleti, na  sakkā hoti antarā jīvitā voropetuṃ paccatthikehi paccāmittehi  samaṇena vā brāhmaṇena vā devena vā mārena vā brahmunā vā kenaci vā  lokasmiṃ. buddho samāno idaṃ labhati''. etamatthaṃ bhagavā avoca. </p>
              <p>[03] 207^b^.^eb^ tatthetaṃ vuccati -- </p>
              <p>[21] ``māraṇavadhabhayattano {maraṇavadhabhayattano (sī0 pī0 ka0),  maraṇavadhabhayamattano (syā0)} viditvā, </p>
              <p>[27] paṭivirato paraṃ māraṇāyahosi. </p>
              <p>[26] tena sucaritena saggamagamā {tena so sucaritena saggamagamāsi (syā0)}, </p>
              <p>[22] sukataphalavipākamanubhosi.. </p>
              <p>[21] ``caviya punaridhāgato samāno, </p>
              <p>[27] paṭilabhati idha tīṇi lakkhaṇāni. </p>
              <p>[26] bhavati vipuladīghapāsaṇhiko, </p>
              <p>[22] brahmāva suju subho sujātagatto.. </p>
              <p>[21] ``subhujo susu susaṇṭhito sujāto, </p>
              <p>[27] mudutalunaṅguliyassa honti. </p>
              <p>[26] dīghā tībhi ^a^P3.0151^ea^ purisavaraggalakkhaṇehi, </p>
              <p>[22] cirayapanāya {cirayāpanāya (syā0)} kumāramādisanti.. </p>
              <p>[21] ``bhavati yadi gihī ciraṃ yapeti, </p>
              <p>[27] cirataraṃ pabbajati yadi tato hi. </p>
              <p>[26] yāpayati ^a^T3.0166^ea^ ca vasiddhibhāvanāya, </p>
              <p>[22] iti dīghāyukatāya taṃ nimitta''nti.. </p>
            </h4>
            <h4>
              <h4n> (6) sattussadatālakkhaṇaṃ </h4n>
              <p>[03] 208^b^.^eb^ ``yampi ^a^M3.0124^ea^, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno dātā ahosi  paṇītānaṃ rasitānaṃ khādanīyānaṃ bhojanīyānaṃ sāyanīyānaṃ lehanīyānaṃ ^a^V3.0113^ea^   pānānaṃ. so tassa kammassa kaṭattā...pe0... so tato cuto itthattaṃ  āgato samāno imaṃ mahāpurisalakkhaṇaṃ paṭilabhati, sattussado  hoti, sattassa ussadā honti; ubhosu hatthesu ussadā honti,  ubhosu pādesu ussadā honti, ubhosu aṃsakūṭesu ussadā honti,  khandhe ussado hoti.</p>
              <p>[03] ``so tena lakkhaṇena samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati? lābhī  hoti paṇītānaṃ rasitānaṃ khādanīyānaṃ bhojanīyānaṃ sāyanīyānaṃ  lehanīyānaṃ pānānaṃ. rājā samāno idaṃ labhati... buddho  samāno kiṃ labhati? lābhī hoti paṇītānaṃ rasitānaṃ khādanīyānaṃ  bhojanīyānaṃ sāyanīyānaṃ lehanīyānaṃ pānānaṃ. buddho samāno idaṃ  labhati''. etamatthaṃ ^a^P3.0152^ea^ bhagavā avoca. </p>
              <p>[03] 209^b^.^eb^ tatthetaṃ vuccati -- </p>
              <p>[21] ``khajjabhojjamatha leyya sāyiyaṃ, </p>
              <p>[27] uttamaggarasadāyako ahu. </p>
              <p>[26] tena so sucaritena kammunā, </p>
              <p>[22] nandane ciramabhippamodati.. </p>
              <p>[21] ``satta ^a^T3.0167^ea^ cussade idhādhigacchati, </p>
              <p>[27] hatthapādamudutañca vindati. </p>
              <p>[26] āhu byañjananimittakovidā, </p>
              <p>[22] khajjabhojjarasalābhitāya naṃ.. </p>
              <p>[21] ``yaṃ gihissapi {na taṃ gihissāpi (syā0)} tadatthajotakaṃ, </p>
              <p>[27] pabbajjampi ca tadādhigacchati. </p>
              <p>[26] khajjabhojjarasalābhiruttamaṃ, </p>
              <p>[22] āhu sabbagihibandhanacchida''nti.. </p>
            </h4>
            <h4>
              <h4n> (7-8) karacaraṇamudujālatālakkhaṇāni </h4n>
              <p>[03] 210^b^.^eb^ ``yampi ^a^M3.0125^ea^ ^a^V3.0114^ea^, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno catūhi  saṅgahavatthūhi janaṃ saṅgāhako ahosi -- dānena peyyavajjena {piyavācena (syā0  ka0)} atthacariyāya samānattatāya. so tassa kammassa kaṭattā...pe0...  so tato cuto itthattaṃ āgato samāno imāni dve  mahāpurisalakkhaṇāni ^a^P3.0153^ea^ paṭilabhati. mudutalunahatthapādo ca hoti  jālahatthapādo ca.</p>
              <p>[03] ``so tehi lakkhaṇehi samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  susaṅgahitaparijano hoti, susaṅgahitāssa honti brāhmaṇagahapatikā  negamajānapadā ^a^T3.0168^ea^ gaṇakamahāmattā anīkaṭṭhā dovārikā amaccā pārisajjā  rājāno bhogiyā kumārā. rājā samāno idaṃ labhati...  buddho samāno kiṃ labhati? susaṅgahitaparijano hoti,  susaṅgahitāssa honti bhikkhū bhikkhuniyo upāsakā upāsikāyo  devā manussā asurā nāgā gandhabbā. buddho samāno idaṃ labhati''.  etamatthaṃ bhagavā avoca. </p>
              <p>[03] 211^b^.^eb^ tatthetaṃ vuccati -- </p>
              <p>[21] ``dānampi catthacariyatañca {dānampi ca atthacariyatampi ca (sī0  pī0)}, </p>
              <p>[27] piyavāditañca samānattatañca {piyavadatañca samānachandatañca (sī0  pī0)}. </p>
              <p>[26] kariyacariyasusaṅgahaṃ bahūnaṃ, </p>
              <p>[22] anavamatena guṇena yāti saggaṃ.. </p>
              <p>[21] ``caviya punaridhāgato samāno, </p>
              <p>[27] karacaraṇamudutañca jālino ca. </p>
              <p>[26] atirucirasuvaggudassaneyyaṃ, </p>
              <p>[22] paṭilabhati daharo susu kumāro.. </p>
              <p>[21] ``bhavati ^a^M3.0126^ea^ ^a^P3.0154^ea^ parijanassavo vidheyyo, </p>
              <p>[27] mahimaṃ āvasito susaṅgahito. </p>
              <p>[26] piyavadū ^a^V3.0115^ea^ hitasukhataṃ jigīsamāno {jigiṃ samāno (sī0  syā0 pī0)}, </p>
              <p>[22] abhirucitāni guṇāni ācarati.. </p>
              <p>[21] ``yadi ca jahati sabbakāmabhogaṃ, </p>
              <p>[27] kathayati dhammakathaṃ jino janassa. </p>
              <p>[26] vacanapaṭikarassābhippasannā ^a^T3.0169^ea^, </p>
              <p>[22] sutvāna dhammānudhammamācarantī''ti.. </p>
            </h4>
            <h4>
              <h4n> (9-10) ussaṅkhapādauddhaggalomatālakkhaṇāni </h4n>
              <p>[03] 212^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno {samāno bahuno janassa  (sī0 pī0)} atthūpasaṃhitaṃ  dhammūpasaṃhitaṃ vācaṃ bhāsitā ahosi, bahujanaṃ nidaṃsesi, pāṇīnaṃ  hitasukhāvaho dhammayāgī. so tassa kammassa kaṭattā...pe0... so  tato cuto itthattaṃ āgato samāno imāni dve mahāpurisalakkhaṇāni  paṭilabhati. ussaṅkhapādo ca hoti, uddhaggalomo ca.</p>
              <p>[03] ``so tehi lakkhaṇehi samannāgato, sace agāraṃ ajjhāvasati,  rājā hoti cakkavattī...pe0... rājā samāno kiṃ labhati? aggo  ca hoti seṭṭho ca pāmokkho ca uttamo ca pavaro ca kāmabhogīnaṃ.  rājā samāno idaṃ labhati... buddho samāno kiṃ labhati?  aggo ca hoti seṭṭho ca pāmokkho ca uttamo ca pavaro ca  sabbasattānaṃ. buddho samāno idaṃ labhati''. etamatthaṃ bhagavā avoca. </p>
              <p>[03] 213^b^.^eb^ tatthetaṃ vuccati -- </p>
              <p>[21] ``atthadhammasahitaṃ ^a^P3.0155^ea^ {atthadhammasaṃhitaṃ (ka0 sī0 pī0),  atthadhammupasaṃhitaṃ (ka0)} pure giraṃ, </p>
              <p>[27] erayaṃ bahujanaṃ nidaṃsayi. </p>
              <p>[26] pāṇinaṃ hitasukhāvaho ahu, </p>
              <p>[22] dhammayāgamayajī {dhammayāgaṃ assaji (ka0)} amaccharī.. </p>
              <p>[21] ``tena ^a^M3.0127^ea^ ^a^V3.0116^ea^ so sucaritena kammunā, </p>
              <p>[27] suggatiṃ ^a^T3.0170^ea^ vajati tattha modati. </p>
              <p>[26] lakkhaṇāni ca duve idhāgato, </p>
              <p>[22] uttamappamukhatāya {uttamasukhatāya (syā0), uttamapamukkhatāya (ka0)} vindati.. </p>
              <p>[21] ``ubbhamuppatitalomavā saso, </p>
              <p>[27] pādagaṇṭhirahu sādhusaṇṭhitā. </p>
              <p>[26] maṃsalohitācitā tacotthatā, </p>
              <p>[22] uparicaraṇasobhanā {uparijānusobhanā (syā0), upari ca pana sobhanā  (sī0 pī0)} ahu.. </p>
              <p>[21] ``gehamāvasati ce tathāvidho, </p>
              <p>[27] aggataṃ vajati kāmabhoginaṃ. </p>
              <p>[26] tena uttaritaro na vijjati, </p>
              <p>[22] jambudīpamabhibhuyya iriyati.. </p>
              <p>[21] ``pabbajampi ^a^P3.0156^ea^ ca anomanikkamo, </p>
              <p>[27] aggataṃ vajati sabbapāṇinaṃ. </p>
              <p>[26] tena uttaritaro na vijjati, </p>
              <p>[22] sabbalokamabhibhuyya viharatī''ti.. </p>
            </h4>
            <h4>
              <h4n> (11) eṇijaṅghalakkhaṇaṃ </h4n>
              <p>[03] 214^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno sakkaccaṃ vācetā  ahosi sippaṃ vā vijjaṃ vā caraṇaṃ vā kammaṃ vā -- `kiṃ time  khippaṃ vijāneyyuṃ, khippaṃ paṭipajjeyyuṃ, na ciraṃ kilisseyyu''nti.  so tassa kammassa kaṭattā...pe0... so tato cuto itthattaṃ āgato  samāno ^a^T3.0171^ea^ imaṃ mahāpurisalakkhaṇaṃ paṭilabhati. eṇijaṅgho hoti.</p>
              <p>[03] ``so tena lakkhaṇena samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati? yāni  tāni rājārahāni rājaṅgāni rājūpabhogāni ^a^V3.0117^ea^ rājānucchavikāni tāni  khippaṃ paṭilabhati. rājā samāno idaṃ labhati... buddho  samāno kiṃ labhati? yāni ^a^M3.0128^ea^ tāni samaṇārahāni samaṇaṅgāni  samaṇūpabhogāni samaṇānucchavikāni, tāni khippaṃ paṭilabhati. buddho  samāno idaṃ labhati''. etamatthaṃ bhagavā avoca. </p>
              <p>[03] 215^b^.^eb^ tatthetaṃ vuccati -- </p>
              <p>[21] ``sippesu vijjācaraṇesu kammesu {kammasu (sī0 pī0)}, </p>
              <p>[27] kathaṃ vijāneyyuṃ {vijāneyya (sī0 pī0), vijāneyyu (syā0)} lahunti icchati. </p>
              <p>[26] yadūpaghātāya ^a^P3.0157^ea^ na hoti kassaci, </p>
              <p>[22] vāceti khippaṃ na ciraṃ kilissati.. </p>
              <p>[21] ``taṃ kammaṃ katvā kusalaṃ sukhudrayaṃ {sukhindriyaṃ (ka0)}, </p>
              <p>[27] jaṅghā manuññā labhate susaṇṭhitā. </p>
              <p>[26] vaṭṭā sujātā anupubbamuggatā, </p>
              <p>[22] uddhaggalomā sukhumattacotthatā.. </p>
              <p>[21] ``eṇeyyajaṅghoti tamāhu puggalaṃ, </p>
              <p>[27] sampattiyā khippamidhāhu {khippamidāhu (?)} lakkhaṇaṃ. </p>
              <p>[26] gehānulomāni yadābhikaṅkhati, </p>
              <p>[22] apabbajaṃ khippamidhādhigacchati {khippamidādhigacchati (?)}.. </p>
              <p>[21] ``sace ^a^T3.0172^ea^ ca pabbajjamupeti tādiso, </p>
              <p>[27] nekkhammachandābhirato vicakkhaṇo. </p>
              <p>[26] anucchavikassa yadānulomikaṃ, </p>
              <p>[22] taṃ vindati khippamanomavikkamo {nikkamo (sī0 syā0 pī0)}''ti.. </p>
            </h4>
            <h4>
              <h4n> (12) sukhumacchavilakkhaṇaṃ </h4n>
              <p>[03] 216^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto ^a^V3.0118^ea^ samāno samaṇaṃ vā  brāhmaṇaṃ vā upasaṅkamitvā paripucchitā ahosi -- ``kiṃ, bhante,  kusalaṃ, kiṃ akusalaṃ, kiṃ sāvajjaṃ, kiṃ anavajjaṃ, kiṃ sevitabbaṃ, kiṃ  na sevitabbaṃ, kiṃ me karīyamānaṃ dīgharattaṃ ahitāya dukkhāya assa,  kiṃ vā pana me karīyamānaṃ dīgharattaṃ hitāya sukhāya ^a^M3.0129^ea^ assā''ti.  so tassa kammassa kaṭattā...pe0... so tato cuto itthattaṃ āgato  samāno imaṃ mahāpurisalakkhaṇaṃ paṭilabhati. sukhumacchavi ^a^P3.0158^ea^ hoti,  sukhumattā chaviyā rajojallaṃ kāye na upalimpati.</p>
              <p>[03] ``so tena lakkhaṇena samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  mahāpañño hoti, nāssa hoti koci paññāya sadiso vā seṭṭho vā  kāmabhogīnaṃ. rājā samāno idaṃ labhati... buddho samāno  kiṃ labhati? mahāpañño hoti puthupañño hāsapañño {hāsupañño (sī0 pī0)} javanapañño  tikkhapañño nibbedhikapañño, nāssa hoti koci paññāya sadiso  vā seṭṭho vā sabbasattānaṃ. buddho samāno idaṃ labhati''. etamatthaṃ  bhagavā avoca. </p>
              <p>[03] 217^b^.^eb^ tatthetaṃ ^a^T3.0173^ea^ vuccati -- </p>
              <p>[21] ``pure puratthā purimāsu jātisu, </p>
              <p>[27] aññātukāmo paripucchitā ahu. </p>
              <p>[26] sussūsitā pabbajitaṃ upāsitā, </p>
              <p>[22] atthantaro atthakathaṃ nisāmayi.. </p>
              <p>[21] ``paññāpaṭilābhagatena {paññāpaṭilābhakatena (sī0 pī0) ṭīkā  oloketabbā} kammunā, </p>
              <p>[27] manussabhūto sukhumacchavī ahu. </p>
              <p>[26] byākaṃsu uppādanimittakovidā, </p>
              <p>[22] sukhumāni atthāni avecca dakkhiti.. </p>
              <p>[21] ``sace na pabbajjamupeti tādiso, </p>
              <p>[27] vatteti cakkaṃ pathaviṃ pasāsati. </p>
              <p>[26] atthānusiṭṭhīsu pariggahesu ca, </p>
              <p>[22] na tena seyyo sadiso ca vijjati.. </p>
              <p>[21] ``sace ^a^P3.0159^ea^ ^a^V3.0119^ea^ ca pabbajjamupeti tādiso, </p>
              <p>[27] nekkhammachandābhirato vicakkhaṇo. </p>
              <p>[26] paññāvisiṭṭhaṃ labhate anuttaraṃ, </p>
              <p>[22] pappoti bodhiṃ varabhūrimedhaso''ti.. </p>
            </h4>
            <h4>
              <h4n> (13) suvaṇṇavaṇṇalakkhaṇaṃ </h4n>
              <p>[03] 218^b^.^eb^ ``yampi ^a^M3.0130^ea^, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno akkodhano  ahosi anupāyāsabahulo, bahumpi vutto samāno nābhisajji na kuppi  na byāpajji na ^a^T3.0174^ea^ patitthīyi, na kopañca dosañca appaccayañca  pātvākāsi. dātā ca ahosi sukhumānaṃ mudukānaṃ attharaṇānaṃ  pāvuraṇānaṃ {pāpuraṇānaṃ (sī0 syā0 pī0)} khomasukhumānaṃ kappāsikasukhumānaṃ koseyyasukhumānaṃ  kambalasukhumānaṃ. so tassa kammassa kaṭattā upacitattā...pe0...  so tato cuto itthattaṃ āgato samāno imaṃ mahāpurisalakkhaṇaṃ  paṭilabhati. suvaṇṇavaṇṇo hoti kañcanasannibhattaco.</p>
              <p>[03] ``so tena lakkhaṇena samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati? lābhī  hoti sukhumānaṃ mudukānaṃ attharaṇānaṃ pāvuraṇānaṃ khomasukhumānaṃ  kappāsikasukhumānaṃ koseyyasukhumānaṃ kambalasukhumānaṃ. rājā  samāno idaṃ labhati... buddho samāno kiṃ labhati? lābhī  hoti sukhumānaṃ mudukānaṃ attharaṇānaṃ pāvuraṇānaṃ khomasukhumānaṃ  kappāsikasukhumānaṃ koseyyasukhumānaṃ kambalasukhumānaṃ. buddho  samāno idaṃ labhati''. etamatthaṃ bhagavā avoca. </p>
              <p>[03] 219^b^.^eb^ tatthetaṃ vuccati -- </p>
              <p>[21] ``akkodhañca adhiṭṭhahi adāsi {adāsi ca (sī0 pī0)}, </p>
              <p>[27] dānañca vatthāni sukhumāni succhavīni. </p>
              <p>[26] purimatarabhave ^a^P3.0160^ea^ ṭhito abhivissaji, </p>
              <p>[22] mahimiva suro abhivassaṃ.. </p>
              <p>[21] ``taṃ ^a^V3.0120^ea^ katvāna ito cuto dibbaṃ, </p>
              <p>[27] upapajji {upapajja (sī0 pī0)} sukataphalavipākamanubhutvā. </p>
              <p>[26] kanakatanusannibho idhābhibhavati, </p>
              <p>[22] suravarataroriva indo.. </p>
              <p>[21] ``gehañcāvasati ^a^T3.0175^ea^ ^a^M3.0131^ea^ naro apabbajja, </p>
              <p>[27] micchaṃ mahatimahiṃ anusāsati {pasāsati (syā0)}. </p>
              <p>[26] pasayha sahidha sattaratanaṃ {pasayha abhivasana-varataraṃ (sī0 pī0)}, </p>
              <p>[22] paṭilabhati vimala {vipula (syā0), vipulaṃ (sī0 pī0)} sukhumacchaviṃ suciñca.. </p>
              <p>[21] ``lābhī acchādanavatthamokkhapāvuraṇānaṃ, </p>
              <p>[27] bhavati yadi anāgāriyataṃ upeti. </p>
              <p>[26] sahito {suhita (syā0), sa hi (sī0 pī0)} purimakataphalaṃ anubhavati, </p>
              <p>[22] na bhavati katassa panāso''ti.. </p>
            </h4>
            <h4>
              <h4n> (14) kosohitavatthaguyhalakkhaṇaṃ </h4n>
              <p>[03] 220^b^.^eb^ yampi, bhikkhave, tathāgato purimaṃ jātiṃ purimaṃ  bhavaṃ purimaṃ niketaṃ pubbe manussabhūto samāno cirappanaṭṭhe  sucirappavāsino ñātimitte suhajje sakhino samānetā ahosi.  mātarampi puttena samānetā ahosi, puttampi mātarā samānetā ahosi,  pitarampi ^a^P3.0161^ea^ puttena samānetā ahosi, puttampi pitarā samānetā ahosi,  bhātarampi bhātarā samānetā ahosi, bhātarampi bhaginiyā samānetā  ahosi, bhaginimpi bhātarā samānetā ahosi, bhaginimpi bhaginiyā  samānetā ahosi, samaṅgīkatvā {samaggiṃ katvā (sī0 syā0 pī0)} ca abbhanumoditā ahosi. so  tassa kammassa kaṭattā...pe0... so tato cuto itthattaṃ āgato  samāno imaṃ mahāpurisalakkhaṇaṃ paṭilabhati -- kosohitavatthaguyho  hoti.</p>
              <p>[03] ``so tena lakkhaṇena samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  pahūtaputto hoti, parosahassaṃ kho panassa puttā bhavanti ^a^T3.0176^ea^ sūrā  vīraṅgarūpā parasenappamaddanā. rājā samāno idaṃ labhati...  buddho samāno ^a^V3.0121^ea^ kiṃ labhati? pahūtaputto hoti, anekasahassaṃ kho  panassa puttā bhavanti sūrā vīraṅgarūpā parasenappamaddanā. buddho  samāno idaṃ labhati''. etamatthaṃ bhagavā avoca. </p>
              <p>[03] 221^b^.^eb^ tatthetaṃ ^a^M3.0132^ea^ vuccati -- </p>
              <p>[21] ``pure puratthā purimāsu jātisu, </p>
              <p>[27] cirappanaṭṭhe sucirappavāsino. </p>
              <p>[26] ñātī suhajje sakhino samānayi, </p>
              <p>[22] samaṅgikatvā anumoditā ahu.. </p>
              <p>[21] ``so tena {sa tena (ka0)} kammena divaṃ samakkami, </p>
              <p>[27] sukhañca khiḍḍāratiyo ca anvabhi. </p>
              <p>[26] tato cavitvā punarāgato idha, </p>
              <p>[22] kosohitaṃ vindati vatthachādiyaṃ.. </p>
              <p>[21] ``pahūtaputto ^a^P3.0162^ea^ bhavatī tathāvidho, </p>
              <p>[27] parosahassañca {parosahassassa (sī0 pī0)} bhavanti atrajā. </p>
              <p>[26] sūrā ca vīrā ca {sūrā ca vīraṅgarūpā (ka0)} amittatāpanā, </p>
              <p>[22] gihissa pītiṃjananā piyaṃvadā.. </p>
              <p>[21] ``bahūtarā pabbajitassa iriyato, </p>
              <p>[27] bhavanti puttā vacanānusārino. </p>
              <p>[26] gihissa vā pabbajitassa vā puna, </p>
              <p>[22] taṃ lakkhaṇaṃ jāyati tadatthajotaka''nti.. </p>
              <p>[06] paṭhamabhāṇavāro niṭṭhito. </p>
            </h4>
            <h4>
              <h4n> (15-16) parimaṇḍalānonamajaṇṇuparimasanalakkhaṇāni </h4n>
              <p>[03] 222^b^.^eb^ ``yampi ^a^T3.0177^ea^ ^a^V3.0122^ea^, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno mahājanasaṅgahaṃ  {mahājanasaṅgāhakaṃ (ka0)} samekkhamāno {samapekkhamāno (ka0)} samaṃ jānāti sāmaṃ jānāti, purisaṃ jānāti  purisavisesaṃ jānāti -- `ayamidamarahati ayamidamarahatī'ti  tattha tattha purisavisesakaro ahosi. so tassa kammassa  kaṭattā...pe0... so tato cuto itthattaṃ ^a^M3.0133^ea^ āgato samāno imāni dve  mahāpurisalakkhaṇāni paṭilabhati. nigrodha parimaṇḍalo ca hoti,  ṭhitakoyeva ca anonamanto ubhohi pāṇitalehi jaṇṇukāni parimasati  parimajjati.</p>
              <p>[03] ``so tehi lakkhaṇehi samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati ^a^P3.0163^ea^?  aḍḍho hoti mahaddhano mahābhogo pahūtajātarūparajato pahūtavittūpakaraṇo  pahūtadhanadhañño paripuṇṇakosakoṭṭhāgāro. rājā samāno idaṃ  labhati...pe0... buddho samāno kiṃ labhati? aḍḍho hoti  mahaddhano mahābhogo. tassimāni dhanāni honti, seyyathidaṃ,  saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhanaṃ.  buddho samāno idaṃ labhati''. etamatthaṃ bhagavā avoca. </p>
              <p>[03] 223^b^.^eb^ tatthetaṃ vuccati -- </p>
              <p>[21] ``tuliya paṭivicaya cintayitvā, </p>
              <p>[27] mahājanasaṅgahanaṃ {mahājanaṃ saṅgāhakaṃ (ka0)} samekkhamāno. </p>
              <p>[26] ayamidamarahati tattha tattha, </p>
              <p>[22] purisavisesakaro pure ahosi.. </p>
              <p>[21] ``mahiñca ^a^T3.0178^ea^ pana {samā ca pana (syā0), sa hi ca pana (sī0 pī0)} ṭhito anonamanto, </p>
              <p>[27] phusati karehi ubhohi jaṇṇukāni. </p>
              <p>[26] mahiruhaparimaṇḍalo ahosi, </p>
              <p>[22] sucaritakammavipākasesakena.. </p>
              <p>[21] ``bahuvividhanimittalakkhaṇaññū, </p>
              <p>[27] atinipuṇā manujā byākariṃsu. </p>
              <p>[26] bahuvividhā ^a^V3.0123^ea^ gihīnaṃ arahāni, </p>
              <p>[22] paṭilabhati daharo susu kumāro.. </p>
              <p>[21] ``idha ^a^P3.0164^ea^ ca mahīpatissa kāmabhogī, </p>
              <p>[27] gihipatirūpakā bahū bhavanti. </p>
              <p>[26] yadi ca jahati sabbakāmabhogaṃ, </p>
              <p>[22] labhati anuttaraṃ uttamadhanagga''nti.. </p>
            </h4>
            <h4>
              <h4n> (17-19) sīhapubbaddhakāyāditilakkhaṇaṃ </h4n>
              <p>[03] 224^b^.^eb^ ``yampi ^a^M3.0134^ea^, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno bahujanassa  atthakāmo ahosi hitakāmo phāsukāmo yogakkhemakāmo --  `kintime saddhāya vaḍḍheyyuṃ, sīlena vaḍḍheyyuṃ, sutena vaḍḍheyyuṃ {sutena vaḍḍheyyuṃ,  buddhiyā vaḍḍheyyuṃ (syā0)},  cāgena vaḍḍheyyuṃ, dhammena vaḍḍheyyuṃ, paññāya vaḍḍheyyuṃ, dhanadhaññena  vaḍḍheyyuṃ, khettavatthunā vaḍḍheyyuṃ, dvipadacatuppadehi vaḍḍheyyuṃ, puttadārehi  vaḍḍheyyuṃ, dāsakammakaraporisehi vaḍḍheyyuṃ, ñātīhi vaḍḍheyyuṃ, mittehi  vaḍḍheyyuṃ, bandhavehi vaḍḍheyyu'nti. so tassa kammassa ^a^T3.0179^ea^  kaṭattā...pe0... so tato cuto itthattaṃ āgato samāno imāni tīṇi  mahāpurisalakkhaṇāni paṭilabhati. sīhapubbaddhakāyo ca hoti  citantaraṃso ca samavaṭṭakkhandho ca.</p>
              <p>[03] ``so tehi lakkhaṇehi samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  aparihānadhammo ^a^P3.0165^ea^ hoti, na parihāyati dhanadhaññena khettavatthunā  dvipadacatuppadehi puttadārehi dāsakammakaraporisehi ñātīhi mittehi  bandhavehi, na parihāyati sabbasampattiyā. rājā samāno idaṃ  labhati... buddho samāno kiṃ labhati? aparihānadhammo  hoti, na parihāyati saddhāya sīlena sutena cāgena paññāya, na  parihāyati sabbasampattiyā. buddho samāno idaṃ labhati''. etamatthaṃ  bhagavā avoca. </p>
              <p>[03] 225^b^.^eb^ tatthetaṃ vuccati -- </p>
              <p>[21] ``saddhāya sīlena sutena buddhiyā, </p>
              <p>[27] cāgena dhammena bahūhi sādhuhi. </p>
              <p>[26] dhanena ^a^V3.0124^ea^ dhaññena ca khettavatthunā, </p>
              <p>[22] puttehi dārehi catuppadehi ca.. </p>
              <p>[21] ``ñātīhi mittehi ca bandhavehi ca, </p>
              <p>[27] balena vaṇṇena sukhena cūbhayaṃ. </p>
              <p>[26] kathaṃ na hāyeyyuṃ pareti icchati, </p>
              <p>[22] atthassa middhī ca {idaṃ samiddhañca (ka0), addhaṃ samiddhañca (syā0)}   panābhikaṅkhati.. </p>
              <p>[21] ``sa ^a^M3.0135^ea^ sīhapubbaddhasusaṇṭhito ahu, </p>
              <p>[27] samavaṭṭakkhandho ^a^T3.0180^ea^ ca citantaraṃso. </p>
              <p>[26] pubbe suciṇṇena katena kammunā, </p>
              <p>[22] ahāniyaṃ pubbanimittamassa taṃ.. </p>
              <p>[21] ``gihīpi dhaññena dhanena vaḍḍhati, </p>
              <p>[27] puttehi dārehi catuppadehi ca. </p>
              <p>[26] akiñcano pabbajito anuttaraṃ, </p>
              <p>[22] pappoti bodhiṃ asahānadhammata''nti {sambodhimahānadhammatanti (syā0  ka0) ṭīkā oloketabbā}.. </p>
            </h4>
            <h4>
              <h4n> (20) rasaggasaggitālakkhaṇaṃ </h4n>
              <p>[03] 226^b^.^eb^ ``yampi ^a^P3.0166^ea^, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno sattānaṃ  aviheṭhakajātiko ahosi pāṇinā vā leḍḍunā vā daṇḍena vā satthena  vā. so tassa kammassa kaṭattā upacitattā...pe0... so tato cuto  itthattaṃ āgato samāno imaṃ mahāpurisalakkhaṇaṃ paṭilabhati,  rasaggasaggī hoti, uddhaggāssa rasaharaṇīyo gīvāya jātā honti  samābhivāhiniyo {samavāharasaharaṇiyo (syā0)}.</p>
              <p>[03] ``so tena lakkhaṇena samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  appābādho hoti appātaṅko, samavepākiniyā gahaṇiyā samannāgato  nātisītāya nāccuṇhāya. rājā samāno idaṃ labhati...  buddho samāno kiṃ labhati? appābādho hoti appātaṅko  samavepākiniyā gahaṇiyā ^a^V3.0125^ea^ samannāgato nātisītāya nāccuṇhāya  majjhimāya padhānakkhamāya. buddho samāno idaṃ labhati''. etamatthaṃ  bhagavā avoca. </p>
              <p>[03] 227^b^.^eb^ tatthetaṃ vuccati -- </p>
              <p>[21] ``na ^a^T3.0181^ea^ pāṇidaṇḍehi panātha leḍḍunā, </p>
              <p>[27] satthena vā maraṇavadhena {māraṇavadhena (ka0)} vā pana. </p>
              <p>[26] ubbādhanāya paritajjanāya vā, </p>
              <p>[22] na heṭhayī janatamaheṭhako ahu.. </p>
              <p>[21] ``teneva ^a^M3.0136^ea^ so sugatimupecca modati, </p>
              <p>[27] sukhapphalaṃ kariya sukhāni vindati. </p>
              <p>[26] samojasā ^a^P3.0167^ea^ {sampajjasā (sī0 pī0), pāmuñjasā (syā0),  sāmañca sā (ka0)} rasaharaṇī susaṇṭhitā, </p>
              <p>[22] idhāgato labhati rasaggasaggitaṃ.. </p>
              <p>[21] ``tenāhu naṃ atinipuṇā vicakkhaṇā, </p>
              <p>[27] ayaṃ naro sukhabahulo bhavissati. </p>
              <p>[26] gihissa vā pabbajitassa vā puna {pana (syā0)}, </p>
              <p>[22] taṃ lakkhaṇaṃ bhavati tadatthajotaka''nti.. </p>
            </h4>
            <h4>
              <h4n> (21-22) abhinīlanettagopakhumalakkhaṇāni </h4n>
              <p>[03] 228^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno na ca visaṭaṃ, na  ca visāci {na ca visācitaṃ (sī0 pī0), na ca visāvi (syā0)},   na ca pana viceyya pekkhitā, ujuṃ tathā pasaṭamujumano,  piyacakkhunā bahujanaṃ udikkhitā ahosi. so tassa kammassa  kaṭattā...pe0... so tato cuto itthattaṃ āgato samāno imāni dve  mahāpurisalakkhaṇāni paṭilabhati. abhinīlanetto ca ^a^T3.0182^ea^ hoti gopakhumo  ca.</p>
              <p>[03] ``so tehi lakkhaṇehi samannāgato, sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  piyadassano hoti bahuno janassa, piyo hoti ^a^V3.0126^ea^ manāpo   brāhmaṇagahapatikānaṃ negamajānapadānaṃ gaṇakamahāmattānaṃ ^a^P3.0168^ea^ anīkaṭṭhānaṃ  dovārikānaṃ amaccānaṃ pārisajjānaṃ rājūnaṃ bhogiyānaṃ kumārānaṃ.  rājā samāno idaṃ labhati...pe0... buddho samāno kiṃ labhati?  piyadassano hoti bahuno janassa, piyo hoti manāpo bhikkhūnaṃ  bhikkhunīnaṃ upāsakānaṃ upāsikānaṃ devānaṃ manussānaṃ asurānaṃ nāgānaṃ  gandhabbānaṃ. buddho samāno idaṃ labhati''. etamatthaṃ bhagavā avoca. </p>
              <p>[03] 229^b^.^eb^ tatthetaṃ vuccati -- </p>
              <p>[21] ``na ca visaṭaṃ na ca visāci {visācitaṃ (sī0 pī0), visāvi  (syā0)}, na ca pana viceyyapekkhitā. </p>
              <p>[22] ujuṃ tathā pasaṭamujumano, piyacakkhunā bahujanaṃ  udikkhitā.. </p>
              <p>[21] ``sugatīsu ^a^M3.0137^ea^ so phalavipākaṃ, </p>
              <p>[27] anubhavati tattha modati. </p>
              <p>[26] idha ca pana bhavati gopakhumo, </p>
              <p>[22] abhinīlanettanayano sudassano.. </p>
              <p>[21] ``abhiyogino ca nipuṇā, </p>
              <p>[27] bahū pana nimittakovidā. </p>
              <p>[26] sukhumanayanakusalā manujā, </p>
              <p>[22] piyadassanoti ^a^T3.0183^ea^ abhiniddisanti naṃ.. </p>
              <p>[21] ``piyadassano gihīpi santo ca, </p>
              <p>[27] bhavati bahujanapiyāyito. </p>
              <p>[26] yadi ^a^P3.0169^ea^ ca na bhavati gihī samaṇo hoti, </p>
              <p>[22] piyo bahūnaṃ sokanāsano''ti.. </p>
            </h4>
            <h4>
              <h4n> (23) uṇhīsasīsalakkhaṇaṃ </h4n>
              <p>[03] 230^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno bahujanapubbaṅgamo  ahosi kusalesu dhammesu bahujanapāmokkho kāyasucarite vacīsucarite ^a^V3.0127^ea^   manosucarite dānasaṃvibhāge sīlasamādāne uposathupavāse matteyyatāya  petteyyatāya sāmaññatāya brahmaññatāya kule jeṭṭhāpacāyitāya  aññataraññataresu ca adhikusalesu dhammesu. so tassa kammassa  kaṭattā...pe0... so tato cuto itthattaṃ āgato samāno imaṃ  mahāpurisalakkhaṇaṃ paṭilabhati -- uṇhīsasīso hoti.</p>
              <p>[03] ``so tena lakkhaṇena samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  mahāssa jano anvāyiko hoti, brāhmaṇagahapatikā negamajānapadā  gaṇakamahāmattā anīkaṭṭhā dovārikā amaccā pārisajjā rājāno  bhogiyā kumārā. rājā samāno idaṃ labhati... buddho  samāno kiṃ labhati? mahāssa jano anvāyiko hoti, bhikkhū  bhikkhuniyo upāsakā upāsikāyo devā manussā asurā nāgā  gandhabbā. buddho samāno idaṃ labhati''. etamatthaṃ ^a^T3.0184^ea^ bhagavā avoca. </p>
              <p>[03] 231^b^.^eb^ tatthetaṃ ^a^M3.0138^ea^ vuccati -- </p>
              <p>[21] ``pubbaṅgamo sucaritesu ahu, </p>
              <p>[27] dhammesu dhammacariyābhirato. </p>
              <p>[26] anvāyiko bahujanassa ahu, </p>
              <p>[22] saggesu vedayittha puññaphalaṃ.. </p>
              <p>[21] ``veditvā ^a^P3.0170^ea^ so sucaritassa phalaṃ, </p>
              <p>[27] uṇhīsasīsattamidhajjhagamā. </p>
              <p>[26] byākaṃsu byañjananimittadharā, </p>
              <p>[22] pubbaṅgamo bahujanaṃ hessati.. </p>
              <p>[21] ``paṭibhogiyā manujesu idha, </p>
              <p>[27] pubbeva tassa abhiharanti tadā. </p>
              <p>[26] yadi khattiyo bhavati bhūmipati, </p>
              <p>[22] paṭihārakaṃ bahujane labhati.. </p>
              <p>[21] ``atha ^a^V3.0128^ea^ cepi pabbajati so manujo, </p>
              <p>[27] dhammesu hoti paguṇo visavī. </p>
              <p>[26] tassānusāsaniguṇābhirato, </p>
              <p>[22] anvāyiko bahujano bhavatī''ti.. </p>
            </h4>
            <h4>
              <h4n> (24-25) ekekalomatāuṇṇālakkhaṇāni </h4n>
              <p>[03] 232^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno musāvādaṃ pahāya  musāvādā paṭivirato ahosi, saccavādī saccasandho theto paccayiko  avisaṃvādako lokassa ^a^T3.0185^ea^. so tassa kammassa kaṭattā  upacitattā...pe0... so tato cuto itthattaṃ āgato samāno imāni dve  mahāpurisalakkhaṇāni paṭilabhati. ekekalomo ca hoti, uṇṇā ca  bhamukantare jātā hoti odātā mudutūlasannibhā.</p>
              <p>[03] ``so tehi lakkhaṇehi samannāgato, sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  mahāssa jano upavattati, brāhmaṇagahapatikā negamajānapadā ^a^P3.0171^ea^   gaṇakamahāmattā anīkaṭṭhā dovārikā amaccā pārisajjā rājāno  bhogiyā kumārā. rājā ^a^M3.0139^ea^ samāno idaṃ labhati... buddho  samāno kiṃ labhati? mahāssa jano upavattati, bhikkhū bhikkhuniyo  upāsakā upāsikāyo devā manussā asurā nāgā gandhabbā. buddho  samāno idaṃ labhati''. etamatthaṃ bhagavā avoca. </p>
              <p>[03] 233^b^.^eb^ tatthetaṃ vuccati -- </p>
              <p>[21] ``saccappaṭiñño purimāsu jātisu, </p>
              <p>[27] advejjhavāco alikaṃ vivajjayi. </p>
              <p>[26] na so visaṃvādayitāpi kassaci, </p>
              <p>[22] bhūtena tacchena tathena bhāsayi {tosayi (sī0 pī0)}.. </p>
              <p>[21] ``setā susukkā mudutūlasannibhā, </p>
              <p>[27] uṇṇā sujātā {uṇṇāssa jātā (ka0 sī0)} bhamukantare ahu. </p>
              <p>[26] na ^a^V3.0129^ea^ lomakūpesu duve ajāyisuṃ, </p>
              <p>[22] ekekalomūpacitaṅgavā ahu.. </p>
              <p>[21] ``taṃ lakkhaṇaññū bahavo samāgatā, </p>
              <p>[27] byākaṃsu ^a^T3.0186^ea^ uppādanimittakovidā. </p>
              <p>[26] uṇṇā ca lomā ca yathā susaṇṭhitā, </p>
              <p>[22] upavattatī īdisakaṃ bahujjano.. </p>
              <p>[21] ``gihimpi santaṃ upavattatī jano, </p>
              <p>[27] bahu puratthāpakatena kammunā. </p>
              <p>[26] akiñcanaṃ pabbajitaṃ anuttaraṃ, </p>
              <p>[22] buddhampi santaṃ upavattati jano''ti.. </p>
            </h4>
            <h4>
              <h4n> (26-27) cattālīsāviraḷadantalakkhaṇāni </h4n>
              <p>[03] 234^b^.^eb^ ``yampi, bhikkhave tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno pisuṇaṃ vācaṃ  pahāya pisuṇāya vācāya paṭivirato ahosi. ito sutvā na amutra  akkhātā imesaṃ bhedāya, amutra vā sutvā na imesaṃ akkhātā amūsaṃ  bhedāya ^a^M3.0140^ea^, iti bhinnānaṃ vā sandhātā, sahitānaṃ ^a^P3.0172^ea^ vā anuppadātā,  samaggārāmo samaggarato samagganandī samaggakaraṇiṃ vācaṃ bhāsitā  ahosi. so tassa kammassa kaṭattā...pe0... so tato cuto itthattaṃ  āgato samāno imāni dve mahāpurisalakkhaṇāni paṭilabhati.  cattālīsadanto ca hoti aviraḷadanto ca.</p>
              <p>[03] ``so tehi lakkhaṇehi samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  abhejjapariso hoti, abhejjāssa honti parisā, brāhmaṇagahapatikā  negamajānapadā gaṇakamahāmattā anīkaṭṭhā dovārikā amaccā pārisajjā  rājāno bhogiyā kumārā. rājā samāno idaṃ labhati ^a^T3.0187^ea^...  buddho samāno kiṃ labhati? abhejjapariso hoti, abhejjāssa honti  parisā, bhikkhū bhikkhuniyo upāsakā upāsikāyo devā manussā  asurā nāgā gandhabbā. buddho samāno idaṃ labhati''. etamatthaṃ  bhagavā avoca. </p>
              <p>[03] 235^b^.^eb^ tatthetaṃ ^a^V3.0130^ea^ vuccati -- </p>
              <p>[21] ``vebhūtiyaṃ sahitabhedakāriṃ, </p>
              <p>[27] bhedappavaḍḍhanavivādakāriṃ. </p>
              <p>[26] kalahappavaḍḍhanāakiccakāriṃ, </p>
              <p>[22] sahitānaṃ bhedajananiṃ na bhaṇi.. </p>
              <p>[21] ``avivādavaḍḍhanakariṃ sugiraṃ, </p>
              <p>[27] bhinnānusandhijananiṃ abhaṇi. </p>
              <p>[26] kalahaṃ ^a^P3.0173^ea^ janassa panudī samaṅgī, </p>
              <p>[22] sahitehi nandati pamodati ca.. </p>
              <p>[21] ``sugatīsu so phalavipākaṃ, </p>
              <p>[27] anubhavati tattha modati. </p>
              <p>[26] dantā idha honti aviraḷā sahitā, </p>
              <p>[22] caturo dasassa mukhajā susaṇṭhitā.. </p>
              <p>[21] ``yadi ^a^M3.0141^ea^ khattiyo bhavati bhūmipati, </p>
              <p>[27] avibhediyāssa parisā bhavati. </p>
              <p>[26] samaṇo ca hoti virajo vimalo, </p>
              <p>[22] parisāssa hoti anugatā acalā''ti.. </p>
            </h4>
            <h4>
              <h4n> (28-29) pahūtajivhābrahmassaralakkhaṇāni </h4n>
              <p>[03] 236^b^.^eb^ ``yampi ^a^T3.0188^ea^, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno pharusaṃ vācaṃ  pahāya pharusāya vācāya paṭivirato ahosi. yā sā vācā nelā  kaṇṇasukhā pemanīyā hadayaṅgamā porī bahujanakantā bahujanamanāpā,  tathārūpiṃ vācaṃ bhāsitā ahosi. so tassa kammassa kaṭattā  upacitattā...pe0... so tato cuto itthattaṃ āgato samāno imāni dve  mahāpurisalakkhaṇāni paṭilabhati. pahūtajivho ca hoti brahmassaro  ca karavīkabhāṇī.</p>
              <p>[03] ``so ^a^V3.0131^ea^ tehi lakkhaṇehi samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ labhati?  ādeyyavāco hoti, ādiyantissa vacanaṃ brāhmaṇagahapatikā  negamajānapadā gaṇakamahāmattā anīkaṭṭhā dovārikā amaccā pārisajjā  rājāno bhogiyā kumārā. rājā samāno idaṃ labhati...  buddho samāno kiṃ labhati? ādeyyavāco ^a^P3.0174^ea^ hoti, ādiyantissa  vacanaṃ bhikkhū bhikkhuniyo upāsakā upāsikāyo devā manussā  asurā nāgā gandhabbā. buddho samāno idaṃ labhati''. etamatthaṃ  bhagavā avoca. </p>
              <p>[03] 237^b^.^eb^ tatthetaṃ vuccati -- </p>
              <p>[21] ``akkosabhaṇḍanavihesakāriṃ, </p>
              <p>[27] ubbādhikaṃ {ubbādhakaraṃ (syā0)} bahujanappamaddanaṃ. </p>
              <p>[26] abāḷhaṃ giraṃ so na bhaṇi pharusaṃ, </p>
              <p>[22] madhuraṃ bhaṇi susaṃhitaṃ {susahitaṃ (syā0)} sakhilaṃ.. </p>
              <p>[21] ``manaso ^a^T3.0189^ea^ ^a^M3.0142^ea^ piyā hadayagāminiyo, </p>
              <p>[27] vācā so erayati kaṇṇasukhā. </p>
              <p>[26] vācāsuciṇṇaphalamanubhavi, </p>
              <p>[22] saggesu vedayatha {vedayati (?) ṭīkā oloketabbā} puññaphalaṃ.. </p>
              <p>[21] ``veditvā so sucaritassa phalaṃ, </p>
              <p>[27] brahmassarattamidhamajjhagamā. </p>
              <p>[26] jivhāssa hoti vipulā puthulā, </p>
              <p>[22] ādeyyavākyavacano bhavati.. </p>
              <p>[21] ``gihinopi ijjhati yathā bhaṇato, </p>
              <p>[27] atha ce pabbajati so manujo. </p>
              <p>[26] ādiyantissa ^a^P3.0175^ea^ vacanaṃ janatā, </p>
              <p>[22] bahuno bahuṃ subhaṇitaṃ bhaṇato''ti.. </p>
            </h4>
            <h4>
              <h4n> (30) sīhahanulakkhaṇaṃ </h4n>
              <p>[03] 238^b^.^eb^ ``yampi ^a^V3.0132^ea^, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno samphappalāpaṃ  pahāya samphappalāpā paṭivirato ahosi kālavādī bhūtavādī atthavādī  dhammavādī vinayavādī, nidhānavatiṃ vācaṃ bhāsitā ahosi kālena  sāpadesaṃ pariyantavatiṃ atthasaṃhitaṃ. so tassa kammassa  kaṭattā...pe0... so tato cuto itthattaṃ āgato samāno imaṃ  mahāpurisalakkhaṇaṃ paṭilabhati, sīhahanu hoti.</p>
              <p>[03] ``so tena lakkhaṇena samannāgato sace agāraṃ ajjhāvasati,  rājā hoti cakkavattī...pe0... rājā samāno kiṃ ^a^T3.0190^ea^ labhati?  appadhaṃsiyo hoti kenaci manussabhūtena paccatthikena paccāmittena.  rājā samāno idaṃ labhati... buddho samāno kiṃ labhati?  appadhaṃsiyo hoti abbhantarehi vā bāhirehi vā paccatthikehi  paccāmittehi, rāgena vā dosena vā mohena vā samaṇena vā brāhmaṇena  vā devena vā mārena vā brahmunā vā kenaci vā lokasmiṃ. buddho  samāno idaṃ labhati''. etamatthaṃ bhagavā avoca. </p>
              <p>[03] 239^b^.^eb^ tatthetaṃ ^a^M3.0143^ea^ vuccati -- </p>
              <p>[21] ``na samphappalāpaṃ na muddhataṃ {buddhatanti (ka0)}, </p>
              <p>[27] avikiṇṇavacanabyappatho ahosi. </p>
              <p>[26] ahitamapi ca apanudi, </p>
              <p>[22] hitamapi ca bahujanasukhañca abhaṇi.. </p>
              <p>[21] ``taṃ ^a^P3.0176^ea^ katvā ito cuto divamupapajji, </p>
              <p>[27] sukataphalavipākamanubhosi. </p>
              <p>[26] caviya punaridhāgato samāno, </p>
              <p>[22] dvidugamavaratarahanuttamalattha.. </p>
              <p>[21] ``rājā hoti suduppadhaṃsiyo, </p>
              <p>[27] manujindo manujādhipati mahānubhāvo. </p>
              <p>[26] tidivapuravarasamo ^a^V3.0133^ea^ bhavati, </p>
              <p>[22] suravarataroriva indo.. </p>
              <p>[21] ``gandhabbāsurayakkharakkhasebhi {surasakkarakkhasebhi (syā0)}, </p>
              <p>[27] surehi na ^a^T3.0191^ea^ hi bhavati suppadhaṃsiyo. </p>
              <p>[26] tathatto yadi bhavati tathāvidho, </p>
              <p>[22] idha disā ca paṭidisā ca vidisā cā''ti.. </p>
            </h4>
            <h4>
              <h4n> (31-32) samadantasusukkadāṭhālakkhaṇāni </h4n>
              <p>[03] 240^b^.^eb^ ``yampi, bhikkhave, tathāgato purimaṃ jātiṃ  purimaṃ bhavaṃ purimaṃ niketaṃ pubbe manussabhūto samāno micchājīvaṃ  pahāya sammāājīvena jīvikaṃ kappesi, tulākūṭa kaṃsakūṭa mānakūṭa  ukkoṭana vañcana nikati sāciyoga chedana vadha bandhana viparāmosa  ālopa sahasākārā {sāhasākārā (sī0 syā0 pī0)} paṭivirato ahosi. so tassa kammassa ^a^P3.0177^ea^ kaṭattā  upacitattā ussannattā vipulattā kāyassa bhedā paraṃ maraṇā sugatiṃ  saggaṃ lokaṃ upapajjati. so tattha aññe deve dasahi ṭhānehi  adhigaṇhāti dibbena āyunā dibbena vaṇṇena dibbena sukhena dibbena  yasena dibbena ādhipateyyena dibbehi rūpehi dibbehi saddehi dibbehi  gandhehi dibbehi rasehi ^a^M3.0144^ea^ dibbehi phoṭṭhabbehi. so tato cuto itthattaṃ  āgato samāno imāni dve mahāpurisalakkhaṇāni paṭilabhati,  samadanto ca hoti susukkadāṭho ca.</p>
              <p>[03] ``so tehi lakkhaṇehi samannāgato sace agāraṃ ajjhāvasati,  rājā hoti cakkavattī dhammiko dhammarājā cāturanto vijitāvī  janapadatthāvariyappatto sattaratanasamannāgato. tassimāni satta  ratanāni bhavanti, seyyathidaṃ -- cakkaratanaṃ hatthiratanaṃ assaratanaṃ  maṇiratanaṃ itthiratanaṃ gahapatiratanaṃ pariṇāyakaratanameva sattamaṃ.  parosahassaṃ kho panassa puttā bhavanti sūrā vīraṅgarūpā  parasenappamaddanā. so imaṃ pathaviṃ sāgarapariyantaṃ  akhilamanimittamakaṇṭakaṃ ^a^T3.0192^ea^ iddhaṃ phītaṃ khemaṃ sivaṃ nirabbudaṃ adaṇḍena  asatthena dhammena abhivijiya ajjhāvasati. rājā samāno kiṃ  labhati? suciparivāro hoti sucissa honti parivārā  brāhmaṇagahapatikā negamajānapadā gaṇakamahāmattā anīkaṭṭhā dovārikā  amaccā pārisajjā rājāno bhogiyā kumārā. rājā samāno idaṃ  labhati.</p>
              <p>[03] ``sace ^a^V3.0134^ea^ kho pana agārasmā anagāriyaṃ pabbajati, arahaṃ hoti  sammāsambuddho loke vivaṭṭacchado. buddho samāno kiṃ labhati?  suciparivāro hoti, sucissa honti parivārā, bhikkhū bhikkhuniyo  upāsakā upāsikāyo devā manussā asurā nāgā gandhabbā. buddho  samāno idaṃ labhati''. etamatthaṃ bhagavā avoca. </p>
              <p>[03] 241^b^.^eb^ tatthetaṃ vuccati -- </p>
              <p>[21] ``micchājīvañca avassaji samena vuttiṃ, </p>
              <p>[27] sucinā so janayittha dhammikena. </p>
              <p>[26] ahitamapi ^a^P3.0178^ea^ ca apanudi, </p>
              <p>[22] hitamapi ca bahujanasukhañca acari.. </p>
              <p>[21] ``sagge vedayati naro sukhapphalāni, </p>
              <p>[27] karitvā nipuṇebhi vidūhi sabbhi. </p>
              <p>[26] vaṇṇitāni tidivapuravarasamo, </p>
              <p>[22] abhiramati ratikhiḍḍāsamaṅgī.. </p>
              <p>[21] ``laddhānaṃ ^a^M3.0145^ea^ mānusakaṃ bhavaṃ tato, </p>
              <p>[27] cavitvāna sukataphalavipākaṃ. </p>
              <p>[26] sesakena paṭilabhati lapanajaṃ, </p>
              <p>[22] samamapi sucisusukkaṃ ^a^T3.0193^ea^ {laddhāna manussakaṃ bhavaṃ tato caviya, puna  sukataphalavipākasesakena. paṭilabhati lapanajaṃ samamapi, suci ca  suvisuddhasusukkaṃ (syā0)}.. </p>
              <p>[21] ``taṃ veyyañjanikā samāgatā bahavo, </p>
              <p>[27] byākaṃsu nipuṇasammatā manujā. </p>
              <p>[26] sucijanaparivāragaṇo bhavati, </p>
              <p>[22] dijasamasukkasucisobhanadanto.. </p>
              <p>[21] ``rañño hoti bahujano, </p>
              <p>[27] suciparivāro mahatiṃ mahiṃ anusāsato. </p>
              <p>[26] pasayha ^a^V3.0135^ea^ ^a^P3.0179^ea^ na ca janapadatudanaṃ, </p>
              <p>[22] hitamapi ca bahujanasukhañca caranti.. </p>
              <p>[21] ``atha ce pabbajati bhavati vipāpo, </p>
              <p>[27] samaṇo samitarajo vivaṭṭacchado. </p>
              <p>[26] vigatadarathakilamatho, </p>
              <p>[22] imamapi ca paramapi ca {imampi ca parampi ca (pī0), paraṃpi paramaṃpi ca  (syā0)} passati lokaṃ.. </p>
              <p>[21] ``tassovādakarā bahugihī ca pabbajitā ca, </p>
              <p>[27] asuciṃ garahitaṃ dhunanti pāpaṃ. </p>
              <p>[26] sa hi sucibhi parivuto bhavati, </p>
              <p>[22] malakhilakalikilese panudehī''ti {tassovādakarā bahugihī ca, pabbajitā  ca asucivigarahita. panudipāpassa hi sucibhiparivuto, bhavati  malakhilakakilese panudeti (syā0)}..</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] lakkhaṇasuttaṃ niṭṭhitaṃ sattamaṃ. </p>
            </h4>
          </h3>
        </h2>
        <h2>
          <h2n> 8. siṅgālasuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 242^b^.^eb^ evaṃ ^a^M3.0146^ea^ ^a^P3.0180^ea^ ^a^V3.0136^ea^ ^a^T3.0194^ea^ me sutaṃ --  ekaṃ samayaṃ bhagavā rājagahe  viharati veḷuvane kalandakanivāpe. tena kho pana samayena  siṅgālako {sigālako (sī0)} gahapatiputto kālasseva uṭṭhāya rājagahā nikkhamitvā  allavattho allakeso pañjaliko puthudisā {puthuddisā (sī0 syā0 pī0)} namassati -- puratthimaṃ disaṃ  dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ. </p>
              <p>[03] 243^b^.^eb^ atha kho bhagavā pubbaṇhasamayaṃ nivāsetvā  pattacīvaramādāya rājagahaṃ piṇḍāya pāvisi. addasā kho bhagavā  siṅgālakaṃ gahapatiputtaṃ kālasseva vuṭṭhāya rājagahā nikkhamitvā  allavatthaṃ allakesaṃ pañjalikaṃ puthudisā namassantaṃ -- puratthimaṃ disaṃ  dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ.  disvā siṅgālakaṃ gahapatiputtaṃ etadavoca -- ``kiṃ nu kho tvaṃ,  gahapatiputta, kālasseva uṭṭhāya rājagahā nikkhamitvā allavattho  allakeso pañjaliko puthudisā ^a^P3.0181^ea^ namassasi -- puratthimaṃ disaṃ dakkhiṇaṃ  disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disa''nti?  ``pitā maṃ, bhante, kālaṃ karonto evaṃ avaca -- `disā, tāta,  namasseyyāsī'ti. so kho ahaṃ, bhante, pituvacanaṃ sakkaronto garuṃ  karonto mānento pūjento kālasseva uṭṭhāya rājagahā nikkhamitvā  allavattho allakeso pañjaliko puthudisā namassāmi -- puratthimaṃ  disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ ^a^T3.0195^ea^  disa''nti. </p>
            </h4>
            <h4>
              <h4n> cha disā </h4n>
              <p>[03] 244^b^.^eb^ ``na kho, gahapatiputta, ariyassa vinaye evaṃ  cha disā {chaddisā (sī0 pī0)} namassitabbā''ti. ``yathā kathaṃ pana, bhante, ariyassa  vinaye cha disā {chaddisā (sī0 pī0)} namassitabbā? sādhu me, bhante, bhagavā tathā dhammaṃ  desetu, yathā ariyassa vinaye cha disā {chaddisā (sī0 pī0)} namassitabbā''ti.</p>
              <p>[03] ``tena ^a^V3.0137^ea^ hi, gahapatiputta suṇohi sādhukaṃ manasikarohi  bhāsissāmī''ti. ``evaṃ, bhante''ti kho siṅgālako gahapatiputto  bhagavato paccassosi. bhagavā etadavoca --</p>
              <p>[03] ``yato ^a^M3.0147^ea^ kho, gahapatiputta, ariyasāvakassa cattāro kammakilesā  pahīnā honti, catūhi ca ṭhānehi pāpakammaṃ na karoti, cha ca  bhogānaṃ apāyamukhāni na sevati, so evaṃ cuddasa pāpakāpagato  chaddisāpaṭicchādī {paṭicchādī hoti (syā0)} ubholokavijayāya paṭipanno hoti. tassa  ayañceva loko āraddho hoti paro ca loko. so kāyassa bhedā  paraṃ maraṇā sugatiṃ saggaṃ lokaṃ upapajjati. </p>
            </h4>
            <h4>
              <h4n> cattārokammakilesā </h4n>
              <p>[03] 245^b^.^eb^ ``katamassa cattāro kammakilesā pahīnā honti?  pāṇātipāto kho, gahapatiputta, kammakileso, adinnādānaṃ  kammakileso, kāmesumicchācāro kammakileso, musāvādo  kammakileso. imassa cattāro kammakilesā pahīnā hontī''ti.  idamavoca bhagavā, idaṃ vatvāna {idaṃ vatvā (sī0 pī0) evamīdisesu ṭhānesu} sugato athāparaṃ etadavoca satthā -- </p>
              <p>[21] ``pāṇātipāto ^a^P3.0182^ea^ adinnādānaṃ, musāvādo ca vuccati. </p>
              <p>[22] paradāragamanañceva, nappasaṃsanti paṇḍitā''ti.. </p>
            </h4>
            <h4>
              <h4n> catuṭṭhānaṃ </h4n>
              <p>[03] 246^b^.^eb^ ``katamehi catūhi ṭhānehi pāpakammaṃ na karoti?  chandāgatiṃ gacchanto ^a^T3.0196^ea^ pāpakammaṃ karoti, dosāgatiṃ gacchanto  pāpakammaṃ karoti, mohāgatiṃ gacchanto pāpakammaṃ karoti, bhayāgatiṃ  gacchanto pāpakammaṃ karoti. yato kho, gahapatiputta, ariyasāvako  neva chandāgatiṃ gacchati, na dosāgatiṃ gacchati, na mohāgatiṃ  gacchati, na bhayāgatiṃ gacchati; imehi catūhi ṭhānehi pāpakammaṃ na  karotī''ti. idamavoca bhagavā, idaṃ vatvāna sugato athāparaṃ  etadavoca satthā -- </p>
              <p>[21] ``chandā dosā bhayā mohā, yo dhammaṃ ativattati. </p>
              <p>[22] nihīyati yaso tassa {tassa yeso (bahūsu, vinayepi)}, kāḷapakkheva candimā.. </p>
              <p>[21] ``chandā ^a^V3.0138^ea^ dosā bhayā mohā, yo dhammaṃ nātivattati. </p>
              <p>[22] āpūrati yaso tassa {tassa yeso (bahūsu, vinayepi)}, sukkapakkheva  {juṇhapakkheva (ka0)} candimā''ti.. </p>
            </h4>
            <h4>
              <h4n> cha apāyamukhāni </h4n>
              <p>[03] 247^b^.^eb^ ``katamāni ^a^M3.0148^ea^ cha bhogānaṃ apāyamukhāni na  sevati? surāmerayamajjappamādaṭṭhānānuyogo kho, gahapatiputta, bhogānaṃ  apāyamukhaṃ, vikālavisikhācariyānuyogo bhogānaṃ apāyamukhaṃ,  samajjābhicaraṇaṃ bhogānaṃ apāyamukhaṃ, jūtappamādaṭṭhānānuyogo bhogānaṃ  apāyamukhaṃ, pāpamittānuyogo bhogānaṃ apāyamukhaṃ, ālasyānuyogo {ālasānuyogo  (sī0 syā0 pī0)} bhogānaṃ apāyamukhaṃ. </p>
            </h4>
            <h4>
              <h4n> surāmerayassa cha ādīnavā </h4n>
              <p>[03] 248^b^.^eb^ ``cha khome, gahapatiputta, ādīnavā  surāmerayamajjappamādaṭṭhānānuyoge. sandiṭṭhikā dhanajāni {dhanañjāni (sī0 pī0)},  kalahappavaḍḍhanī, rogānaṃ āyatanaṃ, akittisañjananī, kopīnanidaṃsanī ^a^P3.0183^ea^,  paññāya dubbalikaraṇītveva chaṭṭhaṃ padaṃ bhavati. ime kho, gahapatiputta,  cha ādīnavā surāmerayamajjappamādaṭṭhānānuyoge. </p>
            </h4>
            <h4>
              <h4n> vikālacariyāya cha ādīnavā </h4n>
              <p>[03] 249^b^.^eb^ ``cha *3.0197 khome, gahapatiputta, ādīnavā  vikālavisikhācariyānuyoge. attāpissa agutto arakkhito hoti,  puttadāropissa agutto arakkhito hoti, sāpateyyaṃpissa aguttaṃ  arakkhitaṃ hoti, saṅkiyo ca hoti pāpakesu ṭhānesu {tesu tesu ṭhānesu (syā0)}, abhūtavacanañca  tasmiṃ rūhati, bahūnañca dukkhadhammānaṃ purakkhato hoti. ime kho,  gahapatiputta, cha ādīnavā vikālavisikhācariyānuyoge. </p>
            </h4>
            <h4>
              <h4n> samajjābhicaraṇassa cha ādīnavā </h4n>
              <p>[03] 250^b^.^eb^ ``cha khome, gahapatiputta, ādīnavā  samajjābhicaraṇe. kva {kuvaṃ (ka0 sī0 pī0)} naccaṃ, kva gītaṃ, kva vāditaṃ, kva akkhānaṃ, kva  pāṇissaraṃ, kva kumbhathunanti. ime kho, gahapatiputta, cha ādīnavā  samajjābhicaraṇe. </p>
            </h4>
            <h4>
              <h4n> jūtappamādassa cha ādīnavā </h4n>
              <p>[03] 251^b^.^eb^ ``cha ^a^M3.0149^ea^ ^a^V3.0139^ea^ khome, gahapatiputta, ādīnavā  jūtappamādaṭṭhānānuyoge. jayaṃ veraṃ pasavati, jino vittamanusocati,  sandiṭṭhikā dhanajāni, sabhāgatassa {sabhāye tassa (ka0)} vacanaṃ na rūhati, mittāmaccānaṃ  paribhūto hoti, āvāhavivāhakānaṃ apatthito hoti -- `akkhadhutto  ayaṃ purisapuggalo nālaṃ dārabharaṇāyā'ti. ime kho, gahapatiputta,  cha ādīnavā jūtappamādaṭṭhānānuyoge. </p>
            </h4>
            <h4>
              <h4n> pāpamittatāya cha ādīnavā </h4n>
              <p>[03] 252^b^.^eb^ ``cha khome, gahapatiputta, ādīnavā  pāpamittānuyoge. ye dhuttā, ye soṇḍā, ye pipāsā, ye nekatikā,  ye vañcanikā, ye sāhasikā. tyāssa mittā honti te sahāyā.  ime ^a^P3.0184^ea^ kho, gahapatiputta, cha ādīnavā pāpamittānuyoge. </p>
            </h4>
            <h4>
              <h4n> ālasyassa cha ādīnavā </h4n>
              <p>[03] 253^b^.^eb^ ``cha khome, gahapatiputta, ādīnavā  ālasyānuyoge. atisītanti ^a^T3.0198^ea^ kammaṃ na karoti, atiuṇhanti kammaṃ  na karoti, atisāyanti kammaṃ na karoti, atipātoti kammaṃ na  karoti, atichātosmīti kammaṃ na karoti, atidhātosmīti kammaṃ  na karoti. tassa evaṃ kiccāpadesabahulassa viharato anuppannā ceva  bhogā nuppajjanti, uppannā ca bhogā parikkhayaṃ gacchanti. ime kho,  gahapatiputta, cha ādīnavā ālasyānuyoge''ti. idamavoca bhagavā,  idaṃ vatvāna sugato athāparaṃ etadavoca satthā -- </p>
              <p>[21] ``hoti pānasakhā nāma, </p>
              <p>[27] hoti sammiyasammiyo. </p>
              <p>[26] yo ca atthesu jātesu, </p>
              <p>[22] sahāyo hoti so sakhā.. </p>
              <p>[21] ``ussūraseyyā ^a^M3.0150^ea^ paradārasevanā, </p>
              <p>[27] verappasavo {verappasaṅgo (sī0 syā0 pī0)} ca anatthatā ca. </p>
              <p>[26] pāpā ^a^V3.0140^ea^ ca mittā sukadariyatā ca, </p>
              <p>[22] ete cha ṭhānā purisaṃ dhaṃsayanti.. </p>
              <p>[21] ``pāpamitto pāpasakho, </p>
              <p>[27] pāpāacāragocaro. </p>
              <p>[26] asmā lokā paramhā ca, </p>
              <p>[22] ubhayā dhaṃsate naro.. </p>
              <p>[21] ``akkhitthiyo vāruṇī naccagītaṃ, </p>
              <p>[27] divā soppaṃ pāricariyā akāle. </p>
              <p>[26] pāpā ca mittā sukadariyatā ca, </p>
              <p>[22] ete cha ṭhānā purisaṃ dhaṃsayanti.. </p>
              <p>[21] ``akkhehi dibbanti suraṃ pivanti, </p>
              <p>[27] yantitthiyo ^a^T3.0199^ea^ pāṇasamā paresaṃ. </p>
              <p>[26] nihīnasevī ^a^P3.0185^ea^ na ca vuddhasevī {vuddhisevī (syā0), buddhisevī  (ka0)}, </p>
              <p>[22] nihīyate kāḷapakkheva cando.. </p>
              <p>[21] ``yo vāruṇī addhano akiñcano, </p>
              <p>[27] pipāso pivaṃ papāgato {pipāsosi atthapāgato (syā0), pipāsopi  samappapāgato (ka0)}. </p>
              <p>[26] udakamiva iṇaṃ vigāhati, </p>
              <p>[22] akulaṃ {ākulaṃ (syā0 ka0)} kāhiti khippamattano.. </p>
              <p>[21] ``na divā soppasīlena, rattimuṭṭhānadessinā {rattinuṭṭhānadassinā (sī0  pī0), rattinuṭṭhānasīlinā (?)}. </p>
              <p>[22] niccaṃ mattena soṇḍena, sakkā āvasituṃ gharaṃ.. </p>
              <p>[21] ``atisītaṃ atiuṇhaṃ, atisāyamidaṃ ahu. </p>
              <p>[22] iti vissaṭṭhakammante, atthā accenti māṇave.. </p>
              <p>[21] ``yodha ^a^M3.0151^ea^ ^a^V3.0141^ea^ sītañca uṇhañca, tiṇā bhiyyo na maññati. </p>
              <p>[22] karaṃ purisakiccāni, so sukhaṃ {sukhā (sabbattha) aṭṭhakathā oloketabbā} na vihāyatī''ti.. </p>
            </h4>
            <h4>
              <h4n> mittapatirūpakā </h4n>
              <p>[03] 254^b^.^eb^ ``cattārome, gahapatiputta, amittā  mittapatirūpakā veditabbā. aññadatthuharo amitto mittapatirūpako  veditabbo, vacīparamo amitto mittapatirūpako veditabbo,  anuppiyabhāṇī amitto mittapatirūpako veditabbo, apāyasahāyo  amitto mittapatirūpako veditabbo. </p>
              <p>[03] 255^b^.^eb^ ``catūhi kho, gahapatiputta, ṭhānehi  aññadatthuharo amitto ^a^P3.0186^ea^ mittapatirūpako veditabbo. </p>
              <p>[21] ``aññadatthuharo hoti, appena bahumicchati ^a^T3.0200^ea^. </p>
              <p>[22] bhayassa kiccaṃ karoti, sevati atthakāraṇā..</p>
              <p>[03] ``imehi kho, gahapatiputta, catūhi ṭhānehi aññadatthuharo  amitto mittapatirūpako veditabbo. </p>
              <p>[03] 256^b^.^eb^ ``catūhi kho, gahapatiputta, ṭhānehi vacīparamo  amitto mittapatirūpako veditabbo. atītena paṭisantharati {paṭisandharati  (ka0)},  anāgatena paṭisantharati, niratthakena saṅgaṇhāti, paccuppannesu kiccesu  byasanaṃ dasseti. imehi kho, gahapatiputta, catūhi ṭhānehi vacīparamo  amitto mittapatirūpako veditabbo. </p>
              <p>[03] 257^b^.^eb^ ``catūhi kho, gahapatiputta, ṭhānehi  anuppiyabhāṇī amitto mittapatirūpako veditabbo. pāpakaṃpissa {pāpakammaṃpissa  (syā0)}  anujānāti, kalyāṇaṃpissa anujānāti, sammukhāssa vaṇṇaṃ bhāsati,  parammukhāssa avaṇṇaṃ bhāsati. imehi kho, gahapatiputta, catūhi  ṭhānehi anuppiyabhāṇī amitto mittapatirūpako veditabbo. </p>
              <p>[03] 258^b^.^eb^ ``catūhi ^a^M3.0152^ea^ kho, gahapatiputta, ṭhānehi  apāyasahāyo amitto mittapatirūpako veditabbo ^a^V3.0142^ea^. surāmeraya  majjappamādaṭṭhānānuyoge sahāyo hoti, vikāla visikhā cariyānuyoge  sahāyo hoti, samajjābhicaraṇe sahāyo hoti, jūtappamādaṭṭhānānuyoge  sahāyo hoti. imehi kho, gahapatiputta, catūhi ṭhānehi  apāyasahāyo amitto mittapatirūpako veditabbo''ti. </p>
              <p>[03] 259^b^.^eb^ idamavoca bhagavā, idaṃ vatvāna sugato athāparaṃ  etadavoca satthā -- </p>
              <p>[21] ``aññadatthuharo ^a^T3.0201^ea^ mitto, yo ca mitto vacīparo {vacīparamo (syā0)}. </p>
              <p>[22] anuppiyañca yo āha, apāyesu ca yo sakhā.. </p>
              <p>[21] ete amitte cattāro, iti viññāya paṇḍito. </p>
              <p>[22] ārakā parivajjeyya, maggaṃ paṭibhayaṃ yathā''ti.. </p>
            </h4>
            <h4>
              <h4n> suhadamitto </h4n>
              <p>[03] 260^b^.^eb^ ``cattārome ^a^P3.0187^ea^, gahapatiputta, mittā suhadā  veditabbā. upakāro {upakārako (syā0)} mitto suhado veditabbo, samānasukhadukkho  mitto suhado veditabbo, atthakkhāyī mitto suhado veditabbo,  anukampako mitto suhado veditabbo. </p>
              <p>[03] 261^b^.^eb^ ``catūhi kho, gahapatiputta, ṭhānehi upakāro  mitto suhado veditabbo. pamattaṃ rakkhati, pamattassa sāpateyyaṃ  rakkhati, bhītassa saraṇaṃ hoti, uppannesu kiccakaraṇīyesu taddiguṇaṃ  bhogaṃ anuppadeti. imehi kho, gahapatiputta, catūhi ṭhānehi upakāro  mitto suhado veditabbo. </p>
              <p>[03] 262^b^.^eb^ ``catūhi kho, gahapatiputta, ṭhānehi  samānasukhadukkho mitto suhado veditabbo. guyhamassa ācikkhati,  guyhamassa parigūhati, āpadāsu na vijahati, jīvitaṃpissa atthāya  pariccattaṃ hoti. imehi kho, gahapatiputta, catūhi ṭhānehi  samānasukhadukkho mitto suhado veditabbo. </p>
              <p>[03] 263^b^.^eb^ ``catūhi ^a^M3.0153^ea^ kho, gahapatiputta, ṭhānehi atthakkhāyī  mitto suhado veditabbo. pāpā nivāreti, kalyāṇe niveseti,  assutaṃ sāveti, saggassa ^a^T3.0202^ea^ maggaṃ ācikkhati. imehi kho,  gahapatiputta, catūhi ṭhānehi atthakkhāyī mitto suhado veditabbo. </p>
              <p>[03] 264^b^.^eb^ ``catūhi ^a^V3.0143^ea^ kho, gahapatiputta, ṭhānehi anukampako  mitto suhado veditabbo. abhavenassa na nandati, bhavenassa nandati,  avaṇṇaṃ bhaṇamānaṃ nivāreti, vaṇṇaṃ bhaṇamānaṃ pasaṃsati. imehi kho,  gahapatiputta, catūhi ṭhānehi anukampako mitto suhado veditabbo''ti. </p>
              <p>[03] 265^b^.^eb^ idamavoca bhagavā, idaṃ vatvāna sugato athāparaṃ  etadavoca satthā -- </p>
              <p>[21] ``upakāro ^a^P3.0188^ea^ ca yo mitto, sukhe dukkhe {sukhadukkho (syā0  ka0)} ca yo sakhā {yo ca mitto sukhe dukkhe (sī0 pī0)}. </p>
              <p>[22] atthakkhāyī ca yo mitto, yo ca mittānukampako.. </p>
              <p>[21] ``etepi mitte cattāro, iti viññāya paṇḍito. </p>
              <p>[27] sakkaccaṃ payirupāseyya, mātā puttaṃ va orasaṃ. </p>
              <p>[22] paṇḍito sīlasampanno, jalaṃ aggīva bhāsati.. </p>
              <p>[21] ``bhoge saṃharamānassa, bhamarasseva irīyato. </p>
              <p>[22] bhogā sannicayaṃ yanti, vammikovupacīyati.. </p>
              <p>[21] ``evaṃ bhoge samāhatvā {samāharitvā (syā0)}, alamatto kule gihī. </p>
              <p>[22] catudhā vibhaje bhoge, sa ve mittāni ganthati.. </p>
              <p>[21] ``ekena bhoge bhuñjeyya, dvīhi kammaṃ payojaye. </p>
              <p>[22] catutthañca nidhāpeyya, āpadāsu bhavissatī''ti.. </p>
            </h4>
            <h4>
              <h4n> chaddisāpaṭicchādanakaṇḍaṃ </h4n>
              <p>[03] 266^b^.^eb^ ``kathañca, gahapatiputta, ariyasāvako  chaddisāpaṭicchādī hoti? cha ^a^T3.0203^ea^ imā, gahapatiputta, disā veditabbā.  puratthimā disā mātāpitaro veditabbā, dakkhiṇā ^a^P3.0189^ea^ disā ācariyā  veditabbā, pacchimā disā ^a^M3.0154^ea^ puttadārā veditabbā, uttarā disā  mittāmaccā veditabbā, heṭṭhimā disā dāsakammakarā veditabbā,  uparimā disā samaṇabrāhmaṇā veditabbā. </p>
              <p>[03] 267^b^.^eb^ ``pañcahi ^a^V3.0144^ea^ kho, gahapatiputta, ṭhānehi puttena  puratthimā disā mātāpitaro paccupaṭṭhātabbā -- bhato ne {nesaṃ (bahūsu)} bharissāmi,  kiccaṃ nesaṃ karissāmi, kulavaṃsaṃ ṭhapessāmi, dāyajjaṃ paṭipajjāmi,  atha vā pana petānaṃ kālaṅkatānaṃ dakkhiṇaṃ anuppadassāmīti. imehi  kho, gahapatiputta, pañcahi ṭhānehi puttena puratthimā disā mātāpitaro  paccupaṭṭhitā pañcahi ṭhānehi puttaṃ anukampanti. pāpā nivārenti,  kalyāṇe nivesenti, sippaṃ sikkhāpenti, patirūpena dārena  saṃyojenti, samaye dāyajjaṃ niyyādenti {niyyātenti (ka0 sī0)}. imehi kho, gahapatiputta,  pañcahi ṭhānehi puttena puratthimā disā mātāpitaro paccupaṭṭhitā imehi  pañcahi ṭhānehi puttaṃ anukampanti. evamassa esā puratthimā disā  paṭicchannā hoti khemā appaṭibhayā. </p>
              <p>[03] 268^b^.^eb^ ``pañcahi kho, gahapatiputta, ṭhānehi  antevāsinā dakkhiṇā disā ācariyā paccupaṭṭhātabbā -- uṭṭhānena  upaṭṭhānena sussusāya pāricariyāya sakkaccaṃ sippapaṭiggahaṇena {sippaṃ paṭiggahaṇena  (syā0), sippauggahaṇena (ka0)}. imehi  kho, gahapatiputta, pañcahi ṭhānehi antevāsinā dakkhiṇā disā  ācariyā paccupaṭṭhitā pañcahi ^a^T3.0204^ea^ ṭhānehi antevāsiṃ anukampanti --  suvinītaṃ vinenti, suggahitaṃ gāhāpenti, sabbasippassutaṃ  samakkhāyino bhavanti, mittāmaccesu paṭiyādenti {paṭivedenti (syā0)}, disāsu parittāṇaṃ  karonti. imehi kho, gahapatiputta, pañcahi ṭhānehi antevāsinā ^a^P3.0190^ea^   dakkhiṇā disā ācariyā paccupaṭṭhitā imehi pañcahi ṭhānehi  antevāsiṃ anukampanti. evamassa esā dakkhiṇā disā paṭicchannā  hoti khemā appaṭibhayā. </p>
              <p>[03] 269^b^.^eb^ ``pañcahi kho, gahapatiputta, ṭhānehi sāmikena  pacchimā disā bhariyā paccupaṭṭhātabbā -- sammānanāya anavamānanāya  {avimānanāya (syā0 pī0)}  anaticariyāya issariyavossaggena alaṅkārānuppadānena. imehi  kho, gahapatiputta, pañcahi ṭhānehi sāmikena pacchimā disā bhariyā  paccupaṭṭhitā pañcahi ṭhānehi ^a^M3.0155^ea^ sāmikaṃ anukampati -- susaṃvihitakammantā  ca hoti, saṅgahitaparijanā {susaṅgahitaparijanā (sī0 syā0 pī0)} ca, anaticārinī ca, sambhatañca  anurakkhati, dakkhā ca hoti analasā sabbakiccesu. imehi kho,  gahapatiputta, pañcahi ṭhānehi sāmikena pacchimā disā bhariyā  paccupaṭṭhitā imehi pañcahi ṭhānehi sāmikaṃ anukampati. evamassa  esā pacchimā disā paṭicchannā hoti khemā appaṭibhayā. </p>
              <p>[03] 270^b^.^eb^ ``pañcahi kho, gahapatiputta, ṭhānehi kulaputtena  uttarā disā mittāmaccā paccupaṭṭhātabbā -- dānena peyyavajjena {viyavajjena (syā0  ka0)}  atthacariyāya samānattatāya avisaṃvādanatāya. imehi kho,  gahapatiputta, pañcahi ṭhānehi kulaputtena uttarā disā mittāmaccā  paccupaṭṭhitā pañcahi ^a^T3.0205^ea^ ṭhānehi ^a^V3.0145^ea^ kulaputtaṃ anukampanti -- pamattaṃ rakkhanti,  pamattassa sāpateyyaṃ rakkhanti, bhītassa saraṇaṃ honti, āpadāsu na  vijahanti, aparapajā cassa paṭipūjenti. imehi kho, gahapatiputta,  pañcahi ṭhānehi kulaputtena uttarā disā mittāmaccā paccupaṭṭhitā imehi  pañcahi ṭhānehi kulaputtaṃ anukampanti. evamassa esā uttarā disā  paṭicchannā hoti khemā appaṭibhayā. </p>
              <p>[03] 271^b^.^eb^ ``pañcahi kho, gahapatiputta, ṭhānehi ayyirakena {ayirakena  (sī0 syā0 pī0)} heṭṭhimā ^a^P3.0191^ea^ disā dāsakammakarā paccupaṭṭhātabbā -- yathābalaṃ  kammantasaṃvidhānena bhattavetanānuppadānena gilānupaṭṭhānena acchariyānaṃ  rasānaṃ saṃvibhāgena samaye vossaggena. imehi kho, gahapatiputta,  pañcahi ṭhānehi ayyirakena heṭṭhimā disā dāsakammakarā paccupaṭṭhitā  pañcahi ṭhānehi ayyirakaṃ anukampanti -- pubbuṭṭhāyino ca honti,  pacchā nipātino ca, dinnādāyino ca, sukatakammakarā ca,  kittivaṇṇaharā ca. imehi kho, gahapatiputta, pañcahi ṭhānehi  ayyirakena heṭṭhimā disā dāsakammakarā paccupaṭṭhitā imehi pañcahi  ṭhānehi ayyirakaṃ anukampanti. evamassa esā heṭṭhimā disā  paṭicchannā hoti khemā appaṭibhayā. </p>
              <p>[03] 272^b^.^eb^ ``pañcahi kho, gahapatiputta, ṭhānehi kulaputtena  uparimā disā samaṇabrāhmaṇā paccupaṭṭhātabbā -- mettena kāyakammena  mettena vacīkammena mettena ^a^M3.0156^ea^ manokammena anāvaṭadvāratāya  āmisānuppadānena. imehi kho, gahapatiputta, pañcahi ṭhānehi  kulaputtena uparimā ^a^T3.0206^ea^ disā samaṇabrāhmaṇā paccupaṭṭhitā chahi ṭhānehi  kulaputtaṃ anukampanti -- pāpā nivārenti, kalyāṇe nivesenti,  kalyāṇena manasā anukampanti, assutaṃ sāventi, sutaṃ  pariyodāpenti, saggassa maggaṃ ācikkhanti. imehi kho,  gahapatiputta, pañcahi ṭhānehi kulaputtena uparimā disā samaṇabrāhmaṇā  paccupaṭṭhitā imehi chahi ṭhānehi kulaputtaṃ anukampanti. evamassa  esā uparimā disā paṭicchannā hoti khemā appaṭibhayā''ti. </p>
              <p>[03] 273^b^.^eb^ idamavoca bhagavā. idaṃ vatvāna sugato athāparaṃ  etadavoca satthā -- </p>
              <p>[21] ``mātāpitā disā pubbā, ācariyā dakkhiṇā disā. </p>
              <p>[22] puttadārā ^a^P3.0192^ea^ disā pacchā, mittāmaccā ca uttarā.. </p>
              <p>[21] ``dāsakammakarā ^a^V3.0146^ea^ heṭṭhā, uddhaṃ samaṇabrāhmaṇā. </p>
              <p>[22] etā disā namasseyya, alamatto kule gihī.. </p>
              <p>[21] ``paṇḍito sīlasampanno, saṇho ca paṭibhānavā. </p>
              <p>[22] nivātavutti atthaddho, tādiso labhate yasaṃ.. </p>
              <p>[21] ``uṭṭhānako analaso, āpadāsu na vedhati. </p>
              <p>[22] acchinnavutti medhāvī, tādiso labhate yasaṃ.. </p>
              <p>[21] ``saṅgāhako mittakaro, vadaññū vītamaccharo. </p>
              <p>[22] netā vinetā anunetā, tādiso labhate yasaṃ.. </p>
              <p>[21] ``dānañca peyyavajjañca, atthacariyā ca yā idha. </p>
              <p>[27] samānattatā ca dhammesu, tattha tattha yathārahaṃ. </p>
              <p>[22] ete ^a^T3.0207^ea^ kho saṅgahā loke, rathassāṇīva yāyato.. </p>
              <p>[21] ``ete ca saṅgahā nāssu, na mātā puttakāraṇā. </p>
              <p>[22] labhetha mānaṃ pūjaṃ vā, pitā vā puttakāraṇā.. </p>
              <p>[21] ``yasmā ca saṅgahā {saṅgahe (ka0) aṭṭhakathāyaṃ icchitapāṭho} ete, sammapekkhanti  {samavekkhanti (sī0 pī0 ka0)} paṇḍitā. </p>
              <p>[22] tasmā ^a^P3.0193^ea^ mahattaṃ papponti, pāsaṃsā ca bhavanti te''ti.. </p>
              <p>[03] 274^b^.^eb^ evaṃ ^a^M3.0157^ea^ vutte, siṅgālako gahapatiputto bhagavantaṃ  etadavoca -- ``abhikkantaṃ, bhante! abhikkantaṃ, bhante! seyyathāpi,  bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā  maggaṃ ācikkheyya, andhakāre vā telapajjotaṃ dhāreyya `cakkhumanto  rūpāni dakkhantī'ti. evamevaṃ bhagavatā anekapariyāyena dhammo  pakāsito. esāhaṃ, bhante, bhagavantaṃ saraṇaṃ gacchāmi dhammañca  bhikkhusaṃghañca. upāsakaṃ maṃ bhagavā dhāretu, ajjatagge pāṇupetaṃ saraṇaṃ  gata''nti. </p>
              <p>[06] siṅgālasuttaṃ {siṅgālovādasuttantaṃ (pī0)} niṭṭhitaṃ aṭṭhamaṃ. </p>
            </h4>
          </h3>
        </h2>
        <h2>
          <h2n> 9. āṭānāṭiyasuttaṃ </h2n>
          <h3>
            <h3n> </h3n>
            <h4>
              <h4n> paṭhamabhāṇavāro </h4n>
              <p>[03] 275^b^.^eb^ evaṃ ^a^P3.0194^ea^ ^a^M3.0158^ea^ ^a^V3.0147^ea^ ^a^T3.0208^ea^ me sutaṃ  -- ekaṃ samayaṃ bhagavā rājagahe  viharati gijjhakūṭe pabbate. atha kho cattāro mahārājā {mahārājāno (ka0)} mahatiyā ca  yakkhasenāya mahatiyā ca gandhabbasenāya mahatiyā ca kumbhaṇḍasenāya  mahatiyā ca nāgasenāya catuddisaṃ rakkhaṃ ṭhapetvā catuddisaṃ gumbaṃ ṭhapetvā  catuddisaṃ ovaraṇaṃ ṭhapetvā abhikkantāya rattiyā abhikkantavaṇṇā  kevalakappaṃ gijjhakūṭaṃ pabbataṃ obhāsetvā {gijjhakūṭaṃ obhāsetvā (sī0 syā0  pī0)} yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. tepi kho  yakkhā appekacce bhagavantaṃ abhivādetvā ekamantaṃ nisīdiṃsu, appekacce  bhagavatā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā  ekamantaṃ nisīdiṃsu, appekacce yena bhagavā tenañjaliṃ paṇāmetvā  ekamantaṃ nisīdiṃsu, appekacce nāmagottaṃ sāvetvā ekamantaṃ  nisīdiṃsu, appekacce tuṇhībhūtā ekamantaṃ nisīdiṃsu. </p>
              <p>[03] 276^b^.^eb^ ekamantaṃ nisinno kho vessavaṇo mahārājā  bhagavantaṃ etadavoca -- ``santi hi, bhante, uḷārā yakkhā bhagavato  appasannā. santi hi, bhante, uḷārā yakkhā bhagavato pasannā.  santi hi ^a^P3.0195^ea^, bhante, majjhimā yakkhā bhagavato appasannā. santi hi,  bhante, majjhimā yakkhā bhagavato pasannā. santi hi, bhante, nīcā  yakkhā bhagavato appasannā. santi hi, bhante, nīcā yakkhā  bhagavato pasannā. yebhuyyena ^a^T3.0209^ea^ kho pana, bhante, yakkhā appasannāyeva  bhagavato. taṃ kissa hetu? bhagavā hi, bhante, pāṇātipātā  veramaṇiyā dhammaṃ deseti, adinnādānā veramaṇiyā dhammaṃ deseti,  kāmesumicchācārā veramaṇiyā dhammaṃ deseti, musāvādā veramaṇiyā  dhammaṃ deseti, surāmerayamajjappamādaṭṭhānā veramaṇiyā dhammaṃ deseti.  yebhuyyena kho pana, bhante, yakkhā appaṭiviratāyeva pāṇātipātā,  appaṭiviratā adinnādānā, appaṭiviratā kāmesumicchācārā,  appaṭiviratā musāvādā, appaṭiviratā surāmerayamajjappamādaṭṭhānā ^a^V3.0148^ea^.  tesaṃ taṃ hoti appiyaṃ amanāpaṃ. santi hi, bhante, bhagavato sāvakā  araññavanapatthāni pantāni ^a^M3.0159^ea^ senāsanāni paṭisevanti appasaddāni  appanigghosāni vijanavātāni manussarāhasseyyakāni {manussarāhaseyyakāni  (sī0 syā0 pī0)}  paṭisallānasāruppāni. tattha santi uḷārā yakkhā nivāsino, ye  imasmiṃ bhagavato pāvacane appasannā. tesaṃ pasādāya uggaṇhātu,  bhante, bhagavā āṭānāṭiyaṃ rakkhaṃ bhikkhūnaṃ bhikkhunīnaṃ upāsakānaṃ  upāsikānaṃ guttiyā rakkhāya avihiṃsāya phāsuvihārāyā''ti.  adhivāsesi bhagavā tuṇhībhāvena.</p>
              <p>[03] atha kho vessavaṇo mahārājā bhagavato adhivāsanaṃ viditvā  tāyaṃ velāyaṃ imaṃ āṭānāṭiyaṃ rakkhaṃ abhāsi -- </p>
              <p>[03] 277^b^.^eb^ ``vipassissa ca {ime cakārā porāṇapotthakesu natthi}  namatthu, cakkhumantassa sirīmato. </p>
              <p>[22] sikhissapi ca {ime cakārā porāṇapotthakesu natthi} namatthu, sabbabhūtānukampino.. </p>
              <p>[21] ``vessabhussa ca {ime cakārā porāṇapotthakesu natthi} namatthu, nhātakassa tapassino. </p>
              <p>[22] namatthu ^a^T3.0210^ea^ ^a^P3.0196^ea^ kakusandhassa, mārasenāpamaddino.. </p>
              <p>[21] ``koṇāgamanassa namatthu, brāhmaṇassa vusīmato. </p>
              <p>[22] kassapassa ca {ime cakārā porāṇapotthakesu natthi} namatthu, vippamuttassa sabbadhi.. </p>
              <p>[21] ``aṅgīrasassa namatthu, sakyaputtassa sirīmato. </p>
              <p>[22] yo imaṃ dhammaṃ desesi {dhammamadesesi (sī0 syā0 pī0), dhammaṃ deseti  (?)}, sabbadukkhāpanūdanaṃ.. </p>
              <p>[21] ``ye cāpi nibbutā loke, yathābhūtaṃ vipassisuṃ. </p>
              <p>[22] te janā apisuṇātha {apisuṇā (sī0 syā0 pī0)}, mahantā vītasāradā.. </p>
              <p>[21] ``hitaṃ devamanussānaṃ, yaṃ namassanti gotamaṃ. </p>
              <p>[22] vijjācaraṇasampannaṃ, mahantaṃ vītasāradaṃ.. </p>
              <p>[03] 278^b^.^eb^ ``yato ^a^V3.0149^ea^ uggacchati sūriyo {suriyo (sī0  syā0 pī0)}, ādicco maṇḍalī  mahā. </p>
              <p>[27] yassa cuggacchamānassa, saṃvarīpi nirujjhati. </p>
              <p>[22] yassa cuggate sūriye, `divaso'ti pavuccati.. </p>
              <p>[21] ``rahadopi ^a^M3.0160^ea^ tattha gambhīro, samuddo saritodako. </p>
              <p>[22] evaṃ taṃ tattha jānanti, `samuddo saritodako'.. </p>
              <p>[21] ``ito ^a^P3.0197^ea^ `sā purimā disā', iti naṃ ācikkhatī jano. </p>
              <p>[22] yaṃ disaṃ abhipāleti, mahārājā yasassi so.. </p>
              <p>[21] ``gandhabbānaṃ adhipati {ādhipati (sī0 syā0 pī0) evamuparipi}, `dhataraṭṭho'ti nāmaso. </p>
              <p>[22] ramatī naccagītehi, gandhabbehi purakkhato.. </p>
              <p>[21] ``puttāpi tassa bahavo, ekanāmāti me sutaṃ. </p>
              <p>[22] asīti dasa eko ca, indanāmā mahabbalā.. </p>
              <p>[21] te ^a^T3.0211^ea^ cāpi buddhaṃ disvāna, buddhaṃ ādiccabandhunaṃ. </p>
              <p>[22] dūratova namassanti, mahantaṃ vītasāradaṃ.. </p>
              <p>[21] ``namo te purisājañña, namo te purisuttama. </p>
              <p>[27] kusalena samekkhasi, amanussāpi taṃ vandanti. </p>
              <p>[22] sutaṃ netaṃ abhiṇhaso, tasmā evaṃ vademase.. </p>
              <p>[21] ```jinaṃ vandatha gotamaṃ, jinaṃ vandāma gotamaṃ. </p>
              <p>[22] vijjācaraṇasampannaṃ, buddhaṃ vandāma gotamaṃ'.. </p>
              <p>[03] 279^b^.^eb^ ``yena petā pavuccanti, pisuṇā piṭṭhimaṃsikā. </p>
              <p>[22] pāṇātipātino luddā {luddhā (pī0 ka0)}, corā nekatikā janā.. </p>
              <p>[21] ``ito ^a^V3.0150^ea^ ^a^P3.0198^ea^ `sā dakkhiṇā disā', iti naṃ ācikkhatī jano. </p>
              <p>[22] yaṃ disaṃ abhipāleti, mahārājā yasassi so.. </p>
              <p>[21] ``kumbhaṇḍānaṃ adhipati, `virūḷho' iti nāmaso. </p>
              <p>[22] ramatī naccagītehi, kumbhaṇḍehi purakkhato.. </p>
              <p>[21] ``puttāpi tassa bahavo, ekanāmāti me sutaṃ. </p>
              <p>[22] asīti dasa eko ca, indanāmā mahabbalā.. </p>
              <p>[21] te cāpi buddhaṃ disvāna, buddhaṃ ādiccabandhunaṃ. </p>
              <p>[22] dūratova namassanti, mahantaṃ vītasāradaṃ.. </p>
              <p>[21] ``namo ^a^M3.0161^ea^ te purisājañña, namo te purisuttama. </p>
              <p>[27] kusalena samekkhasi, amanussāpi taṃ vandanti. </p>
              <p>[22] sutaṃ netaṃ abhiṇhaso, tasmā evaṃ vademase.. </p>
              <p>[21] ```jinaṃ ^a^T3.0212^ea^ vandatha gotamaṃ, jinaṃ vandāma gotamaṃ. </p>
              <p>[22] vijjācaraṇasampannaṃ, buddhaṃ vandāma gotamaṃ'.. </p>
              <p>[03] 280^b^.^eb^ ``yattha coggacchati sūriyo, ādicco maṇḍalī  mahā. </p>
              <p>[27] yassa coggacchamānassa, divasopi nirujjhati. </p>
              <p>[22] yassa coggate sūriye, `saṃvarī'ti pavuccati.. </p>
              <p>[21] ``rahadopi tattha gambhīro, samuddo saritodako. </p>
              <p>[22] evaṃ taṃ tattha jānanti, `samuddo saritodako'.. </p>
              <p>[21] ``ito `sā pacchimā disā', iti naṃ ācikkhatī jano. </p>
              <p>[22] yaṃ ^a^P3.0199^ea^ disaṃ abhipāleti, mahārājā yasassi so.. </p>
              <p>[21] ``nāgānañca ^a^V3.0151^ea^ adhipati, `virūpakkho'ti nāmaso. </p>
              <p>[22] ramatī naccagītehi, nāgeheva purakkhato.. </p>
              <p>[21] ``puttāpi tassa bahavo, ekanāmāti me sutaṃ. </p>
              <p>[22] asīti dasa eko ca, indanāmā mahabbalā.. </p>
              <p>[21] te cāpi buddhaṃ disvāna, buddhaṃ ādiccabandhunaṃ. </p>
              <p>[22] dūratova namassanti, mahantaṃ vītasāradaṃ.. </p>
              <p>[21] ``namo te purisājañña, namo te purisuttama. </p>
              <p>[21] kusalena samekkhasi, amanussāpi taṃ vandanti. </p>
              <p>[22] sutaṃ netaṃ abhiṇhaso, tasmā evaṃ vademase.. </p>
              <p>[21] ```jinaṃ vandatha gotamaṃ, jinaṃ vandāma gotamaṃ. </p>
              <p>[22] vijjācaraṇasampannaṃ, buddhaṃ vandāma gotamaṃ'.. </p>
              <p>[03] 281^b^.^eb^ ``yena ^a^T3.0213^ea^ uttarakuruvho {uttarakurū rammā (sī0 syā0 pī0)}, mahāneru sudassano. </p>
              <p>[22] manussā tattha jāyanti, amamā apariggahā.. </p>
              <p>[21] ``na ^a^M3.0162^ea^ te bījaṃ pavapanti, napi nīyanti naṅgalā. </p>
              <p>[22] akaṭṭhapākimaṃ sāliṃ, paribhuñjanti mānusā.. </p>
              <p>[21] ``akaṇaṃ athusaṃ suddhaṃ, sugandhaṃ taṇḍulapphalaṃ. </p>
              <p>[22] tuṇḍikīre ^a^P3.0200^ea^ pacitvāna, tato bhuñjanti bhojanaṃ.. </p>
              <p>[21] ``gāviṃ ekakhuraṃ katvā, anuyanti disodisaṃ. </p>
              <p>[22] pasuṃ ekakhuraṃ katvā, anuyanti disodisaṃ.. </p>
              <p>[21] ``itthiṃ vā vāhanaṃ {itthī-vāhanaṃ (sī0 pī0), itthīṃ vāhanaṃ (syā0)} katvā,   anuyanti disodisaṃ. </p>
              <p>[22] purisaṃ vāhanaṃ katvā, anuyanti disodisaṃ.. </p>
              <p>[21] ``kumāriṃ ^a^V3.0152^ea^ vāhanaṃ katvā, anuyanti disodisaṃ. </p>
              <p>[22] kumāraṃ vāhanaṃ katvā, anuyanti disodisaṃ.. </p>
              <p>[21] ``te yāne abhiruhitvā, </p>
              <p>[27] sabbā disā anupariyāyanti {anupariyanti (syā0)}. </p>
              <p>[22] pacārā tassa rājino.. </p>
              <p>[21] ``hatthiyānaṃ assayānaṃ, dibbaṃ yānaṃ upaṭṭhitaṃ. </p>
              <p>[22] pāsādā sivikā ceva, mahārājassa yasassino.. </p>
              <p>[21] ``tassa ca nagarā ahu, </p>
              <p>[27] antalikkhe sumāpitā. </p>
              <p>[26] āṭānāṭā kusināṭā parakusināṭā, </p>
              <p>[22] nāṭasuriyā {nāṭapuriyā (sī0 pī0), nāṭapariyā (syā0)} parakusiṭanāṭā.. </p>
              <p>[21] ``uttarena ^a^P3.0201^ea^ kasivanto {kapivanto (sī0 syā0 pī)}, </p>
              <p>[27] janoghamaparena ca. </p>
              <p>[26] navanavutiyo ambarāmbaravatiyo, </p>
              <p>[22] āḷakamandā nāma rājadhānī.. </p>
              <p>[21] ``kuverassa ^a^T3.0214^ea^ kho pana, mārisa, mahārājassa visāṇā  nāma rājadhānī. </p>
              <p>[22] tasmā kuvero mahārājā, `vessavaṇo'ti pavuccati.. </p>
              <p>[21] ``paccesanto ^a^M3.0163^ea^ pakāsenti, tatolā tattalā tatotalā. </p>
              <p>[22] ojasi tejasi tatojasī, sūro rājā ariṭṭho nemi.. </p>
              <p>[21] ``rahadopi tattha dharaṇī nāma, yato meghā pavassanti. </p>
              <p>[22] vassā yato patāyanti, sabhāpi tattha sālavatī {bhagalavatī (sī0 syā0  pī0)} nāma.. </p>
              <p>[21] ``yattha ^a^V3.0153^ea^ yakkhā payirupāsanti, tattha niccaphalā rukkhā. </p>
              <p>[27] nānā dijagaṇā yutā, mayūrakoñcābhirudā. </p>
              <p>[22] kokilādīhi vagguhi.. </p>
              <p>[21] ``jīvañjīvakasaddettha, atho oṭṭhavacittakā. </p>
              <p>[22] kukkuṭakā ^a^P3.0202^ea^ {kukutthakā (sī0 pī0)} kuḷīrakā, vane pokkharasātakā.. </p>
              <p>[21] ``sukasāḷikasaddettha, daṇḍamāṇavakāni ca. </p>
              <p>[22] sobhati sabbakālaṃ sā, kuveranaḷinī sadā.. </p>
              <p>[21] ``ito `sā uttarā disā', iti naṃ ācikkhatī jano. </p>
              <p>[22] yaṃ disaṃ abhipāleti, mahārājā yasassi so.. </p>
              <p>[21] ``yakkhānañca adhipati, `kuvero' iti nāmaso. </p>
              <p>[22] ramatī naccagītehi, yakkheheva purakkhato.. </p>
              <p>[21] ``puttāpi ^a^T3.0215^ea^ tassa bahavo, ekanāmāti me sutaṃ. </p>
              <p>[22] asīti dasa eko ca, indanāmā mahabbalā.. </p>
              <p>[21] ``te cāpi buddhaṃ disvāna, buddhaṃ ādiccabandhunaṃ. </p>
              <p>[22] dūratova namassanti, mahantaṃ vītasāradaṃ.. </p>
              <p>[21] ``namo te purisājañña, namo te purisuttama. </p>
              <p>[27] kusalena samekkhasi, amanussāpi taṃ vandanti. </p>
              <p>[22] sutaṃ netaṃ abhiṇhaso, tasmā evaṃ vademase.. </p>
              <p>[21] ```jinaṃ vandatha gotamaṃ, jinaṃ vandāma gotamaṃ. </p>
              <p>[22] vijjācaraṇasampannaṃ, buddhaṃ vandāma gotama'''nti..</p>
              <p>[03] ``ayaṃ ^a^P3.0203^ea^ ^a^V3.0154^ea^ kho sā, mārisa, āṭānāṭiyā rakkhā bhikkhūnaṃ  bhikkhunīnaṃ upāsakānaṃ upāsikānaṃ guttiyā rakkhāya avihiṃsāya  phāsuvihārāya. </p>
              <p>[03] 282^b^.^eb^ ``yassa ^a^M3.0164^ea^ kassaci, mārisa, bhikkhussa vā  bhikkhuniyā vā upāsakassa vā upāsikāya vā ayaṃ āṭānāṭiyā  rakkhā suggahitā bhavissati samattā pariyāputā {pariyāpuṭā (ka0)}. taṃ ce amanusso  yakkho vā yakkhinī vā yakkhapotako vā yakkhapotikā vā  yakkhamahāmatto vā yakkhapārisajjo vā yakkhapacāro vā, gandhabbo vā  gandhabbī vā gandhabbapotako vā gandhabbapotikā vā gandhabbamahāmatto  vā gandhabbapārisajjo vā gandhabbapacāro vā, kumbhaṇḍo vā kumbhaṇḍī  vā kumbhaṇḍapotako vā kumbhaṇḍapotikā vā kumbhaṇḍamahāmatto vā  kumbhaṇḍapārisajjo vā kumbhaṇḍapacāro vā, nāgo vā nāgī vā  nāgapotako vā nāgapotikā ^a^T3.0216^ea^ vā nāgamahāmatto vā nāgapārisajjo vā  nāgapacāro vā, paduṭṭhacitto bhikkhuṃ vā bhikkhuniṃ vā upāsakaṃ vā  upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ  vā upanisīdeyya, nipannaṃ vā upanipajjeyya. na me so, mārisa,  amanusso labheyya gāmesu vā nigamesu vā sakkāraṃ vā garukāraṃ vā.  na me so, mārisa, amanusso labheyya āḷakamandāya nāma  rājadhāniyā vatthuṃ vā vāsaṃ vā. na me so, mārisa, amanusso  labheyya yakkhānaṃ samitiṃ gantuṃ. apissu naṃ, mārisa, amanussā  anāvayhampi naṃ kareyyuṃ avivayhaṃ. apissu naṃ, mārisa, amanussā  attāhipi paripuṇṇāhi paribhāsāhi paribhāseyyuṃ. apissu naṃ,  mārisa, amanussā rittaṃpissa pattaṃ sīse nikkujjeyyuṃ. apissu naṃ,  mārisa, amanussā sattadhāpissa muddhaṃ phāleyyuṃ.</p>
              <p>[03] ``santi hi, mārisa, amanussā caṇḍā ruddhā {ruddā (sī0 pī0)} rabhasā, te neva  mahārājānaṃ ādiyanti, na mahārājānaṃ purisakānaṃ ādiyanti, na  mahārājānaṃ purisakānaṃ purisakānaṃ ādiyanti. te kho te, mārisa,  amanussā mahārājānaṃ ^a^P3.0204^ea^ avaruddhā nāma vuccanti. seyyathāpi, mārisa,  rañño māgadhassa vijite mahācorā. te neva rañño māgadhassa  ādiyanti, na rañño māgadhassa purisakānaṃ ādiyanti, na rañño  māgadhassa purisakānaṃ purisakānaṃ ādiyanti. te kho te, mārisa,  mahācorā rañño māgadhassa avaruddhā nāma vuccanti. evameva kho,  mārisa, santi amanussā caṇḍā ruddhā rabhasā, te neva mahārājānaṃ ^a^T3.0217^ea^  ādiyanti, na mahārājānaṃ purisakānaṃ ādiyanti, na mahārājānaṃ  purisakānaṃ purisakānaṃ ādiyanti. te ^a^M3.0165^ea^ kho te, mārisa, amanussā  mahārājānaṃ avaruddhā nāma vuccanti. yo hi koci, mārisa,  amanusso yakkho vā yakkhinī vā...pe0... gandhabbo vā gandhabbī  vā ^a^V3.0155^ea^... kumbhaṇḍo vā kumbhaṇḍī vā... nāgo vā nāgī vā  nāgapotako vā nāgapotikā vā nāgamahāmatto vā nāgapārisajjo vā  nāgapacāro vā paduṭṭhacitto bhikkhuṃ vā bhikkhuniṃ vā upāsakaṃ vā  upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ  vā upanisīdeyya, nipannaṃ vā upanipajjeyya. imesaṃ yakkhānaṃ  mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ  viravitabbaṃ -- `ayaṃ yakkho gaṇhāti, ayaṃ yakkho āvisati,  ayaṃ yakkho heṭheti, ayaṃ yakkho viheṭheti, ayaṃ yakkho hiṃsati,  ayaṃ yakkho vihiṃsati, ayaṃ yakkho na muñcatī'ti. </p>
              <p>[03] 283^b^.^eb^ ``katamesaṃ yakkhānaṃ mahāyakkhānaṃ senāpatīnaṃ  mahāsenāpatīnaṃ? </p>
              <p>[21] ``indo somo varuṇo ca, bhāradvājo pajāpati. </p>
              <p>[22] candano kāmaseṭṭho ca, kinnughaṇḍu nighaṇḍu ca.. </p>
              <p>[21] ``panādo ^a^T3.0218^ea^ opamañño ca, devasūto ca mātali. </p>
              <p>[22] cittaseno ca gandhabbo, naḷo rājā janesabho {janosabho (syā0)}.. </p>
              <p>[21] ``sātāgiro hemavato, puṇṇako karatiyo guḷo. </p>
              <p>[22] sivako ^a^P3.0205^ea^ mucalindo ca, vessāmitto yugandharo.. </p>
              <p>[21] ``gopālo supparodho ca {suppagedho ca (sī0 syā0 pī0)}, hiri netti  {hirī nettī (sī0 pī0)} ca mandiyo. </p>
              <p>[27] pañcālacaṇḍo āḷavako, pajjunno sumano sumukho. </p>
              <p>[22] dadhimukho maṇi māṇivaro {maṇi mānicaro (syā0 pī0)} dīgho, atho serīsako saha..</p>
              <p>[03] ``imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ  ujjhāpetabbaṃ vikkanditabbaṃ viravitabbaṃ -- `ayaṃ yakkho gaṇhāti,  ayaṃ yakkho āvisati, ayaṃ yakkho heṭheti, ayaṃ yakkho viheṭheti,  ayaṃ yakkho hiṃsati, ayaṃ yakkho vihiṃsati, ayaṃ yakkho na  muñcatī'ti.</p>
              <p>[03] ``ayaṃ ^a^M3.0166^ea^ kho sā, mārisa, āṭānāṭiyā rakkhā bhikkhūnaṃ  bhikkhunīnaṃ upāsakānaṃ upāsikānaṃ guttiyā rakkhāya avihiṃsāya  phāsuvihārāya. handa ca dāni mayaṃ, mārisa, gacchāma ^a^V3.0156^ea^ bahukiccā  mayaṃ bahukaraṇīyā''ti. ``yassadāni tumhe mahārājāno kālaṃ  maññathā''ti. </p>
              <p>[03] 284^b^.^eb^ atha kho cattāro mahārājā uṭṭhāyāsanā bhagavantaṃ  abhivādetvā padakkhiṇaṃ katvā tatthevantaradhāyiṃsu. tepi kho yakkhā  uṭṭhāyāsanā appekacce bhagavantaṃ abhivādetvā padakkhiṇaṃ katvā  tatthevantaradhāyiṃsu. appekacce bhagavatā saddhiṃ sammodiṃsu,  sammodanīyaṃ kathaṃ sāraṇīyaṃ vītisāretvā tatthevantaradhāyiṃsu ^a^P3.0206^ea^.  appekacce ^a^T3.0219^ea^ yena bhagavā tenañjaliṃ paṇāmetvā tatthevantaradhāyiṃsu.  appekacce nāmagottaṃ sāvetvā tatthevantaradhāyiṃsu. appekacce tuṇhībhūtā  tatthevantaradhāyiṃsūti. </p>
              <p>[06] paṭhamabhāṇavāro niṭṭhito. </p>
            </h4>
            <h4>
              <h4n> dutiyabhāṇavāro </h4n>
              <p>[03] 285^b^.^eb^ atha kho bhagavā tassā rattiyā accayena bhikkhū  āmantesi -- ``imaṃ, bhikkhave, rattiṃ cattāro mahārājā mahatiyā ca  yakkhasenāya mahatiyā ca gandhabbasenāya mahatiyā ca kumbhaṇḍasenāya  mahatiyā ca nāgasenāya catuddisaṃ rakkhaṃ ṭhapetvā catuddisaṃ gumbaṃ ṭhapetvā  catuddisaṃ ovaraṇaṃ ṭhapetvā abhikkantāya rattiyā abhikkantavaṇṇā  kevalakappaṃ gijjhakūṭaṃ pabbataṃ obhāsetvā yenāhaṃ tenupasaṅkamiṃsu;  upasaṅkamitvā maṃ abhivādetvā ekamantaṃ nisīdiṃsu. tepi kho,  bhikkhave, yakkhā appekacce maṃ abhivādetvā ekamantaṃ nisīdiṃsu.  appekacce mayā saddhiṃ sammodiṃsu, sammodanīyaṃ kathaṃ sāraṇīyaṃ  vītisāretvā ekamantaṃ nisīdiṃsu. appekacce yenāhaṃ tenañjaliṃ  paṇāmetvā ekamantaṃ nisīdiṃsu. appekacce nāmagottaṃ sāvetvā  ekamantaṃ nisīdiṃsu. appekacce tuṇhībhūtā ekamantaṃ nisīdiṃsu. </p>
              <p>[03] 286^b^.^eb^ ``ekamantaṃ nisinno kho, bhikkhave, vessavaṇo  mahārājā maṃ etadavoca -- `santi hi, bhante, uḷārā yakkhā  bhagavato appasannā...pe0... santi hi ^a^M3.0167^ea^, bhante nīcā ^a^T3.0220^ea^ yakkhā  bhagavato pasannā. yebhuyyena kho pana, bhante, yakkhā appasannāyeva  bhagavato. taṃ kissa hetu? bhagavā hi, bhante, pāṇātipātā  veramaṇiyā dhammaṃ deseti... surāmerayamajjappamādaṭṭhānā ^a^V3.0157^ea^ veramaṇiyā  dhammaṃ deseti. yebhuyyena kho pana, bhante, yakkhā appaṭiviratāyeva  pāṇātipātā... appaṭiviratā surāmerayamajjappamādaṭṭhānā. tesaṃ  taṃ hoti appiyaṃ amanāpaṃ. santi hi, bhante, bhagavato sāvakā  araññavanapatthāni pantāni senāsanāni paṭisevanti appasaddāni  appanigghosāni vijanavātāni manussarāhasseyyakāni  paṭisallānasāruppāni. tattha santi uḷārā yakkhā nivāsino, ye  imasmiṃ bhagavato pāvacane appasannā, tesaṃ pasādāya uggaṇhātu, bhante,  bhagavā āṭānāṭiyaṃ rakkhaṃ bhikkhūnaṃ bhikkhunīnaṃ upāsakānaṃ  upāsikānaṃ guttiyā rakkhāya avihiṃsāya phāsuvihārāyā'ti.  adhivāsesiṃ kho ahaṃ, bhikkhave, tuṇhībhāvena. atha kho, bhikkhave,  vessavaṇo mahārājā me adhivāsanaṃ viditvā tāyaṃ velāyaṃ imaṃ  āṭānāṭiyaṃ rakkhaṃ abhāsi -- </p>
              <p>[03] 287^b^.^eb^ `vipassissa ca namatthu, cakkhumantassa  sirīmato. </p>
              <p>[22] sikhissapi ca namatthu, sabbabhūtānukampino.. </p>
              <p>[21] `vessabhussa ca namatthu, nhātakassa tapassino. </p>
              <p>[22] namatthu kakusandhassa, mārasenāpamaddino.. </p>
              <p>[21] `koṇāgamanassa namatthu, brāhmaṇassa vusīmato. </p>
              <p>[22] kassapassa ca namatthu, vippamuttassa sabbadhi.. </p>
              <p>[21] `aṅgīrasassa namatthu, sakyaputtassa sirīmato. </p>
              <p>[22] yo imaṃ dhammaṃ desesi, sabbadukkhāpanūdanaṃ.. </p>
              <p>[21] `ye cāpi nibbutā loke, yathābhūtaṃ vipassisuṃ. </p>
              <p>[22] te janā apisuṇātha, mahantā vītasāradā.. </p>
              <p>[21] `hitaṃ devamanussānaṃ, yaṃ namassanti gotamaṃ. </p>
              <p>[22] vijjācaraṇasampannaṃ, mahantaṃ vītasāradaṃ.. </p>
              <p>[03] 288^b^.^eb^ `yato ^a^V3.0158^ea^ uggacchati sūriyo, ādicco maṇḍalī  mahā. </p>
              <p>[27] yassa cuggacchamānassa, saṃvarīpi nirujjhati. </p>
              <p>[22] yassa cuggate sūriye, ``divaso''ti pavuccati.. </p>
              <p>[21] `rahadopi ^a^M3.0168^ea^ tattha gambhīro, samuddo saritodako. </p>
              <p>[22] evaṃ taṃ tattha jānanti, ``samuddo saritodako''.. </p>
              <p>[21] `ito ``sā purimā disā'', iti naṃ ācikkhatī jano. </p>
              <p>[22] yaṃ disaṃ abhipāleti, mahārājā yasassi so.. </p>
              <p>[21] `gandhabbānaṃ adhipati, ``dhataraṭṭho''ti nāmaso. </p>
              <p>[22] ramatī naccagītehi, gandhabbehi purakkhato.. </p>
              <p>[21] `puttāpi tassa bahavo, ekanāmāti me sutaṃ. </p>
              <p>[22] asīti dasa eko ca, indanāmā mahabbalā.. </p>
              <p>[21] `te cāpi buddhaṃ disvāna, buddhaṃ ādiccabandhunaṃ. </p>
              <p>[22] dūratova namassanti, mahantaṃ vītasāradaṃ.. </p>
              <p>[21] `namo te purisājañña, namo te purisuttama. </p>
              <p>[27] kusalena samekkhasi, amanussāpi taṃ vandanti. </p>
              <p>[22] sutaṃ netaṃ abhiṇhaso, tassā evaṃ vademase.. </p>
              <p>[21] ``jinaṃ vandatha gotamaṃ, jinaṃ vandāma gotamaṃ. </p>
              <p>[22] vijjācaraṇasampannaṃ, buddhaṃ vandāma gotamaṃ''.. </p>
              <p>[03] 289^b^.^eb^ `yena petā pavuccanti, pisuṇā piṭṭhimaṃsikā. </p>
              <p>[22] pāṇātipātino luddā, corā nekatikā janā.. </p>
              <p>[21] `ito ^a^V3.0159^ea^ ``sā dakkhiṇā disā'', iti naṃ ācikkhatī jano. </p>
              <p>[22] yaṃ disaṃ abhipāleti, mahārājā yasassi so.. </p>
              <p>[21] `kumbhaṇḍānaṃ adhipati, ``virūḷho'' iti nāmaso. </p>
              <p>[22] ramatī naccagītehi, kumbhaṇḍehi purakkhato.. </p>
              <p>[21] `puttāpi tassa bahavo, ekanāmāti me sutaṃ. </p>
              <p>[22] asīti dasa eko ca, indanāmā mahabbalā.. </p>
              <p>[21] `te cāpi buddhaṃ disvāna, buddhaṃ ādiccabandhunaṃ. </p>
              <p>[22] dūratova namassanti, mahantaṃ vītasāradaṃ.. </p>
              <p>[21] `namo ^a^M3.0169^ea^ te purisājañña, namo te purisuttama. </p>
              <p>[27] kusalena samekkhasi, amanussāpi taṃ vandanti. </p>
              <p>[22] sutaṃ netaṃ abhiṇhaso, tasmā evaṃ vademase.. </p>
              <p>[21] ``jinaṃ vandatha gotamaṃ, jinaṃ vandāma gotamaṃ. </p>
              <p>[22] vijjācaraṇasampannaṃ, buddhaṃ vandāma gotamaṃ''.. </p>
              <p>[03] 290^b^.^eb^ `yattha coggacchati sūriyo, ādicco maṇḍalī  mahā. </p>
              <p>[27] yassa coggacchamānassa, divasopi nirujjhati. </p>
              <p>[22] yassa coggate sūriye, ``saṃvarī''ti pavuccati.. </p>
              <p>[21] `rahadopi tattha gambhīro, samuddo saritodako. </p>
              <p>[22] evaṃ taṃ tattha jānanti, samuddo saritodako.. </p>
              <p>[21] `ito ``sā pacchimā disā'', iti naṃ ācikkhatī jano. </p>
              <p>[22] yaṃ disaṃ abhipāleti, mahārājā yasassi so.. </p>
              <p>[21] `nāgānañca ^a^V3.0160^ea^ adhipati, ``virūpakkho''ti nāmaso. </p>
              <p>[22] ramatī naccagītehi, nāgeheva purakkhato.. </p>
              <p>[21] `puttāpi tassa bahavo, ekanāmāti me sutaṃ. </p>
              <p>[22] asīti dasa eko ca, indanāmā mahabbalā.. </p>
              <p>[21] `te cāpi buddhaṃ disvāna, buddhaṃ ādiccabandhunaṃ. </p>
              <p>[22] dūratova namassanti, mahantaṃ vītasāradaṃ.. </p>
              <p>[21] `namo te purisājañña, namo te purisuttama. </p>
              <p>[27] kusalena samekkhasi, amanussāpi taṃ vandanti. </p>
              <p>[22] sutaṃ netaṃ abhiṇhaso, tasmā evaṃ vademase.. </p>
              <p>[21] ``jinaṃ vandatha gotamaṃ, jinaṃ vandāma gotamaṃ. </p>
              <p>[22] vijjācaraṇasampannaṃ, buddhaṃ vandāma gotamaṃ''.. </p>
              <p>[03] 291^b^.^eb^ `yena uttarakuruvho, mahāneru sudassano. </p>
              <p>[22] manussā tattha jāyanti, amamā apariggahā.. </p>
              <p>[21] `na ^a^M3.0170^ea^ te bījaṃ pavapanti, nāpi nīyanti naṅgalā. </p>
              <p>[22] akaṭṭhapākimaṃ sāliṃ, paribhuñjanti mānusā.. </p>
              <p>[21] `akaṇaṃ athusaṃ suddhaṃ, sugandhaṃ taṇḍulapphalaṃ. </p>
              <p>[22] tuṇḍikīre pacitvāna, tato bhuñjanti bhojanaṃ.. </p>
              <p>[21] `gāviṃ ekakhuraṃ katvā, anuyanti disodisaṃ. </p>
              <p>[22] pasuṃ ekakhuraṃ katvā, anuyanti disodisaṃ.. </p>
              <p>[21] `itthiṃ vā vāhanaṃ katvā, anuyanti disodisaṃ. </p>
              <p>[22] purisaṃ vāhanaṃ katvā, anuyanti disodisaṃ.. </p>
              <p>[21] `kumāriṃ ^a^V3.0161^ea^ vāhanaṃ katvā, anuyanti disodisaṃ. </p>
              <p>[22] kumāraṃ vāhanaṃ katvā, anuyanti disodisaṃ.. </p>
              <p>[21] `te yāne abhiruhitvā, </p>
              <p>[27] sabbā disā anupariyāyanti. </p>
              <p>[22] pacārā tassa rājino.. </p>
              <p>[21] `hatthiyānaṃ assayānaṃ, </p>
              <p>[27] dibbaṃ yānaṃ upaṭṭhitaṃ. </p>
              <p>[26] pāsādā sivikā ceva, </p>
              <p>[22] mahārājassa yasassino.. </p>
              <p>[21] `tassa ca nagarā ahu, </p>
              <p>[27] antalikkhe sumāpitā. </p>
              <p>[26] āṭānāṭā kusināṭā parakusināṭā, </p>
              <p>[22] nāṭasuriyā parakusiṭanāṭā.. </p>
              <p>[21] `uttarena kasivanto, </p>
              <p>[27] janoghamaparena ca. </p>
              <p>[26] navanavutiyo ambarāmbaravatiyo, </p>
              <p>[22] āḷakamandā nāma rājadhānī.. </p>
              <p>[21] `kuverassa kho pana, mārisa, mahārājassa visāṇā nāma  rājadhānī. </p>
              <p>[22] tasmā kuvero mahārājā, ``vessavaṇo''ti pavuccati.. </p>
              <p>[21] `paccesanto ^a^M3.0171^ea^ pakāsenti, tatolā tattalā tatotalā. </p>
              <p>[22] ojasi tejasi tatojasī, sūro rājā ariṭṭho nemi.. </p>
              <p>[21] `rahadopi tattha dharaṇī nāma, yato meghā pavassanti. </p>
              <p>[22] vassā yato patāyanti, sabhāpi tattha sālavatī nāma.. </p>
              <p>[21] `yattha ^a^V3.0162^ea^ yakkhā payirupāsanti, tattha niccaphalā rukkhā. </p>
              <p>[27] nānā dijagaṇā yutā, mayūrakoñcābhirudā. </p>
              <p>[22] kokilādīhi vagguhi.. </p>
              <p>[21] `jīvañjīvakasaddettha, atho oṭṭhavacittakā. </p>
              <p>[22] kukkuṭakā kuḷīrakā, vane pokkharasātakā.. </p>
              <p>[21] `sukasāḷika saddettha, daṇḍamāṇavakāni ca. </p>
              <p>[22] sobhati sabbakālaṃ sā, kuveranaḷinī sadā.. </p>
              <p>[21] `ito ``sā uttarā disā'', iti naṃ ācikkhatī jano. </p>
              <p>[22] yaṃ disaṃ abhipāleti, mahārājā yasassi so.. </p>
              <p>[21] `yakkhānañca adhipati, ``kuvero'' iti nāmaso. </p>
              <p>[22] ramatī naccagītehi, yakkheheva purakkhato.. </p>
              <p>[21] `puttāpi tassa bahavo, ekanāmāti me sutaṃ. </p>
              <p>[22] asīti dasa eko ca, indanāmā mahabbalā.. </p>
              <p>[21] `te cāpi buddhaṃ disvāna, buddhaṃ ādiccabandhunaṃ. </p>
              <p>[22] dūratova namassanti, mahantaṃ vītasāradaṃ.. </p>
              <p>[21] `namo te purisājañña, namo te purisuttama. </p>
              <p>[27] kusalena samekkhasi, amanussāpi taṃ vandanti. </p>
              <p>[22] sutaṃ netaṃ abhiṇhaso, tasmā evaṃ vademase.. </p>
              <p>[21] ``jinaṃ vandatha gotamaṃ, jinaṃ vandāma gotamaṃ. </p>
              <p>[22] vijjācaraṇasampannaṃ, buddhaṃ vandāma gotama''nti.. </p>
              <p>[03] 292^b^.^eb^ `ayaṃ kho sā, mārisa ^a^T3.0221^ea^, āṭānāṭiyā rakkhā  bhikkhūnaṃ bhikkhunīnaṃ upāsakānaṃ ^a^V3.0163^ea^ upāsikānaṃ guttiyā rakkhāya  avihiṃsāya phāsuvihārāya. yassa kassaci, mārisa, bhikkhussa vā  bhikkhuniyā vā upāsakassa vā upāsikāya ^a^M3.0172^ea^ vā ayaṃ āṭānāṭiyā  rakkhā suggahitā bhavissati samattā pariyāputā taṃ ce amanusso  yakkho vā yakkhinī vā...pe0... gandhabbo vā gandhabbī vā...pe0...  kumbhaṇḍo vā kumbhaṇḍī vā...pe0... nāgo vā nāgī vā nāgapotako  vā nāgapotikā vā nāgamahāmatto vā nāgapārisajjo vā nāgapacāro  vā, paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā  gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā  upanisīdeyya, nipannaṃ vā upanipajjeyya. na me so, mārisa,  amanusso labheyya gāmesu vā nigamesu vā sakkāraṃ vā garukāraṃ vā.  na me so, mārisa, amanusso labheyya āḷakamandāya nāma  rājadhāniyā vatthuṃ vā vāsaṃ vā. na me so, mārisa, amanusso  labheyya yakkhānaṃ samitiṃ gantuṃ. apissu naṃ, mārisa, amanussā  anāvayhampi naṃ kareyyuṃ avivayhaṃ. apissu naṃ, mārisa, amanussā  attāhi paripuṇṇāhi paribhāsāhi paribhāseyyuṃ. apissu naṃ, mārisa,  amanussā rittaṃpissa pattaṃ sīse nikkujjeyyuṃ. apissu naṃ, mārisa,  amanussā sattadhāpissa muddhaṃ phāleyyuṃ. santi hi, mārisa,  amanussā caṇḍā ruddhā rabhasā, te neva mahārājānaṃ ādiyanti, na  mahārājānaṃ purisakānaṃ ādiyanti, na mahārājānaṃ purisakānaṃ  purisakānaṃ ādiyanti. te kho te, mārisa, amanussā mahārājānaṃ  avaruddhā nāma vuccanti. seyyathāpi, mārisa, rañño māgadhassa  vijite mahācorā. te neva rañño māgadhassa ādiyanti, na rañño  māgadhassa purisakānaṃ ādiyanti, na rañño māgadhassa purisakānaṃ  purisakānaṃ ādiyanti. te kho te, mārisa, mahācorā rañño  māgadhassa avaruddhā nāma vuccanti. evameva kho, mārisa, santi  amanussā caṇḍā ruddhā rabhasā, te neva mahārājānaṃ ādiyanti, na  mahārājānaṃ purisakānaṃ ādiyanti, na mahārājānaṃ purisakānaṃ  purisakānaṃ ādiyanti. te kho te, mārisa, amanussā mahārājānaṃ  avaruddhā nāma vuccanti. yo hi koci, mārisa, amanusso yakkho  vā yakkhinī vā...pe0... gandhabbo vā gandhabbī vā...pe0...  kumbhaṇḍo vā kumbhaṇḍī vā...pe0... nāgo vā nāgī vā...pe0...  paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā  gacchantaṃ vā upagaccheyya, ṭhitaṃ vā upatiṭṭheyya, nisinnaṃ vā  upanisīdeyya, nipannaṃ vā upanipajjeyya. imesaṃ yakkhānaṃ  mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ  viravitabbaṃ -- `ayaṃ yakkho gaṇhāti, ayaṃ yakkho āvisati,  ayaṃ yakkho ^a^M3.0173^ea^ heṭheti, ayaṃ yakkho viheṭheti, ayaṃ yakkho hiṃsati,  ayaṃ yakkho vihiṃsati, ayaṃ yakkho na muñcatī'ti. </p>
              <p>[03] 293^b^.^eb^ `katamesaṃ ^a^V3.0164^ea^ yakkhānaṃ mahāyakkhānaṃ senāpatīnaṃ  mahāsenāpatīnaṃ? </p>
              <p>[21] `indo somo varuṇo ca, bhāradvājo pajāpati. </p>
              <p>[22] candano kāmaseṭṭho ca, kinnughaṇḍu nighaṇḍu ca.. </p>
              <p>[21] `panādo opamañño ca, devasūto ca mātali. </p>
              <p>[22] cittaseno ca gandhabbo, naḷo rājā janesabho.. </p>
              <p>[21] `sātāgiro hevamato, puṇṇako karatiyo guḷo. </p>
              <p>[22] sivako mucalindo ca, vessāmitto yugandharo.. </p>
              <p>[21] `gopālo supparodho ca, hiri netti ca mandiyo. </p>
              <p>[27] pañcālacaṇḍo āḷavako, pajjunno sumano sumukho. </p>
              <p>[22] dadhimukho maṇi māṇivaro dīgho, atho serīsako saha..</p>
              <p>[03] `imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ  ujjhāpetabbaṃ vikkanditabbaṃ viravitabbaṃ -- ``ayaṃ yakkho gaṇhāti,  ayaṃ yakkho āvisati, ayaṃ yakkho heṭheti, ayaṃ yakkho viheṭheti,  ayaṃ yakkho hiṃsati, ayaṃ yakkho vihiṃsati, ayaṃ yakkho na  muñcatī''ti. ayaṃ kho, mārisa, āṭānāṭiyā rakkhā bhikkhūnaṃ  bhikkhunīnaṃ upāsakānaṃ upāsikānaṃ guttiyā rakkhāya avihiṃsāya  phāsuvihārāya. handa ca dāni mayaṃ, mārisa, gacchāma, bahukiccā  mayaṃ bahukaraṇīyā'''ti. ```yassa dāni tumhe mahārājāno kālaṃ  maññathā'''ti. </p>
              <p>[03] 294^b^.^eb^ ``atha kho, bhikkhave, cattāro mahārājā  uṭṭhāyāsanā maṃ abhivādetvā padakkhiṇaṃ katvā tatthevantaradhāyiṃsu.  tepi kho, bhikkhave, yakkhā uṭṭhāyāsanā appekacce maṃ abhivādetvā  padakkhiṇaṃ katvā tatthevantaradhāyiṃsu. appekacce mayā saddhiṃ  sammodiṃsu, sammodanīyaṃ kathaṃ sāraṇīyaṃ vītisāretvā  tatthevantaradhāyiṃsu. appekacce yenāhaṃ tenañjaliṃ paṇāmetvā  tatthevantaradhāyiṃsu. appekacce nāmagottaṃ ^a^M3.0174^ea^ sāvetvā tatthevantaradhāyiṃsu.  appekacce tuṇhībhūtā tatthevantaradhāyiṃsu. </p>
              <p>[03] 295^b^.^eb^ ``uggaṇhātha ^a^V3.0165^ea^, bhikkhave, āṭānāṭiyaṃ rakkhaṃ.  pariyāpuṇātha, bhikkhave, āṭānāṭiyaṃ rakkhaṃ. dhāretha, bhikkhave,  āṭānāṭiyaṃ rakkhaṃ. atthasaṃhitā {atthasaṃhitāyaṃ (syā0)}, bhikkhave, āṭānāṭiyā rakkhā  bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya  avihiṃsāya phāsuvihārāyā''ti. idamavoca bhagavā. attamanā te  bhikkhū bhagavato bhāsitaṃ abhinandunti. </p>
              <p>[06] āṭānāṭiyasuttaṃ niṭṭhitaṃ navamaṃ. </p>
            </h4>
          </h3>
        </h2>
        <h2>
          <h2n> 10. saṅgītisuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 296^b^.^eb^ evaṃ ^a^P3.0207^ea^ ^a^M3.0175^ea^ ^a^V3.0166^ea^ ^a^T3.0222^ea^ me sutaṃ  -- ekaṃ samayaṃ bhagavā mallesu  cārikaṃ caramāno mahatā bhikkhusaṅghena saddhiṃ pañcamattehi  bhikkhusatehi yena pāvā nāma mallānaṃ nagaraṃ tadavasari. tatra sudaṃ  bhagavā pāvāyaṃ viharati cundassa kammāraputtassa ambavane. </p>
            </h4>
            <h4>
              <h4n> ubbhatakanavasandhāgāraṃ </h4n>
              <p>[03] 297^b^.^eb^ tena kho pana samayena pāveyyakānaṃ mallānaṃ  ubbhatakaṃ nāma navaṃ sandhāgāraṃ {santhāgāraṃ (sī0 pī0), saṇṭhāgāraṃ (syā0  kaṃ0)} acirakāritaṃ hoti anajjhāvuṭṭhaṃ {anajjhāvutthaṃ (sī0 syā0  pī0 ka0)}  samaṇena vā brāhmaṇena vā kenaci vā manussabhūtena. assosuṃ kho  pāveyyakā mallā -- ``bhagavā kira mallesu cārikaṃ caramāno mahatā  bhikkhusaṅghena saddhiṃ pañcamattehi bhikkhusatehi pāvaṃ anuppatto pāvāyaṃ  viharati cundassa kammāraputtassa ambavane''ti. atha kho pāveyyakā  mallā yena bhagavā tenupasaṅkamiṃsu; upasaṅkamitvā bhagavantaṃ abhivādetvā  ekamantaṃ nisīdiṃsu. ekamantaṃ nisinnā kho pāveyyakā mallā  bhagavantaṃ etadavocuṃ -- ``idha, bhante, pāveyyakānaṃ mallānaṃ ubbhatakaṃ  nāma navaṃ sandhāgāraṃ acirakāritaṃ hoti anajjhāvuṭṭhaṃ samaṇena vā  brāhmaṇena vā kenaci vā manussabhūtena. tañca ^a^P3.0208^ea^ kho, bhante, bhagavā  paṭhamaṃ paribhuñjatu, bhagavatā paṭhamaṃ paribhuttaṃ pacchā pāveyyakā mallā  paribhuñjissanti. tadassa pāveyyakānaṃ mallānaṃ dīgharattaṃ hitāya  sukhāyā''ti. adhivāsesi kho bhagavā tuṇhībhāvena. </p>
              <p>[03] 298^b^.^eb^ atha kho pāveyyakā mallā ^a^T3.0223^ea^ bhagavato adhivāsanaṃ  viditvā uṭṭhāyāsanā bhagavantaṃ abhivādetvā padakkhiṇaṃ katvā yena  sandhāgāraṃ tenupasaṅkamiṃsu; upasaṅkamitvā sabbasanthariṃ {sabbasanthariṃ santhataṃ  (ka0)} sandhāgāraṃ  santharitvā bhagavato āsanāni paññāpetvā udakamaṇikaṃ patiṭṭhapetvā  telapadīpaṃ āropetvā yena bhagavā tenupasaṅkamiṃsu; upasaṅkamitvā  bhagavantaṃ abhivādetvā ekamantaṃ ^a^V3.0167^ea^ aṭṭhaṃsu. ekamantaṃ ṭhitā kho te  pāveyyakā mallā bhagavantaṃ etadavocuṃ -- ``sabbasantharisanthataṃ {sabbasanthariṃ  santhataṃ (sī0 pī0 ka0)}, bhante,  sandhāgāraṃ, bhagavato āsanāni ^a^M3.0176^ea^ paññattāni, udakamaṇiko patiṭṭhāpito,  telapadīpo āropito. yassadāni, bhante, bhagavā kālaṃ  maññatī''ti. </p>
              <p>[03] 299^b^.^eb^ atha kho bhagavā nivāsetvā pattacīvaramādāya  saddhiṃ bhikkhusaṅghena yena sandhāgāraṃ tenupasaṅkami; upasaṅkamitvā pāde  pakkhāletvā sandhāgāraṃ pavisitvā majjhimaṃ thambhaṃ nissāya  puratthābhimukho nisīdi. bhikkhusaṅghopi kho pāde pakkhāletvā  sandhāgāraṃ pavisitvā pacchimaṃ bhittiṃ nissāya puratthābhimukho ^a^P3.0209^ea^   nisīdi bhagavantaṃyeva purakkhatvā. pāveyyakāpi kho mallā pāde  pakkhāletvā sandhāgāraṃ pavisitvā puratthimaṃ bhittiṃ nissāya  pacchimābhimukhā nisīdiṃsu bhagavantaṃyeva purakkhatvā. atha kho  bhagavā pāveyyake malle bahudeva rattiṃ dhammiyā kathāya sandassetvā  samādapetvā samuttejetvā sampahaṃsetvā uyyojesi -- ``abhikkantā  kho, vāseṭṭhā, ratti. yassadāni tumhe kālaṃ maññathā''ti.  ``evaṃ, bhante''ti kho pāveyyakā mallā bhagavato paṭissutvā ^a^T3.0224^ea^  uṭṭhāyāsanā bhagavantaṃ abhivādetvā padakkhiṇaṃ katvā pakkamiṃsu. </p>
              <p>[03] 300^b^.^eb^ atha kho bhagavā acirapakkantesu pāveyyakesu  mallesu tuṇhībhūtaṃ tuṇhībhūtaṃ bhikkhusaṃghaṃ anuviloketvā āyasmantaṃ  sāriputtaṃ āmantesi -- ``vigatathinamiddho {vigatathīnamiddho (sī0 syā0 kaṃ0  pī0)} kho, sāriputta,  bhikkhusaṅgho. paṭibhātu taṃ, sāriputta, bhikkhūnaṃ dhammīkathā.  piṭṭhi me āgilāyati. tamahaṃ āyamissāmī''ti {āyameyyāmīti (syā0 kaṃ0)}. ``evaṃ,  bhante''ti kho āyasmā sāriputto bhagavato paccassosi. atha kho  bhagavā catugguṇaṃ saṅghāṭiṃ paññapetvā dakkhiṇena passena sīhaseyyaṃ  kappesi pāde pādaṃ accādhāya, sato sampajāno uṭṭhānasaññaṃ manasi  karitvā. </p>
            </h4>
            <h4>
              <h4n> bhinnanigaṇṭhavatthu </h4n>
              <p>[03] 301^b^.^eb^ tena kho pana samayena nigaṇṭho nāṭaputto pāvāyaṃ ^a^P3.0210^ea^   adhunākālaṅkato hoti. tassa kālaṅkiriyāya bhinnā nigaṇṭhā  dvedhikajātā {ddheḷhakajātā (syā0 kaṃ0)} bhaṇḍanajātā kalahajātā vivādāpannā aññamaññaṃ ^a^M3.0177^ea^   mukhasattīhi vitudantā viharanti {vicaranti (syā0 kaṃ0)} -- ``na tvaṃ imaṃ dhammavinayaṃ  ājānāsi, ahaṃ imaṃ dhammavinayaṃ ājānāmi, kiṃ tvaṃ imaṃ  dhammavinayaṃ ājānissasi! micchāpaṭipanno tvamasi, ahamasmi  sammāpaṭipanno. sahitaṃ me, asahitaṃ te. purevacanīyaṃ pacchā avaca,  pacchāvacanīyaṃ pure avaca. adhiciṇṇaṃ te viparāvattaṃ, āropito te  vādo, niggahito tvamasi, cara vādappamokkhāya, nibbeṭhehi vā sace  pahosī''ti. vadhoyeva kho maññe nigaṇṭhesu ^a^V3.0168^ea^ nāṭaputtiyesu vattati.  yepi {yepi te (sī0 pī0)} nigaṇṭhassa nāṭaputtassa sāvakā gihī odātavasanā  ^a^T3.0225^ea^, tepi nigaṇṭhesu nāṭaputtiyesu nibbinnarūpā virattarūpā paṭivānarūpā, yathā  taṃ durakkhāte dhammavinaye duppavedite aniyyānike anupasamasaṃvattanike  asammāsambuddhappavedite bhinnathūpe appaṭisaraṇe. </p>
              <p>[03] 302^b^.^eb^ atha kho āyasmā sāriputto bhikkhū āmantesi  -- ``nigaṇṭho, āvuso, nāṭaputto pāvāyaṃ adhunākālaṅkato, tassa  kālaṅkiriyāya bhinnā nigaṇṭhā dvedhikajātā...pe0... bhinnathūpe  appaṭisaraṇe''. ``evañhetaṃ, āvuso, hoti durakkhāte dhammavinaye  duppavedite aniyyānike anupasamasaṃvattanike asammāsambuddhappavedite.  ayaṃ ^a^P3.0211^ea^ kho panāvuso amhākaṃ {asmākaṃ (pī0)} bhagavatā {bhagavato  (ka0 sī0)} dhammo svākkhāto suppavedito  niyyāniko upasamasaṃvattaniko sammāsambuddhappavedito. tattha  sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ  assa ciraṭṭhitikaṃ, tadassa bahujanahitāya bahujanasukhāya  lokānukampāya atthāya hitāya sukhāya devamanussānaṃ.</p>
              <p>[03] ``katamo cāvuso, amhākaṃ bhagavatā {bhagavato (ka0 sī0)} dhammo svākkhāto  suppavedito niyyāniko upasamasaṃvattaniko sammāsambuddhappavedito;  yattha sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ  addhaniyaṃ assa ciraṭṭhitikaṃ, tadassa bahujanahitāya bahujanasukhāya  lokānukampāya atthāya hitāya sukhāya devamanussānaṃ? </p>
            </h4>
            <h4>
              <h4n> ekakaṃ </h4n>
              <p>[03] 303^b^.^eb^ ``atthi ^a^M3.0178^ea^ kho, āvuso, tena bhagavatā jānatā  passatā arahatā sammāsambuddhena eko dhammo sammadakkhāto. tattha  sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ  assa ciraṭṭhitikaṃ ^a^T3.0226^ea^, tadassa bahujanahitāya bahujanasukhāya  lokānukampāya atthāya hitāya sukhāya devamanussānaṃ. katamo eko  dhammo? sabbe sattā āhāraṭṭhitikā. sabbe sattā saṅkhāraṭṭhitikā.  ayaṃ kho, āvuso, tena bhagavatā jānatā passatā arahatā  sammāsambuddhena eko dhammo sammadakkhāto. tattha sabbeheva  saṅgāyitabbaṃ, na vivaditabbaṃ ^a^P3.0212^ea^, yathayidaṃ brahmacariyaṃ addhaniyaṃ assa  ciraṭṭhitikaṃ, tadassa bahujanahitāya bahujanasukhāya lokānukampāya  atthāya hitāya sukhāya devamanussānaṃ. </p>
            </h4>
            <h4>
              <h4n> dukaṃ </h4n>
              <p>[03] 304^b^.^eb^ ``atthi ^a^V3.0169^ea^ kho, āvuso, tena bhagavatā jānatā  passatā arahatā sammāsambuddhena dve dhammā sammadakkhātā. tattha  sabbeheva saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ  assa ciraṭṭhitikaṃ, tadassa bahujanahitāya bahujanasukhāya  lokānukampāya atthāya hitāya sukhāya devamanussānaṃ. katame dve {dve dhammo  (syā0 kaṃ0) evamuparipi}?</p>
              <p>[03] ``nāmañca rūpañca.</p>
              <p>[03] ``avijjā ca bhavataṇhā ca.</p>
              <p>[03] ``bhavadiṭṭhi ca vibhavadiṭṭhi ca.</p>
              <p>[03] ``ahirikañca {ahirīkañca (katthaci)} anottappañca.</p>
              <p>[03] ``hirī ca ottappañca.</p>
              <p>[03] ``dovacassatā ca pāpamittatā ca.</p>
              <p>[03] ``sovacassatā ca kalyāṇamittatā ca.</p>
              <p>[03] ``āpattikusalatā ca āpattivuṭṭhānakusalatā ca.</p>
              <p>[03] ``samāpattikusalatā ca samāpattivuṭṭhānakusalatā ca.</p>
              <p>[03] ``dhātukusalatā ^a^M3.0179^ea^ ca manasikārakusalatā ca.</p>
              <p>[03] ``āyatanakusalatā ca paṭiccasamuppādakusalatā ca.</p>
              <p>[03] ``ṭhānakusalatā ca aṭṭhānakusalatā ca.</p>
              <p>[03] ``ajjavañca ^a^P3.0213^ea^ ^a^V3.0170^ea^ lajjavañca.</p>
              <p>[03] ``khanti ca soraccañca.</p>
              <p>[03] ``sākhalyañca paṭisanthāro ca.</p>
              <p>[03] ``avihiṃsā ca soceyyañca.</p>
              <p>[03] ``muṭṭhassaccañca asampajaññañca.</p>
              <p>[03] ``sati ca sampajaññañca ^a^T3.0227^ea^.</p>
              <p>[03] ``indriyesu aguttadvāratā ca bhojane amattaññutā ca.</p>
              <p>[03] ``indriyesu guttadvāratā ca bhojane mattaññutā ca.</p>
              <p>[03] ``paṭisaṅkhānabalañca {paṭisandhānabalañca (syā0)} bhāvanābalañca.</p>
              <p>[03] ``satibalañca samādhibalañca.</p>
              <p>[03] ``samatho ca vipassanā ca.</p>
              <p>[03] ``samathanimittañca paggahanimittañca.</p>
              <p>[03] ``paggaho ca avikkhepo ca.</p>
              <p>[03] ``sīlavipatti ca diṭṭhivipatti ca.</p>
              <p>[03] ``sīlasampadā ca diṭṭhisampadā ca.</p>
              <p>[03] ``sīlavisuddhi ^a^V3.0171^ea^ ^a^P3.0214^ea^ ca diṭṭhivisuddhi ca.</p>
              <p>[03] ``diṭṭhivisuddhi kho pana yathā diṭṭhissa ca padhānaṃ.</p>
              <p>[03] ``saṃvego ca saṃvejanīyesu ṭhānesu saṃviggassa ca yoniso  padhānaṃ.</p>
              <p>[03] ``asantuṭṭhitā ca kusalesu dhammesu appaṭivānitā ca padhānasmiṃ.</p>
              <p>[03] ``vijjā ^a^M3.0180^ea^ ca vimutti ca.</p>
              <p>[03] ``khayeñāṇaṃ anuppādeñāṇaṃ.</p>
              <p>[03] ``ime kho, āvuso, tena bhagavatā jānatā passatā arahatā  sammāsambuddhena dve dhammā sammadakkhātā. tattha sabbeheva  saṅgāyitabbaṃ, na vivaditabbaṃ, yathayidaṃ brahmacariyaṃ addhaniyaṃ assa  ciraṭṭhitikaṃ, tadassa bahujanahitāya bahujanasukhāya lokānukampāya  atthāya hitāya sukhāya devamanussānaṃ. </p>
            </h4>
            <h4>
              <h4n> tikaṃ </h4n>
              <p>[03] 305^b^.^eb^ ``atthi kho, āvuso, tena bhagavatā jānatā  passatā arahatā sammāsambuddhena tayo dhammā sammadakkhātā. tattha  sabbeheva saṅgāyitabbaṃ...pe0... atthāya hitāya sukhāya devamanussānaṃ.  katame tayo?</p>
              <p>[03] ``tīṇi akusalamūlāni -- lobho akusalamūlaṃ, doso  akusalamūlaṃ, moho akusalamūlaṃ.</p>
              <p>[03] ``tīṇi kusalamūlāni -- alobho kusalamūlaṃ, adoso  kusalamūlaṃ, amoho kusalamūlaṃ.</p>
              <p>[03] ``tīṇi duccaritāni -- kāyaduccaritaṃ, vacīduccaritaṃ,  manoduccaritaṃ.</p>
              <p>[03] ``tīṇi ^a^V3.0172^ea^ ^a^P3.0215^ea^ sucaritāni -- kāyasucaritaṃ, vacīsucaritaṃ  ^a^T3.0228^ea^, manosucaritaṃ.</p>
              <p>[03] ``tayo akusalavitakkā -- kāmavitakko, byāpādavitakko,  vihiṃsāvitakko.</p>
              <p>[03] ``tayo kusalavitakkā -- nekkhammavitakko, abyāpādavitakko,  avihiṃsāvitakko.</p>
              <p>[03] ``tayo akusalasaṅkappā -- kāmasaṅkappo, byāpādasaṅkappo,  vihiṃsāsaṅkappo.</p>
              <p>[03] ``tayo kusalasaṅkappā -- nekkhammasaṅkappo, abyāpādasaṅkappo,  avihiṃsāsaṅkappo.</p>
              <p>[03] ``tisso ^a^M3.0181^ea^ akusalasaññā -- kāmasaññā, byāpādasaññā,  vihiṃsāsaññā.</p>
              <p>[03] ``tisso kusalasaññā -- nekkhammasaññā, abyāpādasaññā,  avihiṃsāsaññā.</p>
              <p>[03] ``tisso akusaladhātuyo -- kāmadhātu, byāpādadhātu,  vihiṃsādhātu.</p>
              <p>[03] ``tisso kusaladhātuyo -- nekkhammadhātu, abyāpādadhātu,  avihiṃsādhātu.</p>
              <p>[03] ``aparāpi tisso dhātuyo -- kāmadhātu, rūpadhātu, arūpadhātu.</p>
              <p>[03] ``aparāpi tisso dhātuyo -- rūpadhātu, arūpadhātu,  nirodhadhātu.</p>
              <p>[03] ``aparāpi tisso dhātuyo -- hīnadhātu, majjhimadhātu,  paṇītadhātu.</p>
              <p>[03] ``tisso ^a^P3.0216^ea^ taṇhā -- kāmataṇhā, bhavataṇhā, vibhavataṇhā.</p>
              <p>[03] ``aparāpi tisso taṇhā -- kāmataṇhā, rūpataṇhā, arūpataṇhā.</p>
              <p>[03] ``aparāpi tisso taṇhā -- rūpataṇhā, arūpataṇhā,  nirodhataṇhā.</p>
              <p>[03] ``tīṇi ^a^V3.0173^ea^ saṃyojanāni -- sakkāyadiṭṭhi, vicikicchā,  sīlabbataparāmāso.</p>
              <p>[03] ``tayo āsavā -- kāmāsavo, bhavāsavo, avijjāsavo.</p>
              <p>[03] ``tayo bhavā -- kāmabhavo, rūpabhavo, arūpabhavo.</p>
              <p>[03] ``tisso esanā -- kāmesanā, bhavesanā, brahmacariyesanā.</p>
              <p>[03] ``tisso vidhā -- seyyohamasmīti vidhā, sadisohamasmīti  vidhā, hīnohamasmīti vidhā.</p>
              <p>[03] ``tayo addhā -- atīto addhā, anāgato addhā, paccuppanno ^a^T3.0229^ea^  addhā.</p>
              <p>[03] ``tayo antā -- sakkāyo anto, sakkāyasamudayo anto,  sakkāyanirodho anto.</p>
              <p>[03] ``tisso vedanā -- sukhā vedanā, dukkhā vedanā,  adukkhamasukhā vedanā.</p>
              <p>[03] ``tisso dukkhatā -- dukkhadukkhatā, saṅkhāradukkhatā,  vipariṇāmadukkhatā.</p>
              <p>[03] ``tayo ^a^P3.0217^ea^ rāsī ^a^M3.0182^ea^ -- micchattaniyato rāsi, sammattaniyato rāsi,  aniyato rāsi.</p>
              <p>[03] ``tayo tamā {tisso kaṅkhā (bahūsu) aṭṭhakathā oloketabbā} -- atītaṃ vā addhānaṃ ārabbha kaṅkhati  vicikicchati nādhimuccati na sampasīdati, anāgataṃ vā addhānaṃ  ārabbha kaṅkhati vicikicchati nādhimuccati na sampasīdati,  etarahi vā paccuppannaṃ addhānaṃ ārabbha kaṅkhati vicikicchati  nādhimuccati na sampasīdati.</p>
              <p>[03] ``tīṇi tathāgatassa arakkheyyāni -- parisuddhakāyasamācāro  āvuso tathāgato, natthi tathāgatassa kāyaduccaritaṃ, yaṃ tathāgato  rakkheyya -- `mā me idaṃ paro aññāsī'ti. parisuddhavacīsamācāro  āvuso, tathāgato, natthi tathāgatassa vacīduccaritaṃ, yaṃ tathāgato  rakkheyya -- `mā me idaṃ paro aññāsī'ti.  parisuddhamanosamācāro, āvuso, tathāgato, natthi tathāgatassa  manoduccaritaṃ yaṃ tathāgato rakkheyya -- `mā me idaṃ paro  aññāsī'ti.</p>
              <p>[03] ``tayo ^a^V3.0174^ea^ kiñcanā -- rāgo kiñcanaṃ, doso kiñcanaṃ, moho  kiñcanaṃ.</p>
              <p>[03] ``tayo aggī -- rāgaggi, dosaggi, mohaggi.</p>
              <p>[03] ``aparepi tayo aggī -- āhuneyyaggi, gahapataggi,  dakkhiṇeyyaggi.</p>
              <p>[03] ``tividhena rūpasaṅgaho -- sanidassanasappaṭighaṃ rūpaṃ {sanidassanasappaṭigharūpaṃ  (syā0 kaṃ0) evamitaradvayepi},  anidassanasappaṭighaṃ rūpaṃ, anidassanāppaṭighaṃ rūpaṃ.</p>
              <p>[03] ``tayo saṅkhārā -- puññābhisaṅkhāro, apuññābhisaṅkhāro ^a^T3.0230^ea^,  āneñjābhisaṅkhāro.</p>
              <p>[03] ``tayo ^a^P3.0218^ea^ puggalā -- sekkho puggalo, asekkho puggalo,  nevasekkhonāsekkho puggalo.</p>
              <p>[03] ``tayo therā -- jātithero, dhammathero, sammutithero {sammatithero (syā0 kaṃ0)}.</p>
              <p>[03] ``tīṇi puññakiriyavatthūni -- dānamayaṃ puññakiriyavatthu,  sīlamayaṃ puññakiriyavatthu, bhāvanāmayaṃ puññakiriyavatthu.</p>
              <p>[03] ``tīṇi codanāvatthūni -- diṭṭhena, sutena, parisaṅkāya.</p>
              <p>[03] ``tisso ^a^M3.0183^ea^ kāmūpapattiyo {kāmuppattiyo (sī0), kāmupapattiyo  (syā0 pī0 ka0)} -- santāvuso sattā paccupaṭṭhitakāmā, te  paccupaṭṭhitesu kāmesu vasaṃ vattenti, seyyathāpi manussā ekacce ca devā  ekacce ca vinipātikā. ayaṃ paṭhamā kāmūpapatti. santāvuso,  sattā nimmitakāmā, te nimminitvā nimminitvā kāmesu vasaṃ  vattenti, seyyathāpi devā nimmānaratī. ayaṃ dutiyā kāmūpapatti.  santāvuso sattā paranimmitakāmā, te paranimmitesu kāmesu vasaṃ  vattenti, seyyathāpi devā paranimmitavasavattī. ayaṃ tatiyā  kāmūpapatti.</p>
              <p>[03] ``tisso sukhūpapattiyo {sukhupapattiyo (syā0 pī0 ka0)} -- santāvuso sattā  {sattā sukhaṃ (syā0 kaṃ0)} uppādetvā  uppādetvā sukhaṃ viharanti, seyyathāpi devā brahmakāyikā. ayaṃ  paṭhamā sukhūpapatti. santāvuso, sattā sukhena abhisannā parisannā  paripūrā paripphuṭā. te kadāci karahaci udānaṃ udānenti -- `aho  sukhaṃ, aho sukha'nti ^a^V3.0175^ea^, seyyathāpi devā ābhassarā. ayaṃ dutiyā  sukhūpapatti. santāvuso, sattā sukhena abhisannā parisannā paripūrā  paripphuṭā. te santaṃyeva tusitā {santusitā (syā0 kaṃ0)} sukhaṃ ^a^P3.0219^ea^  {cittasukhaṃ (syā0 ka0)} paṭisaṃvedenti, seyyathāpi devā  subhakiṇhā. ayaṃ tatiyā sukhūpapatti ^a^T3.0231^ea^.</p>
              <p>[03] ``tisso paññā -- sekkhā paññā, asekkhā paññā,  nevasekkhānāsekkhā paññā.</p>
              <p>[03] ``aparāpi tisso paññā -- cintāmayā paññā, sutamayā  paññā, bhāvanāmayā paññā.</p>
              <p>[03] ``tīṇāvudhāni -- sutāvudhaṃ, pavivekāvudhaṃ, paññāvudhaṃ.</p>
              <p>[03] ``tīṇindriyāni -- anaññātaññassāmītindriyaṃ, aññindriyaṃ,  aññātāvindriyaṃ.</p>
              <p>[03] ``tīṇi cakkhūni -- maṃsacakkhu, dibbacakkhu, paññācakkhu.</p>
              <p>[03] ``tisso sikkhā -- adhisīlasikkhā, adhicittasikkhā,  adhipaññāsikkhā.</p>
              <p>[03] ``tisso bhāvanā -- kāyabhāvanā, cittabhāvanā, paññābhāvanā.</p>
              <p>[03] ``tīṇi ^a^M3.0184^ea^ anuttariyāni -- dassanānuttariyaṃ, paṭipadānuttariyaṃ,  vimuttānuttariyaṃ.</p>
              <p>[03] ``tayo samādhī -- savitakkasavicāro samādhi,  avitakkavicāramatto samādhi, avitakkāvicāro samādhi.</p>
              <p>[03] ``aparepi tayo samādhī -- suññato samādhi, animitto  samādhi, appaṇihito samādhi.</p>
              <p>[03] ``tīṇi soceyyāni -- kāyasoceyyaṃ, vacīsoceyyaṃ,  manosoceyyaṃ.</p>
              <p>[03] ``tīṇi ^a^P3.0220^ea^ moneyyāni -- kāyamoneyyaṃ, vacīmoneyyaṃ,  manomoneyyaṃ.</p>
              <p>[03] ``tīṇi ^a^V3.0176^ea^ kosallāni -- āyakosallaṃ, apāyakosallaṃ,  upāyakosallaṃ.</p>
              <p>[03] ``tayo madā -- ārogyamado, yobbanamado, jīvitamado.</p>
              <p>[03] ``tīṇi ādhipateyyāni -- attādhipateyyaṃ, lokādhipateyyaṃ,  dhammādhipateyyaṃ.</p>
              <p>[03] ``tīṇi kathāvatthūni -- atītaṃ vā addhānaṃ ārabbha kathaṃ  katheyya -- `evaṃ ahosi atītamaddhāna'nti; anāgataṃ vā addhānaṃ  ārabbha kathaṃ katheyya -- `evaṃ bhavissati anāgatamaddhāna'nti;  etarahi vā paccuppannaṃ addhānaṃ ārabbha kathaṃ katheyya -- `evaṃ hoti  etarahi paccuppannaṃ addhāna'nti.</p>
              <p>[03] ``tisso vijjā ^a^T3.0232^ea^ -- pubbenivāsānussatiñāṇaṃ vijjā, sattānaṃ  cutūpapāteñāṇaṃ vijjā, āsavānaṃ khayeñāṇaṃ vijjā.</p>
              <p>[03] ``tayo vihārā -- dibbo vihāro, brahmā vihāro, ariyo  vihāro.</p>
              <p>[03] ``tīṇi pāṭihāriyāni -- iddhipāṭihāriyaṃ,  ādesanāpāṭihāriyaṃ, anusāsanīpāṭihāriyaṃ.</p>
              <p>[03] ``ime kho, āvuso, tena bhagavatā jānatā passatā arahatā  sammāsambuddhena tayo dhammā sammadakkhātā. tattha sabbeheva  saṅgāyitabbaṃ...pe0... atthāya hitāya sukhāya devamanussānaṃ. </p>
            </h4>
            <h4>
              <h4n> catukkaṃ </h4n>
              <p>[03] 306^b^.^eb^ ``atthi ^a^M3.0185^ea^ ^a^P3.0221^ea^ kho, āvuso, tena bhagavatā jānatā  passatā arahatā sammāsambuddhena cattāro dhammā sammadakkhātā. tattha  sabbeheva saṅgāyitabbaṃ, na vivaditabbaṃ...pe0... atthāya hitāya  sukhāya devamanussānaṃ. katame cattāro?</p>
              <p>[03] ``cattāro ^b^satipaṭṭhānā.^eb^ idhāvuso, bhikkhu kāye  kāyānupassī viharati ātāpī sampajāno ^a^V3.0177^ea^ satimā, vineyya loke  abhijjhādomanassaṃ. vedanāsu vedanānupassī...pe0... citte  cittānupassī...pe0... dhammesu dhammānupassī viharati ātāpī  sampajāno satimā vineyya loke abhijjhādomanassaṃ.</p>
              <p>[03] ``cattāro ^b^sammappadhānā.^eb^ idhāvuso, bhikkhu anuppannānaṃ  pāpakānaṃ akusalānaṃ dhammānaṃ anuppādāya chandaṃ janeti vāyamati  vīriyaṃ ārabhati cittaṃ paggaṇhāti padahati. uppannānaṃ pāpakānaṃ  akusalānaṃ dhammānaṃ pahānāya chandaṃ janeti vāyamati vīriyaṃ ārabhati  cittaṃ ^a^T3.0233^ea^ paggaṇhāti padahati. anuppannānaṃ kusalānaṃ dhammānaṃ uppādāya  chandaṃ janeti vāyamati vīriyaṃ ārabhati cittaṃ paggaṇhāti padahati.  uppannānaṃ kusalānaṃ dhammānaṃ ṭhitiyā asammosāya bhiyyobhāvāya  vepullāya bhāvanāya pāripūriyā chandaṃ janeti vāyamati vīriyaṃ  ārabhati cittaṃ paggaṇhāti padahati.</p>
              <p>[03] ``cattāro ^b^iddhipādā.^eb^ idhāvuso, bhikkhu  chandasamādhipadhānasaṅkhārasamannāgataṃ iddhipādaṃ bhāveti.  cittasamādhipadhānasaṅkhārasamannāgataṃ iddhipādaṃ bhāveti.  vīriyasamādhipadhānasaṅkhārasamannāgataṃ ^a^P3.0222^ea^ iddhipādaṃ bhāveti.  vīmaṃsāsamādhipadhānasaṅkhārasamannāgataṃ iddhipādaṃ bhāveti.</p>
              <p>[03] ``cattāri ^b^jhānāni.^eb^ idhāvuso, bhikkhu vivicceva  kāmehi vivicca akusalehi dhammehi savitakkaṃ savicāraṃ vivekajaṃ  pītisukhaṃ paṭhamaṃ jhānaṃ {paṭhamajjhānaṃ (syā0 kaṃ0)} upasampajja viharati. vitakkavicārānaṃ  vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ  samādhijaṃ pītisukhaṃ dutiyaṃ jhānaṃ {dutiyajjhānaṃ (syā0 kaṃ0)} upasampajja viharati. pītiyā ca  virāgā upekkhako ca viharati sato ca sampajāno, sukhañca ^a^M3.0186^ea^ kāyena  paṭisaṃvedeti, yaṃ taṃ ariyā ācikkhanti -- `upekkhako satimā  sukhavihārī'ti tatiyaṃ jhānaṃ {tatiyajjhānaṃ (syā0 kaṃ0)} upasampajja viharati. sukhassa ca  pahānā dukkhassa ca pahānā, pubbeva somanassadomanassānaṃ atthaṅgamā,  adukkhamasukhaṃ upekkhāsatipārisuddhiṃ catutthaṃ jhānaṃ {catutthajjhānaṃ (syā0 kaṃ0)} upasampajja viharati. </p>
              <p>[03] 307^b^.^eb^ ``catasso ^b^samādhibhāvanā.^eb^ atthāvuso,  samādhibhāvanā bhāvitā bahulīkatā ^a^T3.0234^ea^ diṭṭhadhammasukhavihārāya saṃvattati.  atthāvuso, samādhibhāvanā bhāvitā bahulīkatā ñāṇadassanapaṭilābhāya  saṃvattati. atthāvuso samādhibhāvanā bhāvitā bahulīkatā  satisampajaññāya saṃvattati. atthāvuso samādhibhāvanā bhāvitā  bahulīkatā āsavānaṃ khayāya saṃvattati.</p>
              <p>[03] ``katamā ^a^V3.0178^ea^ cāvuso, samādhibhāvanā bhāvitā bahulīkatā  diṭṭhadhammasukhavihārāya saṃvattati? idhāvuso, bhikkhu vivicceva  kāmehi vivicca akusalehi dhammehi savitakkaṃ...pe0... catutthaṃ jhānaṃ  upasampajja viharati. ayaṃ, āvuso ^a^P3.0223^ea^, samādhibhāvanā bhāvitā  bahulīkatā diṭṭhadhammasukhavihārāya saṃvattati.</p>
              <p>[03] ``katamā cāvuso, samādhibhāvanā bhāvitā bahulīkatā  ñāṇadassanapaṭilābhāya saṃvattati? idhāvuso, bhikkhu ālokasaññaṃ  manasi karoti, divāsaññaṃ adhiṭṭhāti yathā divā tathā rattiṃ, yathā  rattiṃ tathā divā. iti vivaṭena cetasā apariyonaddhena sappabhāsaṃ  cittaṃ bhāveti. ayaṃ, āvuso samādhibhāvanā bhāvitā bahulīkatā  ñāṇadassanapaṭilābhāya saṃvattati.</p>
              <p>[03] ``katamā cāvuso, samādhibhāvanā bhāvitā bahulīkatā  satisampajaññāya saṃvattati? idhāvuso, bhikkhuno viditā vedanā  uppajjanti, viditā upaṭṭhahanti, viditā abbhatthaṃ gacchanti. viditā  saññā uppajjanti, viditā upaṭṭhahanti, viditā abbhatthaṃ gacchanti.  viditā vitakkā uppajjanti, viditā upaṭṭhahanti, viditā abbhatthaṃ  gacchanti. ayaṃ, āvuso, samādhibhāvanā bhāvitā bahulīkatā  satisampajaññāya saṃvattati.</p>
              <p>[03] ``katamā ^a^T3.0235^ea^ ^a^M3.0187^ea^ cāvuso, samādhibhāvanā bhāvitā bahulīkatā āsavānaṃ  khayāya saṃvattati? idhāvuso, bhikkhu pañcasu upādānakkhandhesu  udayabbayānupassī viharati. iti rūpaṃ, iti rūpassa samudayo,  iti rūpassa atthaṅgamo. iti vedanā...pe0... iti  saññā... iti saṅkhārā... iti viññāṇaṃ, iti viññāṇassa  samudayo, iti viññāṇassa atthaṅgamo. ayaṃ, āvuso,  samādhibhāvanā bhāvitā bahulīkatā āsavānaṃ khayāya saṃvattati. </p>
              <p>[03] 308^b^.^eb^ ``catasso ^a^V3.0179^ea^ ^b^appamaññā.^eb^ idhāvuso,  bhikkhu mettāsahagatena cetasā ekaṃ disaṃ pharitvā viharati. tathā  dutiyaṃ. tathā tatiyaṃ. tathā catutthaṃ. iti uddhamadho ^a^P3.0224^ea^ tiriyaṃ  sabbadhi sabbattatāya sabbāvantaṃ lokaṃ mettāsahagatena cetasā vipulena  mahaggatena appamāṇena averena abyāpajjena {abyāpajjhena (sī0 syā0 kaṃ0  pī0)} pharitvā viharati.  karuṇāsahagatena cetasā...pe0... muditāsahagatena cetasā...pe0...  upekkhāsahagatena cetasā ekaṃ disaṃ pharitvā viharati. tathā dutiyaṃ.  tathā tatiyaṃ. tathā catutthaṃ. iti uddhamadho tiriyaṃ sabbadhi  sabbattatāya sabbāvantaṃ lokaṃ upekkhāsahagatena cetasā vipulena  mahaggatena appamāṇena averena abyāpajjena pharitvā viharati.</p>
              <p>[03] ``cattāro ^b^āruppā.^eb^ {arūpā (syā0 kaṃ0 pī0)} idhāvuso, bhikkhu sabbaso  rūpasaññānaṃ samatikkamā paṭighasaññānaṃ atthaṅgamā nānattasaññānaṃ  amanasikārā `ananto ākāso'ti ākāsānañcāyatanaṃ upasampajja  viharati. sabbaso ākāsānañcāyatanaṃ samatikkamma `anantaṃ  viññāṇa'nti viññāṇañcāyatanaṃ ^a^T3.0236^ea^ upasampajja viharati. sabbaso  viññāṇañcāyatanaṃ samatikkamma `natthi kiñcī'ti  ākiñcaññāyatanaṃ upasampajja viharati. sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja viharati.</p>
              <p>[03] ``cattāri ^b^apassenāni.^eb^ idhāvuso, bhikkhu saṅkhāyekaṃ  paṭisevati, saṅkhāyekaṃ adhivāseti, saṅkhāyekaṃ parivajjeti,  saṅkhāyekaṃ vinodeti. </p>
              <p>[03] 309^b^.^eb^ ``cattāro ^a^M3.0188^ea^ ^b^ariyavaṃsā.^eb^ idhāvuso,  bhikkhu santuṭṭho hoti itarītarena cīvarena, itarītaracīvarasantuṭṭhiyā  ca vaṇṇavādī, na ca cīvarahetu anesanaṃ appatirūpaṃ āpajjati;  aladdhā ca cīvaraṃ na paritassati, laddhā ca cīvaraṃ agadhito {agathito (sī0  pī0)}  amucchito anajjhāpanno ādīnavadassāvī nissaraṇapañño paribhuñjati;  tāya ca pana itarītaracīvarasantuṭṭhiyā nevattānukkaṃseti na paraṃ vambheti.  yo hi tattha dakkho analaso sampajāno paṭissato, ayaṃ  vuccatāvuso ^a^P3.0225^ea^ -- `bhikkhu porāṇe aggaññe ariyavaṃse ṭhito'.</p>
              <p>[03] ``puna caparaṃ, āvuso, bhikkhu santuṭṭho hoti itarītarena  piṇḍapātena, itarītarapiṇḍapātasantuṭṭhiyā ca vaṇṇavādī, na ca  piṇḍapātahetu anesanaṃ appatirūpaṃ āpajjati; aladdhā ca piṇḍapātaṃ na  paritassati, laddhā ca piṇḍapātaṃ agadhito amucchito anajjhāpanno  ādīnavadassāvī nissaraṇapañño paribhuñjati; tāya ca pana  itarītarapiṇḍapātasantuṭṭhiyā ^a^V3.0180^ea^ nevattānukkaṃseti na paraṃ vambheti. yo hi  tattha dakkho analaso sampajāno paṭissato ^a^T3.0237^ea^, ayaṃ vuccatāvuso --  `bhikkhu porāṇe aggaññe ariyavaṃse ṭhito'.</p>
              <p>[03] ``puna caparaṃ, āvuso, bhikkhu santuṭṭho hoti itarītarena  senāsanena, itarītarasenāsanasantuṭṭhiyā ca vaṇṇavādī, na ca  senāsanahetu anesanaṃ appatirūpaṃ āpajjati; aladdhā ca senāsanaṃ na  paritassati, laddhā ca senāsanaṃ agadhito amucchito anajjhāpanno  ādīnavadassāvī nissaraṇapañño paribhuñjati; tāya ca pana  itarītarasenāsanasantuṭṭhiyā nevattānukkaṃseti na paraṃ vambheti. yo hi  tattha dakkho analaso sampajāno paṭissato, ayaṃ vuccatāvuso --  `bhikkhu porāṇe aggaññe ariyavaṃse ṭhito'.</p>
              <p>[03] ``puna caparaṃ, āvuso, bhikkhu pahānārāmo hoti pahānarato,  bhāvanārāmo hoti bhāvanārato; tāya ca pana pahānārāmatāya  pahānaratiyā bhāvanārāmatāya bhāvanāratiyā nevattānukkaṃseti na paraṃ  vambheti. yo hi tattha dakkho analaso sampajāno paṭissato ayaṃ  vuccatāvuso -- `bhikkhu porāṇe aggaññe ariyavaṃse ṭhito'. </p>
              <p>[03] 310^b^.^eb^ ``cattāri ^a^M3.0189^ea^ ^b^padhānāni.^eb^ saṃvarapadhānaṃ  pahānapadhānaṃ bhāvanāpadhānaṃ {bhāvanāppadhānaṃ (syā0)} anurakkhaṇāpadhānaṃ  {anurakkhanāppadhānaṃ (syā0)}. katamañcāvuso,  saṃvarapadhānaṃ? idhāvuso, bhikkhu cakkhunā rūpaṃ disvā na  nimittaggāhī hoti nānubyañjanaggāhī. yatvādhikaraṇamenaṃ  cakkhundriyaṃ asaṃvutaṃ ^a^P3.0226^ea^ viharantaṃ abhijjhādomanassā pāpakā akusalā  dhammā anvāssaveyyuṃ, tassa saṃvarāya paṭipajjati, rakkhati  cakkhundriyaṃ, cakkhundriye saṃvaraṃ āpajjati. sotena saddaṃ sutvā...  ghānena gandhaṃ ghāyitvā... jivhāya rasaṃ sāyitvā... kāyena ^a^T3.0238^ea^ phoṭṭhabbaṃ  phusitvā... manasā dhammaṃ viññāya na nimittaggāhī hoti  nānubyañjanaggāhī. yatvādhikaraṇamenaṃ manindriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ, tassa  saṃvarāya paṭipajjati, rakkhati manindriyaṃ, manindriye saṃvaraṃ āpajjati.  idaṃ vuccatāvuso, saṃvarapadhānaṃ.</p>
              <p>[03] ``katamañcāvuso, pahānapadhānaṃ? idhāvuso, bhikkhu uppannaṃ  kāmavitakkaṃ nādhivāseti pajahati vinodeti byantiṃ karoti {byantī karoti  (syā0 kaṃ0)} anabhāvaṃ  gameti. uppannaṃ byāpādavitakkaṃ...pe0... uppannaṃ vihiṃsāvitakkaṃ...  uppannuppanne pāpake akusale dhamme nādhivāseti  pajahati vinodeti byantiṃ karoti anabhāvaṃ gameti. idaṃ  vuccatāvuso, pahānapadhānaṃ.</p>
              <p>[03] ``katamañcāvuso ^a^V3.0181^ea^, bhāvanāpadhānaṃ? idhāvuso, bhikkhu  satisambojjhaṅgaṃ bhāveti vivekanissitaṃ virāganissitaṃ  nirodhanissitaṃ vossaggapariṇāmiṃ. dhammavicayasambojjhaṅgaṃ  bhāveti... vīriyasambojjhaṅgaṃ bhāveti... pītisambojjhaṅgaṃ bhāveti...  passaddhisambojjhaṅgaṃ bhāveti... samādhisambojjhaṅgaṃ bhāveti...  upekkhāsambojjhaṅgaṃ bhāveti vivekanissitaṃ virāganissitaṃ  nirodhanissitaṃ vossaggapariṇāmiṃ. idaṃ vuccatāvuso, bhāvanāpadhānaṃ.</p>
              <p>[03] ``katamañcāvuso, anurakkhaṇāpadhānaṃ? idhāvuso, bhikkhu  uppannaṃ bhadrakaṃ {bhaddakaṃ (syā0 kaṃ0 pī0)} samādhinimittaṃ anurakkhati -- aṭṭhikasaññaṃ,  puḷuvakasaññaṃ {puḷavakasaññaṃ (sī0 pī0)}, vinīlakasaññaṃ, vicchiddakasaññaṃ, uddhumātakasaññaṃ. idaṃ  vuccatāvuso, anurakkhaṇāpadhānaṃ.</p>
              <p>[03] ``cattāri ^a^T3.0239^ea^ ^b^ñāṇāni --^eb^ dhamme ñāṇaṃ, anvaye ñāṇaṃ, pariye {paricce (sī0  ka0), paricchede (syā0 pī0 ka0) ṭīkā oloketabbā} ñāṇaṃ, sammutiyā ñāṇaṃ  {sammatiñāṇaṃ (syā0 kaṃ0)}.</p>
              <p>[03] ``aparānipi ^a^M3.0190^ea^ ^a^P3.0227^ea^ cattāri ñāṇāni -- dukkhe ñāṇaṃ, dukkhasamudaye  ñāṇaṃ, dukkhanirodhe ñāṇaṃ, dukkhanirodhagāminiyā paṭipadāya ñāṇaṃ. </p>
              <p>[03] 311^b^.^eb^ ``cattāri ^b^sotāpattiyaṅgāni --^eb^  sappurisasaṃsevo, saddhammassavanaṃ, yonisomanasikāro,  dhammānudhammappaṭipatti.</p>
              <p>[03] ``cattāri ^b^sotāpannassa aṅgāni.^eb^ idhāvuso,  ariyasāvako buddhe aveccappasādena samannāgato hoti -- `itipi  so bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho, bhagavā'ti.  dhamme aveccappasādena samannāgato hoti -- `svākkhāto bhagavatā  dhammo sandiṭṭhiko akāliko ehipassiko opaneyyiko {opanayiko (syā0  kaṃ0)} paccattaṃ  veditabbo viññūhī'ti. saṅghe aveccappasādena samannāgato hoti --  `suppaṭipanno bhagavato sāvakasaṅgho ujuppaṭipanno bhagavato  sāvakasaṅgho ñāyappaṭipanno bhagavato sāvakasaṅgho sāmīcippaṭipanno  bhagavato sāvakasaṅgho yadidaṃ cattāri purisayugāni aṭṭha  purisapuggalā, esa bhagavato sāvakasaṅgho āhuneyyo pāhuneyyo  dakkhiṇeyyo añjalikaraṇīyo anuttaraṃ puññakkhettaṃ lokassā'ti.  ariyakantehi sīlehi samannāgato hoti akhaṇḍehi acchiddehi  asabalehi akammāsehi bhujissehi viññuppasatthehi aparāmaṭṭhehi  samādhisaṃvattanikehi.</p>
              <p>[03] ``cattāri ^a^T3.0240^ea^ ^a^V3.0182^ea^ ^b^sāmaññaphalāni --^eb^ sotāpattiphalaṃ,  sakadāgāmiphalaṃ, anāgāmiphalaṃ, arahattaphalaṃ.</p>
              <p>[03] ``catasso ^a^P3.0228^ea^ ^b^dhātuyo --^eb^ pathavīdhātu, āpodhātu, tejodhātu,  vāyodhātu.</p>
              <p>[03] ``cattāro ^b^āhārā --^eb^ kabaḷīkāro āhāro oḷāriko vā  sukhumo vā, phasso dutiyo, manosañcetanā tatiyā, viññāṇaṃ catutthaṃ.</p>
              <p>[03] ``catasso ^b^viññāṇaṭṭhitiyo.^eb^ rūpūpāyaṃ vā, āvuso,  viññāṇaṃ tiṭṭhamānaṃ tiṭṭhati rūpārammaṇaṃ {rūpāramaṇaṃ (?)} rūpappatiṭṭhaṃ nandūpasecanaṃ vuddhiṃ  virūḷhiṃ vepullaṃ āpajjati; vedanūpāyaṃ ^a^M3.0191^ea^ vā āvuso...pe0...  saññūpāyaṃ vā, āvuso...pe0... saṅkhārūpāyaṃ vā, āvuso, viññāṇaṃ  tiṭṭhamānaṃ tiṭṭhati saṅkhārārammaṇaṃ saṅkhārappatiṭṭhaṃ nandūpasecanaṃ vuddhiṃ  virūḷhiṃ vepullaṃ āpajjati.</p>
              <p>[03] ``cattāri ^b^agatigamanāni --^eb^ chandāgatiṃ gacchati,  dosāgati gacchati, mohāgatiṃ gacchati, bhayāgatiṃ gacchati.</p>
              <p>[03] ``cattāro ^b^taṇhuppādā --^eb^ cīvarahetu vā, āvuso,  bhikkhuno taṇhā uppajjamānā uppajjati; piṇḍapātahetu vā, āvuso,  bhikkhuno taṇhā uppajjamānā uppajjati; senāsanahetu vā, āvuso,  bhikkhuno taṇhā uppajjamānā uppajjati; itibhavābhavahetu vā, āvuso,  bhikkhuno taṇhā uppajjamānā uppajjati.</p>
              <p>[03] ``catasso ^a^T3.0241^ea^ ^b^paṭipadā --^eb^ dukkhā paṭipadā dandhābhiññā,  dukkhā paṭipadā khippābhiññā, sukhā paṭipadā dandhābhiññā, sukhā  paṭipadā khippābhiññā.</p>
              <p>[03] ``aparāpi ^a^P3.0229^ea^ catasso ^b^paṭipadā --^eb^ akkhamā paṭipadā, khamā  paṭipadā, damā paṭipadā, samā paṭipadā.</p>
              <p>[03] ``cattāri ^a^V3.0183^ea^ ^b^dhammapadāni --^eb^ anabhijjhā dhammapadaṃ,  abyāpādo dhammapadaṃ, sammāsati dhammapadaṃ, sammāsamādhi dhammapadaṃ.</p>
              <p>[03] ``cattāri ^b^dhammasamādānāni --^eb^ atthāvuso, dhammasamādānaṃ  paccuppannadukkhañceva āyatiñca dukkhavipākaṃ. atthāvuso,  dhammasamādānaṃ paccuppannadukkhaṃ āyatiṃ sukhavipākaṃ. atthāvuso,  dhammasamādānaṃ paccuppannasukhaṃ āyatiṃ dukkhavipākaṃ. atthāvuso,  dhammasamādānaṃ paccuppannasukhañceva āyatiñca sukhavipākaṃ.</p>
              <p>[03] ``cattāro ^b^dhammakkhandhā --^eb^ sīlakkhandho, samādhikkhandho,  paññākkhandho, vimuttikkhandho.</p>
              <p>[03] ``cattāri ^b^balāni --^eb^ vīriyabalaṃ, satibalaṃ, samādhibalaṃ,  paññābalaṃ.</p>
              <p>[03] ``cattāri ^b^adhiṭṭhānāni --^eb^ paññādhiṭṭhānaṃ, saccādhiṭṭhānaṃ,  cāgādhiṭṭhānaṃ, upasamādhiṭṭhānaṃ. </p>
              <p>[03] 312^b^.^eb^ ``cattāri ^a^M3.0192^ea^ ^b^pañhabyākaraṇāni --^eb^ {cattāro  pañhābyākaraṇā (sī0 syā0 kaṃ0 pī0)}  ekaṃsabyākaraṇīyo pañho, paṭipucchābyākaraṇīyo pañho,  vibhajjabyākaraṇīyo pañho, ṭhapanīyo pañho.</p>
              <p>[03] ``cattāri ^a^T3.0242^ea^ ^a^P3.0330^ea^ ^b^kammāni --^eb^ atthāvuso, kammaṃ kaṇhaṃ  kaṇhavipākaṃ; atthāvuso, kammaṃ sukkaṃ sukkavipākaṃ; atthāvuso, kammaṃ  kaṇhasukkaṃ kaṇhasukkavipākaṃ; atthāvuso, kammaṃ akaṇhāsukkaṃ  akaṇhāsukkavipākaṃ kammakkhayāya saṃvattati.</p>
              <p>[03] ``cattāro ^b^sacchikaraṇīyā dhammā --^eb^ pubbenivāso satiyā  sacchikaraṇīyo; sattānaṃ cutūpapāto cakkhunā sacchikaraṇīyo; aṭṭha  vimokkhā kāyena sacchikaraṇīyā; āsavānaṃ khayo paññāya  sacchikaraṇīyo.</p>
              <p>[03] ``cattāro ^b^oghā --^eb^ kāmogho, bhavogho, diṭṭhogho,  avijjogho.</p>
              <p>[03] ``cattāro ^b^yogā --^eb^ kāmayogo, bhavayogo, diṭṭhiyogo,  avijjāyogo.</p>
              <p>[03] ``cattāro ^a^V3.0184^ea^ ^b^visaññogā --^eb^ kāmayogavisaññogo,  bhavayogavisaññogo, diṭṭhiyogavisaññogo, avijjāyogavisaññogo.</p>
              <p>[03] ``cattāro ^b^ganthā --^eb^ abhijjhā kāyagantho, byāpādo  kāyagantho, sīlabbataparāmāso kāyagantho, idaṃsaccābhiniveso  kāyagantho.</p>
              <p>[03] ``cattāri ^b^upādānāni --^eb^ kāmupādānaṃ {kāmūpādānaṃ (sī0 pī0)  evamitaresupi}, diṭṭhupādānaṃ,  sīlabbatupādānaṃ, attavādupādānaṃ.</p>
              <p>[03] ``catasso ^b^yoniyo --^eb^ aṇḍajayoni, jalābujayoni,  saṃsedajayoni, opapātikayoni.</p>
              <p>[03] ``catasso ^a^T3.0243^ea^ ^a^P3.0231^ea^ ^b^gabbhāvakkantiyo.^eb^ idhāvuso, ekacco  asampajāno mātukucchiṃ okkamati, asampajāno mātukucchismiṃ ṭhāti,  asampajāno mātukucchimhā nikkhamati, ayaṃ paṭhamā gabbhāvakkanti.  puna caparaṃ, āvuso, idhekacco ^a^M3.0193^ea^ sampajāno mātukucchiṃ okkamati,  asampajāno mātukucchismiṃ ṭhāti, asampajāno mātukucchimhā  nikkhamati, ayaṃ dutiyā gabbhāvakkanti. puna caparaṃ, āvuso,  idhekacco sampajāno mātukucchiṃ okkamati, sampajāno mātukucchismiṃ  ṭhāti, asampajāno mātukucchimhā nikkhamati, ayaṃ tatiyā  gabbhāvakkanti. puna caparaṃ, āvuso, idhekacco sampajāno mātukucchiṃ  okkamati, sampajāno mātukucchismiṃ ṭhāti, sampajāno mātukucchimhā  nikkhamati, ayaṃ catutthā gabbhāvakkanti.</p>
              <p>[03] ``cattāro ^b^attabhāvapaṭilābhā.^eb^ atthāvuso,  attabhāvapaṭilābho, yasmiṃ attabhāvapaṭilābhe attasañcetanāyeva kamati,  no parasañcetanā. atthāvuso, attabhāvapaṭilābho, yasmiṃ  attabhāvapaṭilābhe parasañcetanāyeva kamati, no attasañcetanā.  atthāvuso, attabhāvapaṭilābho, yasmiṃ attabhāvapaṭilābhe attasañcetanā  ceva kamati parasañcetanā ca. atthāvuso, attabhāvapaṭilābho, yasmiṃ  attabhāvapaṭilābhe neva attasañcetanā kamati, no parasañcetanā. </p>
              <p>[03] 313^b^.^eb^ ``catasso ^b^dakkhiṇāvisuddhiyo.^eb^  atthāvuso, dakkhiṇā dāyakato visujjhati no paṭiggāhakato.  atthāvuso, dakkhiṇā paṭiggāhakato ^a^T3.0244^ea^ visujjhati no dāyakato.  atthāvuso, dakkhiṇā neva dāyakato visujjhati no ^a^P3.0232^ea^ paṭiggāhakato.  atthāvuso, dakkhiṇā dāyakato ceva visujjhati paṭiggāhakato ca.</p>
              <p>[03] ``cattāri ^a^V3.0185^ea^ ^b^saṅgahavatthūni --^eb^ dānaṃ, peyyavajjaṃ {piyavajjaṃ (syā0  kaṃ0 ka0)}, atthacariyā, samānattatā.</p>
              <p>[03] ``cattāro ^b^anariyavohārā --^eb^ musāvādo, pisuṇāvācā,  pharusāvācā, samphappalāpo.</p>
              <p>[03] ``cattāro ^b^ariyavohārā --^eb^ musāvādā veramaṇī {veramaṇi (ka0)}, pisuṇāya  vācāya veramaṇī, pharusāya vācāya veramaṇī, samphappalāpā veramaṇī.</p>
              <p>[03] ``aparepi cattāro ^b^anariyavohārā --^eb^ adiṭṭhe diṭṭhavāditā,  assute sutavāditā, amute mutavāditā, aviññāte viññātavāditā.</p>
              <p>[03] ``aparepi ^a^M3.0194^ea^ cattāro ^b^ariyavohārā --^eb^ adiṭṭhe adiṭṭhavāditā,  assute assutavāditā, amute amutavāditā, aviññāte  aviññātavāditā.</p>
              <p>[03] ``aparepi cattāro ^b^anariyavohārā --^eb^ diṭṭhe adiṭṭhavāditā,  sute assutavāditā, mute amutavāditā, viññāte aviññātavāditā.</p>
              <p>[03] ``aparepi cattāro ^b^ariyavohārā --^eb^ diṭṭhe diṭṭhavāditā,  sute sutavāditā, mute mutavāditā, viññāte viññātavāditā. </p>
              <p>[03] 314^b^.^eb^ ``cattāro ^b^puggalā.^eb^ idhāvuso, ekacco  puggalo attantapo hoti attaparitāpanānuyogamanuyutto. idhāvuso,  ekacco puggalo parantapo ^a^T3.0245^ea^ hoti paraparitāpanānuyogamanuyutto.  idhāvuso, ekacco puggalo attantapo ca hoti  attaparitāpanānuyogamanuyutto, parantapo ca paraparitāpanānuyogamanuyutto.  idhāvuso, ekacco puggalo neva attantapo hoti na  attaparitāpanānuyogamanuyutto na parantapo na  paraparitāpanānuyogamanuyutto. so anattantapo aparantapo ^a^P3.0233^ea^ diṭṭheva dhamme  nicchāto nibbuto sītībhūto {sītibhūto (ka0)} sukhappaṭisaṃvedī brahmabhūtena attanā  viharati.</p>
              <p>[03] ``aparepi cattāro ^b^puggalā.^eb^ idhāvuso, ekacco puggalo  attahitāya paṭipanno hoti no parahitāya. idhāvuso, ekacco  puggalo parahitāya paṭipanno hoti no attahitāya. idhāvuso ^a^V3.0186^ea^,  ekacco puggalo neva attahitāya paṭipanno hoti no parahitāya.  idhāvuso, ekacco puggalo attahitāya ceva paṭipanno hoti parahitāya  ca.</p>
              <p>[03] ``aparepi cattāro ^b^puggalā --^eb^ tamo tamaparāyano, tamo  jotiparāyano, joti tamaparāyano, joti jotiparāyano.</p>
              <p>[03] ``aparepi cattāro ^b^puggalā --^eb^ samaṇamacalo, samaṇapadumo,  samaṇapuṇḍarīko, samaṇesu samaṇasukhumālo.</p>
              <p>[03] ``ime ^a^M3.0195^ea^ kho, āvuso, tena bhagavatā ^b^jānatā passatā^eb^  arahatā sammāsambuddhena cattāro dhammā sammadakkhātā; tattha sabbeheva  saṅgāyitabbaṃ...pe0... atthāya hitāya sukhāya devamanussānaṃ. </p>
              <p>[06] paṭhamabhāṇavāro niṭṭhito. </p>
            </h4>
            <h4>
              <h4n> pañcakaṃ </h4n>
              <p>[03] 315^b^.^eb^ ``atthi ^a^T3.0246^ea^ kho, āvuso, tena bhagavatā jānatā  passatā arahatā sammāsambuddhena pañca dhammā sammadakkhātā. tattha  sabbeheva saṅgāyitabbaṃ...pe0... atthāya hitāya sukhāya devamanussānaṃ.  katame pañca?</p>
              <p>[03] ^b^``pañcakkhandhā.^eb^ rūpakkhandho vedanākkhandho  saññākkhandho saṅkhārakkhandho viññāṇakkhandho.</p>
              <p>[03] ^b^``pañcupādānakkhandhā.^eb^ rūpupādānakkhandho {rūpūpādānakkhandho (sī0 syā0  kaṃ0 pī0) evamitaresupi}  vedanupādānakkhandho ^a^P3.0234^ea^ saññupādānakkhandho saṅkhārupādānakkhandho  viññāṇupādānakkhandho.</p>
              <p>[03] ``pañca ^b^kāmaguṇā.^eb^ cakkhuviññeyyā rūpā iṭṭhā kantā  manāpā piyarūpā kāmūpasañhitā rajanīyā ^a^V3.0187^ea^, sotaviññeyyā  saddā... ghānaviññeyyā gandhā... jivhāviññeyyā rasā... kāyaviññeyyā  phoṭṭhabbā iṭṭhā kantā manāpā piyarūpā kāmūpasañhitā rajanīyā.</p>
              <p>[03] ``pañca ^b^gatiyo --^eb^ nirayo, tiracchānayoni,  pettivisayo, manussā, devā.</p>
              <p>[03] ``pañca ^b^macchariyāni --^eb^ āvāsamacchariyaṃ, kulamacchariyaṃ,  lābhamacchariyaṃ, vaṇṇamacchariyaṃ, dhammamacchariyaṃ.</p>
              <p>[03] ``pañca ^b^nīvaraṇāni --^eb^ kāmacchandanīvaraṇaṃ,  byāpādanīvaraṇaṃ, thinamiddhanīvaraṇaṃ, uddhaccakukkuccanīvaraṇaṃ,  vicikicchānīvaraṇaṃ.</p>
              <p>[03] ``pañca ^b^orambhāgiyāni saññojanāni --^eb^ sakkāyadiṭṭhi,  vicikicchā, sīlabbataparāmāso, kāmacchando, byāpādo.</p>
              <p>[03] ``pañca ^a^T3.0247^ea^ ^a^M3.0196^ea^ ^b^uddhambhāgiyāni saññojanāni --^eb^ rūparāgo,  arūparāgo, māno, uddhaccaṃ, avijjā.</p>
              <p>[03] ``pañca ^a^P3.0235^ea^ ^b^sikkhāpadāni --^eb^ pāṇātipātā veramaṇī,  adinnādānā veramaṇī, kāmesumicchācārā veramaṇī, musāvādā  veramaṇī, surāmerayamajjappamādaṭṭhānā veramaṇī. </p>
              <p>[03] 316^b^.^eb^ ``pañca ^b^abhabbaṭṭhānāni.^eb^ abhabbo, āvuso,  khīṇāsavo bhikkhu sañcicca pāṇaṃ jīvitā voropetuṃ. abhabbo  khīṇāsavo bhikkhu adinnaṃ theyyasaṅkhātaṃ ādiyituṃ {ādātuṃ (syā0 kaṃ0 pī0)}.  abhabbo  khīṇāsavo bhikkhu methunaṃ dhammaṃ paṭisevituṃ. abhabbo khīṇāsavo  bhikkhu sampajānamusā bhāsituṃ. abhabbo khīṇāsavo bhikkhu  sannidhikārakaṃ kāme paribhuñjituṃ, seyyathāpi pubbe āgārikabhūto.</p>
              <p>[03] ``pañca ^b^byasanāni --^eb^ ñātibyasanaṃ, bhogabyasanaṃ,  rogabyasanaṃ, sīlabyasanaṃ, diṭṭhibyasanaṃ. nāvuso, sattā  ñātibyasanahetu vā bhogabyasanahetu vā rogabyasanahetu vā kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjanti.  sīlabyasanahetu vā, āvuso, sattā diṭṭhibyasanahetu ^a^V3.0188^ea^ vā kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjanti.</p>
              <p>[03] ``pañca ^b^sampadā --^eb^ ñātisampadā, bhogasampadā,  ārogyasampadā, sīlasampadā, diṭṭhisampadā. nāvuso, sattā  ñātisampadāhetu vā bhogasampadāhetu vā ārogyasampadāhetu vā kāyassa  bhedā ^a^T3.0248^ea^ paraṃ maraṇā sugatiṃ saggaṃ lokaṃ upapajjanti. sīlasampadāhetu  vā, āvuso, sattā diṭṭhisampadāhetu vā kāyassa bhedā paraṃ maraṇā  sugatiṃ saggaṃ lokaṃ upapajjanti.</p>
              <p>[03] ``pañca ^b^ādīnavā dussīlassa sīlavipattiyā.^eb^  idhāvuso ^a^P3.0236^ea^, dussīlo sīlavipanno pamādādhikaraṇaṃ mahatiṃ bhogajāniṃ  nigacchati, ayaṃ paṭhamo ādīnavo dussīlassa sīlavipattiyā. puna  caparaṃ, āvuso, dussīlassa sīlavipannassa pāpako kittisaddo  abbhuggacchati, ayaṃ dutiyo ādīnavo dussīlassa sīlavipattiyā.  puna caparaṃ, āvuso, dussīlo sīlavipanno ^a^M3.0197^ea^ yaññadeva parisaṃ  upasaṅkamati yadi khattiyaparisaṃ yadi brāhmaṇaparisaṃ yadi  gahapatiparisaṃ yadi samaṇaparisaṃ, avisārado upasaṅkamati maṅkubhūto,  ayaṃ tatiyo ādīnavo dussīlassa sīlavipattiyā. puna caparaṃ,  āvuso, dussīlo sīlavipanno sammūḷho kālaṃ karoti, ayaṃ catuttho  ādīnavo dussīlassa sīlavipattiyā. puna caparaṃ, āvuso,  dussīlo sīlavipanno kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjati, ayaṃ pañcamo ādīnavo dussīlassa  sīlavipattiyā.</p>
              <p>[03] ``pañca ^b^ānisaṃsā sīlavato sīlasampadāya.^eb^ idhāvuso,  sīlavā sīlasampanno appamādādhikaraṇaṃ mahantaṃ bhogakkhandhaṃ  adhigacchati, ayaṃ paṭhamo ānisaṃso sīlavato sīlasampadāya. puna  caparaṃ, āvuso, sīlavato sīlasampannassa kalyāṇo kittisaddo  abbhuggacchati, ayaṃ dutiyo ^a^T3.0249^ea^ ānisaṃso sīlavato sīlasampadāya.  puna caparaṃ, āvuso, sīlavā sīlasampanno yaññadeva parisaṃ  upasaṅkamati yadi khattiyaparisaṃ yadi brāhmaṇaparisaṃ yadi  gahapatiparisaṃ yadi samaṇaparisaṃ, visārado upasaṅkamati amaṅkubhūto,  ayaṃ tatiyo ānisaṃso sīlavato sīlasampadāya. puna caparaṃ,  āvuso, sīlavā sīlasampanno asammūḷho kālaṃ karoti, ayaṃ  catuttho ānisaṃso sīlavato sīlasampadāya. puna caparaṃ, āvuso,  sīlavā sīlasampanno kāyassa bhedā paraṃ maraṇā sugatiṃ saggaṃ lokaṃ  upapajjati, ayaṃ pañcamo ānisaṃso sīlavato sīlasampadāya.</p>
              <p>[03] ``codakena ^a^V3.0189^ea^, āvuso, bhikkhunā paraṃ codetukāmena pañca dhamme  ajjhattaṃ upaṭṭhapetvā paro codetabbo. kālena vakkhāmi no akālena,  bhūtena vakkhāmi no abhūtena, saṇhena vakkhāmi no pharusena,  atthasaṃhitena ^a^P3.0237^ea^ vakkhāmi no anatthasaṃhitena, mettacittena {mettācittena  (katthaci)} vakkhāmi no  dosantarenāti. codakena, āvuso, bhikkhunā paraṃ codetukāmena ime  pañca dhamme ajjhattaṃ upaṭṭhapetvā paro codetabbo. </p>
              <p>[03] 317^b^.^eb^ ``pañca ^a^M3.0198^ea^ ^b^padhāniyaṅgāni.^eb^ idhāvuso,  bhikkhu saddho hoti, saddahati tathāgatassa bodhiṃ -- `itipi so  bhagavā arahaṃ sammāsambuddho vijjācaraṇasampanno sugato, lokavidū  anuttaro purisadammasārathi satthā devamanussānaṃ buddho bhagavā'ti.  appābādho hoti appātaṅko, samavepākiniyā ^a^T3.0250^ea^ gahaṇiyā samannāgato  nātisītāya nāccuṇhāya majjhimāya padhānakkhamāya. asaṭho hoti  amāyāvī, yathābhūtaṃ attānaṃ āvikattā satthari vā viññūsu vā  sabrahmacārīsu. āraddhavīriyo viharati akusalānaṃ dhammānaṃ pahānāya  kusalānaṃ dhammānaṃ upasampadāya thāmavā daḷhaparakkamo anikkhittadhuro  kusalesu dhammesu. paññavā hoti udayatthagāminiyā paññāya  samannāgato ariyāya nibbedhikāya sammādukkhakkhayagāminiyā. </p>
              <p>[03] 318^b^.^eb^ ``pañca ^b^suddhāvāsā --^eb^ avihā, atappā,  sudassā, sudassī, akaniṭṭhā.</p>
              <p>[03] ``pañca ^b^anāgāmino --^eb^ antarāparinibbāyī,  upahaccaparinibbāyī, asaṅkhāraparinibbāyī, sasaṅkhāraparinibbāyī,  uddhaṃsotoakaniṭṭhagāmī. </p>
              <p>[03] 319^b^.^eb^ ``pañca ^b^cetokhilā.^eb^ idhāvuso, bhikkhu  satthari kaṅkhati ^a^P3.0238^ea^ vicikicchati nādhimuccati na sampasīdati. yo  so, āvuso, bhikkhu satthari kaṅkhati vicikicchati nādhimuccati  na sampasīdati, tassa cittaṃ na namati ātappāya anuyogāya  sātaccāya padhānāya, yassa cittaṃ na namati ātappāya anuyogāya  sātaccāya padhānāya, ayaṃ paṭhamo cetokhilo. puna caparaṃ, āvuso,  bhikkhu dhamme kaṅkhati vicikicchati...pe0... saṅghe kaṅkhati  vicikicchati... sikkhāya kaṅkhati vicikicchati... sabrahmacārīsu  kupito hoti anattamano āhatacitto khilajāto. yo so,  āvuso, bhikkhu ^a^T3.0251^ea^ sabrahmacārīsu kupito hoti anattamano āhatacitto  khilajāto, tassa cittaṃ na namati ātappāya anuyogāya sātaccāya  padhānāya, yassa cittaṃ na namati ātappāya anuyogāya sātaccāya  padhānāya, ayaṃ pañcamo cetokhilo. </p>
              <p>[03] 320^b^.^eb^ ``pañca ^a^V3.0190^ea^ ^b^cetasovinibandhā.^eb^ idhāvuso,  bhikkhu kāmesu avītarāgo hoti avigatacchando avigatapemo  avigatapipāso avigatapariḷāho ^a^M3.0199^ea^ avigatataṇho. yo so, āvuso,  bhikkhu kāmesu avītarāgo hoti avigatacchando avigatapemo  avigatapipāso avigatapariḷāho avigatataṇho, tassa cittaṃ na  namati ātappāya anuyogāya sātaccāya padhānāya. yassa cittaṃ na  namati ātappāya anuyogāya sātaccāya padhānāya. ayaṃ paṭhamo  cetaso vinibandho. puna caparaṃ, āvuso, bhikkhu kāye avītarāgo  hoti...pe0... rūpe avītarāgo hoti...pe0... puna caparaṃ, āvuso,  bhikkhu yāvadatthaṃ udarāvadehakaṃ bhuñjitvā seyyasukhaṃ passasukhaṃ  middhasukhaṃ anuyutto viharati...pe0... puna caparaṃ, āvuso, bhikkhu ^a^P3.0239^ea^   aññataraṃ devanikāyaṃ paṇidhāya brahmacariyaṃ carati -- `imināhaṃ  sīlena vā vatena vā tapena vā brahmacariyena vā devo vā bhavissāmi  devaññataro vā'ti. yo so, āvuso, bhikkhu aññataraṃ devanikāyaṃ  paṇidhāya brahmacariyaṃ carati -- `imināhaṃ sīlena vā vatena vā  tapena vā brahmacariyena vā devo vā bhavissāmi devaññataro vā'ti,  tassa cittaṃ na namati ātappāya anuyogāya sātaccāya padhānāya.  yassa cittaṃ na namati ātappāya anuyogāya sātaccāya ^a^T3.0252^ea^ padhānāya.  ayaṃ pañcamo cetaso vinibandho.</p>
              <p>[03] ^b^``pañcindriyāni --^eb^ cakkhundriyaṃ, sotindriyaṃ,  ghānindriyaṃ, jivhindriyaṃ, kāyindriyaṃ.</p>
              <p>[03] ``aparānipi ^b^pañcindriyāni --^eb^ sukhindriyaṃ,  dukkhindriyaṃ, somanassindriyaṃ, domanassindriyaṃ, upekkhindriyaṃ.</p>
              <p>[03] ``aparānipi ^b^pañcindriyāni --^eb^ saddhindriyaṃ,  vīriyindriyaṃ, satindriyaṃ, samādhindriyaṃ, paññindriyaṃ. </p>
              <p>[03] 321^b^.^eb^ ``pañca ^b^nissaraṇiyā^eb^ {nissāraṇīyā (sī0 syā0  kaṃ0 pī0) ṭīkā oloketabbā} ^b^dhātuyo.^eb^  idhāvuso, bhikkhuno kāme manasikaroto kāmesu cittaṃ na pakkhandati  na pasīdati na santiṭṭhati na vimuccati. nekkhammaṃ kho panassa  manasikaroto nekkhamme cittaṃ pakkhandati pasīdati santiṭṭhati  vimuccati. tassa taṃ cittaṃ sugataṃ ^a^P3.0240^ea^ subhāvitaṃ suvuṭṭhitaṃ suvimuttaṃ  visaṃyuttaṃ kāmehi. ye ca kāmapaccayā uppajjanti āsavā vighātā  pariḷāhā {vighātapariḷāhā (syā0 kaṃ0)}, mutto so tehi, na so taṃ vedanaṃ vedeti. idamakkhātaṃ  kāmānaṃ nissaraṇaṃ.</p>
              <p>[03] ``puna ^a^M3.0200^ea^ caparaṃ, āvuso, bhikkhuno byāpādaṃ manasikaroto  byāpāde cittaṃ na pakkhandati na ^a^V3.0191^ea^ pasīdati na santiṭṭhati na vimuccati.  abyāpādaṃ kho panassa manasikaroto abyāpāde cittaṃ pakkhandati  pasīdati santiṭṭhati vimuccati. tassa taṃ cittaṃ sugataṃ subhāvitaṃ  suvuṭṭhitaṃ suvimuttaṃ visaṃyuttaṃ byāpādena. ye ca byāpādapaccayā  uppajjanti āsavā vighātā pariḷāhā, mutto so tehi, na so taṃ  vedanaṃ vedeti. idamakkhātaṃ byāpādassa ^a^T3.0253^ea^ nissaraṇaṃ.</p>
              <p>[03] ``puna caparaṃ, āvuso, bhikkhuno vihesaṃ manasikaroto  vihesāya cittaṃ na pakkhandati na pasīdati na santiṭṭhati na  vimuccati. avihesaṃ kho panassa manasikaroto avihesāya cittaṃ  pakkhandati pasīdati santiṭṭhati vimuccati. tassa taṃ cittaṃ sugataṃ  subhāvitaṃ suvuṭṭhitaṃ suvimuttaṃ visaṃyuttaṃ vihesāya. ye ca  vihesāpaccayā uppajjanti āsavā vighātā pariḷāhā, mutto so tehi,  na so taṃ vedanaṃ vedeti. idamakkhātaṃ vihesāya nissaraṇaṃ.</p>
              <p>[03] ``puna caparaṃ, āvuso, bhikkhuno rūpe manasikaroto rūpesu  cittaṃ na pakkhandati na pasīdati na santiṭṭhati na vimuccati.  arūpaṃ kho panassa manasikaroto arūpe cittaṃ pakkhandati pasīdati  santiṭṭhati vimuccati. tassa taṃ cittaṃ sugataṃ subhāvitaṃ suvuṭṭhitaṃ  suvimuttaṃ visaṃyuttaṃ rūpehi. ye ca rūpapaccayā uppajjanti āsavā  vighātā pariḷāhā, mutto so tehi, na so taṃ vedanaṃ vedeti.  idamakkhātaṃ rūpānaṃ nissaraṇaṃ.</p>
              <p>[03] ``puna caparaṃ, āvuso, bhikkhuno sakkāyaṃ manasikaroto sakkāye  cittaṃ na pakkhandati na pasīdati na santiṭṭhati na vimuccati.  sakkāyanirodhaṃ kho panassa manasikaroto sakkāyanirodhe cittaṃ  pakkhandati pasīdati santiṭṭhati vimuccati. tassa taṃ cittaṃ sugataṃ  subhāvitaṃ suvuṭṭhitaṃ suvimuttaṃ visaṃyuttaṃ sakkāyena. ye ca sakkāyapaccayā  uppajjanti āsavā vighātā pariḷāhā, mutto so ^a^P3.0241^ea^ tehi, na so taṃ  vedanaṃ vedeti. idamakkhātaṃ sakkāyassa nissaraṇaṃ. </p>
              <p>[03] 322^b^.^eb^ ``pañca ^a^T3.0254^ea^ ^b^vimuttāyatanāni.^eb^ idhāvuso,  bhikkhuno satthā dhammaṃ deseti aññataro vā garuṭṭhāniyo sabrahmacārī.  yathā yathā, āvuso, bhikkhuno satthā dhammaṃ deseti aññataro vā  garuṭṭhāniyo sabrahmacārī ^a^M3.0201^ea^. tathā tathā so tasmiṃ dhamme atthapaṭisaṃvedī  ca hoti dhammapaṭisaṃvedī ca. tassa atthapaṭisaṃvedino  dhammapaṭisaṃvedino pāmojjaṃ jāyati, pamuditassa pīti jāyati,  pītimanassa kāyo passambhati, passaddhakāyo sukhaṃ vedeti, sukhino  cittaṃ samādhiyati. idaṃ paṭhamaṃ vimuttāyatanaṃ.</p>
              <p>[03] ``puna ^a^V3.0192^ea^ caparaṃ, āvuso, bhikkhuno na heva kho satthā dhammaṃ  deseti aññataro vā garuṭṭhāniyo sabrahmacārī, api ca kho yathāsutaṃ  yathāpariyattaṃ dhammaṃ vitthārena paresaṃ deseti...pe0... api ca kho  yathāsutaṃ yathāpariyattaṃ dhammaṃ vitthārena sajjhāyaṃ karoti...pe0... api  ca kho yathāsutaṃ yathāpariyattaṃ dhammaṃ cetasā anuvitakketi anuvicāreti  manasānupekkhati...pe0... ^a^P3.0242^ea^ api ca khvassa aññataraṃ samādhinimittaṃ  suggahitaṃ hoti sumanasikataṃ sūpadhāritaṃ suppaṭividdhaṃ paññāya. yathā  yathā, āvuso, bhikkhuno aññataraṃ samādhinimittaṃ suggahitaṃ hoti  sumanasikataṃ sūpadhāritaṃ suppaṭividdhaṃ paññāya tathā tathā so tasmiṃ  dhamme atthapaṭisaṃvedī ca hoti dhammapaṭisaṃvedī ca. tassa  atthapaṭisaṃvedino dhammapaṭisaṃvedino pāmojjaṃ jāyati, pamuditassa  pīti jāyati, pītimanassa kāyo passambhati, passaddhakāyo sukhaṃ  vedeti ^a^P3.0243^ea^, sukhino cittaṃ samādhiyati. idaṃ pañcamaṃ vimuttāyatanaṃ.</p>
              <p>[03] ``pañca ^a^T3.0255^ea^ ^b^vimuttiparipācanīyā saññā --^eb^ aniccasaññā,  anicce dukkhasaññā, dukkhe anattasaññā, pahānasaññā, virāgasaññā.</p>
              <p>[03] ``ime kho, āvuso, tena bhagavatā jānatā passatā arahatā  sammāsambuddhena pañca dhammā sammadakkhātā; tattha sabbeheva  saṅgāyitabbaṃ...pe0... atthāya hitāya sukhāya devamanussānaṃ {saṅgitiyapañcakaṃ  niṭṭhitaṃ (syā0 kaṃ0)}. </p>
            </h4>
            <h4>
              <h4n> chakkaṃ </h4n>
              <p>[03] 323^b^.^eb^ ``atthi kho, āvuso, tena bhagavatā jānatā  passatā arahatā sammāsambuddhena cha dhammā sammadakkhātā; tattha  sabbeheva saṅgāyitabbaṃ...pe0... atthāya hitāya sukhāya devamanussānaṃ.  katame cha?</p>
              <p>[03] ``cha ^b^ajjhattikāni^eb^ ^a^M3.0202^ea^ ^b^āyatanāni --^eb^ cakkhāyatanaṃ,  sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ.</p>
              <p>[03] ``cha ^b^bāhirāni āyatanāni --^eb^ rūpāyatanaṃ, saddāyatanaṃ,  gandhāyatanaṃ, rasāyatanaṃ, phoṭṭhabbāyatanaṃ, dhammāyatanaṃ.</p>
              <p>[03] ``cha ^a^V3.0193^ea^ ^b^viññāṇakāyā --^eb^ cakkhuviññāṇaṃ, sotaviññāṇaṃ,  ghānaviññāṇaṃ, jivhāviññāṇaṃ, kāyaviññāṇaṃ, manoviññāṇaṃ.</p>
              <p>[03] ``cha ^b^phassakāyā --^eb^ cakkhusamphasso, sotasamphasso,  ghānasamphasso, jivhāsamphasso, kāyasamphasso, manosamphasso.</p>
              <p>[03] ``cha ^b^vedanākāyā --^eb^ cakkhusamphassajā vedanā,  sotasamphassajā ^a^P3.0244^ea^ vedanā, ghānasamphassajā vedanā, jivhāsamphassajā  vedanā, kāyasamphassajā vedanā, manosamphassajā vedanā.</p>
              <p>[03] ``cha ^b^saññākāyā --^eb^ rūpasaññā, saddasaññā, gandhasaññā,  rasasaññā, phoṭṭhabbasaññā, dhammasaññā.</p>
              <p>[03] ``cha ^b^sañcetanākāyā --^eb^ rūpasañcetanā, saddasañcetanā,  gandhasañcetanā, rasasañcetanā, phoṭṭhabbasañcetanā, dhammasañcetanā.</p>
              <p>[03] ``cha ^a^T3.0256^ea^ ^b^taṇhākāyā --^eb^ rūpataṇhā, saddataṇhā, gandhataṇhā,  rasataṇhā, phoṭṭhabbataṇhā, dhammataṇhā. </p>
              <p>[03] 324^b^.^eb^ ``cha ^b^agāravā.^eb^ idhāvuso, bhikkhu  satthari agāravo viharati appatisso; dhamme agāravo viharati  appatisso; saṅghe agāravo viharati appatisso; sikkhāya  agāravo viharati appatisso; appamāde agāravo viharati  appatisso; paṭisanthāre {paṭisandhāre (ka0)} agāravo viharati appatisso.</p>
              <p>[03] ``cha ^b^gāravā.^eb^ idhāvuso, bhikkhu satthari sagāravo  viharati sappatisso; dhamme sagāravo viharati sappatisso; saṅghe  sagāravo viharati sappatisso; sikkhāya sagāravo viharati  sappatisso; appamāde sagāravo viharati sappatisso; paṭisanthāre  sagāravo viharati sappatisso.</p>
              <p>[03] ``cha ^b^somanassūpavicārā^eb^ ^a^M3.0203^ea^. cakkhunā rūpaṃ disvā  somanassaṭṭhāniyaṃ rūpaṃ upavicarati; sotena ^a^V3.0194^ea^ saddaṃ  sutvā... ghānena gandhaṃ ghāyitvā... jivhāya rasaṃ sāyitvā... kāyena  phoṭṭhabbaṃ phusitvā. manasā dhammaṃ viññāya somanassaṭṭhāniyaṃ dhammaṃ  upavicarati.</p>
              <p>[03] ``cha ^a^T3.0257^ea^ ^a^P3.0245^ea^ ^b^domanassūpavicārā.^eb^ cakkhunā rūpaṃ disvā  domanassaṭṭhāniyaṃ rūpaṃ upavicarati...pe0... manasā dhammaṃ viññāya  domanassaṭṭhāniyaṃ dhammaṃ upavicarati.</p>
              <p>[03] ``cha ^b^upekkhūpavicārā.^eb^ cakkhunā rūpaṃ disvā  upekkhāṭṭhāniyaṃ {upekkhāṭhāniyaṃ (ka0)} rūpaṃ upavicarati...pe0... manasā dhammaṃ viññāya  upekkhāṭṭhāniyaṃ dhammaṃ upavicarati.</p>
              <p>[03] ``cha ^b^sāraṇīyā dhammā.^eb^ idhāvuso, bhikkhuno mettaṃ  kāyakammaṃ paccupaṭṭhitaṃ hoti sabrahmacārīsu āvi {āvī (ka0 sī0 pī0 ka0)} ceva raho ca.  ayampi dhammo sāraṇīyo piyakaraṇo garukaraṇo saṅgahāya avivādāya  sāmaggiyā ekībhāvāya saṃvattati.</p>
              <p>[03] ``puna caparaṃ, āvuso, bhikkhuno mettaṃ vacīkammaṃ paccupaṭṭhitaṃ  hoti sabrahmacārīsu āvi ceva raho ca. ayampi dhammo  sāraṇīyo...pe0... ekībhāvāya saṃvattati.</p>
              <p>[03] ``puna caparaṃ, āvuso, bhikkhuno mettaṃ manokammaṃ paccupaṭṭhitaṃ  hoti sabrahmacārīsu āvi ceva raho ca. ayampi dhammo  sāraṇīyo...pe0... ekībhāvāya saṃvattati.</p>
              <p>[03] ``puna caparaṃ, āvuso, bhikkhu ye te lābhā dhammikā dhammaladdhā  antamaso pattapariyāpannamattampi, tathārūpehi lābhehi appaṭivibhattabhogī  hoti sīlavantehi sabrahmacārīhi sādhāraṇabhogī. ayampi dhammo  sāraṇīyo...pe0... ekībhāvāya saṃvattati.</p>
              <p>[03] ``puna caparaṃ, āvuso, bhikkhu yāni tāni sīlāni  akhaṇḍāni acchiddāni asabalāni akammāsāni bhujissāni  viññuppasatthāni aparāmaṭṭhāni samādhisaṃvattanikāni, tathārūpesu  sīlesu sīlasāmaññagato viharati ^a^P3.0246^ea^ sabrahmacārīhi āvi ceva raho ca.  ayampi dhammo sāraṇīyo...pe0... ekībhāvāya saṃvattati.</p>
              <p>[03] ``puna ^a^M3.0204^ea^ caparaṃ, āvuso, bhikkhu yāyaṃ diṭṭhi ariyā niyyānikā  niyyāti takkarassa sammā dukkhakkhayāya, tathārūpāya ^a^T3.0258^ea^ diṭṭhiyā  diṭṭhisāmaññagato viharati sabrahmacārīhi āvi ceva ^a^V3.0195^ea^ raho ca.  ayampi dhammo sāraṇīyo piyakaraṇo garukaraṇo saṅgahāya avivādāya  sāmaggiyā ekībhāvāya saṃvattati. </p>
              <p>[03] 325^b^.^eb^ cha ^b^vivādamūlāni.^eb^ idhāvuso, bhikkhu  kodhano hoti upanāhī. yo so, āvuso, bhikkhu kodhano hoti  upanāhī, so sattharipi agāravo viharati appatisso, dhammepi  agāravo viharati appatisso, saṅghepi agāravo viharati  appatisso, sikkhāyapi na paripūrakārī {paripūrīkārī (syā0 kaṃ0)} hoti. yo so, āvuso,  bhikkhu satthari agāravo viharati appatisso, dhamme agāravo  viharati appatisso, saṅghe agāravo viharati appatisso, sikkhāya  na paripūrakārī, so saṅghe vivādaṃ janeti. yo hoti vivādo  bahujanāhitāya bahujanāsukhāya anatthāya ahitāya dukkhāya  devamanussānaṃ. evarūpaṃ ce tumhe, āvuso, vivādamūlaṃ ajjhattaṃ vā  bahiddhā vā samanupasseyyātha. tatra tumhe, āvuso, tasseva pāpakassa  vivādamūlassa pahānāya vāyameyyātha. evarūpaṃ ce tumhe, āvuso,  vivādamūlaṃ ajjhattaṃ vā bahiddhā vā na samanupasseyyātha. tatra tumhe,  āvuso, tasseva pāpakassa vivādamūlassa āyatiṃ anavassavāya  paṭipajjeyyātha. evametassa pāpakassa vivādamūlassa pahānaṃ hoti.  evametassa pāpakassa vivādamūlassa āyatiṃ anavassavo hoti.</p>
              <p>[03] ``puna caparaṃ, āvuso, bhikkhu makkhī hoti paḷāsī...pe0...  issukī hoti maccharī...pe0... saṭho hoti māyāvī... pāpiccho hoti  micchādiṭṭhī... sandiṭṭhiparāmāsī ^a^T3.0259^ea^ ^a^P3.0247^ea^ hoti ādhānaggāhī   duppaṭinissaggī...pe0... yo so, āvuso, bhikkhu sandiṭṭhiparāmāsī hoti ādhānaggāhī  duppaṭinissaggī, so sattharipi agāravo viharati appatisso,  dhammepi agāravo viharati appatisso, saṅghepi agāravo viharati  appatisso, sikkhāyapi na paripūrakārī hoti. yo so, āvuso,  bhikkhu satthari agāravo viharati appatisso, dhamme agāravo  viharati appatisso, saṅghe agāravo viharati appatisso ^a^M3.0205^ea^, sikkhāya  na paripūrakārī, so saṅghe vivādaṃ janeti. yo hoti vivādo  bahujanāhitāya bahujanāsukhāya anatthāya ahitāya dukkhāya  devamanussānaṃ. evarūpaṃ ce tumhe, āvuso, vivādamūlaṃ ajjhattaṃ vā  bahiddhā vā samanupasseyyātha. tatra tumhe, āvuso, tasseva pāpakassa  vivādamūlassa pahānāya vāyameyyātha. evarūpaṃ ce tumhe, āvuso,  vivādamūlaṃ ajjhattaṃ vā bahiddhā vā na samanupasseyyātha. tatra tumhe,  āvuso, tasseva pāpakassa vivādamūlassa āyatiṃ anavassavāya  paṭipajjeyyātha. evametassa pāpakassa vivādamūlassa pahānaṃ hoti.  evametassa pāpakassa vivādamūlassa āyatiṃ anavassavo hoti.</p>
              <p>[03] ``cha ^b^dhātuyo^eb^ ^a^V3.0196^ea^ -- pathavīdhātu, āpodhātu, tejodhātu,  vāyodhātu, ākāsadhātu, viññāṇadhātu. </p>
              <p>[03] 326^b^.^eb^ ``cha ^b^nissaraṇiyā dhātuyo.^eb^ idhāvuso,  bhikkhu evaṃ vadeyya -- `mettā hi kho me cetovimutti bhāvitā  bahulīkatā ^a^P3.0248^ea^ yānīkatā vatthukatā ^a^T3.0260^ea^ anuṭṭhitā paricitā susamāraddhā, atha  ca pana me byāpādo cittaṃ pariyādāya tiṭṭhatī'ti. so `mā  hevaṃ', tissa vacanīyo, `māyasmā evaṃ avaca, mā bhagavantaṃ  abbhācikkhi, na hi sādhu bhagavato abbhakkhānaṃ, na hi bhagavā evaṃ  vadeyya. aṭṭhānametaṃ, āvuso, anavakāso, yaṃ mettāya cetovimuttiyā  bhāvitāya bahulīkatāya yānīkatāya vatthukatāya anuṭṭhitāya paricitāya  susamāraddhāya. atha ca panassa byāpādo cittaṃ pariyādāya ṭhassati,  netaṃ ṭhānaṃ vijjati. nissaraṇaṃ hetaṃ, āvuso, byāpādassa, yadidaṃ  mettā cetovimuttī'ti.</p>
              <p>[03] ``idha panāvuso, bhikkhu evaṃ vadeyya -- `karuṇā hi kho me  cetovimutti bhāvitā bahulīkatā yānīkatā vatthukatā anuṭṭhitā  paricitā susamāraddhā. atha ca pana me vihesā cittaṃ pariyādāya  tiṭṭhatī'ti, so `mā hevaṃ' tissa vacanīyo `māyasmā evaṃ  avaca, mā bhagavantaṃ abbhācikkhi, na hi sādhu bhagavato abbhakkhānaṃ,  na hi bhagavā evaṃ vadeyya. aṭṭhānametaṃ āvuso, anavakāso, yaṃ  karuṇāya cetovimuttiyā bhāvitāya bahulīkatāya yānīkatāya  vatthukatāya ^a^M3.0206^ea^ anuṭṭhitāya paricitāya susamāraddhāya, atha ca panassa  vihesā cittaṃ pariyādāya ṭhassati, netaṃ ṭhānaṃ vijjati. nissaraṇaṃ  hetaṃ, āvuso, vihesāya, yadidaṃ karuṇā cetovimuttī'ti.</p>
              <p>[03] ``idha panāvuso, bhikkhu evaṃ vadeyya -- `muditā hi kho me  cetovimutti bhāvitā bahulīkatā yānīkatā vatthukatā anuṭṭhitā  paricitā susamāraddhā. atha ca pana me ^a^T3.0261^ea^ arati cittaṃ pariyādāya  tiṭṭhatī'ti, so `mā hevaṃ' tissa vacanīyo ``māyasmā evaṃ  avaca, mā bhagavantaṃ abbhācikkhi, na hi sādhu bhagavato abbhakkhānaṃ,  na hi bhagavā evaṃ vadeyya. aṭṭhānametaṃ, āvuso, anavakāso, yaṃ  muditāya cetovimuttiyā bhāvitāya bahulīkatāya yānīkatāya  vatthukatāya ^a^P3.0249^ea^ anuṭṭhitāya paricitāya susamāraddhāya, atha ca panassa  arati cittaṃ pariyādāya ṭhassati, netaṃ ṭhānaṃ vijjati. nissaraṇaṃ  hetaṃ, āvuso, aratiyā, yadidaṃ muditā cetovimuttī'ti.</p>
              <p>[03] ``idha ^a^V3.0197^ea^ panāvuso, bhikkhu evaṃ vadeyya -- `upekkhā hi kho  me cetovimutti bhāvitā bahulīkatā yānīkatā vatthukatā anuṭṭhitā  paricitā susamāraddhā. atha ca pana me rāgo cittaṃ pariyādāya  tiṭṭhatī'ti. so `mā hevaṃ' tissa vacanīyo `māyasmā evaṃ  avaca, mā bhagavantaṃ abbhācikkhi, na hi sādhu bhagavato abbhakkhānaṃ,  na hi bhagavā evaṃ vadeyya. aṭṭhānametaṃ, āvuso, anavakāso, yaṃ  upekkhāya cetovimuttiyā bhāvitāya bahulīkatāya yānīkatāya  vatthukatāya anuṭṭhitāya paricitāya susamāraddhāya, atha ca panassa  rāgo cittaṃ pariyādāya ṭhassati netaṃ ṭhānaṃ vijjati. nissaraṇaṃ hetaṃ,  āvuso, rāgassa, yadidaṃ upekkhā cetovimuttī'ti.</p>
              <p>[03] ``idha panāvuso, bhikkhu evaṃ vadeyya -- `animittā hi kho  me cetovimutti bhāvitā bahulīkatā yānīkatā vatthukatā anuṭṭhitā  paricitā susamāraddhā. atha ca pana me nimittānusāri viññāṇaṃ  hotī'ti. so `mā hevaṃ' tissa ^a^T3.0262^ea^ vacanīyo `māyasmā evaṃ  avaca, mā bhagavantaṃ abbhācikkhi, na hi sādhu bhagavato abbhakkhānaṃ,  na hi bhagavā evaṃ vadeyya. aṭṭhānametaṃ, āvuso, anavakāso, yaṃ  animittāya cetovimuttiyā bhāvitāya bahulīkatāya yānīkatāya  vatthukatāya anuṭṭhitāya paricitāya susamāraddhāya, atha ca panassa  nimittānusāri ^a^M3.0207^ea^ viññāṇaṃ bhavissati, netaṃ ṭhānaṃ vijjati. nissaraṇaṃ  hetaṃ, āvuso, sabbanimittānaṃ, yadidaṃ animittā cetovimuttī'ti.</p>
              <p>[03] ``idha panāvuso, bhikkhu evaṃ vadeyya -- `asmīti kho me  vigataṃ {vighātaṃ (sī0 pī0), vigate (syā0 ka0)}, ayamahamasmīti na samanupassāmi, atha ca pana me  vicikicchākathaṅkathāsallaṃ cittaṃ pariyādāya tiṭṭhatī'ti. so `mā  hevaṃ' tissa vacanīyo `māyasmā evaṃ avaca, mā bhagavantaṃ  abbhācikkhi, na hi sādhu ^a^P3.0250^ea^ bhagavato abbhakkhānaṃ, na hi bhagavā evaṃ  vadeyya. aṭṭhānametaṃ, āvuso, anavakāso, yaṃ asmīti vigate {vighāte (sī0  pī0)}  ayamahamasmīti asamanupassato, atha ca panassa  vicikicchākathaṅkathāsallaṃ cittaṃ pariyādāya ṭhassati, netaṃ ṭhānaṃ  vijjati. nissaraṇaṃ hetaṃ, āvuso, vicikicchākathaṅkathāsallassa,  yadidaṃ asmimānasamugghāto'ti. </p>
              <p>[03] 327^b^.^eb^ ``cha ^b^anuttariyāni --^eb^ dassanānuttariyaṃ,  savanānuttariyaṃ, lābhānuttariyaṃ, sikkhānuttariyaṃ, pāricariyānuttariyaṃ,  anussatānuttariyaṃ.</p>
              <p>[03] ``cha ^b^anussatiṭṭhānāni^eb^ ^a^V3.0198^ea^ -- buddhānussati, dhammānussati,  saṅghānussati, sīlānussati, cāgānussati, devatānussati. </p>
              <p>[03] 328^b^.^eb^ ``cha ^a^T3.0263^ea^ ^b^satatavihārā.^eb^ idhāvuso, bhikkhu  cakkhunā rūpaṃ disvā neva sumano hoti na dummano, upekkhako  {upekkhako ca (syā0 ka0)} viharati sato sampajāno. sotena saddaṃ sutvā...pe0...   manasā dhammaṃ viññāya neva sumano hoti na dummano, upekkhako  viharati sato sampajāno. </p>
              <p>[03] 329^b^.^eb^ ^b^``chaḷābhijātiyo.^eb^ idhāvuso, ekacco  kaṇhābhijātiko ^a^P3.0251^ea^ samāno kaṇhaṃ dhammaṃ abhijāyati. idha panāvuso,  ekacco kaṇhābhijātiko samāno sukkaṃ dhammaṃ abhijāyati. idha  panāvuso, ekacco kaṇhābhijātiko samāno akaṇhaṃ asukkaṃ nibbānaṃ  abhijāyati. idha panāvuso, ekacco sukkābhijātiko samāno sukkaṃ  dhammaṃ abhijāyati. idha panāvuso, ekacco sukkābhijātiko samāno  kaṇhaṃ dhammaṃ abhijāyati. idha panāvuso, ekacco sukkābhijātiko  samāno ^a^M3.0208^ea^ akaṇhaṃ asukkaṃ nibbānaṃ abhijāyati.</p>
              <p>[03] ``cha ^b^nibbedhabhāgiyā^eb^ saññā {nibbedhabhāgiyasaññā (syā0 kaṃ0)} -- aniccasaññā anicce,  dukkhasaññā dukkhe, anattasaññā, pahānasaññā, virāgasaññā,  nirodhasaññā.</p>
              <p>[03] ``ime kho, āvuso, tena bhagavatā jānatā passatā arahatā  sammāsambuddhena cha dhammā sammadakkhātā; tattha sabbeheva  saṅgāyitabbaṃ...pe0... atthāya hitāya sukhāya devamanussānaṃ. </p>
            </h4>
            <h4>
              <h4n> sattakaṃ </h4n>
              <p>[03] 330^b^.^eb^ ``atthi kho, āvuso, tena bhagavatā jānatā  passatā arahatā ^a^T3.0264^ea^ sammāsambuddhena satta dhammā sammadakkhātā; tattha  sabbeheva saṅgāyitabbaṃ...pe0... atthāya hitāya sukhāya devamanussānaṃ.  katame satta?</p>
              <p>[03] ``satta ^a^V3.0199^ea^ ^b^ariyadhanāni --^eb^ saddhādhanaṃ, sīladhanaṃ, hiridhanaṃ,  ottappadhanaṃ, sutadhanaṃ, cāgadhanaṃ, paññādhanaṃ.</p>
              <p>[03] ``satta ^b^bojjhaṅgā --^eb^ satisambojjhaṅgo,  dhammavicayasambojjhaṅgo ^a^P3.0252^ea^, vīriyasambojjhaṅgo, pītisambojjhaṅgo,  passaddhisambojjhaṅgo, samādhisambojjhaṅgo, upekkhāsambojjhaṅgo.</p>
              <p>[03] ``satta ^b^samādhiparikkhārā --^eb^ sammādiṭṭhi, sammāsaṅkappo,  sammāvācā, sammākammanto, sammāājīvo, sammāvāyāmo, sammāsati.</p>
              <p>[03] ``satta ^b^asaddhammā --^eb^ idhāvuso, bhikkhu assaddho hoti,  ahiriko hoti, anottappī hoti, appassuto hoti, kusīto hoti,  muṭṭhassati hoti, duppañño hoti.</p>
              <p>[03] ``satta ^b^saddhammā --^eb^ idhāvuso, bhikkhu saddho hoti,  hirimā hoti, ottappī hoti, bahussuto hoti, āraddhavīriyo hoti,  upaṭṭhitassati hoti, paññavā hoti.</p>
              <p>[03] ``satta ^b^sappurisadhammā --^eb^ idhāvuso, bhikkhu dhammaññū ca  hoti atthaññū ca attaññū ca mattaññū ca kālaññū ca parisaññū ca  puggalaññū ca. </p>
              <p>[03] 331^b^.^eb^ ``satta ^a^M3.0209^ea^ ^b^niddasavatthūni.^eb^ idhāvuso,  bhikkhu sikkhāsamādāne tibbacchando hoti, āyatiñca  sikkhāsamādāne avigatapemo. dhammanisantiyā ^a^T3.0265^ea^ tibbacchando hoti,  āyatiñca dhammanisantiyā avigatapemo. icchāvinaye tibbacchando  hoti, āyatiñca icchāvinaye avigatapemo. paṭisallāne  tibbacchando hoti, āyatiñca paṭisallāne avigatapemo.  vīriyārambhe tibbacchando hoti, āyatiñca vīriyārambhe avigatapemo.  satinepakke tibbacchando hoti, āyatiñca satinepakke avigatapemo ^a^P3.0253^ea^.  diṭṭhipaṭivedhe tibbacchando hoti, āyatiñca diṭṭhipaṭivedhe  avigatapemo.</p>
              <p>[03] ^b^``satta saññā --^eb^ aniccasaññā, anattasaññā,  asubhasaññā, ādīnavasaññā, pahānasaññā, virāgasaññā, nirodhasaññā.</p>
              <p>[03] ^b^``satta^eb^ ^a^V3.0200^ea^ ^b^balāni --^eb^ saddhābalaṃ, vīriyabalaṃ, hiribalaṃ,  ottappabalaṃ, satibalaṃ, samādhibalaṃ, paññābalaṃ. </p>
              <p>[03] 332^b^.^eb^ ``satta ^b^viññāṇaṭṭhitiyo.^eb^ santāvuso,  sattā nānattakāyā nānattasaññino, seyyathāpi manussā ekacce ca  devā ekacce ca vinipātikā. ayaṃ paṭhamā viññāṇaṭṭhiti.</p>
              <p>[03] ``santāvuso, sattā nānattakāyā ekattasaññino seyyathāpi devā  brahmakāyikā paṭhamābhinibbattā. ayaṃ dutiyā viññāṇaṭṭhiti.</p>
              <p>[03] ``santāvuso, sattā ekattakāyā nānattasaññino seyyathāpi devā  ābhassarā. ayaṃ tatiyā viññāṇaṭṭhiti.</p>
              <p>[03] ``santāvuso, sattā ekattakāyā ekattasaññino seyyathāpi devā  subhakiṇhā. ayaṃ catutthī viññāṇaṭṭhiti.</p>
              <p>[03] ``santāvuso, sattā sabbaso rūpasaññānaṃ samatikkamā  paṭighasaññānaṃ atthaṅgamā nānattasaññānaṃ amanasikārā `ananto  ākāso'ti ^a^T3.0266^ea^ ākāsānañcāyatanūpagā. ayaṃ pañcamī viññāṇaṭṭhiti.</p>
              <p>[03] ``santāvuso, sattā sabbaso ākāsānañcāyatanaṃ samatikkamma  `anantaṃ viññāṇa'nti viññāṇañcāyatanūpagā. ayaṃ chaṭṭhī  viññāṇaṭṭhiti.</p>
              <p>[03] ``santāvuso ^a^M3.0210^ea^, sattā sabbaso viññāṇañcāyatanaṃ samatikkamma  `natthi kiñcī'ti ākiñcaññāyatanūpagā. ayaṃ sattamī  viññāṇaṭṭhiti.</p>
              <p>[03] ``satta ^b^puggalā dakkhiṇeyyā --^eb^ ubhatobhāgavimutto ^a^P3.0254^ea^,  paññāvimutto, kāyasakkhi, diṭṭhippatto, saddhāvimutto, dhammānusārī,  saddhānusārī.</p>
              <p>[03] ``satta ^b^anusayā --^eb^ kāmarāgānusayo, paṭighānusayo,  diṭṭhānusayo, vicikicchānusayo, mānānusayo, bhavarāgānusayo,  avijjānusayo.</p>
              <p>[03] ``satta ^a^V3.0201^ea^ ^b^saññojanāni --^eb^ anunayasaññojanaṃ {kāmasaññojanaṃ  (syā0 kaṃ0)},  paṭighasaññojanaṃ, diṭṭhisaññojanaṃ, vicikicchāsaññojanaṃ,  mānasaññojanaṃ, bhavarāgasaññojanaṃ, avijjāsaññojanaṃ.</p>
              <p>[03] ``satta ^b^adhikaraṇasamathā --^eb^ uppannuppannānaṃ adhikaraṇānaṃ  samathāya vūpasamāya sammukhāvinayo dātabbo, sativinayo dātabbo,  amūḷhavinayo dātabbo, paṭiññāya kāretabbaṃ, yebhuyyasikā,  tassapāpiyasikā, tiṇavatthārako.</p>
              <p>[03] ``ime kho, āvuso, tena bhagavatā jānatā passatā arahatā  sammāsambuddhena satta dhammā sammadakkhātā; tattha sabbeheva  saṅgāyitabbaṃ...pe0... atthāya hitāya sukhāya devamanussānaṃ. </p>
              <p>[06] dutiyabhāṇavāro niṭṭhito. </p>
            </h4>
            <h4>
              <h4n> aṭṭhakaṃ </h4n>
              <p>[03] 333^b^.^eb^ ``atthi ^a^T3.0267^ea^ kho, āvuso, tena bhagavatā jānatā  passatā arahatā sammāsambuddhena aṭṭha dhammā sammadakkhātā; tattha  sabbeheva saṅgāyitabbaṃ...pe0... atthāya hitāya sukhāya devamanussānaṃ.  katame aṭṭha?</p>
              <p>[03] ``aṭṭha ^b^micchattā --^eb^ micchādiṭṭhi, micchāsaṅkappo,  micchāvācā, micchākammanto, micchāājīvo, micchāvāyāmo  micchāsati, micchāsamādhi.</p>
              <p>[03] ``aṭṭha ^a^M3.0211^ea^ ^a^P3.0255^ea^ ^b^sammattā --^eb^ sammādiṭṭhi, sammāsaṅkappo,  sammāvācā, sammākammanto, sammāājīvo, sammāvāyāmo,  sammāsati, sammāsamādhi.</p>
              <p>[03] ``aṭṭha ^b^puggalā dakkhiṇeyyā --^eb^ sotāpanno,  sotāpattiphalasacchikiriyāya paṭipanno; sakadāgāmī,  sakadāgāmiphalasacchikiriyāya paṭipanno; anāgāmī,  anāgāmiphalasacchikiriyāya paṭipanno; arahā,  arahattaphalasacchikiriyāya paṭipanno. </p>
              <p>[03] 334^b^.^eb^ ``aṭṭha ^a^V3.0202^ea^ ^b^kusītavatthūni.^eb^ idhāvuso,  bhikkhunā kammaṃ kātabbaṃ hoti. tassa evaṃ hoti -- `kammaṃ kho  me kātabbaṃ bhavissati, kammaṃ kho pana me karontassa kāyo  kilamissati, handāhaṃ nipajjāmī'ti! so nipajjati na vīriyaṃ  ārabhati appattassa pattiyā anadhigatassa adhigamāya asacchikatassa  sacchikiriyāya. idaṃ paṭhamaṃ kusītavatthu.</p>
              <p>[03] ``puna caparaṃ, āvuso, bhikkhunā kammaṃ kataṃ hoti. tassa  evaṃ hoti -- `ahaṃ kho kammaṃ akāsiṃ, kammaṃ kho pana me  karontassa ^a^T3.0268^ea^ kāyo kilanto, handāhaṃ nipajjāmī'ti! so nipajjati  na vīriyaṃ ārabhati...pe0... idaṃ dutiyaṃ kusītavatthu.</p>
              <p>[03] ``puna caparaṃ, āvuso, bhikkhunā maggo gantabbo hoti.  tassa evaṃ hoti -- `maggo kho me gantabbo bhavissati, maggaṃ kho  pana me gacchantassa kāyo kilamissati, handāhaṃ nipajjāmī'ti!  so nipajjati na vīriyaṃ ārabhati... idaṃ tatiyaṃ kusītavatthu.</p>
              <p>[03] ``puna caparaṃ, āvuso, bhikkhunā maggo gato hoti. tassa  evaṃ hoti -- `ahaṃ kho maggaṃ agamāsiṃ, maggaṃ kho pana me  gacchantassa kāyo kilanto, handāhaṃ nipajjāmī'ti! so nipajjati  na vīriyaṃ ārabhati... idaṃ catutthaṃ kusītavatthu.</p>
              <p>[03] ``puna caparaṃ, āvuso, bhikkhu gāmaṃ vā nigamaṃ vā piṇḍāya  caranto na labhati lūkhassa vā paṇītassa vā bhojanassa yāvadatthaṃ  pāripūriṃ. tassa evaṃ hoti -- `ahaṃ kho gāmaṃ vā nigamaṃ vā  piṇḍāya ^a^P3.0256^ea^ caranto nālatthaṃ lūkhassa vā paṇītassa vā bhojanassa  yāvadatthaṃ pāripūriṃ, tassa me kāyo kilanto akammañño, handāhaṃ  nipajjāmī'ti! so nipajjati na vīriyaṃ ārabhati... idaṃ pañcamaṃ  kusītavatthu.</p>
              <p>[03] ``puna ^a^M3.0212^ea^ caparaṃ, āvuso, bhikkhu gāmaṃ vā nigamaṃ vā piṇḍāya  caranto labhati lūkhassa vā paṇītassa vā bhojanassa yāvadatthaṃ  pāripūriṃ. tassa evaṃ hoti -- `ahaṃ kho gāmaṃ vā nigamaṃ vā  piṇḍāya caranto alatthaṃ lūkhassa vā paṇītassa vā bhojanassa  yāvadatthaṃ pāripūriṃ, tassa me kāyo garuko akammañño, māsācitaṃ  maññe ^a^T3.0269^ea^, handāhaṃ nipajjāmī'ti! so nipajjati na vīriyaṃ ārabhati...  idaṃ chaṭṭhaṃ kusītavatthu.</p>
              <p>[03] ``puna caparaṃ, āvuso, bhikkhuno uppanno hoti appamattako  ābādho. tassa evaṃ hoti ^a^V3.0203^ea^ -- `uppanno kho me ayaṃ appamattako  ābādho; atthi kappo nipajjituṃ, handāhaṃ nipajjāmī'ti! so  nipajjati na vīriyaṃ ārabhati... idaṃ sattamaṃ kusītavatthu.</p>
              <p>[03] ``puna caparaṃ, āvuso, bhikkhu gilānā vuṭṭhito {gilānavuṭṭhito (saddanīti)  a0 ni0  6.16 nakulapitusuttaṭīkā passitabbā} hoti  aciravuṭṭhito gelaññā. tassa evaṃ hoti -- `ahaṃ kho gilānā  vuṭṭhito aciravuṭṭhito gelaññā, tassa me kāyo dubbalo akammañño,  handāhaṃ nipajjāmī'ti! so nipajjati na vīriyaṃ ārabhati  appattassa pattiyā anadhigatassa adhigamāya asacchikatassa  sacchikiriyāya. idaṃ aṭṭhamaṃ kusītavatthu. </p>
              <p>[03] 335^b^.^eb^ ``aṭṭha ^b^ārambhavatthūni.^eb^ idhāvuso,  bhikkhunā kammaṃ kātabbaṃ hoti. tassa evaṃ hoti -- `kammaṃ kho  me kātabbaṃ bhavissati, kammaṃ kho pana me karontena na sukaraṃ buddhānaṃ  sāsanaṃ manasi kātuṃ, handāhaṃ vīriyaṃ ārabhāmi appattassa pattiyā  anadhigatassa adhigamāya, asacchikatassa sacchikiriyāyā'ti! so  vīriyaṃ ārabhati appattassa pattiyā, anadhigatassa adhigamāya  asacchikatassa sacchikiriyāya. idaṃ paṭhamaṃ ārambhavatthu.</p>
              <p>[03] ``puna caparaṃ, āvuso, bhikkhunā kammaṃ ^a^P3.0257^ea^ kataṃ hoti. tassa  evaṃ hoti -- `ahaṃ kho kammaṃ akāsiṃ, kammaṃ kho panāhaṃ karonto  nāsakkhiṃ buddhānaṃ sāsanaṃ manasi kātuṃ, handāhaṃ vīriyaṃ  ārabhāmi...pe0... so ^a^T3.0270^ea^ vīriyaṃ ārabhati... idaṃ dutiyaṃ  ārambhavatthu.</p>
              <p>[03] ``puna ^a^M3.0213^ea^ caparaṃ, āvuso, bhikkhunā maggo gantabbo hoti.  tassa evaṃ hoti -- `maggo kho me gantabbo bhavissati, maggaṃ kho  pana me gacchantena na sukaraṃ buddhānaṃ sāsanaṃ manasi kātuṃ. handāhaṃ  vīriyaṃ ārabhāmi...pe0... so vīriyaṃ ārabhati... idaṃ  tatiyaṃ ārambhavatthu.</p>
              <p>[03] ``puna caparaṃ, āvuso, bhikkhunā maggo gato hoti. tassa  evaṃ hoti -- `ahaṃ kho maggaṃ agamāsiṃ, maggaṃ kho panāhaṃ gacchanto  nāsakkhiṃ buddhānaṃ sāsanaṃ manasi kātuṃ, handāhaṃ vīriyaṃ  ārabhāmi...pe0... so vīriyaṃ ārabhati... idaṃ catutthaṃ  ārambhavatthu.</p>
              <p>[03] ``puna caparaṃ, āvuso, bhikkhu gāmaṃ vā nigamaṃ vā piṇḍāya  caranto na labhati lūkhassa vā paṇītassa vā bhojanassa yāvadatthaṃ  pāripūriṃ ^a^V3.0204^ea^. tassa evaṃ hoti -- `ahaṃ kho gāmaṃ vā nigamaṃ vā  piṇḍāya caranto nālatthaṃ lūkhassa vā paṇītassa vā bhojanassa  yāvadatthaṃ pāripūriṃ, tassa me kāyo lahuko kammañño, handāhaṃ vīriyaṃ  ārabhāmi...pe0... so vīriyaṃ ārabhati... idaṃ pañcamaṃ  ārambhavatthu.</p>
              <p>[03] ``puna caparaṃ, āvuso, bhikkhu gāmaṃ vā nigamaṃ vā piṇḍāya  caranto labhati lūkhassa vā paṇītassa vā bhojanassa yāvadatthaṃ  pāripūriṃ. tassa evaṃ hoti -- `ahaṃ kho gāmaṃ vā nigamaṃ vā  piṇḍāya caranto alatthaṃ lūkhassa vā paṇītassa vā bhojanassa  yāvadatthaṃ pāripūriṃ, tassa me kāyo balavā kammañño, handāhaṃ vīriyaṃ  ārabhāmi...pe0... so vīriyaṃ ārabhati... idaṃ chaṭṭhaṃ  ārambhavatthu ^a^T3.0271^ea^.</p>
              <p>[03] ``puna caparaṃ, āvuso, bhikkhuno uppanno hoti appamattako  ābādho. tassa evaṃ hoti -- `uppanno kho me ayaṃ appamattako  ābādho, ṭhānaṃ kho panetaṃ vijjati yaṃ me ābādho pavaḍḍheyya, handāhaṃ  vīriyaṃ ārabhāmi...pe0... so vīriyaṃ ārabhati... idaṃ ^a^P3.0258^ea^   sattamaṃ ārambhavatthu.</p>
              <p>[03] ``puna caparaṃ, āvuso, bhikkhu gilānā vuṭṭhito hoti  aciravuṭṭhito gelaññā. tassa evaṃ hoti -- `ahaṃ kho gilānā  vuṭṭhito aciravuṭṭhito gelaññā, ṭhānaṃ kho panetaṃ vijjati yaṃ me  ābādho paccudāvatteyya, handāhaṃ vīriyaṃ ārabhāmi appattassa pattiyā  anadhigatassa adhigamāya asacchikatassa sacchikiriyāyā''ti! so  vīriyaṃ ārabhati appattassa pattiyā ^a^M3.0214^ea^ anadhigatassa adhigamāya  asacchikatassa sacchikiriyāya. idaṃ aṭṭhamaṃ ārambhavatthu. </p>
              <p>[03] 336^b^.^eb^ ``aṭṭha ^b^dānavatthūni.^eb^ āsajja dānaṃ deti,  bhayā dānaṃ deti, `adāsi me'ti dānaṃ deti, `dassati me'ti  dānaṃ deti, `sāhu dāna'nti dānaṃ deti, `ahaṃ pacāmi, ime na  pacanti, nārahāmi pacanto apacantānaṃ dānaṃ na dātu'nti dānaṃ deti,  `idaṃ me dānaṃ dadato kalyāṇo kittisaddo abbhuggacchatī'ti dānaṃ  deti. cittālaṅkāra-cittaparikkhāratthaṃ dānaṃ deti. </p>
              <p>[03] 337^b^.^eb^ ``aṭṭha ^b^dānūpapattiyo^eb^. idhāvuso, ekacco  dānaṃ deti samaṇassa vā brāhmaṇassa vā annaṃ pānaṃ vatthaṃ yānaṃ  mālāgandhavilepanaṃ seyyāvasathapadīpeyyaṃ. so yaṃ deti taṃ paccāsīsati  {paccāsiṃsati (sī0 syā0 kaṃ0 pī0)}.  so passati ^a^T3.0272^ea^ khattiyamahāsālaṃ vā brāhmaṇamahāsālaṃ vā  gahapatimahāsālaṃ vā pañcahi kāmaguṇehi samappitaṃ samaṅgībhūtaṃ  paricārayamānaṃ. tassa evaṃ hoti -- `aho vatāhaṃ kāyassa ^a^V3.0205^ea^ bhedā  paraṃ maraṇā khattiyamahāsālānaṃ vā brāhmaṇamahāsālānaṃ vā  gahapatimahāsālānaṃ vā sahabyataṃ upapajjeyya'nti! so taṃ cittaṃ  dahati, taṃ cittaṃ adhiṭṭhāti, taṃ cittaṃ bhāveti, tassa taṃ cittaṃ hīne  vimuttaṃ uttari abhāvitaṃ tatrūpapattiyā saṃvattati ^a^P3.0259^ea^. tañca kho sīlavato  vadāmi no dussīlassa. ijjhatāvuso, sīlavato cetopaṇidhi  visuddhattā.</p>
              <p>[03] ``puna caparaṃ, āvuso, idhekacco dānaṃ deti samaṇassa vā  brāhmaṇassa vā annaṃ pānaṃ...pe0... seyyāvasathapadīpeyyaṃ. so yaṃ deti  taṃ paccāsīsati. tassa sutaṃ hoti -- `cātumahārājikā {cātummahārājikā  (sī0 syā0 pī0)} devā  dīghāyukā vaṇṇavanto sukhabahulā''ti. tassa evaṃ hoti -- `aho  vatāhaṃ kāyassa bhedā paraṃ maraṇā cātumahārājikānaṃ devānaṃ sahabyataṃ  upapajjeyya''nti! so taṃ cittaṃ dahati, taṃ cittaṃ adhiṭṭhāti, taṃ cittaṃ  bhāveti, tassa taṃ cittaṃ hīne vimuttaṃ uttari abhāvitaṃ tatrūpapattiyā  saṃvattati. tañca kho sīlavato vadāmi no dussīlassa.  ijjhatāvuso, sīlavato cetopaṇidhi visuddhattā.</p>
              <p>[03] ``puna ^a^M3.0215^ea^ caparaṃ, āvuso, idhekacco dānaṃ deti samaṇassa vā  brāhmaṇassa vā annaṃ pānaṃ...pe0... seyyāvasathapadīpeyyaṃ. so yaṃ deti  taṃ paccāsīsati. tassa sutaṃ hoti -- `tāvatiṃsā devā...pe0...  yāmā devā...pe0... tusitā devā ^a^T3.0273^ea^ ...pe0... nimmānaratī  devā...pe0... paranimmitavasavattī devā dīghāyukā vaṇṇavanto  sukhabahulā'ti. tassa evaṃ hoti -- `aho vatāhaṃ kāyassa bhedā  paraṃ maraṇā paranimmitavasavattīnaṃ devānaṃ sahabyataṃ upapajjeyya''nti!  so taṃ cittaṃ dahati, taṃ cittaṃ adhiṭṭhāti, taṃ cittaṃ bhāveti, tassa taṃ  cittaṃ hīne vimuttaṃ uttari abhāvitaṃ tatrūpapattiyā saṃvattati. tañca  kho sīlavato vadāmi no dussīlassa. ijjhatāvuso, sīlavato  cetopaṇidhi visuddhattā.</p>
              <p>[03] ``puna caparaṃ, āvuso, idhekacco dānaṃ deti samaṇassa vā  brāhmaṇassa vā annaṃ pānaṃ vatthaṃ yānaṃ mālāgandhavilepanaṃ  seyyāvasathapadīpeyyaṃ. so yaṃ deti taṃ paccāsīsati. tassa sutaṃ  hoti -- `brahmakāyikā devā dīghāyukā vaṇṇavanto sukhabahulā'ti.  tassa evaṃ hoti -- `aho vatāhaṃ kāyassa bhedā paraṃ maraṇā  brahmakāyikānaṃ devānaṃ sahabyataṃ upapajjeyya'nti! so taṃ cittaṃ  dahati, taṃ cittaṃ adhiṭṭhāti, taṃ cittaṃ bhāveti, tassa taṃ cittaṃ hīne  vimuttaṃ uttari abhāvitaṃ tatrūpapattiyā saṃvattati. tañca kho sīlavato ^a^P3.0260^ea^   vadāmi no dussīlassa; vītarāgassa no sarāgassa. ijjhatāvuso,  sīlavato cetopaṇidhi vītarāgattā.</p>
              <p>[03] ``aṭṭha ^a^V3.0206^ea^ ^b^parisā --^eb^ khattiyaparisā, brāhmaṇaparisā,  gahapatiparisā, samaṇaparisā, cātumahārājikaparisā, tāvatiṃsaparisā,  māraparisā, brahmaparisā ^a^T3.0274^ea^.</p>
              <p>[03] ``aṭṭha ^b^lokadhammā --^eb^ lābho ca, alābho ca, yaso ca,  ayaso ca, nindā ca, pasaṃsā ca, sukhañca, dukkhañca. </p>
              <p>[03] 338^b^.^eb^ ``aṭṭha ^b^abhibhāyatanāni.^eb^ ajjhattaṃ  rūpasaññī eko bahiddhā rūpāni passati parittāni  suvaṇṇadubbaṇṇāni, `tāni abhibhuyya jānāmi passāmī'ti  evaṃsaññī hoti. idaṃ paṭhamaṃ abhibhāyatanaṃ.</p>
              <p>[03] ``ajjhattaṃ ^a^M3.0216^ea^ rūpasaññī eko bahiddhā rūpāni passati  appamāṇāni suvaṇṇadubbaṇṇāni, `tāni abhibhuyya jānāmi  passāmī'ti -- evaṃsaññī hoti. idaṃ dutiyaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  parittāni suvaṇṇadubbaṇṇāni, `tāni abhibhuyya jānāmi  passāmī'ti evaṃsaññī hoti. idaṃ tatiyaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  appamāṇāni suvaṇṇadubbaṇṇāni, `tāni abhibhuyya jānāmi  passāmī'ti evaṃsaññī hoti. idaṃ catutthaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati nīlāni  nīlavaṇṇāni nīlanidassanāni nīlanibhāsāni. seyyathāpi nāma  umāpupphaṃ nīlaṃ nīlavaṇṇaṃ nīlanidassanaṃ nīlanibhāsaṃ, seyyathā vā  pana taṃ vatthaṃ bārāṇaseyyakaṃ ubhatobhāgavimaṭṭhaṃ nīlaṃ nīlavaṇṇaṃ  nīlanidassanaṃ nīlanibhāsaṃ. evameva {evamevaṃ (ka0)} ajjhattaṃ arūpasaññī eko  bahiddhā rūpāni passati nīlāni ^a^P3.0261^ea^ nīlavaṇṇāni nīlanidassanāni  nīlanibhāsāni, `tāni abhibhuyya jānāmi passāmī'ti evaṃsaññī  hoti. idaṃ pañcamaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati pītāni  pītavaṇṇāni pītanidassanāni pītanibhāsāni. seyyathāpi nāma  kaṇikārapupphaṃ ^a^T3.0275^ea^ {kaṇṇikārapupphaṃ (syā0 kaṃ0)} pītaṃ pītavaṇṇaṃ ^a^V3.0207^ea^ pītanidassanaṃ pītanibhāsaṃ, seyyathā vā  pana taṃ vatthaṃ bārāṇaseyyakaṃ ubhatobhāgavimaṭṭhaṃ pītaṃ pītavaṇṇaṃ  pītanidassanaṃ pītanibhāsaṃ. evameva ajjhattaṃ arūpasaññī eko  bahiddhā rūpāni passati pītāni pītavaṇṇāni pītanidassanāni  pītanibhāsāni, `tāni abhibhuyya jānāmi passāmī'ti evaṃsaññī  hoti. idaṃ chaṭṭhaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  lohitakāni lohitakavaṇṇāni lohitakanidassanāni  lohitakanibhāsāni. seyyathāpi nāma bandhujīvakapupphaṃ lohitakaṃ  lohitakavaṇṇaṃ lohitakanidassanaṃ lohitakanibhāsaṃ, seyyathā vā pana  taṃ vatthaṃ bārāṇaseyyakaṃ ubhatobhāgavimaṭṭhaṃ lohitakaṃ lohitakavaṇṇaṃ  lohitakanidassanaṃ lohitakanibhāsaṃ. evameva ajjhattaṃ arūpasaññī  eko ^a^M3.0217^ea^ bahiddhā rūpāni passati lohitakāni lohitakavaṇṇāni  lohitakanidassanāni lohitakanibhāsāni, `tāni abhibhuyya  jānāmi passāmī'ti evaṃsaññī hoti. idaṃ sattamaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  odātāni odātavaṇṇāni odātanidassanāni odātanibhāsāni.  seyyathāpi nāma osadhitārakā odātā odātavaṇṇā  odātanidassanā odātanibhāsā, seyyathā vā pana taṃ vatthaṃ  bārāṇaseyyakaṃ ubhatobhāgavimaṭṭhaṃ odātaṃ odātavaṇṇaṃ odātanidassanaṃ  odātanibhāsaṃ. evameva ajjhattaṃ arūpasaññī eko bahiddhā rūpāni  passati odātāni odātavaṇṇāni odātanidassanāni  odātanibhāsāni ^a^T3.0276^ea^, `tāni abhibhuyya jānāmi passāmī'ti  evaṃsaññī hoti. idaṃ aṭṭhamaṃ abhibhāyatanaṃ. </p>
              <p>[03] 339^b^.^eb^ ``aṭṭha ^b^vimokkhā.^eb^ rūpī rūpāni  passati. ayaṃ paṭhamo vimokkho.</p>
              <p>[03] ``ajjhattaṃ arūpasaññī bahiddhā ^a^P3.0262^ea^ rūpāni passati. ayaṃ  dutiyo vimokkho.</p>
              <p>[03] ``subhanteva adhimutto hoti. ayaṃ tatiyo vimokkho.</p>
              <p>[03] ``sabbaso rūpasaññānaṃ samatikkamā paṭighasaññānaṃ atthaṅgamā  nānattasaññānaṃ amanasikārā `ananto ākāso'ti  ākāsānañcāyatanaṃ upasampajja viharati. ayaṃ catuttho vimokkho.</p>
              <p>[03] ``sabbaso ^a^V3.0208^ea^ ākāsānañcāyatanaṃ samatikkamma `anantaṃ  viññāṇa'nti viññāṇañcāyatanaṃ upasampajja viharati. ayaṃ pañcamo  vimokkho.</p>
              <p>[03] ``sabbaso viññāṇañcāyatanaṃ samatikkamma `natthi kiñcī'ti  ākiñcaññāyatanaṃ upasampajja viharati. ayaṃ chaṭṭho vimokkho.</p>
              <p>[03] ``sabbaso ākiñcaññāyatanaṃ samatikkamma  nevasaññānāsaññāyatanaṃ upasampajja viharati. ayaṃ sattamo vimokkho.</p>
              <p>[03] ``sabbaso nevasaññānāsaññāyatanaṃ samatikkamma saññāvedayita  nirodhaṃ upasampajja viharati. ayaṃ aṭṭhamo vimokkho.</p>
              <p>[03] ``ime ^a^M3.0218^ea^ kho, āvuso, tena bhagavatā jānatā passatā arahatā  sammāsambuddhena aṭṭha dhammā sammadakkhātā; tattha sabbeheva  saṅgāyitabbaṃ...pe0... atthāya hitāya sukhāya devamanussānaṃ. </p>
            </h4>
            <h4>
              <h4n> navakaṃ </h4n>
              <p>[03] 340^b^.^eb^ ``atthi kho, āvuso, tena bhagavatā jānatā  passatā arahatā ^a^T3.0277^ea^ sammāsambuddhena nava dhammā sammadakkhātā; tattha  sabbeheva saṅgāyitabbaṃ...pe0... atthāya hitāya sukhāya devamanussānaṃ.  katame nava?</p>
              <p>[03] ``nava ^b^āghātavatthūni.^eb^ `anatthaṃ me acarī'ti āghātaṃ  bandhati; `anatthaṃ me caratī'ti āghātaṃ bandhati; `anatthaṃ me  carissatī'ti āghātaṃ bandhati; `piyassa me manāpassa anatthaṃ  acarī'ti āghātaṃ bandhati...pe0... anatthaṃ caratīti āghātaṃ  bandhati...pe0... anatthaṃ carissatīti āghātaṃ bandhati; `appiyassa  me amanāpassa atthaṃ acarī'ti āghātaṃ bandhati...pe0... atthaṃ  caratīti āghātaṃ bandhati...pe0... atthaṃ carissatīti āghātaṃ bandhati.</p>
              <p>[03] ``nava ^b^āghātapaṭivinayā.^eb^ `anatthaṃ me acari {acarīti (syā0 ka0)  evaṃ ``carati carissati'' padesupi}, taṃ  kutettha labbhā'ti āghātaṃ paṭivineti ^a^V3.0209^ea^; `anatthaṃ me ^a^P3.0263^ea^ carati, taṃ  kutettha labbhā'ti āghātaṃ paṭivineti; `anatthaṃ me carissati, taṃ  kutettha labbhā'ti āghātaṃ paṭivineti; `piyassa me manāpassa  anatthaṃ acari...pe0... anatthaṃ carati...pe0... anatthaṃ carissati, taṃ  kutettha labbhā'ti āghātaṃ paṭivineti; `appiyassa me amanāpassa  atthaṃ acari...pe0... atthaṃ carati...pe0... atthaṃ carissati, taṃ  kutettha labbhā'ti āghātaṃ paṭivineti. </p>
              <p>[03] 341^b^.^eb^ ``nava ^b^sattāvāsā.^eb^ santāvuso, sattā  nānattakāyā nānattasaññino, seyyathāpi manussā ekacce ca devā  ekacce ca vinipātikā. ayaṃ paṭhamo sattāvāso.</p>
              <p>[03] ``santāvuso, sattā nānattakāyā ekattasaññino, seyyathāpi  devā brahmakāyikā paṭhamābhinibbattā. ayaṃ dutiyo sattāvāso.</p>
              <p>[03] ``santāvuso, sattā ekattakāyā nānattasaññino, seyyathāpi  devā ābhassarā. ayaṃ tatiyo ^a^T3.0278^ea^ sattāvāso.</p>
              <p>[03] ``santāvuso ^a^M3.0219^ea^, sattā ekattakāyā ekattasaññino, seyyathāpi  devā subhakiṇhā. ayaṃ catuttho sattāvāso.</p>
              <p>[03] ``santāvuso, sattā asaññino appaṭisaṃvedino, seyyathāpi  devā asaññasattā {asaññisattā (syā0 kaṃ0)}. ayaṃ pañcamo sattāvāso.</p>
              <p>[03] ``santāvuso, sattā sabbaso rūpasaññānaṃ samatikkamā  paṭighasaññānaṃ atthaṅgamā nānattasaññānaṃ amanasikārā `ananto  ākāso'ti ākāsānañcāyatanūpagā. ayaṃ chaṭṭho sattāvāso.</p>
              <p>[03] ``santāvuso, sattā sabbaso ākāsānañcāyatanaṃ samatikkamma  `anantaṃ viññāṇa'nti viññāṇañcāyatanūpagā. ayaṃ sattamo  sattāvāso.</p>
              <p>[03] ``santāvuso, sattā sabbaso viññāṇañcāyatanaṃ samatikkamma  `natthi kiñcī'ti ākiñcāññāyatanūpagā. ayaṃ aṭṭhamo  sattāvāso.</p>
              <p>[03] ``santāvuso ^a^V3.0210^ea^, sattā sabbaso ākiñcaññāyatanaṃ samatikkamma  {samatikkamma santametaṃ paṇītametanti (syā0 kaṃ0)}  nevasaññānāsaññāyatanūpagā. ayaṃ navamo sattāvāso. </p>
              <p>[03] 342^b^.^eb^ ``nava ^b^akkhaṇā asamayā brahmacariyavāsāya. ^eb^ idhāvuso ^a^P3.0264^ea^, tathāgato ca loke uppanno hoti arahaṃ sammāsambuddho,  dhammo ca desiyati opasamiko parinibbāniko sambodhagāmī  sugatappavedito. ayañca puggalo nirayaṃ upapanno hoti. ayaṃ  paṭhamo akkhaṇo asamayo brahmacariyavāsāya.</p>
              <p>[03] ``puna caparaṃ, āvuso, tathāgato ca loke uppanno hoti arahaṃ  sammāsambuddho, dhammo ca desiyati opasamiko parinibbāniko  sambodhagāmī sugatappavedito. ayañca puggalo ^a^T3.0279^ea^ tiracchānayoniṃ  upapanno hoti. ayaṃ dutiyo akkhaṇo asamayo brahmacariyavāsāya.</p>
              <p>[03] ``puna caparaṃ...pe0... pettivisayaṃ upapanno hoti. ayaṃ  tatiyo akkhaṇo asamayo brahmacariyavāsāya.</p>
              <p>[03] ``puna ^a^M3.0220^ea^ caparaṃ...pe0... asurakāyaṃ upapanno hoti. ayaṃ catuttho  akkhaṇo asamayo brahmacariyavāsāya.</p>
              <p>[03] ``puna caparaṃ...pe0... aññataraṃ dīghāyukaṃ devanikāyaṃ upapanno  hoti. ayaṃ pañcamo akkhaṇo asamayo brahmacariyavāsāya.</p>
              <p>[03] ``puna caparaṃ...pe0... paccantimesu janapadesu paccājāto hoti  milakkhesu {milakkhakesu (syā0 kaṃ0) milakkhūsu (ka0)} aviññātāresu,   yattha natthi gati bhikkhūnaṃ bhikkhunīnaṃ upāsakānaṃ upāsikānaṃ. ayaṃ chaṭṭho   akkhaṇo asamayo brahmacariyavāsāya.</p>
              <p>[03] ``puna caparaṃ...pe0... majjhimesu janapadesu paccājāto hoti.  so ca hoti micchādiṭṭhiko viparītadassano -- `natthi dinnaṃ,  natthi yiṭṭhaṃ, natthi hutaṃ, natthi sukatadukkaṭānaṃ {sukaṭa dukkaṭānaṃ (sī0 pī0)} kammānaṃ phalaṃ vipāko,  natthi ayaṃ loko, natthi paro loko, natthi ^a^P3.0265^ea^ mātā, natthi pitā,  natthi sattā opapātikā, natthi loke samaṇabrāhmaṇā sammaggatā  sammāpaṭipannā ye imañca lokaṃ ^a^V3.0211^ea^ parañca lokaṃ sayaṃ abhiññā  sacchikatvā pavedentī'ti. ayaṃ sattamo akkhaṇo asamayo  brahmacariyavāsāya.</p>
              <p>[03] ``puna caparaṃ...pe0... majjhimesu janapadesu paccājāto hoti.  so ca hoti duppañño jaḷo eḷamūgo, nappaṭibalo  subhāsitadubbhāsitānamatthamaññātuṃ. ayaṃ aṭṭhamo akkhaṇo asamayo  brahmacariyavāsāya.</p>
              <p>[03] ``puna caparaṃ, āvuso, tathāgato ca loke na {katthaci nakāro na dissati} uppanno hoti  arahaṃ sammāsambuddho, dhammo ca na desiyati opasamiko  parinibbāniko sambodhagāmī sugatappavedito. ayañca puggalo  majjhimesu janapadesu paccājāto hoti, so ca hoti paññavā ajaḷo  aneḷamūgo, paṭibalo subhāsita-dubbhāsitānamatthamaññātuṃ. ayaṃ  navamo akkhaṇo asamayo brahmacariyavāsāya. </p>
              <p>[03] 343^b^.^eb^ ``nava ^b^anupubbavihārā.^eb^ idhāvuso,  bhikkhu vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja ^a^T3.0280^ea^ viharati.  vitakkavicārānaṃ vūpasamā...pe0... dutiyaṃ jhānaṃ upasampajja viharati.  pītiyā ca virāgā...pe0... tatiyaṃ jhānaṃ upasampajja viharati.  sukhassa ca pahānā ^a^M3.0221^ea^ ...pe0... catutthaṃ jhānaṃ upasampajja viharati.  sabbaso rūpasaññānaṃ samatikkamā...pe0... ākāsānañcāyatanaṃ  upasampajja viharati. sabbaso ākāsānañcāyatanaṃ samatikkamma  `anantaṃ viññāṇa'nti viññāṇañcāyatanaṃ upasampajja viharati.  sabbaso viññāṇañcāyatanaṃ samatikkamma ^a^P3.0266^ea^ `natthi kiñcī'ti  ākiñcaññāyatanaṃ upasampajja viharati. sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja viharati. sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati. </p>
              <p>[03] 344^b^.^eb^ ``nava ^b^anupubbanirodhā.^eb^ paṭhamaṃ jhānaṃ  samāpannassa kāmasaññā niruddhā hoti. dutiyaṃ jhānaṃ samāpannassa  vitakkavicārā niruddhā honti. tatiyaṃ jhānaṃ samāpannassa pīti  niruddhā hoti. catutthaṃ jhānaṃ samāpannassa assāsapassāssā niruddhā  honti. ākāsānañcāyatanaṃ ^a^T3.0281^ea^ samāpannassa rūpasaññā niruddhā hoti.  viññāṇañcāyatanaṃ samāpannassa ākāsānañcāyatanasaññā niruddhā hoti.  ākiñcaññāyatanaṃ samāpannassa viññāṇañcāyatanasaññā niruddhā  hoti. nevasaññānāsaññāyatanaṃ ^a^V3.0212^ea^ samāpannassa ākiñcaññāyatanasaññā  niruddhā hoti. saññāvedayitanirodhaṃ samāpannassa saññā ca vedanā  ca niruddhā honti.</p>
              <p>[03] ``ime kho, āvuso, tena bhagavatā jānatā passatā arahatā  sammāsambuddhena nava dhammā sammadakkhātā. tattha sabbeheva  saṅgāyitabbaṃ...pe0... atthāya hitāya sukhāya devamanussānaṃ. </p>
            </h4>
            <h4>
              <h4n> dasakaṃ </h4n>
              <p>[03] 345^b^.^eb^ ``atthi kho, āvuso, tena bhagavatā jānatā  passatā arahatā sammāsambuddhena dasa dhammā sammadakkhātā. tattha  sabbeheva saṅgāyitabbaṃ...pe0... atthāya hitāya sukhāya devamanussānaṃ.  katame dasa?</p>
              <p>[03] ``dasa ^b^nāthakaraṇā dhammā.^eb^ idhāvuso, bhikkhu sīlavā  hoti. pātimokkhasaṃvarasaṃvuto viharati ācāragocarasampanno,  aṇumattesu vajjesu bhayadassāvī samādāya sikkhati sikkhāpadesu.  yaṃpāvuso, bhikkhu ^a^M3.0222^ea^ sīlavā ^a^P3.0267^ea^ hoti, pātimokkhasaṃvarasaṃvuto viharati,  ācāragocarasampanno, aṇumattesu vajjesu bhayadassāvī samādāya  sikkhati sikkhāpadesu. ayampi dhammo nāthakaraṇo.</p>
              <p>[03] ``puna caparaṃ, āvuso, bhikkhu bahussuto hoti sutadharo  sutasannicayo. ye ^a^T3.0282^ea^ te dhammā ādikalyāṇā majjhekalyāṇā  pariyosānakalyāṇā sātthā sabyañjanā {sātthaṃ sabyañjanaṃ (sī0 syā0 pī0)} kevalaparipuṇṇaṃ parisuddhaṃ  brahmacariyaṃ abhivadanti, tathārūpāssa dhammā bahussutā honti {dhatā (ka0 sī0  syā0 kaṃ0)} dhātā  vacasā paricitā manasānupekkhitā diṭṭhiyā suppaṭividdhā, yaṃpāvuso,  bhikkhu bahussuto hoti...pe0... diṭṭhiyā suppaṭividdhā. ayampi  dhammo nāthakaraṇo.</p>
              <p>[03] ``puna caparaṃ, āvuso, bhikkhu kalyāṇamitto hoti  kalyāṇasahāyo kalyāṇasampavaṅko. yaṃpāvuso, bhikkhu kalyāṇamitto  hoti kalyāṇasahāyo kalyāṇasampavaṅko. ayampi dhammo nāthakaraṇo.</p>
              <p>[03] ``puna caparaṃ, āvuso, bhikkhu suvaco hoti sovacassakaraṇehi  dhammehi samannāgato khamo ^a^V3.0213^ea^ padakkhiṇaggāhī anusāsaniṃ. yaṃpāvuso,  bhikkhu suvaco hoti...pe0... padakkhiṇaggāhī anusāsaniṃ.  ayampi dhammo nāthakaraṇo.</p>
              <p>[03] ``puna caparaṃ, āvuso, bhikkhu yāni tāni sabrahmacārīnaṃ  uccāvacāni kiṃkaraṇīyāni, tattha dakkho hoti analaso tatrupāyāya  vīmaṃsāya samannāgato, alaṃ kātuṃ alaṃ saṃvidhātuṃ. yaṃpāvuso, bhikkhu  yāni tāni sabrahmacārīnaṃ...pe0... alaṃ saṃvidhātuṃ. ayampi dhammo  nāthakaraṇo.</p>
              <p>[03] ``puna caparaṃ, āvuso, bhikkhu dhammakāmo hoti  piyasamudāhāro, abhidhamme abhivinaye uḷārapāmojjo {uḷārapāmujjo (sī0  pī0), oḷārapāmojjo (syā0 kaṃ0)}. yaṃpāvuso,  bhikkhu dhammakāmo hoti...pe0... uḷārapāmojjo {uḷārapāmujjo (sī0 pī0),  oḷārapāmojjo (syā0 kaṃ0)}. ayampi dhammo  nāthakaraṇo.</p>
              <p>[03] ``puna ^a^M3.0223^ea^ caparaṃ, āvuso ^a^P3.0268^ea^, bhikkhu santuṭṭho hoti itarītarehi  cīvarapiṇḍapātasenāsanagilānappaccayabhesajjaparikkhārehi ^a^T3.0283^ea^.  yaṃpāvuso, bhikkhu santuṭṭho hoti...pe0... parikkhārehi. ayampi  dhammo nāthakaraṇo.</p>
              <p>[03] ``puna caparaṃ, āvuso, bhikkhu āraddhavīriyo viharati  akusalānaṃ dhammānaṃ pahānāya kusalānaṃ dhammānaṃ upasampadāya, thāmavā  daḷhaparakkamo anikkhittadhuro kusalesu dhammesu. yaṃpāvuso, bhikkhu  āraddhavīriyo viharati...pe0... anikkhittadhuro kusalesu dhammesu.  ayampi dhammo nāthakaraṇo.</p>
              <p>[03] ``puna caparaṃ, āvuso, bhikkhu satimā hoti paramena  satinepakkena samannāgato cirakatampi cirabhāsitampi saritā  anussaritā. yaṃpāvuso, bhikkhu satimā hoti...pe0... saritā  anussaritā. ayampi dhammo nāthakaraṇo.</p>
              <p>[03] ``puna caparaṃ, āvuso, bhikkhu paññavā hoti,  udayatthagāminiyā paññāya samannāgato ariyāya nibbedhikāya  sammādukkhakkhayagāminiyā. yaṃpāvuso, bhikkhu paññavā  hoti...pe0... sammādukkhakkhayagāminiyā. ayampi dhammo  nāthakaraṇo. </p>
              <p>[03] 346^b^.^eb^ dasa ^b^kasiṇāyatanāni.^eb^ pathavīkasiṇameko  sañjānāti, uddhaṃ adho tiriyaṃ advayaṃ ^a^V3.0214^ea^ appamāṇaṃ. āpokasiṇameko  sañjānāti...pe0... tejokasiṇameko sañjānāti... vāyokasiṇameko  sañjānāti... nīlakasiṇameko sañjānāti... pītakasiṇameko  sañjānāti... ^a^T3.0284^ea^ lohitakasiṇameko sañjānāti... odātakasiṇameko  sañjānāti... ākāsakasiṇameko sañjānāti... viññāṇakasiṇameko  sañjānāti, uddhaṃ adho tiriyaṃ advayaṃ appamāṇaṃ. </p>
              <p>[03] 347^b^.^eb^ ``dasa ^a^P3.0269^ea^ ^b^akusalakammapathā --^eb^ pāṇātipāto,  adinnādānaṃ, kāmesumicchācāro, musāvādo, pisuṇā vācā, pharusā  vācā, samphappalāpo, abhijjhā, byāpādo, micchādiṭṭhi.</p>
              <p>[03] ``dasa ^a^M3.0224^ea^ ^b^kusalakammapathā --^eb^ pāṇātipātā veramaṇī,  adinnādānā veramaṇī, kāmesumicchācārā veramaṇī, musāvādā  veramaṇī, pisuṇāya vācāya veramaṇī, pharusāya vācāya veramaṇī,  samphappalāpā veramaṇī, anabhijjhā, abyāpādo, sammādiṭṭhi. </p>
              <p>[03] 348^b^.^eb^ ``dasa ^b^ariyavāsā.^eb^ idhāvuso, bhikkhu  pañcaṅgavippahīno hoti, chaḷaṅgasamannāgato, ekārakkho,  caturāpasseno, paṇunnapaccekasacco, samavayasaṭṭhesano, anāvilasaṅkappo,  passaddhakāyasaṅkhāro, suvimuttacitto, suvimuttapañño.</p>
              <p>[03] ``kathañcāvuso, bhikkhu pañcaṅgavippahīno hoti? idhāvuso,  bhikkhuno kāmacchando pahīno hoti, byāpādo pahīno hoti,  thinamiddhaṃ pahīnaṃ hoti, uddhaccakukuccaṃ pahīnaṃ hoti, vicikicchā  pahīnā hoti. evaṃ kho, āvuso, bhikkhu pañcaṅgavippahīno hoti.</p>
              <p>[03] ``kathañcāvuso, bhikkhu chaḷaṅgasamannāgato hoti? idhāvuso,  bhikkhu cakkhunā rūpaṃ disvā neva sumano hoti na dummano,  upekkhako viharati sato sampajāno. sotena saddaṃ ^a^T3.0285^ea^ sutvā...pe0...   manasā dhammaṃ viññāya neva sumano hoti na  dummano, upekkhako viharati sato sampajāno. evaṃ kho, āvuso,  bhikkhu chaḷaṅgasamannāgato hoti.</p>
              <p>[03] ``kathañcāvuso ^a^V3.0215^ea^, bhikkhu ekārakkho hoti? idhāvuso, bhikkhu  satārakkhena cetasā samannāgato hoti. evaṃ kho, āvuso, bhikkhu  ekārakkho hoti ^a^P3.0270^ea^.</p>
              <p>[03] ``kathañcāvuso, bhikkhu caturāpasseno hoti? idhāvuso,  bhikkhu saṅkhāyekaṃ paṭisevati, saṅkhāyekaṃ adhivāseti, saṅkhāyekaṃ  parivajjeti, saṅkhāyekaṃ vinodeti. evaṃ kho, āvuso, bhikkhu  caturāpasseno hoti.</p>
              <p>[03] ``kathañcāvuso, bhikkhu paṇunnapaccekasacco hoti? idhāvuso,  bhikkhuno yāni tāni puthusamaṇabrāhmaṇānaṃ puthupaccekasaccāni, sabbāni  tāni nunnāni honti paṇunnāni cattāni vantāni muttāni pahīnāni  paṭinissaṭṭhāni. evaṃ kho, āvuso, bhikkhu paṇunnapaccekasacco hoti.</p>
              <p>[03] ``kathañcāvuso ^a^M3.0225^ea^, bhikkhu samavayasaṭṭhesano hoti? idhāvuso,  bhikkhuno kāmesanā pahīnā hoti, bhavesanā pahīnā hoti,  brahmacariyesanā paṭippassaddhā. evaṃ kho, āvuso, bhikkhu  samavayasaṭṭhesano hoti.</p>
              <p>[03] ``kathañcāvuso, bhikkhu anāvilasaṅkappo hoti? idhāvuso,  bhikkhuno kāmasaṅkappo pahīno hoti, byāpādasaṅkappo pahīno hoti,  vihiṃsāsaṅkappo pahīno hoti. evaṃ kho, āvuso, bhikkhu  anāvilasaṅkappo hoti.</p>
              <p>[03] ``kathañcāvuso, bhikkhu passaddhakāyasaṅkhāro hoti ^a^T3.0286^ea^?  idhāvuso, bhikkhu sukhassa ca pahānā dukkhassa ca pahānā pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati. evaṃ kho, āvuso, bhikkhu  passaddhakāyasaṅkhāro hoti.</p>
              <p>[03] ``kathañcāvuso, bhikkhu suvimuttacitto hoti? idhāvuso,  bhikkhuno rāgā cittaṃ vimuttaṃ hoti, dosā cittaṃ vimuttaṃ hoti, mohā  cittaṃ vimuttaṃ hoti. evaṃ kho, āvuso, bhikkhu suvimuttacitto  hoti.</p>
              <p>[03] ``kathañcāvuso, bhikkhu suvimuttapañño hoti? idhāvuso,  bhikkhu `rāgo me pahīno ucchinnamūlo ^a^V3.0216^ea^ tālāvatthukato anabhāvaṃkato  ^a^P3.0271^ea^ āyatiṃ anuppādadhammo'ti pajānāti. `doso me pahīno  ucchinnamūlo tālāvatthukato anabhāvaṃkato āyatiṃ anuppādadhammo'ti  pajānāti. `moho me pahīno ucchinnamūlo tālāvatthukato  anabhāvaṃkato āyatiṃ anuppādadhammo'ti pajānāti. evaṃ kho,  āvuso, bhikkhu suvimuttapañño hoti.</p>
              <p>[03] ``dasa ^b^asekkhā dhammā --^eb^ asekkhā sammādiṭṭhi, asekkho  sammāsaṅkappo, asekkhā sammāvācā, asekkho sammākammanto,  asekkho sammāājīvo, asekkho sammāvāyāmo, asekkhā  sammāsati, asekkho sammāsamādhi, asekkhaṃ sammāñāṇaṃ, asekkhā  sammāvimutti.</p>
              <p>[03] ``ime kho, āvuso, tena bhagavatā jānatā passatā arahatā  sammāsambuddhena dasa dhammā sammadakkhātā. tattha sabbeheva  saṅgāyitabbaṃ na ^a^M3.0226^ea^ vivaditabbaṃ, yathayidaṃ brahmacariyaṃ addhaniyaṃ assa  ^a^T3.0287^ea^ ciraṭṭhitikaṃ, tadassa bahujanahitāya bahujanasukhāya lokānukampāya  atthāya hitāya sukhāya devamanussāna''nti. </p>
              <p>[03] 349^b^.^eb^ atha kho bhagavā uṭṭhahitvā āyasmantaṃ sāriputtaṃ  āmantesi -- `sādhu sādhu, sāriputta, sādhu kho tvaṃ, sāriputta,  bhikkhūnaṃ saṅgītipariyāyaṃ abhāsī'ti. idamavocāyasmā sāriputto,  samanuñño satthā ahosi. attamanā te bhikkhū āyasmato  sāriputtassa bhāsitaṃ abhinandunti. </p>
              <p>[06] saṅgītisuttaṃ niṭṭhitaṃ dasamaṃ. </p>
            </h4>
          </h3>
        </h2>
        <h2>
          <h2n> 11. dasuttarasuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 350^b^.^eb^ evaṃ ^a^P3.0272^ea^ ^a^M3.0227^ea^ ^a^V3.0217^ea^ ^a^T3.0288^ea^ me sutaṃ  -- ekaṃ samayaṃ bhagavā campāyaṃ  viharati gaggarāya pokkharaṇiyā tīre mahatā bhikkhusaṅghena saddhiṃ  pañcamattehi bhikkhusatehi. tatra kho āyasmā sāriputto bhikkhū  āmantesi -- ``āvuso bhikkhave''ti! ``āvuso''ti kho te  bhikkhū āyasmato sāriputtassa paccassosuṃ. āyasmā sāriputto  etadavoca -- </p>
              <p>[21] ``dasuttaraṃ pavakkhāmi, dhammaṃ nibbānapattiyā. </p>
              <p>[22] dukkhassantakiriyāya, sabbaganthappamocanaṃ''.. </p>
            </h4>
            <h4>
              <h4n> eko dhammo </h4n>
              <p>[03] 351^b^.^eb^ ``eko, āvuso, dhammo bahukāro, eko dhammo  bhāvetabbo, eko dhammo pariññeyyo, eko dhammo pahātabbo, eko  dhammo hānabhāgiyo, eko dhammo visesabhāgiyo, eko dhammo  duppaṭivijjho, eko dhammo uppādetabbo, eko dhammo abhiññeyyo,  eko dhammo sacchikātabbo.</p>
              <p>[03] (ka) ``katamo eko dhammo ^b^bahukāro?^eb^ appamādo  kusalesu dhammesu. ayaṃ eko dhammo bahukāro.</p>
              <p>[03] (kha) ``katamo eko dhammo ^b^bhāvetabbo?^eb^ kāyagatāsati  sātasahagatā. ayaṃ eko dhammo bhāvetabbo.</p>
              <p>[03] (ga) ``katamo ^a^V3.0218^ea^ eko dhammo ^b^pariññeyyo?^eb^ phasso  sāsavo upādāniyo. ayaṃ eko dhammo pariññeyyo.</p>
              <p>[03] (gha) ``katamo ^a^T3.0289^ea^ ^a^P3.0273^ea^ eko dhammo ^b^pahātabbo?^eb^ asmimāno.  ayaṃ eko dhammo pahātabbo.</p>
              <p>[03] (ṅa) ``katamo eko dhammo ^b^hānabhāgiyo?^eb^ ayoniso  manasikāro. ayaṃ eko dhammo hānabhāgiyo.</p>
              <p>[03] (ca) ``katamo eko dhammo ^b^visesabhāgiyo?^eb^ yoniso  manasikāro. ayaṃ eko dhammo visesabhāgiyo.</p>
              <p>[03] (cha) ``katamo ^a^M3.0228^ea^ eko dhammo ^b^duppaṭivijjho?^eb^  ānantariko cetosamādhi. ayaṃ eko dhammo duppaṭivijjho.</p>
              <p>[03] (ja) ``katamo eko dhammo ^b^uppādetabbo?^eb^ akuppaṃ ñāṇaṃ.  ayaṃ eko dhammo uppādetabbo.</p>
              <p>[03] (jha) ``katamo eko dhammo ^b^abhiññeyyo?^eb^ sabbe sattā  āhāraṭṭhitikā. ayaṃ eko dhammo abhiññeyyo.</p>
              <p>[03] (ña) ``katamo eko dhammo ^b^sacchikātabbo?^eb^ akuppā  cetovimutti. ayaṃ eko dhammo sacchikātabbo.</p>
              <p>[03] ``iti ime dasa dhammā bhūtā tacchā tathā avitathā anaññathā  sammā tathāgatena abhisambuddhā. </p>
            </h4>
            <h4>
              <h4n> dve dhammā </h4n>
              <p>[03] 352^b^.^eb^ ``dve dhammā bahukārā, dve dhammā bhāvetabbā, dve  dhammā pariññeyyā, dve dhammā pahātabbā ^a^V3.0219^ea^, dve dhammā hānabhāgiyā, dve  dhammā visesabhāgiyā, dve dhammā duppaṭivijjhā, dve dhammā uppādetabbā,  dve dhammā abhiññeyyā, dve dhammā ^a^T3.0290^ea^ sacchikātabbā.</p>
              <p>[03] (ka) ``katame dve dhammā ^b^bahukārā?^eb^ sati ca  sampajaññañca. ime dve dhammā bahukārā.</p>
              <p>[03] (kha) ``katame dve dhammā ^b^bhāvetabbā?^eb^ samatho ca  vipassanā ca. ime dve dhammā bhāvetabbā.</p>
              <p>[03] (ga) ``katame dve dhammā ^b^pariññeyyā?^eb^ nāmañca rūpañca.  ime dve dhammā pariññeyyā.</p>
              <p>[03] (gha) ``katame ^a^P3.0274^ea^ dve dhammā ^b^pahātabbā?^eb^ avijjā ca  bhavataṇhā ca. ime dve dhammā pahātabbā.</p>
              <p>[03] (ṅa) ``katame dve dhammā ^b^hānabhāgiyā?^eb^ dovacassatā ca  pāpamittatā ca. ime dve dhammā hānabhāgiyā.</p>
              <p>[03] (ca) ``katame dve dhammā ^b^visesabhāgiyā?^eb^ sovacassatā  ca kalyāṇamittatā ca. ime dve dhammā visesabhāgiyā.</p>
              <p>[03] (cha) ``katame ^a^M3.0229^ea^ dve dhammā ^b^duppaṭivijjhā?^eb^ yo ca hetu yo  ca paccayo sattānaṃ saṃkilesāya, yo ca hetu yo ca paccayo sattānaṃ  visuddhiyā. ime dve dhammā duppaṭivijjhā.</p>
              <p>[03] (ja) ``katame dve dhammā ^b^uppādetabbā?^eb^ dve ñāṇāni --  khaye ñāṇaṃ, anuppāde ñāṇaṃ. ime dve dhammā uppādetabbā.</p>
              <p>[03] (jha) ``katame dve dhammā ^b^abhiññeyyā?^eb^ dve dhātuyo --  saṅkhatā ca dhātu asaṅkhatā ca dhātu. ime dve dhammā abhiññeyyā.</p>
              <p>[03] (ña) ``katame ^a^T3.0291^ea^ dve dhammā ^b^sacchikātabbā?^eb^ vijjā ca  vimutti ca. ime dve dhammā sacchikātabbā.</p>
              <p>[03] ``iti ^a^V3.0220^ea^ ime vīsati dhammā bhūtā tacchā tathā avitathā  anaññathā sammā tathāgatena abhisambuddhā. </p>
            </h4>
            <h4>
              <h4n> tayo dhammā </h4n>
              <p>[03] 353^b^.^eb^ ``tayo dhammā bahukārā, tayo dhammā  bhāvetabbā...pe0... tayo dhammā sacchikātabbā.</p>
              <p>[03] (ka) ``katame tayo dhammā ^b^bahukārā?^eb^ sappurisasaṃsevo,  saddhammassavanaṃ, dhammānudhammappaṭipatti. ime tayo dhammā bahukārā.</p>
              <p>[03] (kha) ``katame tayo dhammā ^b^bhāvetabbā?^eb^ tayo samādhī  -- savitakko savicāro samādhi, avitakko vicāramatto samādhi,  avitakko avicāro samādhi. ime tayo dhammā bhāvetabbā.</p>
              <p>[03] (ga) ``katame ^a^P3.0275^ea^ tayo dhammā ^b^pariññeyyā?^eb^ tisso vedanā  -- sukhā vedanā, dukkhā vedanā, adukkhamasukhā vedanā. ime tayo  dhammā pariññeyyā.</p>
              <p>[03] (gha) ``katame tayo dhammā ^b^pahātabbā?^eb^ tisso taṇhā --  kāmataṇhā, bhavataṇhā, vibhavataṇhā. ime tayo dhammā pahātabbā.</p>
              <p>[03] (ṅa) ``katame tayo dhammā ^b^hānabhāgiyā?^eb^ tīṇi  akusalamūlāni -- lobho ^a^T3.0292^ea^ akusalamūlaṃ, doso akusalamūlaṃ, moho  akusalamūlaṃ. ime tayo dhammā hānabhāgiyā.</p>
              <p>[03] (ca) ``katame ^a^M3.0230^ea^ tayo dhammā ^b^visesabhāgiyā?^eb^ tīṇi  kusalamūlāni -- alobho kusalamūlaṃ, adoso kusalamūlaṃ, amoho  kusalamūlaṃ. ime tayo dhammā visesabhāgiyā.</p>
              <p>[03] (cha) ``katame tayo dhammā ^b^duppaṭivijjhā?^eb^ tisso  nissaraṇiyā dhātuyo -- kāmānametaṃ nissaraṇaṃ yadidaṃ nekkhammaṃ,  rūpānametaṃ nissaraṇaṃ yadidaṃ arūpaṃ, yaṃ kho pana kiñci bhūtaṃ  saṅkhataṃ paṭiccasamuppannaṃ, nirodho tassa nissaraṇaṃ. ime tayo  dhammā duppaṭivijjhā.</p>
              <p>[03] (ja) ``katame ^a^V3.0221^ea^ tayo dhammā ^b^uppādetabbā?^eb^ tīṇi  ñāṇāni -- atītaṃse ñāṇaṃ, anāgataṃse ñāṇaṃ, paccuppannaṃse ñāṇaṃ.  ime tayo dhammā uppādetabbā.</p>
              <p>[03] (jha) ``katame tayo dhammā ^b^abhiññeyyā?^eb^ tisso  dhātuyo -- kāmadhātu, rūpadhātu, arūpadhātu. ime tayo dhammā  abhiññeyyā.</p>
              <p>[03] (ña) ``katame tayo dhammā ^b^sacchikātabbā?^eb^ tisso  vijjā -- pubbenivāsānussatiñāṇaṃ vijjā, sattānaṃ cutūpapāte ñāṇaṃ  vijjā, āsavānaṃ khaye ñāṇaṃ vijjā. ime tayo dhammā  sacchikātabbā.</p>
              <p>[03] ``iti ^a^P3.0276^ea^ ime tiṃsa dhammā bhūtā tacchā tathā avitathā anaññathā  sammā tathāgatena abhisambuddhā. </p>
            </h4>
            <h4>
              <h4n> cattāro dhammā </h4n>
              <p>[03] 354^b^.^eb^ ``cattāro ^a^T3.0293^ea^ dhammā bahukārā, cattāro dhammā  bhāvetabbā...pe0... cattāro dhammā sacchikātabbā.</p>
              <p>[03] (ka) ``katame cattāro dhammā ^b^bahukārā?^eb^ cattāri  cakkāni -- patirūpadesavāso, sappurisūpanissayo {sappurisupassayo (syā0  kaṃ0)}, attasammāpaṇidhi,  pubbe ca katapuññatā. ime cattāro dhammā bahukārā.</p>
              <p>[03] (kha) ``katame cattāro dhammā ^b^bhāvetabbā?^eb^ cattāro  satipaṭṭhānā -- idhāvuso, bhikkhu kāye kāyānupassī viharati  ātāpī sampajāno satimā vineyya loke abhijjhādomanassaṃ.  vedanāsu...pe0... citte... dhammesu ^a^M3.0231^ea^   dhammānupassī viharati ātāpī sampajāno satimā vineyya loke  abhijjhādomanassaṃ. ime cattāro dhammā bhāvetabbā.</p>
              <p>[03] (ga) ``katame cattāro dhammā ^b^pariññeyyā?^eb^ cattāro  āhārā -- kabaḷīkāro {kavaḷīkāro (syā0 kaṃ0)} āhāro oḷāriko ^a^V3.0222^ea^ vā sukhumo vā, phasso  dutiyo, manosañcetanā tatiyā, viññāṇaṃ catutthaṃ. ime cattāro  dhammā pariññeyyā.</p>
              <p>[03] (gha) ``katame cattāro dhammā ^b^pahātabbā?^eb^ cattāro oghā ^a^T3.0294^ea^  -- kāmogho, bhavogho, diṭṭhogho, avijjogho. ime cattāro dhammā  pahātabbā.</p>
              <p>[03] (ṅa) ``katame cattāro dhammā ^b^hānabhāgiyā?^eb^ cattāro  yogā -- kāmayogo, bhavayogo, diṭṭhiyogo, avijjāyogo. ime  cattāro dhammā hānabhāgiyā.</p>
              <p>[03] (ca) ``katame cattāro dhammā ^b^visesabhāgiyā?^eb^ cattāro  visaññogā -- kāmayogavisaṃyogo, bhavayogavisaṃyogo,  diṭṭhiyogavisaṃyogo, avijjāyogavisaṃyogo. ime cattāro dhammā  visesabhāgiyā.</p>
              <p>[03] (cha) ``katame ^a^P3.0277^ea^ cattāro dhammā ^b^duppaṭivijjhā?^eb^ cattāro  samādhī -- hānabhāgiyo samādhi, ṭhitibhāgiyo samādhi,  visesabhāgiyo samādhi, nibbedhabhāgiyo samādhi. ime cattāro  dhammā duppaṭivijjhā.</p>
              <p>[03] (ja) ``katame cattāro dhammā ^b^uppādetabbā?^eb^ cattāri  ñāṇāni -- dhamme ñāṇaṃ, anvaye ñāṇaṃ, pariye ñāṇaṃ, sammutiyā ñāṇaṃ.  ime cattāro dhammā uppādetabbā.</p>
              <p>[03] (jha) ``katame cattāro dhammā ^b^abhiññeyyā?^eb^ cattāri  ariyasaccāni -- dukkhaṃ ariyasaccaṃ, dukkhasamudayaṃ {dukkhasamudayo (syā0  kaṃ0)} ariyasaccaṃ,  dukkhanirodhaṃ {dukkhanirodho (syā0 kaṃ0)} ariyasaccaṃ, dukkhanirodhagāminī paṭipadā ariyasaccaṃ.  ime cattāro dhammā abhiññeyyā.</p>
              <p>[03] (ña) ``katame cattāro dhammā ^b^sacchikātabbā?^eb^ cattāri  sāmaññaphalāni -- sotāpattiphalaṃ, sakadāgāmiphalaṃ, anāgāmiphalaṃ,  arahattaphalaṃ ^a^T3.0295^ea^. ime cattāro dhammā sacchikātabbā.</p>
              <p>[03] ``iti ^a^M3.0232^ea^ ime cattārīsadhammā bhūtā tacchā tathā avitathā  anaññathā sammā tathāgatena abhisambuddhā. </p>
            </h4>
            <h4>
              <h4n> pañca dhammā </h4n>
              <p>[03] 355^b^.^eb^ ``pañca ^a^V3.0223^ea^ dhammā bahukārā...pe0... pañca dhammā  sacchikātabbā.</p>
              <p>[03] (ka) ``katame pañca dhammā ^b^bahukārā?^eb^ pañca  padhāniyaṅgāni -- idhāvuso, bhikkhu saddho hoti, saddahati  tathāgatassa bodhiṃ -- `itipi so bhagavā arahaṃ sammāsambuddho  vijjācaraṇasampanno sugato lokavidū anuttaro purisadammasārathi satthā  devamanussānaṃ buddho bhagavā'ti. appābādho hoti appātaṅko  samavepākiniyā gahaṇiyā samannāgato nātisītāya nāccuṇhāya  majjhimāya padhānakkhamāya. asaṭho hoti amāyāvī yathābhūtamattānaṃ  āvīkattā satthari vā viññūsu vā sabrahmacārīsu. āraddhavīriyo  viharati akusalānaṃ dhammānaṃ pahānāya, kusalānaṃ dhammānaṃ upasampadāya,  thāmavā daḷhaparakkamo anikkhittadhuro kusalesu dhammesu. paññavā  hoti udayatthagāminiyā paññāya samannāgato ariyāya nibbedhikāya  sammā dukkhakkhayagāminiyā. ime pañca dhammā bahukārā.</p>
              <p>[03] (kha) ``katame ^a^T3.0296^ea^ pañca dhammā ^b^bhāvetabbā?^eb^ pañcaṅgiko  sammāsamādhi -- pītipharaṇatā, sukhapharaṇatā, cetopharaṇatā ^a^P3.0278^ea^,  ālokapharaṇatā, paccavekkhaṇanimittaṃ {paccavekkhaṇānimittaṃ (syā0 kaṃ0)}. ime pañca dhammā bhāvetabbā.</p>
              <p>[03] (ga) ``katame pañca dhammā ^b^pariññeyyā?^eb^  pañcupādānakkhandhā {seyyathīdaṃ (sī0 syā0 kaṃ0 pī0)} -- rūpupādānakkhandho, vedanupādānakkhandho,  saññupādānakkhandho, saṅkhārupādānakkhandho viññāṇupādānakkhandho.  ime pañca dhammā pariññeyyā.</p>
              <p>[03] (gha) ``katame pañca dhammā ^b^pahātabbā?^eb^ pañca  nīvaraṇāni -- kāmacchandanīvaraṇaṃ, byāpādanīvaraṇaṃ,  thinamiddhanīvaraṇaṃ, uddhaccakukuccanīvaraṇaṃ, vicikicchānīvaraṇaṃ. ime  pañca dhammā pahātabbā.</p>
              <p>[03] (ṅa) ``katame pañca dhammā ^b^hānabhāgiyā?^eb^ pañca  cetokhilā -- idhāvuso, bhikkhu satthari kaṅkhati vicikicchati  nādhimuccati na sampasīdati. yo so, āvuso, bhikkhu satthari  kaṅkhati vicikicchati nādhimuccati na sampasīdati, tassa ^a^M3.0233^ea^ cittaṃ na  namati ātappāya anuyogāya sātaccāya padhānāya. yassa cittaṃ na  namati ātappāya anuyogāya sātaccāya padhānāya ^a^V3.0224^ea^. ayaṃ paṭhamo  cetokhilo. puna caparaṃ, āvuso, bhikkhu dhamme kaṅkhati  vicikicchati...pe0... saṅghe kaṅkhati vicikicchati...pe0...  sikkhāya kaṅkhati vicikicchati...pe0... sabrahmacārīsu kupito  hoti anattamano āhatacitto khilajāto, yo so, āvuso, bhikkhu  sabrahmacārīsu ^a^T3.0297^ea^ kupito hoti anattamano āhatacitto khilajāto, tassa  cittaṃ na namati ātappāya anuyogāya sātaccāya padhānāya. yassa  cittaṃ na namati ātappāya anuyogāya sātaccāya padhānāya. ayaṃ  pañcamo cetokhilo. ime pañca dhammā hānabhāgiyā.</p>
              <p>[03] (ca) ``katame pañca dhammā ^b^visesabhāgiyā?^eb^  pañcindriyāni -- saddhindriyaṃ, vīriyindriyaṃ, satindriyaṃ,  samādhindriyaṃ, paññindriyaṃ. ime pañca dhammā visesabhāgiyā.</p>
              <p>[03] (cha) ``katame pañca dhammā ^b^duppaṭivijjhā?^eb^ pañca  nissaraṇiyā dhātuyo -- idhāvuso, bhikkhuno kāme manasikaroto  kāmesu cittaṃ na pakkhandati na pasīdati na santiṭṭhati na vimuccati.  nekkhammaṃ kho panassa manasikaroto nekkhamme cittaṃ pakkhandati  pasīdati santiṭṭhati vimuccati. tassa taṃ cittaṃ sugataṃ subhāvitaṃ  suvuṭṭhitaṃ suvimuttaṃ visaṃyuttaṃ kāmehi. ye ca kāmapaccayā uppajjanti  āsavā vighātā pariḷāhā, mutto so tehi. na so taṃ vedanaṃ vedeti.  idamakkhātaṃ kāmānaṃ nissaraṇaṃ.</p>
              <p>[03] ``puna caparaṃ, āvuso, bhikkhuno byāpādaṃ manasikaroto  byāpāde cittaṃ na pakkhandati na pasīdati na santiṭṭhati na vimuccati.  abyāpādaṃ kho panassa manasikaroto abyāpāde cittaṃ pakkhandati  pasīdati santiṭṭhati vimuccati. tassa taṃ cittaṃ sugataṃ subhāvitaṃ  suvuṭṭhitaṃ suvimuttaṃ visaṃyuttaṃ byāpādena. ye ca byāpādapaccayā  uppajjanti āsavā vighātā pariḷāhā, mutto so tehi. na ^a^T3.0298^ea^ so taṃ  vedanaṃ vedeti. idamakkhātaṃ byāpādassa nissaraṇaṃ.</p>
              <p>[03] ``puna caparaṃ, āvuso, bhikkhuno vihesaṃ manasikaroto  vihesāya cittaṃ na pakkhandati na pasīdati na santiṭṭhati na  vimuccati. avihesaṃ kho panassa manasikaroto avihesāya cittaṃ  pakkhandati pasīdati santiṭṭhati vimuccati ^a^M3.0234^ea^. tassa taṃ cittaṃ sugataṃ  subhāvitaṃ suvuṭṭhitaṃ suvimuttaṃ visaṃyuttaṃ vihesāya. ye ca  vihesāpaccayā uppajjanti āsavā vighātā pariḷāhā, mutto so tehi.  na so taṃ vedanaṃ vedeti. idamakkhātaṃ vihesāya nissaraṇaṃ.</p>
              <p>[03] ``puna ^a^V3.0225^ea^ caparaṃ, āvuso, bhikkhuno rūpe manasikaroto rūpesu  cittaṃ na pakkhandati na pasīdati na santiṭṭhati na vimuccati.  arūpaṃ kho panassa manasikaroto arūpe cittaṃ pakkhandati pasīdati  santiṭṭhati vimuccati. tassa taṃ cittaṃ sugataṃ subhāvitaṃ suvuṭṭhitaṃ  suvimuttaṃ visaṃyuttaṃ rūpehi. ye ca rūpapaccayā uppajjanti āsavā  vighātā pariḷāhā, mutto so tehi. na so taṃ vedanaṃ vedeti.  idamakkhātaṃ rūpānaṃ nissaraṇaṃ.</p>
              <p>[03] ``puna caparaṃ, āvuso, bhikkhuno sakkāyaṃ manasikaroto sakkāye  cittaṃ na pakkhandati na pasīdati na santiṭṭhati na vimuccati.  sakkāyanirodhaṃ kho panassa manasikaroto sakkāyanirodhe cittaṃ  pakkhandati pasīdati santiṭṭhati vimuccati. tassa taṃ cittaṃ sugataṃ  subhāvitaṃ suvuṭṭhitaṃ suvimuttaṃ visaṃyuttaṃ sakkāyena. ye ca sakkāyapaccayā  uppajjanti āsavā vighātā pariḷāhā, mutto so tehi. na so taṃ  vedanaṃ vedeti. idamakkhātaṃ sakkāyassa nissaraṇaṃ. ime pañca dhammā  ^a^T3.0299^ea^ duppaṭivijjhā. </p>
              <p>[01] (ja) ``katame pañca dhammā ^b^uppādetabbā?^eb^ pañca  ñāṇiko sammāsamādhi -- `ayaṃ samādhi paccuppannasukho ceva  āyatiñca sukhavipāko'ti paccattaṃyeva ñāṇaṃ uppajjati. `ayaṃ  samādhi ariyo nirāmiso'ti paccattaññeva ^a^P3.0279^ea^ ñāṇaṃ uppajjati.  `ayaṃ samādhi akāpurisasevito'ti paccattaṃyeva ñāṇaṃ uppajjati.  `ayaṃ samādhi santo paṇīto paṭippassaddhaladdho ekodibhāvādhigato,  na sasaṅkhāraniggayhavāritagato'ti {na ca sasaṅkhāraniggayha vāritavatoti  (sī0 syā0 kaṃ0 pī0), na sasaṅkhāraniggayhavārivāvato (ka0),  na sasaṅkhāraniggayhavāriyādhigato (?)} paccattaṃyeva ñāṇaṃ uppajjati.  `so kho panāhaṃ imaṃ samādhiṃ satova samāpajjāmi sato  vuṭṭhahāmī'ti paccattaṃyeva ñāṇaṃ uppajjati. ime pañca dhammā  uppādetabbā.</p>
              <p>[03] (jha) ``katame pañca dhammā ^b^abhiññeyyā?^eb^ pañca  vimuttāyatanāni -- idhāvuso, bhikkhuno satthā dhammaṃ deseti  aññataro vā garuṭṭhāniyo sabrahmacārī. yathā ^a^M3.0235^ea^ yathā, āvuso,  bhikkhuno satthā dhammaṃ deseti, aññataro vā garuṭṭhāniyo sabrahmacārī,  tathā tathā so {bhikkhu (syā0 kaṃ0)} tasmiṃ dhamme atthappaṭisaṃvedī ca hoti dhammapaṭisaṃvedī  ca. tassa atthappaṭisaṃvedino dhammapaṭisaṃvedino pāmojjaṃ jāyati,  pamuditassa pīti jāyati, pītimanassa kāyo passambhati,  passaddhakāyo sukhaṃ vedeti, sukhino cittaṃ samādhiyati. idaṃ paṭhamaṃ  vimuttāyatanaṃ.</p>
              <p>[03] ``puna caparaṃ, āvuso, bhikkhuno na heva kho satthā dhammaṃ  deseti, aññataro vā garuṭṭhāniyo sabrahmacārī, api ca kho yathāsutaṃ  yathāpariyattaṃ dhammaṃ ^a^T3.0300^ea^ vitthārena paresaṃ deseti yathā ^a^V3.0226^ea^ yathā, āvuso,  bhikkhu yathāsutaṃ yathāpariyattaṃ dhammaṃ vitthārena paresaṃ deseti. tathā  tathā so tasmiṃ dhamme atthappaṭisaṃvedī ca hoti dhammapaṭisaṃvedī ca.  tassa atthappaṭisaṃvedino dhammapaṭisaṃvedino pāmojjaṃ jāyati,  pamuditassa pīti jāyati, pītimanassa kāyo passambhati,  passaddhakāyo sukhaṃ vedeti, sukhino cittaṃ samādhiyati. idaṃ dutiyaṃ  vimuttāyatanaṃ.</p>
              <p>[03] ``puna caparaṃ, āvuso, bhikkhuno na heva kho satthā dhammaṃ  deseti, aññataro vā garuṭṭhāniyo sabrahmacārī, nāpi yathāsutaṃ  yathāpariyattaṃ dhammaṃ vitthārena paresaṃ deseti. api ca kho, yathāsutaṃ  yathāpariyattaṃ dhammaṃ vitthārena sajjhāyaṃ karoti. yathā yathā,  āvuso, bhikkhu yathāsutaṃ yathāpariyattaṃ dhammaṃ vitthārena sajjhāyaṃ  karoti tathā tathā so tasmiṃ dhamme atthappaṭisaṃvedī ca hoti  dhammapaṭisaṃvedī ca. tassa atthappaṭisaṃvedino dhammapaṭisaṃvedino  pāmojjaṃ jāyati, pamuditassa pīti jāyati, pītimanassa kāyo  passambhati, passaddhakāyo sukhaṃ vedeti, sukhino cittaṃ samādhiyati.  idaṃ tatiyaṃ vimuttāyatanaṃ.</p>
              <p>[03] ``puna caparaṃ, āvuso, bhikkhuno na heva kho satthā dhammaṃ  deseti, aññataro vā garuṭṭhāniyo sabrahmacārī, nāpi yathāsutaṃ  yathāpariyattaṃ dhammaṃ vitthārena paresaṃ deseti, nāpi yathāsutaṃ  yathāpariyattaṃ dhammaṃ vitthārena sajjhāyaṃ karoti. api ca kho,  yathāsutaṃ yathāpariyattaṃ dhammaṃ cetasā anuvitakketi anuvicāreti  manasānupekkhati. yathā yathā ^a^M3.0236^ea^, āvuso ^a^T3.0301^ea^, bhikkhu yathāsutaṃ  yathāpariyattaṃ dhammaṃ cetasā anuvitakketi anuvicāreti manasānupekkhati  tathā tathā so tasmiṃ dhamme atthappaṭisaṃvedī ca hoti dhammapaṭisaṃvedī  ca. tassa atthappaṭisaṃvedino dhammapaṭisaṃvedino pāmojjaṃ jāyati,  pamuditassa pīti jāyati, pītimanassa kāyo passambhati,  passaddhakāyo sukhaṃ vedeti, sukhino cittaṃ samādhiyati. idaṃ catutthaṃ  vimuttāyatanaṃ. </p>
              <p>[01] ``puna caparaṃ, āvuso, bhikkhuno na heva kho satthā  dhammaṃ deseti, aññataro vā garuṭṭhāniyo sabrahmacārī, nāpi yathāsutaṃ  yathāpariyattaṃ dhammaṃ vitthārena paresaṃ deseti, nāpi yathāsutaṃ  yathāpariyattaṃ dhammaṃ vitthārena sajjhāyaṃ karoti, nāpi yathāsutaṃ  yathāpariyattaṃ dhammaṃ cetasā anuvitakketi anuvicāreti  manasānupekkhati; api ca khvassa aññataraṃ samādhinimittaṃ suggahitaṃ  hoti sumanasikataṃ sūpadhāritaṃ suppaṭividdhaṃ paññāya. yathā yathā,  āvuso, bhikkhuno aññataraṃ samādhinimittaṃ suggahitaṃ hoti  sumanasikataṃ sūpadhāritaṃ suppaṭividdhaṃ ^a^V3.0227^ea^ paññāya tathā tathā so tasmiṃ  dhamme atthappaṭisaṃvedī ca hoti dhammappaṭisaṃvedī ca. tassa  atthappaṭisaṃvedino dhammappaṭisaṃvedino pāmojjaṃ jāyati, pamuditassa  pīti jāyati, pītimanassa kāyo passambhati, passaddhakāyo sukhaṃ  vedeti, sukhino cittaṃ samādhiyati. idaṃ pañcamaṃ vimuttāyatanaṃ.  ime pañca dhammā abhiññeyyā.</p>
              <p>[03] (ña) ``katame pañca dhammā ^b^sacchikātabbā?^eb^ pañca  dhammakkhandhā -- sīlakkhandho ^a^T3.0302^ea^, samādhikkhandho, paññākkhandho,  vimuttikkhandho, vimuttiñāṇadassanakkhandho. ime pañca dhammā  sacchikātabbā.</p>
              <p>[03] ``iti ime paññāsa dhammā bhūtā tacchā tathā avitathā  anaññathā sammā tathāgatena abhisambuddhā. </p>
            </h4>
            <h4>
              <h4n> cha dhammā </h4n>
              <p>[03] 356^b^.^eb^ ``cha dhammā bahukārā...pe0... cha dhammā  sacchikātabbā.</p>
              <p>[03] (ka) ``katame cha dhammā ^b^bahukārā?^eb^ cha sāraṇīyā  dhammā. idhāvuso, bhikkhuno mettaṃ kāyakammaṃ paccupaṭṭhitaṃ ^a^P3.0280^ea^ hoti  sabrahmacārīsu āvi ceva raho ^a^M3.0237^ea^ ca, ayampi dhammo sāraṇīyo  piyakaraṇo garukaraṇo saṅgahāya avivādāya sāmaggiyā ekībhāvāya  saṃvattati.</p>
              <p>[03] ``puna caparaṃ, āvuso, bhikkhuno mettaṃ vacīkammaṃ...pe0...  ekībhāvāya saṃvattati.</p>
              <p>[03] ``puna caparaṃ, āvuso, bhikkhuno mettaṃ manokammaṃ...pe0...  ekībhāvāya saṃvattati.</p>
              <p>[03] ``puna caparaṃ, āvuso, bhikkhu ye te lābhā dhammikā dhammaladdhā  antamaso pattapariyāpannamattampi, tathārūpehi lābhehi appaṭivibhattabhogī  hoti sīlavantehi sabrahmacārīhi sādhāraṇabhogī, ayampi dhammo  sāraṇīyo...pe0... ekībhāvāya ^a^T3.0303^ea^ saṃvattati.</p>
              <p>[03] ``puna caparaṃ, āvuso, bhikkhu, yāni tāni sīlāni  akhaṇḍāni acchiddāni asabalāni akammāsāni bhujissāni  viññuppasatthāni aparāmaṭṭhāni samādhisaṃvattanikāni, tathārūpesu ^a^V3.0228^ea^   sīlesu sīlasāmaññagato viharati sabrahmacārīhi āvi ceva raho ca,  ayampi dhammo sāraṇīyo...pe0... ekībhāvāya saṃvattati.</p>
              <p>[03] ``puna caparaṃ, āvuso, bhikkhu yāyaṃ diṭṭhi ariyā niyyānikā  niyyāti takkarassa sammā dukkhakkhayāya, tathārūpāya diṭṭhiyā diṭṭhi  sāmaññagato viharati sabrahmacārīhi āvi ceva raho ca, ayampi  dhammo sāraṇīyo piyakaraṇo garukaraṇo, saṅgahāya avivādāya  sāmaggiyā ekībhāvāya saṃvattati. ime cha dhammā bahukārā.</p>
              <p>[03] (kha) ``katame cha dhammā ^b^bhāvetabbā?^eb^ cha  anussatiṭṭhānāni -- buddhānussati, dhammānussati, saṅghānussati,  sīlānussati, cāgānussati, devatānussati. ime cha dhammā  bhāvetabbā.</p>
              <p>[03] (ga) ``katame cha dhammā ^b^pariññeyyā?^eb^ cha ajjhattikāni  āyatanāni -- cakkhāyatanaṃ, sotāyatanaṃ, ghānāyatanaṃ, jivhāyatanaṃ,  kāyāyatanaṃ, manāyatanaṃ. ime cha dhammā pariññeyyā.</p>
              <p>[03] (gha) ``katame cha dhammā ^b^pahātabbā?^eb^ cha taṇhākāyā --  rūpataṇhā, saddataṇhā, gandhataṇhā, rasataṇhā, phoṭṭhabbataṇhā, dhammataṇhā.  ime cha dhammā pahātabbā.</p>
              <p>[03] (ṅa) ``katame ^a^T3.0304^ea^ ^a^M3.0238^ea^ cha dhammā ^b^hānabhāgiyā?^eb^ cha agāravā --  idhāvuso, bhikkhu satthari agāravo viharati appatisso.  dhamme...pe0... saṅghe... sikkhāya... appamāde... paṭisanthāre  agāravo viharati appatisso. ime cha dhammā hānabhāgiyā.</p>
              <p>[03] (ca) ``katame cha dhammā ^b^visesabhāgiyā?^eb^ cha gāravā --  idhāvuso, bhikkhu satthari sagāravo viharati sappatisso  dhamme...pe0... saṅghe... sikkhāya... appamāde... paṭisanthāre  sagāravo viharati sappatisso. ime cha dhammā visesabhāgiyā.</p>
              <p>[03] (cha) ``katame cha dhammā ^b^duppaṭivijjhā?^eb^ cha  nissaraṇiyā dhātuyo -- idhāvuso, bhikkhu evaṃ vadeyya -- `mettā  hi kho me, cetovimutti bhāvitā bahulīkatā yānīkatā vatthukatā  anuṭṭhitā paricitā susamāraddhā, atha ca pana me byāpādo cittaṃ  pariyādāya tiṭṭhatī'ti. so `mā hevaṃ' tissa vacanīyo  `māyasmā evaṃ avaca, mā bhagavantaṃ abbhācikkhi. na hi ^a^V3.0229^ea^ sādhu  bhagavato abbhakkhānaṃ, na hi bhagavā evaṃ vadeyya. aṭṭhānametaṃ āvuso  anavakāso yaṃ mettāya cetovimuttiyā bhāvitāya bahulīkatāya  yānīkatāya vatthukatāya anuṭṭhitāya paricitāya susamāraddhāya. atha  ca panassa byāpādo cittaṃ pariyādāya ṭhassatīti, netaṃ ṭhānaṃ vijjati.  nissaraṇaṃ hetaṃ, āvuso, byāpādassa, yadidaṃ mettācetovimuttī'ti.</p>
              <p>[03] ``idha panāvuso, bhikkhu evaṃ vadeyya -- `karuṇā ^a^T3.0305^ea^ hi kho me  cetovimutti bhāvitā bahulīkatā yānīkatā vatthukatā anuṭṭhitā  paricitā susamāraddhā. atha ca pana me vihesā cittaṃ pariyādāya  tiṭṭhatī'ti. so -- `mā hevaṃ' tissa vacanīyo, `māyasmā  evaṃ avaca, mā bhagavantaṃ abbhācikkhi...pe0... nissaraṇaṃ hetaṃ,  āvuso, vihesāya, yadidaṃ karuṇācetovimuttī'ti.</p>
              <p>[03] ``idha panāvuso, bhikkhu evaṃ vadeyya -- `muditā hi kho me  cetovimutti bhāvitā...pe0... atha ca pana me arati cittaṃ  pariyādāya tiṭṭhatī'ti. so -- `mā hevaṃ' tissa vacanīyo  `māyasmā evaṃ avaca...pe0... nissaraṇaṃ hetaṃ, āvuso aratiyā,  yadidaṃ muditācetovimuttī'ti.</p>
              <p>[03] ``idha ^a^M3.0239^ea^ panāvuso, bhikkhu evaṃ vadeyya -- `upekkhā hi kho  me cetovimutti ^a^T3.0306^ea^ bhāvitā...pe0... atha ca pana me rāgo cittaṃ  pariyādāya tiṭṭhatī'ti. so -- `mā hevaṃ' tissa vacanīyo  `māyasmā evaṃ avaca...pe0... nissaraṇaṃ hetaṃ, āvuso, rāgassa  yadidaṃ upekkhācetovimuttī'ti.</p>
              <p>[03] ``idha panāvuso, bhikkhu evaṃ vadeyya -- `animittā hi kho  me cetovimutti bhāvitā...pe0... atha ca pana me nimittānusāri  viññāṇaṃ hotī'ti. so -- `mā hevaṃ' tissa vacanīyo  `māyasmā evaṃ avaca...pe0... nissaraṇaṃ hetaṃ, āvuso,  sabbanimittānaṃ yadidaṃ animittā cetovimuttī'ti. </p>
              <p>[01] ``idha panāvuso, bhikkhu evaṃ vadeyya -- `asmīti  kho me vigataṃ, ayamahamasmīti na ^a^T3.0307^ea^ samanupassāmi, atha ca pana me  vicikicchākathaṃkathāsallaṃ cittaṃ pariyādāya tiṭṭhatī'ti. so --  `mā hevaṃ' tissa vacanīyo `māyasmā evaṃ avaca, mā bhagavantaṃ  abbhācikkhi, na ^a^V3.0230^ea^ hi sādhu bhagavato abbhakkhānaṃ, na hi bhagavā evaṃ  vadeyya. aṭṭhānametaṃ, āvuso, anavakāso yaṃ asmīti vigate  ayamahamasmīti asamanupassato. atha ca panassa  vicikicchākathaṃkathāsallaṃ cittaṃ pariyādāya ṭhassati, netaṃ ṭhānaṃ  vijjati. nissaraṇaṃ hetaṃ, āvuso, vicikicchākathaṃkathāsallassa,  yadidaṃ asmimānasamugghāṭo'ti. ime cha dhammā duppaṭivijjhā.</p>
              <p>[03] (ja) ``katame ^a^P3.0281^ea^ cha dhammā ^b^uppādetabbā?^eb^ cha satatavihārā.  idhāvuso, bhikkhu cakkhunā rūpaṃ disvā neva sumano hoti na  dummano, upekkhako viharati sato sampajāno. sotena saddaṃ  sutvā...pe0... ghānena gandhaṃ ghāyitvā... jivhāya rasaṃ  sāyitvā... kāyena phoṭṭhabbaṃ phusitvā... manasā dhammaṃ viññāya neva  sumano hoti na dummano, upekkhako viharati sato sampajāno.  ime cha dhammā uppādetabbā.</p>
              <p>[03] (jha) ``katame cha dhammā ^b^abhiññeyyā?^eb^ cha  anuttariyāni -- dassanānuttariyaṃ, savanānuttariyaṃ, lābhānuttariyaṃ,  sikkhānuttariyaṃ, pāricariyānuttariyaṃ, anussatānuttariyaṃ. ime cha  dhammā abhiññeyyā.</p>
              <p>[03] (ña) ``katame cha dhammā ^b^sacchikātabbā?^eb^ cha abhiññā  -- idhāvuso, bhikkhu anekavihitaṃ iddhividhaṃ paccanubhoti -- ekopi  hutvā bahudhā hoti ^a^T3.0308^ea^, bahudhāpi hutvā eko hoti. āvibhāvaṃ  tirobhāvaṃ. tirokuṭṭaṃ tiropākāraṃ tiropabbataṃ asajjamāno gacchati  seyyathāpi ākāse ^a^M3.0240^ea^. pathaviyāpi ummujjanimujjaṃ karoti seyyathāpi  udake. udakepi abhijjamāne gacchati seyyathāpi pathaviyaṃ.  ākāsepi pallaṅkena kamati seyyathāpi pakkhī sakuṇo. imepi  candimasūriye evaṃmahiddhike evaṃmahānubhāve pāṇinā parāmasati  parimajjati. yāva brahmalokāpi kāyena vasaṃ vatteti.</p>
              <p>[03] ``dibbāya sotadhātuyā visuddhāya atikkantamānusikāya ubho  sadde suṇāti dibbe ca mānuse ca, ye dūre santike ca.</p>
              <p>[03] ``parasattānaṃ ^a^V3.0231^ea^ parapuggalānaṃ cetasā ceto paricca pajānāti {jānāti  (syā0 kaṃ0)}, sarāgaṃ  vā cittaṃ sarāgaṃ cittanti pajānāti ^a^T3.0309^ea^ ...pe0... avimuttaṃ vā cittaṃ  avimuttaṃ cittanti pajānāti.</p>
              <p>[03] ``so anekavihitaṃ pubbenivāsaṃ anussarati, seyyathidaṃ ekampi  jātiṃ...pe0... iti sākāraṃ sauddesaṃ anekavihitaṃ pubbenivāsaṃ  anussarati.</p>
              <p>[03] ``dibbena cakkhunā visuddhena atikkantamānusakena satte passati  cavamāne upapajjamāne hīne paṇīte suvaṇṇe dubbaṇṇe sugate duggate  yathākammūpage satte pajānāti ^a^T3.0310^ea^...pe0...</p>
              <p>[03] ``āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja viharati. ime cha  dhammā sacchikātabbā.</p>
              <p>[03] ``iti ime saṭṭhi dhammā bhūtā tacchā tathā avitathā anaññathā  sammā tathāgatena abhisambuddhā. </p>
            </h4>
            <h4>
              <h4n> satta dhammā </h4n>
              <p>[03] 357^b^.^eb^ ``satta ^a^P3.0282^ea^ dhammā bahukārā...pe0... satta dhammā  sacchikātabbā.</p>
              <p>[03] (ka) ``katame satta dhammā ^b^bahukārā?^eb^ satta  ariyadhanāni -- saddhādhanaṃ, sīladhanaṃ, hiridhanaṃ, ottappadhanaṃ,  sutadhanaṃ, cāgadhanaṃ, paññādhanaṃ. ime satta dhammā bahukārā.</p>
              <p>[03] (kha) ``katame ^a^M3.0241^ea^ satta dhammā ^b^bhāvetabbā?^eb^ satta  sambojjhaṅgā -- satisambojjhaṅgo, dhammavicayasambojjhaṅgo,  vīriyasambojjhaṅgo, pītisambojjhaṅgo, passaddhisambojjhaṅgo,  samādhisambojjhaṅgo, upekkhāsambojjhaṅgo ^a^T3.0311^ea^. ime satta dhammā  bhāvetabbā.</p>
              <p>[03] (ga) ``katame satta dhammā ^b^pariññeyyā?^eb^ satta  viññāṇaṭṭhitiyo -- santāvuso, sattā nānattakāyā nānattasaññino,  seyyathāpi manussā ekacce ca devā ekacce ca vinipātikā. ayaṃ  paṭhamā viññāṇaṭṭhiti.</p>
              <p>[03] ``santāvuso ^a^V3.0232^ea^, sattā nānattakāyā ekattasaññino, seyyathāpi  devā brahmakāyikā paṭhamābhinibbattā. ayaṃ dutiyā viññāṇaṭṭhiti.</p>
              <p>[03] ``santāvuso, sattā ekattakāyā nānattasaññino, seyyathāpi  devā ābhassarā. ayaṃ tatiyā viññāṇaṭṭhiti.</p>
              <p>[03] ``santāvuso, sattā ekattakāyā ekattasaññino, seyyathāpi  devā subhakiṇhā. ayaṃ catutthī viññāṇaṭṭhiti.</p>
              <p>[03] ``santāvuso, sattā sabbaso rūpasaññānaṃ samatikkamā...pe0...  `ananto ākāso'ti ākāsānañcāyatanūpagā. ayaṃ pañcamī  viññāṇaṭṭhiti.</p>
              <p>[03] ``santāvuso, sattā sabbaso ākāsānañcāyatanaṃ samatikkamma  `anantaṃ viññāṇa'nti viññāṇañcāyatanūpagā. ayaṃ chaṭṭhī  viññāṇaṭṭhiti.</p>
              <p>[03] ``santāvuso, sattā sabbaso viññāṇañcāyatanaṃ samatikkamma  `natthi kiñcī'ti ākiñcaññāyatanūpagā. ayaṃ sattamī  viññāṇaṭṭhiti. ime satta dhammā pariññeyyā.</p>
              <p>[03] (gha) ``katame satta dhammā ^b^pahātabbā?^eb^ sattānusayā --  kāmarāgānusayo, paṭighānusayo, diṭṭhānusayo, vicikicchānusayo,  mānānusayo, bhavarāgānusayo ^a^T3.0312^ea^, avijjānusayo. ime satta dhammā  pahātabbā.</p>
              <p>[03] (ṅa) ``katame satta dhammā ^b^hānabhāgiyā?^eb^ satta  asaddhammā -- idhāvuso, bhikkhu assaddho hoti, ahiriko hoti,  anottappī hoti, appassuto ^a^M3.0242^ea^ hoti, kusīto hoti, muṭṭhassati hoti,  duppañño hoti. ime satta dhammā hānabhāgiyā.</p>
              <p>[03] (ca) ``katame satta dhammā ^b^visesabhāgiyā?^eb^ satta  saddhammā -- idhāvuso, bhikkhu saddho hoti, hirimā {hiriko (syā0 kaṃ0)} hoti, ottappī  hoti, bahussuto hoti, āraddhavīriyo hoti, upaṭṭhitassati hoti,  paññavā hoti. ime satta dhammā visesabhāgiyā.</p>
              <p>[03] (cha) ``katame ^a^V3.0233^ea^ ^a^P3.0283^ea^ satta dhammā ^b^duppaṭivijjhā?^eb^ satta  sappurisadhammā -- idhāvuso, bhikkhu dhammaññū ca hoti atthaññū ca  attaññū ca mattaññū ca kālaññū ca parisaññū ca puggalaññū ca. ime  satta dhammā duppaṭivijjhā.</p>
              <p>[03] (ja) ``katame satta dhammā ^b^uppādetabbā?^eb^ satta saññā  -- aniccasaññā, anattasaññā, asubhasaññā, ādīnavasaññā,  pahānasaññā, virāgasaññā, nirodhasaññā. ime satta dhammā  uppādetabbā.</p>
              <p>[03] (jha) ``katame satta dhammā ^b^abhiññeyyā?^eb^ satta  niddasavatthūni -- idhāvuso, bhikkhu sikkhāsamādāne tibbacchando  hoti, āyatiñca sikkhāsamādāne avigatapemo. dhammanisantiyā  tibbacchando hoti, āyatiñca ^a^T3.0313^ea^ dhammanisantiyā avigatapemo.  icchāvinaye tibbacchando hoti, āyatiñca icchāvinaye avigatapemo.  paṭisallāne tibbacchando hoti, āyatiñca paṭisallāne avigatapemo.  vīriyāramme tibbacchando hoti, āyatiñca vīriyāramme  avigatapemo. satinepakke tibbacchando hoti, āyatiñca satinepakke  avigatapemo. diṭṭhipaṭivedhe tibbacchando hoti, āyatiñca  diṭṭhipaṭivedhe avigatapemo. ime satta dhammā abhiññeyyā.</p>
              <p>[03] (ña) ``katame satta dhammā ^b^sacchikātabbā?^eb^ satta  khīṇāsavabalāni -- idhāvuso, khīṇāsavassa bhikkhuno aniccato  sabbe saṅkhārā yathābhūtaṃ sammappaññāya sudiṭṭhā honti. yaṃpāvuso,  khīṇāsavassa bhikkhuno aniccato sabbe saṅkhārā yathābhūtaṃ  sammappaññāya sudiṭṭhā honti, idampi khīṇāsavassa bhikkhuno balaṃ  hoti, yaṃ balaṃ āgamma khīṇāsavo bhikkhu āsavānaṃ khayaṃ  paṭijānāti -- `khīṇā me āsavā'ti.</p>
              <p>[03] ``puna ^a^M3.0243^ea^ caparaṃ, āvuso, khīṇāsavassa bhikkhuno aṅgārakāsūpamā  kāmā yathābhūtaṃ sammappaññāya sudiṭṭhā honti. yaṃpāvuso...pe0...  `khīṇā me āsavā'ti.</p>
              <p>[03] ``puna caparaṃ, āvuso, khīṇāsavassa bhikkhuno vivekaninnaṃ  cittaṃ hoti vivekapoṇaṃ vivekapabbhāraṃ vivekaṭṭhaṃ nekkhammābhirataṃ  byantībhūtaṃ sabbaso āsavaṭṭhāniyehi ^a^T3.0314^ea^ dhammehi. yaṃpāvuso...pe0...  `khīṇā me āsavā'ti.</p>
              <p>[03] ``puna ^a^V3.0234^ea^ caparaṃ, āvuso, khīṇāsavassa bhikkhuno cattāro  satipaṭṭhānā bhāvitā honti subhāvitā ^a^P3.0284^ea^. yaṃpāvuso...pe0... `khīṇā  me āsavā'ti.</p>
              <p>[03] ``puna caparaṃ, āvuso, khīṇāsavassa bhikkhuno pañcindriyāni  bhāvitāni honti subhāvitāni. yaṃpāvuso...pe0... `khīṇā me  āsavā'ti.</p>
              <p>[03] ``puna caparaṃ, āvuso, khīṇāsavassa bhikkhuno satta bojjhaṅgā  bhāvitā honti subhāvitā. yaṃpāvuso...pe0... `khīṇā me  āsavā'ti.</p>
              <p>[03] ``puna caparaṃ, āvuso, khīṇāsavassa bhikkhuno ariyo  aṭṭhaṅgiko maggo bhāvito hoti subhāvito. yaṃpāvuso, khīṇāsavassa  bhikkhuno ariyo aṭṭhaṅgiko ^a^T3.0315^ea^ maggo bhāvito hoti subhāvito, idampi  khīṇāsavassa bhikkhuno balaṃ hoti, yaṃ balaṃ āgamma khīṇāsavo  bhikkhu āsavānaṃ khayaṃ paṭijānāti -- `khīṇā me āsavā'ti.  ime satta dhammā sacchikātabbā.</p>
              <p>[03] ``itime sattati dhammā bhūtā tacchā tathā avitathā anaññathā  sammā tathāgatena abhisambuddhā. </p>
              <p>[06] paṭhamabhāṇavāro niṭṭhito. </p>
            </h4>
            <h4>
              <h4n> aṭṭha dhammā </h4n>
              <p>[03] 358^b^.^eb^ ``aṭṭha dhammā bahukārā...pe0... aṭṭha dhammā  sacchikātabbā.</p>
              <p>[03] (ka) ``katame aṭṭha dhammā ^b^bahukārā?^eb^ aṭṭha hetū aṭṭha  paccayā ādibrahmacariyikāya paññāya appaṭiladdhāya paṭilābhāya  paṭiladdhāya bhiyyobhāvāya ^a^M3.0244^ea^ vepullāya bhāvanāya pāripūriyā saṃvattanti.  katame aṭṭha? idhāvuso, bhikkhu satthāraṃ {satthāraṃ vā (syā0 ka0)} upanissāya viharati  aññataraṃ vā garuṭṭhāniyaṃ sabrahmacāriṃ, yatthassa tibbaṃ hirottappaṃ  paccupaṭṭhitaṃ hoti pemañca gāravo ^a^V3.0235^ea^ ca. ayaṃ paṭhamo hetu paṭhamo paccayo  ādibrahmacariyikāya paññāya appaṭiladdhāya paṭilābhāya ^a^P3.0285^ea^. paṭiladdhāya  bhiyyobhāvāya vepullāya bhāvanāya pāripūriyā saṃvattati.</p>
              <p>[03] ``taṃ kho pana satthāraṃ upanissāya viharati aññataraṃ vā  garuṭṭhāniyaṃ sabrahmacāriṃ ^a^T3.0316^ea^, yatthassa tibbaṃ hirottappaṃ paccupaṭṭhitaṃ hoti  pemañca gāravo ca. te kālena kālaṃ upasaṅkamitvā paripucchati  paripañhati -- `idaṃ, bhante, kathaṃ? imassa ko attho'ti?  tassa te āyasmanto avivaṭañceva vivaranti, anuttānīkatañca uttānī  {anuttānikatañca uttāniṃ (ka0)}  karonti, anekavihitesu ca kaṅkhāṭṭhāniyesu dhammesu kaṅkhaṃ  paṭivinodenti. ayaṃ dutiyo hetu dutiyo paccayo  ādibrahmacariyikāya paññāya appaṭiladdhāya paṭilābhāya, paṭiladdhāya  bhiyyobhāvāya, vepullāya bhāvanāya pāripūriyā saṃvattati.</p>
              <p>[03] ``taṃ kho pana dhammaṃ sutvā dvayena vūpakāsena sampādeti --  kāyavūpakāsena ca cittavūpakāsena ca. ayaṃ tatiyo hetu tatiyo  paccayo ādibrahmacariyikāya paññāya appaṭiladdhāya paṭilābhāya,  paṭiladdhāya bhiyyobhāvāya vepullāya bhāvanāya pāripūriyā saṃvattati.</p>
              <p>[03] ``puna caparaṃ, āvuso, bhikkhu sīlavā hoti,  pātimokkhasaṃvarasaṃvuto viharati ācāragocarasampanno, aṇumattesu  vajjesu bhayadassāvī samādāya sikkhati sikkhāpadesu. ayaṃ catuttho  hetu catuttho paccayo ādibrahmacariyikāya paññāya appaṭiladdhāya  paṭilābhāya, paṭiladdhāya bhiyyobhāvāya vepullāya bhāvanāya pāripūriyā  saṃvattati.</p>
              <p>[03] ``puna caparaṃ, āvuso, bhikkhu bahussuto hoti sutadharo  sutasannicayo. ye te dhammā ādikalyāṇā majjhekalyāṇā  pariyosānakalyāṇā sātthā sabyañjanā kevalaparipuṇṇaṃ parisuddhaṃ  brahmacariyaṃ abhivadanti, tathārūpāssa dhammā bahussutā honti dhātā ^a^T3.0317^ea^  vacasā ^a^M3.0245^ea^ paricitā manasānupekkhitā diṭṭhiyā suppaṭividdhā. ayaṃ  pañcamo hetu pañcamo paccayo ādibrahmacariyikāya paññāya  appaṭiladdhāya paṭilābhāya, paṭiladdhāya bhiyyobhāvāya vepullāya  bhāvanāya pāripūriyā saṃvattati.</p>
              <p>[03] ``puna caparaṃ, āvuso, bhikkhu āraddhavīriyo viharati  akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā  daḷhaparakkamo anikkhittadhuro kusalesu dhammesu. ayaṃ chaṭṭho ^a^P3.0286^ea^ ^a^V3.0236^ea^ hetu  chaṭṭho paccayo ādibrahmacariyikāya paññāya appaṭiladdhāya paṭilābhāya,  paṭiladdhāya bhiyyobhāvāya vepullāya bhāvanāya pāripūriyā saṃvattati.</p>
              <p>[03] ``puna caparaṃ, āvuso, bhikkhu satimā hoti paramena  satinepakkena samannāgato. cirakatampi cirabhāsitampi saritā  anussaritā. ayaṃ sattamo hetu sattamo paccayo ādibrahmacariyikāya  paññāya appaṭiladdhāya paṭilābhāya, paṭiladdhāya bhiyyobhāvāya vepullāya  bhāvanāya pāripūriyā saṃvattati.</p>
              <p>[03] ``puna caparaṃ, āvuso, bhikkhu pañcasu upādānakkhandhesu,  udayabbayānupassī viharati -- `iti rūpaṃ iti rūpassa samudayo  iti rūpassa atthaṅgamo; iti vedanā iti vedanāya samudayo iti  vedanāya atthaṅgamo; iti saññā iti saññāya samudayo iti saññāya  atthaṅgamo; iti saṅkhārā iti saṅkhārānaṃ samudayo iti  saṅkhārānaṃ atthaṅgamo; iti viññāṇaṃ iti viññāṇassa samudayo  iti viññāṇassa atthaṅgamo'ti. ayaṃ aṭṭhamo hetu aṭṭhamo paccayo  ādibrahmacariyikāya ^a^T3.0318^ea^ paññāya appaṭiladdhāya paṭilābhāya, paṭiladdhāya  bhiyyobhāvāya vepullāya bhāvanāya pāripūriyā saṃvattati. ime aṭṭha  dhammā bahukārā.</p>
              <p>[03] (kha) ``katame aṭṭha dhammā ^b^bhāvetabbā?^eb^ ariyo  aṭṭhaṅgiko maggo seyyathidaṃ -- sammādiṭṭhi, sammāsaṅkappo,  sammāvācā, sammākammanto, sammāājīvo, sammāvāyāmo,  sammāsati, sammāsamādhi. ime aṭṭha dhammā bhāvetabbā.</p>
              <p>[03] (ga) ``katame aṭṭha dhammā ^b^pariññeyyā?^eb^ aṭṭha lokadhammā  -- lābho ca, alābho ca, yaso ca, ayaso ca, nindā ca, pasaṃsā  ca, sukhañca, dukkhañca. ime aṭṭha dhammā pariññeyyā.</p>
              <p>[03] (gha) ``katame ^a^M3.0246^ea^ aṭṭha dhammā ^b^pahātabbā?^eb^ aṭṭha  micchattā ^a^P3.0287^ea^ --  micchādiṭṭhi, micchāsaṅkappo, micchāvācā, micchākammanto,  micchāājīvo, micchāvāyāmo, micchāsati, micchāsamādhi. ime  aṭṭha dhammā pahātabbā.</p>
              <p>[03] (ṅa) ``katame aṭṭha dhammā ^b^hānabhāgiyā?^eb^ aṭṭha  kusītavatthūni. idhāvuso, bhikkhunā kammaṃ kātabbaṃ hoti, tassa  evaṃ hoti -- `kammaṃ kho me kātabbaṃ bhavissati, kammaṃ kho pana ^a^V3.0237^ea^   me karontassa kāyo kilamissati, handāhaṃ nipajjāmī'ti. so  nipajjati, na vīriyaṃ ārabhati appattassa pattiyā anadhigatassa  adhigamāya asacchikatassa sacchikiriyāya. idaṃ paṭhamaṃ kusītavatthu.</p>
              <p>[03] ``puna caparaṃ, āvuso, bhikkhunā kammaṃ kataṃ hoti ^a^T3.0319^ea^. tassa  evaṃ hoti -- `ahaṃ kho kammaṃ akāsiṃ, kammaṃ kho pana me  karontassa kāyo kilanto, handāhaṃ nipajjāmī'ti. so nipajjati,  na vīriyaṃ ārabhati...pe0... idaṃ dutiyaṃ kusītavatthu.</p>
              <p>[03] ``puna caparaṃ, āvuso, bhikkhunā maggo gantabbo hoti.  tassa evaṃ hoti -- `maggo kho me gantabbo bhavissati, maggaṃ kho  pana me gacchantassa kāyo kilamissati, handāhaṃ nipajjāmī'ti.  so nipajjati, na vīriyaṃ ārabhati...pe0... idaṃ tatiyaṃ  kusītavatthu.</p>
              <p>[03] ``puna caparaṃ, āvuso, bhikkhunā maggo gato hoti. tassa  evaṃ hoti -- `ahaṃ kho maggaṃ agamāsiṃ, maggaṃ kho pana me  gacchantassa kāyo kilanto, handāhaṃ nipajjāmī'ti. so nipajjati,  na vīriyaṃ ārabhati...pe0... idaṃ catutthaṃ kusītavatthu.</p>
              <p>[03] ``puna caparaṃ, āvuso, bhikkhu gāmaṃ vā nigamaṃ vā piṇḍāya  caranto na labhati lūkhassa vā paṇītassa vā bhojanassa yāvadatthaṃ  pāripūriṃ. tassa evaṃ hoti -- `ahaṃ kho gāmaṃ vā nigamaṃ vā  piṇḍāya caranto nālatthaṃ lūkhassa vā paṇītassa vā bhojanassa  yāvadatthaṃ pāripūriṃ, tassa me kāyo kilanto akammañño, handāhaṃ  nipajjāmī'ti...pe0... idaṃ pañcamaṃ kusītavatthu.</p>
              <p>[03] ``puna caparaṃ, āvuso, bhikkhu gāmaṃ vā nigamaṃ vā piṇḍāya  caranto labhati lūkhassa vā paṇītassa vā bhojanassa yāvadatthaṃ  pāripūriṃ. tassa evaṃ hoti -- `ahaṃ kho gāmaṃ vā nigamaṃ vā  piṇḍāya caranto alatthaṃ lūkhassa ^a^M3.0247^ea^ vā paṇītassa vā bhojanassa  yāvadatthaṃ pāripūriṃ ^a^T3.0320^ea^, tassa me kāyo garuko akammañño, māsācitaṃ  maññe, handāhaṃ nipajjāmī'ti. so nipajjati...pe0... idaṃ chaṭṭhaṃ  kusītavatthu.</p>
              <p>[03] ``puna caparaṃ, āvuso, bhikkhuno uppanno hoti appamattako  ābādho, tassa evaṃ hoti ^a^V3.0238^ea^ -- `uppanno kho me ayaṃ appamattako  ābādho atthi kappo nipajjituṃ, handāhaṃ nipajjāmī'ti. so  nipajjati...pe0... idaṃ sattamaṃ kusītavatthu.</p>
              <p>[03] ``puna caparaṃ, āvuso, bhikkhu gilānāvuṭṭhito hoti  aciravuṭṭhito gelaññā. tassa evaṃ hoti -- `ahaṃ kho  gilānāvuṭṭhito aciravuṭṭhito gelaññā. tassa me kāyo dubbalo  akammañño, handāhaṃ nipajjāmī'ti. so nipajjati...pe0... idaṃ  aṭṭhamaṃ kusītavatthu. ime aṭṭha dhammā hānabhāgiyā.</p>
              <p>[03] (ca) ``katame aṭṭha dhammā ^b^visesabhāgiyā?^eb^ aṭṭha  ārambhavatthūni. idhāvuso, bhikkhunā kammaṃ kātabbaṃ hoti, tassa  evaṃ hoti -- `kammaṃ kho me kātabbaṃ bhavissati, kammaṃ kho pana me  karontena na sukaraṃ buddhānaṃ sāsanaṃ manasikātuṃ, handāhaṃ vīriyaṃ  ārabhāmi appattassa pattiyā anadhigatassa adhigamāya asacchikatassa  ^a^T3.0321^ea^ sacchikiriyāyā'ti. so vīriyaṃ ārabhati appattassa pattiyā  anadhigatassa adhigamāya asacchikatassa sacchikiriyāya. idaṃ  paṭhamaṃ ārambhavatthu.</p>
              <p>[03] ``puna caparaṃ, āvuso, bhikkhunā kammaṃ kataṃ hoti. tassa  evaṃ hoti -- `ahaṃ kho kammaṃ akāsiṃ, kammaṃ kho panāhaṃ karonto  nāsakkhiṃ buddhānaṃ sāsanaṃ manasikātuṃ, handāhaṃ vīriyaṃ  ārabhāmi...pe0... idaṃ dutiyaṃ ārambhavatthu.</p>
              <p>[03] ``puna caparaṃ, āvuso, bhikkhunā maggo gantabbo hoti.  tassa evaṃ hoti -- `maggo kho me gantabbo bhavissati, maggaṃ kho  pana me gacchantena na sukaraṃ buddhānaṃ sāsanaṃ manasikātuṃ, handāhaṃ  vīriyaṃ ārabhāmi...pe0... idaṃ tatiyaṃ ārambhavatthu.</p>
              <p>[03] ``puna caparaṃ, āvuso, bhikkhunā maggo gato hoti. tassa  evaṃ hoti -- `ahaṃ kho maggaṃ agamāsiṃ, maggaṃ kho panāhaṃ gacchanto  nāsakkhiṃ buddhānaṃ sāsanaṃ manasikātuṃ, handāhaṃ vīriyaṃ  ārabhāmi...pe0... idaṃ catutthaṃ ārambhavatthu.</p>
              <p>[03] ``puna ^a^M3.0248^ea^ caparaṃ, āvuso, bhikkhu gāmaṃ vā nigamaṃ vā piṇḍāya  caranto na ^a^T3.0322^ea^ labhati lūkhassa vā paṇītassa vā bhojanassa yāvadatthaṃ  pāripūriṃ. tassa evaṃ hoti -- `ahaṃ kho gāmaṃ vā nigamaṃ vā  piṇḍāya caranto nālatthaṃ lūkhassa vā paṇītassa vā bhojanassa  yāvadatthaṃ pāripūriṃ ^a^V3.0239^ea^, tassa me kāyo lahuko kammañño, handāhaṃ vīriyaṃ  ārabhāmi...pe0... idaṃ pañcamaṃ ārambhavatthu.</p>
              <p>[03] ``puna caparaṃ, āvuso, bhikkhu gāmaṃ vā nigamaṃ vā piṇḍāya  caranto labhati lūkhassa vā paṇītassa vā bhojanassa yāvadatthaṃ  pāripūriṃ. tassa evaṃ hoti -- `ahaṃ kho gāmaṃ vā nigamaṃ vā  piṇḍāya caranto alatthaṃ lūkhassa vā paṇītassa vā bhojanassa  yāvadatthaṃ pāripūriṃ. tassa me kāyo balavā kammañño, handāhaṃ  vīriyaṃ ārabhāmi...pe0... idaṃ chaṭṭhaṃ ārambhavatthu.</p>
              <p>[03] ``puna caparaṃ, āvuso, bhikkhuno uppanno hoti appamattako  ābādho. tassa evaṃ hoti -- `uppanno kho me ayaṃ appamattako  ābādho ṭhānaṃ kho panetaṃ vijjati, yaṃ me ābādho pavaḍḍheyya, handāhaṃ  vīriyaṃ ārabhāmi...pe0... idaṃ ^a^T3.0323^ea^ sattamaṃ ārambhavatthu.</p>
              <p>[03] ``puna caparaṃ, āvuso, bhikkhu gilānā vuṭṭhito hoti  aciravuṭṭhito gelaññā. tassa evaṃ hoti -- `ahaṃ kho gilānā  vuṭṭhito aciravuṭṭhito gelaññā, ṭhānaṃ kho panetaṃ vijjati, yaṃ me  ābādho paccudāvatteyya, handāhaṃ vīriyaṃ ārabhāmi appattassa pattiyā  anadhigatassa adhigamāya asacchikatassa sacchikiriyāyā'ti. so  vīriyaṃ ārabhati appattassa pattiyā anadhigatassa adhigamāya  asacchikatassa sacchikiriyāya. idaṃ aṭṭhamaṃ ārambhavatthu. ime aṭṭha  dhammā visesabhāgiyā.</p>
              <p>[03] (cha) ``katame aṭṭha dhammā ^b^duppaṭivijjhā?^eb^ aṭṭha akkhaṇā  asamayā brahmacariyavāsāya. idhāvuso, tathāgato ca loke uppanno  hoti arahaṃ sammāsambuddho, dhammo ca desiyati opasamiko  parinibbāniko sambodhagāmī sugatappavedito. ayañca puggalo  nirayaṃ upapanno hoti. ayaṃ paṭhamo akkhaṇo asamayo  brahmacariyavāsāya.</p>
              <p>[03] ``puna caparaṃ, āvuso, tathāgato ca loke uppanno hoti arahaṃ  sammāsambuddho, dhammo ca desiyati opasamiko parinibbāniko  sambodhagāmī ^a^M3.0249^ea^ sugatappavedito, ayañca puggalo tiracchānayoniṃ  upapanno hoti. ayaṃ dutiyo akkhaṇo asamayo brahmacariyavāsāya.</p>
              <p>[03] ``puna ^a^V3.0240^ea^ caparaṃ...pe0... pettivisayaṃ ^a^T3.0324^ea^ upapanno hoti. ayaṃ  tatiyo akkhaṇo asamayo brahmacariyavāsāya.</p>
              <p>[03] ``puna caparaṃ...pe0... aññataraṃ dīghāyukaṃ devanikāyaṃ upapanno  hoti. ayaṃ catuttho akkhaṇo asamayo brahmacariyavāsāya.</p>
              <p>[03] ``puna caparaṃ...pe0... paccantimesu janapadesu paccājāto hoti  milakkhesu aviññātāresu, yattha natthi gati bhikkhūnaṃ bhikkhunīnaṃ  upāsakānaṃ upāsikānaṃ. ayaṃ pañcamo akkhaṇo asamayo  brahmacariyavāsāya.</p>
              <p>[03] ``puna caparaṃ...pe0... ayañca puggalo majjhimesu janapadesu  paccājāto hoti, so ca hoti micchādiṭṭhiko viparītadassano --  `natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ  kammānaṃ phalaṃ vipāko, natthi ayaṃ loko, natthi paro loko, natthi  mātā, natthi pitā, natthi sattā opapātikā, natthi loke  samaṇabrāhmaṇā sammaggatā sammāpaṭipannā ye imañca lokaṃ parañca lokaṃ  sayaṃ abhiññā sacchikatvā pavedentī'ti. ayaṃ chaṭṭho akkhaṇo  asamayo brahmacariyavāsāya.</p>
              <p>[03] ``puna caparaṃ...pe0... ayañca puggalo majjhimesu janapadesu  paccājāto hoti ^a^T3.0325^ea^, so ca hoti duppañño jaḷo eḷamūgo, nappaṭibalo  subhāsitadubbhāsitānamatthamaññātuṃ. ayaṃ sattamo akkhaṇo asamayo  brahmacariyavāsāya.</p>
              <p>[03] ``puna caparaṃ...pe0... ayañca puggalo majjhimesu janapadesu  paccājāto hoti, so ca hoti paññavā ajaḷo aneḷamūgo, paṭibalo  subhāsitadubbhāsitānamatthamaññātuṃ. ayaṃ aṭṭhamo akkhaṇo asamayo  brahmacariyavāsāya. ime aṭṭha dhammā duppaṭivijjhā.</p>
              <p>[03] (ja) ``katame aṭṭha dhammā ^b^uppādetabbā?^eb^ aṭṭha  mahāpurisavitakkā -- appicchassāyaṃ dhammo, nāyaṃ dhammo mahicchassa.  santuṭṭhassāyaṃ dhammo, nāyaṃ dhammo asantuṭṭhassa. pavivittassāyaṃ  dhammo, nāyaṃ dhammo saṅgaṇikārāmassa. āraddhavīriyassāyaṃ dhammo,  nāyaṃ dhammo kusītassa. upaṭṭhitasatissāyaṃ dhammo, nāyaṃ dhammo  muṭṭhassatissa. samāhitassāyaṃ dhammo, nāyaṃ dhammo asamāhitassa ^a^M3.0250^ea^ ^a^V3.0241^ea^.  paññavato {paññāvato (sī0 pī0)} ayaṃ dhammo, nāyaṃ dhammo duppaññassa. nippapañcassāyaṃ  dhammo, nāyaṃ dhammo papañcārāmassāti {nippapañcārāmassa ayaṃ dhammo  nippapañcaratino, nāyaṃ dhammo papañcārāmassa papañcaratinoti (sī0  syā0 pī0) aṅguttarepi tatheva dissati. aṭṭhakathāṭīkā pana  oloketabbā} ime aṭṭha dhammā uppādetabbā.</p>
              <p>[03] (jha) ``katame aṭṭha dhammā ^b^abhiññeyyā?^eb^ aṭṭha  abhibhāyatanāni -- ajjhattaṃ rūpasaññī eko bahiddhā rūpāni passati  parittāni suvaṇṇadubbaṇṇāni ^a^T3.0326^ea^, `tāni abhibhuyya jānāmi  passāmī'ti -- evaṃsaññī hoti. idaṃ paṭhamaṃ abhibhāyatanaṃ.</p>
              <p>[03] ``ajjhattaṃ rūpasaññī eko bahiddhā rūpāni passati  appamāṇāni suvaṇṇadubbaṇṇāni, `tāni abhibhuyya jānāmi  passāmī'ti -- evaṃsaññī hoti. idaṃ dutiyaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  parittāni suvaṇṇadubbaṇṇāni, `tāni abhibhuyya jānāmi  passāmī'ti evaṃsaññī hoti. idaṃ tatiyaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  appamāṇāni suvaṇṇadubbaṇṇāni, `tāni abhibhuyya jānāmi  passāmī'ti evaṃsaññī hoti. idaṃ catutthaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati nīlāni  nīlavaṇṇāni nīlanidassanāni nīlanibhāsāni. seyyathāpi nāma  umāpupphaṃ nīlaṃ nīlavaṇṇaṃ nīlanidassanaṃ nīlanibhāsaṃ. seyyathā vā  pana taṃ vatthaṃ bārāṇaseyyakaṃ ubhatobhāgavimaṭṭhaṃ nīlaṃ nīlavaṇṇaṃ  nīlanidassanaṃ nīlanibhāsaṃ, evameva ajjhattaṃ arūpasaññī eko  bahiddhā rūpāni passati nīlāni nīlavaṇṇāni nīlanidassanāni  nīlanibhāsāni, `tāni abhibhuyya jānāmi passāmī'ti evaṃsaññī  hoti. idaṃ pañcamaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati pītāni  pītavaṇṇāni pītanidassanāni pītanibhāsāni. seyyathāpi nāma  kaṇikārapupphaṃ pītaṃ pītavaṇṇaṃ pītanidassanaṃ pītanibhāsaṃ. seyyathā  vā pana taṃ vatthaṃ bārāṇaseyyakaṃ ^a^M3.0251^ea^ ubhatobhāgavimaṭṭhaṃ pītaṃ pītavaṇṇaṃ  pītanidassanaṃ pītanibhāsaṃ ^a^T3.0327^ea^, evameva ajjhattaṃ arūpasaññī eko bahiddhā  rūpāni passati pītāni pītavaṇṇāni pītanidassanāni  pītanibhāsāni, `tāni abhibhuyya jānāmi passāmī'ti evaṃsaññī  hoti. idaṃ chaṭṭhaṃ abhibhāyatanaṃ.</p>
              <p>[03] ``ajjhattaṃ ^a^V3.0242^ea^ arūpasaññī eko bahiddhā rūpāni passati  lohitakāni lohitakavaṇṇāni lohitakanidassanāni  lohitakanibhāsāni. seyyathāpi nāma bandhujīvakapupphaṃ lohitakaṃ  lohitakavaṇṇaṃ lohitakanidassanaṃ lohitakanibhāsaṃ, seyyathā vā pana  taṃ vatthaṃ bārāṇaseyyakaṃ ubhatobhāgavimaṭṭhaṃ lohitakaṃ lohitakavaṇṇaṃ  lohitakanidassanaṃ lohitakanibhāsaṃ, evameva ajjhattaṃ arūpasaññī  eko bahiddhā rūpāni passati lohitakāni lohitakavaṇṇāni  lohitakanidassanāni lohitakanibhāsāni, `tāni abhibhuyya  jānāmi passāmī'ti evaṃsaññī hoti. idaṃ sattamaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  odātāni odātavaṇṇāni odātanidassanāni odātanibhāsāni.  seyyathāpi nāma osadhitārakā odātā odātavaṇṇā  odātanidassanā odātanibhāsā, seyyathā vā pana taṃ vatthaṃ  bārāṇaseyyakaṃ ubhatobhāgavimaṭṭhaṃ odātaṃ odātavaṇṇaṃ odātanidassanaṃ  odātanibhāsaṃ, evameva ajjhattaṃ arūpasaññī eko bahiddhā rūpāni  passati odātāni odātavaṇṇāni odātanidassanāni  odātanibhāsāni, `tāni abhibhuyya jānāmi passāmī'ti  evaṃsaññī hoti. idaṃ aṭṭhamaṃ abhibhāyatanaṃ. ime aṭṭha dhammā  abhiññeyyā.</p>
              <p>[03] (ña) ``katame ^a^T3.0328^ea^ ^a^P3.0288^ea^ aṭṭha dhammā ^b^sacchikātabbā?^eb^ aṭṭha  vimokkhā -- rūpī rūpāni passati. ayaṃ paṭhamo vimokkho.</p>
              <p>[03] ``ajjhattaṃ arūpasaññī eko bahiddhā rūpāni passati. ayaṃ  dutiyo vimokkho.</p>
              <p>[03] ``subhanteva adhimutto hoti. ayaṃ tatiyo vimokkho.</p>
              <p>[03] ``sabbaso rūpasaññānaṃ samatikkamā paṭighasaññānaṃ atthaṅgamā  nānattasaññānaṃ amanasikārā `ananto ākāso'ti  ākāsānañcāyatanaṃ upasampajja viharati. ayaṃ catuttho vimokkho.</p>
              <p>[03] ``sabbaso ^a^M3.0252^ea^ ākāsānañcāyatanaṃ samatikkamma `anantaṃ  viññāṇa'nti viññāṇañcāyatanaṃ upasampajja viharati. ayaṃ pañcamo  vimokkho.</p>
              <p>[03] ``sabbaso ^a^V3.0243^ea^ viññāṇañcāyatanaṃ samatikkamma `natthi kiñcī'ti  ākiñcaññāyatanaṃ upasampajja viharati. ayaṃ chaṭṭho vimokkho.</p>
              <p>[03] ``sabbaso ākiñcaññāyatanaṃ samatikkamma  nevasaññānāsaññāyatanaṃ upasampajja viharati. ayaṃ sattamo vimokkho.</p>
              <p>[03] ``sabbaso nevasaññānāsaññāyatanaṃ samatikkamma  saññāvedayitanirodhaṃ upasampajja viharati. ayaṃ aṭṭhamo vimokkho.  ime aṭṭha dhammā sacchikātabbā.</p>
              <p>[03] ``iti ime asīti dhammā bhūtā tacchā tathā avitathā  anaññathā sammā tathāgatena abhisambuddhā. </p>
            </h4>
            <h4>
              <h4n> nava dhammā </h4n>
              <p>[03] 359^b^.^eb^ ``nava dhammā bahukārā...pe0... nava dhammā  sacchikātabbā.</p>
              <p>[03] (ka) ``katame ^a^T3.0329^ea^ nava dhammā ^b^bahukārā?^eb^ nava  yonisomanasikāramūlakā dhammā, yonisomanasikaroto pāmojjaṃ  jāyati, pamuditassa pīti jāyati, pītimanassa kāyo passambhati,  passaddhakāyo sukhaṃ vedeti, sukhino cittaṃ samādhiyati, samāhite  citte yathābhūtaṃ jānāti passati, yathābhūtaṃ jānaṃ passaṃ nibbindati,  nibbindaṃ virajjati, virāgā vimuccati. ime nava dhammā bahukārā.</p>
              <p>[03] (kha) ``katame nava dhammā ^b^bhāvetabbā?^eb^ nava  pārisuddhipadhāniyaṅgāni -- sīlavisuddhi pārisuddhipadhāniyaṅgaṃ,  cittavisuddhi pārisuddhipadhāniyaṅgaṃ, diṭṭhivisuddhi pārisuddhipadhāniyaṅgaṃ,  kaṅkhāvitaraṇavisuddhi pārisuddhipadhāniyaṅgaṃ, maggāmaggañāṇadassana -- visuddhi  pārisuddhipadhāniyaṅgaṃ, paṭipadāñāṇadassanavisuddhi pārisuddhipadhāniyaṅgaṃ,  ñāṇadassanavisuddhi pārisuddhipadhāniyaṅgaṃ, paññāvisuddhi  pārisuddhipadhāniyaṅgaṃ, vimuttivisuddhi pārisuddhipadhāniyaṅgaṃ. ime  nava dhammā bhāvetabbā.</p>
              <p>[03] (ga) ``katame nava dhammā ^b^pariññeyyā?^eb^ nava sattāvāsā  -- santāvuso, sattā nānattakāyā ^a^V3.0244^ea^ nānattasaññino, seyyathāpi manussā  ekacce ca devā ekacce ca vinipātikā. ayaṃ paṭhamo sattāvāso.</p>
              <p>[03] ``santāvuso ^a^M3.0253^ea^, sattā nānattakāyā ekattasaññino, seyyathāpi  devā brahmakāyikā paṭhamābhinibbattā. ayaṃ dutiyo sattāvāso.</p>
              <p>[03] ``santāvuso, sattā ekattakāyā ^a^T3.0330^ea^ nānattasaññino, seyyathāpi  devā ābhassarā. ayaṃ tatiyo sattāvāso.</p>
              <p>[03] ``santāvuso, sattā ekattakāyā ekattasaññino, seyyathāpi  devā subhakiṇhā. ayaṃ catuttho sattāvāso.</p>
              <p>[03] ``santāvuso, sattā asaññino appaṭisaṃvedino, seyyathāpi  devā asaññasattā. ayaṃ pañcamo sattāvāso.</p>
              <p>[03] ``santāvuso, sattā sabbaso rūpasaññānaṃ samatikkamā  paṭighasaññānaṃ atthaṅgamā nānattasaññānaṃ amanasikārā `ananto  ākāso'ti ākāsānañcāyatanūpagā. ayaṃ chaṭṭho sattāvāso.</p>
              <p>[03] ``santāvuso, sattā sabbaso ākāsānañcāyatanaṃ samatikkamma  `anantaṃ viññāṇa'nti viññāṇañcāyatanūpagā. ayaṃ sattamo  sattāvāso.</p>
              <p>[03] ``santāvuso, sattā sabbaso viññāṇañcāyatanaṃ samatikkamma  `natthi kiñcī'ti ākiñcaññāyatanūpagā. ayaṃ aṭṭhamo sattāvāso.</p>
              <p>[03] ``santāvuso, sattā sabbaso ākiñcaññāyatanaṃ samatikkamma  nevasaññānāsaññāyatanūpagā. ayaṃ navamo sattāvāso. ime nava  dhammā pariññeyyā.</p>
              <p>[03] (gha) ``katame nava dhammā ^b^pahātabbā?^eb^ nava taṇhāmūlakā ^a^P3.0289^ea^   dhammā -- taṇhaṃ paṭicca pariyesanā, pariyesanaṃ paṭicca lābho, lābhaṃ  paṭicca vinicchayo, vinicchayaṃ paṭicca chandarāgo ^a^V3.0245^ea^, chandarāgaṃ paṭicca  ajjhosānaṃ, ajjhosānaṃ paṭicca pariggaho, pariggahaṃ paṭicca  macchariyaṃ, macchariyaṃ paṭicca ārakkho, ārakkhādhikaraṇaṃ {ārakkhādhikaraṇaṃ  paṭicca (syā0 pī0 ka0)}  daṇḍādānasatthādānakalahaviggahavivādatuvaṃtuvaṃpesuññamusāvādā aneke  pāpakā akusalā dhammā sambhavanti. ime nava dhammā pahātabbā.</p>
              <p>[03] (ṅa) ``katame ^a^T3.0331^ea^ ^a^M3.0254^ea^ nava dhammā ^b^hānabhāgiyā?^eb^ nava  āghātavatthūni -- `anatthaṃ me acarī'ti āghātaṃ bandhati,  `anatthaṃ me caratī'ti āghātaṃ bandhati, `anatthaṃ me  carissatī'ti āghātaṃ bandhati; `piyassa me manāpassa anatthaṃ  acarī'ti āghātaṃ bandhati...pe0... `anatthaṃ caratī'ti āghātaṃ  bandhati...pe0... `anatthaṃ carissatī'ti āghātaṃ bandhati;  `appiyassa me amanāpassa atthaṃ acarī'ti āghātaṃ  bandhati...pe0... `atthaṃ caratī'ti āghātaṃ bandhati...pe0...  `atthaṃ carissatī'ti āghātaṃ bandhati. ime nava dhammā  hānabhāgiyā.</p>
              <p>[03] (ca) ``katame nava dhammā ^b^visesabhāgiyā?^eb^ nava  āghātapaṭivinayā -- `anatthaṃ me acari, taṃ kutettha labbhā'ti  āghātaṃ paṭivineti; `anatthaṃ me carati, taṃ kutettha labbhā'ti  āghātaṃ paṭivineti; `anatthaṃ me carissati, taṃ kutettha labbhā'ti  āghātaṃ paṭivineti; `piyassa me manāpassa anatthaṃ acari...pe0...  anatthaṃ carati...pe0... anatthaṃ carissati, taṃ kutettha labbhā'ti  āghātaṃ paṭivineti; `appiyassa me amanāpassa atthaṃ  acari...pe0... atthaṃ carati...pe0... atthaṃ carissati, taṃ kutettha  labbhā'ti āghātaṃ ^a^T3.0332^ea^ paṭivineti. ime nava dhammā visesabhāgiyā.</p>
              <p>[03] (cha) ``katame nava dhammā ^b^duppaṭivijjhā?^eb^ nava nānattā  -- dhātunānattaṃ paṭicca uppajjati phassanānattaṃ, phassanānattaṃ paṭicca  uppajjati vedanānānattaṃ, vedanānānattaṃ paṭicca uppajjati saññānānattaṃ,  saññānānattaṃ paṭicca uppajjati saṅkappanānattaṃ, saṅkappanānattaṃ paṭicca  uppajjati chandanānattaṃ, chandanānattaṃ paṭicca uppajjati pariḷāhanānattaṃ,  pariḷāhanānattaṃ paṭicca uppajjati pariyesanānānattaṃ, pariyesanānānattaṃ  paṭicca uppajjati lābhanānattaṃ. ime nava dhammā duppaṭivijjhā.</p>
              <p>[03] (ja) ``katame nava dhammā ^b^uppādetabbā?^eb^ nava saññā --  asubhasaññā, maraṇasaññā, āhārepaṭikūlasaññā  ^a^V3.0246^ea^, sabbalokeanabhiratisaññā {anabhiratasaññā (syā0 ka0)}, aniccasaññā,   anicce dukkhasaññā, dukkhe ^a^P3.0290^ea^ anattasaññā, pahānasaññā, virāgasaññā. ime  nava dhammā uppādetabbā.</p>
              <p>[03] (jha) ``katame nava dhammā ^b^abhiññeyyā?^eb^ nava  anupubbavihārā -- idhāvuso, bhikkhu vivicceva kāmehi vivicca  akusalehi dhammehi savitakkaṃ savicāraṃ vivekajaṃ ^a^M3.0255^ea^ pītisukhaṃ paṭhamaṃ jhānaṃ  upasampajja viharati. vitakkavicārānaṃ vūpasamā...pe0... dutiyaṃ jhānaṃ  upasampajja viharati. pītiyā ca virāgā ^a^T3.0333^ea^ ...pe0... tatiyaṃ jhānaṃ  upasampajja viharati. sukhassa ca pahānā...pe0... catutthaṃ jhānaṃ  upasampajja viharati. sabbaso rūpasaññānaṃ samatikkamā...pe0...  ākāsānañcāyatanaṃ upasampajja viharati. sabbaso  ākāsānañcāyatanaṃ samatikkamma `anantaṃ viññāṇa'nti  viññāṇañcāyatanaṃ upasampajja viharati. sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanaṃ upasampajja  viharati. sabbaso ākiñcaññāyatanaṃ samatikkamma  nevasaññānāsaññāyatanaṃ upasampajja viharati. sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati. ime nava dhammā abhiññeyyā.</p>
              <p>[03] (ña) ``katame nava dhammā ^b^sacchikātabbā?^eb^ nava  anupubbanirodhā -- paṭhamaṃ jhānaṃ samāpannassa kāmasaññā niruddhā  hoti, dutiyaṃ jhānaṃ samāpannassa vitakkavicārā niruddhā honti,  tatiyaṃ jhānaṃ samāpannassa pīti niruddhā hoti, catutthaṃ jhānaṃ  samāpannassa assāsapassāssā niruddhā honti, ākāsānañcāyatanaṃ  samāpannassa rūpasaññā niruddhā hoti, viññāṇañcāyatanaṃ samāpannassa  ākāsānañcāyatanasaññā niruddhā hoti, ākiñcaññāyatanaṃ  samāpannassa viññāṇañcāyatanasaññā ^a^T3.0334^ea^ niruddhā hoti,  nevasaññānāsaññāyatanaṃ samāpannassa ākiñcaññāyatanasaññā niruddhā  hoti, saññāvedayitanirodhaṃ samāpannassa saññā ca vedanā ca niruddhā  honti. ime nava dhammā sacchikātabbā.</p>
              <p>[03] ``iti ime navuti dhammā bhūtā tacchā tathā avitathā anaññathā  sammā tathāgatena abhisambuddhā. </p>
            </h4>
            <h4>
              <h4n> dasa dhammā </h4n>
              <p>[03] 360^b^.^eb^ ``dasa ^a^V3.0247^ea^ dhammā bahukārā...pe0... dasa dhammā  sacchikātabbā.</p>
              <p>[03] (ka) ``katame dasa dhammā ^b^bahukārā?^eb^ dasa  nāthakaraṇādhammā -- idhāvuso, bhikkhu sīlavā hoti,  pātimokkhasaṃvarasaṃvuto viharati ācāragocarasampanno, aṇumattesu  vajjesu bhayadassāvī samādāya sikkhati sikkhāpadesu, yaṃpāvuso,  bhikkhu sīlavā hoti...pe0... sikkhati sikkhāpadesu. ayampi  dhammo nāthakaraṇo.</p>
              <p>[03] ``puna ^a^M3.0256^ea^ caparaṃ, āvuso, bhikkhu bahussuto ^a^T3.0335^ea^ ...pe0... diṭṭhiyā  suppaṭividdhā, yaṃpāvuso, bhikkhu bahussuto...pe0... ayampi dhammo  nāthakaraṇo.</p>
              <p>[03] ``puna caparaṃ, āvuso, bhikkhu kalyāṇamitto hoti  kalyāṇasahāyo kalyāṇasampavaṅko. yaṃpāvuso, bhikkhu...pe0...  kalyāṇasampavaṅko. ayampi dhammo nāthakaraṇo.</p>
              <p>[03] ``puna caparaṃ, āvuso, bhikkhu suvaco hoti sovacassakaraṇehi  dhammehi samannāgato, khamo padakkhiṇaggāhī anusāsaniṃ. yaṃpāvuso,  bhikkhu...pe0... anusāsaniṃ. ayampi dhammo nāthakaraṇo.</p>
              <p>[03] ``puna caparaṃ, āvuso, bhikkhu yāni tāni sabrahmacārīnaṃ  uccāvacāni kiṃkaraṇīyāni tattha dakkho hoti analaso tatrupāyāya  vīmaṃsāya samannāgato, alaṃ kātuṃ, alaṃ saṃvidhātuṃ. yaṃpāvuso,  bhikkhu...pe0... alaṃ saṃvidhātuṃ. ayampi dhammo nāthakaraṇo.</p>
              <p>[03] ``puna caparaṃ, āvuso, bhikkhu dhammakāmo hoti piyasamudāhāro  abhidhamme abhivinaye uḷārapāmojjo. yaṃpāvuso, bhikkhu...pe0...  uḷārapāmojjo. ayampi dhammo nāthakaraṇo.</p>
              <p>[03] ``puna caparaṃ, āvuso, bhikkhu santuṭṭho hoti itarītarehi  cīvarapiṇḍapātasenāsanagilānappaccayabhesajjaparikkhārehi.  yaṃpāvuso, bhikkhu ^a^T3.0336^ea^ ...pe0... ayampi dhammo nāthakaraṇo.</p>
              <p>[03] ``puna ^a^V3.0248^ea^ caparaṃ, āvuso, bhikkhu āraddhavīriyo viharati...pe0...  kusalesu dhammesu. yaṃpāvuso, bhikkhu...pe0... ayampi dhammo  nāthakaraṇo.</p>
              <p>[03] ``puna caparaṃ, āvuso, bhikkhu satimā hoti, paramena  satinepakkena samannāgato, cirakatampi cirabhāsitampi saritā  anussaritā. yaṃpāvuso, bhikkhu...pe0... ayampi dhammo  nāthakaraṇo.</p>
              <p>[03] ``puna caparaṃ, āvuso, bhikkhu paññavā hoti udayatthagāminiyā  paññāya samannāgato, ariyāya nibbedhikāya sammā  dukkhakkhayagāminiyā. yaṃpāvuso, bhikkhu...pe0... ayampi  dhammo nāthakaraṇo. ime dasa dhammā bahukārā.</p>
              <p>[03] (kha) ``katame ^a^M3.0257^ea^ dasa dhammā ^b^bhāvetabbā?^eb^ dasa  kasiṇāyatanāni -- pathavīkasiṇameko sañjānāti uddhaṃ adho tiriyaṃ  advayaṃ appamāṇaṃ. āpokasiṇameko sañjānāti...pe0...  tejokasiṇameko sañjānāti... vāyokasiṇameko sañjānāti...  nīlakasiṇameko sañjānāti... pītakasiṇameko sañjānāti...  lohitakasiṇameko sañjānāti... odātakasiṇameko sañjānāti...  ākāsakasiṇameko sañjānāti... viññāṇakasiṇameko sañjānāti uddhaṃ  adho tiriyaṃ advayaṃ appamāṇaṃ ^a^T3.0337^ea^. ime dasa dhammā bhāvetabbā.</p>
              <p>[03] (ga) ``katame dasa dhammā ^b^pariññeyyā?^eb^ dasāyatanāni  -- cakkhāyatanaṃ, rūpāyatanaṃ, sotāyatanaṃ, saddāyatanaṃ, ghānāyatanaṃ,  gandhāyatanaṃ, jivhāyatanaṃ, rasāyatanaṃ, kāyāyatanaṃ, phoṭṭhabbāyatanaṃ.  ime dasa dhammā pariññeyyā.</p>
              <p>[03] (gha) ``katame dasa dhammā ^b^pahātabbā?^eb^ dasa micchattā --  micchādiṭṭhi, micchāsaṅkappo, micchāvācā, micchākammanto,  micchāājīvo, micchāvāyāmo, micchāsati, micchāsamādhi,  micchāñāṇaṃ, micchāvimutti. ime dasa dhammā pahātabbā.</p>
              <p>[03] (ṅa) ``katame dasa dhammā ^b^hānabhāgiyā?^eb^ dasa  akusalakammapathā -- pāṇātipāto, adinnādānaṃ, kāmesumicchācāro,  musāvādo, pisuṇā vācā, pharusā vācā, samphappalāpo, abhijjhā,  byāpādo, micchādiṭṭhi. ime dasa dhammā hānabhāgiyā.</p>
              <p>[03] (ca) ``katame ^a^V3.0249^ea^ ^a^P3.0291^ea^ dasa dhammā ^b^visesabhāgiyā?^eb^ dasa  kusalakammapathā -- pāṇātipātā veramaṇī, adinnādānā veramaṇī,  kāmesumicchācārā veramaṇī, musāvādā veramaṇī, pisuṇāya vācāya  veramaṇī, pharusāya vācāya veramaṇī, samphappalāpā veramaṇī,  anabhijjhā, abyāpādo, sammādiṭṭhi. ime dasa dhammā visesabhāgiyā.</p>
              <p>[03] (cha) ``katame dasa dhammā ^b^duppaṭivijjhā?^eb^ dasa  ariyavāsā -- idhāvuso ^a^T3.0338^ea^, bhikkhu pañcaṅgavippahīno hoti,  chaḷaṅgasamannāgato, ekārakkho, caturāpasseno, paṇunnapaccekasacco,  samavayasaṭṭhesano, anāvilasaṅkappo, passaddhakāyasaṅkhāro,  suvimuttacitto, suvimuttapañño.</p>
              <p>[03] ``kathañcāvuso ^a^M3.0258^ea^, bhikkhu ^b^pañcaṅgavippahīno^eb^ hoti?  idhāvuso, bhikkhuno kāmacchando pahīno hoti, byāpādo pahīno  hoti, thinamiddhaṃ pahīnaṃ hoti, uddhaccakukkuccaṃ pahīnaṃ hoti,  vicikicchā pahīnā hoti. evaṃ kho, āvuso, bhikkhu  pañcaṅgavippahīno hoti.</p>
              <p>[03] ``kathañcāvuso, bhikkhu chaḷaṅgasamannāgato hoti? idhāvuso,  bhikkhu cakkhunā rūpaṃ disvā neva sumano hoti na dummano,  upekkhako viharati sato sampajāno. sotena saddaṃ  sutvā...pe0... ghānena gandhaṃ ghāyitvā... jivhāya rasaṃ  sāyitvā... kāyena phoṭṭhabbaṃ phusitvā... manasā dhammaṃ viññāya neva  sumano hoti na dummano, upekkhako viharati sato sampajāno.  evaṃ kho, āvuso, bhikkhu chaḷaṅgasamannāgato hoti.</p>
              <p>[03] ``kathañcāvuso, bhikkhu ekārakkho hoti? idhāvuso, bhikkhu  satārakkhena cetasā samannāgato hoti. evaṃ kho, āvuso, bhikkhu  ekārakkho hoti.</p>
              <p>[03] ``kathañcāvuso, bhikkhu caturāpasseno hoti? idhāvuso,  bhikkhu saṅkhāyekaṃ paṭisevati, saṅkhāyekaṃ adhivāseti, saṅkhāyekaṃ  parivajjeti, saṅkhāyekaṃ vinodeti. evaṃ kho, āvuso, bhikkhu  caturāpasseno hoti.</p>
              <p>[03] ``kathañcāvuso, bhikkhu paṇunnapaccekasacco hoti? idhāvuso,  bhikkhuno yāni ^a^T3.0339^ea^ tāni puthusamaṇabrāhmaṇānaṃ ^a^V3.0250^ea^ puthupaccekasaccāni, sabbāni  tāni nunnāni honti paṇunnāni cattāni vantāni muttāni pahīnāni  paṭinissaṭṭhāni. evaṃ kho, āvuso, bhikkhu paṇunnapaccekasacco hoti.</p>
              <p>[03] ``kathañcāvuso, bhikkhu samavayasaṭṭhesano hoti? idhāvuso,  bhikkhuno kāmesanā pahīnā hoti, bhavesanā pahīnā hoti,  brahmacariyesanā paṭippassaddhā. evaṃ kho, āvuso, bhikkhu  samavayasaṭṭhesano hoti.</p>
              <p>[03] ``kathañcāvuso ^a^M3.0259^ea^, bhikkhu ^b^anāvilasaṅkappā^eb^ hoti?  idhāvuso, bhikkhuno kāmasaṅkappo pahīno hoti, byāpādasaṅkappo  pahīno hoti, vihiṃsāsaṅkappo pahīno hoti. evaṃ kho, āvuso,  bhikkhu anāvilasaṅkappo hoti.</p>
              <p>[03] ``kathañcāvuso, bhikkhu passaddhakāyasaṅkhāro hoti?  idhāvuso, bhikkhu sukhassa ca pahānā dukkhassa ca pahānā pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati. evaṃ kho, āvuso, bhikkhu  passaddhakāyasaṅkhāro hoti.</p>
              <p>[03] ``kathañcāvuso, bhikkhu suvimuttacitto hoti? idhāvuso,  bhikkhuno rāgā cittaṃ vimuttaṃ hoti, dosā cittaṃ vimuttaṃ hoti, mohā  cittaṃ vimuttaṃ hoti. evaṃ kho, āvuso, bhikkhu suvimuttacitto  hoti.</p>
              <p>[03] ``kathañcāvuso, bhikkhu suvimuttapañño hoti? idhāvuso,  bhikkhu `rāgo me pahīno ucchinnamūlo tālāvatthukato anabhāvaṃkato  āyatiṃ anuppādadhammo'ti pajānāti. `doso me pahīno...pe0...  āyatiṃ anuppādadhammo'ti pajānāti. `moho me pahīno ^a^T3.0340^ea^ ...pe0...  āyatiṃ anuppādadhammo'ti pajānāti. evaṃ kho, āvuso, bhikkhu  suvimuttapañño hoti. ime dasa dhammā duppaṭivijjhā.</p>
              <p>[03] (ja) ``katame dasa dhammā ^b^uppādetabbā?^eb^ dasa saññā --  asubhasaññā, maraṇasaññā, āhārepaṭikūlasaññā,  sabbalokeanabhiratisaññā, aniccasaññā, anicce dukkhasaññā, dukkhe  anattasaññā, pahānasaññā, virāgasaññā, nirodhasaññā. ime dasa  dhammā uppādetabbā.</p>
              <p>[03] (jha) ``katame ^a^V3.0251^ea^ dasa dhammā ^b^abhiññeyyā?^eb^ dasa  nijjaravatthūni -- sammādiṭṭhissa micchādiṭṭhi nijjiṇṇā hoti. ye  ca micchādiṭṭhipaccayā aneke pāpakā akusalā dhammā sambhavanti, te  cassa nijjiṇṇā honti. sammāsaṅkappassa micchāsaṅkappo...pe0...  sammāvācassa micchāvācā... sammākammantassa micchākammanto...  sammāājīvassa micchāājīvo... ^a^T3.0341^ea^ sammāvāyāmassa micchāvāyāmo...  sammāsatissa micchāsati... sammāsamādhissa micchāsamādhi...  sammāñāṇassa micchāñāṇaṃ nijjiṇṇaṃ hoti. sammāvimuttissa ^a^T3.0342^ea^  micchāvimutti ^a^M3.0260^ea^ nijjiṇṇā hoti. ye ca micchāvimuttipaccayā aneke  pāpakā akusalā dhammā sambhavanti, te cassa nijjiṇṇā honti.  ime dasa dhammā abhiññeyyā.</p>
              <p>[03] (ña) ``katame ^a^P3.0292^ea^ dasa dhammā ^b^sacchikātabbā?^eb^ dasa  asekkhā dhammā -- asekkhā sammādiṭṭhi, asekkho sammāsaṅkappo,  asekkhā sammāvācā, asekkho sammākammanto, asekkho  sammāājīvo, asekkho sammāvāyāmo, asekkhā sammāsati,  asekkho sammāsamādhi, asekkhaṃ sammāñāṇaṃ, asekkhā sammāvimutti.  ime dasa dhammā sacchikātabbā.</p>
              <p>[03] ``iti ime satadhammā bhūtā tacchā tathā avitathā anaññathā  sammā tathāgatena abhisambuddhā''ti. idamavocāyasmā sāriputto.  attamanā te bhikkhū āyasmato sāriputtassa bhāsitaṃ abhinandunti. </p>
              <p>[06] dasuttarasuttaṃ niṭṭhitaṃ ekādasamaṃ. </p>
              <p>[06] pāthikavaggo {pāṭikavaggo (sī0 syā0 pī0)} niṭṭhito.</p>
              <p>[03] tassuddānaṃ -- </p>
              <p>[21] pāthiko ^a^V3.0252^ea^ ca {pāṭikañca (syā0 kaṃ0)} udumbaraṃ  {pāṭikodumbarīceva (sī0 pī0)}, cakkavatti aggaññakaṃ. </p>
              <p>[22] sampasādanapāsādaṃ ^a^P3.0293^ea^ {sampasādañca pāsādaṃ (sī0 syā0 kaṃ0  pī0)}, mahāpurisalakkhaṇaṃ.. </p>
              <p>[21] siṅgālāṭānāṭiyakaṃ ^a^T3.0343^ea^, saṅgīti ca dasuttaraṃ. </p>
              <p>[22] ekādasahi suttehi, pāthikavaggoti vuccati.. </p>
              <p>[06] pāthikavaggapāḷi niṭṭhitā. </p>
              <p>[06] tīhi vaggehi paṭimaṇḍito sakalo </p>
              <p>[06] dīghanikāyo samatto. </p>
            </h4>
          </h3>
        </h2>
      </h1>
    </h0>
  </ha>
</body>
