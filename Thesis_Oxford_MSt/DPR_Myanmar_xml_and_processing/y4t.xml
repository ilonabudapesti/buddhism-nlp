<?xml version="1.0"?>
<body>
  <ha>
    <han> Puggalapaññattipakaraṇa-mūlaṭīkā </han>
    <h0>
      <h0n></h0n>
      <h1>
        <h1n> </h1n>
        <h2>
          <h2n>1. Mātikāvaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^1^eb^^b^.^eb^ Dhammasaṅgahe ^a^M0.0027^ea^^a^V0.0027^ea^ tikadukavasena saṅgahitānaṃ dhammānaṃ vibhaṅge khandhādivibhāgaṃ dassetvā tathāsaṅgahitavibhattānaṃ dhātukathāya saṅgahāsaṅgahādippabhedaṃ vatvā yāya paññattiyā tesaṃ sabhāvato upādāya ca paññāpanaṃ hoti, taṃ pabhedato dassetuṃ ^b^‘‘cha paññattiyo’’^eb^tiādinā puggalapaññatti āraddhā. Tattha ye dhamme pubbāpariyabhāvena pavattamāne asabhāvasamūhavasena upādāya ‘‘puggalo, itthī, puriso, devo, manusso’’tiādikā ^b^puggalapaññatti^eb^ hoti, tesaṃ aññesañca bāhirarūpanibbānānaṃ sasabhāvasamūhasasabhāvabhedavasena paññāpanā sabhāvapaññattīti ^b^khandhapaññatti^eb^ādikā pañcavidhā veditabbā. Tāya dhammasaṅgahādīsu vibhattā ^b^sabhāvapaññatti^eb^ sabbāpi saṅgahitā hoti. Puggalapaññatti pana ^b^asabhāvapaññatti^eb^. Tāya ca samayavimuttādippabhedāya sattasantānagate pariññeyyādisabhāvadhamme upādāya pavattito padhānāya ‘‘vihāro mañco’’tiādikā ca sabbā ^b^asabhāvapaññatti^eb^ saṅgahitā hoti.</p>
              <p>[03]Ettāvatā ^a^V0.0028^ea^ ca paññatti nāma vijjamānapaññatti avijjamānapaññatti ca. Tā eva hi vomissā itarā catassoti. Tasmā tāsaṃ dassanena imasmiṃ pakaraṇe sabbā paññattiyo dassitāti veditabbā. Khandhādipaññattīsu pana chasu aññattha adassitappabhedaṃ idheva ca dassitappabhedaṃ puggalapaññattiṃ upādāya imassa pakaraṇassa ^b^puggalapaññattī^eb^ti nāmaṃ vuttanti veditabbaṃ. ^b^Ye dhamme idha paññapetukāmo^eb^ti paññattiyā vatthubhāvena dassetukāmoti adhippāyo. Na hi etasmiṃ pakaraṇe paññāpanaṃ karoti, vatthūhi pana paññattiyo dassetīti.</p>
              <p>[03]^b^Khandhāti^eb^^a^M0.0028^ea^^b^paññāpanā^eb^ti idaṃ khandhāti rūpaṃ pathavītiādikā sabbāpi sāmaññappabhedapaññāpanā nāma hoti, taṃ sandhāya vuttanti daṭṭhabbaṃ. ^b^Paññāpanā^eb^ti etassa pana ^b^dassanā ṭhapanā^eb^ti ete dve atthā, tesaṃ ^b^pakāsanā nikkhipanā^eb^ti. Tattha ‘‘rūpakkhandho…pe… aññātāvindriyaṃ samayavimutto’’tiādinā idamevaṃnāmakaṃ idamevaṃnāmakanti taṃtaṃkoṭṭhāsikakaraṇaṃ bodhanameva nikkhipanā, na paññapetabbānaṃ mañcādīnaṃ viya ṭhānasambandhakaraṇaṃ. Yo panāyaṃ ‘‘nāmapaññatti hi dasseti ca ṭhapeti cā’’ti kattuniddeso kato, so bhāvabhūtāya karaṇabhūtāya vā nāmapaññattiyā tesaṃ tesaṃ dhammānaṃ diṭṭhatāya ṭhapitatāya ca taṃnimittataṃ sandhāya katoti veditabbo.</p>
              <p>[03]^b^Vijjamānapaññattī^eb^tiādinā vacanena pāḷiyaṃ anāgatataṃ sandhāya ^b^‘‘pāḷimuttakenā’’^eb^tiādimāha. ^b^Kusalākusalassevā^eb^ti kusalākusalassa viya. ^b^Vijjamānassā^eb^ti etassa attho satoti, tassa attho ^b^sambhūtassā^eb^ti. ^b^Vijjamānassa sato^eb^ti vā vijjamānabhūtassāti attho. Tamevatthaṃ dassento āha ^b^‘‘sambhūtassā’’^eb^ti. Tena avijjamānabhāvaṃ paṭikkhipati. ^b^Tathā avijjamānassā^eb^ti yathā kusalādīni akusalādisabhāvato, phassādayo ca vedanādisabhāvato vinivattasabhāvāni vijjanti, tathā avijjamānassa ye dhamme upādāya ‘‘itthī, puriso’’ti upaladdhi hoti, te apanetvā tehi vinivattassa itthiādisabhāvassa abhāvato asambhūtassāti attho. Yaṃ panetassa ‘‘tenākārena avijjamānassa aññenākārena vijjamānassā’’ti atthaṃ keci vadanti, tattha yaṃ vattabbaṃ, taṃ paññattiduke vuttameva. Avijjamānepi sabhāve lokaniruttiṃ anugantvā anabhinivesena cittena ‘‘itthī, puriso’’ti gahaṇasabbhāvā ^b^‘‘lokaniruttimattasiddhassā’’^eb^ti āha. Sābhinivesena pana cittena gayhamānaṃ pañcamasaccādikaṃ na sabhāvato, nāpi saṅketena siddhanti ^b^‘‘sabbākārenapi^eb^^a^V0.0029^ea^^b^anupalabbhaneyya’’^eb^nti vuttaṃ. ^b^Tāsu imasmiṃ…pe… labbhantī^eb^ti imasmiṃ pakaraṇe sarūpato tissannaṃ āgatataṃ sandhāya vuttaṃ.</p>
              <p>[03]Yathāvuttassa pana aṭṭhakathānayassa avirodhena ācariyavādā yojetabbā, tasmā ^b^paññapetabbaṭṭhena cesā paññattī^eb^ti etassa sabhāvato avijjamānattā paññapetabbamattaṭṭhena paññattīti attho. Paññapetabbampi hi sasabhāvaṃ tajjaparamatthanāmalābhato na parato labhitabbaṃ ^a^M0.0029^ea^ paññattināmaṃ labhati, nisabhāvaṃ pana sabhāvābhāvato na attano sabhāvena nāmaṃ labhatīti. Sattotiādikena nāmena paññapitabbamattaṭṭhena paññattīti nāmaṃ labhati, nisabhāvā ca sattādayo. Na hi sasabhāvassa rūpādīhi ekattena aññattena vā anupalabbhasabhāvatā atthīti.</p>
              <p>[03]Kirīṭaṃ makuṭaṃ, taṃ assa atthīti ^b^kirīṭī^eb^. Etasmiñca ācariyavāde anūnena lakkhaṇena bhavitabbanti sabbasamorodho kātabbo. Dutiyaṃ tatiyanti evaṃpakārā hi upanidhāpaññatti upanikkhittakapaññatti ca saṅkhātabbappadhānattā chapi paññattiyo bhajatīti yuttaṃ vattuṃ, itarā ca yathāyogaṃ taṃ taṃ paññattinti. Dutiyaṃ tatiyaṃ dve tīṇītiādi pana saṅkhā nāma kāci natthīti tāsaṃ upādāsantatipaññattīnaṃ avijjamānapaññattibhāvaṃ, itarāsañca upanidhāpaññattīnaṃ yathānidassitānaṃ avijjamānenāvijjamānapaññattibhāvaṃ maññamāno āha ^b^‘‘sesā avijjamānapakkhañceva avijjamānenāvijjamānapakkhañca bhajantī’’^eb^ti. Dutiyaṃ tatiyaṃ dve tīṇītiādīnaṃ upanidhāupanikkhittakapaññattīnaṃ avijjamānenāvijjamānapaññattibhāvameva maññati. Yañhi paṭhamādikaṃ apekkhitvā yassa cekādikassa upanikkhipitvā paññāpīyati, tañca saṅkhānaṃ kiñci natthīti. Tathā santatipaññattiyā ca. Na hi asīti āsītiko ca vijjamānoti.</p>
              <p>[03]^b^Ekaccā bhūmipaññattī^eb^ti kāmāvacarādipaññattiṃ sandhāyāha. Kāmāvacarādī hi sabhāvadhammāti adhippāyo. Kāmoti pana okāse gahite avijjamānenavijjamānapaññatti esā bhavituṃ arahati, kammanibbattakkhandhesu gahitesu vijjamānenavijjamānapaññatti. Yathā pana vacanasaṅkhātāya vacanasamuṭṭhāpakacetanāsaṅkhātāya vā kiriyāya bhāṇakoti puggalassa paññatti vijjamānenāvijjamānapaññattipakkhaṃ bhajati, evaṃ kiso thūloti rūpāyatanasaṅkhātena saṇṭhānena puggalādīnaṃ paññāpanā vijjamānenāvijjamānapaññatti bhavituṃ arahati. Saṇṭhānanti ^a^V0.0030^ea^ vā rūpāyatane aggahite avijjamānenāvijjamānapaññatti. Rūpaṃ phassotiādikā pana vijjamānapaññatti ruppanādikiccavasena kiccapaññattiyaṃ, paccattadhammanāmavasena paccattapaññattiyaṃ vā avarodhetabbā. Vijjamānāvijjamānapaññattīsu ca vuttāsu tāsaṃ vomissatāvasena ^a^M0.0030^ea^ pavattā itarāpi vuttāyeva hontīti ayampi ācariyavādo sabbasaṅgāhakoti daṭṭhabbo.</p>
              <p>[03]^b^2^eb^^b^.^eb^^b^‘‘Yāvatā pañcakkhandhā’’^eb^tiādikassa atthaṃ dassento ^b^‘‘yattakena paññāpanenā’’^eb^tiādimāha. Tattha ^b^yāvatā pañcakkhandhā^eb^ti yāvatā rūpakkhandho…pe… viññāṇakkhandhoti khandhānaṃ khandhapaññatti, ettāvatā khandhānaṃ khandhapaññatti, evaṃ pāḷiyojanaṃ katvā saṅkhepappabhedavasena ayaṃ attho vuttoti veditabbo. ^b^‘‘Yāvatā pañcakkhandhā’’^eb^ti, ^b^‘‘khandhānaṃ khandhapaññattī’’^eb^ti hi imassa attho ^b^‘‘yattakena paññāpanena saṅkhepato pañcakkhandhāti vā’’^eb^ti etena dassito, ^b^‘‘yāvatā rūpakkhandho’’^eb^tiādikassa pana ^b^‘‘pabhedato rūpakkhandho’’^eb^tiādikenāti. Tattha ^b^rūpakkhandho…pe… viññāṇakkhandho^eb^ti pabhedanidassanamattametaṃ. Tena avuttopi sabbo saṅgahito hotīti ^b^‘‘tatrāpi rūpakkhandho kāmāvacaro’’^eb^tiādi vuttaṃ. Ayaṃ vā ettha pāḷiyā atthayojanā – ‘‘yāvatā’’ti idaṃ sabbehi padehi yojetvā yattakā pañcakkhandhā, tattakā khandhānaṃ khandhapaññatti. Yattako pañcannaṃ khandhānaṃ tappabhedānañca rūpakkhandhādīnaṃ pabhedo, tattako khandhānaṃ khandhapaññattiyā pabhedoti pakaraṇantare vuttena vatthubhedena khandhapaññattiyā pabhedaṃ dasseti. Esa nayo ^b^‘‘yāvatā āyatanāna’’^eb^ntiādīsupi.</p>
              <p>[03]^b^7^eb^^b^.^eb^^b^Ekadesenevā^eb^ti uddesamattenevāti attho.</p>
              <p>[06]Mātikāvaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>2. Niddesavaṇṇanā</h2n>
          <h3>
            <h3n>1. Ekakaniddesavaṇṇanā</h3n>
            <h4>
              <h4n> </h4n>
              <p>[03]^b^1^eb^^b^.^eb^ Jhānaṅgāneva ^a^M0.0031^ea^^a^V0.0031^ea^ vimokkhoti iminā adhippāyenāha ^b^‘‘vimokkhasahajātena nāmakāyenā’’^eb^ti. ^b^Yena hi saddhi^eb^ntiādinā paṭhamaṃ samaṅgibhāvatthaṃ vivarati. ^b^Phassenapi phuṭṭhāyeva nāmā^eb^ti etena ‘‘apicesā’’tiādinā vuttaṃ dutiyaṃ samphassena phusanatthaṃ, itarehi itare kāraṇatthe. Samaṅgibhāvaphusanakāraṇabhāvā hi phusanāti vuttāti. Punapi paṭhamatthameva dubbiññeyyattā vivaranto ^b^‘‘tatrāssā’’^eb^tiādimāha. ^b^Ṭhapetvā tāni aṅgāni sesā atirekapaṇṇāsadhammā^eb^ti ettha vedanāsomanassindriyāni saṅgahitānīti āha ^b^‘‘cattāro khandhā hontī’’^eb^ti. Evaṃ sati vedanāsomanassindriyehi sukhassa phusitabbattā tiṇṇañca tesaṃ anaññattā teneva tassa phusanā āpajjatīti? Nāpajjati, vedayitādhipatiyaṭṭhehi upanijjhāyanabhāvapaṭilābhassa vuttattā. Atha vā ^b^ṭhapetvā tāni aṅgānī^eb^ti aṅgānaṃ bahuttā bahuvacanaṃ. Tesu pana paccekampi yojanā kātabbā ‘‘vitakkaṃ ṭhapetvā’’tiādinā. Tattha ‘‘sukhaṃ ṭhapetvā’’ti imissā yojanāya sesā tayo khandhā honti, itarāsu cattāroti. Sabbayojanāsu ca tayo anto katvā ^b^‘‘cattāro khandhā hontī’’^eb^ti vuttaṃ.</p>
              <p>[03]^b^2^eb^^b^.^eb^ Yo asamayavimokkhena ekaccehi āsavehi vimutto asamayavimokkhūpanissayalābhena ca sātisayena samayavimokkhena, so eva ^b^samayavimutto^eb^. So hi tena vimutto jhānalābhī sekkho rūpārūpabhavato apunarāvaṭṭako kāmarāgādīhi tathāvimuttova hotīti samayavimuttapaññattiṃ laddhuṃ arahati. Puthujjano pana jhānalābhī punarāvaṭṭakadhammo puna kāmarāgādisamudācārabhāvato vimutto nāma na hotīti samayavimuttapaññattiṃ nārahati, tena so ^a^V0.0032^ea^ ‘‘samayavimutto’’ti na vutto. Arahato pana aparikkhīṇā āsavā natthi, yato vimucceyya. Diṭṭhadhammasukhavihāramattā hi tassa aṭṭha vimokkhāti. Tasmā tassa na aṭṭha vimokkhā samayavimuttapaññattibhāvassa asamayavimuttapaññattibhāvassa vā kāraṇaṃ. Tadakāraṇabhāvameva dassetuṃ ^a^M0.0032^ea^^b^‘‘na heva kho…pe… viharatī’’^eb^ti vuttaṃ, na sukkhavipassakasseva asamayavimuttabhāvaṃ dassetunti daṭṭhabbaṃ. Sabbopi hi arahā asamayavimuttoti. ^b^Bāhirāna^eb^nti lokuttarato bahibhūtānaṃ, lokiyānanti attho.</p>
              <p>[03]^b^3^eb^^b^.^eb^ Arūpakkhandhanibbānamattavācako arūpasaddo na hotīti dassanatthaṃ ^b^‘‘rūpato añña’’^eb^ntiādi vuttaṃ. ^b^Cittamañjūsa^eb^nti samādhiṃ. Abhiññādīnañhi dhammānaṃ pādakabhāvena samādhi mañjūsāsadiso hoti. ^b^Addhānaṃ pharitu^eb^nti dīghakālaṃ byāpetuṃ, pavattetunti attho. ^b^‘‘Sammajjitabba’’^eb^nti cintetvā tattha ādarassa akatattā vattabhedoti veditabbo. Evaṃ vattabhedamattena naṭṭhā pana samāpatti kāmacchandādīhi naṭṭhā viya na kiñcena paccāharitabbā hoti mandapāripanthakattā, tasmā vattasamitakaraṇamatteneva paccāharitabbattā ^b^‘‘appentova nisīdī’’^eb^ti āha.</p>
              <p>[03]^b^4^eb^^b^.^eb^^b^Attano anurūpena pamādena vītināmentānampi samāpatti na kuppatī^eb^ti parihīno nāma na hoti, tasmiṃ tasmiṃ byāsaṅge paṭisaṃhaṭamatte samāpajjituṃ samatthatāyāti adhippāyo. ‘‘Kissa pana, bhante, khīṇāsavassa bhikkhuno lābhasakkārasiloko antarāyāyāti? Yā hissa sā, ānanda, akuppā cetovimutti, nāhaṃ tassā lābhasakkārasilokaṃ antarāyāya vadāmi. Ye ca khvassa, ānanda, appamattassa ātāpino pahitattassa viharato diṭṭhadhammasukhavihārā adhigatā, tesāhamassa lābhasakkārasilokaṃ antarāyāya vadāmī’’ti ^b^sutte^eb^ (saṃ. ni. 2.179) pana samayena samayaṃ āpajjanena pariharitabbānaṃ samāpattisukhavihārānaṃ tasmiṃ tasmiṃ byāsaṅgakāle anipphattito lābhasakkārasiloko antarāyoti vuttoti adhippāyenassa tena avirodho veditabbo.</p>
              <p>[03]^b^5^eb^^b^.^eb^^b^Dhammānaṃ…pe… pī^eb^ti ettha ‘‘dhammehī’’ti vattabbaṃ. Idha hi tāhi samāpattīhi parihāyeyyāti dhammehi puggalassa parihānampi aparihānampi vuttaṃ. Tattha ca puggalassa pamādamāgamma tā samāpattiyo kuppeyyunti dhammānaṃ kuppanaṃ akuppanañca vuttaṃ, puggalassa pana parihānadhammānameva ^a^V0.0033^ea^ vināsoti vacananānattamattena vacanatthanānattamattena vā pariyāyantaratā vuttāti daṭṭhabbā.</p>
              <p>[03]^b^7-8^eb^^b^.^eb^^b^Cetanā^eb^^a^M0.0033^ea^ samāpatticetanā tadāyūhanā ca. ^b^Anurakkhaṇā^eb^ samāpattiupakārānupakārapariggāhikā paññāsahitā sati. Tāhi cetiyamānānurakkhiyamānasamāpattīnaṃ bhabbā cetanābhabbā anurakkhaṇābhabbā.</p>
              <p>[03]^b^10^eb^^b^.^eb^^b^Puthujjanagotta^eb^nti puthujjanasikkhaṃ, puthujjanagatā tisso sikkhā atikkantāti attho. Tā hi saṃyojanattayānupacchedena ‘‘puthujjanasikkhā’’ti vuccantīti.</p>
              <p>[03]^b^11^eb^^b^.^eb^ Arahattamaggaṭṭho ca vaṭṭabhayato paññubbegena ubbijjanto uddhambhāgiyasaṃyojanehi uparatoti bhayūparato nāmāti āha ^b^‘‘satta sekkhā bhayūparatā’’^eb^ti.</p>
              <p>[03]^b^12^eb^^b^.^eb^ Bhavaṅgapaññāvirahitā ‘‘vipākāvaraṇena samannāgatā’’ti iminā gahitāti tihetukapaṭisandhikā keci ‘‘duppaññā’’ti iminā gayhantīti dassento āha ^b^‘‘appaṭiladdhamaggaphalūpanissayā’’^eb^ti. Paññāya hi vinā na tadupanissayo atthīti.</p>
              <p>[03]^b^14^eb^^b^.^eb^ Yattha niyatāniyatavomissā pavatti atthi, tattheva niyatadhammā hontīti uttarakurūsu tadabhāvā niyato nāma natthīti dassento ^b^‘‘yā pana uttarakurukāna’’^eb^ntiādimāha.</p>
              <p>[03]^b^16^eb^^b^.^eb^ Terasasu sīsesu palibodhasīsādīni pavattasīsañca pariyādiyitabbāni, adhimokkhasīsādīni pariyādakāni, pariyādakaphalaṃ gocarasīsaṃ. Tañhi visayajjhattaphalavimokkhoti. Pariyādakassa maggassa phalassa ca ārammaṇaṃ saṅkhārasīsaṃ saṅkhāravivekabhūto nirodhoti pariyādiyitabbānaṃ pariyādakaphalārammaṇānaṃ saha viya saṃsiddhidassanena samasīsibhāvaṃ dassetuṃ ^b^paṭisambhidāyaṃ^eb^ (paṭi. ma. 1.87) terasa sīsāni vuttāni. Idha pana ‘‘apubbaṃ acarimaṃ āsavapariyādānañca hoti jīvitapariyādānañcā’’ti vacanato tesu kilesapavattasīsānameva vasena yojanaṃ karonto ^b^‘‘tattha kilesasīsa’’^eb^ntiādimāha. Tattha pavattasīsampi vaṭṭato vuṭṭhahanto maggo cutito uddhaṃ appavattikaraṇavasena yadipi pariyādiyati ^a^V0.0034^ea^, yāva pana cuti, tāva pavattisabbhāvato ^b^‘‘pavattasīsaṃ jīvitindriyaṃ^eb^^a^M0.0034^ea^^b^cuticittaṃ pariyādiyatī’’^eb^ti āha. Kilesapariyādānena pana attano anantaraṃ viya nipphādetabbā paccavekkhaṇavārā ca kilesapariyādānasseva vārāti vattabbataṃ arahanti. ‘‘Vimuttasmiṃ vimuttamiti ñāṇaṃ hotī’’ti (ma. ni. 1.78; saṃ. ni. 3.12, 14) vacanato hi paccavekkhaṇaparisamāpanena kilesapariyādānaṃ samāpitaṃ nāma hoti. Taṃ pana parisamāpanaṃ yadi cuticittena hoti, teneva jīvitaparisamāpanañca hotīti imāya vāracutisamatāya kilesapariyādānajīvitapariyādānānaṃ apubbācarimatā hotīti āha ^b^‘‘vārasamatāyā’’^eb^ti. ^b^Bhavaṅgaṃ otaritvā parinibbāyatī^eb^ti ettha parinibbānacittameva bhavaṅgotaraṇabhāvena vuttanti daṭṭhabbaṃ.</p>
              <p>[03]^b^17^eb^^b^.^eb^^b^Mahāpayogo^eb^ti mahākiriyo vipattikaraṇamahāmeghuṭṭhānākāravināso. ^b^Tiṭṭheyyā^eb^ti vināso nappavatteyyāti attho.</p>
              <p>[03]^b^18^eb^^b^.^eb^^b^Araṇīyattā^eb^ti payirupāsitabbattā.</p>
              <p>[03]^b^20^eb^^b^.^eb^ Yāya katakiccatā hoti, tāya aggavijjāya adhigatāya tevijjatābhāvo nippariyāyatā, sā ca āgamanavasena siddhā sātisayā tevijjatāti āha ^b^‘‘āgamanīyameva dhura’’^eb^nti.</p>
              <p>[03]^b^22^eb^^b^.^eb^^b^Tattha cā^eb^ti nimittatthe bhummaṃ, sabbaññutaññāṇappattiyā ādhārabhāve vā. Tattheva hi sabbaññutaṃ patto nāma hotīti.</p>
              <p>[03]^b^23^eb^^b^.^eb^^b^Ananussutesu dhammesū^eb^ti ca ananussutesu saccesūti attho.</p>
              <p>[03]^b^24^eb^^b^.^eb^ ‘‘Rūpī rūpāni passatī’’tiādike (ma. ni. 2.248; 3.312; paṭi. ma. 1.209; dha. sa. 248) nirodhasamāpattiante aṭṭha vimokkhe vatvā ‘‘yato kho, ānanda, bhikkhu ime aṭṭha vimokkhe kāyena phusitvā viharati, paññāya cassa disvā āsavā parikkhīṇā honti. Ayaṃ vuccati, ānanda, bhikkhu ubhatobhāgavimutto’’ti yadipi mahānidānasutte ^a^V0.0035^ea^ vuttaṃ, taṃ pana ubhatobhāgavimuttaseṭṭhavasena vuttanti idha kīṭāgirisuttavasena sabbaubhatobhāgavimuttasaṅgahatthaṃ ^b^‘‘aṭṭha samāpattiyo sahajātanāmakāyena paṭilabhitvā viharatī’’^eb^ti āha. Kīṭāgirisutte ^a^M0.0035^ea^ hi ‘‘idha, bhikkhave, ekacco puggalo ye te santā vimokkhā atikkamma rūpe āruppā, te kāyena phusitvā viharati, paññāya cassa disvā āsavā parikkhīṇā honti. Ayaṃ vuccati, bhikkhave, puggalo ubhatobhāgavimutto’’ti (ma. ni. 2.182) arūpasamāpattivasena cattāro ubhatobhāgavimuttā vuttā, ubhatobhāgavimuttaseṭṭho ca vuttalakkhaṇopapattitoti. Kāyasakkhimhipi eseva nayo.</p>
              <p>[03]^b^Paññāya cassa disvā āsavā parikkhīṇā hontī^eb^ti na āsavā paññāya passanti, dassanakāraṇā pana parikkhīṇā disvā parikkhīṇāti vuttā. Dassanāyattaparikkhayattā eva hi dassanaṃ purimakiriyā hotīti. ^b^Nāmanissitako eso^eb^ti eso ubhatobhāgavimutto rūpato muccitvā nāmaṃ nissāya ṭhito puna tato muccanato ‘‘nāmanissitako’’ti vatvā tassa ca sādhakaṃ suttaṃ vatvā ‘‘kāyadvayato suvimuttattā ubhatobhāgavimutto’’ti āhāti attho. Sutte hi ākiñcaññāyatanalābhino upasīvabrāhmaṇassa bhagavatā nāmakāyā vimuttoti ubhatobhāgavimuttoti muni akkhātoti.</p>
              <p>[03]^b^Paṭhamattheravāde^eb^ dvīhi bhāgehi vimutto ubhatobhāgavimutto, ^b^dutiyattheravāde^eb^ ubhato bhāgato vimuttoti ubhatobhāgavimuttoti, ^b^tatiyattheravāde^eb^ dvīhi bhāgehi dve vāre vimuttoti ayametesaṃ viseso. Tattha ^b^vimutto^eb^ti kilesehi vimutto, kilesavikkhambhanasamucchedanehi vā kāyadvayato vimuttoti attho daṭṭhabbo. ^b^Arūpāvacaraṃ pana nāmakāyato ca vimutta^eb^nti nīvaraṇasaṅkhātanāmakāyato vimuttanti vuttaṃ hoti. Tañhi nīvaraṇadūrībhāvena nāmakāyato rūpataṇhāvikkhambhanena rūpakāyato ca vimuttattā ekadesena ubhatobhāgavimuttaṃ nāma hotīti arahattamaggassa pādakabhūtaṃ ubhatobhāgavimuttanāmalābhassa kāraṇaṃ bhavituṃ yuttanti adhippāyo.</p>
              <p>[03]^b^25^eb^^b^.^eb^^b^Etesu hi ekopi aṭṭhavimokkhalābhī na hotī^eb^ti ubhatobhāgavimuttabhāvassa kāraṇabhūtaṃ rūpakāyato vimuttaṃ ekampi vimokkhaṃ ^a^M0.0036^ea^ anadhigatoti adhippāyo. Arūpāvacaresu hi ekampi adhigato ubhatobhāgavimuttabhāvakāraṇapaṭilābhato aṭṭhavimokkhekadesena tena taṃnāmadāne ^a^V0.0036^ea^ samatthena ‘‘aṭṭhavimokkhalābhī’’tveva vuccati. Tenāha ^b^‘‘arūpāvacarajjhānesu panā’’^eb^tiādi.</p>
              <p>[03]^b^26^eb^^b^.^eb^^b^Phuṭṭhantaṃ sacchikarotī^eb^ti phuṭṭhānaṃ anto phuṭṭhanto, phuṭṭhānaṃ arūpāvacarajjhānānaṃ anantaro kāloti adhippāyo. Accantasaṃyoge cettha upayogavacanaṃ daṭṭhabbaṃ. Phuṭṭhānantarakālameva sacchikaroti sacchikātabbopāyenāti vuttaṃ hoti. ‘‘Ekamantaṃ nisīdī’’tiādīsu (dī. ni. 1.165) viya bhāvanapuṃsakaṃ vā etaṃ. Yo hi arūpajjhānena rūpakāyato nāmakāyekadesato ca vikkhambhanavimokkhena vimutto, tena nirodhasaṅkhāto vimokkho ālocito pakāsito viya hoti, na pana kāyena sacchikato. Nirodhaṃ pana ārammaṇaṃ katvā ekaccesu āsavesu khepitesu tena so sacchikato hoti, tasmā so sacchikātabbaṃ nirodhaṃ yathāālocitaṃ nāmakāyena sacchikarotīti ^b^kāyasakkhī^eb^ti vuccati, na tu vimuttoti ekaccānaṃ āsavānaṃ aparikkhīṇattā.</p>
              <p>[03]^b^27^eb^^b^.^eb^^b^Diṭṭhattā patto^eb^ti etena catusaccadassanasaṅkhātāya diṭṭhiyā nirodhassa pattataṃ dīpeti. ‘‘Diṭṭhantaṃ patto’’ti vā pāṭho, dassanasaṅkhātassa sotāpattimaggañāṇassa anantaraṃ pattoti vuttaṃ hoti. Paṭhamaphalato paṭṭhāya hi yāva aggamaggā diṭṭhippattoti.</p>
              <p>[03]^b^28^eb^^b^.^eb^^b^Imaṃ pana nayaṃ ‘‘no’’ti paṭikkhipitvā^eb^ti ettha diṭṭhippattasaddhāvimuttabhāvappattānaṃ paññānānattaṃ vuttaṃ, na pana yena visesena so viseso patto, so vuttoti imaṃ dosaṃ disvā paṭikkhepo katoti daṭṭhabbo. ^b^Āgamaṭṭhakathāsū^eb^ti ca vacanena āgamanīyanānattasanniṭṭhānameva thiraṃ karotīti veditabbaṃ. ^b^Saddahanto vimutto^eb^ti etena sabbathā avimuttassapi saddhāmattena vimuttabhāvaṃ dasseti. ^b^Saddhāvimutto^eb^ti vā saddhāya adhimuttoti attho.</p>
              <p>[03]^b^29^eb^^b^.^eb^^b^Paññaṃ vāhetī^eb^ti paññaṃ sātisayaṃ pavattetīti attho. ^b^Paññā imaṃ puggalaṃ vahatī^eb^ti nibbānābhimukhaṃ gametīti attho.</p>
              <p>[03]^b^31^eb^^b^.^eb^^b^Evaṃ^eb^^a^M0.0037^ea^^b^maggakkhaṇepī^eb^ti ayaṃ api-saddo kasmā vutto, nanu ariyena aṭṭhaṅgikena maggena samannāgato maggakkhaṇe eva hotīti tadā eva sotāpanno nāmāti āpannanti? Nāpannaṃ ^a^V0.0037^ea^. Maggena hi attanā sadisassa aṭṭhaṅgikassa vā sattaṅgikassa vā phalassa sototi nāmaṃ dinnanti tenapi samannāgatassa sotāpannabhāvato, sotena vā maggena pavattetuṃ aparihīnena phalaṭṭhopi samannāgato eva nāma, na ca tena paṭhamamaggakkhaṇe viya soto samāpajjiyamāno, tasmā samāpannasotattā paṭhamaphalato paṭṭhāya ‘‘sotāpanno’’ti vattuṃ yutto. Vuttañhi ‘‘ye keci, bhikkhave, mayi aveccappasannā, sabbe te sotāpannā. Tesaṃ sotāpannānaṃ pañcannaṃ idha niṭṭhā, pañcannaṃ idha vihāya niṭṭhā’’ti (a. ni. 10.64). Tattha dutiyaphalaṭṭhādīnaṃ visuṃ nāmaṃ atthīti paṭhamaphalaṭṭho eva itarehi visesiyamāno ‘‘sotāpanno’’ti vattuṃ yuttoti so eva idhādhippeto. ^b^Paṭiladdhamaggena bujjhatī^eb^ti etena paṭiladdhamaggassa catusaccapaccavekkhaṇādīnaṃ upanissayabhāvaṃ dasseti. Sambodhi paraṃ ayanaṃ nissayo etassāti hi ^b^sambodhiparāyaṇo^eb^ti. Dutiyenatthena sambodhi paraṃ ayanaṃ gati etassāti ^b^sambodhiparāyaṇo^eb^.</p>
              <p>[03]^b^32^eb^^b^.^eb^ Kevalena kulasaddena mahākulameva vuccatīti āha ^b^‘‘mahābhogakulesuyeva nibbattatīti attho’’^eb^ti.</p>
              <p>[03]^b^33^eb^^b^.^eb^^b^Khandhabījaṃ nāma^eb^ paṭisandhiviññāṇaṃ. ^b^Ihaṭṭhakanijjhānikavaseneva imasmiṃ ṭhāne kathitā^eb^ti sajjhānako ajjhattasaṃyojanasamucchede akatepi anāgāmisabhāgo anāvattidhammo idha gaṇanūpago na hoti, heṭṭhā upari ca saṃsaraṇako kāmabhavagato hīnajjhānako idha gaṇanūpagoti adhippāyo.</p>
              <p>[03]^b^34^eb^^b^.^eb^^b^Yaṃ vattabba^eb^nti ‘‘dvīhi kāraṇehi tanubhāvo veditabbo’’tiādi yaṃ vattabbaṃ siyāti attho.</p>
              <p>[03]^b^36^eb^^b^.^eb^^b^Upapannaṃ vā samanantarā^eb^ti upapannaṃ vā etena puggalena hoti, atha samanantarā ariyamaggaṃ sañjaneti. ^b^Appattaṃ vā vemajjhaṃ āyuppamāṇa^eb^nti āyuppamāṇaṃ tassa puggalassa vemajjhaṃ appattaṃ hoti, etthantare ariyamaggaṃ ^a^M0.0038^ea^ sañjanetīti ayamettha pāḷiattho. Aṭṭhakathāyaṃ pana ‘‘appatvā pabbataṃ nadī’’ti viya ^b^āyuppamāṇaṃ vemajjhaṃ appattaṃ vā hutvā^eb^ti parasaddayoge parato bhūto hutvā saddo vacanasesabhūto payuttoti veditabbo.</p>
              <p>[03]^b^37^eb^^b^.^eb^^b^Upahaccā^eb^ti ^a^V0.0038^ea^ etassa upagantvāti attho, tena vemajjhātikkamo kālakiriyopagamanañca saṅgahitaṃ hoti. Tena vuttaṃ ^b^‘‘atikkamitvā vemajjha’’^eb^ntiādi.</p>
              <p>[03]^b^40^eb^^b^.^eb^^b^Uddhaṃvāhibhāvenā^eb^ti uddhaṃ vahatīti uddhaṃvāhī, taṇhāsotaṃ vaṭṭasotaṃ vā, tassa bhāvo, tena uddhaṃvāhibhāvenāti vuttaṃ hoti. Avihesu uddhaṃsoto yadipi tattha parinibbāyī na hoti, yattha vā tattha vā gantvā parinibbāyatu, parinibbāyino pana tassa asaṅkhāraparinibbāyitā sasaṅkhāraparinibbāyitā ca atthīti tattha dasa anāgāmino vuttā, evaṃ atappādīsupi. ^b^Anupahaccatalā^eb^ti appattatalā. Asaṅkhārasasaṅkhāraparinibbāyīnaṃ lahusālahusagatikā eva parittavipulatiṇakaṭṭhajhāpakapappaṭikāsadisatā veditabbā, na uppajjitvāva nibbāyanakādīhi adhimattatā viya samuddaṃ patvā nibbāyanakato anadhimattatā viya ca antarā upahaccaparinibbāyīhi uddhaṃsotato ca adhimattānadhimattatā. Te eva hi asaṅkhārasasaṅkhāraparinibbāyinoti. ^b^Tato mahantatare^eb^ti vacanaṃ tiṇakaṭṭhajhāpanasamatthapappaṭikādassanatthaṃ, na adhimatta nādhimattadassanatthanti.</p>
              <p>[03]^b^No cassa no ca me siyā^eb^ti avijjāsaṅkhārādikaṃ hetupañcakaṃ no ca assa, viññāṇādikaṃ idaṃ phalapañcakaṃ vattamānaṃ no ca me siyāti attho. Tena atītabhavasaṃsiddhito dukkhasamudayato imassa dukkhassa pavattidassanato paccayasamudayaṭṭhena khandhānaṃ udayadassanapaṭipatti vuttā hoti. ^b^Na bhavissati, na me bhavissatī^eb^ti yadi etarahi hetupañcakaṃ na bhavissati, anāgate phalapañcakaṃ na me bhavissatīti attho. Etena paccayanirodhaṭṭhena vayadassanapaṭipatti vuttā hoti, etarahi anāgate ca attattaniyanivāraṇavasena suññatāpaṭipatti vā catūhipi vuttā. ^b^Yadatthī^eb^ti yaṃ atthi. ^b^Bhūta^eb^nti sasabhāvaṃ nibbattaṃ vā yathādiṭṭhaudayabbayaṃ yathādiṭṭhasuññataṃ vā khandhapañcakaṃ parikappitaitthipurisasattādibhāvarahitaṃ nāmarūpamattanti attho. Vivaṭṭānupassanāya vivaṭṭamānaso taṃ bhūtaṃ pajahāmīti ^a^M0.0039^ea^^b^upekkhaṃ paṭilabhati,^eb^ saṅkhārupekkhāñāṇena upekkhako hotīti vuttaṃ hoti.</p>
              <p>[03]^b^Bhave na rajjati, sambhave na rajjatī^eb^ti avisiṭṭhe visiṭṭhe ca bhave na rajjatīti keci vadanti. Paccuppanno pana bhavo ^b^bhavo,^eb^ anāgato jātiyā gahaṇena gahito ^b^sambhavo^eb^ti veditabbo. Atha vā ^b^bhavo^eb^ti bhūtameva vuccati, ^b^sambhavo^eb^ tadāhāro, tasmiṃ dvaye na rajjatīti sekkhapaṭipattiṃ dasseti ^a^V0.0039^ea^. Bhūte hi sasambhave ca virāgo sekkhapaṭipatti. Yathāha ‘‘bhūtamidanti, bhante, yathābhūtaṃ sammappaññāya passati, bhūtamidanti yathābhūtaṃ sammappaññāya disvā bhūtassa nibbidāya virāgāya nirodhāya paṭipanno hoti. Tadāhārasambhavanti yathābhūtaṃ…pe… disvā tadāhārasambhavassa nibbidāya…pe… paṭipanno hoti. Tadāhāranirodhāya yaṃ bhūtaṃ, taṃ nirodhadhammanti yathābhūtaṃ…pe… disvā nirodhadhammassa nibbidāya virāgāya nirodhāya paṭipanno hoti. Evaṃ kho, bhante, sekkho hotī’’ti (saṃ. ni. 2.31). ^b^Athuttarī^eb^ti atha evaṃ arajjamāno uttari santaṃ padaṃ nibbānaṃ anukkamena maggapaññāya sammā passati, tañca khvassa padaṃ na sabbena sabbaṃ sacchikataṃ catutthamaggeneva sacchikātabbassa tassa tena asacchikatattā.</p>
              <p>[06]Ekakaniddesavaṇṇanā niṭṭhitā.</p>
            </h4>
          </h3>
          <h3>
            <h3n>2. Dukaniddesavaṇṇanā</h3n>
            <h4>
              <h4n> </h4n>
              <p>[03]^b^63^eb^^b^.^eb^ Kassaci kilesassa avikkhambhitattā kassaci kathañci avimutto kāmabhavo ajjhattaggahaṇassa visesapaccayoti ajjhattaṃ nāma. Tattha bandhanaṃ ajjhattasaṃyojanaṃ, tena sampayutto ^b^ajjhattasaṃyojano^eb^.</p>
              <p>[03]^b^83^eb^^b^.^eb^ Kāraṇena vinā pavattahitacitto ^b^akāraṇavacchalo^eb^. Anāgatampi payojanaṃ apekkhamāno purimaggahitaṃ taṃ kataṃ upādāya kataññū eva nāma hoti, na pubbakārīti āha ^b^‘‘karissati me’’^eb^tiādi. ^b^Tamojotiparāyaṇo^eb^ puññaphalaṃ anupajīvanto eva puññāni karotīti ^b^‘‘pubbakārī’’^eb^ti vutto. ^b^‘‘Iṇaṃ demī’’ti saññaṃ karotī^eb^ti evaṃsaññaṃ akarontopi karonto viya hotīti attho.</p>
              <p>[03]^b^86^eb^^b^.^eb^^b^Acchamaṃsaṃ^eb^^a^M0.0040^ea^^b^labhitvā sūkaramaṃsanti na kukkuccāyatī^eb^ti acchamaṃsanti jānantopi sūkaramaṃsanti na kukkuccāyati, madditvā vītikkamatīti vuttaṃ hoti.</p>
              <p>[03]^b^90^eb^^b^.^eb^^b^Titto^eb^ti niṭṭhitakiccatāya nirussukko.</p>
              <p>[06]Dukaniddesavaṇṇanā niṭṭhitā.</p>
            </h4>
          </h3>
          <h3>
            <h3n>3. Tikaniddesavaṇṇanā</h3n>
            <h4>
              <h4n> </h4n>
              <p>[03]^b^91^eb^^b^.^eb^^b^Sesasaṃvarabhedenā^eb^ti ^a^V0.0040^ea^ manosaṃvarabhedena, satisaṃvarādibhedena vā. ^b^Akusalasīlasamannāgamenā^eb^ti ‘‘katame ca thapati akusalā sīlā? Akusalaṃ kāyakammaṃ akusalaṃ vacīkammaṃ pāpako ājīvo’’ti vuttehi samannāgamena. ^b^Tassa hi…pe… evaṃ sāsaṅkasamācāro hotī^eb^ti evaṃ sāsaṅko samācāro hotīti attho.</p>
              <p>[03]^b^94^eb^^b^.^eb^ Samānavisayānaṃ puggalānaṃ visesadassanavasena ^b^‘‘kāyasakkhī’’^eb^tiādikaṃ vuttaṃ.</p>
              <p>[03]^b^107^eb^^b^.^eb^^b^Samādhi vā ādī^eb^ti lokuttaradhammā hi paramatthato sāsananti tadattho pādakasamādhi tassa ādi vutto, tadāsannattā ^b^vipassanā,^eb^ tassa mūlekadesattā ^b^maggo^eb^.</p>
              <p>[03]^b^108^eb^^b^.^eb^^b^Ucchaṅgo viya ucchaṅgapañño puggalo daṭṭhabbo^eb^ti ucchaṅgasadisapaññatāya eva paññā viya puggalopi ucchaṅgo viya hoti, tasmiṃ dhammānaṃ aciraṭṭhānatoti adhippāyena vuttaṃ. Vakkhati hi ^b^‘‘ucchaṅgasadisapaññotiattho’’^eb^ti.</p>
              <p>[03]^b^109^eb^^b^.^eb^ Yathā ca ucchaṅgasadisā paññā, evaṃ nikkujjakumbhasadisā paññā evāti daṭṭhabbo, tattha dhammānaṃ anavaṭṭhānato.</p>
              <p>[03]^b^113^eb^^b^.^eb^ Ciraṭṭhānato thiraṭṭhānato ca pāsāṇalekhasadisā parāparādhanibbattā kodhalekhā yassa so pāsāṇalekhūpamasamannāgato ^b^pāsāṇalekhūpamo^eb^ti vutto, evaṃ itarepi.</p>
              <p>[03]^b^118^eb^^b^.^eb^ Sutādivatthurahito ^a^M0.0041^ea^ tucchamāno naḷo viyāti ‘‘naḷo’’ti vuccati, so uggato naḷo etassāti ^b^unnaḷo^eb^.</p>
              <p>[03]^b^122^eb^^b^.^eb^ ‘‘Sīlakathā ca no bhavissatī’’ti ettha vuttaṃ sīlakathābhavanaṃ paṭhamārambhopi dussīlena saha na hotīti dassento āha ^b^neva sīlakathā hotī’’^eb^ti.</p>
              <p>[03]^b^123^eb^^b^.^eb^^b^Tattha^eb^^a^V0.0041^ea^^b^tatthā^eb^ti tasmiṃ tasmiṃ anuggahetabbe paññāya sodhetabbe ca vaḍḍhetabbe ca adhikasīlaṃ nissāya uppannapaññāya anuggaṇhāti nāmāti attho.</p>
              <p>[03]^b^124^eb^^b^.^eb^^b^Gūthakūpo viya dussīlya^eb^nti etena dussīlyassa gūthasadisattameva dasseti.</p>
              <p>[03]^b^130^eb^^b^.^eb^^b^No ca sammā paññapetuṃ sakkontī^eb^ti yebhuyyena na sakkontīti imamatthaṃ sandhāya vuttaṃ, uppanne tathāgate tasmiṃ anādariyaṃ katvā samāpattiṃ uppādetuṃ vāyamantassa asamatthabhāvaṃ vā. ^b^Titthiyā^eb^ vā pūraṇādayo adhippetā.</p>
              <p>[06]Tikaniddesavaṇṇanā niṭṭhitā.</p>
            </h4>
          </h3>
          <h3>
            <h3n>4. Catukkaniddesavaṇṇanā</h3n>
            <h4>
              <h4n> </h4n>
              <p>[03]^b^133^eb^^b^.^eb^ Parena kataṃ dussīlyaṃ āṇattiyā attanā ca payogena katanti āṇattiyā pāpassa dāyādo ^b^‘‘tato upaḍḍhassa dāyādo’’^eb^ti vutto.</p>
              <p>[03]^b^145^eb^^b^.^eb^^b^Aya^eb^nti ‘‘tesu paṭhamo’’tiādikaṃ nayaṃ vadati.</p>
              <p>[03]^b^148^eb^^b^.^eb^ Desanāya dhammānaṃ ñāṇassa āpāthabhāvasampādanaṃ ^b^ñāṇugghāṭanaṃ. Saha udāhaṭavelāyā^eb^ti udāhaṭavelāya saddhiṃ tasmiṃ kāle anatikkante evāti attho.</p>
              <p>[03]^b^152^eb^^b^.^eb^^b^Ta^eb^nti anantaravacanaṃ vadati. ‘‘Katamo loko’’ti vutte ‘‘pañcupādānakkhandhā’’ti mahantaṃ atthaṃ saṅgahitvā ṭhitavacanaṃ ^b^atthayuttaṃ^eb^. Lujjatīti lokoti ^b^kāraṇayuttaṃ^eb^.</p>
              <p>[03]^b^156^eb^^b^.^eb^^b^Sahitāsahitassā^eb^ti ^a^M0.0042^ea^ sahitāsahiteti attho, sahitāsahitassa paricchindaneti vā ^a^V0.0042^ea^. ^b^Dveyevā^eb^ti dutiyacatutthāyeva. Desakasāvakasampattiyā bodhetuṃ samatthatāya ^b^sabhāvadhammakathikā,^eb^ saccadhammakathikāti attho.</p>
              <p>[03]^b^157^eb^^b^.^eb^ Kusaladhammehi cittassa vāsanābhāvanā ^b^vāsadhuraṃ. Ayaṃ pāpapuggalo^eb^ti catuttho vutto, na paṭhamo. Paṭhamo hi avisaṃvādetukāmo verañjabrāhmaṇasadiso adhippetoti.</p>
              <p>[03]^b^159^eb^^b^.^eb^^b^Puggalepi ariyānaṃ abhikkamanādisadisatā^eb^ti puggale abhikkamanādīnaṃ ariyānaṃ abhikkamanādisadisatāti attho, ariyānaṃ abhikkamanādinā puggalassa sadisatāti vā sadisābhikkamanāditāti attho.</p>
              <p>[03]^b^166^eb^^b^.^eb^ Dussīlaṃ ‘‘dussīlo’’ti vadanto ^b^bhūtaṃ bhāsati^eb^ nāma. Pāṇātipātena dussīlaṃ adinnādānena dussīloti avatvā pāṇātipātenevāti vadanto ^b^tacchaṃ bhāsati^eb^ nāma. Yamidaṃ ‘‘kālenā’’ti vuttaṃ, tatra tasmiṃ vacane, yo ‘‘kālena bhaṇatī’’ti vutto, so kīdisoti dassanatthaṃ ‘‘kālaññū hotī’’tiādi vuttanti dassento ^b^‘‘yamidaṃ kālenāti vuttaṃ, tatra yo puggalo’’^eb^tiādimāha.</p>
              <p>[03]^b^168^eb^^b^.^eb^^b^Āgamanavipatti^eb^ nāma kammaṃ, ^b^pubbuppannapaccayavipatti^eb^ sukkasoṇitaṃ. Pavatte, pavattassa vā paccayā ^b^pavattapaccayā,^eb^ āhārādayo. Jotetīti ^b^joti,^eb^ āloko. Kulasampattiyādīhi jotamāno ca joti viyāti ^b^joti^eb^.</p>
              <p>[03]^b^173^eb^^b^.^eb^ Pahīnāvasiṭṭhakilesapaccavekkhaṇāpi yehi kilesehi vimutto avimutto ca, tesaṃ dassanavasena vimuttidassanameva hotīti āha ^b^‘‘vimuttiñāṇadassanaṃ ekūnavīsatividhaṃ paccavekkhaṇañāṇa’’^eb^nti.</p>
              <p>[03]^b^174^eb^^b^.^eb^^b^Yāni kānici tantāvutāna^eb^nti tantāvutānaṃ vatthānaṃ yāni kānici vatthānīti vuttaṃ hoti. Sāyaṃ tatiyaṃ assāti ^b^sāyatatiyo^eb^. Anuyuñjanaṃ ^b^anuyogo^eb^. Taṃ ^b^anuyutto^eb^ti upayogavacanaṃ daṭṭhabbaṃ, bhāvanapuṃsakaṃ vā.</p>
              <p>[03]^b^178^eb^^b^.^eb^^b^Tattha^eb^^a^M0.0043^ea^^a^V0.0043^ea^^b^sikkhanabhāvenā^eb^ti sikkhāya sājīve ca sikkhanabhāvena. ^b^Sikkhaṃ paripūrento^eb^ti sīlasaṃvaraṃ paripūrento. ^b^Sājīvañca avītikkamanto^eb^ti ‘‘nāmakāyo padakāyo niruttikāyo byañjanakāyo’’ti vuttaṃ sikkhāpadaṃ bhagavato vacanaṃ avītikkamanto hutvāti attho. Idameva ca dvayaṃ ‘‘sikkhana’’nti vuttaṃ. Tattha sājīvānatikkamo sikkhāpāripūriyā paccayo. Tato hi yāva maggā saṃvarapāripūrī hotīti. ^b^Vināsanabhāvato^eb^ti hiṃsanabhāvato. ^b^Haliddirāgo viya na thirakatho hotī^eb^ti ettha kathāya aṭṭhitabhāvena haliddirāgasadisatā veditabbā, na puggalassa.</p>
              <p>[03]^b^179^eb^^b^.^eb^^b^Dārumāsakoti ye vohāraṃ gacchantī^eb^ti ^b^iti^eb^-saddena evaṃpakāre dasseti. ^b^Aññaṃ dassetvā aññassa parivattana^eb^nti dasagghanakaṃ vatthayugaṃ dassetvā tassa ajānantassa pañcagghanakassa dānaṃ.</p>
              <p>[03]^b^181^eb^^b^.^eb^^b^Avikiṇṇasukha^eb^nti rūpādīsu subhādiparikappanavasena avisaṭasukhaṃ.</p>
              <p>[03]^b^187^eb^^b^.^eb^ Khandhadhammesu aniccādivasena pavattā vipassanā maggaphalalābhena paṭiladdhā nāma hoti tadalābhena anavaṭṭhānatoti maggaphalalābhī eva ‘‘adhipaññādhammavipassanālābhī’’ti vutto, maggaphalañāṇameva ca adhikapaññābhāvato catusaccadhamme sabbadhammassa vare nibbāne eva vā visiṭṭhadassanabhāvato ca ^b^adhipaññādhammavipassanā^eb^ti daṭṭhabbā.</p>
              <p>[03]^b^189^eb^^b^.^eb^^b^Sutena anupapanno^eb^ti yathāsutena vā atthena vā na samannāgatoti attho.</p>
              <p>[06]Catukkaniddesavaṇṇanā niṭṭhitā.</p>
            </h4>
          </h3>
          <h3>
            <h3n>5. Pañcakaniddesavaṇṇanā</h3n>
            <h4>
              <h4n> </h4n>
              <p>[03]^b^191^eb^^b^.^eb^ Paṭhamapañcake uddeseneva puggalavibhāgo viññāyatīti yathā tesu paṭipajjitabbaṃ ^a^V0.0044^ea^, tāya paṭipattiyā te vibhajanto ^b^‘‘tatra yvāya’’^eb^ntiādimāha. ^b^Ārambhasaddo^eb^ti ārambhakiriyāvācako saddoti attho. Phaluppattiyā ^a^M0.0044^ea^ maggakiccaṃ niṭṭhitaṃ hotīti ^b^‘‘maggakiccavasena phalameva vutta’’^eb^nti āha. ^b^Āyācanasādhū^eb^ti na pasaṃsanādisādhūti attho.</p>
              <p>[03]^b^192^eb^^b^.^eb^ Ādito dheyyaṃ ṭhapetabbaṃ ^b^ādheyyaṃ,^eb^ dassanasavanapaṭivacanadānavasena mukhena viya pavattaṃ gahaṇaṃ ^b^mukha^eb^nti daṭṭhabbaṃ. Taṃ mukhaṃ ādheyyaṃ, gahaṇatthaṃ pakatimukhameva vā ādheyyaṃ yassa so ^b^ādheyyamukho,^eb^ avicāretvā ādikathāya eva ṭhapitagahaṇoti vuttaṃ hoti.</p>
              <p>[03]^b^194^eb^^b^.^eb^^b^Rajaggasmi^eb^nti rajaggabhāve.</p>
              <p>[03]^b^199^eb^^b^.^eb^ Gavā khīraṃ aggamakkhāyatīti na evaṃ sambandho, uppattito pana pañca gorase dassetvā tesu sappimaṇḍassa aggabhāvadassanatthaṃ ^b^‘‘gavā khīra’’^eb^ntiādi vuttaṃ. Tenāha ^b^‘‘gāvito khīraṃ nāma hotī’’^eb^tiādi.</p>
              <p>[06]Pañcakaniddesavaṇṇanā niṭṭhitā.</p>
            </h4>
          </h3>
          <h3>
            <h3n>6. Chakkaniddesavaṇṇanā</h3n>
            <h4>
              <h4n> </h4n>
              <p>[03]^b^202^eb^^b^.^eb^ Chakke ekantato pākaṭā sammāsambuddhādayo te yathāvuttaguṇā puggalāti dassento ^b^‘‘sammāsambuddho tena daṭṭhabbo’’^eb^tiādimāha. Tattha ^b^tenā^eb^ti sāmaṃ saccābhisamayo tattha ca sabbaññutappattibalesu ca vasibhāvappattīti etena sabbena samuditena. ‘‘Sabbaññutaññāṇenā’’ti pana vutte sabbamidaṃ saṅgahitaṃ hoti sāmaṃ saccābhisamayena balesu ca vasibhāvappattiyā ca vinā sabbaññutaññāṇassa abhāvā, tasmā aṭṭhakathāyaṃ ^b^‘‘sabbaññutaññāṇenā’’^eb^ti ettakameva vuttaṃ. Tattha ^b^anācariyakena attanā uppāditenā^eb^ti vacanena sabbaññutaññāṇassa sācariyakattaṃ parato uppattiñca paṭisedheti, na sācariyakaṃ parehi uppāditañca sabbaññutaññāṇaṃ. Na hi taṃ tādisaṃ nivāretabbaṃ atthīti.</p>
              <p>[06]Chakkaniddesavaṇṇanā niṭṭhitā.</p>
            </h4>
          </h3>
          <h3>
            <h3n>7. Sattakaniddesavaṇṇanā</h3n>
            <h4>
              <h4n> </h4n>
              <p>[03]^b^203^eb^^b^.^eb^^b^Saddhā^eb^^a^M0.0045^ea^^a^V0.0045^ea^^b^nāma sādhuladdhikāti ummujjatī^eb^ti etena kusalesu dhammesu antogadhā, bodhipakkhiyadhammesu vā adhimokkhabhūtā saddhā sādhūti ummujjamānaṃ kusalaṃ dasseti, evaṃ ^b^hirī^eb^yādīsu ca. ^b^Kusalesu dhammesū^eb^ti ettha bhummaniddeso tadantogadhatāya tadupakāratāya vā veditabbo. Ettha ca ^b^ummujjati sāhu saddhā kusalesu dhammesū^eb^tiādinā saddhādīnaṃ ummujjanapaññāya saddhādīnaṃ uppattiṃ dasseti. Teneva ^b^‘‘tassa sā saddhā neva tiṭṭhatī’’^eb^tiādi vuttaṃ. ^b^‘‘Sāhu saddhā kusalesu dhammesū’’^eb^ti vā ummujjanassa upakārakaṃ ānisaṃsadassanaṃ vatvā ^b^‘‘ummujjatī’’^eb^ti etena saddhāsaṅkhātameva ummujjanaṃ dassitanti veditabbaṃ. ^b^Caṅkavāre^eb^ti rajakānaṃ khāraparisāvane. Ekakammanibbattā paṭisandhibhavaṅgacutisantati eko cittavāroti cutito anantaro yathāgahito dutiyo hotīti āha ^b^‘‘dutiyacittavārenā’’^eb^ti. Ummujjitvā ṭhitādayo cattāro tāya tāya jātiyā arahattaṃ asacchikarontā aneke puggalā veditabbā, sacchikaronto pana ekopi pubbabhāge tatiyapuggalādibhāvaṃ āpajjitvā ante sattamapuggalo hotīti.</p>
              <p>[06]Sattakaniddesavaṇṇanā niṭṭhitā.</p>
            </h4>
          </h3>
          <h3>
            <h3n>10. Dasakaniddesavaṇṇanā</h3n>
            <h4>
              <h4n> </h4n>
              <p>[03]^b^209^eb^^b^.^eb^^b^Pañcannaṃ idha niṭṭhā, pañcannaṃ idha vihāya niṭṭhā^eb^ti ettha ye sotāpannādayo rūpārūpabhave upapajjitvā parinibbāyissanti, te idha vihāya niṭṭhāpakkhaṃ bhajamānāpi ajjhattasaṃyojanānaṃ asamucchinnattā puthujjanasādhāraṇe ca ṭhāne upapattiyā na gahitā. Asādhāraṇaṭṭhānuppattivasena pana antarāparinibbāyīādayo eva ‘‘idha vihāya niṭṭhā’’ti vuttāti veditabbāti.</p>
              <p>[06]Dasakaniddesavaṇṇanā niṭṭhitā.</p>
              <p>[06]Puggalapaññattipakaraṇa-mūlaṭīkā samattā.</p>
            </h4>
          </h3>
        </h2>
      </h1>
    </h0>
  </ha>
</body>
