<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] aṅguttaranikāye </h>
  <ha>
    <han> catukkanipāta-aṭṭhakathā </han>
    <h0>
      <h0n> </h0n>
      <h1>
        <h1n> 1. paṭhamapaṇṇāsakaṃ </h1n>
        <h2>
          <h2n> 1. bhaṇḍagāmavaggo </h2n>
          <h3>
            <h3n> 1. anubuddhasuttavaṇṇanā </h3n>
            <h4>
              <h4n> </h4n>
              <p>[03] 1^b^.^eb^ catukkanipātassa ^a^V2.0241^ea^ ^a^M2.0249^ea^ ^a^P3.0001^ea^   paṭhame ^b^ananubodhā^eb^ti abujjhanena ajānanena. ^b^appaṭivedhā^eb^ti  appaṭivijjhanena apaccakkhakiriyāya. ^b^dīghamaddhāna^eb^nti  cirakālaṃ. ^b^sandhāvita^eb^nti bhavato bhavaṃ gamanavasena sandhāvitaṃ.  ^b^saṃsarita^eb^nti punappunaṃ gamanāgamanavasena saṃsaritaṃ. ^b^mamañceva  tumhākañcā^eb^ti mayā ca tumhehi ca. atha vā ^b^sandhāvitaṃ  saṃsarita^eb^nti sandhāvanaṃ saṃsaraṇaṃ mamañceva ^a^V2.0242^ea^ tumhākañca ahosīti  evamettha attho veditabbo. ^b^ariyassā^eb^ti niddosassa. sīlaṃ  samādhi paññāti ime pana tayo dhammā maggaphalasampayuttāva veditabbā,  vimuttināmena phalameva niddiṭṭhaṃ. ^b^bhavataṇhā^eb^ti bhavesu taṇhā.  ^b^bhavanettī^eb^ti ^a^P3.0002^ea^ bhavarajju. taṇhāya eva etaṃ nāmaṃ.  tāya hi sattā goṇā viya gīvāya bandhitvā taṃ taṃ bhavaṃ nīyanti,  tasmā bhavanettīti vuccati.</p>
              <p>[03] ^b^anuttarā^eb^ti lokuttarā. ^b^dukkhassantakaro^eb^ti  vaṭṭadukkhassa antakaro. ^b^cakkhumā^eb^ti pañcahi cakkhūhi cakkhumā.  ^b^parinibbuto^eb^ti kilesaparinibbānena parinibbuto. idamassa  bodhimaṇḍe paṭhamaparinibbānaṃ, pacchā pana yamakasālānamantare  anupādisesāya nibbānadhātuyā parinibbutoti yathānusandhinā desanaṃ  niṭṭhāpesi. </p>
            </h4>
          </h3>
          <h3>
            <h3n> 2. papatitasuttavaṇṇanā </h3n>
            <h4>
              <h4n> </h4n>
              <p>[03] 2^b^.^eb^ dutiye ^b^papatito^eb^ti patito cuto.  ^b^appapatito^eb^ti apatito patiṭṭhito. tattha lokiyamahājano  patitoyeva nāma, sotāpannādayo kilesuppattikkhaṇe patitā nāma,  khīṇāsavo ekantapatiṭṭhito nāma.</p>
              <p>[03] ^b^cutā^eb^ ^a^M2.0250^ea^ ^b^patantī^eb^ti ye cutā, te patanti nāma.  ^b^patitā^eb^ti ye patitā, te cutā nāma. cutattā patitā, patitattā  cutāti attho. ^b^giddhā^eb^ti rāgarattā. ^b^punarāgatā^eb^ti puna  jātiṃ puna jaraṃ puna byādhiṃ puna maraṇaṃ āgatā nāma honti.  ^b^kataṃ kicca^eb^nti catūhi maggehi kattabbakiccaṃ kataṃ. ^b^rataṃ  ramma^eb^nti ramitabbayuttake guṇajāte ramitaṃ. ^b^sukhenānvāgataṃ  sukha^eb^nti sukhena sukhaṃ anuāgataṃ sampattaṃ. mānusakasukhena  dibbasukhaṃ, jhānasukhena vipassanāsukhaṃ, vipassanāsukhena maggasukhaṃ,  maggasukhena ^a^P3.0003^ea^ phalasukhaṃ, phalasukhena nibbānasukhaṃ  sampattaṃ adhigatanti attho. </p>
            </h4>
          </h3>
          <h3>
            <h3n> 3. paṭhamakhatasuttavaṇṇanā </h3n>
            <h4>
              <h4n> </h4n>
              <p>[03] 3^b^.^eb^ tatiyaṃ dukanipātavaṇṇanāyaṃ vuttameva. gāthāsu  pana ^b^nindiya^eb^nti ninditabbayuttakaṃ. ^b^nindatī^eb^ti garahati.  ^b^pasaṃsiyo^eb^ti pasaṃsitabbayutto. ^b^vicināti mukhena so  kali^eb^nti yo evaṃ pavatto ^a^V2.0243^ea^, tena mukhena kaliṃ vicināti nāma.  ^b^kalinā tena sukhaṃ na vindatī^eb^ti tena ca kalinā sukhaṃ na  paṭilabhati. ^b^sabbassāpi sahāpi attanā^eb^ti sabbenapi sakena  dhanena ceva attanā ca saddhiṃ yo parājayo, so appamattakova kalīti  attho. ^b^yo sugatesū^eb^ti yo pana sammaggatesu puggalesu cittaṃ  padusseyya, ayaṃ cittapadosova tato kalito mahantataro kali.  idāni tassa mahantatarabhāvaṃ dassento ^b^sataṃ  sahassāna^eb^ntiādimāha. tattha ^b^sataṃ sahassāna^eb^nti  nirabbudagaṇanāya satasahassaṃ. ^b^chattiṃsatī^eb^ti aparāni ca  chattiṃsati nirabbudāni. ^b^pañca cā^eb^ti abbudagaṇanāya ca pañca  abbudāni. ^b^yamariyagarahī^eb^ti yaṃ ariye garahanto nirayaṃ  upapajjati, tattha ettakaṃ āyuppamāṇanti. </p>
            </h4>
          </h3>
          <h3>
            <h3n> 4. dutiyakhatasuttavaṇṇanā </h3n>
            <h4>
              <h4n> </h4n>
              <p>[03] 4^b^.^eb^ catutthe ^a^P3.0004^ea^ ^b^mātari pitari  cā^eb^tiādīsu mittavindako mātari micchāpaṭipanno nāma, ajātasattu  pitari micchāpaṭipanno nāma, devadatto tathāgate micchāpaṭipanno nāma,  kokāliko tathāgatasāvake micchāpaṭipanno nāma. ^b^bahuñcā^eb^ti  bahukameva. ^b^pasavatī^eb^ti paṭilabhati. ^b^tāyā^eb^ti tāya  micchāpaṭipattisaṅkhātāya adhammacariyāya. ^b^peccā^eb^ti ito  gantvā. ^b^apāyaṃ gacchatī^eb^ti nirayādīsu aññatarasmiṃ nibbattati.  sukkapakkhepi eseva nayo. </p>
            </h4>
          </h3>
          <h3>
            <h3n> 5. anusotasuttavaṇṇanā </h3n>
            <h4>
              <h4n> </h4n>
              <p>[03] 5^b^.^eb^ pañcame ^a^M2.0251^ea^ anusotaṃ gacchatīti ^b^anusotagāmī^eb^.  kilesasotassa paccanīkapaṭipattiyā paṭisotaṃ gacchatīti  ^b^paṭisotagāmī^eb^. ^b^ṭhitatto^eb^ti ṭhitasabhāvo. ^b^tiṇṇo^eb^ti  oghaṃ taritvā ṭhito. ^b^pāraṅgato^eb^ti paratīraṃ gato. ^b^thale  tiṭṭhatī^eb^ti nibbānathale tiṭṭhati. ^b^brāhmaṇo^eb^ti seṭṭho niddoso.  ^b^idhā^eb^ti imasmiṃ loke. ^b^kāme ca paṭisevatī^eb^ti  kilesakāmehi vatthukāme paṭisevati. ^b^pāpañca kammaṃ karotī^eb^ti  pāpañca pāṇātipātādikammaṃ karoti. ^b^pāpañca kammaṃ na  karotī^eb^ti pañcaverakammaṃ na karoti. ^b^ayaṃ vuccati, bhikkhave,  ṭhitatto^eb^ti ayaṃ anāgāmī puggalo tasmā lokā puna paṭisandhivasena  anāgamanato ṭhitatto nāma.</p>
              <p>[03] ^b^taṇhādhipannā^eb^ti ^a^P3.0005^ea^ taṇhāya adhipannā  ajjhotthaṭā, taṇhaṃ vā adhipannā ajjhogāḷhā.  ^b^paripuṇṇasekho^eb^ti ^a^V2.0244^ea^ sikkhāpāripūriyā ṭhito.  ^b^aparihānadhammo^eb^ti aparihīnasabhāvo. ^b^cetovasippatto^eb^ti  cittavasībhāvaṃ patto. evarūpo khīṇāsavo hoti, idha pana  anāgāmī kathito. ^b^samāhitindriyo^eb^ti samāhitachaḷindriyo.  ^b^paroparā^eb^ti parovarā uttamalāmakā, kusalākusalāti attho.  ^b^sameccā^eb^ti ñāṇena samāgantvā. ^b^vidhūpitā^eb^ti viddhaṃsitā  jhāpitā vā. ^b^vusitabrahmacariyo^eb^ti maggabrahmacariyaṃ vasitvā  ṭhito. ^b^lokantagū^eb^ti tividhassāpi lokassa antaṃ gato.  ^b^pāragato^eb^ti chahākārehi pāragato. idha khīṇāsavova kathito.  iti suttepi gāthāsupi vaṭṭavivaṭṭameva kathitaṃ. </p>
            </h4>
          </h3>
          <h3>
            <h3n> 6. appassutasuttavaṇṇanā </h3n>
            <h4>
              <h4n> </h4n>
              <p>[03] 6^b^.^eb^ chaṭṭhe ^b^anupapanno^eb^ti anupāgato.  ^b^sutta^eb^ntiādīsu  ubhatovibhaṅganiddesakhandhakaparivārasuttanipātamaṅgalasuttaratanasutta-  nāḷakasuttatuvaṭakasuttāni,  aññampi ca suttanāmakaṃ tathāgatavacanaṃ ^b^sutta^eb^nti veditabbaṃ.  sabbampi sagāthakaṃ suttaṃ ^b^geyya^eb^nti veditabbaṃ, visesena saṃyuttake  sakalopi sagāthāvaggo. sakalampi abhidhammapiṭakaṃ, niggāthakasuttaṃ,  yañca aññampi aṭṭhahi aṅgehi asaṅgahitaṃ ^a^P3.0006^ea^ buddhavacanaṃ,  taṃ ^b^veyyākaraṇa^eb^nti veditabbaṃ. dhammapada-theragāthā-therigāthā  suttanipāte nosuttanāmikā suddhikagāthā ^a^M2.0252^ea^ ca ^b^gāthā^eb^ti veditabbā.  somanassañāṇamayikagāthāpaṭisaṃyuttā dveasīti suttantā  ^b^udāna^eb^nti veditabbā. ``vuttañhetaṃ bhagavatā''tiādinayappavattā  dasuttarasatasuttantā ^b^itivuttaka^eb^nti veditabbā.  apaṇṇakajātakādīni paññāsādhikāni pañca jātakasatāni  ^b^jātaka^eb^nti veditabbāni. ``cattārome, bhikkhave, acchariyā  abbhutā dhammā ānande''tiādinayappavattā sabbepi  acchariyābbhutadhammapaṭisaṃyuttā suttantā ^b^abbhutadhamma^eb^nti  veditabbā.  cūḷavedallamahāvedallasammādiṭṭhisakkapañhasaṅkhārabhājaniyamahāpuṇṇamasuttādayo  sabbepi vedañca tuṭṭhiñca laddhā laddhā pucchitā suttantā ^b^vedalla^eb^nti  veditabbā. ^b^na atthamaññāya na dhammamaññāyā^eb^ti aṭṭhakathañca  pāḷiñca ajānitvā. ^b^dhammānudhammappaṭipanno^eb^ti  navalokuttaradhammassa anurūpadhammaṃ sahasīlaṃ pubbabhāgapaṭipadaṃ na  paṭipanno hoti. iminā upāyena sabbavāresu attho veditabbo.  paṭhamavāre panettha appassutadussīlo kathito, dutiye  appassutakhīṇāsavo, tatiye bahussutadussīlo, catutthe  bahussutakhīṇāsavo.</p>
              <p>[03] ^b^sīlesu^eb^ ^a^P3.0007^ea^ ^b^asamāhito^eb^ti sīlesu  aparipūrakārī. ^b^sīlato ca sutena cā^eb^ti sīlabhāgena ca  ^a^V2.0245^ea^ sutabhāgena ca ``ayaṃ dussīlo appassuto''ti evaṃ taṃ garahantīti  attho. ^b^tassa sampajjate suta^eb^nti tassa puggalassa yasmā tena  sutena sutakiccaṃ kataṃ, tasmā tassa sutaṃ sampajjati nāma.  ^b^nāssa sampajjate^eb^ti sutakiccassa akatattā na sampajjati.  ^b^dhammadhara^eb^nti sutadhammānaṃ ādhārabhūtaṃ. ^b^sappañña^eb^nti supaññaṃ.  ^b^nekkhaṃ jambonadassevā^eb^ti jambunadaṃ vuccati jātisuvaṇṇaṃ,  tassa jambunadassa nekkhaṃ viya, pañcasuvaṇṇaparimāṇaṃ suvaṇṇaghaṭikaṃ  viyāti attho. </p>
            </h4>
          </h3>
          <h3>
            <h3n> 7. sobhanasuttavaṇṇanā </h3n>
            <h4>
              <h4n> </h4n>
              <p>[03] 7^b^.^eb^ sattame ^b^viyattā^eb^ti paññāveyyattiyena  samannāgatā. ^b^vinītā^eb^ti vinayaṃ upetā suvinītā.  ^b^visāradā^eb^ti vesārajjena somanassasahagatena ñāṇena samannāgatā.  ^b^dhammadharā^eb^ti sutadhammānaṃ ādhārabhūtā. ^b^bhikkhu ca  sīlasampanno^eb^ti gāthāya kiñcāpi ekekasseva ekeko guṇo kathito,  sabbesaṃ pana sabbepi vaṭṭantīti. </p>
            </h4>
          </h3>
          <h3>
            <h3n> 8. vesārajjasuttavaṇṇanā </h3n>
            <h4>
              <h4n> </h4n>
              <p>[03] 8^b^.^eb^ aṭṭhame ^a^M2.0253^ea^ ^b^vesārajjānī^eb^ti ettha  sārajjapaṭipakkho vesārajjaṃ, catūsu ṭhānesu sārajjābhāvaṃ  paccavekkhantassa uppannasomanassamayañāṇassetaṃ nāmaṃ. ^b^āsabhaṃ  ṭhāna^eb^nti seṭṭhaṭṭhānaṃ uttamaṭṭhānaṃ. āsabhā vā pubbabuddhā, tesaṃ ṭhānanti  attho. apica gavasatajeṭṭhako usabho, gavasahassajeṭṭhako vasabho.  vajasatajeṭṭhako vā usabho, vajasahassajeṭṭhako vasabho ^a^P3.0008^ea^,  sabbagavaseṭṭho sabbaparissayasaho seto pāsādiko mahābhāravaho  asanisatasaddehipi asampakampiyo nisabho, so idha usabhoti  adhippeto. idampi hi tassa pariyāyavacanaṃ. usabhassa idanti  ^b^āsabhaṃ. ṭhāna^eb^nti catūhi pādehi pathaviṃ uppīḷetvā vavatthānaṃ.  idaṃ pana āsabhaṃ viyāti āsabhaṃ. yatheva hi nisabhasaṅkhāto  usabho catūhi pādehi pathaviṃ uppīḷetvā acalaṭṭhānena tiṭṭhati, evaṃ  tathāgatopi catūhi vesārajjapādehi aṭṭhaparisapathaviṃ uppīḷetvā sadevake  loke kenaci paccatthikena paccāmittena akampiyo acalaṭṭhānena tiṭṭhati.  evaṃ tiṭṭhamānova taṃ āsabhaṃ ṭhānaṃ paṭijānāti upagacchati na  paccakkhāti, attani āropeti. tena vuttaṃ ``āsabhaṃ ṭhānaṃ  paṭijānātī''ti.</p>
              <p>[03] ^b^parisāsū^eb^ti ^a^V2.0246^ea^ aṭṭhasu parisāsu. ^b^sīhanādaṃ nadatī^eb^ti  seṭṭhanādaṃ abhītanādaṃ nadati, sīhanādasadisaṃ vā nādaṃ nadati.  ayamattho sīhanādasuttena dassetabbo. yathā vā sīho sahanato ca  hananato ca sīhoti vuccati, evaṃ tathāgato lokadhammānaṃ sahanato  parappavādānañca hananato sīhoti vuccati. evaṃ vuttassa sīhassa  nādaṃ sīhanādaṃ. tattha yathā sīho sīhabalena samannāgato sabbattha  visārado vigatalomahaṃso sīhanādaṃ nadati, evaṃ tathāgatasīhopi  tathāgatabalehi samannāgato aṭṭhasu parisāsu visārado vigatalomahaṃso  ``iti rūpa''ntiādinā nayena nānāvidhadesanāvilāsasampannaṃ  ^a^P3.0009^ea^ sīhanādaṃ nadati. tena vuttaṃ ``parisāsu sīhanādaṃ  nadatī''ti.</p>
              <p>[03] ^b^brahmacakkaṃ^eb^ ^a^M2.0254^ea^ ^b^pavattetī^eb^ti ettha ^b^brahma^eb^nti seṭṭhaṃ uttamaṃ  visuddhaṃ. cakkasaddo panāyaṃ -- </p>
              <p>[21] ``sampattiyaṃ lakkhaṇe ca, rathaṅge iriyāpathe. </p>
              <p>[27] dāne ratanadhammūra-cakkādīsu ca dissati. </p>
              <p>[22] dhammacakke idha mato, tañca dvedhā vibhāvaye''..</p>
              <p>[03] ``cattārimāni, bhikkhave, cakkāni, yehi samannāgatānaṃ  devamanussāna''ntiādīsu (a0 ni0  4.31) hi ayaṃ sampattiyaṃ  dissati. ``pādatalesu cakkāni jātānī''ti (dī0 ni0 2.35)  ettha lakkhaṇe. ``cakkaṃva vahato pada''nti (dha0 pa0 1) ettha  rathaṅge. ``catucakkaṃ navadvāra''nti (saṃ0 ni0  1.29) ettha  iriyāpathe. ``dadaṃ bhuñja mā ca pamādo, cakkaṃ vattaya  sabbapāṇina''nti (jā0 1.7.149) ettha dāne. ``dibbaṃ  cakkaratanaṃ pāturahosī''ti (dī0 ni0 2.243; ma0 ni0 3.256)  ettha ratanacakke. ``mayā pavattitaṃ cakka''nti (su0 ni0 562)  ettha dhammacakke. ``icchāhatassa posassa, cakkaṃ bhamati matthake''ti  (jā0 1.1.104; 1.5.103) ettha uracakke. ``khurapariyantena  cepi cakkenā''ti (dī0 ni0 1.166) ettha paharaṇacakke.  ``asanivicakka''nti (dī0 ni0 3.61; saṃ0 ni0  2.162)  ettha asanimaṇḍale. idha ^a^P3.0010^ea^ panāyaṃ dhammacakke mato.</p>
              <p>[03] taṃ panetaṃ dhammacakkaṃ duvidhaṃ hoti paṭivedhañāṇañca desanāñāṇañca.  tattha paññāpabhāvitaṃ attano ariyaphalāvahaṃ paṭivedhañāṇaṃ,  karuṇāpabhāvitaṃ sāvakānaṃ ariyaphalāvahaṃ desanāñāṇaṃ. tattha  ^a^V2.0247^ea^ paṭivedhañāṇaṃ uppajjamānaṃ uppannanti duvidhaṃ. tañhi abhinikkhamanato  yāva arahattamaggā uppajjamānaṃ, phalakkhaṇe uppannaṃ nāma.  tusitabhavanato vā yāva mahābodhipallaṅke arahattamaggā uppajjamānaṃ,  phalakkhaṇe uppannaṃ nāma. dīpaṅkarato paṭṭhāya vā yāva bodhipallaṅke  arahattamaggā uppajjamānaṃ, phalakkhaṇe uppannaṃ nāma. desanāñāṇampi  pavattamānaṃ pavattanti duvidhaṃ. tañhi yāva aññāsikoṇḍaññassa  sotāpattimaggā pavattamānaṃ, phalakkhaṇe pavattaṃ nāma. tesu  paṭivedhañāṇaṃ lokuttaraṃ, desanāñāṇaṃ lokiyaṃ. ubhayampi panetaṃ  aññehi asādhāraṇaṃ, buddhānaṃyeva orasañāṇaṃ.</p>
              <p>[03] ^b^sammāsambuddhassa te paṭijānato^eb^ti ``ahaṃ sammāsambuddho,  sabbe dhammā mayā abhisambuddhā''ti evaṃ paṭijānato tava.  ^b^anabhisambuddhā^eb^ti ime nāma ^a^M2.0255^ea^ dhammā tayā anabhisambuddhā.  ^b^tatra vatā^eb^ti tesu ``anabhisambuddhā''ti evaṃ dassitadhammesu.  ^b^sahadhammenā^eb^ti sahetunā sakāraṇena vacanena.  ^b^nimittameta^eb^nti ettha puggalopi dhammopi nimittanti adhippeto  ^a^P3.0011^ea^. taṃ puggalaṃ na passāmi, yo maṃ paṭicodessati.  taṃ dhammaṃ na passāmi, yaṃ dassetvā ``ayaṃ nāma dhammo tayā  anabhisambuddho''ti maṃ paṭicodessatīti ayamettha attho.  ^b^khemappatto^eb^ti khemaṃ patto. sesapadadvayaṃ imasseva vevacanaṃ.  sabbampetaṃ vesārajjañāṇameva sandhāya vuttaṃ. dasabalassa hi ``ayaṃ  nāma dhammo tayā anabhisambuddho''ti codakaṃ puggalaṃ vā codanākāraṇaṃ  anabhisambuddhadhammaṃ vā apassato ``sabhāvabuddhoyeva vata samāno ahaṃ  buddhosmīti vadāmī''ti paccavekkhantassa balavataraṃ somanassaṃ  uppajjati, tena sampayuttaṃ ñāṇaṃ vesārajjaṃ nāma. taṃ sandhāya  ``khemappatto''tiādimāha. evaṃ sabbattha attho veditabbo.</p>
              <p>[03] ^b^antarāyikā dhammā^eb^ti ettha pana antarāyaṃ karontīti  ^b^antarāyikā^eb^. te atthato sañcicca vītikkantā satta  āpattikkhandhā. sañcicca vītikkantaṃ hi antamaso  dukkaṭadubbhāsitampi maggaphalānaṃ antarāyaṃ karoti. idha pana  methunadhammo adhippeto. methunaṃ sevato hi yassa kassaci  nissaṃsayameva maggaphalānaṃ antarāyo hoti.</p>
              <p>[03] ^b^yassa kho pana te atthāyā^eb^ti rāgakkhayādīsu yassa  atthāya. ^b^dhammo desito^eb^ti asubhabhāvanādidhammo kathito.  ^b^tatra vata ma^eb^nti tasmiṃ aniyyānikadhamme maṃ. sesaṃ vuttanayeneva  veditabbaṃ.</p>
              <p>[03] ^b^vādapathā^eb^ti ^a^V2.0248^ea^ vādāyeva. ^b^puthū^eb^ti bahū.  ^b^sitā^eb^ti ^a^P3.0012^ea^ upanibaddhā abhisaṅkhatā. atha vā  ^b^puthussitā^eb^ti puthubhāvaṃ sitā upagatā, puthūhi vā sitātipi  puthussitā. ^b^yaṃ nissitā^eb^ti etarahipi yaṃ vādapathaṃ nissitā.  ^b^na te bhavantī^eb^ti te vādapathā na bhavanti bhijjanti  vinassanti. ^b^dhammacakka^eb^nti desanāñāṇassapi paṭivedhañāṇassapi  etaṃ nāmaṃ. tesu desanāñāṇaṃ lokiyaṃ, paṭivedhañāṇaṃ lokuttaraṃ.  ^b^kevalī^eb^ti sakalaguṇasamannāgato. ^b^tādisa^eb^nti tathāvidhaṃ. </p>
            </h4>
          </h3>
          <h3>
            <h3n> 9. taṇhuppādasuttavaṇṇanā </h3n>
            <h4>
              <h4n> </h4n>
              <p>[03] 9^b^.^eb^ navame ^a^M2.0256^ea^ uppajjati etesūti ^b^uppādā^eb^. kā  uppajjati? taṇhā. taṇhāya uppādā ^b^taṇhuppādā,^eb^ taṇhāvatthūni  taṇhākāraṇānīti attho. ^b^cīvarahetū^eb^ti ``kattha manāpaṃ cīvaraṃ  labhissāmī''ti cīvarakāraṇā uppajjati. ^b^itibhavābhavahetū^eb^ti  ettha ^b^itī^eb^ti nidassanatthe nipāto. yathā cīvarādihetu, evaṃ  bhavābhavahetupīti attho. ^b^bhavābhavo^eb^ti cettha paṇītatarāni  sappinavanītādīni adhippetāni. sampattibhavesu  paṇītatarapaṇītatamabhavotipi vadantiyeva.</p>
              <p>[03] ^b^taṇhādutiyo^eb^ti ayañhi satto anamatagge saṃsāravaṭṭe  saṃsaranto na ekakova saṃsarati, taṇhaṃ pana dutiyikaṃ labhantova  saṃsarati. tena vuttaṃ ``taṇhādutiyo''ti.  ^b^itthabhāvaññathābhāva^eb^nti ^a^P3.0013^ea^ ettha itthabhāvo nāma  ayaṃ attabhāvo, aññathābhāvo nāma anāgatattabhāvo. evarūpo vā  aññopi attabhāvo itthabhāvo nāma, na evarūpo aññathābhāvo nāma.  taṃ itthabhāvaññathābhāvaṃ. ^b^saṃsāra^eb^nti khandhadhātuāyatanānaṃ  paṭipāṭiṃ. ^b^nātivattatī^eb^ti nātikkamati. ^b^evamādīnavaṃ  ñatvā^eb^ti evaṃ atītānāgatapaccuppannesu khandhesu ādīnavaṃ jānitvā.  ^b^taṇhaṃ dukkhassa sambhava^eb^nti taṇhaṃ ca ``ayaṃ vaṭṭadukkhasambhūto  sabhāvo kāraṇa''nti evaṃ jānitvā. ettāvatā imassa bhikkhuno  vipassanaṃ vaḍḍhetvā arahattaṃ pattabhāvo dassito. idāni taṃ  khīṇāsavaṃ thomento ^b^vītataṇho^eb^tiādimāha. tattha  ^b^anādāno^eb^ti niggahaṇo. ^b^sato bhikkhu paribbaje^eb^ti  satisampajaññe vepullappatto khīṇāsavo bhikkhu sato sampajāno careyya  vihareyyāti attho. iti suttante vaṭṭaṃ kathetvā gāthāsu vaṭṭavivaṭṭaṃ  kathitanti. </p>
            </h4>
          </h3>
          <h3>
            <h3n> 10. yogasuttavaṇṇanā </h3n>
            <h4>
              <h4n> </h4n>
              <p>[03] 10^b^.^eb^ dasame ^a^V2.0249^ea^ vaṭṭasmiṃ yojentīti ^b^yogā.  kāmayogo^eb^tiādīsu pañcakāmaguṇiko rāgo kāmayogo.  rūpārūpabhavesu chandarāgo ^b^bhavayogo,^eb^ tathā jhānanikanti.  sassatadiṭṭhisahagato ca rāgo dvāsaṭṭhi diṭṭhiyo ca ^b^diṭṭhiyogo^eb^.  catūsu saccesu aññāṇaṃ ^b^avijjāyogo^eb^. kāmesu vā yojetīti  kāmayogo. bhavesu yojetīti ^a^M2.0257^ea^ bhavayogo. diṭṭhīsu yojetīti  diṭṭhiyogo. avijjāya yojetīti avijjāyogoti heṭṭhā  vuttadhammānaṃyevetaṃ adhivacanaṃ.</p>
              <p>[03] idāni ^a^P3.0014^ea^ te vitthāretvā dassento ^b^katamo  ca, bhikkhave^eb^tiādimāha. tattha ^b^samudaya^eb^nti uppattiṃ.  ^b^atthaṅgama^eb^nti bhedaṃ. ^b^assāda^eb^nti madhurabhāvaṃ.  ^b^ādīnava^eb^nti amadhurabhāvaṃ dosaṃ. ^b^nissaraṇa^eb^nti  nissaṭabhāvaṃ. ^b^kāmesū^eb^ti vatthukāmesu. ^b^kāmarāgo^eb^ti kāme  ārabbha uppannarāgo. sesapadesupi eseva nayo. ^b^anusetī^eb^ti  nibbattati. ^b^ayaṃ vuccati, bhikkhave, kāmayogo^eb^ti, bhikkhave,  idaṃ kāmesu yojanakāraṇaṃ bandhanakāraṇaṃ vuccatīti evaṃ sabbattha attho  veditabbo.</p>
              <p>[03] ^b^phassāyatanāna^eb^nti cakkhādīnaṃ cakkhusamphassādikāraṇānaṃ.  ^b^avijjā aññāṇa^eb^nti ñāṇapaṭipakkhabhāvena aññāṇasaṅkhātā  avijjā. ^b^iti kāmayogo^eb^ti ettha iti saddo catūhipi yogehi  saddhiṃ yojetabbo ``evaṃ kāmayogo, evaṃ bhavayogo''ti.  ^b^saṃyutto^eb^ti parivārito. ^b^pāpakehī^eb^ti lāmakehi.  ^b^akusalehī^eb^ti akosallasambhūtehi. ^b^saṃkilesikehī^eb^ti  saṃkilesanakehi, pasannassa cittassa pasannabhāvadūsakehīti attho.  ^b^ponobbhavikehī^eb^ti punabbhavanibbattakehi. ^b^sadarehī^eb^ti  sadarathehi. ^b^dukkhavipākehī^eb^ti vipākakāle dukkhuppādakehi.  ^b^āyatiṃ jātijarāmaraṇikehī^eb^ti anāgate punappunaṃ  jātijarāmaraṇanibbattakehi. ^b^tasmā^eb^ ^a^P3.0015^ea^  ^b^ayogakkhemīti vuccatī^eb^ti yasmā appahīnayogo puggalo etehi  dhammehi sampayutto hoti, tasmā catūhi yogehi khemaṃ nibbānaṃ  anadhigatattā na yogakkhemīti vuccati.</p>
              <p>[03] ^b^visaṃyogo^eb^ti visaṃyojanakāraṇāni.  ^b^kāmayogavisaṃyogo^eb^ti kāmayogato visaṃyojanakāraṇaṃ.  sesapadesupi eseva nayo. tattha asubhajjhānaṃ kāmayogavisaṃyogo, taṃ  pādakaṃ katvā adhigato anāgāmimaggo ekanteneva kāmayogavisaṃyogo  nāma. arahattamaggo bhavayogavisaṃyogo nāma, sotāpattimaggo  diṭṭhiyogavisaṃyogo ^a^M2.0258^ea^ nāma, arahattamaggo avijjāyogavisaṃyogo  ^a^V2.0250^ea^ nāma. idāni te vitthāravasena dassento ^b^katamo ca,  bhikkhave^eb^tiādimāha. tassattho vuttanayeneva veditabbo.</p>
              <p>[03] ^b^bhavayogena cūbhaya^eb^nti bhavayogena ca saṃyuttā, kiñci  bhiyyo ubhayenāpi sampayuttā, yena kenaci yogena samannāgatāti  attho. ^b^purakkhatā^eb^ti purato katā, parivāritā vā. ^b^kāme  pariññāyā^eb^ti duvidhepi kāme parijānitvā. ^b^bhavayogañca  sabbaso^eb^ti bhavayogañca sabbameva parijānitvā. ^b^samūhaccā^eb^ti  samūhanitvā. ^b^virājaya^eb^nti virājento, virājetvā vā.  ``virājento''ti hi vutte maggo kathito hoti, ``virājetvā''ti  vutte phalaṃ. ^b^munī^eb^ti khīṇāsavamuni. iti imasmiṃ suttepi  gāthāsupi vaṭṭavivaṭṭameva kathitanti. </p>
              <p>[06] bhaṇḍagāmavaggo paṭhamo. </p>
            </h4>
          </h3>
        </h2>
        <h2>
          <h2n> 2. caravaggo </h2n>
          <h3>
            <h3n> 1. carasuttavaṇṇanā </h3n>
            <h4>
              <h4n> </h4n>
              <p>[03] 11^b^.^eb^ dutiyassa ^a^V2.0251^ea^ ^a^P3.0016^ea^ paṭhame  ^b^adhivāsetī^eb^ti cittaṃ adhiropetvā vāseti. ^b^nappajahatī^eb^ti  na pariccajati. ^b^na vinodetī^eb^ti na nīharati. ^b^na  byantīkarotī^eb^ti na vigatantaṃ paricchinnaparivaṭumaṃ karoti. ^b^na  anabhāvaṃ gametī^eb^ti na anuabhāvaṃ avaḍḍhiṃ vināsaṃ gameti.  ^b^carampī^eb^ti carantopi. ^b^anātāpī^eb^ti nibbīriyo.  ^b^anottāpī^eb^ti upavādabhayarahito. ^b^satata^eb^nti niccaṃ.  ^b^samita^eb^nti nirantaraṃ. evaṃ sabbattha atthaṃ ñatvā sukkapakkhe  vuttavipariyāyena attho veditabbo.</p>
              <p>[03] gāthāsu ^b^gehanissita^eb^nti kilesanissitaṃ.  ^b^mohaneyyesū^eb^ti mohajanakesu ārammaṇesu. ^b^abhabbo^eb^ti  abhājanabhūto. ^b^phuṭṭhuṃ sambodhimuttama^eb^nti arahattamaggasaṅkhātaṃ  uttamañāṇaṃ phusituṃ. </p>
            </h4>
          </h3>
          <h3>
            <h3n> 2. sīlasuttavaṇṇanā </h3n>
            <h4>
              <h4n> </h4n>
              <p>[03] 12^b^.^eb^ dutiye ^a^M2.0259^ea^ ^b^sampannasīlā^eb^ti paripuṇṇasīlā.  ^b^sampannapātimokkhā^eb^ti paripuṇṇapātimokkhā.  ^b^pātimokkhasaṃvarasaṃvutā^eb^ti ^a^P3.0017^ea^  pātimokkhasaṃvarasīlena saṃvutā pihitā upetā hutvā viharatha.  ^b^ācāragocarasampannā^eb^ti ācārena ca gocarena ca sampannā  samupāgatā bhavatha. ^b^aṇumattesu vajjesū^eb^ti aṇuppamāṇesu dosesu.  ^b^bhayadassāvino^eb^ti tāni aṇumattāni vajjāni bhayato  dassanasīlā. ^b^samādāya sikkhatha sikkhāpadesū^eb^ti  sabbasikkhākoṭṭhāsesu samādātabbaṃ samādāya gahetvā sikkhatha.  ``sampannasīlānaṃ...pe0... sikkhāpadesū''ti ettakena dhammakkhānena  sikkhattaye samādāpetvā ceva paṭiladdhaguṇesu ca vaṇṇaṃ kathetvā idāni  uttari kātabbaṃ dassento ^b^kimassā^eb^tiādimāha. tattha  ^b^kimassā^eb^ti kiṃ bhaveyya.</p>
              <p>[03] ^b^yataṃ care^eb^ti yathā caranto yato hoti saṃyato, evaṃ  careyya. esa nayo sabbattha. ^b^acche^eb^ti ^a^V2.0252^ea^ nisīdeyya.  ^b^yatamenaṃ pasāraye^eb^ti yaṃ aṅgapaccaṅgaṃ pasāreyya, taṃ yataṃ saṃyatameva  katvā pasāreyya. ^b^uddha^eb^nti upari. ^b^tiriya^eb^nti majjhaṃ.  ^b^apācīna^eb^nti adho. ettāvatā atītā paccuppannā anāgatā ca  pañcakkhandhā kathitā. ^b^yāvatā^eb^ti paricchedavacanaṃ.  ^b^jagato^eb^ ^a^P3.0018^ea^ ^b^gatī^eb^ti lokassa nipphatti.  ^b^samavekkhitā ca dhammānaṃ, khandhānaṃ udayabbaya^eb^nti etesaṃ  sabbaloke atītādibhedānaṃ pañcakkhandhadhammānaṃ udayañca vayañca  samavekkhitā. ``pañcakkhandhānaṃ udayaṃ passanto pañcavīsati  lakkhaṇāni passati, vayaṃ passanto pañcavīsati lakkhaṇāni  passatī''ti vuttehi samapaññāsāya lakkhaṇehi sammā avekkhitā hoti.  ^b^cetosamathasāmīci^eb^nti cittasamathassa anucchavikaṃ paṭipadaṃ.  ^b^sikkhamāna^eb^nti paṭipajjamānaṃ, pūrayamānanti attho.  ^b^pahitatto^eb^ti pesitatto. ^b^āhū^eb^ti kathayanti. sesamettha  uttānameva. imasmiṃ pana sutte sīlaṃ missakaṃ kathetvā gāthāsu  khīṇāsavo kathito. </p>
            </h4>
          </h3>
          <h3>
            <h3n> 3. padhānasuttavaṇṇanā </h3n>
            <h4>
              <h4n> </h4n>
              <p>[03] 13^b^.^eb^ tatiye ^a^M2.0260^ea^ ^b^sammappadhānānī^eb^ti sundarapadhānāni  uttamavīriyāni. ^b^sammappadhānā^eb^ti paripuṇṇavīriyā.  ^b^māradheyyābhibhūtā^eb^ti tebhūmakavaṭṭasaṅkhātaṃ māradheyyaṃ abhibhavitvā  samatikkamitvā ṭhitā. ^b^te asitā^eb^ti te khīṇāsavā anissitā  nāma. ^b^jātimaraṇabhayassā^eb^ti jātiñca maraṇañca paṭicca  uppajjanakabhayassa, jātimaraṇasaṅkhātasseva vā bhayassa.  ^b^pāragū^eb^ti pāraṅgatā. ^b^te tusitā^eb^ti te khīṇāsavā tuṭṭhā  nāma. ^b^jetvā māraṃ savāhini^eb^nti sasenakaṃ māraṃ jinitvā  ṭhitā. ^b^te^eb^ ^a^P3.0019^ea^ ^b^anejā^eb^ti te khīṇāsavā  taṇhāsaṅkhātāya ejāya anejā niccalā nāma. ^b^namucibala^eb^nti  mārabalaṃ. ^b^upātivattā^eb^ti atikkantā. ^b^te sukhitā^eb^ti te  khīṇāsavā lokuttarasukhena sukhitā nāma. tenevāha -- </p>
              <p>[21] ``sukhitā vata arahanto, taṇhā nesaṃ na vijjati. </p>
              <p>[22] asmimāno samucchinno, mohajālaṃ padālita''nti..  (saṃ0 ni0  3.76). </p>
            </h4>
          </h3>
          <h3>
            <h3n> 4. saṃvarasuttavaṇṇanā </h3n>
            <h4>
              <h4n> </h4n>
              <p>[03] 14^b^.^eb^ catutthe ^b^padhānānī^eb^ti vīriyāni.  ^b^saṃvarappadhāna^eb^nti cakkhādīni saṃvarantassa uppannavīriyaṃ  ^a^V2.0253^ea^. ^b^pahānappadhāna^eb^nti kāmavitakkādayo pajahantassa uppannavīriyaṃ.  ^b^bhāvanāppadhāna^eb^nti sambojjhaṅge bhāventassa uppannavīriyaṃ.  ^b^anurakkhaṇāppadhāna^eb^nti samādhinimittaṃ anurakkhantassa  uppannavīriyaṃ.</p>
              <p>[03] ^b^vivekanissita^eb^ntiādīsu viveko, virāgo, nirodhoti  tīṇipi nibbānassa nāmāni. nibbānaṃ hi upadhivivekattā  ^b^viveko,^eb^ taṃ āgamma rāgādayo virajjantīti ^b^virāgo,^eb^  nirujjhantīti ^b^nirodho^eb^. tasmā vivekanissitantiādīsu  ārammaṇavasena vā adhigantabbavasena vā nibbānanissitanti attho.</p>
              <p>[03] ^b^vossaggapariṇāmi^eb^nti ettha dve vossaggā --  pariccāgavossaggo ca pakkhandanavossaggo ca. tattha vipassanā  tadaṅgavasena kilese ca khandhe ca rāgaṃ pariccajatīti  ^b^pariccāgavossaggo^eb^. maggo ārammaṇavasena nibbānaṃ  pakkhandatīti ^b^pakkhandanavossaggo^eb^. tasmā  vossaggapariṇāminti yathā bhāviyamāno ^a^M2.0261^ea^ satisambojjhaṅgo  vossaggatthāya pariṇamati, vipassanābhāvañca maggabhāvañca pāpuṇāti,  evaṃ taṃ bhāvetīti ayamettha attho. sesapadesupi eseva nayo.  ^b^bhaddaka^eb^nti ^a^P3.0020^ea^ laddhakaṃ. ^b^samādhinimittaṃ^eb^  vuccati aṭṭhikasaññādivasena adhigato samādhiyeva.  ^b^anurakkhatī^eb^ti samādhipāripanthikadhamme rāgadosamohe sodhento  rakkhati. ettha ca aṭṭhikasaññādikā pañceva saññā vuttā, imasmiṃ  pana ṭhāne dasapi asubhāni vitthāretvā kathetabbāni. tesaṃ vitthāro  visuddhimagge (visuddhi0 1.102 ādayo) vuttoyeva. gāthāya  saṃvarādinipphādakaṃ vīriyameva vuttaṃ. ^b^khayaṃ dukkhassa pāpuṇe^eb^ti  dukkhakkhayasaṅkhātaṃ arahattaṃ pāpuṇeyyāti. </p>
            </h4>
          </h3>
          <h3>
            <h3n> 5. paññattisuttavaṇṇanā </h3n>
            <h4>
              <h4n> </h4n>
              <p>[03] 15^b^.^eb^ pañcame ^b^aggapaññattiyo^eb^ti uttamapaññattiyo.  ^b^attabhāvīna^eb^nti attabhāvavantānaṃ. ^b^yadidaṃ rāhu  asurindo^eb^ti yo esa rāhu asurindo ayaṃ aggoti. ettha rāhu  kira asurindo cattāri yojanasahassāni aṭṭha ca yojanasatāni  ucco, bāhantaramassa dvādasayojanasatāni, hatthatalapādatalānaṃ puthulatā  tīṇi yojanasatāni. aṅgulipabbāni paṇṇāsa yojanāni,  bhamukantaraṃ paṇṇāsayojanaṃ, nalāṭaṃ tiyojanasataṃ, sīsaṃ navayojanasataṃ.  ^b^kāmabhogīnaṃ yadidaṃ rājā mandhātā^eb^ti yo esa rājā mandhātā  nāma, ayaṃ dibbepi mānusakepi kāme paribhuñjanakānaṃ ^a^V2.0254^ea^ sattānaṃ aggo  nāma. esa hi asaṅkheyyāyukesu manussesu nibbattitvā  icchiticchitakkhaṇe hiraññavassaṃ vassāpento mānusake kāme dīgharattaṃ  paribhuñji. devaloke ^a^P3.0021^ea^ pana yāva chattiṃsāya indānaṃ  āyuppamāṇaṃ, tāva paṇīte kāme paribhuñjīti kāmabhogīnaṃ aggo nāma  jāto. ^b^ādhipateyyāna^eb^nti adhipatiṭṭhānaṃ jeṭṭhakaṭṭhānaṃ karontānaṃ.  ^b^tathāgato aggamakkhāyatī^eb^ti lokiyalokuttarehi guṇehi  tathāgato aggo seṭṭho uttamo akkhāyati.</p>
              <p>[03] ^b^iddhiyā yasasā jala^eb^nti dibbasampattisamiddhiyā ca  parivārasaṅkhātena yasasā ca jalantānaṃ. ^b^uddhaṃ tiriyaṃ  apācīna^eb^nti upari ca majjhe ca heṭṭhā ca. ^b^yāvatā jagato  gatī^eb^ti yattakā lokanipphatti. </p>
            </h4>
          </h3>
          <h3>
            <h3n> 6. sokhummasuttavaṇṇanā </h3n>
            <h4>
              <h4n> </h4n>
              <p>[03] 16^b^.^eb^ chaṭṭhe ^a^M2.0262^ea^ ^b^sokhummānī^eb^ti  sukhumalakkhaṇapaṭivijjhanakāni ñāṇāni. ^b^rūpasokhummena  samannāgato hotī^eb^ti rūpe saṇhasukhumalakkhaṇapariggāhakena ñāṇena  samannāgato hoti. ^b^paramenā^eb^ti uttamena. ^b^tena ca  rūpasokhummenā^eb^ti tena yāva anulomabhāvaṃ pattena  sukhumalakkhaṇapariggāhakañāṇena. ^b^na samanupassatī^eb^ti  natthibhāveneva na passati. ^b^na patthetī^eb^ti natthibhāveneva na  pattheti. ^b^vedanāsokhummā^eb^dīsupi eseva nayo.</p>
              <p>[03] ^b^rūpasokhummataṃ ñatvā^eb^ti rūpakkhandhassa  saṇhasukhumalakkhaṇapariggāhakena ñāṇena sukhumataṃ jānitvā.  ^b^vedanānañca sambhava^eb^nti vedanākkhandhassa ca pabhavaṃ jānitvā.  ^b^saññā yato samudetī^eb^ti yasmā kāraṇā saññākkhandho samudeti  nibbattati, tañca jānitvā. ^b^atthaṃ^eb^ ^a^P3.0022^ea^  ^b^gacchati yattha cā^eb^ti yasmiṃ ṭhāne nirujjhati, tañca jānitvā.  ^b^saṅkhāre parato ñatvā^eb^ti saṅkhārakkhandhaṃ aniccatāya  lujjanabhāvena parato jānitvā. iminā hi padena aniccānupassanā  kathitā. ^b^dukkhato no ca attato^eb^ti iminā  dukkhānattānupassanā. ^b^santo^eb^ti kilesasantatāya santo.  ^b^santipade rato^eb^ti nibbāne rato. iti suttante catūsu ṭhānesu  vipassanāva kathitā, gāthāsu lokuttaradhammopīti. </p>
            </h4>
          </h3>
          <h3>
            <h3n> 7. paṭhamāgatisuttavaṇṇanā </h3n>
            <h4>
              <h4n> </h4n>
              <p>[03] 17-19^b^.^eb^ sattame ^a^V2.0255^ea^ ^b^agatigamanānī^eb^ti nagatigamanāni.  ^b^chandāgatiṃ gacchatī^eb^ti chandena agatiṃ gacchati, akattabbaṃ  karoti. sesesupi eseva nayo. ^b^chandā dosā bhayā mohā^eb^ti  chandena, dosena, bhayena, mohena. ^b^ativattatī^eb^ti atikkamati.  aṭṭhamaṃ uttānameva. navame tathābujjhanakānaṃ vasena dvīhipi nayehi  kathitaṃ. </p>
            </h4>
          </h3>
          <h3>
            <h3n> 10. bhattuddesakasuttavaṇṇanā </h3n>
            <h4>
              <h4n> </h4n>
              <p>[03] 20^b^.^eb^ dasame ^b^bhattuddesako^eb^ti salākabhattādīnaṃ  uddesako. ^b^kāmesu asaṃyatā^eb^ti vatthukāmesu kilesakāmehi  asaṃyatā. ^b^parisākasaṭo^eb^ ^a^M2.0263^ea^ ^b^ca panesa vuccatī^eb^ti ayañca pana so  evarūpā parisākacavaro nāma vuccatīti attho. ^b^samaṇenā^eb^ti  buddhasamaṇena. ^b^parisāya maṇḍo ca panesa vuccatī^eb^ti ayaṃ  evarūpā parisā vippasannena parisāmaṇḍoti vuccatīti. </p>
              <p>[06] caravaggo dutiyo. </p>
            </h4>
          </h3>
        </h2>
        <h2>
          <h2n> 3. uruvelavaggo </h2n>
          <h3>
            <h3n> 1. paṭhamauruvelasuttavaṇṇanā </h3n>
            <h4>
              <h4n> </h4n>
              <p>[03] 21^b^.^eb^ tatiyassa ^a^V2.0256^ea^ ^a^P3.0023^ea^ paṭhame  ^b^uruvelāya^eb^nti ettha ^b^uruvelā^eb^ti mahāvelā,  mahāvālikarāsīti attho. atha vā ^b^urū^eb^ti vālukā vuccati,  ^b^velā^eb^ti mariyādā. velātikkamanahetu āhaṭā uru uruvelāti  evamettha attho daṭṭhabbo. atīte kira anuppanne buddhe dasasahassā  kulaputtā tāpasapabbajjaṃ pabbajitvā tasmiṃ padese viharantā ekadivasaṃ  sannipatitvā katikavattaṃ akaṃsu -- ``kāyakammavacīkammāni nāma  paresampi pākaṭāni honti, manokammaṃ pana apākaṭaṃ. tasmā yo  kāmavitakkaṃ vā byāpādavitakkaṃ vā vihiṃsāvitakkaṃ vā vitakketi, tassa  añño codako nāma natthi. so attanāva attānaṃ codetvā pattapuṭena  vālukaṃ āharitvā imasmiṃ ṭhāne ākiratu, idamassa daṇḍakamma''nti.  tato paṭṭhāya yo tādisaṃ vitakkaṃ vitakketi, so tattha pattapuṭena vālukaṃ  ākirati, evaṃ tattha anukkamena mahāvālukarāsi jāto. tato naṃ  pacchimā janatā parikkhipitvā cetiyaṭṭhānamakāsi, taṃ sandhāya vuttaṃ  -- ``uruvelāti mahāvelā, mahāvālikarāsīti attho''ti. tameva  sandhāya vuttaṃ -- ``atha vā urūti vālukā vuccati, velāti  mariyādā, velātikkamanahetu āhaṭā uru uruvelāti evamettha attho  daṭṭhabbo''ti.</p>
              <p>[03] ^b^najjā nerañjarāya tīre^eb^ti uruvelagāmaṃ nissāya  nerañjarānadītīre viharāmīti dasseti. ^b^ajapālanigrodhe^eb^ti  ^a^P3.0024^ea^ ajapālakā tassa nigrodhassa ^a^M2.0264^ea^ chāyāya nisīdantipi  tiṭṭhantipi, tasmā so ajapālanigrodhotveva saṅkhaṃ gato, tassa  heṭṭhāti attho. ^b^paṭhamābhisambuddho^eb^ti sambuddho hutvā paṭhamameva.  ^b^udapādī^eb^ti ayaṃ vitakko pañcame sattāhe udapādi. kasmā  udapādīti? sabbabuddhānaṃ āciṇṇattā ceva pubbāsevanatāya ca.  tattha pubbāsevanāya pakāsanatthaṃ tittirajātakaṃ āharitabbaṃ.  hatthivānaratittirā kira ekasmiṃ padese viharantā ``yo amhākaṃ  mahallako, tasmiṃ sagāravā viharissāmā''ti nigrodhaṃ dassetvā ``ko  nu kho amhākaṃ mahallako''ti vīmaṃsantā tittirassa mahallakabhāvaṃ  ñatvā tassa jeṭṭhāpacāyanakammaṃ katvā aññamaññaṃ ^a^V2.0257^ea^ samaggā sammodamānā  viharitvā saggaparāyaṇā ahesuṃ. taṃ kāraṇaṃ ñatvā rukkhe adhivatthā  devatā imaṃ gāthamāha -- </p>
              <p>[21] ``ye vuḍḍhamapacāyanti, narā dhammassa kovidā. </p>
              <p>[22] diṭṭheva dhamme pāsaṃsā, samparāye ca suggatī''ti..  (jā0 1.1.37).</p>
              <p>[03] evaṃ ahetukatiracchānayoniyaṃ nibbattopi tathāgato sagāravavāsaṃ  rocesi, idāni kasmā na rocessatīti. ^b^agāravo^eb^ti  aññasmiṃ gāravarahito, kañci garuṭṭhāne aṭṭhapetvāti attho.  ^b^appatisso^eb^ti patissayarahito, kañci jeṭṭhakaṭṭhāne aṭṭhapetvāti  attho. ^b^samaṇaṃ^eb^ ^a^P3.0025^ea^ ^b^vā brāhmaṇaṃ vā^eb^ti ettha  samitapāpabāhitapāpāyeva samaṇabrāhmaṇā adhippetā. ^b^sakkatvā garuṃ  katvā^eb^ti sakkārañceva katvā garukārañca upaṭṭhapetvā.</p>
              <p>[03] ^b^sadevake loke^eb^tiādīsu saddhiṃ devehi sadevake.  devaggahaṇena cettha mārabrahmesu gahitesupi māro nāma vasavattī sabbesaṃ  upari vasaṃ vatteti, brahmā nāma mahānubhāvo, ekaṅguliyā ekasmiṃ  cakkavāḷasahasse ālokaṃ pharati, dvīhi dvīsu, dasahi aṅgulīhi dasasu  cakkavāḷasahassesu ālokaṃ pharati. so iminā sīlasampannataroti  vattuṃ mā labhantūti ^b^samārake sabrahmake^eb^ti visuṃ vuttaṃ. tathā  samaṇā nāma ekanikāyādivasena bahussutā sīlavanto paṇḍitā,  brāhmaṇāpi vatthuvijjādivasena bahussutā paṇḍitā. te iminā  sampannatarāti vattuṃ ^a^M2.0265^ea^ mā labhantūti ^b^sassamaṇabrāhmaṇiyā pajāyā^eb^ti  vuttaṃ. ^b^sadevamanussāyā^eb^ti idaṃ pana nippadesato dassanatthaṃ  gahitameva gahetvā vuttaṃ. apicettha purimāni tīṇi padāni  lokavasena vuttāni, pacchimāni dve pajāvasena.  ^b^sīlasampannatara^eb^nti sīlena sampannataraṃ, adhikataranti attho.  ettha ca sīlādayo cattāro dhammā lokiyalokuttarā kathitā,  vimuttiñāṇadassanaṃ lokiyameva. paccavekkhaṇañāṇameva hetaṃ.  ^b^pāturahosī^eb^ti ``ayaṃ satthā avīcito yāva bhavaggā sīlādīhi  attanā adhikataraṃ apassanto `mayā paṭividdhanavalokuttaradhammameva  sakkatvā upanissāya viharissāmī'ti cinteti, kāraṇaṃ bhagavā  cinteti, atthaṃ vuḍḍhiṃ visesaṃ ^a^P3.0026^ea^ cinteti,  gacchāmissa ussāhaṃ janessāmī''ti cintetvā purato pākaṭo ahosi,  abhimukhe aṭṭhāsīti attho.</p>
              <p>[03] ^b^vihaṃsu^eb^ ^a^V2.0258^ea^ ^b^viharanti cā^eb^ti ettha yo vadeyya --  ``viharantīti vacanato paccuppannepi bahū buddhā''ti, so ``bhagavāpi  bhante etarahi arahaṃ sammāsambuddho''ti iminā vacanena paṭibāhitabbo. </p>
              <p>[21] ``na me ācariyo atthi, sadiso me na vijjati. </p>
              <p>[22] sadevakasmiṃ lokasmiṃ, natthi me paṭipuggalo''ti..  (mahāva0 11; ma0 ni0 2.341) -- </p>
              <p>[25] ādīhi cassa suttehi aññesaṃ buddhānaṃ abhāvo  dīpetabbo. ^b^tasmā^eb^ti yasmā sabbepi buddhā saddhammagaruno,  tasmā. ^b^mahattamabhikaṅkhatā^eb^ti mahantabhāvaṃ patthayamānena.  ^b^saraṃ buddhāna sāsana^eb^nti buddhānaṃ sāsanaṃ sarantena.</p>
              <p>[03] ^b^yato^eb^ti yasmiṃ kāle. ^b^mahattena samannāgato^eb^ti  rattaññumahattaṃ vepullamahattaṃ brahmacariyamahattaṃ lābhaggamahattanti iminā  catubbidhena mahattena samannāgato. ^b^atha me saṅghepi gāravo^eb^ti  atha mayhaṃ saṅghepi gāravo jāto. kismiṃ pana kāle bhagavatā  saṅghe gāravo katoti? mahāpajāpatiyā dussayugadānakāle. tadā  hi bhagavā attano upanītaṃ dussayugaṃ ``saṅghe, gotami, dehi, saṅghe  te dinne ahañceva pūjito bhavissāmi saṅgho cā''ti vadanto saṅghe  gāravaṃ akāsi nāma. </p>
            </h4>
          </h3>
          <h3>
            <h3n> 2. dutiyauruvelasuttavaṇṇanā </h3n>
            <h4>
              <h4n> </h4n>
              <p>[03] 22^b^.^eb^ dutiye ^a^M2.0266^ea^ ^b^sambahulā^eb^ti bahukā.  ^b^brāhmaṇā^eb^ti huhukkajātikena brāhmaṇena saddhiṃ āgatā brāhmaṇā.  ^b^jiṇṇā^eb^ti ^a^P3.0027^ea^ jarājiṇṇā. ^b^vuḍḍhā^eb^ti  vayovuddhā. ^b^mahallakā^eb^ti jātimahallakā. ^b^addhagatā^eb^ti tayo  vaye addhe atikkantā. ^b^sutameta^eb^nti amhehi sutaṃ etaṃ.  ^b^tayidaṃ bho, gotama, tathevā^eb^ti bho, gotama, etaṃ amhehi  sutakāraṇaṃ tathā eva. ^b^tayidaṃ bho, gotama, na sampannamevā^eb^ti taṃ  etaṃ abhivādanādiakaraṇaṃ ananucchavikameva.</p>
              <p>[03] ^b^akālavādī^eb^tiādīsu akāle vadatīti ^b^akālavādī^eb^.  asabhāvaṃ vadatīti ^b^abhūtavādī^eb^. anatthaṃ vadati, no atthanti  ^b^anatthavādī^eb^. adhammaṃ vadati, no dhammanti ^b^adhammavādī^eb^.  avinayaṃ vadati ^a^V2.0259^ea^, no vinayanti ^b^avinayavādī. anidhānavatiṃ  vācaṃ bhāsitā^eb^ti na hadaye nidhetabbayuttakaṃ vācaṃ bhāsitā.  ^b^akālenā^eb^ti kathetuṃ ayuttakālena. ^b^anapadesa^eb^nti  apadesarahitaṃ, sāpadesaṃ sakāraṇaṃ katvā na katheti.  ^b^apariyantavati^eb^nti pariyantarahitaṃ, na paricchedaṃ dassetvā katheti.  ^b^anatthasaṃhita^eb^nti na lokiyalokuttarātthanissitaṃ katvā  katheti. ^b^bālo therotveva saṅkhaṃ gacchatī^eb^ti andhabālo theroti  saṅkhaṃ gacchati.</p>
              <p>[03] ^b^kālavādī^eb^tiādīni vuttapaṭipakkhavasena veditabbāni.  ^b^paṇḍito therotveva saṅkhaṃ gacchatī^eb^ti paṇḍiccena samannāgatattā  ^a^P3.0028^ea^ paṇḍito, thirabhāvappattiyā theroti saṅkhaṃ gacchati.</p>
              <p>[03] ^b^bahussuto hotī^eb^ti bahuṃ assa sutaṃ hoti, navaṅgaṃ  satthusāsanaṃ pāḷianusandhipubbāparavasena uggahitaṃ hotīti attho.  ^b^sutadharo^eb^ti sutassa ādhārabhūto. yassa hi ito gahitaṃ ito  palāyati, chiddaghaṭe udakaṃ viya na tiṭṭhati, parisamajjhe ekasuttaṃ vā  jātakaṃ vā kathetuṃ vā vācetuṃ vā na sakkoti, ayaṃ na sutadharo nāma.  yassa pana uggahitaṃ buddhavacanaṃ uggahitakālasadisameva hoti,  dasapi vīsatipi vassāni sajjhāyaṃ akarontassa neva nassati, ayaṃ  sutadharo nāma. ^b^sutasannicayo^eb^ti sutassa sannicayabhūto.  yassa hi sutaṃ hadayamañjūsāya sannicitaṃ silāya lekhā viya  suvaṇṇapatte pakkhittasīhavasā viya ^a^M2.0267^ea^ ca tiṭṭhati, ayaṃ sutasannicayo  nāma. ^b^dhātā^eb^ti dhātā paguṇā. ekaccassa hi  uggahitabuddhavacanaṃ dhātaṃ paguṇaṃ niccalikaṃ na hoti, ``asukaṃ suttaṃ vā  jātakaṃ vā kathehī''ti vutte ``sajjhāyitvā saṃsanditvā  samanuggāhitvā jānissāmī''ti vadati. ekaccassa dhātaṃ paguṇaṃ  bhavaṅgasotasadisaṃ hoti, ``asukaṃ suttaṃ vā jātakaṃ vā kathehī''ti  vutte uddharitvā tameva katheti. taṃ sandhāya vuttaṃ ``dhātā''ti.  ^b^vacasā^eb^ ^a^P3.0029^ea^ ^b^paricitā^eb^ti  suttadasaka-vaggadasakapaṇṇāsadasakavasena vācāya sajjhāyitā.  ^b^manasānupekkhitā^eb^ti cittena anupekkhitā. yassa vācāya  sajjhāyitaṃ buddhavacanaṃ manasā cintentassa tattha tattha pākaṭaṃ hoti,  mahādīpaṃ jāletvā ṭhitassa rūpagataṃ viya paññāyati, taṃ sandhāyetaṃ  vuttaṃ. ^b^diṭṭhiyā suppaṭividdhā^eb^ti atthato ca kāraṇato ca  paññāya suppaṭividdhā.</p>
              <p>[03] ^b^ābhicetasikāna^eb^nti ^b^abhiceto^eb^ti abhikkantaṃ visuddhaṃ  cittaṃ vuccati, adhicittaṃ vā, abhicetasi jātāni ābhicetasikāni,  abhicetosannissitānīti vā ābhicetasikāni.  ^b^diṭṭhadhammasukhavihārāna^eb^nti ^a^V2.0260^ea^ diṭṭhadhamme sukhavihārānaṃ.  diṭṭhadhammoti paccakkho attabhāvo vuccati, tattha sukhavihārabhūtānanti  attho. rūpāvacarajjhānānametaṃ adhivacanaṃ. tāni hi appetvā  nisinnā jhāyino imasmiṃyeva attabhāve asaṃkiliṭṭhanekkhammasukhaṃ  vindanti, tasmā ``diṭṭhadhammasukhavihārānī''ti vuccati.  ^b^nikāmalābhī^eb^ti nikāmena lābhī, attano icchāvasena lābhī,  icchiticchitakkhaṇe samāpajjituṃ samatthoti vuttaṃ hoti.  ^b^akicchalābhī^eb^ti sukheneva paccanīkadhamme vikkhambhetvā  samāpajjituṃ samatthoti vuttaṃ hoti. ^b^akasiralābhī^eb^ti  akasirānaṃ lābhī vipulānaṃ, yathāparicchedena vuṭṭhātuṃ samatthoti vuttaṃ  hoti. ekacco hi lābhīyeva hoti, na pana icchiticchitakkhaṇe  sakkoti samāpajjituṃ. ekacco sakkoti tathāsamāpajjituṃ, pāripanthike  ^a^P3.0030^ea^ ca pana kicchena vikkhambheti. ekacco tathā ca  samāpajjati, pāripanthike ca akiccheneva vikkhambheti, na sakkoti  nāḷikayantaṃ viya yathāparicchedeyeva vuṭṭhātuṃ. yassa pana ayaṃ  tividhāpi sampadā atthi, so ``akicchalābhī akasiralābhī''ti  vuccati. ^b^āsavānaṃ khayā^eb^tiādīni vuttatthāneva. evamidha  sīlampi bāhusaccampi khīṇāsavasseva sīlaṃ bāhusaccañca, jhānānipi  khīṇāsavasseva vaḷañjanakajjhānāni kathitāni. ``āsavānaṃ  khayā''tiādīhi ^a^M2.0268^ea^ pana arahattaṃ kathitaṃ. phalena cettha maggakiccaṃ  pakāsitanti veditabbaṃ.</p>
              <p>[03] ^b^uddhatenā^eb^ti uddhaccasahagatena. ^b^sampha^eb^nti palāpakathaṃ.  ^b^asamāhitasaṅkappo^eb^ti aṭṭhapitasaṅkappo. ^b^mago^eb^ti  magasadiso. ^b^ārā^eb^ti dūre. ^b^thāvareyyamhā^eb^ti thāvarabhāvato.  ^b^pāpadiṭṭhī^eb^ti lāmakadiṭṭhi. ^b^anādaro^eb^ti ādararahito.  ^b^sutavā^eb^ti sutena upagato. ^b^paṭibhānavā^eb^ti duvidhena  paṭibhānena samannāgato. ^b^paññāyatthaṃ vipassatī^eb^ti  sahavipassanāya maggapaññāya catunnaṃ saccānaṃ atthaṃ vinivijjhitvā  passati. ^b^pāragū sabbadhammāna^eb^nti sabbesaṃ khandhādidhammānaṃ  ^a^P3.0031^ea^ pāraṃ gato, abhiññāpāragū, pariññāpāragū,  pahānapāragū, bhāvanāpāragū, sacchikiriyāpāragū, samāpattipāragūti evaṃ  chabbidhena pāragamanena sabbadhammānaṃ pāraṃ pariyosānaṃ gato.  ^b^akhilo^eb^ti rāgakhilādivirahito. ^b^paṭibhānavā^eb^ti  duvidheneva paṭibhānena samannāgato. ^b^brahmacariyassa kevalī^eb^ti  sakalabrahmacariyo. sesamettha uttānamevāti. </p>
            </h4>
          </h3>
          <h3>
            <h3n> 3. lokasuttavaṇṇanā </h3n>
            <h4>
              <h4n> </h4n>
              <p>[03] 23^b^.^eb^ tatiye ^b^loko^eb^ti dukkhasaccaṃ.  ^b^abhisambuddho^eb^ti ñāto paccakkho kato. ^b^lokasmā^eb^ti  ^a^V2.0261^ea^ dukkhasaccato. ^b^pahīno^eb^ti mahābodhimaṇḍe arahattamaggañāṇena  pahīno. ^b^tathāgatassa bhāvitā^eb^ti tathāgatena bhāvitā.</p>
              <p>[03] evaṃ ettakena ṭhānena catūhi saccehi attano buddhabhāvaṃ kathetvā  idāni tathāgatabhāvaṃ kathetuṃ ^b^yaṃ, bhikkhave^eb^tiādimāha. tattha  ^b^diṭṭha^eb^nti rūpāyatanaṃ. ^b^suta^eb^nti saddāyatanaṃ. ^b^muta^eb^nti  patvā gahetabbato gandhāyatanaṃ rasāyatanaṃ phoṭṭhabbāyatanaṃ.  ^b^viññāta^eb^nti sukhadukkhādi dhammārammaṇaṃ. ^b^patta^eb^nti  pariyesitvā vā apariyesitvā vā pattaṃ. ^b^pariyesita^eb^nti pattaṃ  vā appattaṃ vā pariyesitaṃ. ^b^anuvicaritaṃ manasā^eb^ti cittena  anusañcaritaṃ.</p>
              <p>[03] ^b^tathāgatena^eb^ ^a^M2.0269^ea^ ^b^abhisambuddha^eb^nti iminā etaṃ dasseti -- yaṃ  aparimāṇāsu lokadhātūsu imassa sadevakassa lokassa nīlaṃ  pītakantiādi rūpārammaṇaṃ cakkhudvāre āpāthaṃ āgacchati, ``ayaṃ  satto imasmiṃ khaṇe imaṃ nāma rūpārammaṇaṃ ^a^P3.0032^ea^ disvā  sumano vā dummano vā majjhatto vā jāto''ti sabbaṃ tathāgatassa evaṃ  abhisambuddhaṃ. tathā yaṃ aparimāṇāsu lokadhātūsu imassa sadevakassa  lokassa bherisaddo mudiṅgasaddotiādi saddārammaṇaṃ sotadvāre āpāthaṃ  āgacchati, mūlagandho tacagandhotiādi gandhārammaṇaṃ ghānadvāre āpāthaṃ  āgacchati, mūlaraso khandharasotiādi rasārammaṇaṃ jivhādvāre āpāthaṃ  āgacchati, kakkhaḷaṃ mudukantiādi pathavīdhātutejodhātuvāyodhātubhedaṃ  phoṭṭhabbārammaṇaṃ kāyadvāre āpāthaṃ āgacchati, ``ayaṃ satto imasmiṃ  khaṇe imaṃ nāma phoṭṭhabbārammaṇaṃ phusitvā sumano vā dummano vā  majjhatto vā jāto''ti sabbaṃ tathāgatassa evaṃ abhisambuddhaṃ. tathā yaṃ  aparimāṇāsu lokadhātūsu imassa sadevakassa lokassa  sukhadukkhādibhedaṃ dhammārammaṇaṃ manodvārassa āpāthaṃ āgacchati,  ``ayaṃ satto imasmiṃ khaṇe imaṃ nāma dhammārammaṇaṃ vijānitvā  sumano vā dummano vā majjhatto vā jāto''ti sabbaṃ tathāgatassa evaṃ  abhisambuddhaṃ. yañhi, bhikkhave, imesaṃ sabbasattānaṃ diṭṭhaṃ sutaṃ mutaṃ  viññātaṃ, tattha tathāgatena adiṭṭhaṃ vā asutaṃ vā amutaṃ vā aviññātaṃ  vā natthi, imassa pana mahājanassa pariyesitvā appattampi atthi,  apariyesitvā appattampi atthi, pariyesitvā pattampi atthi,  apariyesitvā pattampi atthi, sabbampi tathāgatassa appattaṃ nāma  natthi ñāṇena asacchikataṃ.</p>
              <p>[03] ^b^tasmā tathāgatoti vuccatī^eb^ti yaṃ yathā lokena gataṃ, tassa  tatheva ^a^P3.0033^ea^ gatattā tathāgatoti vuccati ^a^V2.0262^ea^. pāḷiyaṃ pana  ``abhisambuddha''nti vuttaṃ, taṃ gatasaddena ekatthaṃ. iminā nayena  sabbavāresu tathāgatoti nigamassa attho veditabbo. tassa yutti  ekapuggalavaṇṇanāyaṃ tathāgatasaddavitthāre vuttāyeva. apicettha  ^b^aññadatthū^eb^ti ekaṃsatthe nipāto. dakkhatīti ^b^daso^eb^.  vasaṃ vattetīti ^b^vasavattī^eb^.</p>
              <p>[03] ^b^sabbaṃ lokaṃ abhiññā^eb^ti tedhātukaṃ lokasannivāsaṃ jānitvā.  ^b^sabbaṃ loke yathātatha^eb^nti tasmiṃ tedhātukalokasannivāse  yaṃkiñci neyyaṃ, sabbaṃ taṃ yathātathaṃ aviparītaṃ jānitvā.  ^b^visaṃyutto^eb^ti catunnaṃ ^a^M2.0270^ea^ yogānaṃ pahānena visaṃyutto.  ^b^anūpayo^eb^ti taṇhādiṭṭhiupayehi virahito. ^b^sabbābhibhū^eb^ti  rūpādīni sabbārammaṇāni abhibhavitvā ṭhito. ^b^dhīro^eb^ti  dhitisampanno. ^b^sabbaganthappamocano^eb^ti sabbe cattāropi ganthe  mocetvā ṭhito. ^b^phuṭṭhassā^eb^ti phuṭṭhā assa. idañca karaṇatthe  sāmivacanaṃ. ^b^paramā santī^eb^ti nibbānaṃ. tañhi tena  ñāṇaphusanena phuṭṭhaṃ. tenevāha -- ^b^nibbānaṃ akutobhaya^eb^nti. atha  ^a^P3.0034^ea^ vā ^b^paramāsantī^eb^ti uttamā santi. katarā  sāti? nibbānaṃ. yasmā pana nibbāne kutoci bhayaṃ natthi, tasmā  taṃ ^b^akutobhaya^eb^nti vuccati. ^b^vimutto upadhisaṅkhaye^eb^ti  upadhisaṅkhayasaṅkhāte nibbāne tadārammaṇāya phalavimuttiyā vimutto.  ^b^sīho anuttaro^eb^ti parissayānaṃ sahanaṭṭhena kilesānañca  hiṃsanaṭṭhena tathāgato anuttaro sīho nāma. ^b^brahma^eb^nti seṭṭhaṃ.  ^b^itī^eb^ti evaṃ tathāgatassa guṇe jānitvā. ^b^saṅgammā^eb^ti  samāgantvā. ^b^taṃ namassantī^eb^ti taṃ tathāgataṃ te saraṇaṃ gatā  namassanti. idāni yaṃ vadantā te namassanti, taṃ dassetuṃ  ^b^danto^eb^tiādi vuttaṃ. taṃ uttānatthamevāti. </p>
            </h4>
          </h3>
          <h3>
            <h3n> 4. kāḷakārāmasuttavaṇṇanā </h3n>
            <h4>
              <h4n> </h4n>
              <p>[03] 24^b^.^eb^ catutthaṃ atthuppattiyaṃ nikkhittaṃ. katarāya  atthuppattiyanti? dasabalaguṇakathāya. anāthapiṇḍikassa kira dhītā  cūḷasubhaddā ``sāketanagare kāḷakaseṭṭhiputtassa gehaṃ gacchissāmī''ti  satthāraṃ upasaṅkamitvā, ``bhante, ahaṃ micchādiṭṭhikakulaṃ gacchāmi.  sace tattha sakkāraṃ labhissāmi, ekasmiṃ purise pesiyamāne papañco  bhavissati, maṃ āvajjeyyātha bhagavā''ti paṭiññaṃ gahetvā agamāsi.  seṭṭhi ``suṇisā me āgatā''ti maṅgalaṃ karontova bahuṃ  khādanīyabhojanīyaṃ paṭiyādetvā pañca acelakasatāni nimantesi.  so tesu nisinnesu ``dhītā ^a^P3.0035^ea^ me āgantvā arahante  vandatū''ti cūḷasubhaddāya pesesi. āgataphalā ariyasāvikā  arahanteti ^a^V2.0263^ea^ vuttamatteyeva ``lābhā vata me''ti uṭṭhahitvā gatā te  nissirikadassane acelake disvāva ``samaṇā nāma na evarūpā  honti, tāta, yesaṃ neva ajjhattaṃ hirī, na bahiddhā ottappaṃ atthī''ti  vatvā ``na ime samaṇā, dhīdhī''ti kheḷaṃ pātetvā nivattitvā attano  vasanaṭṭhānameva gatā.</p>
              <p>[03] tato ^a^M2.0271^ea^ acelakā ``mahāseṭṭhi kuto te evarūpā kālakaṇṇī  laddhā, kiṃ sakalajambudīpe aññā dārikā natthī''ti seṭṭhiṃ  paribhāsiṃsu. so ``ācariyā jānitvā vā kataṃ hotu ajānitvā  vā, ahamettha jānissāmī''ti acelake uyyojetvā subhaddāya santikaṃ  gantvā ``amma, kasmā evarūpaṃ akāsi, kasmā arahante  lajjāpesī''ti āha. tāta, arahantā nāma evarūpā na hontīti.  atha naṃ so āha -- </p>
              <p>[21] ``kīdisā samaṇā tuyhaṃ, bāḷhaṃ kho ne pasaṃsasi. </p>
              <p>[22] kiṃsīlā kiṃsamācārā, taṃ me akkhāhi pucchitā''ti..</p>
              <p>[03]  sā āha -- </p>
              <p>[21] ``santindriyā santamanā, santatejā guṇamaggasaṇṭhitā. </p>
              <p>[22] okkhittacakkhū mitabhāṇī, tādisā samaṇā mama.. </p>
              <p>[21] ``vasanti vanamogayha, nāgo chetvāva bandhanaṃ. </p>
              <p>[22] ekakiyā adutiyā, tādisā samaṇā mamā''ti..</p>
              <p>[03] evañca ^a^P3.0036^ea^ pana vatvā seṭṭhissa pure ṭhatvā tiṇṇaṃ  ratanānaṃ guṇaṃ kathesi. seṭṭhi tassā vacanaṃ sutvā ``yadi evaṃ, tava  samaṇe ānetvā maṅgalaṃ karomā''ti. sā pucchi ``kadā karissatha,  tātā''ti. seṭṭhi cintesi -- ``katipāhaccayenāti vutte pesetvā  pakkosāpeyyā''ti. atha naṃ ``sve ammā''ti āha. sā  sāyanhasamaye uparipāsādaṃ āruyha mahantaṃ pupphasamuggaṃ gahetvā satthu  guṇe anussaritvā aṭṭha pupphamuṭṭhiyo dasabalassa vissajjetvā añjaliṃ  paggayha namassamānā aṭṭhāsi. evañca avaca -- ``bhagavā sve  pañcahi ^a^V2.0264^ea^ bhikkhusatehi saddhiṃ mayhaṃ bhikkhaṃ gaṇhathā''ti. tāni  pupphāni gantvā dasabalassa matthake vitānaṃ hutvā aṭṭhaṃsu. satthā  āvajjento taṃ kāraṇaṃ addasa. dhammadesanāpariyosāne  anāthapiṇḍikamahāseṭṭhi dasabalaṃ vanditvā ``sve, bhante, pañcahi  bhikkhusatehi saddhiṃ mama gehe bhikkhaṃ gaṇhathā''ti āha.  cūḷasubhaddāya nimantitamha seṭṭhīti. na, bhante, kañci āgataṃ  passāmāti. āma, seṭṭhi, saddhā pana upāsikā dūre  yojanasatamatthakepi yojanasahassamatthakepi ṭhitā himavanto viya  paññāyatīti vatvā -- </p>
              <p>[21] ``dūre ^a^M2.0272^ea^ santo pakāsenti, himavantova pabbato. </p>
              <p>[22] asantettha na dissanti, rattiṃ khittā yathā sarā''ti..  (dha0 pa0 304) -- </p>
              <p>[25] imaṃ gāthamāha. anāthapiṇḍiko ``bhante, mama, dhītu  saṅgahaṃ karothā''ti vanditvā pakkāmi.</p>
              <p>[03] satthā ānandattheraṃ āmantesi -- ``ahaṃ, ānanda, sāketaṃ  gamissāmi, pañcannaṃ ^a^P3.0037^ea^ bhikkhusatānaṃ salākaṃ dehi.  dadanto ca chaḷabhiññānaṃyeva dadeyyāsī''ti. thero tathā akāsi.  cūḷasubhaddā rattibhāgasamanantare cintesi -- ``buddhā nāma bahukiccā  bahukaraṇīyā, maṃ sallakkheyya vā na vā, kiṃ nu kho karissāmī''ti.  tasmiṃ khaṇe vessavaṇo mahārājā cūḷasubhaddāya kathesi -- ``bhadde,  mā kho tvaṃ vimanā ahosi, mā dummanā. adhivutthaṃ te bhagavatā  svātanāya bhattaṃ saddhiṃ bhikkhusaṅghenā''ti. sā tuṭṭhapahaṭṭhā dānameva  saṃvidahi. sakkopi kho devarājā vissakammaṃ āmantesi --  ``tāta, dasabalo cūḷasubhaddāya santikaṃ sāketanagaraṃ gacchissati,  pañca kūṭāgārasatāni māpehī''ti. so tathā akāsi. satthā  pañcahi chaḷabhiññasatehi parivuto kūṭāgārayānena maṇivaṇṇaṃ ākāsaṃ  vilikhanto viya sāketanagaraṃ agamāsi.</p>
              <p>[03] subhaddā buddhappamukhassa bhikkhusaṅghassa dānaṃ datvā satthāraṃ  vanditvā āha -- ``bhante, mayhaṃ sasurapakkho micchādiṭṭhiko, sādhu  tesaṃ anucchavikadhammaṃ kathethā''ti. satthā dhammaṃ desesi.  kāḷakaseṭṭhi sotāpanno hutvā attano uyyānaṃ dasabalassa adāsi.  acelakā ``amhākaṃ paṭhamaṃ dinna''nti nikkhamituṃ na icchanti.  ``gacchatha nīharitabbaniyāmena te nīharathā''ti sabbe nīharāpetvā  tattheva satthu vihāraṃ kāretvā brahmadeyyaṃ katvā ^a^P3.0038^ea^ udakaṃ  pātesi ^a^V2.0265^ea^. so kāḷakena kāritatāya kāḷakārāmo nāma jāto.  bhagavā tasmiṃ samaye tattha viharati. tena vuttaṃ -- ``sākete  viharati kāḷakārāme''ti.</p>
              <p>[03] ^b^bhikkhū āmantesī^eb^ti pañcasate bhikkhū āmantesi. te  kira sāketanagaravāsino kulaputtā satthu dhammadesanaṃ sutvā satthu  santike pabbajitvā upaṭṭhānasālāya nisinnā ``aho buddhaguṇā nāma  mahantā, evarūpaṃ nāma micchādiṭṭhikaṃ kāḷakaseṭṭhiṃ diṭṭhito mocetvā  sotāpattiphalaṃ pāpetvā ^a^M2.0273^ea^ sakalanagaraṃ satthārā devalokasadisaṃ kata''nti  dasabalassa guṇaṃ kathenti. satthā tesaṃ guṇaṃ kathentānaṃ cittaṃ  upaparikkhitvā -- ``mayi gate mahatī desanā samuṭṭhissati,  desanāpariyosāne ca ime pañcasatā bhikkhū arahatte patiṭṭhahissanti,  mahāpathavī udakapariyantaṃ katvā kampissatī''ti dhammasabhaṃ gantvā  paññattavarabuddhāsane nisinno te bhikkhū ādiṃ katvā ^b^yaṃ, bhikkhave,  sadevakassa lokassā^eb^ti imaṃ desanaṃ ārabhi. evamidaṃ suttaṃ  guṇakathāya nikkhittanti veditabbaṃ.</p>
              <p>[03] tattha ``tamahaṃ jānāmī''ti padapariyosāne mahāpathavī  udakapariyantaṃ katvā akampittha. ^b^abbhaññāsi^eb^nti  abhiaññāsiṃ, jāninti attho. ^b^vidita^eb^nti pākaṭaṃ katvā  ñātaṃ. iminā etaṃ dasseti -- aññe jānantiyeva, mayā pana pākaṭaṃ  katvā viditanti. imehi tīhi padehi sabbaññutabhūmi nāma kathitā.  ^b^taṃ tathāgato na upaṭṭhāsī^eb^ti taṃ chadvārikaṃ ārammaṇaṃ tathāgato  taṇhāya vā diṭṭhiyā vā na upaṭṭhāsi na upagañchi. ayañhi passati  bhagavā cakkhunā rūpaṃ, chandarāgo ^a^P3.0039^ea^ bhagavato natthi,  suvimuttacitto so bhagavā. suṇāti bhagavā sotena saddaṃ. ghāyati  bhagavā ghānena gandhaṃ. sāyati bhagavā jivhāya rasaṃ. phusati bhagavā  kāyena phoṭṭhabbaṃ. vijānāti bhagavā manasā dhammaṃ, chandarāgo  bhagavato natthi, suvimuttacitto so bhagavā. tena vuttaṃ -- ``taṃ  tathāgato na upaṭṭhāsī''ti. iminā padena khīṇāsavabhūmi kathitāti  veditabbā.</p>
              <p>[03] ^b^taṃ mamassa musā^eb^ti taṃ me vacanaṃ musāvādo nāma bhaveyya.  ^b^taṃ passa tādisamevā^eb^ti tampi musāvādo bhaveyya. ^b^taṃ  mamassa kalī^eb^ti taṃ vacanaṃ mayhaṃ doso bhaveyyāti attho. ettāvatā  saccabhūmi nāma kathitāti veditabbā.</p>
              <p>[03] ^b^daṭṭhā^eb^ ^a^V2.0266^ea^ ^b^daṭṭhabba^eb^nti disvā daṭṭhabbaṃ. ^b^diṭṭhaṃ na  maññatī^eb^ti taṃ diṭṭhaṃ rūpāyatanaṃ ``ahaṃ mahājanena diṭṭhameva  passāmī''ti taṇhāmānadiṭṭhīhi na maññati. ^b^adiṭṭhaṃ na  maññatī^eb^ti ``ahaṃ mahājanena adiṭṭhameva etaṃ passāmī''ti evampi  taṇhādīhi maññanāhi na maññati. ^b^daṭṭhabbaṃ na maññatī^eb^ti  ``mahājanena diṭṭhaṃ passāmī''ti evampi tāhi maññanāhi na maññati.  daṭṭhabbañhi adiṭṭhampi hotiyeva. evarūpāni hi vacanāni tīsupi  kālesu labbhanti, tenassa attho vutto. ^b^daṭṭhāraṃ^eb^ ^a^P3.0040^ea^  ^b^na maññatī^eb^ti passitāraṃ ^a^M2.0274^ea^ ekasattaṃ nāma tāhi  maññanāhi na maññatīti attho. sesaṭṭhānesupi imināva nayena  attho veditabbo. iminā ettakena ṭhānena suññatābhūmi nāma  kathitā.</p>
              <p>[03] ^b^iti kho, bhikkhave^eb^ti evaṃ kho, bhikkhave.  ^b^tādīyeva tādī^eb^ti ^b^tāditā^eb^ nāma ekasadisatā. tathāgato  ca yādiso lābhādīsu, tādisova alābhādīsu. tena vuttaṃ --  ``lābhepi tādī, alābhepi tādī. yasepi tādī, ayasepi tādī.  nindāyapi tādī, pasaṃsāyapi tādī. sukhepi tādī, dukkhepi  tādī''ti (mahāni0 38, 192). imāya tāditāya tādī.  ^b^tamhā ca pana tādimhā^eb^ti tato tathāgatatādito añño  uttaritaro vā paṇītataro vā tādī natthīti ettāvatā tādibhūmi nāma  kathitā. imāhi pañcabhūmīhi desanaṃ niṭṭhāpentassa pañcasupi ṭhānesu  mahāpathavī sakkhibhāvena akampittha. desanāpariyosāne te pañcasate  adhunāpabbajite kulaputte ādiṃ katvā taṃ ṭhānaṃ pattānaṃ devamanussānaṃ  caturāsīti pāṇasahassāni amatapānaṃ piviṃsu.</p>
              <p>[03] bhagavāpi suttaṃ niṭṭhāpetvā gāthāhi kūṭaṃ gaṇhanto  ^b^yaṃkiñcī^eb^tiādimāha. tattha ^a^P3.0041^ea^ ^b^ajjhositaṃ  saccamutaṃ paresa^eb^nti paresaṃ saddhāya parapattiyāyanāya saccamutanti  maññitvā ajjhositaṃ gilitvā pariniṭṭhāpetvā gahitaṃ.  ^b^sayasaṃvutesū^eb^ti sayameva saṃvaritvā piyāyitvā gahitagahaṇesu,  diṭṭhigatikesūti attho. diṭṭhigatikā hi sayaṃ saṃvutāti vuccanti.  ^b^saccaṃ musā vāpi paraṃ daheyyā^eb^ti tesu sayaṃ saṃvutasaṅkhātesu  diṭṭhigatikesu tathāgato tādī tesaṃ ekampi vacanaṃ ``idameva saccaṃ  moghamañña''nti evaṃ saccaṃ musā vāpi paraṃ uttamaṃ katvā na odaheyya,  na saddaheyya, na pattiyāyeyya. ^b^etañca salla^eb^nti etaṃ diṭṭhisallaṃ.  ^b^paṭikacca disvā^eb^ti puretaraṃ bodhimūleyeva disvā.  ^b^visattā^eb^ti laggā lagitā palibuddhā. ^b^jānāmi passāmi  tatheva eta^eb^nti yathāyaṃ pajā ajjhositā gilitvā pariniṭṭhāpetvā  visattā laggā lagitā, evaṃ ahampi ^a^V2.0267^ea^ jānāmi passāmi. tathā evaṃ  yathā etāya pajāya gahitanti evaṃ ajjhositaṃ natthi tathāgatānanti  attho. </p>
            </h4>
          </h3>
          <h3>
            <h3n> 5. brahmacariyasuttavaṇṇanā </h3n>
            <h4>
              <h4n> </h4n>
              <p>[03] 25^b^.^eb^ pañcame ^a^M2.0275^ea^ ^b^janakuhanattha^eb^nti tīhi  kuhanavatthūhi janassa kuhanatthāya. ^b^na janalapanattha^eb^nti na  janassa upalāpanatthaṃ. ^b^na lābhasakkārasilokānisaṃsattha^eb^nti na  cīvarādithutivacanatthaṃ. ^b^na itivādappamokkhānisaṃsattha^eb^nti na  tena tena kāraṇena ^a^P3.0042^ea^ katavādānisaṃsatthaṃ, na vādassa  pamokkhānisaṃsatthaṃ. ^b^na iti maṃ jano jānātū^eb^ti na ``evaṃ  kira esa bhikkhu, evaṃ kira esa bhikkhū''ti janassa jānanatthāya.  ^b^saṃvarattha^eb^nti pañcahi saṃvarehi saṃvaraṇatthāya.  ^b^pahānattha^eb^nti tīhi pahānehi pajahanatthāya. ^b^virāgattha^eb^nti  rāgādīnaṃ virajjanatthāya. ^b^nirodhattha^eb^nti tesaṃyeva  nirujjhanatthāya. ^b^anītiha^eb^nti itihaparivajjitaṃ, aparapattiyanti  attho. ^b^nibbānogadhagāmina^eb^nti nibbānassa antogāminaṃ.  maggabrahmacariyañhi nibbānaṃ ārammaṇaṃ karitvā nibbānassa antoyeva  vattati pavattati. ^b^paṭipajjantī^eb^ti duvidhampi paṭipajjanti.  imasmiṃ sutte vaṭṭavivaṭṭaṃ kathetvā gāthāsu vivaṭṭameva kathitaṃ. </p>
            </h4>
          </h3>
          <h3>
            <h3n> 6. kuhasuttavaṇṇanā </h3n>
            <h4>
              <h4n> </h4n>
              <p>[03] 26^b^.^eb^ chaṭṭhe ^b^kuhā^eb^ti kuhakā. ^b^thaddhā^eb^ti  kodhena ca mānena ca thaddhā. ^b^lapā^eb^ti upalāpakā.  ^b^siṅgī^eb^ti ``tattha katamaṃ siṅgaṃ, yaṃ siṅgaṃ siṅgāratā cāturatā  cāturiyaṃ parikkhattatā pārikkhattiya''nti (vibha0 852) evaṃ vuttehi  siṅgasadisehi pākaṭakilesehi samannāgatā. ^b^unnaḷā^eb^ti  uggatanaḷā tucchamānaṃ ukkhipitvā ṭhitā. ^b^asamāhitā^eb^ti  cittekaggamattassāpi alābhino. ^b^na^eb^ ^a^P3.0043^ea^ ^b^me  te, bhikkhave, bhikkhū māmakā^eb^ti te mayhaṃ bhikkhū mama santakā na  honti. ``te mayha''nti idaṃ pana satthāraṃ uddissa pabbajitattā vuttaṃ.  ^b^te kho me, bhikkhave, bhikkhū māmakā^eb^ti idhāpi meti attānaṃ  uddissa pabbajitattā vadati, sammāpaṭipannattā pana ``māmakā''ti  āha. ^b^vuddhiṃ virūḷhiṃ vepullaṃ āpajjantī^eb^ti sīlādīhi guṇehi  vaḍḍhanato vuddhiṃ, niccalabhāvena virūḷhiṃ, sabbattha patthaṭatāya vepullaṃ  pāpuṇanti. te panete yāva ^a^V2.0268^ea^ arahattamaggā viruhanti, arahattaphalaṃ patte  virūḷhā nāma honti. iti imasmiṃ suttepi gāthāsupi  vaṭṭavivaṭṭameva kathitaṃ. </p>
            </h4>
          </h3>
          <h3>
            <h3n> 7. santuṭṭhisuttavaṇṇanā </h3n>
            <h4>
              <h4n> </h4n>
              <p>[03] 27^b^.^eb^ sattame ^a^M2.0276^ea^ ^b^appānī^eb^ti parittāni.  ^b^sulabhānī^eb^ti sukhena laddhabbāni, yattha katthaci sakkā honti  labhituṃ. ^b^anavajjānī^eb^ti niddosāni.  ^b^piṇḍiyālopabhojana^eb^nti jaṅghāpiṇḍiyabalena caritvā ālopamattaṃ  laddhaṃ bhojanaṃ. ^b^pūtimutta^eb^nti yaṃkiñci muttaṃ. yathā hi  suvaṇṇavaṇṇopi kāyo pūtikāyoti vuccati, evaṃ abhinavampi muttaṃ  pūtimuttameva.</p>
              <p>[03] ^b^vighāto^eb^ti vigataghāto, cittassa dukkhaṃ na hotīti  attho. ^b^disā^eb^ ^a^P3.0044^ea^ ^b^nappaṭihaññatī^eb^ti yassa  hi ``asukaṭṭhānaṃ nāma gato cīvarādīni labhissāmī''ti cittaṃ  uppajjati, tassa disā paṭihaññati nāma. yassa evaṃ na uppajjati,  tassa nappaṭihaññati nāma. ^b^dhammā^eb^ti paṭipattidhammā.  ^b^sāmaññassānulomikā^eb^ti samaṇadhammassa anulomā.  ^b^adhiggahitā^eb^ti sabbete tuṭṭhacittassa bhikkhuno adhiggahitā  honti antogatā na paribāhirāti. </p>
            </h4>
          </h3>
          <h3>
            <h3n> 8. ariyavaṃsasuttavaṇṇanā </h3n>
            <h4>
              <h4n> </h4n>
              <p>[03] 28^b^.^eb^ aṭṭhamassa ajjhāsayiko nikkhepo. imaṃ kira  mahāariyavaṃsasuttantaṃ bhagavā jetavanamahāvihāre dhammasabhāyaṃ  paññattavarabuddhāsane nisinno attanopi parapuggalānampi ajjhāsayavasena  parivāretvā nisinnāni cattālīsa bhikkhusahassāni, ``bhikkhave''ti  āmantetvā ^b^cattārome, bhikkhave, ariyavaṃsā^eb^ti ārabhi. tattha  ^b^ariyavaṃsā^eb^ti ariyānaṃ vaṃsā. yathā hi khattiyavaṃso  brāhmaṇavaṃso vessavaṃso suddavaṃso samaṇavaṃso kulavaṃso rājavaṃso, evaṃ  ayampi aṭṭhamo ariyavaṃso ariyatanti ariyapaveṇī nāma hoti.  so kho panāyaṃ ariyavaṃso imesaṃ vaṃsānaṃ mūlagandhādīnaṃ  kāḷānusārigandhādayo viya aggamakkhāyati.</p>
              <p>[03] ke pana te ariyā, yesaṃ ete vaṃsāti? ariyā vuccanti buddhā  ca paccekabuddhā ca tathāgatasāvakā ca, etesaṃ ariyānaṃ vaṃsāti  ^b^ariyavaṃsā^eb^. ito pubbe hi satasahassakappādhikānaṃ ^a^V2.0269^ea^ catunnaṃ  asaṅkhyeyyānaṃ matthake taṇhaṅkaro, medhaṅkaro ^a^P3.0045^ea^,  saraṇaṅkaro, dīpaṅkaroti cattāro ^a^M2.0277^ea^ buddhā uppannā, te ariyā, tesaṃ  ariyānaṃ vaṃsāti ariyavaṃsā. tesaṃ buddhānaṃ parinibbānato aparabhāge  asaṅkhyeyyaṃ atikkamitvā koṇḍañño nāma buddho uppanno...pe0...  imasmiṃ kappe kakusandho, koṇāgamano, kassapo, amhākaṃ bhagavā  gotamoti cattāro buddhā uppannā, tesaṃ ariyānaṃ vaṃsāti ariyavaṃsā.  apica atītānāgatapaccuppannānaṃ sabbabuddha-paccekabuddha-buddhasāvakānaṃ  ariyānaṃ vaṃsāti ariyavaṃsā.</p>
              <p>[03] te kho panete ^b^aggaññā^eb^ aggāti jānitabbā,  ^b^rattaññā^eb^ dīgharattaṃ pavattāti jānitabbā, ^b^vaṃsaññā^eb^ vaṃsāti  jānitabbā. ^b^porāṇā^eb^ na adhunuppattikā. ^b^asaṃkiṇṇā^eb^  avikiṇṇā anapanītā. ^b^asaṃkiṇṇapubbā^eb^ atītabuddhehipi na  saṃkiṇṇapubbā, ``ki imehī''ti na apanītapubbā. ^b^na  saṃkīyantī^eb^ti idānipi na apanīyanti. ^b^na  saṃkīyissantī^eb^ti anāgatabuddhehipi na apanīyissanti. ye loke  viññū samaṇabrāhmaṇā, tehi ^b^appaṭikuṭṭhā,^eb^ samaṇehi brāhmaṇehi  viññūhi aninditā agarahitā.</p>
              <p>[03] ^b^santuṭṭho hotī^eb^ti paccayasantosavasena santuṭṭho hoti.  ^b^itarītarenā^eb^ti na thūlasukhumalūkhapaṇītathirajiṇṇānaṃ yena kenaci,  atha kho yathāladdhādīnaṃ itarītarena yena kenaci santuṭṭho hotīti  attho. cīvarasmiñhi tayo santosā ^a^P3.0046^ea^  yathālābhasantoso yathābalasantoso yathāsāruppasantosoti.  piṇḍapātādīsupi eseva nayo. tesaṃ vitthārakathā ``santuṭṭhassa,  bhikkhave, anuppannā ceva kusalā dhammā uppajjantī''ti imasmiṃ sutte  vuttanayeneva veditabbā. iti ime tayo santose sandhāya ``santuṭṭho  hoti itarītarena cīvarena, yathāladdhādīsu yena kenaci cīvarena  santuṭṭho hotī''ti vuttaṃ.</p>
              <p>[03] ettha ca cīvaraṃ jānitabbaṃ, cīvarakkhettaṃ jānitabbaṃ, paṃsukūlaṃ  jānitabbaṃ, cīvarasantoso jānitabbo, cīvarappaṭisaṃyuttāni dhutaṅgāni  jānitabbāni. tattha ^b^cīvaraṃ jānitabba^eb^nti khomādīni cha  cīvarāni dukūlādīni cha anulomacīvarāni jānitabbāni. imāni  dvādasa kappiyacīvarāni. kusacīraṃ, vākacīraṃ, phalakacīraṃ,  kesakambalaṃ, vāḷakambalaṃ, potthako, cammaṃ, ulūkapakkhaṃ, rukkhadussaṃ,  latādussaṃ, erakadussaṃ, kadalidussaṃ, veḷudussanti evamādīni pana  akappiyacīvarāni.</p>
              <p>[03] ^b^cīvarakkhetta^eb^nti ^a^V2.0270^ea^ ^a^M2.0278^ea^ ``saṅghato vā gaṇato vā ñātito vā  mittato vā attano vā dhanena, paṃsukūlaṃ vā''ti evaṃ uppajjanato cha  khettāni, aṭṭhannañca mātikānaṃ vasena aṭṭha khettāni jānitabbāni.</p>
              <p>[03] ^b^paṃsukūla^eb^nti sosānikaṃ, pāpaṇikaṃ, rathiyaṃ, saṅkārakūṭakaṃ,  sotthiyaṃ, sinānaṃ, titthaṃ, gatapaccāgataṃ, aggidaḍḍhaṃ, gokhāyitaṃ,  upacikakhāyitaṃ, undūrakhāyitaṃ ^a^P3.0047^ea^, antacchinnaṃ,  dasacchinnaṃ, dhajāhaṭaṃ, thūpaṃ, samaṇacīvaraṃ, sāmuddiyaṃ, ābhisekiyaṃ,  panthikaṃ, vātāhaṭaṃ, iddhimayaṃ, devadattiyanti tevīsati paṃsukūlāni  veditabbāni. ettha ca ^b^sotthiya^eb^nti gabbhamalaharaṇaṃ.  ^b^gatapaccāgata^eb^nti matakasarīraṃ pārupitvā susānaṃ netvā  ānītacīvaraṃ. ^b^dhajāhaṭa^eb^nti dhajaṃ ussāpetvā tato ānītaṃ.  ^b^thūpa^eb^nti vammike pūjitacīvaraṃ. ^b^sāmuddiya^eb^nti  samuddavīcīhi thalaṃ pāpitaṃ. ^b^panthika^eb^nti panthaṃ gacchantehi  corabhayena pāsāṇehi koṭṭetvā pārutacīvaraṃ. ^b^iddhimaya^eb^nti  ehibhikkhucīvaraṃ. sesaṃ pākaṭamevāti.</p>
              <p>[03] ^b^cīvarasantoso^eb^ti vīsati cīvarasantosā -- cīvare  vitakkasantoso, gamanasantoso, pariyesanasantoso, paṭilābhasantoso,  mattapaṭiggahaṇasantoso, loluppavivajjanasantoso, yathālābhasantoso,  yathābalasantoso, yathāsāruppasantoso, udakasantoso,  dhovanasantoso, karaṇasantoso, parimāṇasantoso, suttasantoso,  sibbanasantoso, rajanasantoso, kappasantoso, paribhogasantoso,  sannidhiparivajjanasantoso, vissajjanasantosoti.</p>
              <p>[03] tattha sādakabhikkhunā temāsaṃ nibaddhavāsaṃ vasitvā ekamāsamattaṃ  vitakketuṃ vaṭṭati. so hi pavāretvā cīvaramāse cīvaraṃ karoti,  paṃsukūliko aḍḍhamāseneva karoti. idaṃ māsaḍḍhamāsamattaṃ vitakkanaṃ  ^b^vitakkasantoso^eb^ nāma. vitakkasantosena pana santuṭṭhena bhikkhunā  pācīnakhaṇḍarājivāsikapaṃsukūlikattherasadisena ^a^P3.0048^ea^  bhavitabbaṃ.</p>
              <p>[03] thero kira ``cetiyapabbatavihāre cetiyaṃ vandissāmī''ti  āgato cetiyaṃ vanditvā cintesi -- ``mayhaṃ cīvaraṃ jiṇṇaṃ, bahūnaṃ  vasanaṭṭhāne labhissāmī''ti. so mahāvihāraṃ gantvā saṅghattheraṃ  disvā vasanaṭṭhānaṃ pucchitvā tattha vuttho punadivase cīvaraṃ ādāya  āgantvā theraṃ vandi. thero ``kiṃ ^a^M2.0279^ea^, āvuso''ti āha. gāmadvāraṃ,  bhante, gamissāmīti. ahampāvuso, gamissāmīti ^a^V2.0271^ea^. sādhu, bhanteti  gacchanto mahābodhidvārakoṭṭhake ṭhatvā ``puññavantānaṃ vasanaṭṭhāne manāpaṃ  labhissāmī''ti cintetvā ``aparisuddho me vitakko''ti tatova  paṭinivatti. punadivase ambaṅgaṇasamīpato, punadivase mahācetiyassa  uttaradvārato tattheva paṭinivattitvā catutthadivase therassa santikaṃ  agamāsi. thero ``imassa bhikkhuno vitakko na parisuddho  bhavissatī''ti cīvaraṃ gahetvā tena saddhiṃyeva pañhaṃ pucchamāno gāmaṃ  pāvisi. tañca rattiṃ eko manusso uccārapalibuddho sāṭakeyeva vaccaṃ  katvā taṃ saṅkāraṭṭhāne chaḍḍesi. paṃsukūlikatthero taṃ nīlamakkhikāhi  samparikiṇṇaṃ disvā añjaliṃ paggahesi. mahāthero ``kiṃ, āvuso,  saṅkāraṭṭhānassa añjaliṃ paggaṇhāsī''ti. nāhaṃ, bhante, saṅkāraṭṭhānassa  añjaliṃ paggaṇhāmi, mayhaṃ pitu dasabalassa paggaṇhāmi, puṇṇadāsiyā  sarīraṃ pārupitvā chaḍḍitaṃ paṃsukūlaṃ tumbamatte pāṇake vidhunitvā  susānato gaṇhantena dukkarataraṃ kataṃ ^a^P3.0049^ea^, bhanteti.  mahāthero ``parisuddho vitakko paṃsukūlikassā''ti cintesi.  paṃsukūlikattheropi tasmiṃyeva ṭhāne ṭhito vipassanaṃ vaḍḍhetvā tīṇi  phalāni patto taṃ sāṭakaṃ gahetvā cīvaraṃ katvā pārupitvā  pācīnakhaṇḍarājiṃ gantvā aggaphalaṃ arahattaṃ pāpuṇi.</p>
              <p>[03] cīvaratthāya gacchantassa pana ``kattha labhissāmī''ti  acintetvā kammaṭṭhānasīseneva gamanaṃ ^b^gamanasantoso^eb^ nāma.  pariyesantassa pana yena vā tena vā saddhiṃ apariyesitvā lajjiṃ  pesalaṃ bhikkhuṃ gahetvā pariyesanaṃ ^b^pariyesanasantoso^eb^ nāma. evaṃ  pariyesantassa āhariyamānaṃ cīvaraṃ dūrato disvā ``etaṃ manāpaṃ  bhavissati, etaṃ amanāpa''nti evaṃ avitakketvā thūlasukhumādīsu  yathāladdheneva santussanaṃ ^b^paṭilābhasantoso^eb^ nāma. evaṃ laddhaṃ  gaṇhantassāpi ``ettakaṃ dupaṭṭassa bhavissati, ettakaṃ ekapaṭṭassā''ti  attano pahonakamatteneva santussanaṃ ^b^mattapaṭiggahaṇasantoso^eb^ nāma.  cīvaraṃ pariyesantassa pana ``asukassa gharadvāre manāpaṃ  labhissāmī''ti acintetvā dvārapaṭipāṭiyā caraṇaṃ  ^b^loluppavivajjanasantoso^eb^ nāma.</p>
              <p>[03] lūkhapaṇītesu yena kenaci yāpetuṃ sakkontassa yathāladdheneva  yāpanaṃ ^b^yathālābhasantoso^eb^ nāma. attano thāmaṃ jānitvā yena  yāpetuṃ sakkoti, tena yāpanaṃ ^b^yathābalasantoso^eb^ nāma. manāpaṃ  aññassa ^a^M2.0280^ea^ datvā attanā yena kenaci yāpanaṃ ^b^yathāsāruppasantoso^eb^  nāma.</p>
              <p>[03] ``kattha udakaṃ manāpaṃ, kattha amanāpa''nti avicāretvā yena  kenaci dhovanūpagena udakena ^a^V2.0272^ea^ dhovanaṃ ^b^udakasantoso^eb^ nāma.  paṇḍumattikagerukapūtipaṇṇarasakiliṭṭhāni pana udakāni vajjetuṃ vaṭṭati.  dhovantassa pana muggarādīhi apaharitvā ^a^P3.0050^ea^ hatthehi  madditvā dhovanaṃ ^b^dhovanasantoso^eb^ nāma. tathā asujjhantaṃ  paṇṇāni pakkhipitvā tāpitaudakenāpi dhovituṃ vaṭṭati. evaṃ  dhovitvā karontassa ``idaṃ thūlaṃ, idaṃ sukhuma''nti akopetvā  pahonakanīhāreneva karaṇaṃ ^b^karaṇasantoso^eb^ nāma.  timaṇḍalapaticchādanamattasseva karaṇaṃ ^b^parimāṇasantoso^eb^ nāma.  cīvarakaraṇatthāya pana manāpaṃ suttaṃ pariyesissāmīti avicāretvā  rathikādīsu vā devaṭṭhāne vā āharitvā pādamūle vā ṭhapitaṃ  yaṃkiñcideva suttaṃ gahetvā karaṇaṃ ^b^suttasantoso^eb^ nāma.</p>
              <p>[03] kusibandhanakāle pana aṅgulamatte satta vāre na vijjhitabbaṃ.  evaṃ karontassa hi yo bhikkhu sahāyo na hoti, tassa vattabhedopi  natthi. tivaṅgulamatte pana satta vāre vijjhitabbaṃ. evaṃ karontassa  maggappaṭipannenāpi sahāyena bhavitabbaṃ. yo na hoti, tassa vattabhedo.  ayaṃ ^b^sibbanasantoso^eb^ nāma. rajantena pana  kāḷakacchakādīni pariyesantena na caritabbaṃ, somavakkalādīsu yaṃ  labhati, tena rajitabbaṃ. alabhantena pana manussehi araññe vākaṃ  gahetvā chaḍḍitarajanaṃ vā bhikkhūhi pacitvā chaḍḍitakasaṭaṃ vā gahetvā  rajitabbaṃ. ayaṃ ^b^rajanasantoso^eb^ nāma. nīlakaddamakāḷasāmesu  yaṃkiñci gahetvā hatthipiṭṭhe nisinnassa paññāyamānakappakaraṇaṃ  ^b^kappasantoso^eb^ nāma.</p>
              <p>[03] hirikopīnappaṭicchādanamattavasena paribhuñjanaṃ  ^b^paribhogasantoso^eb^ nāma. dussaṃ pana labhitvā suttaṃ vā sūciṃ  vā kārakaṃ vā alabhantena ṭhapetuṃ vaṭṭati, labhantena na vaṭṭati.  katampi sace antevāsikādīnaṃ ^a^P3.0051^ea^ dātukāmo hoti, te  ca asannihitā, yāva āgamanā ṭhapetuṃ vaṭṭati. āgatamattesu dātabbaṃ.  dātuṃ asakkontena adhiṭṭhātabbaṃ. aññasmiṃ cīvare sati  paccattharaṇampi adhiṭṭhātuṃ vaṭṭati. anadhiṭṭhitameva hi sannidhi  ^a^M2.0281^ea^ hoti, adhiṭṭhitaṃ na hotīti ^b^mahāsīvatthero^eb^ āha. ayaṃ  ^b^sannidhiparivajjanasantoso^eb^ nāma. vissajjentena pana na mukhaṃ  oloketvā dātabbaṃ, sāraṇīyadhamme ṭhatvā vissajjetabbanti ayaṃ  ^b^vissajjanasantoso^eb^ nāma.</p>
              <p>[03] ^b^cīvarappaṭisaṃyuttāni dhutaṅgāni^eb^ nāma paṃsukūlikaṅgañceva  tecīvarikaṅgañca. tesaṃ vitthārakathā visuddhimagge (visuddhi0  1.24-25) veditabbā. iti cīvarasantosamahāariyavaṃsaṃ pūrayamāno  ^a^V2.0273^ea^ bhikkhu imāni dve dhutaṅgāni gopeti. imāni gopento  cīvarasantosamahāariyavaṃsavasena santuṭṭho hotīti.</p>
              <p>[03] ^b^vaṇṇavādī^eb^ti eko santuṭṭho hoti, santosassa vaṇṇaṃ na  katheti. eko na santuṭṭho hoti, santosassa vaṇṇaṃ katheti. eko  neva santuṭṭho hoti, na santosassa vaṇṇaṃ katheti. eko santuṭṭho  ceva hoti, santosassa ca vaṇṇaṃ katheti. taṃ dassetuṃ  ``itarītaracīvarasantuṭṭhiyā ca vaṇṇavādī''ti vuttaṃ.</p>
              <p>[03] ^b^anesana^eb^nti dūteyyapahinagamanānuyogapabhedaṃ nānappakāraṃ  anesanaṃ. ^b^appatirūpa^eb^nti ayuttaṃ. ^b^aladdhā^eb^ ^a^P3.0052^ea^  ^b^cā^eb^ti alabhitvā. yathā ekacco ``kathaṃ nu kho  cīvaraṃ labhissāmī''ti puññavantehi bhikkhūhi saddhiṃ ekato hutvā  kohaññaṃ karonto uttasati paritassati, santuṭṭho bhikkhu evaṃ aladdhā  cīvaraṃ na paritassati. ^b^laddhā cā^eb^ti dhammena samena labhitvā.  ^b^agadhito^eb^ti vigatalobhagiddho. ^b^amucchito^eb^ti  adhimattataṇhāya mucchaṃ anāpanno. ^b^anajjhopanno^eb^ti taṇhāya  anotthato apariyonaddho. ^b^ādīnavadassāvī^eb^ti  anesanāpattiyañca gedhitaparibhoge ca ādīnavaṃ passamāno.  ^b^nissaraṇapañño^eb^ti ``yāvadeva sītassa paṭighātāyā''ti vuttaṃ  nissaraṇameva pajānanto.</p>
              <p>[03] ^b^itarītaracīvarasantuṭṭhiyā^eb^ti yena kenaci cīvarena  santuṭṭhiyā. ^b^nevattānukkaṃsetī^eb^ti ``ahaṃ paṃsukūliko, mayā  upasampadamāḷeyeva paṃsukūlikaṅgaṃ gahitaṃ, ko mayā sadiso atthī''ti  attukkaṃsanaṃ na karoti. ^b^no paraṃ vambhetī^eb^ti ``ime panaññe  bhikkhū na paṃsukūlikā''ti vā, ``paṃsukūlikaṅgamattampi etesaṃ  natthī''ti vā evaṃ paraṃ na vambheti. ^b^yo hi tattha dakkho^eb^ti  yo tasmiṃ cīvarasantose vaṇṇavādādīsu vā dakkho cheko ^a^M2.0282^ea^ byatto.  ^b^analaso^eb^ti sātaccakiriyāya ālasiyavirahito.  ^b^sampajāno paṭissato^eb^ti sampajānapaññāya ceva satiyā ca yutto.  ^b^ariyavaṃse ṭhito^eb^ti ariyavaṃse patiṭṭhito.</p>
              <p>[03] ^b^itarītarena^eb^ ^a^P3.0053^ea^ ^b^piṇḍapātenā^eb^ti yena  kenaci piṇḍapātena. etthāpi piṇḍapāto jānitabbo, piṇḍapātakkhettaṃ  jānitabbaṃ, piṇḍapātasantoso jānitabbo, piṇḍapātappaṭisaṃyuttaṃ dhutaṅgaṃ  jānitabbaṃ ^a^V2.0274^ea^. tattha ^b^piṇḍapāto^eb^ti odano kummāso sattu maccho  maṃsaṃ khīraṃ dadhi sappi navanītaṃ telaṃ madhu phāṇitaṃ yāgu khādanīyaṃ  sāyanīyaṃ lehanīyanti soḷasa piṇḍapātā.</p>
              <p>[03] ^b^piṇḍapātakkhetta^eb^nti saṅghabhattaṃ uddesabhattaṃ nimantanaṃ  salākabhattaṃ pakkhikaṃ uposathikaṃ pāṭipadikabhattaṃ āgantukabhattaṃ  gamikabhattaṃ gilānabhattaṃ gilānupaṭṭhākabhattaṃ dhurabhattaṃ kuṭibhattaṃ vārabhattaṃ  vihārabhattanti pannarasa piṇḍapātakkhettāni.</p>
              <p>[03] ^b^piṇḍapātasantoso^eb^ti piṇḍapāte vitakkasantoso  gamanasantoso pariyesanasantoso paṭilābhasantoso paṭiggahaṇasantoso  mattapaṭiggahaṇasantoso loluppavivajjanasantoso yathālābhasantoso  yathābalasantoso yathāsāruppasantoso upakārasantoso  parimāṇasantoso paribhogasantoso sannidhiparivajjanasantoso  vissajjanasantosoti pannarasa santosā.</p>
              <p>[03] tattha sādako bhikkhu mukhaṃ dhovitvā vitakketi.  piṇḍapātikena pana gaṇena saddhiṃ caratā sāyaṃ therūpaṭṭhānakāle ``sve  kattha piṇḍāya carissāmāti? asukagāme, bhante''ti ettakaṃ  cintetvā tato paṭṭhāya na vitakketabbaṃ. ekacārikena vitakkamāḷake  ṭhatvā vitakketabbaṃ. tato paṭṭhāya vitakkento ariyavaṃsā cuto hoti  paribāhiro. ayaṃ ^a^P3.0054^ea^ ^b^vitakkasantoso^eb^ nāma.</p>
              <p>[03] piṇḍāya pavisantena ``kuhiṃ labhissāmī''ti acintetvā  kammaṭṭhānasīsena gantabbaṃ. ayaṃ ^b^gamanasantoso^eb^ nāma.  pariyesantena yaṃ vā taṃ vā aggahetvā lajjiṃ pesalameva gahetvā  pariyesitabbaṃ. ayaṃ ^b^pariyesanasantoso^eb^ nāma. dūratova  āhariyamānaṃ disvā ``etaṃ manāpaṃ ^a^M2.0283^ea^, etaṃ amanāpa''nti cittaṃ na  uppādetabbaṃ. ayaṃ ^b^paṭilābhasantoso^eb^ nāma. ``imaṃ manāpaṃ  gaṇhissāmi, imaṃ amanāpaṃ na gaṇhissāmī''ti acintetvā yaṃkiñci  yāpanamattaṃ gahetabbameva. ayaṃ ^b^paṭiggahaṇasantoso^eb^ nāma.</p>
              <p>[03] ettha pana deyyadhammo bahu, dāyako appaṃ dātukāmo, appaṃ  gahetabbaṃ. deyyadhammopi bahu, dāyakopi bahuṃ dātukāmo, pamāṇeneva  gahetabbaṃ. deyyadhammo na bahu, dāyakopi appaṃ dātukāmo, appaṃ  gahetabbaṃ. deyyadhammo na bahu, dāyako pana bahuṃ dātukāmo, pamāṇena  gahetabbaṃ ^a^V2.0275^ea^. paṭiggahaṇasmiñhi mattaṃ ajānanto manussānaṃ pasādaṃ  makkheti, saddhādeyyaṃ vinipāteti, sāsanaṃ na karoti,  vijātamātuyāpi cittaṃ gahetuṃ na sakkoti. iti mattaṃ jānitvāva  paṭiggahetabbanti ayaṃ ^b^mattapaṭiggahaṇasantoso^eb^ nāma.  aḍḍhakulāniyeva agantvā dvārapaṭipāṭiyā gantabbaṃ. ayaṃ  ^b^loluppavivajjanasantoso^eb^ nāma. ^b^yathālābhasantosā^eb^dayo  cīvare vuttanayā eva.</p>
              <p>[03] piṇḍapātaṃ paribhuñjitvā ``samaṇadhammaṃ anupālessāmī''ti evaṃ  upakāraṃ ñatvā paribhuñjanaṃ ^b^upakārasantoso^eb^ nāma. pattaṃ pūretvā  ānītaṃ na paṭiggahetabbaṃ. anupasampanne sati tena gāhāpetabbaṃ,  asati harāpetvā paṭiggahaṇamattaṃ gahetabbaṃ. ayaṃ  ^b^parimāṇasantoso^eb^ ^a^P3.0055^ea^ nāma. ``jighacchāya  paṭivinodanaṃ idamettha nissaraṇa''nti evaṃ paribhuñjanaṃ  ^b^paribhogasantoso^eb^ nāma. nidahitvā na paribhuñjitabbanti ayaṃ  ^b^sannidhiparivajjanasantoso^eb^ nāma. mukhaṃ anoloketvā  sāraṇīyadhamme ṭhitena vissajjetabbaṃ. ayaṃ ^b^vissajjanasantoso^eb^  nāma.</p>
              <p>[03] ^b^piṇḍapātappaṭisaṃyuttāni^eb^ pana pañca dhutaṅgāni  piṇḍapātikaṅgaṃ sapadānacārikaṅgaṃ ekāsanikaṅgaṃ pattapiṇḍikaṅgaṃ  khalupacchābhattikaṅganti. tesaṃ vitthārakathā visuddhimagge (visuddhi0  1.26-30) vuttā. iti piṇḍapātasantosamahāariyavaṃsaṃ pūrayamāno  bhikkhu imāni pañca dhutaṅgāni gopeti, imāni gopento  piṇḍapātasantosamahāariyavaṃsena santuṭṭho hoti. vaṇṇavādītiādīni  vuttanayeneva veditabbāni.</p>
              <p>[03] ^b^senāsanenā^eb^ti idha senāsanaṃ jānitabbaṃ, senāsanakkhettaṃ  jānitabbaṃ, senāsanasantoso jānitabbo, senāsanappaṭisaṃyuttaṃ dhutaṅgaṃ  ^a^M2.0284^ea^ jānitabbaṃ. tattha ^b^senāsana^eb^nti mañco pīṭhaṃ bhisi bimbohanaṃ  vihāro aḍḍhayogo pāsādo hammiyaṃ guhā leṇaṃ aṭṭo māḷo veḷugumbo  rukkhamūlaṃ yattha vā pana bhikkhū paṭikkamantīti imāni pannarasa  senāsanāni.</p>
              <p>[03] ^b^senāsanakkhetta^eb^nti saṅghato vā gaṇato vā ñātito vā  mittato vā attano vā dhanena paṃsukūlaṃ vāti cha khettāni.</p>
              <p>[03] ^b^senāsanasantoso^eb^ti senāsane vitakkasantosādayo pannarasa  santosā. te piṇḍapāte vuttanayeneva ^a^V2.0276^ea^ veditabbā.  ^b^senāsanappaṭisaṃyuttāni^eb^ pana pañca dhutaṅgāni āraññikaṅgaṃ  rukkhamūlikaṅgaṃ abbhokāsikaṅgaṃ sosānikaṅgaṃ yathāsanthatikaṅganti.  tesaṃ vitthārakathā visuddhimagge (visuddhi0 1.31-35) vuttā. iti  ^a^P3.0056^ea^ senāsanasantosamahāariyavaṃsaṃ pūrayamāno bhikkhu  imāni pañca dhutaṅgāni gopeti. imāni gopento  senāsanasantosamahāariyavaṃsena santuṭṭho hoti.</p>
              <p>[03] ^b^gilānapaccayo^eb^ pana piṇḍapāteyeva paviṭṭho. tattha  yathālābhayathābalayathāsāruppasantoseneva santussitabbaṃ. nesajjikaṅgaṃ  bhāvanārāmāriyavaṃsaṃ bhajati. vuttampi cetaṃ -- </p>
              <p>[21] ``pañca senāsane vuttā, pañca āhāranissitā. </p>
              <p>[22] eko vīriyasaṃyutto, dve ca cīvaranissitā''ti..</p>
              <p>[03] iti bhagavā pathaviṃ pattharamāno viya sāgarakucchiṃ pūrayamāno  viya ākāsaṃ vitthārayamāno viya ca paṭhamaṃ cīvarasantosaṃ ariyavaṃsaṃ  kathetvā candaṃ uṭṭhāpento viya sūriyaṃ ullaṅghento viya ca dutiyaṃ  piṇḍapātasantosaṃ kathetvā sineruṃ ukkhipanto viya tatiyaṃ  senāsanasantosaṃ ariyavaṃsaṃ kathetvā idāni sahassanayapaṭimaṇḍitaṃ  catutthaṃ bhāvanārāmaṃ ariyavaṃsaṃ kathetuṃ ^b^puna caparaṃ, bhikkhave, bhikkhu  bhāvanārāmo hotī^eb^ti desanaṃ ārabhi.</p>
              <p>[03] tattha āramaṇaṃ ārāmo, abhiratīti attho. bhāvanāya  ārāmo assāti ^b^bhāvanārāmo^eb^. bhāvanāya ratoti  ^b^bhāvanārato^eb^. pañcavidhe pahāne ārāmo assāti  ^b^pahānārāmo^eb^. apica bhāvento ^a^M2.0285^ea^ ramatīti ^b^bhāvanārāmo^eb^.  pajahanto ramatīti ^b^pahānārāmo^eb^ti evamettha attho daṭṭhabbo.  ayañhi cattāro satipaṭṭhāne bhāvento ramati, ratiṃ vindatīti attho.  tathā cattāro sammappadhāne. cattāro iddhipāde, pañcindriyāni,  pañca balāni, satta bojjhaṅge, satta anupassanā, aṭṭhārasa  mahāvipassanā, sattatiṃsa bodhipakkhiyadhamme, aṭṭhatiṃsa ^a^P3.0057^ea^  ārammaṇavibhattiyo bhāvento ramati, ratiṃ vindati.  kāmacchandādayo pana kilese pajahanto ramati, ratiṃ vindati.</p>
              <p>[03] imesu pana catūsu ariyavaṃsesu purimehi tīhi terasannaṃ dhutaṅgānaṃ  catupaccayasantosassa ca vasena sakalaṃ vinayapiṭakaṃ kathitaṃ hoti,  bhāvanārāmena avasesaṃ piṭakadvayaṃ. imaṃ pana bhāvanārāmaṃ ^a^V2.0277^ea^ ariyavaṃsaṃ  kathentena bhikkhunā paṭisambhidāmagge nekkhammapāḷiyā kathetabbo,  dīghanikāye dasuttarasuttantapariyāyena kathetabbo, majjhimanikāye  satipaṭṭhānasuttantapariyāyena kathetabbo, abhidhamme niddesapariyāyena  kathetabbo.</p>
              <p>[03] tattha ^b^paṭisambhidāmagge nekkhammapāḷiyā^eb^ti --</p>
              <p>[03] ``nekkhammaṃ bhāvento ramati, kāmacchandaṃ pajahanto ramati.  abyāpādaṃ, byāpādaṃ... ālokasaññaṃ... thinamiddhaṃ... avikkhepaṃ,  uddhaccaṃ... dhammavavatthānaṃ... vicikicchaṃ... ñāṇaṃ... avijjaṃ...  pāmojjaṃ... aratiṃ... paṭhamajjhānaṃ, pañca nīvaraṇe... dutiyajjhānaṃ...  vitakkavicāre... tatiyajjhānaṃ... pītiṃ... catutthajjhānaṃ...  sukhadukkhe... ākāsānañcāyatanasamāpattiṃ bhāvento ramati, rūpasaññaṃ  paṭighasaññaṃ nānattasaññaṃ pajahanto ramati.  viññāṇañcāyatanasamāpattiṃ...pe0... nevasaññānāsaññāyatanasamāpattiṃ  bhāvento ramati, ākiñcaññāyatanasaññaṃ pajahanto ramati.</p>
              <p>[03] ``aniccānupassanaṃ bhāvento ramati, niccasaññaṃ pajahanto  ramati. dukkhānupassanaṃ... sukhasaññaṃ... anattānupassanaṃ...  attasaññaṃ... nibbidānupassanaṃ... nandiṃ... virāgānupassanaṃ...  rāgaṃ... nirodhānupassanaṃ... samudayaṃ... paṭinissaggānupassanaṃ...  ādānaṃ... khayānupassanaṃ ^a^P3.0058^ea^... ghanasaññaṃ...  vayānupassanaṃ... āyūhanaṃ... vipariṇāmānupassanaṃ... dhuvasaññaṃ...  animittānupassanaṃ ^a^M2.0286^ea^... nimittaṃ... appaṇihitānupassanaṃ... paṇidhiṃ...  suññatānupassanaṃ... abhinivesaṃ... adhipaññādhammavipassanaṃ...  sārādānābhinivesaṃ... yathābhūtañāṇadassanaṃ... sammohābhinivesaṃ...  ādīnavānupassanaṃ... ālayābhinivesaṃ... paṭisaṅkhānupassanaṃ...  appaṭisaṅkhaṃ... vivaṭṭānupassanaṃ... saṃyogābhinivesaṃ...  sotāpattimaggaṃ... diṭṭhekaṭṭhe kilese... sakadāgāmimaggaṃ... oḷārike  kilese... anāgāmimaggaṃ... anusahagate kilese... arahattamaggaṃ  bhāvento ramati, sabbakilese pajahanto ramatī''ti (paṭi0 ma0  1.41,95).</p>
              <p>[03] evaṃ paṭisambhidāmagge nekkhammapāḷiyā kathetabbo.</p>
              <p>[03] ^b^dīghanikāye^eb^ ^a^V2.0278^ea^ ^b^dasuttarasuttantapariyāyenā^eb^ti -- </p>
              <p>[02] ``ekaṃ dhammaṃ bhāvento ramati, ekaṃ dhammaṃ pajahanto  ramati...pe0... dasa dhamme bhāvento ramati, dasa dhamme pajahanto  ramati. katamaṃ ekaṃ dhammaṃ bhāvento ramati? kāyagatāsatiṃ  sātasahagataṃ, imaṃ ekaṃ dhammaṃ bhāvento ramati. katamaṃ ekaṃ dhammaṃ  pajahanto ramati? asmimānaṃ, imaṃ ekaṃ dhammaṃ pajahanto ramati.  katame dve dhamme...pe0... katame dasa dhamme bhāvento ramati? dasa  kasiṇāyatanāni, ime dasa dhamme bhāvento ramati. katame dasa dhamme  pajahanto ramati? dasa micchatte, ime dasa dhamme pajahanto ramati.  evaṃ kho, bhikkhave, bhikkhu bhāvanārāmo hotī''ti (dī0 ni0  3.351-360).</p>
              <p>[03] evaṃ dīghanikāye dasuttarasuttantapariyāyena kathetabbo.</p>
              <p>[03] ^b^majjhimanikāye satipaṭṭhānasuttantapariyāyenā^eb^ti -- </p>
              <p>[02] ``ekāyano ayaṃ, bhikkhave, maggo...pe0... yāvadeva  ñāṇamattāya paṭissatimattāya. anissito ca viharati, na ca  kiñci ^a^P3.0059^ea^ loke upādiyati. evampi kho,  bhikkhave, bhikkhu bhāvanārāmo hoti bhāvanārato. pahānārāmo hoti  pahānarato. puna caparaṃ, bhikkhave, bhikkhu gacchanto vā gacchāmīti  pajānāti...pe0... puna caparaṃ, bhikkhave, bhikkhu seyyathāpi passeyya  sarīraṃ sivathikāya chaḍḍitaṃ...pe0... pūtīni cuṇṇakajātāni. so  imameva kāyaṃ ^a^M2.0287^ea^ upasaṃharati `ayampi kho kāyo evaṃdhammo evaṃbhāvī  evaṃanatīto'ti. iti ajjhattaṃ vā kāye kāyānupassī  viharati...pe0... evampi kho, bhikkhave, bhikkhu bhāvanārāmo  hotī''ti (ma0 ni0 1.106 ādayo).</p>
              <p>[03] evaṃ majjhimanikāye satipaṭṭhānasuttantapariyāyena kathetabbo.</p>
              <p>[03] ^b^abhidhamme niddesapariyāyenā^eb^ti sabbepi saṅkhate  ``aniccato dukkhato rogato gaṇḍato ^a^V2.0279^ea^ ...pe0... saṃkilesikadhammato  passanto ramati, evaṃ kho bhikkhu bhāvanārāmo hotī''ti (mahāni0  13; cūḷani0 upasīvamāṇavapucchāniddeso 39,  nandamāṇavapucchāniddeso 51). evaṃ niddesapariyāyena kathetabbo.</p>
              <p>[03] ^b^nevattānukkaṃsetī^eb^ti ``ajja me saṭṭhi vā sattati vā  vassāni aniccaṃ dukkhaṃ anattāti vipassanāya kammaṃ karontassa ko  mayā sadiso atthī''ti evaṃ attukkaṃsanaṃ na karoti. ^b^no paraṃ  vambhetī^eb^ti ``aniccaṃ dukkhanti vipassanāmattakampi natthi, kiṃ ime  vissaṭṭhakammaṭṭhānā carantī''ti evaṃ paravambhanaṃ na karoti. sesaṃ  vuttanayameva.</p>
              <p>[03] ^b^ime kho, bhikkhave, cattāro ariyavaṃsā^eb^ti, bhikkhave,  ime cattāro ariyavaṃsā ariyatantiyo ariyapaveṇiyo ariyañjasā  ariyavaṭumānīti suttantaṃ vinivaṭṭetvā idāni  mahāariyavaṃsaparipūrakassa ^a^P3.0060^ea^ bhikkhuno vasanadisā  dassento ^b^imehi ca pana, bhikkhave^eb^tiādimāha. tattha ^b^sveva  aratiṃ sahatī^eb^ti soyeva aratiṃ anabhiratiṃ ukkaṇṭhitaṃ sahati  abhibhavati. ^b^na taṃ arati sahatī^eb^ti taṃ pana bhikkhuṃ yā esā  pantesu senāsanesu adhikusalānaṃ dhammānaṃ bhāvanāya arati nāma  hoti, sā sahituṃ adhibhavituṃ na sakkoti. ^b^aratiratisaho^eb^ti  aratiñca pañcakāmaguṇaratiñca sahati, adhibhavituṃ sakkoti.</p>
              <p>[03] idāni gāthāhi kūṭaṃ gaṇhanto ^b^nāratī^eb^tiādimāha. tattha  ^b^dhīra^eb^nti vīriyavantaṃ. ^b^nārati dhīraṃ sahatī^eb^ti idaṃ  purimasseva kāraṇavacanaṃ. yasmā sā dhīraṃ na sahati nappahoti dhīraṃ  sahituṃ adhibhavituṃ na sakkoti, tasmā nārati ^a^M2.0288^ea^ sahati dhīraṃ.  ^b^dhīro hi aratissaho^eb^ti aratisahattā hi so dhīro nāma,  tasmā aratiṃ sahatīti attho. ^b^sabbakammavihāyīna^eb^nti sabbaṃ  tebhūmakakammaṃ cajitvā paricchinnaṃ parivaṭumaṃ katvā ṭhitaṃ. ^b^panuṇṇaṃ  ko nivāraye^eb^ti kilese panuditvā ṭhitaṃ ko nāma rāgo vā doso  vā nivāreyya. ^b^nekkhaṃ^eb^ ^a^P3.0061^ea^ ^b^jambonadasseva,  ko taṃ ninditumarahatī^eb^ti jambonadasaṅkhātassa jātirattasuvaṇṇassa  nikkhasadisaṃ garahitabbadosavimuttaṃ ko taṃ puggalaṃ nindituṃ arahati.  ^b^brahmunāpi pasaṃsito^eb^ti mahābrahmunāpi esa puggalo  pasaṃsitoyevāti. desanāpariyosāne cattālīsa bhikkhusahassāni  arahatte patiṭṭhahiṃsu. </p>
            </h4>
          </h3>
          <h3>
            <h3n> 9. dhammapadasuttavaṇṇanā </h3n>
            <h4>
              <h4n> </h4n>
              <p>[03] 29^b^.^eb^ navame ^a^V2.0280^ea^ ^b^dhammapadānī^eb^ti dhammakoṭṭhāsā.  ^b^anabhijjhā^eb^tiādīsu abhijjhāpaṭikkhepena ^b^anabhijjhā,^eb^  byāpādapaṭikkhepena ^b^abyāpādo,^eb^ micchāsatipaṭikkhepena  ^b^sammāsati,^eb^ micchāsamādhipaṭikkhepena ^b^sammāsamādhi^eb^  veditabbo.</p>
              <p>[03] ^b^anabhijjhālū^eb^ti nittaṇho hutvā. ^b^abyāpannena  cetasā^eb^ti sabbakālaṃ pakatibhāvaṃ avijahantena cittena. ^b^sato  ekaggacittassā^eb^ti satiyā samannāgato ārammaṇe ekaggacitto assa.  ^b^ajjhattaṃ susamāhito^eb^ti niyakajjhatte suṭṭhu ṭhapitacitto  imasmiṃ suttepi gāthāyapi vaṭṭavivaṭṭaṃ kathitaṃ. </p>
            </h4>
          </h3>
          <h3>
            <h3n> 10. paribbājakasuttavaṇṇanā </h3n>
            <h4>
              <h4n> </h4n>
              <p>[03] 30^b^.^eb^ dasame ^b^abhiññātā^eb^ti ñātā pākaṭā.  ^b^annabhāro^eb^tiādīni tesaṃ nāmāni. ^b^paṭisallānā vuṭṭhito^eb^ti  phalasamāpattito vuṭṭhito. sā hi idha paṭisallānanti adhippetā.  ^b^paccakkhāyā^eb^ti paṭikkhipitvā. ^b^abhijjhālu^eb^nti sataṇhaṃ.  ^b^kāmesu^eb^ ^a^P3.0062^ea^ ^b^tibbasārāga^eb^nti vatthukāmesu  bahalarāgaṃ. ^b^tamahaṃ tattha evaṃ vadeyya^eb^nti taṃ ahaṃ tasmiṃ kāraṇe  evaṃ vadeyyaṃ. ^b^paṭikkositabbaṃ maññeyyā^eb^ti paṭikkositabbāni  paṭibāhitabbani vā maññeyya. ^b^sahadhammikā^eb^ti sakāraṇā.  ^b^vādānupātā^eb^ti dhammikavāde ghaṭṭayamānā adhammikavādānupātā,  vādappavattiyoti attho. ^b^gārayhā ṭhānā^eb^ti garahitabbayuttakā  paccayā. ^b^āgacchantī^eb^ti upagacchanti.</p>
              <p>[03] ^b^ukkalā^eb^ti ^a^M2.0289^ea^ ukkalajanapadavāsino. ^b^vassabhaññā^eb^ti  vasso ca bhañño cāti dve janā. ^b^ahetukavādā^eb^ti ``natthi  hetu natthi paccayo sattānaṃ visuddhiyā''tievamādivādino.  ^b^akiriyavādā^eb^ti ``karoto na karīyati pāpa''nti evaṃ  kiriyapaṭikkhepavādino. ^b^natthikavādā^eb^ti ``natthi  dinna''ntiādivādino. te imesu tīsupi dassanesu okkantaniyāmā  ahesuṃ. kathaṃ pana tesu niyāmo hotīti? yo hi evarūpaṃ laddhiṃ  gahetvā rattiṭṭhānadivāṭṭhānesu nisinno sajjhāyati vīmaṃsati, tassa  ``natthi hetu natthi paccayo karoto na karīyati pāpaṃ...pe0...  natthi dinnaṃ...pe0... kāyassa bhedā ucchijjatī''ti tasmiṃ ārammaṇe  ^a^V2.0281^ea^ micchāsati santiṭṭhati, cittaṃ ekaggaṃ hoti, javanāni javanti.  paṭhamajavane satekiccho hoti, tathā dutiyādīsu, sattame buddhānampi  atekiccho anivatti ariṭṭhakaṇṭakasadiso hoti ^a^P3.0063^ea^.  tattha koci ekaṃ dassanaṃ okkamati, koci dve, koci tīṇipi.  niyatamicchādiṭṭhikova hoti, patto saggamaggāvaraṇañceva  mokkhamaggāvaraṇañca, abhabbo tassa attabhāvassa anantaraṃ saggampi  gantuṃ, pageva mokkhaṃ. vaṭṭakhāṇuko nāmesa satto pathavigopako,  yebhuyyena evarūpassa bhavato vuṭṭhānaṃ natthi. vassabhaññāpi edisā  ahesuṃ. ^b^nindābyārosanaupārambhabhayā^eb^ti attano nindabhayena  ghaṭṭanabhayena upavādabhayena cāti attho. ^b^abhijjhāvinaye  sikkha^eb^nti abhijjhāvinayo vuccati arahattaṃ, arahatte sikkhamāno  appamatto nāma vuccatīti suttante vaṭṭaviṭṭaṃ kathetvā gāthāya  phalasamāpatti kathitāti. </p>
              <p>[06] uruvelavaggo tatiyo. </p>
            </h4>
          </h3>
        </h2>
        <h2>
          <h2n> 4. cakkavaggo </h2n>
          <h3>
            <h3n> 1. cakkasuttavaṇṇanā </h3n>
            <h4>
              <h4n> </h4n>
              <p>[03] 31^b^.^eb^ catutthassa ^a^V2.0282^ea^ paṭhame ^b^cakkānī^eb^ti sampattiyo.  ^b^catucakkaṃ vattatī^eb^ti cattāri sampatticakkāni vattanti  ghaṭiyantiyevāti attho. ^b^patirūpadesavāso^eb^ti yattha catasso  parisā sandissanti, evarūpe anucchavike dese vāso.  ^b^sappurisāvassayo^eb^ti buddhādīnaṃ sappurisānaṃ avassayanaṃ sevanaṃ  ^a^M2.0290^ea^ bhajanaṃ, na rājānaṃ. ^b^attasammāpaṇidhī^eb^ti attano sammā ṭhapanaṃ,  sace pubbe assaddhādīhi ^a^P3.0064^ea^ samannāgato hoti, tāni  pahāya saddhādīsu patiṭṭhāpanaṃ. ^b^pubbe ca katapuññatā^eb^ti pubbe  upacitakusalatā. idameva cettha pamāṇaṃ. yena hi  ñāṇasampayuttacittena kusalakammaṃ kataṃ hoti, tadeva kusalaṃ taṃ purisaṃ  patirūpadese upaneti, sappurise bhajāpeti, so eva ca puggalo attānaṃ  sammā ṭhapeti. ^b^puññakato^eb^ti katapuñño.  ^b^sukhañcetaṃdhivattatī^eb^ti sukhañca etaṃ puggalaṃ adhivattati,  avattharatīti attho. </p>
            </h4>
          </h3>
          <h3>
            <h3n> 2. saṅgahasuttavaṇṇanā </h3n>
            <h4>
              <h4n> </h4n>
              <p>[03] 32^b^.^eb^ dutiye ^b^saṅgahavatthūnī^eb^ti  saṅgaṇhanakāraṇāni. ^b^dānañcā^eb^tiādīsu ekacco hi dāneneva  saṅgaṇhitabbo hoti, tassa dānameva dātabbaṃ. ^b^peyyavajja^eb^nti  piyavacanaṃ. ekacco hi ``ayaṃ dātabbaṃ nāma deti, ekekena pana  vacanena sabbaṃ makkhetvā nāseti, kiṃ tassa dāna''nti vattā hoti.  ekacco ``ayaṃ kiñcāpi dānaṃ na deti, kathento pana telena viya  makkheti. esa detu vā mā vā, vacanamevassa sahassaṃ agghatī''ti  vattā hoti. evarūpo puggalo dānaṃ na paccāsīsati, piyavacanameva  paccāsīsati. tassa piyavacanameva vattabbaṃ. ^b^atthacariyā^eb^ti  atthavaḍḍhanakathā. ekacco hi neva dānaṃ, na piyavacanaṃ paccāsīsati,  attano hitakathaṃ vaḍḍhikathameva paccāsīsati. evarūpassa puggalassa  ``idaṃ te kātabbaṃ, idaṃ na kātabbaṃ, evarūpo puggalo sevitabbo,  evarūpo na sevitabbo''ti evaṃ atthacariyakathāva kathetabbā.  ^b^samānattatā^eb^ti ^a^P3.0065^ea^ samānasukhadukkhabhāvo.  ekacco hi dānādīsu ekampi na paccāsīsati ^a^V2.0283^ea^, ekāsane nisajjaṃ,  ekapallaṅke sayanaṃ, ekato bhojananti evaṃ samānasukhadukkhataṃ  paccāsīsati. so sace gahaṭṭhassa jātiyā pabbajitassa sīlena  sadiso hoti, tassāyaṃ samānattatā kātabbā. ^b^tattha tattha  yathāraha^eb^nti tesu tesu dhammesu yathānucchavikaṃ samānattatāti attho.  ^b^rathassāṇīva yāyato^eb^ti yathā rathassa gacchato āṇi saṅgaho  nāma hoti, sā rathaṃ saṅgaṇhāti, evamime saṅgahā lokaṃ saṅgaṇhanti.  ^b^na mātā puttakāraṇā^eb^ti yadi mātā ete saṅgahe puttassa na  kareyya, puttakāraṇā mānaṃ vā pūjaṃ vā na labheyya.  ^b^saṅgahā^eb^ ^a^M2.0291^ea^ ^b^ete^eb^ti upayogavacane paccattaṃ. saṅgahe eteti vā   pāṭho. ^b^samavekkhantī^eb^ti sammā pekkhanti. ^b^pāsaṃsā ca bhavantī^eb^ti  pasaṃsanīyā ca bhavanti. </p>
            </h4>
          </h3>
          <h3>
            <h3n> 3. sīhasuttavaṇṇanā </h3n>
            <h4>
              <h4n> </h4n>
              <p>[03] 33^b^.^eb^ tatiye ^b^sīho^eb^ti cattāro sīhā --  tiṇasīho, kāḷasīho, paṇḍusīho, kesarasīhoti. tesu  ^b^tiṇasīho^eb^ kapotavaṇṇagāvisadiso tiṇabhakkho ca hoti.  ^b^kāḷasīho^eb^ kāḷagāvisadiso tiṇabhakkhoyeva. ^b^paṇḍusīho^eb^  paṇḍupalāsavaṇṇagāvisadiso maṃsabhakkho. ^b^kesarasīho^eb^  lākhāparikammakateneva mukhena agganaṅguṭṭhena catūhi ca pādapariyantehi  samannāgato, matthakatopissa paṭṭhāya lākhātūlikāya katā viya tisso  rājiyo piṭṭhimajjhena gantvā antarasatthimhi dakkhiṇāvattā hutvā  ṭhitā. khandhe panassa satasahassagghanikakambalaparikkhepo viya  kesarabhāro hoti, avasesaṭṭhānaṃ parisuddhasālipiṇḍasaṅkhacuṇṇapiṇḍavaṇṇaṃ  hoti. imesu catūsu sīhesu ayaṃ kesarasīho idha adhippeto.</p>
              <p>[03] ^b^migarājā^eb^ti ^a^P3.0066^ea^ sabbamigagaṇassa rājā.  ^b^āsayā^eb^ti vasanaṭṭhānato, suvaṇṇaguhato vā  rajatamaṇiphalikamanosilāguhato vā nikkhamatīti vuttaṃ hoti.  nikkhamamāno panesa catūhi kāraṇehi nikkhamati andhakārapīḷito  vā ālokatthāya, uccārapassāvapīḷito vā tesaṃ vissajjanatthāya,  jighacchāpīḷito vā gocaratthāya, sambhavapīḷito vā  assaddhammapaṭisevanatthāya. idha pana gocaratthāya nikkhamanto  adhippeto.</p>
              <p>[03] ^b^vijambhatī^eb^ti suvaṇṇatale vā  rajatamaṇiphalikamanosilātalānaṃ vā aññatarasmiṃ dve pacchimapāde samaṃ  patiṭṭhāpetvā purimapāde purato pasāretvā sarīrassa pacchābhāgaṃ  ākaḍḍhitvā purimabhāgaṃ ^a^V2.0284^ea^ abhiharitvā piṭṭhiṃ nāmetvā gīvaṃ ukkhipitvā  asanisaddaṃ karonto viya nāsapuṭāni pothetvā sarīralaggaṃ rajaṃ  vidhunanto vijambhati. vijambhanabhūmiyañca pana taruṇavacchako viya  aparāparaṃ javati, javato panassa sarīraṃ andhakāre paribbhamantaṃ alātaṃ  viya khāyati.</p>
              <p>[03] ^b^anuviloketī^eb^ti ^a^M2.0292^ea^ kasmā anuviloketi? parānuddayatāya.  tasmiṃ kira sīhanādaṃ nadante papātāvāṭādīsu visamaṭṭhānesu carantā  hatthigokaṇṇamahiṃsādayo pāṇā papātepi āvāṭepi patanti, tesaṃ  anuddayāya anuviloketi. kiṃ panassa luddassa paramaṃsakhādino  anuddayā nāma atthīti? āma atthi. tathā hi ``kiṃ me bahūhi  ghātitehī''ti attano ^a^P3.0067^ea^ gocaratthāyāpi khuddake pāṇe  na gaṇhāti. evaṃ anuddayaṃ karoti, vuttampi cetaṃ -- ``māhaṃ khuddake  pāṇe visamagate saṅghātaṃ āpādesi''nti (a0 ni0  10.21).</p>
              <p>[03] ^b^sīhanādaṃ nadatī^eb^ti tikkhattuṃ tāva abhītanādaṃ nadati.  evañca panassa vijambhanabhūmiyaṃ ṭhatvā nadantassa saddo samantā  tiyojanapadesaṃ ekaninnādaṃ karoti, tamassa ninnādaṃ sutvā  tiyojanabbhantaragatā dvipadacatuppadagaṇā yathāṭhāne ṭhātuṃ na sakkonti.  ^b^gocarāya pakkamatī^eb^ti āhāratthāya gacchati. kathaṃ? so hi  vijambhanabhūmiyaṃ ṭhatvā dakkhiṇato vā vāmato vā uppatanto usabhamattaṃ  ṭhānaṃ gaṇhāti, uddhaṃ uppatanto cattāripi aṭṭhapi usabhaṭṭhānāni  uppatati, same ṭhāne ujukaṃ pakkhandanto soḷasausabhamattampi  vīsatiusabhamattampi ṭhānaṃ pakkhandati, thalā vā pabbatā vā  pakkhandanto saṭṭhiusabhamattampi asītiusabhamattampi ṭhānaṃ pakkhandati,  antarāmagge rukkhaṃ vā pabbataṃ vā disvā taṃ pariharanto vāmato vā  dakkhiṇato vā uddhaṃ vā usabhamattaṃ apakkamati. tatiyaṃ pana sīhanādaṃ  naditvā teneva saddhiṃ tiyojane ṭhāne paññāyati, tiyojanaṃ gantvā  nivattitvā ṭhito attanova nādassa anunādaṃ suṇāti. evaṃ sīghena  javena pakkamati.</p>
              <p>[03] ^b^yebhuyyenā^eb^ti pāyena. ^b^bhayaṃ santāsaṃ saṃvega^eb^nti sabbaṃ  cittutrāsasseva nāmaṃ. sīhassa hi saddaṃ sutvā bahū bhāyanti, appakā  na ^a^P3.0068^ea^ bhāyanti. ke pana teti? samasīho  hatthājānīyo assājānīyo usabhājānīyo purisājānīyo  khīṇāsavoti. kasmā panete na bhāyantīti? samasīho tāva  ``jātigottakulasūrabhāvehi samānosmī''ti na bhāyati,  hatthājānīyādayo attano ^a^V2.0285^ea^ sakkāyadiṭṭhibalavatāya na bhāyanti,  khīṇāsavo sakkāyadiṭṭhiyā pahīnattā na bhāyati.</p>
              <p>[03] ^b^bilāsayā^eb^ti ^a^M2.0293^ea^ bile sayantā bilavāsino  ahinakulagodhādayo. ^b^udakāsayā^eb^ti udakavāsino  macchakacchapādayo. ^b^vanāsayā^eb^ti vanavāsino  hatthiassagokaṇṇamigādayo. ^b^pavisantī^eb^ti ``idāni āgantvā  gaṇhissatī''ti maggaṃ oloketvā pavisanti. ^b^daḷhehī^eb^ti  thirehi. ^b^varattehī^eb^ti cammarajjūhi. ^b^mahiddhiko^eb^tiādīsu  vijambhanabhūmiyaṃ ṭhatvā dakkhiṇapassādīhi usabhamattaṃ, ujuṃ  vīsatiusabhamattādilaṅghanavasena mahiddhikatā, sesamigānaṃ  adhipatibhāvena mahesakkhatā, samantā tiyojanaṭṭhāne saddaṃ sutvā  palāyantānaṃ vasena mahānubhāvatā veditabbā.</p>
              <p>[03] ^b^evameva kho^eb^ti bhagavā tesu tesu suttantesu tathā tathā  attānaṃ kathesi. ``sīhoti kho, bhikkhave, tathāgatassetaṃ  adhivacanaṃ arahato sammāsambuddhassā''ti (a0 ni0  5.99;   10.21) imasmiṃ tāva sutte sīhasadisaṃ attānaṃ kathesi.  ``bhisakko sallakattoti kho, sunakkhatta, tathāgatassetaṃ  adhivacana''nti (ma0 ni0 3.65) imasmiṃ ^a^P3.0069^ea^  vejjasadisaṃ, ``brāhmaṇoti kho, bhikkhave, tathāgatassetaṃ  adhivacana''nti (a0 ni0  8.85) imasmiṃ brāhmaṇasadisaṃ,  ``puriso maggakusaloti kho, tissa, tathāgatassetaṃ adhivacana''nti  (saṃ0 ni0  3.84) imasmiṃ maggadesakapurisasadisaṃ,  ``rājāhamasmi, selā''ti (su0 ni0 559; ma0 ni0 2.399)  imasmiṃ rājasadisaṃ. imasmiṃ pana sutte sīhasadisameva katvā  attānaṃ kathento evamāha.</p>
              <p>[03] tatrāyaṃ sadisatā -- sīhassa kañcanaguhādīsu vasanakālo viya  hi tathāgatassa dīpaṅkarapādamūle katābhinīhārassa aparimitakālaṃ  pāramiyo pūretvā pacchimabhave paṭisandhiggahaṇena ceva mātukucchito  nikkhamanena ca dasasahassilokadhātuṃ kampetvā vuddhimanvāya  dibbasampattisadisaṃ sampattiṃ anubhavamānassa tīsu pāsādesu  nivāsakālo daṭṭhabbo. sīhassa kañcanaguhādito nikkhantakālo  viya tathāgatassa ekūnatiṃsasaṃvacchare vivaṭena dvārena kaṇḍakaṃ āruyha  channasahāyassa nikkhamitvā tīṇi rajjāni atikkamitvā  anomānadītīre brahmunā dinnāni kāsāyāni paridahitvā pabbajitassa  sattame divase rājagahaṃ gantvā ^a^V2.0286^ea^ tattha ^a^M2.0294^ea^ piṇḍāya   caritvā paṇḍavagiripabbhāre katabhattakiccassa sammāsambodhiṃ patvā paṭhamameva  magadharaṭṭhaṃ āgamanatthāya yāva rañño paṭiññādānakālo.</p>
              <p>[03] sīhassa vijambhanakālo viya tathāgatassa dinnapaṭiññassa  āḷārakālāmaupasaṅkamanaṃ ādiṃ katvā yāva sujātāya ^a^P3.0070^ea^  dinnapāyāsassa ekūnapaṇṇāsāya piṇḍehi paribhuttakālo  veditabbo. sīhassa sarīravidhunanaṃ viya sāyanhasamaye sottiyena  dinnā aṭṭha tiṇamuṭṭhiyo gahetvā dasasahassacakkavāḷadevatāhi  thomiyamānassa gandhādīhi pūjiyamānassa tikkhattuṃ bodhiṃ padakkhiṇaṃ  katvā bodhimaṇḍaṃ āruyha cuddasahatthubbedhe ṭhāne tiṇasantharaṃ attharitvā  caturaṅgavīriyaṃ adhiṭṭhāya nisinnassa taṃkhaṇaññeva mārabalaṃ vidhametvā  tīsu yāmesu tisso vijjā visodhetvā anulomappaṭilomaṃ  paṭiccasamuppādamahāsamuddaṃ yamakañāṇamanthanena manthentassa  sabbaññutaññāṇe paṭividdhe tadanubhāvena dasasahassilokadhātukampanaṃ  veditabbaṃ.</p>
              <p>[03] sīhassa catudisāvilokanaṃ viya paṭividdhasabbaññutaññāṇassa  sattasattāhaṃ bodhimaṇḍe viharitvā paribhuttamadhupiṇḍikāhārassa  ajapālanigrodhamūle mahābrahmuno dhammadesanāyācanaṃ paṭiggahetvā tattha  viharantassa ekādasame divase ``sve āsāḷhipuṇṇamā  bhavissatī''ti paccūsasamaye ``kassa nu kho ahaṃ paṭhamaṃ dhammaṃ  deseyya''nti āḷārudakānaṃ kālakatabhāvaṃ ñatvā dhammadesanatthāya  pañcavaggiyānaṃ olokanaṃ daṭṭhabbaṃ. sīhassa gocaratthāya tiyojanaṃ  gamanakālo viya attano pattacīvaraṃ ādāya ``pañcavaggiyānaṃ  dhammacakkaṃ pavattessāmī''ti ^a^P3.0071^ea^ pacchābhatte  ajapālanigrodhato vuṭṭhitassa aṭṭhārasayojanamaggaṃ gamanakālo.</p>
              <p>[03] sīhassa sīhanādakālo viya tathāgatassa aṭṭhārasayojanamaggaṃ  gantvā pañcavaggiye saññāpetvā acalapallaṅke nisinnassa dasahi  cakkavāḷasahassehi sannipatitena devagaṇena parivutassa ``dveme,  bhikkhave, antā pabbajitena na sevitabbā''tiādinā nayena  dhammacakkappavattanakālo veditabbo. imasmiṃ ca pana pade desiyamāne  tathāgatasīhassa dhammaghoso heṭṭhā avīciṃ upari bhavaggaṃ gahetvā  dasasahassilokadhātuṃ paṭicchādesi. sīhassa saddena khuddakapāṇānaṃ  santāsāpajjanakālo ^a^M2.0295^ea^ viya tathāgatassa tīṇi lakkhaṇāni dīpetvā  cattāri saccāni soḷasahākārehi saṭṭhiyā ca nayasahassehi vibhajitvā  dhammaṃ kathentassa dīghāyukānaṃ devānaṃ ñāṇasantāsassa uppattikālo  veditabbo.</p>
              <p>[03] aparo ^a^V2.0287^ea^ nayo -- sīho viya sabbaññutaṃ patto tathāgato,  āsayabhūtāya kanakaguhāya nikkhamanaṃ viya gandhakuṭito  nikkhamanakālo, vijambhanaṃ viya dhammasabhaṃ upasaṅkamanakālo,  disāvilokanaṃ viya parisāvilokanaṃ, sīhanādanadanaṃ viya  dhammadesanākālo, gocarāya pakkamanaṃ viya paravādanimmaddanatthāya gamanaṃ.</p>
              <p>[03] aparo nayo -- sīho viya tathāgato, himavantanissitāya  kañcanaguhāya nikkhamanaṃ viya ārammaṇavasena nibbānanissitāya  ^a^P3.0072^ea^ phalasamāpattiyā vuṭṭhānaṃ, vijambhanaṃ viya  paccavekkhaṇañāṇaṃ, disāvilokanaṃ viya veneyyasattavilokanaṃ, sīhanādo  viya sampattaparisāya dhammadesanā, gocarāya pakkamanaṃ viya asampattānaṃ  veneyyasattānaṃ santikūpasaṅkamanaṃ veditabbaṃ.</p>
              <p>[03] ^b^yadā^eb^ti yasmiṃ kāle. ^b^tathāgato^eb^ti heṭṭhā vuttehi  aṭṭhahi kāraṇehi tathāgato. ^b^loke^eb^ti sattaloke.  ^b^uppajjatī^eb^ti abhinīhārato paṭṭhāya yāva bodhipallaṅkā vā  arahattamaggañāṇā vā uppajjati nāma, arahattaphale pana patte uppanno  nāma. ^b^arahaṃ sammāsambuddho^eb^tiādīni visuddhimagge (visuddhi0  1.124 ādayo) buddhānussatiniddese vitthāritāni.</p>
              <p>[03] ^b^iti sakkāyo^eb^ti ayaṃ sakkāyo, ettako sakkāyo, na ito  bhiyyo sakkāyo atthīti. ettāvatā sabhāvato sarasato pariyantato  paricchedato parivaṭumato sabbepi pañcupādānakkhandhā dassitā honti.  ^b^iti sakkāyasamudayo^eb^ti ayaṃ sakkāyassa samudayo nāma.  ettāvatā ``āhārasamudayā rūpasamudayo''tiādi sabbaṃ dassitaṃ hoti.  ^b^iti sakkāyassa atthaṅgamo^eb^ti ayaṃ sakkāyassa atthaṅgamo.  imināpi ``āhāranirodhā rūpanirodho''tiādi sabbaṃ dassitaṃ hoti.</p>
              <p>[03] ^b^vaṇṇavanto^eb^ti ^a^M2.0296^ea^ sarīravaṇṇena vaṇṇavanto. ^b^dhammadesanaṃ  sutvā^eb^ti pañcasu khandhesu paṇṇāsalakkhaṇappaṭimaṇḍitaṃ tathāgatassa  dhammadesanaṃ sutvā. ^b^yebhuyyenā^eb^ti ^a^P3.0073^ea^ idha ke  ṭhapeti? ariyasāvake deve. tesaṃ hi khīṇāsavattā cittutrāsabhayampi  na uppajjati, saṃviggassa yoniso padhānena pattabbaṃ pattatāya  ñāṇasaṃvegopi. itarāsaṃ pana devatānaṃ ``tāso heso, bhikkhave,  anicca''nti manasikarontānaṃ cittutrāsabhayampi, balavavipassanākāle  ñāṇabhayampi uppajjati. ^b^bho^eb^ti dhammālapanamattametaṃ.  ^b^sakkāyapariyāpannā^eb^ti pañcakkhandhapariyāpannā. iti tesaṃ  sammāsambuddhe ^a^V2.0288^ea^ vaṭṭadosaṃ dassetvā tilakkhaṇāhataṃ katvā dhammaṃ desente  ñāṇabhayaṃ nāma okkamati.</p>
              <p>[03] ^b^abhiññāyā^eb^ti jānitvā. ^b^dhammacakka^eb^nti  paṭivedhañāṇampi desanāñāṇampi. ^b^paṭivedhañāṇaṃ^eb^ nāma yena  ñāṇena bodhipallaṅke nisinno cattāri saccāni soḷasahākārehi  saṭṭhiyā ca nayasahassehi paṭivijjhi. ^b^desanāñāṇaṃ^eb^ nāma yena  ñāṇena tiparivaṭṭaṃ dvādasākāraṃ dhammacakkaṃ pavattesi. ubhayampetaṃ  dasabalassa ure jātañāṇameva. tesu dhammadesanāñāṇaṃ gahetabbaṃ. taṃ  panesa yāva aṭṭhārasabrahmakoṭīhi saddhiṃ aññākoṇḍaññattherassa  sotāpattiphalaṃ na uppajjati, tāva pavatteti nāma. tasmiṃ uppanne  pavattitaṃ nāma hotīti veditabbaṃ. ^b^appaṭipuggalo^eb^ti  sadisapuggalarahito. ^b^yasassino^eb^ti parivārasampannā.  ^b^tādino^eb^ti ^a^P3.0074^ea^ lābhālābhādīhi ekasadisassa. </p>
            </h4>
          </h3>
          <h3>
            <h3n> 4. pasādasuttavaṇṇanā </h3n>
            <h4>
              <h4n> </h4n>
              <p>[03] 34^b^.^eb^ catutthe aggesu pasādā, aggā vā pasādāti  ^b^aggappasādā^eb^. ^b^yāvatā^eb^ti yattakā. ^b^apadā^eb^ti  nippadā ahimacchādayo. ^b^dvipadā^eb^ti manussapakkhiādayo.  ^b^catuppadā^eb^ti hatthiassādayo. ^b^bahuppadā^eb^ti satapadiādayo.  ^b^nevasaññināsaññino^eb^ti bhavagge nibbattasattā.  ^b^aggamakkhāyatī^eb^ti guṇehi aggo uttamo seṭṭhoti akkhāyati.  ^b^asaṅkhatā^eb^ti nibbānameva gahetvā vuttaṃ.  ^b^virāgo^eb^tiādīni nibbānasseva nāmāni. tañhi āgamma  sabbakilesā virajjanti, sabbe rāgamadādayo madā nimmadā honti,  abhāvaṃ gacchanti, sabbā pipāsā vinayaṃ upenti, sabbe ālayā  ^a^M2.0297^ea^ samugghātaṃ gacchanti, vaṭṭāni upacchijjanti, taṇhā khīyanti,  vaṭṭadukkhā nirujjhanti, sabbe pariḷāhā nibbāyanti. tasmā etāni  nāmāni labhati. sesamettha uttānatthamevāti. </p>
            </h4>
          </h3>
          <h3>
            <h3n> 5. vassakārasuttavaṇṇanā </h3n>
            <h4>
              <h4n> </h4n>
              <p>[03] 35^b^.^eb^ pañcame ^b^anussaritā^eb^ti anugantvā saritā,  aparāparaṃ sarituṃ samatthoti attho. ^b^dakkho^eb^ti cheko.  ^b^tatrupāyāyā^eb^ti ``imasmiṃ kāle imaṃ nāma kattabba''nti evaṃ  tattha tattha upāyabhūtāya ^a^V2.0289^ea^ paññāya samannāgato. ^b^anumoditabba^eb^nti  abhinanditabbaṃ. ^b^paṭikkositabba^eb^nti paṭikkhipitabbaṃ. ^b^neva  kho tyāha^eb^nti neva kho te ahaṃ. kasmā panetaṃ bhagavā  nābhinandati, nappaṭikkhipatīti? lokiyattā nābhinandati ^a^P3.0075^ea^,  lokiyaṃ atthaṃ gahetvā ṭhitattā nappaṭikkosati. ^b^bahussa  janatā^eb^ti bahu assa janatā. idañca karaṇatthe sāmivacanaṃ  veditabbaṃ. ^b^ariye ñāye^eb^ti sahavipassanake magge.  ^b^kalyāṇadhammatā kusaladhammatā^eb^tipi tasseva nāmāni. ^b^yaṃ  vitakka^eb^nti nekkhammavitakkādīsu aññataraṃ. ^b^na taṃ vitakkaṃ  vitakketī^eb^ti kāmavitakkādīsu ekampi na vitakketi. itaraṃ tasseva  vevacanaṃ. ^b^vitakkapathe^eb^ti ettha vitakkoyeva vitakkapatho.  ^b^ahañhi brāhmaṇā^eb^tiādīsu paṭhamanayena khīṇāsavassa sīlañceva  bāhusaccañca kathitaṃ, dutiyatatiyehi khīṇāsavassa kiriyavitakkāni  ceva kiriyajjhānāni ca, catutthena khīṇāsavabhāvo kathitoti  veditabbo.</p>
              <p>[03] ^b^maccupāsappamocana^eb^nti maccupāsā pamocanakaṃ maggaṃ.  ^b^ñāyaṃ dhamma^eb^nti sahavipassanakaṃ maggaṃ. ^b^disvā ca sutvā  cā^eb^ti ñāṇeneva passitvā ca suṇitvā ca. sesamettha uttānameva. </p>
            </h4>
          </h3>
          <h3>
            <h3n> 6. doṇasuttavaṇṇanā </h3n>
            <h4>
              <h4n> </h4n>
              <p>[03] 36^b^.^eb^ chaṭṭhe ^b^antarā ca ukkaṭṭhaṃ antarā ca  setabya^eb^nti ettha ^b^ukkaṭṭhā^eb^ti ukkāhi dhārīyamānāhi māpitattā  evaṃladdhavohāraṃ nagaraṃ. ^b^setabya^eb^nti atīte  kassapasammāsambuddhassa jātanagaraṃ. ^b^antarā^eb^saddo pana  kāraṇakhaṇacittavemajjhavivarādīsu vattati. ``tadantaraṃ ko jāneyya  aññatra tathāgatā''ti ^a^M2.0298^ea^ (a0 ni0  6.44;  10.75) ca,  ``janā ^a^P3.0076^ea^ saṅgamma mantenti, mañca tañca  kimantara''nti ca ādīsu (saṃ0 ni0  1.228) kāraṇe.  ``addasā maṃ, bhante, aññatarā itthī vijjantarikāya bhājanaṃ  dhovantī''tiādīsu (ma0 ni0 2.149) khaṇe. ``yassantarato na  santi kopā''tiādīsu (udā0 20) citte.  ``antarāvosānamāpādī''tiādīsu vemajjhe. ``apicāyaṃ tapodā  dvinnaṃ mahānirayānaṃ antarikāya āgacchatī''tiādīsu (pārā0 231)  vivare. svāyamidha vivare vattati. tasmā ukkaṭṭhāya ca setabyassa  ca vivareti evamettha attho daṭṭhabbo. antarāsaddena pana yuttattā  upayogavacanaṃ kataṃ. īdisesu ca ṭhānesu akkharacintakā ``antarā  gāmañca nadiñca yātī''ti ^a^V2.0290^ea^ evaṃ ekameva antarāsaddaṃ payuñjanti, so  dutiyapadenapi yojetabbo hoti, ayojiyamāne upayogavacanaṃ na  pāpuṇāti. idha pana yojetvā eva vutto.</p>
              <p>[03] ^b^addhānamaggappaṭipanno hotī^eb^ti addhānasaṅkhātaṃ maggaṃ  paṭipanno hoti, dīghamagganti attho. kasmā paṭipannoti? taṃ  divasaṃ kira bhagavā idaṃ addasa ``mayi taṃ maggaṃ paṭipanne doṇo  brāhmaṇo mama padacetiyāni passitvā padānupadiko hutvā mama  nisinnaṭṭhānaṃ āgantvā pañhaṃ pucchissati. athassāhaṃ ekaṃ saccadhammaṃ  desessāmi ^a^P3.0077^ea^. brāhmaṇo tīṇi sāmaññaphalāni  paṭivijjhitvā dvādasapadasahassaparimāṇaṃ doṇagajjitaṃ nāma vaṇṇaṃ vatvā  mayi parinibbute sakalajambudīpe uppannaṃ mahākalahaṃ vūpasametvā dhātuyo  bhājessatī''ti. iminā kāraṇena paṭipanno. ^b^doṇopi sudaṃ  brāhmaṇo^eb^ti doṇo brāhmaṇopi tayo vede paguṇe katvā pañcasate  māṇavake sippaṃ vācento taṃdivasaṃ pātova uṭṭhāya sarīrapaṭijagganaṃ  katvā satagghanakaṃ nivāsetvā pañcasatagghanakaṃ ekaṃsavaragataṃ katvā  āmuttayaññasutto rattavaṭṭikā upāhanā ārohitvā  pañcasatamāṇavakaparivāro tameva maggaṃ paṭipajji. taṃ sandhāyetaṃ vuttaṃ.</p>
              <p>[03] ^b^pādesū^eb^ti pādehi akkantaṭṭhānesu. ^b^cakkānī^eb^ti  lakkhaṇacakkāni. kiṃ pana bhagavato gacchantassa akkantaṭṭhāne padaṃ  paññāyatīti? na paññāyati ^a^M2.0299^ea^. kasmā? sukhumattā mahābalattā  mahājanānuggahena ca. buddhānañhi sukhumacchavitāya akkantaṭṭhānaṃ  tūlapicuno patiṭṭhitaṭṭhānaṃ viya hoti, padavaḷañjo na paññāyati.  yathā ca balavato vātajavasindhavassa paduminipattepi akkantamattameva  hoti, evaṃ mahābalatāya tathāgatena akkantaṭṭhānaṃ akkantamattameva hoti,  na tattha padavaḷañjo paññāyati. buddhānañca anupadaṃ mahājanakāyo  ^a^P3.0078^ea^ gacchati, tassa satthu padavaḷañjaṃ disvā maddituṃ  avisahantassa gamanavicchedo bhaveyya. tasmā akkantākkantaṭṭhāne yopi  padavaḷañjo bhaveyya, so antaradhāyateva. doṇo pana brāhmaṇo  tathāgatassa adhiṭṭhānavasena passi. bhagavā hi yassa padacetiyaṃ  dassetukāmo hoti, taṃ ārabbha ``asuko nāma passatū''ti adhiṭṭhāti.  tasmā māgaṇḍiyabrāhmaṇo viya ayampi brāhmaṇo tathāgatassa  adhiṭṭhānavasena addasa.</p>
              <p>[03] ^b^pāsādika^eb^nti pasādajanakaṃ. itaraṃ tasseva vevacanaṃ.  ^b^uttamadamathasamathamanuppatta^eb^nti ettha uttamadamatho nāma  arahattamaggo, uttamasamatho nāma arahattamaggasamādhi, tadubhayaṃ pattanti  attho ^a^V2.0291^ea^. ^b^danta^eb^nti nibbisevanaṃ. ^b^gutta^eb^nti gopitaṃ.  ^b^saṃyatindriya^eb^nti rakkhitindriyaṃ. ^b^nāga^eb^nti chandādīhi  agacchanato, pahīnakilese puna anāgacchanato, āguṃ akaraṇato,  balavantaṭṭhenāti catūhi kāraṇehi nāgaṃ.</p>
              <p>[03] ^b^devo no bhavaṃ bhavissatī^eb^ti ettha ``devo no bhava''nti  ettāvatāpi pucchā niṭṭhitā bhaveyya, ayaṃ pana brāhmaṇo ``anāgate  mahesakkho eko devarājā bhavissatī''ti anāgatavasena  pucchāsabhāgeneva kathento evamāha. bhagavāpissa pucchāsabhāgeneva  kathento ^b^na kho ahaṃ, brāhmaṇa, devo bhavissāmī^eb^ti āha. esa  nayo sabbattha. ^b^āsavāna^eb^nti ^a^P3.0079^ea^ kāmāsavādīnaṃ  catunnaṃ. ^b^pahīnā^eb^ti bodhipallaṅke sabbaññutaññāṇādhigameneva  pahīnā. ^b^anupalitto lokenā^eb^ti taṇhādiṭṭhilepānaṃ pahīnattā  saṅkhāralokena anupalitto. ^b^buddho^eb^ti catunnaṃ saccānaṃ buddhattā  buddho iti maṃ dhārehi.</p>
              <p>[03] ^b^yenā^eb^ti yena āsavena. ^b^devūpapatyassā^eb^ti devūpapatti  assa mayhaṃ bhaveyya. ^b^vihaṅgamo^eb^ti ākāsacaro  gandhabbakāyikadevo. ^b^viddhastā^eb^ti ^a^M2.0300^ea^ vidhamitā.  ^b^vinaḷīkatā^eb^ti vigatanaḷā vigatabandhanā katā. ^b^vaggū^eb^ti  sundaraṃ. ^b^toyena nupalippatī^eb^ti udakato ratanamattaṃ accuggamma  ṭhitaṃ saraṃ sobhayamānaṃ bhamaragaṇaṃ hāsayamānaṃ toyena na lippati.  ^b^tasmā buddhosmi brāhmaṇā^eb^ti desanāpariyosāne tīṇi  maggaphalāni pāpuṇitvā dvādasahi padasahassehi doṇagajjitaṃ nāma vaṇṇaṃ  kathesi, tathāgate ca parinibbute jambudīpatale uppannaṃ mahākalahaṃ  vūpasametvā dhātuyo bhājesīti. </p>
            </h4>
          </h3>
          <h3>
            <h3n> 7. aparihāniyasuttavaṇṇanā </h3n>
            <h4>
              <h4n> </h4n>
              <p>[03] 37^b^.^eb^ sattame ^b^nibbānasseva santike^eb^ti  nibbānasantikeyeva carati. ^b^sīle patiṭṭhito^eb^ti  pātimokkhasīle patiṭṭhito. ^b^evaṃ^eb^ ^a^P3.0080^ea^  ^b^vihārī^eb^ti evaṃ viharanto. ^b^ātāpī^eb^ti ātāpena vīriyena  samannāgato. ^b^yogakkhemassā^eb^ti catūhi yogehi khemassa  nibbānassa. ^b^pamāde bhayadassivā^eb^ti pamādaṃ bhayato passanto. </p>
            </h4>
          </h3>
          <h3>
            <h3n> 8. patilīnasuttavaṇṇanā </h3n>
            <h4>
              <h4n> </h4n>
              <p>[03] 38^b^.^eb^ aṭṭhame ^a^V2.0292^ea^ ^b^panuṇṇapaccekasacco^eb^ti ``idameva  dassanaṃ saccaṃ, idameva sacca''nti evaṃ pāṭiekkaṃ gahitattā  paccekasaṅkhātāni diṭṭhisaccāni panuṇṇāni nīhaṭāni pahīnāni  assāti panuṇṇapaccekasacco. ^b^samavayasaṭṭhesano^eb^ti ettha  ^b^avayā^eb^ti anūnā, ^b^saṭṭhā^eb^ti vissaṭṭhā, sammā avayā saṭṭhā  esanā assāti samavayasaṭṭhesano, sammā vissaṭṭhasabbaesanoti attho.  ^b^patilīno^eb^ti nilīno ekībhāvaṃ upagato.  ^b^puthusamaṇabrāhmaṇāna^eb^nti bahūnaṃ samaṇabrāhmaṇānaṃ. ettha ca  ^b^samaṇā^eb^ti pabbajjūpagatā, ^b^brāhmaṇā^eb^ti bhovādino.  ^b^puthupaccekasaccānī^eb^ti bahūni pāṭekkasaccāni. ^b^nuṇṇānī^eb^ti  nīhaṭāni. ^b^panuṇṇānī^eb^ti suṭṭhu nīhaṭāni. ^b^cattānī^eb^ti  vissaṭṭhāni. ^b^vantānī^eb^ti vamitāni. ^b^muttānī^eb^ti  chinnabandhanāni katāni. ^b^pahīnānī^eb^ti pajahitāni.  ^b^paṭinissaṭṭhānī^eb^ti yathā na puna cittaṃ ārohanti, evaṃ  paṭinissajjitāni. sabbānevetāni ^a^P3.0081^ea^ gahitagahaṇassa  vissaṭṭhabhāvavevacanāni.</p>
              <p>[03] ^b^kāmesanā pahīnā hotī^eb^ti anāgāmimaggena pahīnā.  ^b^bhavesanā^eb^ pana arahattamaggena pahīyati. ``brahmacariyaṃ  esissāmi gavesissāmī''ti evaṃ ^a^M2.0301^ea^ pavattajjhāsayasaṅkhātā  ^b^brahmacariyesanā^eb^pi arahattamaggeneva paṭippassaddhiṃ vūpasamaṃ gacchati.  diṭṭhibrahmacariyesanā pana sotāpattimaggeneva paṭippasambhatīti  veditabbā. ^b^evaṃ kho, bhikkhave^eb^ti evaṃ catutthajjhānena  passaddhakāyasaṅkhāro vūpasantāssāsapassāso nāma hoti.  ^b^asmimāno^eb^ti asmīti uppajjanako navavidhamāno.</p>
              <p>[03] gāthāsu ^b^kāmesanā bhavesanā^eb^ti etā dve esanā,  ^b^brahmacariyesanā sahā^eb^ti tāhiyeva saha brahmacariyesanāti  tissopi etā. idha ṭhatvā ^b^esanā paṭinissaṭṭhā^eb^ti iminā  padena saddhiṃ yojanā kātabbā. ^b^iti saccaparāmāso, diṭṭhiṭṭhānā  samussayā^eb^ti ``iti saccaṃ iti sacca''nti gahaṇaparāmāso ca  diṭṭhisaṅkhātāyeva diṭṭhiṭṭhānā ca ye samussitattā uggantvā ṭhitattā  samussayāti vuccanti, te sabbepi. idha ṭhatvā ^b^diṭṭhiṭṭhānā  samūhatā^eb^ti iminā padena saddhiṃ yojanā kātabbā. kassa pana etā  esanā paṭinissaṭṭhā, ete ca diṭṭhiṭṭhānā samūhatāti?  ^b^sabbarāgavirattassa taṇhākkhayavimuttino^eb^. yo hi sabbarāgehipi  viratto, taṇhākkhaye ca nibbāne pavattāya ^a^P3.0082^ea^  arahattaphalavimuttiyā samannāgato, etassa esanā paṭinissaṭṭhā,  diṭṭhiṭṭhānā ca samūhatā ^a^V2.0293^ea^. ^b^sa ve santo^eb^ti so evarūpo  kilesasantatāya santo. ^b^passaddho^eb^ti dvīhi kāyacittapassaddhīhi  passaddho. ^b^aparājito^eb^ti sabbakilese jinitvā ṭhitattā kenaci  aparājito. ^b^mānābhisamayā^eb^ti mānassa pahānābhisamayena.  ^b^buddho^eb^ti cattāri saccāni bujjhitvā ṭhito. iti imasmiṃ  suttepi gāthāsupi khīṇāsavova kathitoti. </p>
            </h4>
          </h3>
          <h3>
            <h3n> 9. ujjayasuttavaṇṇanā </h3n>
            <h4>
              <h4n> </h4n>
              <p>[03] 39^b^.^eb^ navame ^b^saṅghātaṃ āpajjantī^eb^ti vadhaṃ maraṇaṃ  āpajjanti. ^b^niccadāna^eb^nti salākabhattaṃ.  ^b^anukulayañña^eb^nti amhākaṃ pitūhi pitāmahehi dinnattā evaṃ  kulānukulavasena yajitabbaṃ, dātabbanti attho.  ^b^assamedha^eb^ntiādīsu assamettha medhantīti assamedho, dvīhi  pariyaññehi yajitabbassa ekavīsatiyūpassa ṭhapetvā bhūmiñca purise ca  avasesasabbavibhavadakkhiṇassa yaññassetaṃ adhivacanaṃ. purisamettha  medhantīti ^b^purisamedho,^eb^ catūhi ^a^M2.0302^ea^ pariyaññehi yajitabbassa saddhiṃ  bhūmiyā assamedhe vuttavibhavadakkhiṇassa yaññassetaṃ adhivacanaṃ.  sammamettha pāsantīti ^b^sammāpāso,^eb^ divase divase sammaṃ  khipitvā tassa patitokāse vediṃ katvā saṃhārimehi yūpādīhi  sarassatinadiyā nimuggokāsato pabhuti paṭilomaṃ gacchantena  yajitabbassa sabbayāgassetaṃ adhivacanaṃ. vājamettha pivantīti  ^b^vājapeyyaṃ,^eb^ ekena pariyaññena sattarasahi pasūhi yajitabbassa  beluvayūpassa sattarasakadakkhiṇassa yaññassetaṃ adhivacanaṃ. natthi  ^a^P3.0083^ea^ ettha aggaḷāti ^b^niraggaḷo^eb^. navahi  pariyaññehi yajitabbassa saddhiṃ bhūmiyā purisehi ca assamedhe  vuttavibhavadakkhiṇassa sabbamedhapariyāyanāmassa assamedhavikappassetaṃ  adhivacanaṃ. ^b^mahārambhā^eb^ti mahākiccā mahākaraṇīyā. apica  pāṇātipātasamārambhassa mahantatāyapi mahārambhāyeva. ^b^na te  honti mahapphalā^eb^ti ettha niravasesatthe sāvasesarūpanaṃ kataṃ. tasmā  iṭṭhaphalena nipphalāva hontīti attho. idañca  pāṇātipātasamārambhameva sandhāya vuttaṃ. yaṃ pana tattha antarantarā  dānaṃ diyyati, taṃ iminā samārambhena upahatattā mahapphalaṃ na hoti,  mandaphalaṃ hotīti attho. ^b^haññare^eb^ti haññanti. ^b^yajanti  anukulaṃ sadā^eb^ti ye aññe anukulaṃ yajanti, pubbapurisehi yiṭṭhattā  pacchimapurisāpi yajantīti attho. ^b^seyyo hotī^eb^ti visesova  hoti. ^b^na pāpiyo^eb^ti pāpaṃ kiñci na hoti. </p>
            </h4>
          </h3>
          <h3>
            <h3n> 10. udāyisuttavaṇṇanā </h3n>
            <h4>
              <h4n> </h4n>
              <p>[03] 40^b^.^eb^ dasame ^a^V2.0294^ea^ ^b^abhisaṅkhata^eb^nti rāsikataṃ.  ^b^nirārambha^eb^nti pāṇasamārambharahitaṃ. ^b^yañña^eb^nti deyyadhammaṃ.  tañhi yajitabbattā yaññanti vuccati. ^b^kālenā^eb^ti  yuttappattakālena. ^b^upasaṃyantī^eb^ti upagacchanti. ^b^kulaṃ  gati^eb^nti vaṭṭakulañceva vaṭṭagatiñca atikkantā. ^b^yaññassa^eb^  ^a^P3.0084^ea^ ^b^kovidā^eb^ti catubhūmakayaññe kusalā.  ^b^yaññe^eb^ti pakatidāne. ^b^saddhe^eb^ti matakadāne. ^b^habyaṃ  katvā^eb^ti hunitabbaṃ deyyadhammaṃ upakappetvā. ^b^sukhette  brahmacārisū^eb^ti brahmacārisaṅkhāte sukhettamhīti attho.  ^b^suppatta^eb^nti suṭṭhu pattaṃ. ^b^dakkhiṇeyyesu yaṃ kata^eb^nti yaṃ  dakkhiṇāya ^a^M2.0303^ea^ anucchavikesu upakappitaṃ, taṃ suhutaṃ suyiṭṭhaṃ suppattanti  attho. ^b^saddho^eb^ti buddhadhammasaṅghaguṇānaṃ saddahanatāya saddho.  ^b^muttena cetasā^eb^ti vissaṭṭhena cittena. imināssa muttacāgaṃ  dīpetīti. </p>
              <p>[06] cakkavaggo catuttho. </p>
            </h4>
          </h3>
        </h2>
        <h2>
          <h2n> 5. rohitassavaggo </h2n>
          <h3>
            <h3n> 1. samādhibhāvanāsuttavaṇṇanā </h3n>
            <h4>
              <h4n> </h4n>
              <p>[03] 41^b^.^eb^ pañcamassa ^a^V2.0295^ea^ paṭhame  ^b^ñāṇadassanappaṭilābhāyā^eb^ti dibbacakkhuñāṇadassanassa paṭilābhāya.  ^b^divāsaññaṃ adhiṭṭhātī^eb^ti divāti evaṃ saññaṃ adhiṭṭhāti.  ^b^yathā divā tathā ratti^eb^nti yathā divā ālokasaññā manasi  katā, tatheva taṃ rattimpi manasi karoti. dutiyapadepi eseva nayo.  ^b^sappabhāsa^eb^nti dibbacakkhuñāṇobhāsena sahobhāsaṃ. kiñcāpi  ^a^P3.0085^ea^ ālokasadisaṃ kataṃ, attho panettha na evaṃ  sallakkhetabbo. dibbacakkhuñāṇāloko hi idhādhippeto.</p>
              <p>[03] ^b^viditā^eb^ti pākaṭā hutvā. kathaṃ pana vedanā viditā  uppajjanti, viditā abbhatthaṃ gacchantīti? idha bhikkhu vatthuṃ  pariggaṇhāti, ārammaṇaṃ pariggaṇhāti. tassa  pariggahitavatthārammaṇatāya tā vedanā ``evaṃ uppajjitvā evaṃ ṭhatvā  evaṃ nirujjhantī''ti viditā uppajjanti, viditā tiṭṭhanti, viditā  abbhatthaṃ gacchanti nāma. ^b^saññāvitakkesu^eb^pi eseva nayo.</p>
              <p>[03] ^b^udayabbayānupassī^eb^ti udayañca vayañca passanto.  ^b^iti rūpa^eb^nti evaṃ rūpaṃ ettakaṃ rūpaṃ na ito paraṃ rūpaṃ atthīti.  ^b^iti rūpassa samudayo^eb^ti evaṃ rūpassa uppādo.  ^b^atthaṅgamo^eb^ti pana bhedo adhippeto. ^b^vedanādīsu^eb^pi eseva  nayo. ^b^idañca pana metaṃ, bhikkhave, sandhāya bhāsita^eb^nti,  bhikkhave, yaṃ mayā etaṃ puṇṇakapañhe ``saṅkhāya lokasmi''ntiādi  bhāsitaṃ, taṃ idaṃ phalasamāpattiṃ sandhāya bhāsitanti attho.</p>
              <p>[03] tattha ^b^saṅkhāyā^eb^ti ñāṇena jānitvā.  ^b^lokasmi^eb^nti sattaloke. ^b^paroparānī^eb^ti uccāvacāni  uttamādhamāni. ^b^iñjita^eb^nti calitaṃ. ^b^natthi kuhiñci  loke^eb^ti ^a^M2.0304^ea^ lokasmiṃ katthaci ekakkhandhepi ekāyatanepi ekadhātuyāpi  ekārammaṇepi natthi. ^b^santo^eb^ti paccanīkakilesavūpasamena santo.  ^b^vidhūmo^eb^ti ^a^V2.0296^ea^ ^a^P3.0086^ea^ kodhadhūmena vigatadhūmo.  evamettha suttante maggekaggatampi kathetvā gāthāya phalasamāpattiyeva  kathitāti. </p>
            </h4>
          </h3>
          <h3>
            <h3n> 2. pañhabyākaraṇasuttavaṇṇanā </h3n>
            <h4>
              <h4n> </h4n>
              <p>[03] 42^b^.^eb^ dutiye ^b^yo ca tesaṃ tattha tattha, jānāti  anudhammata^eb^nti yo etesaṃ pañhānaṃ tasmiṃ tasmiṃ ṭhāne byākaraṇaṃ  jānāti. ^b^catupañhassa kusalo, āhu bhikkhuṃ tathāvidha^eb^nti  tathāvidhaṃ bhikkhuṃ tesu catūsu pañhesu kusaloti evaṃ vadanti.  ^b^durāsado duppasaho^eb^ti parehi ghaṭṭetuṃ vā abhibhavituṃ vā na sakkā.  ^b^gambhīro^eb^ti sattasīdantaramahāsamuddo viya gambhīro.  ^b^duppadhaṃsiyo^eb^ti dummocāpayo, gahitaggahaṇaṃ vissajjāpetuṃ na  sakkāti attho. ^b^atthe anatthe cā^eb^ti vaḍḍhiyañca avaḍḍhiyañca.  ^b^atthābhisamayā^eb^ti atthasamāgamena. ^b^dhīro paṇḍitoti  pavuccatī^eb^ti dhitisampanno puggalo ``paṇḍito aya''nti evaṃ  pavuccati. </p>
            </h4>
          </h3>
          <h3>
            <h3n> 3-4. kodhagarusuttadvayavaṇṇanā </h3n>
            <h4>
              <h4n> </h4n>
              <p>[03] 43-44^b^.^eb^ tatiye ^b^kodhagaru na saddhammagarū^eb^ti kodhaṃ  gāravena garuṃ katvā gaṇhāti, na saddhammaṃ, saddhammaṃ pana agāravena  lāmakaṃ katvā gaṇhāti. sesapadesupi eseva nayo.</p>
              <p>[03] ^b^virūhantī^eb^ti vaḍḍhanti, sañjātamūlāya vā saddhāya  patiṭṭhahanti acalā bhavanti. catutthe ^b^kodhagarutā^eb^ti kodhamhi  sagāravatā. esa ^a^P3.0087^ea^ nayo sabbattha. </p>
            </h4>
          </h3>
          <h3>
            <h3n> 5. rohitassasuttavaṇṇanā </h3n>
            <h4>
              <h4n> </h4n>
              <p>[03] 45^b^.^eb^ pañcame ^b^yatthā^eb^ti cakkavāḷalokassa  ekokāse bhummaṃ. ^b^na cavati na upapajjatī^eb^ti idaṃ aparāparaṃ  cutipaṭisandhivasena gahitaṃ. ^b^gamanenā^eb^ti padagamanena.  ^b^lokassa anta^eb^nti satthā saṅkhāralokassa antaṃ sandhāya vadati.  ^b^ñāteyya^eb^ntiādīsu ñātabbaṃ daṭṭhabbaṃ pattabbanti attho. iti  devaputtena cakkavāḷalokassa anto pucchito, satthārā saṅkhāralokassa  kathito ^a^M2.0305^ea^. so pana ``attano ^a^V2.0297^ea^ pañhena saddhiṃ satthu   byākaraṇaṃ sametī''ti saññāya sampahaṃsanto ^b^acchariya^eb^ntiādimāha.</p>
              <p>[03] ^b^daḷhadhammā^eb^ti daḷhadhanu uttamappamāṇena dhanunā samannāgato.  ^b^dhanuggaho^eb^ti dhanuācariyo. ^b^sikkhito^eb^ti dvādasa  vassāni dhanusippaṃ sikkhito. ^b^katahattho^eb^ti usabhappamāṇepi  vālaggaṃ vijjhituṃ samatthabhāvena katahattho. ^b^katūpāsano^eb^ti  katasarakkhepo dassitasippo. ^b^asanenā^eb^ti kaṇḍena.  ^b^atipāteyyā^eb^ti atikkameyya. yāvatā so tālacchādiṃ  atikkameyya, tāvatā kālena ekaṃ cakkavāḷaṃ atikkamāmīti attano  javasampattiṃ dasseti.</p>
              <p>[03] ^b^puratthimā samuddā pacchimo^eb^ti yathā puratthimā samuddā  ^a^P3.0088^ea^ pacchimasamuddo dūre, evaṃ me dūre padavītihāro  ahosīti vadati. so kira pācīnacakkavāḷamukhavaṭṭiyaṃ ṭhito pādaṃ  pasāretvā pacchimacakkavāḷamukhavaṭṭiṃ atikkamati, puna dutiyapādaṃ  pasāretvā paracakkavāḷamukhavaṭṭiṃ atikkamati. ^b^icchāgata^eb^nti icchā  eva. ^b^aññatrevā^eb^ti nippapañcataṃ dasseti. bhikkhācārakāle  kiresa nāgalatādantakaṭṭhaṃ khāditvā anotatte mukhaṃ dhovitvā kāle  sampatte uttarakurumhi piṇḍāya caritvā cakkavāḷamukhavaṭṭiyaṃ nisinno  bhattakiccaṃ karoti, tattha muhuttaṃ vissamitvā puna javati.  ^b^vassasatāyuko^eb^ti tadā dīghāyukakālo hoti, ayaṃ pana  vassasatāvasiṭṭhe āyumhi gamanaṃ ārabhi. ^b^vassasatajīvī^eb^ti taṃ  vassasataṃ anantarāyena jīvanto. ^b^antarāyeva kālaṅkato^eb^ti  cakkavāḷalokassa antaṃ appatvā antarāva mato. so pana tattha kālaṃ  katvāpi āgantvā imasmiṃyeva cakkavāḷe nibbatti.</p>
              <p>[03] ^b^appatvā^eb^ti saṅkhāralokassa antaṃ appatvā.  ^b^dukkhassā^eb^ti vaṭṭadukkhassa. ^b^antakiriya^eb^nti  pariyantakaraṇaṃ. ^b^kaḷevare^eb^ti attabhāve. ^b^sasaññimhi  samanake^eb^ti sasaññe sacittake. ^b^loka^eb^nti dukkhasaccaṃ.  ^b^lokasamudaya^eb^nti ^a^P3.0089^ea^ samudayasaccaṃ.  ^b^lokanirodha^eb^nti nirodhasaccaṃ. ^b^paṭipada^eb^nti maggasaccaṃ.  iti ``nāhaṃ, āvuso, imāni cattāri saccāni tiṇakaṭṭhādīsu  paññapemi, imasmiṃ pana catumahābhūtike kāyasmiṃyeva paññapemī''ti  dasseti. ^b^samitāvī^eb^ti samitapāpo. ^b^nāsīsatī^eb^ti na  pattheti. chaṭṭhaṃ uttānatthamevāti. </p>
            </h4>
          </h3>
          <h3>
            <h3n> 7. suvidūrasuttavaṇṇanā </h3n>
            <h4>
              <h4n> </h4n>
              <p>[03] 47^b^.^eb^ sattame ^a^V2.0298^ea^ ^a^M2.0306^ea^ ^b^suvidūravidūrānī^eb^ti kenaci  pariyāyena anāsannāni hutvā suvidūrāneva vidūrāni. ^b^nabhañca,  bhikkhave, pathavī cā^eb^ti ākāsañca mahāpathavī ca. tattha kiñcāpi  pathavito ākāsaṃ nāma na dūre, dvaṅgulamattepi hoti. aññamaññaṃ  alagganaṭṭhena pana ``suvidūravidūre''ti vuttaṃ. ^b^verocano^eb^ti  sūriyo. ^b^satañca, bhikkhave, dhammo^eb^ti catusatipaṭṭhānādibhedo  sattatiṃsabodhipakkhiyadhammo. ^b^asatañca dhammo^eb^ti  dvāsaṭṭhidiṭṭhigatabhedo assaddhammo.</p>
              <p>[03] ^b^pabhaṅkaro^eb^ti ālokakaro. ^b^abyāyiko hotī^eb^ti  avigacchanasabhāvo hoti. ^b^sataṃ samāgamo^eb^ti paṇḍitānaṃ  mittasanthavavasena samāgamo. ^b^yāvāpi^eb^ ^a^P3.0090^ea^  ^b^tiṭṭheyyā^eb^ti yattakaṃ addhānaṃ tiṭṭheyya. ^b^tatheva hotī^eb^ti  tādisova hoti, pakatiṃ na jahati. ^b^khippaṃ hi vetī^eb^ti sīghaṃ  vigacchati. </p>
            </h4>
          </h3>
          <h3>
            <h3n> 8. visākhasuttavaṇṇanā </h3n>
            <h4>
              <h4n> </h4n>
              <p>[03] 48^b^.^eb^ aṭṭhame ^b^pañcālaputto^eb^ti pañcālabrāhmaṇiyā  putto. ^b^poriyā vācāyā^eb^ti paripuṇṇavācāya.  ^b^vissaṭṭhāyā^eb^ti apalibuddhāya. ^b^anelagalāyā^eb^ti niddosāya  ceva agaḷitāya ca apatitapadabyañjanāya. ^b^pariyāpannāyā^eb^ti  vivaṭṭapariyāpannāya. ^b^anissitāyā^eb^ti vaṭṭaṃ anissitāya.  vivaṭṭanissitameva katvā katheti, vaṭṭanissitaṃ katvā na kathetīti  ayamettha adhippāyo.</p>
              <p>[03] ^b^nābhāsamāna^eb^nti na akathentaṃ. ^b^amataṃ pada^eb^nti  nibbānapadaṃ. ^b^bhāsaye^eb^ti obhāseyya. ^b^jotaye^eb^ti tasseva  vevacanaṃ. ^b^paggaṇhe isinaṃ dhaja^eb^nti abbhuggataṭṭhena  navalokuttaradhammo isīnaṃ dhajo nāma vuccati, tameva paggaṇheyya  ukkhipeyya, uccaṃ katvā katheyyāti attho. navalokuttaradhammadīpakaṃ  subhāsitaṃ dhajo etesanti ^b^subhāsitadhajā. isayo^eb^ti buddhādayo  ariyā. ^b^dhammo hi isinaṃ dhajo^eb^ti heṭṭhā vuttanayeneva  lokuttaradhammo isīnaṃ dhajo nāmāti. </p>
            </h4>
          </h3>
          <h3>
            <h3n> 9. vipallāsasuttavaṇṇanā </h3n>
            <h4>
              <h4n> </h4n>
              <p>[03] 49^b^.^eb^ navame ^a^V2.0299^ea^ ^a^M2.0307^ea^ ^b^saññāvipallāsā^eb^ti   saññāya vipallatthabhāvā, catasso viparītasaññāyoti attho. sesapadadvayepi  ^a^P3.0091^ea^ eseva nayo. ^b^anicce, bhikkhave, niccanti  saññāvipallāso^eb^ti anicce vatthusmiṃ ``niccaṃ ida''nti evaṃ gahetvā  uppajjanakasaññā, saññāvipallāsoti attho. iminā nayena  sabbapadesu attho veditabbo.</p>
              <p>[03] ^b^anattani ca attā^eb^ti anattani ``attā''ti  evaṃsaññinoti attho. ^b^micchādiṭṭhihatā^eb^ti na kevalaṃ  saññinova, saññāya viya uppajjamānāya micchādiṭṭhiyāpi hatā.  ^b^khittacittā^eb^ti te saññādiṭṭhiyo viya uppajjamānena khittena  cittena samannāgatā. ^b^visaññino^eb^ti desanāmattametaṃ,  viparītasaññācittadiṭṭhinoti attho. ^b^te yogayuttā mārassā^eb^ti  te mārassa yoge yuttā nāma honti. ^b^ayogakkhemino^eb^ti catūhi  yogehi khemaṃ nibbānaṃ appattā. ^b^sattā^eb^ti puggalā.  ^b^buddhā^eb^ti catusaccabuddhā. ^b^imaṃ dhamma^eb^nti catusaccadhammaṃ.  ^b^sacittaṃ paccaladdhā^eb^ti sakaṃ cittaṃ paṭilabhitvā. ^b^aniccato  dakkhu^eb^nti aniccabhāvena addasaṃsu. ^b^asubhataddasu^eb^nti asubhaṃ  asubhatoyeva addasaṃsu. ^b^sammādiṭṭhisamādānā^eb^ti  gahitasammādassanā. ^b^sabbaṃ dukkhaṃ upaccagu^eb^nti sakalaṃ vaṭṭadukkhaṃ  samatikkantā. </p>
            </h4>
          </h3>
          <h3>
            <h3n> 10. upakkilesasuttavaṇṇanā </h3n>
            <h4>
              <h4n> </h4n>
              <p>[03] 50^b^.^eb^ dasame ^a^P3.0092^ea^ ^b^upakkilesā^eb^ti  virocituṃ adatvā upakkiliṭṭhabhāvakaraṇena upakkilesā.  ^b^mahikā^eb^ti himaṃ. ^b^dhūmo rajo^eb^ti dhūmo ca rajo ca.  ^b^rāhū^eb^ti purimā tayo asampattaupakkilesā, rāhu pana  sampattaupakkilesavasena kathitoti veditabbo. ^b^samaṇabrāhmaṇā na  tapanti na bhāsanti na virocantī^eb^ti guṇappatāpena na tapanti,  guṇobhāsena na bhāsanti, guṇavirocanena na virocanti.  ^b^surāmerayapānā appaṭiviratā^eb^ti pañcavidhāya surāya catubbidhassa  merayassa ca pānato aviratā. </p>
              <p>[01] ^b^avijjānivutā^eb^ti ^a^V2.0300^ea^ ^a^M2.0308^ea^ avijjāya nivāritā   pihitā. ^b^piyarūpābhinandino^eb^ti piyarūpaṃ sātarūpaṃ abhinandamānā  tussamānā. ^b^sādiyantī^eb^ti gaṇhanti. ^b^aviddasū^eb^ti  andhabālā. ^b^sanettikā^eb^ti taṇhāyotteneva sayottā.  ^b^kaṭasi^eb^nti attabhāvaṃ. ^b^ghora^eb^nti kakkhaḷaṃ. imasmiṃ  suttepi gāthāsupi vaṭṭameva kathitanti. </p>
              <p>[06] rohitassavaggo pañcamo. </p>
              <p>[06] paṭhamapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 2. dutiyapaṇṇāsakaṃ </h1n>
        <h2>
          <h2n> (6) 1. puññābhisandavaggo </h2n>
          <h3>
            <h3n> 1. paṭhamapuññābhisandasuttavaṇṇanā </h3n>
            <h4>
              <h4n> </h4n>
              <p>[03] 51^b^.^eb^ dutiyassa ^a^V2.0301^ea^ ^a^M2.0309^ea^ paṭhame ^b^puññābhisandā^eb^ti   puññassa abhisandā, puññappattiyoti attho. ^b^kusalābhisandā^eb^ti tasseva  vevacanaṃ. te ^a^P3.0093^ea^ panete sukhaṃ āharantīti  ^b^sukhassāhārā^eb^. suṭṭhu aggānaṃ rūpādīnaṃ dāyakāti  ^b^sovaggikā^eb^. sukho nesaṃ vipākoti ^b^sukhavipākā^eb^.  sagge upapatti saggo, saggāya saṃvattantīti ^b^saggasaṃvattanikā.  cīvaraṃ paribhuñjamāno^eb^ti cīvaratthāya vatthaṃ labhitvā sūcisuttādīnaṃ  abhāvena taṃ nikkhipantopi karontopi pārupantopi jiṇṇakāle  paccattharaṇaṃ karontopi paccattharitumpi asakkuṇeyyaṃ bhūmattharaṇaṃ  karontopi bhūmattharaṇassa ananucchavikaṃ phāletvā pādapuñchanaṃ  karontopi ``paribhuñjamāno''tveva vuccati. yadā pana  ``pādapuñchanampi na sakkā ida''nti sammajjitvā chaḍḍitaṃ hoti, tadā  paribhuñjamāno nāma na hoti. ^b^appamāṇaṃ cetosamādhi^eb^nti  arahattaphalasamādhiṃ. ^b^appamāṇo tassa puññābhisando^eb^ti iminā  dāyakassa puññacetanāya appamāṇataṃ katheti. tassa hi ``khīṇāsavo  me cīvaraṃ paribhuñjatī''ti punappunaṃ anussaraṇavasena pavattā puññacetanā  appamāṇā hoti. taṃ sandhāyetaṃ vuttaṃ. ^b^piṇḍapātā^eb^dīsu pana yo  piṇḍapātaṃ paribhuñjitvā sattāhampi teneva yāpeti, aññaṃ na  paribhuñjati, so sattāhampi taṃyeva piṇḍapātaṃ paribhuñjamāno nāma hoti.  ekasmiṃ pana senāsane rattiṭṭhānadivāṭṭhānādīsu caṅkamantopi yāva taṃ  senāsanaṃ pahāya aññaṃ na gaṇhāti, tāva paribhuñjamāno nāma hoti.  ekena pana bhesajjena byādhimhi vūpasante yāva aññaṃ bhesajjaṃ na  paribhuñjati, tāvadeva paribhuñjamāno nāma hoti.</p>
              <p>[03] ^b^bahubherava^eb^nti ^a^P3.0094^ea^ bahūhi bheravārammaṇehi  samannāgataṃ. ^b^ratanavarāna^eb^nti sattannampi vararatanānaṃ.  ^b^ālaya^eb^nti nivāsaṭṭhānaṃ. ^b^puthū savantī^eb^ti bahukā hutvā  sandamānā. sesamettha uttānameva. </p>
            </h4>
          </h3>
          <h3>
            <h3n> 2. dutiyapuññābhisandasuttavaṇṇanā </h3n>
            <h4>
              <h4n> </h4n>
              <p>[03] 52^b^.^eb^ dutiye ^a^V2.0302^ea^ ^a^M2.0310^ea^ ^b^ariyakantehī^eb^ti  maggaphalasampayuttehi. tāni hi ariyānaṃ kantāni honti piyāni  manāpāni. sesaṃ suttante tāva yaṃ vattabbaṃ siyā, taṃ visuddhimagge  (visuddhi0 1.124 ādayo) vuttameva.</p>
              <p>[03] gāthāsu pana ^b^saddhā^eb^ti sotāpannassa saddhā adhippetā.  sīlampi sotāpannassa sīlameva. ^b^ujubhūtañca dassana^eb^nti  kāyavaṅkādīnaṃ abhāvena khīṇāsavassa dassanaṃ ujubhūtadassanaṃ nāma.  ^b^āhū^eb^ti kathayanti. ^b^pasāda^eb^nti buddhadhammasaṅghesu pasādaṃ.  ^b^dhammadassana^eb^nti catusaccadhammadassanaṃ. </p>
            </h4>
          </h3>
          <h3>
            <h3n> 3. paṭhamasaṃvāsasuttavaṇṇanā </h3n>
            <h4>
              <h4n> </h4n>
              <p>[03] 53^b^.^eb^ tatiye ^b^sambahulāpi kho gahapatī ca  gahapatāniyo cā^eb^ti bahukā gahapatayo ca gahapatāniyo ca  āvāhavivāhakaraṇatthāya gacchantā tameva maggaṃ paṭipannā honti.  ^b^saṃvāsā^eb^ti sahavāsā ekatovāsā. ^b^chavo chavāyā^eb^ti  guṇamaraṇena matattā chavo guṇamaraṇeneva matāya chavāya saddhiṃ.  ^b^deviyā saddhi^eb^nti guṇehi devibhūtāya saddhiṃ. ^b^dussīlo^eb^ti  nissīlo. ^b^pāpadhammo^eb^ti lāmakadhammo.  ^b^akkosakaparibhāsako^eb^ti dasahi akkosavatthūhi akkosako, bhayaṃ  dassetvā santajjanena paribhāsako. evaṃ ^a^P3.0095^ea^ sabbattha  attho veditabbo.</p>
              <p>[03] ^b^kadariyā^eb^ti thaddhamaccharino. ^b^jānipatayo^eb^ti  jayampatikā. ^b^vadaññū^eb^ti yācakānaṃ vacanassa atthaṃ jānanti.  ^b^saññatā^eb^ti sīlasaṃyamena samannāgatā. ^b^dhammajīvino^eb^ti  dhamme ṭhatvā jīvikaṃ kappentīti dhammajīvino. ^b^atthāsaṃ pacurā  hontī^eb^ti vaḍḍhisaṅkhātā atthā etesaṃ bahū honti. ^b^phāsukaṃ  upajāyatī^eb^ti aññamaññaṃ phāsuvihāro jāyati.  ^b^kāmakāmino^eb^ti kāme kāmayamānā. </p>
            </h4>
          </h3>
          <h3>
            <h3n> 4. dutiyasaṃvāsasuttavaṇṇanā </h3n>
            <h4>
              <h4n> </h4n>
              <p>[03] 54^b^.^eb^ catutthe kammapathavasena desanā pavattitā. sesaṃ  tādisameva. imesu pana dvīsupi suttesu agārikapaṭipadā kathitā.  sotāpannasakadāgāmīnampi vaṭṭati. </p>
            </h4>
          </h3>
          <h3>
            <h3n> 5-6. samajīvīsuttadvayavaṇṇanā </h3n>
            <h4>
              <h4n> </h4n>
              <p>[03] 55-56^b^.^eb^ pañcame ^a^V2.0303^ea^ ^a^M2.0311^ea^ ^b^tenupasaṅkamī^eb^ti   kimatthaṃ upasaṅkami? anuggaṇhanatthaṃ. tathāgato hi taṃ raṭṭhaṃ pāpuṇanto  imesaṃyeva dvinnaṃ saṅgaṇhanatthāya pāpuṇāti. nakulapitā kira pañca  jātisatāni tathāgatassa pitā ahosi, pañca jātisatāni mahāpitā,  pañca jātisatāni cūḷapitā. nakulamātāpi pañca jātisatāni  tathāgatassa mātā ahosi, pañca jātisatāni mahāmātā, pañca  jātisatāni cūḷamātā. te satthu diṭṭhakālato paṭṭhāya puttasinehaṃ  paṭilabhitvā ``hantāta, hantātā''ti vacchakaṃ disvā vacchagiddhinī  gāvī viya viravamānā upasaṅkamitvā paṭhamadassaneneva sotāpannā jātā.  nivesane ^a^P3.0096^ea^ pañcasatānaṃ bhikkhūnaṃ āsanāni sadā  paññattāneva honti. iti bhagavā tesaṃ anuggaṇhanatthāya upasaṅkami.  ^b^aticaritā^eb^ti atikkamitā. ^b^abhisamparāyañcā^eb^ti paraloke  ca. ^b^samasaddhā^eb^ti saddhāya samā ekasadisā.  ^b^sīlā^eb^dīsupi eseva nayo. chaṭṭhaṃ kevalaṃ bhikkhūnaṃ desitaṃ.  sesamettha tādisameva. </p>
            </h4>
          </h3>
          <h3>
            <h3n> 7. suppavāsāsuttavaṇṇanā </h3n>
            <h4>
              <h4n> </h4n>
              <p>[03] 57^b^.^eb^ sattame ^b^pajjanika^eb^nti tassa nigamassa  nāmaṃ. ^b^koliyāna^eb^nti kolarājakulānaṃ. ^b^āyuṃ kho pana  datvā^eb^ti āyudānaṃ datvā. ^b^āyussa bhāginī hotī^eb^ti  āyubhāgapaṭilābhinī hoti, āyuṃ vā bhajanikā hoti,  āyuppaṭilābhinīti attho. sesapadesupi eseva nayo.</p>
              <p>[03] ^b^rasasā upeta^eb^nti rasena upetaṃ rasasampannaṃ.  ^b^ujjugatesū^eb^ti kāyavaṅkādirahitattā ujukameva gatesu khīṇāsavesu.  ^b^caraṇūpapannesū^eb^ti pañcadasahi caraṇadhammehi samannāgatesu.  ^b^mahaggatesū^eb^ti mahattaṃ gatesu. khīṇāsavānaññevetaṃ nāmaṃ.  ^b^puññena puññaṃ saṃsandamānā^eb^ti puññena saddhiṃ puññaṃ ghaṭayamānā.  ^b^mahapphalā lokavidūna vaṇṇitā^eb^ti evarūpā dānasaṅkhātā  dakkhiṇā tividhalokaṃ viditaṃ katvā ṭhitattā lokavidūnaṃ buddhānaṃ  vaṇṇitā, buddhehi pasatthāti attho. ^b^yaññamanussarantā^eb^ti  ^a^P3.0097^ea^ yaññaṃ dānaṃ anussarantā. ^b^vedajātā^eb^ti  tuṭṭhijātā. </p>
            </h4>
          </h3>
          <h3>
            <h3n> 8. sudattasuttavaṇṇanā </h3n>
            <h4>
              <h4n> </h4n>
              <p>[03] 58^b^.^eb^ aṭṭhame ^a^V2.0304^ea^ ^a^M2.0312^ea^ ^b^saññatāna^eb^nti kāyavācāhi   saṃyatānaṃ. ^b^paradattabhojina^eb^nti parehi dinnameva bhuñjitvā yāpentānaṃ.  ^b^kālenā^eb^ti yuttappattakālena. ^b^sakkacca dadātī^eb^ti sahatthā  sakkāraṃ katvā dadāti. ^b^cattāri ṭhānāni anuppavecchatī^eb^ti  cattāri kāraṇāni anuppaveseti dadāti. ^b^yasavā hotī^eb^ti  mahāparivāro hoti. navamaṃ kevalaṃ bhikkhūnaṃ kathitaṃ. sesamettha  tādisameva. </p>
            </h4>
          </h3>
          <h3>
            <h3n> 10. gihisāmīcisuttavaṇṇanā </h3n>
            <h4>
              <h4n> </h4n>
              <p>[03] 60^b^.^eb^ dasame ^b^gihisāmīcipaṭipada^eb^nti gihīnaṃ  anucchavikaṃ paṭipattiṃ. ^b^paccupaṭṭhito hotī^eb^ti atiharitvā  dātukāmatāya patiupaṭṭhito hoti upagato, bhikkhusaṅghassa cīvaraṃ  detīti attho.</p>
              <p>[03] ^b^upaṭṭhitā^eb^ti upaṭṭhāyako. ^b^tesaṃ divā ca ratto cā^eb^ti  ye evaṃ catūhi paccayehi upaṭṭhahanti, tesaṃ divā ca rattiñca  pariccāgavasena ca anussaraṇavasena ca sadā puññaṃ pavaḍḍhati.  ^b^saggañca kamatiṭṭhāna^eb^nti tādiso ca bhaddakaṃ kammaṃ katvā  saggaṭṭhānaṃ upagacchati. imesu catūsupi suttesu āgāriyapaṭipadā  kathitā. sotāpannasakadāgāmīnampi vaṭṭati. </p>
              <p>[06] puññābhisandavaggo paṭhamo. </p>
            </h4>
          </h3>
        </h2>
        <h2>
          <h2n> (7) 2. pattakammavaggo </h2n>
          <h3>
            <h3n> 1. pattakammasuttavaṇṇanā </h3n>
            <h4>
              <h4n> </h4n>
              <p>[03] 61^b^.^eb^ dutiyassa ^a^V2.0305^ea^ ^a^P3.0098^ea^ paṭhame  aniṭṭhapaṭikkhepena ^b^iṭṭhā^eb^. mane kamanti pavisantīti ^b^kantā^eb^.  manaṃ appāyanti pavaḍḍhentīti ^b^manāpā. dullabhā^eb^ti  paramadullabhā. ^b^bhogā^eb^ti bhuñjitabbā rūpādayo visayā.  ^b^sahadhammenā^eb^ti dhammeneva saddhiṃ uppajjantu, mā dhammūpaghātaṃ katvā  adhammenāti. athavā ^b^sahadhammenā^eb^ti sakāraṇena, tena tena  senāpatiseṭṭhiṭṭhānādikāraṇena saddhiṃyeva uppajjantūti attho.  ^b^yaso^eb^ti parivārasampatti. ^b^saha^eb^ ^a^M2.0313^ea^ ^b^ñātībhī^eb^ti ñātakehi  saddhiṃ. ^b^saha upajjhāyehī^eb^ti sukhadukkhesu upanijjhāyitabbattā  upajjhāyasaṅkhātehi sandiṭṭhasambhattehi saddhiṃ.</p>
              <p>[03] ^b^akiccaṃ karotī^eb^ti akātabbaṃ karoti. ^b^kiccaṃ  aparādhetī^eb^ti kattabbayuttakaṃ kiccaṃ akaronto taṃ aparādheti nāma.  ^b^dhaṃsatī^eb^ti patati parihāyati. ^b^abhijjhāvisamalobha^eb^nti  abhijjhāsaṅkhātaṃ visamalobhaṃ. ^b^pajahatī^eb^ti nudati nīharati.  ^b^mahāpañño^eb^ti mahantapañño. ^b^puthupañño^eb^ti puthulapañño.  ^b^āpātadaso^eb^ti taṃ taṃ atthaṃ āpāteti tameva passati,  sukhumampissa atthajātaṃ āpātaṃ āgacchatiyevāti attho.</p>
              <p>[03] ^b^uṭṭhānavīriyādhigatehī^eb^ti ^a^P3.0099^ea^  uṭṭhānasaṅkhātena vīriyena adhigatehi. ^b^bāhābalaparicitehī^eb^ti  bāhābalena paricitehi vaḍḍhitehi. ^b^sedāvakkhittehī^eb^ti  avakkhittasedehi, sedaṃ muñcitvā vāyāmena payogena samadhigatehīti  attho. ^b^dhammikehī^eb^ti dhammayuttehi. ^b^dhammaladdhehī^eb^ti  dasakusalakammapathadhamme akopetvā laddhehi. ^b^pattakammānī^eb^ti  yuttakammāni anucchavikakammāni. ^b^sukhetī^eb^ti sukhitaṃ karoti.  ^b^pīṇetī^eb^ti pīṇitaṃ balasampannaṃ karoti. ^b^ṭhānagataṃ  hotī^eb^ti kāraṇagataṃ hoti. kiṃ pana tanti? catūsu pattakammesu  ekaṃ bhogehi kattabbakammaṃ bhogajātameva ṭhānagataṃ. ^b^pattagata^eb^nti  yuttappattaṭṭhānagataṃ. ^b^āyatanaso paribhutta^eb^nti kāraṇeneva paribhuttaṃ  bhogajātaṃ hoti.</p>
              <p>[03] ^b^pariyodhāya^eb^ ^a^V2.0306^ea^ ^b^saṃvattatī^eb^ti pidahitvā vattati. yathā  aggiādīhi uppannāsu āpadāsu, evaṃ ādittagehanibbāpanādīnaṃ  atthāya dhanapariccāgaṃ katvā tāsaṃ āpadānaṃ maggaṃ pidahati nivāreti.  ^b^sotthiṃ attānaṃ karotī^eb^ti nirupaddavaṃ khemaṃ attānaṃ karoti.  ^b^ñātibali^eb^nti ñātakānaṃ baliṃ. ^b^atithibali^eb^nti  āgantukānaṃ baliṃ. ^b^pubbapetabali^eb^nti ^a^P3.0100^ea^  paralokagatānaṃ ñātakānaṃ baliṃ. ^b^rājabali^eb^nti rañño  kattabbayuttakaṃ rājabaliṃ. ^b^devatābali^eb^nti devatānaṃ kattabbabaliṃ.  sabbametaṃ tesaṃ tesaṃ yathānucchavikavasena dātabbadānassa adhivacanaṃ.</p>
              <p>[03] ^b^khantisoracce niviṭṭhā^eb^ti adhivāsanakkhantiyañca  susīlatāya ca niviṭṭhā. ^b^ekamattānaṃ damentī^eb^ti ekaṃ attanova  attabhāvaṃ indriyadamena damenti. ^b^samentī^eb^ti attano cittaṃ  kilesavūpasamanena samenti. ^b^parinibbāpentī^eb^ti  kilesaparinibbāneneva ^a^M2.0314^ea^ parinibbāpenti. ^b^uddhaggika^eb^ntiādīsu  uparūparibhūmīsu phaladānavasena uddhamaggamassāti ^b^uddhaggikā^eb^.  saggassa hitāti tatrupapattijananato ^b^sovaggikā^eb^.  nibbattanibbattaṭṭhāne sukhova vipāko assāti ^b^sukhavipākā^eb^.  suṭṭhu aggānaṃ dibbavaṇṇādīnaṃ dasannaṃ visesānaṃ nibbattanato  ^b^saggasaṃvattanikā,^eb^ evarūpaṃ dakkhiṇaṃ patiṭṭhāpetīti attho.</p>
              <p>[03] ^b^ariyadhamme ṭhito^eb^ti pañcasīladhamme patiṭṭhito. ^b^pecca  sagge pamodatī^eb^ti paralokaṃ gantvā yattha sagge paṭisandhiṃ gaṇhāti,  tattha modati. sotāpannasakadāgāmino vā hontu anāgāmī vā,  sabbesaṃ ayaṃ paṭipadā labbhatevāti. </p>
            </h4>
          </h3>
          <h3>
            <h3n> 2. ānaṇyasuttavaṇṇanā </h3n>
            <h4>
              <h4n> </h4n>
              <p>[03] 62^b^.^eb^ dutiye ^a^P3.0101^ea^  ^b^adhigamanīyānī^eb^ti pattabbāni. ^b^kāmabhoginā^eb^ti vatthukāme  ca kilesakāme ca paribhuñjantena. ^b^atthisukhā^eb^dīsu atthīti  uppajjanakasukhaṃ ^b^atthisukhaṃ^eb^ nāma. bhoge paribhuñjantassa  uppajjanakasukhaṃ ^b^bhogasukhaṃ^eb^ nāma. anaṇosmīti uppajjanakasukhaṃ  ^b^ānaṇyasukhaṃ^eb^ nāma. niddoso anavajjosmīti uppajjanakasukhaṃ  ^b^anavajjasukhaṃ^eb^ nāma.</p>
              <p>[03] ^b^bhuñja^eb^nti bhuñjamāno. ^b^paññā vipassatī^eb^ti paññāya  vipassati. ^b^ubho bhāge^eb^ti dve koṭṭhāse, heṭṭhimāni tīṇi ekaṃ  koṭṭhāsaṃ, anavajjasukhaṃ ekaṃ koṭṭhāsanti evaṃ paññāya passamāno  ^a^V2.0307^ea^ dve koṭṭhāse jānātīti attho. ^b^anavajjasukhasseta^eb^nti  etaṃ tividhampi sukhaṃ anavajjasukhassa soḷasiṃ kalaṃ nāgghatīti. </p>
            </h4>
          </h3>
          <h3>
            <h3n> 3. brahmasuttavaṇṇanā </h3n>
            <h4>
              <h4n> </h4n>
              <p>[03] 63^b^.^eb^ tatiyaṃ tikanipāte vaṇṇitameva.  ^b^sapubbadevatānī^eb^ti padamattameva ettha visesoti. catutthe sabbaṃ  uttānatthameva. </p>
            </h4>
          </h3>
          <h3>
            <h3n> 5. rūpasuttavaṇṇanā </h3n>
            <h4>
              <h4n> </h4n>
              <p>[03] 65^b^.^eb^ pañcame rūpe pamāṇaṃ gahetvā pasanno  ^b^rūpappamāṇo^eb^ nāma. ^b^rūpappasanno^eb^ti tasseva atthavacanaṃ.  ghose pamāṇaṃ gahetvā pasanno ^b^ghosappamāṇo^eb^ ^a^M2.0315^ea^ nāma.  cīvaralūkhapattalūkhesu pamāṇaṃ gahetvā pasanno ^b^lūkhappamāṇo^eb^ nāma.  dhamme pamāṇaṃ gahetvā pasanno ^b^dhammappamāṇo^eb^ nāma. itarāni  tesaṃyeva atthavacanāni. sabbasatte ^a^P3.0102^ea^ ca tayo  koṭṭhāse katvā dve koṭṭhāsā rūpappamāṇā, eko na rūpappamāṇo.  pañca koṭṭhāse katvā cattāro koṭṭhāsā ghosappamāṇā, eko na  ghosappamāṇo. dasa koṭṭhāse katvā nava koṭṭhāsā lūkhappamāṇā, eko  na lūkhappamāṇo. satasahassaṃ koṭṭhāse katvā pana eko koṭṭhāsova  dhammappamāṇo, sesā na dhammappamāṇāti veditabbā.</p>
              <p>[03] ^b^rūpe pamāṇiṃsū^eb^ti ye rūpaṃ disvā pasannā, te rūpe  pamāṇiṃsu nāma, pasīdiṃsūti attho. ^b^ghosena anvagū^eb^ti ghosena  anugatā, ghosappamāṇaṃ gahetvā pasannāti attho.  ^b^chandarāgavasūpetā^eb^ti chandassa ca rāgassa ca vasaṃ upetā.  ^b^ajjhattañca na jānātī^eb^ti niyakajjhatte tassa guṇaṃ na jānāti.  ^b^bahiddhā ca na passatī^eb^ti bahiddhāpissa paṭipattiṃ na passati.  ^b^samantāvaraṇo^eb^ti samantato āvārito, samantā vā  āvaraṇamassāti samantāvaraṇo. ^b^ghosena vuyhatī^eb^ti ghosena  niyati, na guṇena. ^b^ajjhattañca na jānāti, bahiddhā ca  vipassatī^eb^ti niyakajjhatte guṇaṃ na jānāti, bahiddhā panassa  paṭipattiṃ passati. ^b^bahiddhā phaladassāvī^eb^ti tassa parehi kataṃ  bahiddhā sakkāraphalaṃ passanto. ^b^vinīvaraṇadassāvī^eb^ti  vivaṭadassāvī. ^b^na so ghosena vuyhatī^eb^ti so ghosena na  nīyati. </p>
            </h4>
          </h3>
          <h3>
            <h3n> 6. sarāgasuttavaṇṇanā </h3n>
            <h4>
              <h4n> </h4n>
              <p>[03] 66^b^.^eb^ chaṭṭhe ^a^V2.0308^ea^ ^b^mohajaṃ cāpaviddasū^eb^ti mohajaṃ cāpi  aviddasū apaṇḍitā. ^b^savighāta^eb^nti ^a^P3.0103^ea^ sadukkhaṃ.  ^b^dukhudraya^eb^nti āyatiñca dukkhavaḍḍhidāyakaṃ.  ^b^acakkhukā^eb^ti paññācakkhurahitā. ^b^yathā dhammā tathā  santā^eb^ti yathā rāgādayo dhammā ṭhitā, tathā sabhāvāva hutvā.  ^b^na tassevanti maññare^eb^ti mayaṃ evaṃsantā evaṃsabhāvāti tassa na  maññare, na maññantīti attho. imasmiṃ suttepi gāthāsupi vaṭṭameva  kathitaṃ. </p>
            </h4>
          </h3>
          <h3>
            <h3n> 7. ahirājasuttavaṇṇanā </h3n>
            <h4>
              <h4n> </h4n>
              <p>[03] 67^b^.^eb^ sattame ^a^M2.0316^ea^ ^b^imāni cattāri ahirājakulānī^eb^ti  idaṃ daṭṭhavisāneva sandhāya vuttaṃ. ye hi keci daṭṭhavisā, sabbete  imesaṃ catunnaṃ ahirājakulānaṃ abbhantaragatāva honti.  ^b^attaguttiyā^eb^ti attano guttatthāya. ^b^attarakkhāyā^eb^ti attano  rakkhaṇatthāya. ^b^attaparittāyā^eb^ti attano parittāṇatthāya.  parittaṃ nāma anujānāmīti attho.</p>
              <p>[03] idāni yathā taṃ parittaṃ kātabbaṃ, taṃ dassento ^b^virūpakkhehi  me^eb^tiādimāha. tattha ^b^virūpakkhehī^eb^ti virūpakkhanāgakulehi.  sesesupi eseva nayo. ^b^apādakehī^eb^ti apādakasattehi.  sesesupi eseva nayo. ^b^sabbe sattā^eb^ti ito pubbe ettakena  ṭhānena odissakamettaṃ kathetvā idāni anodissakamettaṃ kathetuṃ  idamāraddhaṃ. tattha ^b^sattā pāṇā bhūtā^eb^ti sabbānetāni  puggalavevacanāneva. ^b^bhadrāni passantū^eb^ti bhadrāni ārammaṇāni  passantu. ^b^mā kañci pāpamāgamā^eb^ti kañci sattaṃ pāpakaṃ lāmakaṃ  mā āgacchatu. ^b^appamāṇo buddho^eb^ti ettha ^b^buddho^eb^ti  buddhaguṇā veditabbā. te hi appamāṇā nāma. sesapadadvayepi  ^a^P3.0104^ea^ eseva nayo. ^b^pamāṇavantānī^eb^ti  guṇappamāṇena yuttāni. ^b^uṇṇanābhī^eb^ti lomasanābhiko makkaṭako.  ^b^sarabū^eb^ti gharagolikā. ^b^katā me rakkhā, katā me  parittā^eb^ti mayā ettakassa janassa rakkhā ca parittāṇañca kataṃ.  ^b^paṭikkamantu bhūtānī^eb^ti sabbepi me kataparittāṇā sattā  apagacchantu, mā maṃ viheṭhayiṃsūti attho. </p>
            </h4>
          </h3>
          <h3>
            <h3n> 8. devadattasuttavaṇṇanā </h3n>
            <h4>
              <h4n> </h4n>
              <p>[03] 68^b^.^eb^ aṭṭhame ^a^V2.0309^ea^ ^b^acirapakkante devadatte^eb^ti saṅghaṃ  bhinditvā nacirapakkante. ^b^parābhavāyā^eb^ti avaḍḍhiyā vināsāya.  ^b^assatarī^eb^ti vaḷavāya kucchismiṃ gadrabhassa jātā.  ^b^attavadhāya gabbhaṃ gaṇhātī^eb^ti taṃ assena saddhiṃ sampayojenti, sā  gabbhaṃ gaṇhitvā kāle sampatte vijāyituṃ nasakkontī pādehi bhūmiṃ  paharantī tiṭṭhati. athassā cattāro pāde catūsu khāṇūsu bandhitvā  kucchiṃ phāletvā potakaṃ nīharanti. sā tattheva marati. tenetaṃ vuttaṃ. </p>
            </h4>
          </h3>
          <h3>
            <h3n> 9. padhānasuttavaṇṇanā </h3n>
            <h4>
              <h4n> </h4n>
              <p>[03] 69^b^.^eb^ navame ^a^M2.0317^ea^ kilesānaṃ saṃvaratthāya pavesanadvāraṃ  pidahanatthāya padhānaṃ ^b^saṃvarappadhānaṃ,^eb^ pajahanatthāya padhānaṃ  ^b^pahānappadhānaṃ,^eb^ kusalānaṃ dhammānaṃ brūhanatthāya vaḍḍhanatthāya padhānaṃ  ^b^bhāvanāppadhānaṃ,^eb^ tesaṃyeva anurakkhaṇatthāya padhānaṃ  ^b^anurakkhaṇāppadhānaṃ^eb^. </p>
            </h4>
          </h3>
          <h3>
            <h3n> 10. adhammikasuttavaṇṇanā </h3n>
            <h4>
              <h4n> </h4n>
              <p>[03] 70^b^.^eb^ dasame ^a^P3.0105^ea^ ^b^adhammikā  hontī^eb^ti porāṇakarājūhi ṭhapitaṃ dasabhāgabaliñceva aparādhānurūpañca  daṇḍaṃ aggahetvā atirekabalino ceva atirekadaṇḍassa ca gahaṇena  adhammikā. ^b^rājāyuttā^eb^ti rañño janapadesu kiccasaṃvidhāyakā  āyuttakapurisā. ^b^brāhmaṇagahapatikā^eb^ti antonagaravāsino  brāhmaṇagahapatayo. ^b^negamajānapadā^eb^ti nigamavāsino ceva  janapadavāsino ca. ^b^visama^eb^nti visamā hutvā, asamayena  vāyantīti attho. ^b^visamā^eb^ti na samā, atithaddhā vā  atimudukā vāti attho. ^b^apañjasā^eb^ti maggato apagatā,  ummaggagāmino hutvā vāyantīti attho. ^b^devatā parikupitā  bhavantī^eb^ti vātesu hi visamesu apañjasesu vāyantesu rukkhā  bhijjanti, vimānāni bhijjanti. tasmā devatā parikupitā bhavanti,  tā devassa sammā vassituṃ na denti. tena vuttaṃ ^b^devo na sammā  dhāraṃ anuppavecchatī^eb^ti. ^b^visamapākāni sassāni bhavantī^eb^ti  ekasmiṃ ṭhāne gabbhīni honti, ekasmiṃ sañjātakhīrāni, ekaṃ ṭhānaṃ  paccatīti evaṃ visamaṃ pākāni sassāni bhavanti.</p>
              <p>[03] ^b^samaṃ^eb^ ^a^V2.0310^ea^ ^b^nakkhattāni tārakarūpāni parivattantī^eb^ti yathā  kattikapuṇṇamā kattikanakkhattameva labhati, migasirapuṇṇamā  migasiranakkhattamevāti evaṃ tasmiṃ tasmiṃ ^a^P3.0106^ea^ māse  sā sā puṇṇamā taṃ taṃ nakkhattameva labhati, tathā sammā parivattanti.  ^b^samaṃ vātā vāyantī^eb^ti avisamā hutvā samayasmiṃyeva  vāyanti, cha māse uttarā vātā, cha māsedakkhiṇāti evaṃ tesaṃ tesaṃ  janapadānaṃ anurūpe samaye vāyanti. ^b^samā^eb^ti samappavattino  nātithaddhā nātimudū. ^b^pañjasā^eb^ti maggappaṭipannā, maggeneva  vāyanti, no amaggenāti attho.</p>
              <p>[03] ^b^jimhaṃ^eb^ ^a^M2.0318^ea^ ^b^gacchatī^eb^ti kuṭilaṃ gacchati, atitthaṃ gaṇhāti.  ^b^nette jimhaṃ gate satī^eb^ti nayatīti nettā. tasmiṃ nette jimhaṃ  gate kuṭilaṃ gantvā atitthaṃ gaṇhante itarāpi atitthameva gaṇhantīti  attho. netetipi pāṭho. ^b^dukkhaṃ setī^eb^ti dukkhaṃ sayati,  dukkhitaṃ hotīti attho. </p>
              <p>[06] pattakammavaggo dutiyo. </p>
            </h4>
          </h3>
        </h2>
        <h2>
          <h2n> (8) 3. apaṇṇakavaggo </h2n>
          <h3>
            <h3n> 1. padhānasuttavaṇṇanā </h3n>
            <h4>
              <h4n> </h4n>
              <p>[03] 71^b^.^eb^ tatiyavaggassa ^a^V2.0311^ea^ paṭhame ^b^apaṇṇakappaṭipada^eb^nti  aviraddhappaṭipadaṃ. ^b^yoni cassa āraddhā hotī^eb^ti kāraṇañcassa  paripuṇṇaṃ hoti. ^b^āsavānaṃ khayāyā^eb^ti arahattatthāya. dutiyaṃ  uttānameva. </p>
            </h4>
          </h3>
          <h3>
            <h3n> 3. sappurisasuttavaṇṇanā </h3n>
            <h4>
              <h4n> </h4n>
              <p>[03] 73^b^.^eb^ tatiye ^b^avaṇṇo^eb^ti aguṇo. ^b^pātu^eb^  ^a^P3.0107^ea^ ^b^karotī^eb^ti katheti, pākaṭaṃ karoti.  ^b^pañhābhinīto^eb^ti pañhatthāya abhinīto. ^b^ahāpetvā  alambitvā^eb^ti aparihīnaṃ alambitaṃ katvā. ettha ca asappuriso  pāpicchatāya attano avaṇṇaṃ chādeti, sappuriso lajjitāya attano  vaṇṇaṃ. idāni yasmā asappuriso hirottapparahito saṃvāsena  avajānāti, sappuriso pana hirottappasamannāgato saṃvāsenāpi  nāvajānāti. tasmā asappurisabhāvasādhakaṃ adhunāgatavadhukopammaṃ  dassetuṃ ^b^seyyathāpi, bhikkhave, vadhukā^eb^tiādimāha. tattha  ^b^vadhukā^eb^ti suṇisā. ^b^tibba^eb^nti bahalaṃ. sesamettha  uttānatthamevāti. </p>
            </h4>
          </h3>
          <h3>
            <h3n> 4-5. aggasuttadvayavaṇṇanā </h3n>
            <h4>
              <h4n> </h4n>
              <p>[03] 74-75^b^.^eb^ catutthe ^b^sīlagga^eb^nti aggappattaṃ uttamasīlaṃ.  eseva nayo sabbattha. pañcame ^b^rūpagga^eb^nti yaṃ rūpaṃ  sammasitvā arahattaṃ pāpuṇāti, idaṃ rūpaggaṃ nāma. sesesupi eseva  nayo. ^b^bhavagga^eb^nti ettha pana yasmiṃ attabhāve ṭhito arahattaṃ  pāpuṇāti, etaṃ bhavaggaṃ nāmāti. </p>
            </h4>
          </h3>
          <h3>
            <h3n> 6. kusinārasuttavaṇṇanā </h3n>
            <h4>
              <h4n> </h4n>
              <p>[03] 76^b^.^eb^ chaṭṭhe ^a^V2.0312^ea^ ^a^M2.0319^ea^ ^b^upavattane^eb^ti pācīnagatāya  sālapantiyā uttarena nivattitvā ṭhitāya vemajjhaṭṭhāne. ^b^antarena  yamakasālāna^eb^nti dvinnaṃ sālarukkhānaṃ antare. ^b^kaṅkhā^eb^ti  dveḷhakaṃ. ^b^vimatī^eb^ti vinicchituṃ asamatthatā. ``buddho nu  kho na buddho nu kho, dhammo nu kho na dhammo nu kho, saṅgho nu  kho na saṅgho nu kho, maggo nu kho na maggo nu kho, paṭipadā  nu kho na paṭipadā nu kho''ti ^a^P3.0108^ea^ yassa saṃsayo  uppajjeyya, taṃ vo vadāmi pucchatha, bhikkhaveti ayamettha saṅkhepattho.  ^b^satthugāravenapi na puccheyyāthā^eb^ti ``mayaṃ satthu santike  pabbajimha, cattāro paccayāpi no satthu santakāva. te mayaṃ ettakaṃ  kālaṃ kaṅkhaṃ akatvā na arahāma ajja pacchime kāle kaṅkhaṃ  kātu''nti sace evaṃ satthari gāravena na pucchatha. ^b^sahāyakopi,  bhikkhave, sahāyakassa ārocetū^eb^ti tumhākaṃ yo yassa bhikkhussa  sandiṭṭho sambhatto, so tassa ārocetu, ahaṃ ekassa bhikkhussa  kathessāmi, tassa kathaṃ sutvā sabbe nikkaṅkhā bhavathāti dasseti.  ^b^evaṃ pasanno^eb^ti evaṃ saddahāmi ahanti attho. ^b^ñāṇamevā^eb^ti  nikkaṅkhabhāvapaccakkhakaraṇañāṇaṃyeva ettha tathāgatassa, na saddhāmattanti  attho. ^b^imesañhi, ānandā^eb^ti imesaṃ antosāṇiyaṃ nisinnānaṃ  pañcannaṃ bhikkhusatānaṃ. ^b^yo pacchimako^eb^ti yo guṇavasena  pacchimako, ānandattheraṃyeva sandhāyāha. </p>
            </h4>
          </h3>
          <h3>
            <h3n> 7. acinteyyasuttavaṇṇanā </h3n>
            <h4>
              <h4n> </h4n>
              <p>[03] 77^b^.^eb^ sattame ^b^acinteyyānī^eb^ti cintetuṃ  ayuttāni. ^b^na cintetabbānī^eb^ti acinteyyattāyeva na  cintetabbāni. ^b^yāni cintento^eb^ti yāni kāraṇāni cintento.  ^b^ummādassā^eb^ti ummattakabhāvassa. ^b^vighātassā^eb^ti  dukkhassa. ^b^buddhavisayo^eb^ti buddhānaṃ visayo,  sabbaññutaññāṇādīnaṃ buddhaguṇānaṃ pavatti ca ānubhāvo ca.  ^b^jhānavisayo^eb^ti abhiññājhānavisayo. ^b^kammavipāko^eb^ti  ^a^P3.0109^ea^ diṭṭhadhammavedanīyādīnaṃ kammānaṃ vipāko.  ^b^lokacintā^eb^ti ``kena nu kho candimasūriyā katā, kena  mahāpathavī, kena mahāsamuddo, kena sattā uppāditā, kena pabbatā,  kena ambatālanāḷikerādayo''ti evarūpā lokacintā. </p>
            </h4>
          </h3>
          <h3>
            <h3n> 8. dakkhiṇasuttavaṇṇanā </h3n>
            <h4>
              <h4n> </h4n>
              <p>[03] 78^b^.^eb^ aṭṭhame ^a^V2.0313^ea^ ^a^M2.0320^ea^ ^b^dakkhiṇāvisuddhiyo^eb^ti  dānasaṅkhātāya dakkhiṇāya visujjhanakāraṇāni. ^b^dāyakato  visujjhatī^eb^ti mahapphalabhāvena visujjhati, mahapphalā hotīti attho.  ^b^kalyāṇadhammo^eb^ti sucidhammo. ^b^pāpadhammo^eb^ti  lāmakadhammo. ^b^dāyakato visujjhatī^eb^ti ettha vessantaramahārājā  kathetabbo. so hi jūjakabrāhmaṇassa dārake datvā mahāpathaviṃ kampesi.  ^b^paṭiggāhakato visujjhatī^eb^ti ettha kalyāṇīnadīmukhadvāravāsī  kevaṭṭo kathetabbo. so kira dīghasumattherassa tikkhattuṃ piṇḍapātaṃ  datvā maraṇamañce nipanno ``ayyassa maṃ dīghasumattherassa  dinnapiṇḍapāto uddharatī''ti āha. ^b^neva dāyakato^eb^ti ettha  vaḍḍhamānavāsī luddako kathetabbo. so kira petadakkhiṇaṃ dento  ekassa dussīlasseva tayo vāre adāsi. tatiyavāre ``amanusso  dussīlo maṃ vilumpatī''ti viravi. ekassa sīlavato bhikkhuno  datvā pāpitakāleyevassa pāpuṇi. ^b^dāyakato ceva visujjhati  paṭiggāhakato cā^eb^ti ettha asadisadānaṃ kathetabbanti. </p>
            </h4>
          </h3>
          <h3>
            <h3n> 9. vaṇijjasuttavaṇṇanā </h3n>
            <h4>
              <h4n> </h4n>
              <p>[03] 79^b^.^eb^ navame ^a^P3.0110^ea^ ^b^tādisā vā^eb^ti  taṃsadisāva taṃsarikkhakāva. ^b^chedagāminī hotī^eb^ti chedaṃ gacchati.  yaṃ patthitaṃ, taṃ sabbaṃ nassatīti attho. ^b^na yathādhippāyā  hotī^eb^ti yathājjhāsayā na hoti. ^b^parādhippāyā hotī^eb^ti  parajjhāsayā ajjhāsayato adhikataraphalā hoti. ^b^samaṇaṃ vā  brāhmaṇaṃ vā^eb^ti ettha samitapāpabāhitapāpatāhi samaṇabrāhmaṇatā  veditabbā. ^b^vadatu, bhante, paccayenā^eb^ti, bhante, catubbidhena  cīvarādinā paccayena vadeyyāsīti evaṃ pavāreti nimanteti.  ^b^yena pavāretī^eb^ti paricchinditvā yattakena pavāreti. ^b^taṃ na  detī^eb^ti taṃ sabbasova na deti.^b^ na yathādhippāyaṃ detī^eb^ti yathā  tassa ajjhāsayo, evaṃ dātuṃ na sakkoti, hāpetvā appakaṃ deti.  ^b^yathādhippāyaṃ detī^eb^ti yattakaṃ so icchati, tattakameva deti.  ^b^parādhippāyaṃ detī^eb^ti appakaṃ pavāretvā avattharitvā bahuṃ deti. </p>
            </h4>
          </h3>
          <h3>
            <h3n> 10. kambojasuttavaṇṇanā </h3n>
            <h4>
              <h4n> </h4n>
              <p>[03] 80^b^.^eb^ dasame ^a^M2.0321^ea^ ^b^neva sabhāyaṃ nisīdatī^eb^ti  vinicchayakaraṇatthaṃ vinicchayasabhāyaṃ neva nisīdati ^a^V2.0314^ea^. ^b^na  kammantaṃ payojetī^eb^ti kasivaṇijjādimahākammantaṃ nappayojeti.  ^b^na kambojaṃ gacchatī^eb^ti bhoge sambharaṇatthāya kambojaraṭṭhaṃ na  gacchati. desanāmattameva cetaṃ, yaṃ kiñci tiroraṭṭhaṃ na gacchatīti  attho. ^b^kodhano^eb^tiādīsu kodhanatāya kodhapariyuṭṭhito  atthānatthaṃ na jānāti, issukitāya parasampattiṃ na sahati,  maccharitāya ^a^P3.0111^ea^ dhanaṃ datvā kiccaṃ kātuṃ na sakkoti,  nippaññatāya kiccaṃ saṃvidhātuṃ na sakkoti. tasmā etāni  sabhānisīdanādīni na karotīti. </p>
              <p>[06] apaṇṇakavaggo tatiyo. </p>
            </h4>
          </h3>
        </h2>
        <h2>
          <h2n> (9) 4. macalavaggo </h2n>
          <h3>
            <h3n> 1-5. pāṇātipātādisuttapañcakavaṇṇanā </h3n>
            <h4>
              <h4n> </h4n>
              <p>[03] 81-85^b^.^eb^ catutthassa ^a^V2.0315^ea^ paṭhamādīni uttānatthāneva. pañcame  ``nīce kule paccājāto''tiādikena tamena yuttoti ^b^tamo^eb^.  kāyaduccaritādīhi puna nirayatamūpagamanato ^b^tamaparāyaṇo^eb^. iti  ubhayenapi khandhatamova kathito hoti. ``aḍḍhe kule  paccājāto''tiādikena jotinā yuttato ^b^joti,^eb^ ālokabhūtoti  vuttaṃ hoti. kāyasucaritādīhi puna sagguppattijotibhāvūpagamanato  ^b^jotiparāyaṇo^eb^. iminā nayena itarepi dve veditabbā.</p>
              <p>[03] ^b^venakule^eb^ti vilīvakārakule. ^b^nesādakule^eb^ti  migaluddakādīnaṃ kule. ^b^rathakārakule^eb^ti cammakārakule.  ^b^pukkusakule^eb^ti pupphachaḍḍakakule. ^b^kasiravuttike^eb^ti  dukkhavuttike. ^b^dubbaṇṇo^eb^ti ^a^P3.0112^ea^ paṃsupisācako  viya jhāmakhāṇuvaṇṇo. ^b^duddasiko^eb^ti vijātamātuyāpi  amanāpadassano. ^b^okoṭimako^eb^ti lakuṇḍako. ^b^kāṇo^eb^ti  ekacchikāṇo vā ubhayacchikāṇo vā. ^b^kuṇī^eb^ti ekahatthakuṇī  vā ubhayahatthakuṇī vā. ^b^khañjo^eb^ti ekapādakhañjo vā  ubhayapādakhañjo vā. ^b^pakkhahato^eb^ti hatapakkho pīṭhasappī  ^a^M2.0322^ea^. ^b^padīpeyyassā^eb^ti telakapallādino dīpaupakaraṇassa. ^b^evaṃ  kho, bhikkhave^eb^ti ettha eko puggalo bahiddhā ālokaṃ adisvā  mātu kucchimhiyeva kālaṃ katvā apāyesu nibbattanto sakalampi kappaṃ  saṃsarati. sopi tamotamaparāyaṇova. so pana kuhakapuggalo bhaveyya.  kuhakassa hi evarūpā nipphatti hotīti vuttaṃ.</p>
              <p>[03] ettha ca ``nīce kule''tiādīhi āgamanavipatti ceva  paccuppannapaccayavipatti ca dassitā. ``dalidde''tiādīhi  pavattapaccayavipatti, ``kasiravuttike''tiādīhi ājīvupāyavipatti,  ``dubbaṇṇo''tiādīhi attabhāvavipatti, ``bahvābādho''tiādīhi  dukkhakāraṇasamāyogo, ``na lābhī''tiādīhi sukhakāraṇavipatti ceva  upabhogavipatti ca, ``kāyena duccarita''ntiādīhi tamaparāyaṇabhāvassa  kāraṇasamāyogo, ``kāyassa bhedā''tiādīhi samparāyikatamūpagamo.  sukkapakkho vuttapaṭipakkhanayena veditabbo. </p>
            </h4>
          </h3>
          <h3>
            <h3n> 6. oṇatoṇatasuttavaṇṇanā </h3n>
            <h4>
              <h4n> </h4n>
              <p>[03] 86^b^.^eb^ chaṭṭhe ^a^V2.0316^ea^ ^b^oṇatoṇato^eb^ti idāni nīcako  āyatimpi nīcako bhavissati. ^b^oṇatuṇṇato^eb^ti idāni nīco  āyatiṃ ucco bhavissati. ^b^uṇṇatoṇato^eb^ti idāni ucco  āyatiṃ nīco bhavissati. ^b^uṇṇatuṇṇato^eb^ti ^a^P3.0113^ea^  idāni ucco āyatimpi ucco bhavissati. vitthāro pana nesaṃ  purimasuttanayeneva veditabbo. </p>
            </h4>
          </h3>
          <h3>
            <h3n> 7. puttasuttavaṇṇanā </h3n>
            <h4>
              <h4n> </h4n>
              <p>[03] 87^b^.^eb^ sattame ^b^samaṇamacalo^eb^ti samaṇācalo,  makāro padasandhikaro, niccalasamaṇoti attho. iminā sattavidhampi  sekhaṃ dasseti. so hi sāsane mūlajātāya saddhāya patiṭṭhitattā  acalo nāma. ^b^samaṇapuṇḍarīko^eb^ti puṇḍarīkasadiso samaṇo.  puṇḍarīkaṃ nāma ūnasatapattaṃ saroruhaṃ. iminā  sukkhavipassakakhīṇāsavaṃ dasseti. so hi jhānābhiññānaṃ abhāvena  aparipuṇṇaguṇattā samaṇapuṇḍarīko nāma hoti. ^b^samaṇapadumo^eb^ti  padumasadiso samaṇo. padumaṃ nāma paripuṇṇasatapattaṃ saroruhaṃ.  iminā ubhatobhāgavimuttaṃ khīṇāsavaṃ dasseti. so hi jhānābhiññānaṃ  bhāvena paripuṇṇaguṇattā samaṇapadumo nāma hoti ^a^M2.0323^ea^. ^b^samaṇesu  samaṇasukhumālo^eb^ti sabbesupi etesu samaṇesu sukhumālasamaṇo  muducittasarīro kāyikacetasikadukkharahito ekantasukhī. etena  attānañceva attasadise ca dasseti.</p>
              <p>[03] evaṃ mātikaṃ nikkhipitvā idāni paṭipāṭiyā vibhajanto  ^b^kathañca, bhikkhave^eb^tiādimāha. tattha ^b^sekho^eb^ti  sattavidhopi sekho. ^b^pāṭipado^eb^ti paṭipannako. ^b^anuttaraṃ  yogakkhemaṃ patthayamāno viharatī^eb^ti arahattaṃ patthayanto viharati.  ^b^muddhāvasittassā^eb^ti muddhani avasittassa, katābhisekassāti attho.  ^b^ābhiseko^eb^ti abhisekaṃ kātuṃ yutto. ^b^anabhisitto^eb^ti  ^a^P3.0114^ea^ na tāva abhisitto. ^b^macalappatto^eb^ti rañño  khattiyassa muddhāvasittassa puttabhāvena ceva puttesu jeṭṭhakabhāvena ca na  tāva abhisittabhāvena ca abhisekappattiatthāya acalappatto niccalapatto.  makāro nipātamattaṃ. ^b^kāyena phusitvā^eb^ti nāmakāyena  phusitvā.</p>
              <p>[03] ^b^yācitova bahulaṃ cīvaraṃ paribhuñjatī^eb^ti ``idaṃ, bhante,  paribhuñjathā''ti evaṃ dāyakehi yācamāneheva ^a^V2.0317^ea^ upanītaṃ cīvaraṃ bahuṃ  paribhuñjati, kiñcideva ayācitaṃ, bākulatthero viya. piṇḍapātaṃ  khadiravanamagge sīvalitthero viya. senāsanaṃ aṭṭhakanāgarasutte (ma0  ni0 2.17 ādayo; a0 ni0  11.16 ādayo) ānandatthero  viya. gilānapaccayaṃ pilindavacchathero viya. ^b^tyassā^eb^ti te  assa. ^b^manāpenevā^eb^ti manaṃ allīyanakena.  ^b^samudācarantī^eb^ti kattabbakiccāni karonti pavattanti vā.  ^b^upahāraṃ upaharantī^eb^ti kāyikacetasikaupahāraṃ upaharanti  upanīyanti. ^b^sannipātikānī^eb^ti tiṇṇampi sannipātena  nibbattāni. ^b^utupariṇāmajānī^eb^ti utupariṇāmato  atisītātiuṇhaututo jātāni. ^b^visamaparihārajānī^eb^ti  accāsanātiṭṭhānādikā visamaparihārato jātāni.  ^b^opakkamikānī^eb^ti vadhabandhanādiupakkamena nibbattāni.  ^b^kammavipākajānī^eb^ti ^a^P3.0115^ea^ vināpi imehi  kāraṇehi kevalaṃ pubbe katakammavipākavaseneva jātāni. ^b^catunnaṃ  jhānāna^eb^nti ettha khīṇāsavānampi buddhānampi kiriyajjhānāneva  adhippetāni. sesaṃ uttānatthamevāti. </p>
            </h4>
          </h3>
          <h3>
            <h3n> 8. saṃyojanasuttavaṇṇanā </h3n>
            <h4>
              <h4n> </h4n>
              <p>[03] 88^b^.^eb^ aṭṭhame sāsane laddhappatiṭṭhattā sotāpannova  ^b^samaṇamacalo^eb^ti vutto, nātibahuguṇattā na bahupattaṃ viya saroruhaṃ  sakadāgāmī ^a^M2.0324^ea^ ^b^samaṇapuṇḍarīko^eb^ti, tato bahutaraguṇattā satapattaṃ viya  saroruhaṃ anāgāmī ^b^samaṇapadumo^eb^ti, thaddhabhāvakarānaṃ kilesānaṃ  sabbaso samucchinnattā mudubhāvappatto khīṇāsavo  ^b^samaṇasukhumālo^eb^ti. </p>
            </h4>
          </h3>
          <h3>
            <h3n> 9. sammādiṭṭhisuttavaṇṇanā </h3n>
            <h4>
              <h4n> </h4n>
              <p>[03] 89^b^.^eb^ navame ^b^sammādiṭṭhiko^eb^tiādīhi  aṭṭhaṅgikamaggavasena paṭhamasutte viya satta sekhā gahitā. dutiyavāre  dasaṅgikamaggavasena vā arahattaphalañāṇārahattaphalavimuttīhi saddhiṃ,  aṭṭhaṅgikamaggavasena vā sukkhavipassakakhīṇāsavo kathito, tatiyavāre  ubhatobhāgavimutto, catutthavāre tathāgato ca tathāgatasadisakhīṇāsavo  cāti. iti idaṃ suttaṃ paṭhamasutte kathitapuggalānaṃ vaseneva kathitaṃ,  desanāmattameva panettha nānanti. </p>
            </h4>
          </h3>
          <h3>
            <h3n> 10. khandhasuttavaṇṇanā </h3n>
            <h4>
              <h4n> </h4n>
              <p>[03] 90^b^.^eb^ dasame ^a^V2.0318^ea^ paṭhamavāre arahattatthāya payogaṃ  anārabhitvā ṭhito pamādavihārī sekhapuggalo kathito. dutiyavāre  anuppāditajjhāno āraddhavipassako appamādavihārī sekhapuggalo  kathito. tatiyavāre āraddhavipassako appamādavihārī  aṭṭhavimokkhalābhī sekhapuggalo kathito, catutthavāre  paramasukhumālakhīṇāsavoti. </p>
              <p>[06] macalavaggo catuttho. </p>
            </h4>
          </h3>
        </h2>
        <h2>
          <h2n> (10) 5. asuravaggo </h2n>
          <h3>
            <h3n> 1. asurasuttavaṇṇanā </h3n>
            <h4>
              <h4n> </h4n>
              <p>[03] 91^b^.^eb^ pañcamassa ^a^V2.0319^ea^ ^a^P3.0116^ea^ paṭhame  ^b^asuro^eb^ti asurasadiso bībhaccho. ^b^devo^eb^ti devasadiso  guṇavasena abhirūpo pāsādiko. </p>
            </h4>
          </h3>
          <h3>
            <h3n> 2. paṭhamasamādhisuttavaṇṇanā </h3n>
            <h4>
              <h4n> </h4n>
              <p>[03] 92^b^.^eb^ dutiye ^a^M2.0325^ea^ ^b^ajjhattaṃ cetosamathassā^eb^ti  niyakajjhatte appanācittasamādhissa.  ^b^adhipaññādhammavipassanāyā^eb^ti  saṅkhārapariggāhakavipassanāñāṇassa. tañhi adhipaññāsaṅkhātañca,  pañcakkhandhasaṅkhātesu ca dhammesu vipassanābhūtaṃ, tasmā  ``adhipaññādhammavipassanā''ti vuccatīti. </p>
            </h4>
          </h3>
          <h3>
            <h3n> 3. dutiyasamādhisuttavaṇṇanā </h3n>
            <h4>
              <h4n> </h4n>
              <p>[03] 93^b^.^eb^ tatiye ^b^yogo karaṇīyo^eb^ti yuttappayuttatā  kattabbā. ^b^chando^eb^ti kattukamyatāchando. ^b^vāyāmo^eb^ti  payogo. ^b^ussāho^eb^ti tato adhimattataraṃ vīriyaṃ.  ^b^ussoḷhī^eb^ti paṅkalaggasakaṭauddharaṇasadisaṃ mahāvīriyaṃ.  ^b^appaṭivānī^eb^ti anivattanatā. </p>
            </h4>
          </h3>
          <h3>
            <h3n> 4. tatiyasamādhisuttavaṇṇanā </h3n>
            <h4>
              <h4n> </h4n>
              <p>[03] 94^b^.^eb^ catutthe ^b^evaṃ kho, āvuso, saṅkhārā  daṭṭhabbā^eb^tiādīsu, āvuso, saṅkhārā nāma aniccato daṭṭhabbā,  aniccato sammasitabbā, aniccato passitabbā. tathā dukkhato,  anattatoti evaṃ attho daṭṭhabbo. ^b^evaṃ kho, āvuso, cittaṃ  saṇṭhapetabba^eb^ntiādīsupi paṭhamajjhānavasena, āvuso, cittaṃ  saṇṭhapetabbaṃ paṭhamajjhānavasena sannisādetabbaṃ, paṭhamajjhānavasena ^a^V2.0320^ea^ ekodi  kātabbaṃ, paṭhamajjhānavasena samādahitabbaṃ. tathā  dutiyajjhānādivasenāti evaṃ attho daṭṭhabbo. imesu tīsupi suttesu  samathavipassanā lokiyalokuttarāva kathitā. </p>
            </h4>
          </h3>
          <h3>
            <h3n> 5. chavālātasuttavaṇṇanā </h3n>
            <h4>
              <h4n> </h4n>
              <p>[03] 95^b^.^eb^ pañcame ^b^chavālāta^eb^nti susāne alātaṃ.  ^b^majjhe^eb^ ^a^P3.0117^ea^ ^b^gūthagata^eb^nti majjhaṭṭhāne  gūthamakkhitaṃ. ^b^neva gāme kaṭṭhatthaṃ pharatī^eb^ti  kūṭagopānasithambhasopānādīnaṃ atthāya anupaneyyatāya gāme na kaṭṭhatthaṃ  sādheti, khettakuṭipādaṃ vā mañcapādaṃ vā kātuṃ anupaneyyatāya na  araññe kaṭṭhatthaṃ sādheti. dvīsu koṭīsu gayhamānaṃ hatthaṃ ḍahati, majjhe  gayhamānaṃ gūthena makkheti. ^b^tathūpama^eb^nti taṃsarikkhakaṃ.  ^b^abhikkantataro^eb^ti sundarataro. ^b^paṇītataro^eb^ti uttamataro.  ^b^gavā khīra^eb^nti gāvito khīraṃ. ^b^khīramhā dadhī^eb^tiādīsu  paraṃ paraṃ purimato purimato aggaṃ, sappimaṇḍo pana tesu sabbesupi  aggameva ^a^M2.0326^ea^. ^b^aggo^eb^tiādīsu guṇehi aggo ceva seṭṭho ca pamukho  ca uttamo ca pavaro cāti veditabbo. chavālātūpamāya na dussīlo  puggalo kathito, appassuto pana vissaṭṭhakammanto goṇasadiso  puggalo kathitoti veditabbo. chaṭṭhe sabbaṃ uttānatthameva. </p>
            </h4>
          </h3>
          <h3>
            <h3n> 7. khippanisantisuttavaṇṇanā </h3n>
            <h4>
              <h4n> </h4n>
              <p>[03] 97^b^.^eb^ sattame ^b^khippanisantī^eb^ti khippanisāmano  sīghaṃ jānituṃ samattho. ^b^sutānañca dhammāna^eb^nti sutappaguṇānaṃ  tantidhammānaṃ. ^b^atthūpaparikkhī^eb^ti atthaṃ upaparikkhako.  ^b^atthamaññāya dhammamaññāyā^eb^ti aṭṭhakathañca pāḷiñca jānitvā.  ^b^dhammānudhammappaṭipanno hotī^eb^ti navalokuttaradhammānaṃ ^a^P3.0118^ea^  anurūpadhammabhūtaṃ sasīlakaṃ pubbabhāgappaṭipadaṃ paṭipanno hoti.  ^b^no ca kalyāṇavāco^eb^ti na sundaravacano. ^b^na  kalyāṇavākkaraṇo^eb^ti na sundaravacanaghoso hoti.  ^b^poriyā^eb^tiādīhi saddhiṃ no-kāro yojetabboyeva.  guṇaparipuṇṇāya apalibuddhāya adosāya agaḷitapadabyañjanāya atthaṃ  viññāpetuṃ samatthāya vācāya samannāgato na hotīti attho. iminā  upāyena sabbattha attho veditabbo. </p>
            </h4>
          </h3>
          <h3>
            <h3n> 8. attahitasuttavaṇṇanā </h3n>
            <h4>
              <h4n> </h4n>
              <p>[03] 98-99^b^.^eb^ aṭṭhamaṃ ^a^V2.0321^ea^ puggalajjhāsayavasenāpi dasabalassa  desanāñāṇavilāsenāpi kathitaṃ, navamaṃ pañcaveravasena. </p>
            </h4>
          </h3>
          <h3>
            <h3n> 10. potaliyasuttavaṇṇanā </h3n>
            <h4>
              <h4n> </h4n>
              <p>[03] 100^b^.^eb^ dasame ^b^kālenā^eb^ti yuttappattakālena.  ^b^khamatī^eb^ti ruccati. ^b^yadidaṃ tattha tattha kālaññutā^eb^ti yā  esā tattha tattha kālaṃ jānanā. taṃ taṃ kālaṃ ñatvā hi  avaṇṇārahassa avaṇṇakathanaṃ vaṇṇārahassa ca vaṇṇakathanaṃ paṇḍitānaṃ  pakatīti dasseti. </p>
              <p>[06] asuravaggo pañcamo. </p>
              <p>[06] dutiyapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 3. tatiyapaṇṇāsakaṃ </h1n>
        <h2>
          <h2n> (11) 1. valāhakavaggo </h2n>
          <h3>
            <h3n> 1-2. valāhakasuttadvayavaṇṇanā </h3n>
            <h4>
              <h4n> </h4n>
              <p>[03] 101-2^b^.^eb^ tatiyapaṇṇāsakassa ^a^V2.0322^ea^ ^a^M2.0327^ea^ ^a^P3.0119^ea^   paṭhame ^b^valāhakā^eb^ti meghā. ^b^bhāsitā hoti no kattā^eb^ti  ``idañcidañca karissāmī''ti kevalaṃ bhāsatiyeva, na karoti.  ^b^kattā hoti no bhāsitā^eb^ti akathetvāva ``idañcidañca mayā  kātuṃ vaṭṭatī''ti kattā hoti. evaṃ sabbattha attho veditabbo.  dutiyaṃ uttānatthameva. </p>
            </h4>
          </h3>
          <h3>
            <h3n> 3. kumbhasuttavaṇṇanā </h3n>
            <h4>
              <h4n> </h4n>
              <p>[03] 103^b^.^eb^ tatiye ^b^kumbhā^eb^ti ghaṭā. ^b^tuccho  pihito^eb^ti rittako pihitamukho. ^b^pūro vivaṭo^eb^ti udakapuṇṇo  apārutamukho. sesadvayepi eseva nayo. </p>
            </h4>
          </h3>
          <h3>
            <h3n> 4. udakarahadasuttavaṇṇanā </h3n>
            <h4>
              <h4n> </h4n>
              <p>[03] 104^b^.^eb^ catutthe ^b^uttāno gambhīrobhāso^eb^tiādīsu  purāṇapaṇṇarasasambhinnavaṇṇo kāḷaudako ^b^gambhīrobhāso^eb^ nāma,  acchavippasannamaṇivaṇṇaudako ^b^uttānobhāso^eb^ nāma. </p>
            </h4>
          </h3>
          <h3>
            <h3n> 5-6. ambasuttavaṇṇanā </h3n>
            <h4>
              <h4n> </h4n>
              <p>[03] 105-6^b^.^eb^ pañcame ^b^āmaṃ pakkavaṇṇī^eb^ti āmakaṃ hutvā  olokentānaṃ pakkasadisaṃ khāyati. evaṃ sabbapadāni daṭṭhabbāni.  chaṭṭhaṃ uttānatthameva. </p>
            </h4>
          </h3>
          <h3>
            <h3n> 7. mūsikasuttavaṇṇanā </h3n>
            <h4>
              <h4n> </h4n>
              <p>[03] 107^b^.^eb^ sattame ^a^V2.0323^ea^ yo āvāṭaṃ khaṇati, na ca tattha  vasati, so ^b^gādhaṃ kattā no vasitā^eb^ti vuccati. khantātipi  pāṭho. iminā nayena sabbapadāni veditabbāni. </p>
            </h4>
          </h3>
          <h3>
            <h3n> 8. balībaddasuttavaṇṇanā </h3n>
            <h4>
              <h4n> </h4n>
              <p>[03] 108^b^.^eb^ aṭṭhame ^a^M2.0328^ea^ yo attano gogaṇaṃ maddati, na  paragogaṇaṃ, ayaṃ ^b^sagavacaṇḍo no paragavacaṇḍo^eb^ti evaṃ sabbapadāni  veditabbāni. ^b^ubbejetā hotī^eb^ti ghaṭṭetvā vijjhitvā ubbegapattaṃ  karoti. </p>
            </h4>
          </h3>
          <h3>
            <h3n> 9. rukkhasuttavaṇṇanā </h3n>
            <h4>
              <h4n> </h4n>
              <p>[03] 109^b^.^eb^ navame ^b^pheggu phegguparivāro^eb^ti nissāro  pheggurukkho pheggurukkheheva parivuto. ^b^sāraparivāro^eb^ti ^a^P3.0120^ea^  khadirādīhi sārarukkheheva parivuto. esa nayo sabbattha. </p>
            </h4>
          </h3>
          <h3>
            <h3n> 10. āsīvisasuttavaṇṇanā </h3n>
            <h4>
              <h4n> </h4n>
              <p>[03] 110^b^.^eb^ dasame ^b^āgataviso na ghoraviso^eb^ti yassa  visaṃ āgacchati, ghoraṃ pana na hoti, cirakālaṃ na pīḷeti.  sesapadesupi eseva nayoti. </p>
              <p>[06] valāhakavaggo paṭhamo. </p>
            </h4>
          </h3>
        </h2>
        <h2>
          <h2n> (12) 2. kesivaggo </h2n>
          <h3>
            <h3n> 1. kesisuttavaṇṇanā </h3n>
            <h4>
              <h4n> </h4n>
              <p>[03] 111^b^.^eb^ dutiyassa ^a^V2.0324^ea^ paṭhame ^b^kesī^eb^ti tassa nāmaṃ.  assadamme sāretīti ^b^assadammasārathi. saṇhenapi  vinetī^eb^tiādīsu tassa anucchavikaṃ sakkāraṃ katvā subhojanaṃ bhojetvā  madhurapānaṃ pāyetvā muduvacanena samudācaritvā damento saṇhena dameti  nāma, jāṇubandhanamukhabandhanādīhi ceva  patodavijjhanakasābhighātapharusavacanehi ca damento pharusena dameti  nāma, kālena kālaṃ tadubhayaṃ karonto saṇhapharusena dameti nāma. </p>
            </h4>
          </h3>
          <h3>
            <h3n> 2. javasuttavaṇṇanā </h3n>
            <h4>
              <h4n> </h4n>
              <p>[03] 112^b^.^eb^ dutiye ^a^M2.0329^ea^ ^b^ajjavenā^eb^ti ujukabhāvena.  ^b^javenā^eb^ti padavegena. ^b^khantiyā^eb^ti adhivāsanakkhantiyā.  ^b^soraccenā^eb^ti sucibhāvasīlena. puggalaguṇaṅgesu ^b^javenā^eb^ti  ñāṇajavena. sesamettha uttānatthameva. </p>
            </h4>
          </h3>
          <h3>
            <h3n> 3. patodasuttavaṇṇanā </h3n>
            <h4>
              <h4n> </h4n>
              <p>[03] 113^b^.^eb^ tatiye ^a^P3.0121^ea^  ^b^patodacchāya^eb^nti vijjhanatthaṃ ukkhittassa patodassa chāyaṃ.  ^b^saṃvijjatī^eb^ti ``javo me gahetabbo''ti sallakkhaṇavasena  saṃvijjati. ^b^saṃvegaṃ āpajjatī^eb^ti saṃvegaṃ paṭipajjati  ^b^lomavedhaviddho^eb^ti lomakūpe patodavedhena viddhamatto.  ^b^cammavedhaviddho^eb^ti chavicammaṃ chindantena patodavedhena viddho.  ^b^aṭṭhivedhaviddho^eb^ti aṭṭhiṃ bhindantena vedhena viddho.  ^b^kāyenā^eb^ti nāmakāyena. ^b^paramasacca^eb^nti nibbānaṃ.  ^b^sacchikarotī^eb^ti passati. ^b^paññāyā^eb^ti sahavipassanāya  maggapaññāya. </p>
            </h4>
          </h3>
          <h3>
            <h3n> 4. nāgasuttavaṇṇanā </h3n>
            <h4>
              <h4n> </h4n>
              <p>[03] 114^b^.^eb^ catutthe ^a^V2.0325^ea^ ^b^aṭṭhiṃ katvā^eb^ti aṭṭhiko hutvā.  ^b^tiṇavaninnādasaddāna^eb^nti ettha ^b^tiṇavo^eb^ti ḍiṇḍimo,  ^b^ninnādasaddo^eb^ti sabbesampi ekatomissito mahāsaddo.  ḍaṃsādīsu ^b^ḍaṃsā^eb^ti piṅgalamakkhikā, ^b^makasā^eb^ makasāva.  ^b^khippaññeva gantā hotī^eb^ti  sīlasamādhipaññāvimuttivimuttiñāṇadassanāni pūretvā sīghameva gantā  hoti. </p>
            </h4>
          </h3>
          <h3>
            <h3n> 5. ṭhānasuttavaṇṇanā </h3n>
            <h4>
              <h4n> </h4n>
              <p>[03] 115^b^.^eb^ pañcame ^b^ṭhānānī^eb^ti kāraṇāni.  ^b^anatthāya saṃvattatī^eb^ti ahitāya avaḍḍhiyā saṃvattati. ettha ca  paṭhamaṃ opātakkhaṇanamacchabandhanasandhicchedanādibhedaṃ sadukkhaṃ savighātaṃ  pāpakammaṃ veditabbaṃ, dutiyaṃ samajīvikānaṃ gihīnaṃ pupphacchaḍḍakādikammaṃ  sudhākoṭṭana-gehacchādanāsuciṭṭhānasammajjanādikammañca ^a^P3.0122^ea^  veditabbaṃ, tatiyaṃ  surāpānagandhavilepanamālāpiḷandhanādikammañceva assādavasena pavattaṃ  pāṇātipātādikammañca veditabbaṃ, catutthaṃ dhammassavanatthāya gamanakāle  suddhavatthacchādana-mālāgandhādīnaṃ ādāya gamanaṃ ^a^M2.0330^ea^ cetiyavandanaṃ  bodhivandanaṃ madhuradhammakathāsavanaṃ pañcasīlasamādānanti evamādīsu  somanassasampayuttaṃ kusalakammaṃ veditabbaṃ. ^b^purisathāme^eb^ti  purisassa ñāṇathāmasmiṃ. sesadvayepi eseva nayo. </p>
            </h4>
          </h3>
          <h3>
            <h3n> 6. appamādasuttavaṇṇanā </h3n>
            <h4>
              <h4n> </h4n>
              <p>[03] 116^b^.^eb^ chaṭṭhe ^b^yato kho^eb^ti yadā kho.  ^b^samparāyikassā^eb^ti desanāmattametaṃ, khīṇāsavo pana neva  samparāyikassa, na diṭṭhadhammikassa maraṇassa bhāyati. sova idha  adhippeto. keci pana ``sammādiṭṭhi bhāvitāti vacanato sotāpannaṃ  ādiṃ katvā sabbepi ariyā adhippetā''ti vadanti. </p>
            </h4>
          </h3>
          <h3>
            <h3n> 7. ārakkhasuttavaṇṇanā </h3n>
            <h4>
              <h4n> </h4n>
              <p>[03] 117^b^.^eb^ sattame ^b^attarūpenā^eb^ti attano anurūpena  anucchavikena, hitakāmenāti attho. ^b^rajanīyesū^eb^ti  ^a^V2.0326^ea^ rāgassa paccayabhūtesu. ^b^dhammesū^eb^ti sabhāvesu, iṭṭhārammaṇesūti attho.  evaṃ sabbattha nayo veditabbo. ^b^na rajjatī^eb^ti diṭṭhivasena na  rajjati. sesapadesupi eseva nayo. ^b^na ca pana  samaṇavacanahetupi gacchatī^eb^ti samaṇānaṃ paravādīnaṃ vacanahetupi attano  diṭṭhiṃ pahāya tesaṃ diṭṭhivasena na gacchatīti attho. idhāpi  khīṇāsavova adhippeto. </p>
            </h4>
          </h3>
          <h3>
            <h3n> 8-10. saṃvejanīyādisuttattayavaṇṇanā </h3n>
            <h4>
              <h4n> </h4n>
              <p>[03] 118-120^b^.^eb^ aṭṭhame ^b^dassanīyānī^eb^ti  passitabbayuttakāni. ^b^saṃvejanīyānī^eb^ti saṃvegajanakāni. navame  ^b^jātibhaya^eb^nti jātiṃ ārabbha uppajjanakabhayaṃ. sesapadesupi eseva  nayo. dasame ^a^P3.0123^ea^ ^b^aggibhaya^eb^nti aggiṃ paṭicca  uppajjanakabhayaṃ. sesapadesupi eseva nayo. </p>
              <p>[06] kesivaggo dutiyo. </p>
            </h4>
          </h3>
        </h2>
        <h2>
          <h2n> (13) 3. bhayavaggo </h2n>
          <h3>
            <h3n> 1. attānuvādasuttavaṇṇanā </h3n>
            <h4>
              <h4n> </h4n>
              <p>[03] 121^b^.^eb^ tatiyassa ^a^V2.0327^ea^ ^a^M2.0331^ea^ paṭhame ^b^attānuvādabhaya^eb^nti  attānaṃ anuvadantassa uppajjanakabhayaṃ. ^b^parānuvādabhaya^eb^nti parassa  anuvādato uppajjanakabhayaṃ. ^b^daṇḍabhaya^eb^nti dvattiṃsa kammakāraṇā  paṭicca uppajjanakabhayaṃ. ^b^duggatibhaya^eb^nti cattāro apāye paṭicca  uppajjanakabhayaṃ. ^b^idaṃ vuccati, bhikkhave,  attānuvādabhaya^eb^ntiādīsu attānuvādabhayaṃ tāva paccavekkhantassa  ajjhattaṃ hirī samuṭṭhāti, sāssa tīsu dvāresu saṃvaraṃ janeti, tīsu  dvāresu saṃvaro catupārisuddhisīlaṃ hoti. so tasmiṃ sīle patiṭṭhāya  vipassanaṃ vaḍḍhetvā aggaphale patiṭṭhāti. parānuvādabhayaṃ pana  paccavekkhantassa bahiddhā ottappaṃ samuṭṭhāti, tadassa tīsu dvāresu saṃvaraṃ  janeti, tīsu dvāresu saṃvaro catupārisuddhisīlaṃ hoti. so tasmiṃ  sīle patiṭṭhāya vipassanaṃ vaḍḍhetvā aggaphale patiṭṭhāti. duggatibhayaṃ  paccavekkhantassa ajjhattaṃ hirī samuṭṭhāti, sāssa tīsu dvāresu saṃvaraṃ  janeti, tīsu dvāresu saṃvaro catupārisuddhisīlaṃ hoti. so tasmiṃ  sīle patiṭṭhāya vipassanaṃ vaḍḍhetvā aggaphale patiṭṭhāti. </p>
            </h4>
          </h3>
          <h3>
            <h3n> 2. ūmibhayasuttavaṇṇanā </h3n>
            <h4>
              <h4n> </h4n>
              <p>[03] 122^b^.^eb^ dutiye ^b^udakorohantassā^eb^ti udakaṃ  otarantassa. ^b^pāṭikaṅkhitabbānī^eb^ti icchitabbāni.  ^b^susukābhaya^eb^nti caṇḍamacchabhayaṃ. ^b^mukhāvaraṇaṃ maññe  karontī^eb^ti mukhapidahanaṃ viya karonti. ^b^odarikattassā^eb^ti  ^a^P3.0124^ea^ mahodaratāya mahagghasabhāvassa. ^b^arakkhiteneva  kāyenā^eb^tiādīsu kāyadvāre tividhassa saṃvarassa abhāvato  arakkhitena kāyena. vacīdvāre catubbidhassa saṃvarassa abhāvato  ^b^arakkhitāya vācāya^eb^. </p>
            </h4>
          </h3>
          <h3>
            <h3n> 3. paṭhamanānākaraṇasuttavaṇṇanā </h3n>
            <h4>
              <h4n> </h4n>
              <p>[03] 123^b^.^eb^ tatiye ^b^tadassādetī^eb^ti taṃ jhānaṃ  sukhassādena assādeti. ^b^nikāmetī^eb^ti pattheti.  ^b^vittiṃ^eb^ ^a^V2.0328^ea^ ^b^āpajjatī^eb^ti tuṭṭhiṃ āpajjati. ^b^tadadhimutto^eb^ti  ^a^M2.0332^ea^ tasmiṃ adhimutto, taṃ vā adhimutto. ^b^tabbahulavihārī^eb^ti tena jhānena  bahulaṃ viharanto. ^b^sahabyataṃ upapajjatī^eb^ti sahabhāvaṃ gacchati,  tattha nibbattatīti attho. ^b^kappo āyuppamāṇa^eb^nti ettha  paṭhamajjhānaṃ atthi hīnaṃ, atthi majjhimaṃ, atthi paṇītaṃ. tattha  hīnena uppannānaṃ kappassa tatiyo koṭṭhāso āyuppamāṇaṃ, majjhimena  upaḍḍhakappo, paṇītena kappo. taṃ sandhāyetaṃ vuttaṃ. ^b^nirayampi  gacchatī^eb^ti nirayagamanīyassa kammassa appahīnattā aparāparaṃ  gacchati, na anantarameva. ^b^tasmiṃyeva bhave parinibbāyatī^eb^ti  tasmiṃyeva rūpabhave ṭhatvā parinibbāyati, na heṭṭhā otarati.  ^b^yadidaṃ gatiyā upapattiyā satī^eb^ti yaṃ idaṃ gatiyā ca upapattiyā  ca sati sekhassa ariyasāvakassa paṭisandhivasena heṭṭhā anotaritvā  tasmiṃyeva rūpabhave upari dutiyatatiyādīsu aññatarasmiṃ brahmaloke  parinibbānaṃ, puthujjanassa pana nirayādigamanaṃ, idaṃ nānākaraṇanti  attho.</p>
              <p>[03] ^b^dve kappā^eb^ti etthāpi dutiyajjhānaṃ vuttanayeneva tividhaṃ  hoti. tattha paṇītabhāvanena nibbattānaṃ aṭṭhakappā āyuppamāṇaṃ,  majjhimena cattāro, hīnena dve. taṃ sandhāyetaṃ vuttaṃ. ^b^cattāro^eb^  ^a^P3.0125^ea^ ^b^kappā^eb^ti ettha yaṃ heṭṭhā vuttaṃ ``kappo, dve  kappā''ti, tampi āharitvā attho veditabbo. kappoti ca  guṇassapi nāmaṃ, tasmā kappo dve kappā cattāro kappāti ayamettha  attho daṭṭhabbo. idaṃ vuttaṃ hoti -- yo paṭhamaṃ vutto kappo, so dve  vāre gaṇetvā ekena guṇena dve kappā honti, dutiyena cattāro, puna te  cattāro kappāti imehi catūhi guṇehi guṇitā ekena guṇena aṭṭha  honti, dutiyena soḷasa, tatiyena dvattiṃsa, catutthena catusaṭṭhīti.  evamidha paṇītajjhānavasena catusaṭṭhi kappā gahitāti veditabbā.  ^b^pañca kappasatānī^eb^ti idaṃ paṇītasseva upapattijjhānassa vasena  vuttaṃ. vehapphalesu vā paṭhamajjhānabhūmiādīsu viya tiṇṇaṃ  brahmalokānaṃ abhāvato ettakameva āyuppamāṇaṃ. tasmā evaṃ vuttaṃ. </p>
            </h4>
          </h3>
          <h3>
            <h3n> 4. dutiyanānākaraṇasuttavaṇṇanā </h3n>
            <h4>
              <h4n> </h4n>
              <p>[03] 124^b^.^eb^ catutthe ^a^M2.0333^ea^ rūpameva ^b^rūpagataṃ^eb^. sesapadesupi  eseva nayo. ^b^aniccato^eb^tiādīsu hutvā abhāvaṭṭhena  ^b^aniccato,^eb^ ābādhaṭṭhena ^b^rogato,^eb^ anto padussanaṭṭhena  ^b^gaṇḍato,^eb^ anupaviṭṭhaṭṭhena ^b^sallato,^eb^ sadukkhaṭṭhena ^b^aghato,^eb^  sampīḷanaṭṭhena ^b^ābādhato,^eb^ avidheyyaṭṭhena ^b^parato,^eb^ palujjanaṭṭhena  ^b^palokato,^eb^ nissattaṭṭhena ^b^suññato,^eb^ avasavattanaṭṭhena  ^b^anattato^eb^. ettha ca ``aniccato palokato''ti ^a^V2.0329^ea^ dvīhi padehi  aniccalakkhaṇaṃ kathitaṃ, ``suññato anattato''ti dvīhi  anattalakkhaṇaṃ, sesehi dukkhalakkhaṇaṃ kathitanti veditabbaṃ.  ^b^samanupassatī^eb^ti ñāṇena passati. evaṃ pañcakkhandhe tilakkhaṇaṃ  āropetvā passanto tayo magge tīṇi phalāni sacchikaroti.  ^b^suddhāvāsānaṃ^eb^ ^a^P3.0126^ea^ ^b^devānaṃ sahabyataṃ  upapajjatī^eb^ti tattha ṭhito catutthajjhānaṃ bhāvetvā upapajjati. </p>
            </h4>
          </h3>
          <h3>
            <h3n> 5-6. mettāsuttadvayavaṇṇanā </h3n>
            <h4>
              <h4n> </h4n>
              <p>[03] 125-126^b^.^eb^ pañcame paṭhamajjhānavasena mettā, dutiyādivasena  karuṇādayo dassitā. chaṭṭhaṃ catutthe vuttanayeneva veditabbaṃ. </p>
            </h4>
          </h3>
          <h3>
            <h3n> 7. paṭhamatathāgatācchariyasuttavaṇṇanā </h3n>
            <h4>
              <h4n> </h4n>
              <p>[03] 127^b^.^eb^ sattame ^b^pātubhāvā^eb^ti pātubhāvena.  ^b^kucchiṃ okkamatī^eb^ti ettha kucchiṃ okkanto hotīti attho.  okkante hi tasmiṃ evaṃ hoti, na okkamamāne. ^b^appamāṇo^eb^ti  vuḍḍhippamāṇo, vipuloti attho. ^b^uḷāro^eb^ti tasseva vevacanaṃ.  ^b^devānaṃ devānubhāva^eb^nti ettha devānaṃ ayamānubhāvo --  nivatthavatthassa pabhā dvādasa yojanāni pharati, tathā sarīrassa, tathā  vimānassa, taṃ atikkamitvāti attho. ^b^lokantarikā^eb^ti tiṇṇaṃ  tiṇṇaṃ cakkavāḷānaṃ antarā ekeko lokantariko hoti, tiṇṇaṃ  sakaṭacakkānaṃ pattānaṃ vā aññamaññaṃ āhacca ṭhapitānaṃ majjhe okāso  viya. so pana lokantarikanirayo parimāṇato  aṭṭhayojanasahassappamāṇo hoti. ^b^aghā^eb^ti ^a^M2.0334^ea^ niccavivaṭā.  ^b^asaṃvutā^eb^ti heṭṭhāpi appatiṭṭhā. ^b^andhakārā^eb^ti tamabhūtā.  ^b^andhakāratimisā^eb^ti cakkhuviññāṇuppattinivāraṇato  andhabhāvakaraṇatimisāya samannāgatā. tattha kira cakkhuviññāṇaṃ na  jāyati. ^b^evaṃmahiddhikāna^eb^nti candimasūriyā kira  ekappahāreneva tīsu dīpesu paññāyanti, evaṃmahiddhikā. ekekāya  disāya ^a^P3.0127^ea^ nava nava yojanasatasahassāni andhakāraṃ  vidhamitvā ālokaṃ dassenti, ^b^evaṃmahānubhāvā. ābhā  nānubhontī^eb^ti pabhā nappahonti. te kira cakkavāḷapabbatassa  vemajjhena caranti cakkavāḷapabbatañca atikkamitvā lokantaranirayā.  tasmā tesaṃ tattha ābhā nappahonti.</p>
              <p>[03] ^b^yepi tattha sattā^eb^ti yepi tasmiṃ lokantaramahāniraye sattā  upapannā. kiṃ pana kammaṃ katvā ^a^V2.0330^ea^ tattha uppajjantīti? bhāriyaṃ dāruṇaṃ  mātāpitūnaṃ dhammikasamaṇabrāhmaṇānañca upari aparādhaṃ, aññañca divase  divase pāṇavadhādisāhasikakammaṃ katvā uppajjanti tambapaṇṇidīpe  abhayacoranāgacorādayo viya. tesaṃ attabhāvo tigāvutiko hoti,  vaggulīnaṃ viya dīghanakhā honti. te rukkhe vagguliyo viya  nakhehi cakkavāḷapabbatapāde lagganti. yadā saṃsappantā aññamaññassa  hatthapāsagatā honti, atha ``bhakkho no laddho''ti maññamānā tattha  byāvaṭā viparivattitvā lokasandhārakaudake patanti, vāte paharantepi  madhukaphalāni viya chijjitvā udake patanti, patitamattāva  accantakhāre udake piṭṭhapiṇḍi viya vilīyanti. ^b^aññepi kira  bho santi sattā^eb^ti bho yathā mayaṃ mahādukkhaṃ anubhavāma, evaṃ  aññepi kira sattā idaṃ dukkhaṃ anubhavanatthāya idhūpapannāti taṃdivasaṃ  passanti. ayaṃ pana obhāso ekayāgupānamattampi na tiṭṭhati.  yāvatā niddāyitvā pabuddho ārammaṇaṃ vibhāveti ^a^P3.0128^ea^,  tattakaṃ kālaṃ hoti. dīghabhāṇakā pana ``accharāsaṅghātamattameva  vijjuobhāso viya niccharitvā kiṃ idanti bhaṇantānaṃyeva  antaradhāyatī''ti vadanti. </p>
            </h4>
          </h3>
          <h3>
            <h3n> 8. dutiyatathāgatācchariyasuttavaṇṇanā </h3n>
            <h4>
              <h4n> </h4n>
              <p>[03] 128^b^.^eb^ aṭṭhame taṇhādiṭṭhīhi allīyitabbaṭṭhena ālayoti  pañca kāmaguṇā, sakalameva vā vaṭṭaṃ. āramanti etthāti ārāmo,  ālayo ārāmo etissāti ^b^ālayārāmā^eb^. ālaye ratāti  ^b^ālayaratā^eb^ ^a^M2.0335^ea^. ālaye sammuditāti ^b^ālayasammuditā.  anālaye dhamme^eb^ti ālayapaṭipakkhe vivaṭṭūpanissite ariyadhamme.  ^b^sussūsatī^eb^ti sotukāmo hoti. ^b^sotaṃ odahatī^eb^ti sotaṃ  ṭhapeti. ^b^aññā cittaṃ upaṭṭhapetī^eb^ti ājānanatthāya cittaṃ  paccupaṭṭhapeti. ^b^māno^eb^ti maññanā, maññitabbaṭṭhena vā sakalaṃ  vaṭṭameva. ^b^mānavinaye dhamme^eb^ti mānavinayadhamme.  upasamapaṭipakkho ^b^anupasamo,^eb^ anupasantaṭṭhena vā vaṭṭameva  anupasamo nāma. ^b^opasamike^eb^ti upasamakare vivaṭṭūpanissite.  avijjāya gatā samannāgatāti ^b^avijjāgatā^eb^. avijjaṇḍakosena  pariyonaddhattā aṇḍaṃ viya bhūtāti ^b^aṇḍabhūtā^eb^. samantato  onaddhāti ^b^pariyonaddhā. avijjāvinaye^eb^ti avijjāvinayo  vuccati arahattaṃ, taṃnissite dhamme desiyamāneti attho. iti  ^a^P3.0129^ea^ imasmiṃ sutte catūsu ṭhānesu vaṭṭaṃ, catūsu vivaṭṭaṃ  kathitaṃ. </p>
            </h4>
          </h3>
          <h3>
            <h3n> 9. ānandācchariyasuttavaṇṇanā </h3n>
            <h4>
              <h4n> </h4n>
              <p>[03] 129^b^.^eb^ navame ^a^V2.0331^ea^ ^b^bhikkhuparisā ānandaṃ  dassanāyā^eb^ti ye bhagavantaṃ passitukāmā theraṃ upasaṅkamanti, ye vā  ``āyasmā kirānando samantapāsādiko abhirūpo dassanīyo  bahussuto saṅghasobhano''ti therassa guṇe sutvā āgacchanti, te  sandhāya ``bhikkhuparisā ānandaṃ dassanāya upasaṅkamatī''ti vuttaṃ.  esa nayo sabbattha. ^b^attamanā^eb^ti ``savanena no dassanaṃ  sametī''ti sakamanā tuṭṭhacittā. ^b^dhamma^eb^nti ``kacci, āvuso,  khamanīyaṃ, kacci yāpanīyaṃ, kacci yonisomanasikārakammaṃ karotha,  ācariyupajjhāyavattaṃ pūrethā''ti evarūpaṃ paṭisanthāradhammaṃ. tattha  bhikkhunīsu ``kacci, bhaginiyo, aṭṭha garudhamme samādāya vattathā''ti  idampi nānākaraṇaṃ hoti. upāsakesu ``svāgataṃ, upāsaka, na te  kiñci sīsaṃ vā aṅgaṃ vā rujjati, arogā te puttabhātaro''ti na evaṃ  paṭisanthāraṃ karoti, evaṃ pana karoti -- ``kathaṃ, upāsakā, tīṇi  saraṇāni pañca sīlāni rakkhatha, māsassa aṭṭha uposathe karotha,  mātāpitūnaṃ upaṭṭhānavattaṃ pūretha, dhammikasamaṇabrāhmaṇe paṭijaggathā''ti.  upāsikāsupi eseva nayo. </p>
            </h4>
          </h3>
          <h3>
            <h3n> 10. cakkavattiacchariyasuttavaṇṇanā </h3n>
            <h4>
              <h4n> </h4n>
              <p>[03] 130^b^.^eb^ dasame ^b^khattiyaparisā^eb^ti abhisittā  anabhisittā ca khattiyā ^a^P3.0130^ea^. te hi kira ``rājā  cakkavattī nāma abhirūpo pāsādiko hoti, ākāsena ^a^M2.0336^ea^ vicaranto rajjaṃ  anusāsati, dhammiko dhammarājā''ti tassa guṇakathaṃ sutvā savanena  dassanamhi samente attamanā honti. ^b^bhāsatī^eb^ti ``kathaṃ,  tātā, rājadhammaṃ pūretha, paveṇiṃ rakkhathā''ti paṭisanthāraṃ karoti.  brāhmaṇesu pana ``kathañca, ācariyā, mante vācetha, antevāsikā  mante gaṇhanti, dakkhiṇaṃ vā vatthāni vā sīlaṃ vā labhathā''ti evaṃ  paṭisanthāraṃ karoti. gahapatīsu ``kathaṃ, tātā, na vo rājakulato  daṇḍena vā bandhanena vā pīḷā atthi, sammā devo dhāraṃ  anuppavecchati, sassāni sampajjantī''ti evaṃ paṭisanthāraṃ karoti.  samaṇesu ``kathaṃ, bhante, kacci pabbajitaparikkhārā sulabhā,  samaṇadhamme nappamajjathā''ti evaṃ paṭisanthāraṃ karotīti. </p>
              <p>[06] bhayavaggo tatiyo. </p>
            </h4>
          </h3>
        </h2>
        <h2>
          <h2n> (14) 4. puggalavaggo </h2n>
          <h3>
            <h3n> 1. saṃyojanasuttavaṇṇanā </h3n>
            <h4>
              <h4n> </h4n>
              <p>[03] 131^b^.^eb^ catutthassa ^a^V2.0332^ea^ paṭhame ^b^upapattipaṭilābhiyānī^eb^ti  yehi anantarā upapattiṃ paṭilabhati. ^b^bhavapaṭilābhiyānī^eb^ti  upapattibhavassa paṭilābhāya paccayāni. ^b^sakadāgāmissā^eb^ti idaṃ  appahīnasaṃyojanesu ariyesu uttamakoṭiyā gahitaṃ. yasmā pana  antarāparinibbāyissa antarā upapatti natthi, yaṃ pana so tattha  jhānaṃ samāpajjati, taṃ ^a^P3.0131^ea^ kusalattā ``upapattibhavassa  paccayo'' teva saṅkhyaṃ gacchati. tasmāssa ``upapattipaṭilābhiyāni  saṃyojanāni pahīnāni, bhavapaṭilābhiyāni saṃyojanāni  appahīnānī''ti vuttaṃ. orambhāgiyesu ca appahīnaṃ upādāya  sakadāgāmissa avisesena ``orambhāgiyāni saṃyojanāni  appahīnānī''ti vuttaṃ. sesamettha uttānameva. </p>
            </h4>
          </h3>
          <h3>
            <h3n> 2. paṭibhānasuttavaṇṇanā </h3n>
            <h4>
              <h4n> </h4n>
              <p>[03] 132^b^.^eb^ dutiye ^b^yuttappaṭibhāno no  muttappaṭibhāno^eb^ti pañhaṃ kathento yuttameva katheti, sīghaṃ pana na  katheti, saṇikameva kathetīti attho. iminā nayena sabbapadāni  veditabbāni. </p>
            </h4>
          </h3>
          <h3>
            <h3n> 3. ugghaṭitaññūsuttavaṇṇanā </h3n>
            <h4>
              <h4n> </h4n>
              <p>[03] 133^b^.^eb^ tatiye ^a^M2.0337^ea^ catunnampi puggalānaṃ iminā suttena  viseso veditabbo -- </p>
              <p>[02] ``katamo ca puggalo ugghaṭitaññū, yassa puggalassa  saha udāhaṭavelāya dhammābhisamayo hoti, ayaṃ vuccati puggalo  ^b^ugghaṭitaññū^eb^. katamo ca puggalo vipañcitaññū, yassa  puggalassa vitthārena atthe vibhajiyamāne dhammābhisamayo hoti, ayaṃ  vuccati puggalo ^b^vipañcitaññū^eb^. katamo ca puggalo neyyo,  yassa puggalassa uddesato ^a^V2.0333^ea^ paripucchato yonisomanasikaroto  kalyāṇamitte sevato bhajato payirupāsato anupubbena dhammābhisamayo  hoti, ayaṃ vuccati puggalo ^b^neyyo^eb^. katamo ca puggalo  padaparamo, yassa puggalassa bahumpi suṇato bahumpi bhaṇato bahumpi  dhārayato bahumpi vācayato na tāya jātiyā dhammābhisamayo hoti,  ayaṃ vuccati puggalo ^b^padaparamo''^eb^ti (pu0 pa0 148-151). </p>
            </h4>
          </h3>
          <h3>
            <h3n> 4. uṭṭhānaphalasuttavaṇṇanā </h3n>
            <h4>
              <h4n> </h4n>
              <p>[03] 134^b^.^eb^ catutthe uṭṭhānavīriyeneva divasaṃ vītināmetvā  tassa nissandaphalamattaṃ kiñcideva labhitvā jīvikaṃ kappeti, taṃ pana  uṭṭhānaṃ āgamma kiñci puññaphalaṃ nappaṭilabhati ^a^P3.0132^ea^,  ayaṃ ^b^uṭṭhānaphalūpajīvī na kammaphalūpajīvī^eb^ nāma.  cātumahārājike pana deve ādiṃ katvā sabbepi devā uṭṭhānavīriyena  vinā puññaphalasseva upajīvanato ^b^kammaphalūpajīvino na  uṭṭhānaphalūpajīvino^eb^ nāma. rājarājamahāmattādayo  ^b^uṭṭhānaphalūpajīvino ca kammaphalūpajīvino ca^eb^. nerayikasattā  ^b^neva uṭṭhānaphalūpajīvino na kammaphalūpajīvino^eb^. imasmiṃ sutte  puññaphalameva kammaphalanti adhippetaṃ, tañca tesaṃ natthi. </p>
            </h4>
          </h3>
          <h3>
            <h3n> 5. sāvajjasuttavaṇṇanā </h3n>
            <h4>
              <h4n> </h4n>
              <p>[03] 135^b^.^eb^ pañcame paṭhamo andhabālaputhujjano, dutiyo  antarantarā kusalakārako lokiyaputhujjano, tatiyo sotāpanno,  sakadāgāmianāgāminopi ^a^M2.0338^ea^ eteneva saṅgahitā. catuttho khīṇāsavo.  so hi ekanteneva anavajjo. </p>
            </h4>
          </h3>
          <h3>
            <h3n> 6-7. sīlasuttādivaṇṇanā </h3n>
            <h4>
              <h4n> </h4n>
              <p>[03] 136-137^b^.^eb^ chaṭṭhe paṭhamo lokiyamahājano, dutiyo  sukkhavipassako sotāpanno ca sakadāgāmī ca, tatiyo anāgāmī.  so hi yasmā taṅkhaṇikampi upapattinimittakaṃ jhānaṃ paṭilabhatiyeva,  tasmā sukkhavipassakopi samādhismiṃ paripūrakārīyeva. catuttho  khīṇāsavoyeva ^a^V2.0334^ea^. so hi sabbesaṃ sīlādipaccanīkānaṃ pahīnattā  sabbattha paripūrakārī nāma. sattamepi chaṭṭhe vuttanayeneva  puggalaparicchedo veditabbo. </p>
            </h4>
          </h3>
          <h3>
            <h3n> 8. nikaṭṭhasuttavaṇṇanā </h3n>
            <h4>
              <h4n> </h4n>
              <p>[03] 138^b^.^eb^ aṭṭhame ^b^nikaṭṭhakāyo^eb^ti niggatakāyo.  ^b^anikaṭṭhacitto^eb^ti anupaviṭṭhacitto. kāyeneva gāmato nikkhanto,  cittena araññe vasantopi gāmameva paviṭṭhoti vuttaṃ hoti. iminā  nayena sabbattha attho veditabbo. </p>
            </h4>
          </h3>
          <h3>
            <h3n> 9. dhammakathikasuttavaṇṇanā </h3n>
            <h4>
              <h4n> </h4n>
              <p>[03] 139^b^.^eb^ navame ^b^asahita^eb^nti atthena asaṃyuttaṃ.  ^b^na kusalā hotī^eb^ti na chekā hoti. ^b^sahitāsahitassā^eb^ti  ^a^P3.0133^ea^ atthanissitassa vā anissitassa vā. evaṃ  sabbattha attho veditabbo. </p>
            </h4>
          </h3>
          <h3>
            <h3n> 10. vādīsuttavaṇṇanā </h3n>
            <h4>
              <h4n> </h4n>
              <p>[03] 140^b^.^eb^ dasame ^b^atthato pariyādānaṃ gacchatī^eb^ti  aṭṭhakathaṃ pucchito pariyādānaṃ parikkhayaṃ gacchati, kathetuṃ na sakkoti.  ^b^no byañjanato^eb^ti byañjanaṃ panassa pavattati na pariyādiyati.  eseva nayo sabbatthāti. </p>
              <p>[06] puggalavaggo catuttho. </p>
            </h4>
          </h3>
        </h2>
        <h2>
          <h2n> (15) 5. ābhāvaggo </h2n>
          <h3>
            <h3n> 1. ābhāsuttavaṇṇanā </h3n>
            <h4>
              <h4n> </h4n>
              <p>[03] 141^b^.^eb^ pañcamassa ^a^V2.0335^ea^ ^a^M2.0339^ea^ paṭhame ābhāsanavasena candova  ^b^candābhā^eb^. sesapadesupi eseva nayo. </p>
            </h4>
          </h3>
          <h3>
            <h3n> 2-5. pabhāsuttādivaṇṇanā </h3n>
            <h4>
              <h4n> </h4n>
              <p>[03] 142-145^b^.^eb^ dutiyādīsupi pabhāsanavasena candova  ^b^candappabhā^eb^. ālokanavasena candova ^b^candāloko^eb^.  obhāsanavasena candova ^b^candobhāso^eb^. pajjotanavasena candova  ^b^candapajjoto^eb^ti. evaṃ sabbapadesupi attho veditabbo. </p>
            </h4>
          </h3>
          <h3>
            <h3n> 6. paṭhamakālasuttavaṇṇanā </h3n>
            <h4>
              <h4n> </h4n>
              <p>[03] 146^b^.^eb^ chaṭṭhe ^b^kālā^eb^ti yuttappayuttakālā.  ^b^kālena dhammassavana^eb^nti yuttappayuttakāle dhammassavanaṃ.  ^b^dhammasākacchā^eb^ti pañhapucchanavissajjanavasena pavattā saṃsandanakathā. </p>
            </h4>
          </h3>
          <h3>
            <h3n> 7. dutiyakālasuttavaṇṇanā </h3n>
            <h4>
              <h4n> </h4n>
              <p>[03] 147^b^.^eb^ sattame ^b^kālā^eb^ti tasmiṃ tasmiṃ kāle  dhammassavanādivasena pavattānaṃ kusaladhammānaṃ etaṃ adhivacanaṃ. te  bhāviyanti ceva anuparivattiyanti ca. ^b^āsavānaṃ^eb^ ^a^P3.0134^ea^  ^b^khaya^eb^nti arahattaṃ. aṭṭhamaṃ uttānatthameva. </p>
            </h4>
          </h3>
          <h3>
            <h3n> 9-10. sucaritasuttādivaṇṇanā </h3n>
            <h4>
              <h4n> </h4n>
              <p>[03] 149-150^b^.^eb^ navame ^a^V2.0336^ea^ ^b^saṇhā vācā^eb^ti mudukavācā.  ^b^mantabhāsā^eb^ti mantasaṅkhātāya paññāya paricchinditvā  kathitakathā. dasame ^b^sīlasāro^eb^ti sārasampāpakaṃ sīlaṃ.  sesesupi eseva nayo. </p>
              <p>[06] ābhāvaggo pañcamo. </p>
              <p>[06] tatiyapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 4. catutthapaṇṇāsakaṃ </h1n>
        <h2>
          <h2n> (16) 1. indriyavaggo </h2n>
          <h3>
            <h3n> 1. indriyasuttādivaṇṇanā </h3n>
            <h4>
              <h4n> </h4n>
              <p>[03] 151^b^.^eb^ catutthassa ^a^V2.0337^ea^ ^a^M2.0340^ea^ paṭhame saddhādhurena indaṭṭhaṃ karotīti  ^b^saddhindriyaṃ^eb^. sesesupi eseva nayo. dutiye assaddhiye  akampanaṭṭhena ^b^saddhābalaṃ^eb^. sesesupi eseva nayo. tatiye  ^b^anavajjabala^eb^nti niddosabalaṃ. ^b^saṅgahabala^eb^nti  saṅgaṇhitabbayuttakānaṃ saṅgaṇhanabalaṃ. catutthapañcamāni uttānāneva. </p>
            </h4>
          </h3>
          <h3>
            <h3n> 6. kappasuttavaṇṇanā </h3n>
            <h4>
              <h4n> </h4n>
              <p>[03] 156^b^.^eb^ chaṭṭhe ^b^saṃvaṭṭatī^eb^ti ettha ^b^tayo saṃvaṭṭā^eb^  āposaṃvaṭṭo, tejosaṃvaṭṭo, vāyosaṃvaṭṭoti. ^b^tisso saṃvaṭṭasīmā^eb^  ābhassarā, subhakiṇhā, vehapphalāti. yadā kappo tejena saṃvaṭṭati,  ābhassarato heṭṭhā agginā ḍayhati. yadā āpena saṃvaṭṭati,  subhakiṇhato heṭṭhā udakena vilīyati. yadā vātena ^a^P3.0135^ea^  saṃvaṭṭati, vehapphalato heṭṭhā vātena viddhaṃsati. vitthārato  pana sadāpi ekaṃ buddhakkhettaṃ vinassati. ayamettha saṅkhepo,  vitthārakathā pana visuddhimagge (visuddhi0 2.403-404 ādayo)  vuttanayeneva veditabbā. </p>
            </h4>
          </h3>
          <h3>
            <h3n> 7. rogasuttavaṇṇanā </h3n>
            <h4>
              <h4n> </h4n>
              <p>[03] 157^b^.^eb^ sattame ^b^vighātavā^eb^ti mahicchāpaccayena  vighātena dukkhena samannāgato. ^b^asantuṭṭho^eb^ti catūsu paccayesu  tīhi santosehi asantuṭṭho. ^b^anavaññappaṭilābhāyā^eb^ti parehi  anavajānanassa paṭilābhatthāya.  ^b^lābhasakkārasilokappaṭilābhāyā^eb^ti susaṅkhatacatupaccayasaṅkhātassa  lābhasakkārassa ^a^V2.0338^ea^ ceva vaṇṇabhaṇanasaṅkhātassa silokassa ca  paṭilābhatthāya. ^b^saṅkhāya kulāni upasaṅkamatī^eb^ti ``iti maṃ  ete jānissantī''ti jānanatthāya kulāni upasaṅkamati.  sesapadesupi eseva nayo. </p>
            </h4>
          </h3>
          <h3>
            <h3n> 8. parihānisuttavaṇṇanā </h3n>
            <h4>
              <h4n> </h4n>
              <p>[03] 158^b^.^eb^ aṭṭhame ^a^M2.0341^ea^ ^b^gambhīresū^eb^ti atthagambhīresu.  ^b^ṭhānāṭhānesū^eb^ti kāraṇākāraṇesu. ^b^na kamatī^eb^ti nāvagāhati  nappavattati. ^b^paññācakkhū^eb^ti ettha uggahaparipucchāpaññāpi  vaṭṭati, sammasanappaṭivedhapaññāpi vaṭṭatiyeva. </p>
            </h4>
          </h3>
          <h3>
            <h3n> 9. bhikkhunīsuttavaṇṇanā </h3n>
            <h4>
              <h4n> </h4n>
              <p>[03] 159^b^.^eb^ navame ^b^ehi tva^eb^nti there paṭibaddhacittā taṃ  pahiṇituṃ evamāha. ^b^sasīsaṃ pārupitvā^eb^ti saha sīsena kāyaṃ  pārupitvā. ^b^mañcake nipajjī^eb^ti vegena mañcakaṃ paññāpetvā tattha  nipajji. ^b^etadavocā^eb^ti ^a^P3.0136^ea^ tassākāraṃ  sallakkhetvā lobhappahānatthāya saṇheneva asubhakathaṃ kathetuṃ etaṃ avoca.  ^b^āhārasambhūto^eb^ti āhārena sambhūto āhāraṃ nissāya vaḍḍhito.  ^b^āhāraṃ nissāya āhāraṃ pajahatī^eb^ti paccuppannaṃ kabaḷīkārāhāraṃ  nissāya taṃ evaṃ yoniso sevamāno pubbakammasaṅkhātaṃ āhāraṃ  pajahati. paccuppannepi pana kabaḷīkārāhāre nikantitaṇhā pajahitabbā.</p>
              <p>[03] ^b^taṇhaṃ pajahatī^eb^ti idāni evaṃ pavattaṃ paccuppannataṇhaṃ  nissāya vaṭṭamūlikaṃ pubbataṇhaṃ pajahati. ayaṃ pana paccuppannataṇhā  kusalā akusalāti? akusalā. sevitabbā na sevitabbāti?  sevitabbā. paṭisandhiṃ ākaḍḍhati nākaḍḍhatīti? nākaḍḍhati.  etissāpi pana paccuppannāya sevitabbataṇhāya nikanti pajahitabbāyeva.  ^b^so hi nāma āyasmā āsavānaṃ khayā upasampajja  viharissati, kimaṅgaṃ panāha^eb^nti ettha ^b^kimaṅgaṃ panā^eb^ti  kāraṇaparivitakkanametaṃ. idaṃ vuttaṃ hoti -- so āyasmā arahattaphalaṃ  sacchikatvā viharissati, ahaṃ kena kāraṇena na sacchikatvā  viharissāmi. sopi hi āyasmā sammāsambuddhasseva putto, ahampi  sammāsambuddhasseva putto, mayhampetaṃ uppajjissatīti. ^b^mānaṃ  nissāyā^eb^ti idaṃ evaṃ uppannasevitabbamānaṃ ^a^V2.0339^ea^ nissāya. ^b^mānaṃ^eb^  ^a^P3.0137^ea^ ^b^pajahatī^eb^ti vaṭṭamūlakaṃ pubbamānaṃ pajahati.  yaṃ nissāya panesa taṃ pajahati, sopi taṇhā viya akusalo ceva  sevitabbo ca, no ca paṭisandhiṃ ākaḍḍhati. nikanti pana  tasmimpi pajahitabbāva.</p>
              <p>[03] ^b^setughāto^eb^ ^a^M2.0342^ea^ ^b^vutto bhagavatā^eb^ti padaghāto paccayaghāto buddhena  bhagavatā kathito. iti imehi catūhi aṅgehi there desanaṃ vinivaṭṭente  tassā bhikkhuniyā theraṃ ārabbha uppanno chandarāgo apagañchi.  sāpi theraṃ khamāpetuṃ accayaṃ desesi, theropissā paṭiggaṇhi. taṃ  dassetuṃ ^b^atha kho sā bhikkhunī^eb^tiādi vuttaṃ. </p>
            </h4>
          </h3>
          <h3>
            <h3n> 10. sugatavinayasuttavaṇṇanā </h3n>
            <h4>
              <h4n> </h4n>
              <p>[03] 160^b^.^eb^ dasame ^b^duggahita^eb^nti uppaṭipāṭiyā gahitaṃ.  ^b^pariyāpuṇantī^eb^ti vaḷañjenti kathenti. ^b^padabyañjanehī^eb^ti  ettha padameva atthassa byañjanato byañjananti vuttaṃ.  ^b^dunnikkhittassā^eb^ti duṭṭhu nikkhittassa uppaṭipāṭiyā ṭhapitassa.  ^b^atthopi dunnayo hotī^eb^ti aṭṭhakathā nīharitvā kathetuṃ na sakkā  hoti. ^b^chinnamūlako^eb^ti mūlabhūtānaṃ bhikkhūnaṃ upacchinnattā  chinnamūlako. ^b^appaṭisaraṇo^eb^ti appatiṭṭho. ^b^bāhulikā^eb^ti  paccayabāhullāya paṭipannā. ^b^sāthalikā^eb^ti tisso sikkhā  sithilaggahaṇena gaṇhanakā. ^b^okkamane^eb^ ^a^P3.0138^ea^  ^b^pubbaṅgamā^eb^ti pañca nīvaraṇāni avagamanato okkamananti  vuccanti, tattha pubbaṅgamāti attho. ^b^paviveke^eb^ti tividhe viveke.  ^b^nikkhittadhurā^eb^ti nibbīriyā. iminā nayena pana sabbattha  attho veditabbo. </p>
              <p>[06] indriyavaggo paṭhamo. </p>
            </h4>
          </h3>
        </h2>
        <h2>
          <h2n> (17) 2. paṭipadāvaggo </h2n>
          <h3>
            <h3n> 1. saṃkhittasuttavaṇṇanā </h3n>
            <h4>
              <h4n> </h4n>
              <p>[03] 161^b^.^eb^ dutiyassa ^a^V2.0340^ea^ paṭhame sukhapaṭikkhepena dukkhā  paṭipajjitabbato paṭipadā etissāti ^b^dukkhāpaṭipadā^eb^.  asīghappavattitāya garubhāvena dandhā abhiññā etissāti  ^b^dandhābhiññā^eb^. imināva nayena sabbapadesu attho veditabbo. </p>
            </h4>
          </h3>
          <h3>
            <h3n> 2. vitthārasuttavaṇṇanā </h3n>
            <h4>
              <h4n> </h4n>
              <p>[03] 162^b^.^eb^ dutiye ^a^M2.0343^ea^ ^b^abhikkhaṇa^eb^nti abhiṇhaṃ.  ^b^ānantariya^eb^nti anantaravipākadāyakaṃ maggasamādhiṃ.  ^b^āsavānaṃ khayāyā^eb^ti arahattaphalatthāya. ^b^pañcindriyānī^eb^ti  vipassanāpañcamakāni pañcindriyāni. ^b^paññindriya^eb^nti hi  ettha vipassanāpaññāva paññindriyanti adhippetaṃ. sesamettha  pāḷivasena uttānameva.</p>
              <p>[03] imāsaṃ pana paṭipadānaṃ ayaṃ āvibhāvakathā -- idha bhikkhu  pubbe akatābhiniveso pubbabhāge rūpapariggahe kilamati, arūpapariggahe  kilamati, paccayapariggahe kilamati, tīsu addhāsu kilamati,  maggāmagge kilamati. evaṃ pañcasu ^a^P3.0139^ea^ ṭhānesu  kilamanto vipassanaṃ pāpuṇāti. vipassanaṃ patvāpi  udayabbayānupassane, bhaṅgānupassane, bhayatupaṭṭhāne, ādīnavānupassane,  nibbidānupassane, muccitukamyatāñāṇe, saṅkhārupekkhāñāṇe,  anulomañāṇe, gotrabhuñāṇeti imesu navasu vipassanāñāṇesupi  kilamitvāva lokuttaramaggaṃ pāpuṇāti. tassa so lokuttaramaggo evaṃ  dukkhena garubhāvena sacchikatattā dukkhapaṭipado dandhābhiñño nāma  jāto. yo pana pubbabhāge pañcasu ñāṇesu kilamanto aparabhāge  navasu vipassanāñāṇesu akilamitvāva maggaṃ sacchikaroti, tassa so  maggo evaṃ dukkhena agarubhāvena sacchikatattā dukkhapaṭipado  khippābhiñño nāma jāto. iminā upāyena itarāpi dve veditabbā.</p>
              <p>[03] goṇapariyesakaupamāhi ^a^V2.0341^ea^ cetā vibhāvetabbā -- ekassa hi  purisassa cattāro goṇā palāyitvā aṭaviṃ paviṭṭhā. so sakaṇṭake  sagahane vane te pariyesanto gahanamaggeneva kicchena kasirena gantvā  gahanaṭṭhāneyeva nilīne goṇepi kicchena kasirena addasa. eko  kicchena gantvā abbhokāse ṭhite khippameva addasa. aparo  abbhokāsamaggena sukhena gantvā gahanaṭṭhāne nilīne kicchena kasirena  addasa. aparo abbhokāsamaggeneva sukhena gantvā abbhokāse ṭhiteyeva  khippaṃ addasa. tattha cattāro goṇā viya cattāro ariyamaggā  daṭṭhabbā, goṇapariyesako puriso viya yogāvacaro, gahanamaggena  kicchena kasirena ^a^P3.0140^ea^ gamanaṃ viya pubbabhāge pañcasu  ñāṇesu kilamato dukkhāpaṭipadā. gahanaṭṭhāne nilīnānaṃ kiccheneva  dassanaṃ viya aparabhāge navasu ñāṇesu kilamantassa ^a^M2.0344^ea^ ariyamaggānaṃ  dassanaṃ. iminā upāyena sesaupamāpi yojetabbā. </p>
            </h4>
          </h3>
          <h3>
            <h3n> 3. asubhasuttavaṇṇanā </h3n>
            <h4>
              <h4n> </h4n>
              <p>[03] 163^b^.^eb^ tatiye ^b^asubhānupassī kāye viharatī^eb^ti  attano karajakāye ``yathā etaṃ, tathā ida''nti iminā nayena  bahiddhā diṭṭhānaṃ dasannaṃ asubhānaṃ upasaṃharaṇavasena asubhānupassī  viharati, attano kāyaṃ asubhato paṭikūlato ñāṇena passatīti attho.  ^b^āhāre paṭikūlasaññī^eb^ti navannaṃ pāṭikulyānaṃ vasena  kabaḷīkārāhāre paṭikūlasaññī. ^b^sabbaloke anabhiratisaññī^eb^ti  sabbasmimpi tedhātuke lokasannivāse anabhiratāya ukkaṇṭhitasaññāya  samannāgato. ^b^sabbasaṅkhāresu aniccānupassī^eb^ti sabbepi  tebhūmakasaṅkhāre aniccato anupassanto. ^b^maraṇasaññā^eb^ti maraṇaṃ  ārabbha uppannasaññā. ^b^ajjhattaṃ sūpaṭṭhitā hotī^eb^ti niyakajjhatte  suṭṭhu upaṭṭhitā hoti. ettāvatā balavavipassanā kathitā.  ^b^sekhabalānī^eb^ti sikkhanakānaṃ balāni. sesamettha pāḷivasena  uttānameva. ``asubhānupassī''tiādīni pana dukkhāya paṭipadāya  dassanatthaṃ vuttāni, paṭhamajjhānādīni sukhāya. asubhādīni hi  paṭikūlārammaṇāni, tesu pana pakatiyāva sampiyāyamānaṃ cittaṃ  allīyati. tasmā tāni bhāvento dukkhapaṭipadaṃ paṭipanno nāma hoti.  paṭhamajjhānādīni paṇītasukhāni ^a^P3.0141^ea^, tasmā tāni  paṭipanno sukhapaṭipadaṃ paṭipanno nāma hoti.</p>
              <p>[03] ayaṃ panettha sabbasādhāraṇā upamā -- saṅgāmāvacarapuriso hi  phalakakoṭṭhakaṃ katvā pañcāvudhāni ^a^V2.0342^ea^ sannayhitvā saṅgāmaṃ pavisati, so  antarā vissamitukāmo phalakakoṭṭhakaṃ pavisitvā vissamati ceva  pānabhojanādīni ca paṭisevati. tato puna saṅgāmaṃ pavisitvā kammaṃ  karoti. tattha saṅgāmo viya kilesasaṅgāmo daṭṭhabbo, phalakakoṭṭhako  viya pañcanissayabalāni, saṅgāmapavisanapuriso viya yogāvacaro,  pañcāvudhasannāho viya vipassanāpañcamāni indriyāni, saṅgāmaṃ  pavisanakālo viya vipassanāya kammakaraṇakālo, vissamitukāmassa  phalakakoṭṭhakaṃ pavisitvā vissamanapānabhojanāni paṭisevanakālo viya  ^a^M2.0345^ea^ vipassanāya kammaṃ karontassa cittuppādassa nirassādakkhaṇe pañca  balāni nissāya cittaṃ sampahaṃsanakālo, vissamitvā khāditvā  pivitvā ca puna saṅgāmassa pavisanakālo viya pañcahi balehi cittaṃ  sampahaṃsetvā puna vipassanāya kammaṃ karontassa vivaṭṭetvā  arahattaggahaṇakālo veditabbo. imasmiṃ pana sutte balāni ceva  indriyāni ca missakāneva kathitānīti. </p>
            </h4>
          </h3>
          <h3>
            <h3n> 4. paṭhamakhamasuttavaṇṇanā </h3n>
            <h4>
              <h4n> </h4n>
              <p>[03] 164^b^.^eb^ catutthe ^b^akkhamā^eb^ti anadhivāsikapaṭipadā.  ^b^khamā^eb^ti adhivāsikapaṭipadā. ^b^damā^eb^ti  indriyadamanapaṭipadā. ^b^samā^eb^ti akusalavitakkānaṃ  vūpasamanapaṭipadā. ^b^rosantaṃ paṭirosatī^eb^ti ghaṭṭentaṃ paṭighaṭṭeti.  ^b^bhaṇḍantaṃ^eb^ ^a^P3.0142^ea^ ^b^paṭibhaṇḍatī^eb^ti paharantaṃ  paṭipaharati. pañcamachaṭṭhāni uttānatthāneva. </p>
            </h4>
          </h3>
          <h3>
            <h3n> 7. mahāmoggallānasuttavaṇṇanā </h3n>
            <h4>
              <h4n> </h4n>
              <p>[03] 167^b^.^eb^ sattame mahāmoggallānattherassa heṭṭhimā tayo  maggā sukhapaṭipadā dandhābhiññā ahesuṃ, arahattamaggo dukkhapaṭipado  khippābhiñño. tasmā evamāha -- ``yāyaṃ paṭipadā dukkhā  khippābhiññā, imaṃ me paṭipadaṃ āgamma anupādāya āsavehi cittaṃ  vimutta''nti. </p>
            </h4>
          </h3>
          <h3>
            <h3n> 8. sāriputtasuttavaṇṇanā </h3n>
            <h4>
              <h4n> </h4n>
              <p>[03] 168^b^.^eb^ aṭṭhame dhammasenāpatittherassa heṭṭhimā tayo maggā  sukhapaṭipadā dandhābhiññā, arahattamaggo ^a^V2.0343^ea^ sukhapaṭipado khippābhiñño.  tasmā ``yāyaṃ paṭipadā sukhā khippābhiññā''ti āha. imesu pana  dvīsupi suttesu missikāva paṭipadā kathitāti veditabbā. </p>
            </h4>
          </h3>
          <h3>
            <h3n> 9. sasaṅkhārasuttavaṇṇanā </h3n>
            <h4>
              <h4n> </h4n>
              <p>[03] 169^b^.^eb^ navame paṭhamadutiyapuggalā sukkhavipassakā  sasaṅkhārena sappayogena saṅkhāranimittaṃ upaṭṭhapenti. tesu eko  vipassanindriyānaṃ balavattā idheva kilesaparinibbānena  parinibbāyati, eko indriyānaṃ dubbalatāya ^a^M2.0346^ea^ idha asakkonto anantare  attabhāve tadeva mūlakammaṭṭhānaṃ paṭilabhitvā sasaṅkhārena sappayogena  saṅkhāranimittaṃ upaṭṭhapetvā kilesaparinibbānena parinibbāyati,  tatiyacatutthā samathayānikā. tesaṃ eko asaṅkhārena appayogena  indriyānaṃ balavattā idheva kilese khepeti, eko indriyānaṃ dubbalattā  idha asakkonto anantare attabhāve tadeva mūlakammaṭṭhānaṃ paṭilabhitvā  asaṅkhārena appayogena kilese khepetīti veditabbo. </p>
            </h4>
          </h3>
          <h3>
            <h3n> 10. yuganaddhasuttavaṇṇanā </h3n>
            <h4>
              <h4n> </h4n>
              <p>[03] 170^b^.^eb^ dasame ^b^samathapubbaṅgama^eb^nti samathaṃ pubbaṅgamaṃ  purecārikaṃ katvā. ^b^maggo sañjāyatī^eb^ti paṭhamo lokuttaramaggo  nibbattati. ^b^so^eb^ ^a^P3.0143^ea^ ^b^taṃ magga^eb^nti  ekacittakkhaṇikamaggassa āsevanādīni nāma natthi, dutiyamaggādayo  pana uppādento tameva āsevati bhāveti bahulīkarotīti vuccati.  ^b^vipassanāpubbaṅgama^eb^nti vipassanaṃ pubbaṅgamaṃ purecārikaṃ katvā  samathaṃ bhāveti, pakatiyā vipassanālābhī vipassanāya ṭhatvā samādhiṃ  uppādetīti attho.</p>
              <p>[03] ^b^yuganaddhaṃ bhāvetī^eb^ti yuganaddhaṃ katvā bhāveti. tattha teneva  cittena samāpattiṃ samāpajjitvā teneva saṅkhāre sammasituṃ na sakkā.  ayaṃ pana yāvatā samāpattiyo samāpajjati, tāvatā saṅkhāre  sammasati. yāvatā saṅkhāre sammasati, tāvatā samāpattiyo  samāpajjati. kathaṃ? paṭhamajjhānaṃ samāpajjati, tato vuṭṭhāya saṅkhāre  sammasati, saṅkhāre sammasitvā dutiyajjhānaṃ samāpajjati. tato  vuṭṭhāya puna saṅkhāre sammasati. saṅkhāre sammasitvā  ^a^V2.0344^ea^ tatiyajjhānaṃ...pe0... nevasaññānāsaññāyatanasamāpattiṃ samāpajjati,  tato vuṭṭhāya saṅkhāre sammasati. evamayaṃ samathavipassanaṃ yuganaddhaṃ  bhāveti nāma.</p>
              <p>[03] ^b^dhammuddhaccaviggahita^eb^nti samathavipassanādhammesu  dasavipassanupakkilesasaṅkhātena uddhaccena viggahitaṃ, suggahitanti  attho. ^b^so, āvuso, samayo^eb^ti iminā sattannaṃ sappāyānaṃ  paṭilābhakālo kathito. ^b^yaṃ taṃ citta^eb^nti yasmiṃ samaye taṃ  vipassanāvīthiṃ okkamitvā pavattaṃ cittaṃ. ^b^ajjhattameva^eb^  ^a^M2.0347^ea^ ^b^santiṭṭhatī^eb^ti vipassanāvīthiṃ paccottharitvā ^a^P3.0144^ea^  tasmiṃyeva gocarajjhattasaṅkhāte ārammaṇe santiṭṭhati.  ^b^sannisīdatī^eb^ti ārammaṇavasena sammā nisīdati. ^b^ekodi  hotī^eb^ti ekaggaṃ hoti. ^b^samādhiyatī^eb^ti sammā ādhiyati  suṭṭhapitaṃ hoti. sesamettha uttānatthameva. </p>
              <p>[06] paṭipadāvaggo dutiyo. </p>
            </h4>
          </h3>
        </h2>
        <h2>
          <h2n> (18) 3. sañcetaniyavaggo </h2n>
          <h3>
            <h3n> 1. cetanāsuttavaṇṇanā </h3n>
            <h4>
              <h4n> </h4n>
              <p>[03] 171^b^.^eb^ tatiyassa ^a^V2.0345^ea^ paṭhame ^b^kāye^eb^ti kāyadvāre,  kāyaviññattiyā satīti attho. ^b^kāyasañcetanāhetū^eb^tiādīsu  kāyasañcetanā nāma kāyadvāre cetanā pakappanā. sā aṭṭha  kāmāvacarakusalavasena aṭṭhavidhā, akusalavasena dvādasavidhāti  vīsatividhā. tathā vacīsañcetanā, tathā manosañcetanā. apicettha  nava mahaggatacetanāpi labbhanti. ^b^kāyasañcetanāhetū^eb^ti  kāyasañcetanāpaccayā. ^b^uppajjati ajjhattaṃ sukhadukkha^eb^nti  aṭṭhakusalakammapaccayā niyakajjhatte sukhaṃ uppajjati,  dvādasākusalakammapaccayā dukkhaṃ. sesadvāresupi eseva nayo.  ^b^avijjāpaccayāvā^eb^ti avijjākāraṇeneva. sace hi avijjā  chādayamānā paccayo hoti, evaṃ sante tīsu dvāresu sukhadukkhānaṃ  paccayabhūtā cetanā uppajjati. iti mūlabhūtāya avijjāya vasenetaṃ  vuttaṃ.</p>
              <p>[03] ^b^sāmaṃ vā^eb^tiādīsu parehi anāṇatto sayameva  abhisaṅkharonto ^a^P3.0145^ea^ sāmaṃ kāyasaṅkhāraṃ  abhisaṅkharoti nāma. yaṃ pana pare samādapetvā āṇāpetvā kārenti,  tassa taṃ kāyasaṅkhāraṃ pare abhisaṅkharonti nāma. yo pana kusalaṃ  kusalanti akusalaṃ akusalanti kusalavipākaṃ kusalavipākoti  akusalavipākaṃ akusalavipākoti jānanto kāyadvāre vīsatividhaṃ  kāyasaṅkhāraṃ abhisaṅkharoti, ayaṃ sampajāno abhisaṅkharoti nāma.  yo evaṃ ajānanto abhisaṅkharoti, ayaṃ asampajāno  abhisaṅkharoti nāma. sesadvāresupi eseva nayo.</p>
              <p>[03] tattha ^a^M2.0348^ea^ asampajānakammaṃ evaṃ veditabbaṃ -- daharadārakā  ``mātāpitūhi kataṃ karomā''ti cetiyaṃ vandanti, pupphapūjaṃ karonti,  bhikkhusaṅghaṃ vandanti, tesaṃ kusalanti ajānantānampi taṃ kusalameva  hoti. tathā migapakkhiādayo tiracchānā dhammaṃ suṇanti, saṅghaṃ  vandanti, cetiyaṃ vandanti, tesaṃ jānantānampi ajānantānampi taṃ  kusalameva hoti. daharadārakā pana mātāpitaro hatthapādehi paharanti,  bhikkhūnaṃ talasattikaṃ uggiranti, daṇḍaṃ khipanti, akkosanti  ^a^V2.0346^ea^. gāviyo bhikkhusaṅghaṃ anubandhanti, sunakhā anubandhanti, ḍaṃsanti,  sīhabyagghādayo anubandhanti, jīvitā voropenti. tesaṃ  jānantānampi ajānantānampi akusalakammaṃ hotīti veditabbaṃ.</p>
              <p>[03] idāni tīsupi dvāresu āyūhanacetanā samodhānetabbā.  seyyathidaṃ -- kāyadvāre sayaṃkatamūlikā vīsati cetanā,  āṇattimūlikā vīsati, sampajānamūlikā vīsati, asampajānamūlikā  vīsatīti asīti cetanā honti, tathā vacīdvāre. manodvāre  ^a^P3.0146^ea^ pana ekekasmimpi vikappe ekūnatiṃsa katvā  satañca soḷasa ca honti. iti sabbāpi tīsu dvāresu dve satāni  chasattati ca cetanā. tā sabbāpi saṅkhārakkhandhoteva saṅkhaṃ  gacchanti, taṃsampayutto vedayitākāro vedanākkhandho, sañjānanākāro  saññākkhandho, cittaṃ viññāṇakkhandho, kāyo upādārūpaṃ, tassa  paccayā catasso dhātuyo cattāri bhūtānīti ime pañcakkhandhā  dukkhasaccaṃ nāma.</p>
              <p>[03] ^b^imesu, bhikkhave, dhammesu avijjā anupatitā^eb^ti imesu  vuttappabhedesu cetanādhammesu avijjā sahajātavasena ca upanissayavasena  ca anupatitā. evaṃ vaṭṭañceva vaṭṭamūlikā ca avijjā dassitā hoti.</p>
              <p>[03] ettāvatā vipassanaṃ vaḍḍhetvā arahattaṃ pattassa khīṇāsavassa  idāni thutiṃ karonto ^b^avijjāyatveva  asesavirāganirodhā^eb^tiādimāha. tattha ^b^asesavirāganirodhā^eb^ti  asesavirāgena ceva asesanirodhena ca. ^b^so kāyo na hotī^eb^ti  khīṇāsavassa kāyena karaṇakammaṃ paññāyati, cetiyaṅgaṇasammajjanaṃ  bodhiyaṅgaṇasammajjanaṃ abhikkamanaṃ paṭikkamanaṃ vattānuvattakaraṇanti  evamādi. kāyadvāre panassa vīsati cetanā avipākadhammataṃ  ^a^M2.0349^ea^ āpajjanti. tena vuttaṃ -- ``so kāyo na hoti, yaṃ paccayāssa taṃ  uppajjati ajjhattaṃ sukhadukkha''nti. kāyadvārappavattā hi cetanā idha  kāyoti adhippetā. sesadvayepi eseva nayo.  ^b^khetta^eb^ntiādīnipi ^a^P3.0147^ea^ kusalākusalakammasseva  nāmāni. tañhi vipākassa viruhanaṭṭhānaṭṭhena khettaṃ, patiṭṭhānaṭṭhena vatthu,  kāraṇaṭṭhena āyatanaṃ, adhikaraṇaṭṭhena adhikaraṇanti vuccati.</p>
              <p>[03] iti satthā ettakena ṭhānena tīhi dvārehi āyūhitakammaṃ  dassetvā idāni tassa kammassa ^a^V2.0347^ea^ vipaccanaṭṭhānaṃ dassetuṃ ^b^cattārome  bhikkhave^eb^tiādimāha. tattha ^b^attabhāvappaṭilābhā^eb^ti  paṭiladdhāttabhāvā. ^b^attasañcetanā kamatī^eb^ti attanā  pakappitacetanā vahati pavattati.</p>
              <p>[03] ^b^attasañcetanāhetu tesaṃ sattānaṃ tamhā kāyā cuti  hotī^eb^tiādīsu khiḍḍāpadosikā devā ^b^attasañcetanāhetu^eb^ cavanti.  tesañhi nandanavanacittalatāvanaphārusakavanādīsu  dibbaratisamappitānaṃ kīḷantānaṃ pānabhojane sati sammussati, te  āhārupacchedena ātape khittamālā viya milāyanti. manopadosikā  devā ^b^parasañcetanāhetu^eb^ cavanti, ete cātumahārājikā devā.  tesu kira eko devaputto ``nakkhattaṃ kīḷissāmī''ti saparivāro  rathena vīthiṃ paṭipajjati. athañño nikkhamanto taṃ purato gacchantaṃ  disvā ``kiṃ, bho, ayaṃ kapaṇo adiṭṭhapubbaṃ viya etaṃ disvā  pītiyā uddhumāto viya gajjamāno viya ca gacchatī''ti kujjhati.  purato gacchantopi nivattitvā taṃ kuddhaṃ disvā kuddhā nāma suvijānā  hontīti kuddhabhāvamassa ñatvā ``tvaṃ kuddho ^a^P3.0148^ea^ mayhaṃ  kiṃ karissasi, ayaṃ sampatti mayā dānasīlādīnaṃ vasena laddhā, na  tuyhaṃ vasenā''ti paṭikujjhati. ekasmiñhi kuddhe itaro akuddho  rakkhati, ubhosu pana kuddhesu ekassa kodho itarassa paccayo hoti,  tassapi kodho itarassa paccayo hotīti ubho kandantānaṃyeva  orodhānaṃ cavanti. manussā ^b^attasañcetanā ca parasañcetanā ca  hetu^eb^ cavanti, attasañcetanāya ca parasañcetanāya ca hetubhūtāya  cavantīti attho. manussā hi kujjhitvā attanāva attānaṃ hatthehipi  daṇḍehipi paharanti, rajjubandhanādīhipi bandhanti, asināpi sīsaṃ  chindanti, visampi khādanti, papātepi patanti, udakampi pavisanti,  aggimpi pavisanti, parepi daṇḍena vā satthane vā paharitvā mārenti.  evaṃ tesu attasañcetanāpi parasañcetanāpi kamati.</p>
              <p>[03] ^b^katame^eb^ ^a^M2.0350^ea^ ^b^tena devā daṭṭhabbā^eb^ti katame nāma te devā  daṭṭhabbāti attho. tena vā attabhāvena katame devā daṭṭhabbātipi attho.  kasmā pana thero imaṃ pañhaṃ pucchati, kiṃ attanā kathetuṃ  nappahotīti? pahoti, idaṃ pana padaṃ attano sabhāvena buddhavisayaṃ  pañhanti thero na kathesi. ^b^tena daṭṭhabbā^eb^ti tena attabhāvena  daṭṭhabbā. ayaṃ pana pañho heṭṭhā kāmāvacarepi rūpāvacarepi labbhati,  bhavaggena pana paricchinditvā kathito nippadesena kathito hotīti  bhagavatā evaṃ kathito.</p>
              <p>[03] ^b^āgantāro^eb^ ^a^V2.0348^ea^ ^b^itthatta^eb^nti itthabhāvaṃ  kāmāvacarapañcakkhandhabhāvameva ^a^P3.0149^ea^ āgantāro, neva  tatrūpapattikā na uparūpapattikā honti. ^b^anāgantāro itthatta^eb^nti  imaṃ khandhapañcakaṃ anāgantāro, heṭṭhūpapattikā na honti, tatrūpapattikā  vā uparūpapattikā vā tattheva vā parinibbāyino hontīti attho.  ettha ca heṭṭhimabhave nibbattānaṃ vasena uparūpapattikā veditabbā.  bhavagge panetaṃ natthi. sesaṃ sabbattha uttānamevāti. </p>
            </h4>
          </h3>
          <h3>
            <h3n> 2. vibhattisuttavaṇṇanā </h3n>
            <h4>
              <h4n> </h4n>
              <p>[03] 172^b^.^eb^ dutiye ^b^atthapaṭisambhidā^eb^ti pañcasu  atthesu pabhedagataṃ ñāṇaṃ. ^b^odhiso^eb^ti kāraṇaso.  ^b^byañjanaso^eb^ti akkharaso. ^b^anekapariyāyenā^eb^ti anekehi  kāraṇehi. ^b^ācikkhāmī^eb^ti kathemi. ^b^desemī^eb^ti pākaṭaṃ  katvā kathemi. ^b^paññāpemī^eb^ti jānāpemi. ^b^paṭṭhapemī^eb^ti  paṭṭhapetvā pavattetvā kathemi. ^b^vivarāmī^eb^ti vivaṭaṃ katvā kathemi.  ^b^vibhajāmī^eb^ti vibhajitvā kathemi. ^b^uttānīkaromī^eb^ti  gambhīraṃ uttānakaṃ katvā kathemi. ^b^so maṃ pañhenā^eb^ti so maṃ  pañhena upagacchatu. ^b^ahaṃ veyyākaraṇenā^eb^ti ahamassa pañhakathanena  cittaṃ ārādhessāmi. ^b^yo no dhammānaṃ sukusalo^eb^ti yo amhākaṃ  adhigatadhammānaṃ ^a^P3.0150^ea^ sukusalo satthā, so esa  sammukhībhūto. yadi mayā atthapaṭisambhidā na sacchikatā,  ``sacchikarohi tāva sāriputtā''ti vatvā maṃ paṭibāhissatīti satthu  purato nisinnakova sīhanādaṃ nadati. iminā upāyena sabbattha  attho veditabbo. imāsu ca pana paṭisambhidāsu tisso  paṭisambhidā lokiyā, atthapaṭisambhidā lokiyalokuttarāti. </p>
            </h4>
          </h3>
          <h3>
            <h3n> 3. mahākoṭṭhikasuttavaṇṇanā </h3n>
            <h4>
              <h4n> </h4n>
              <p>[03] 173^b^.^eb^ tatiye ^a^M2.0351^ea^ ^b^phassāyatanāna^eb^nti phassākarānaṃ,  phassassa uppattiṭṭhānānanti attho. ^b^atthaññaṃ kiñcī^eb^ti etesu  asesato niruddhesu tato paraṃ koci appamattakopi kileso atthīti  pucchati. ^b^natthaññaṃ kiñcī^eb^ti idhāpi ``appamattakopi kileso  natthī''ti pucchati. sesadvayepi eseva nayo. ime pana cattāropi  pañhe sassatucchedaekaccasassatāmarāvikkhepavasena pucchati. tenassa  thero pucchitapucchitaṃ paṭibāhanto ^b^mā heva^eb^nti āha. ettha  ^b^hi^eb^iti nipātamattaṃ, evaṃ mā bhaṇīti attho. attūpaladdhivaseneva  ``atthaññaṃ kiñci añño ^a^V2.0349^ea^ koci attā nāma atthī''ti  sassatādiākārena pucchati. kiṃ panesa attūpaladdhikoti? na  attūpaladdhiko. evaṃladdhiko pana tattheko bhikkhu nisinno, so  pucchituṃ na sakkoti. tassa laddhiṃ vissajjāpanatthaṃ evaṃ pucchati.  yepi ca anāgate evaṃladdhikā bhavissanti, tesaṃ ``buddhakālepeso  pañho mahāsāvakehi vissajjito''ti vacanokāsupacchedanatthaṃ  pucchatiyeva.</p>
              <p>[03] ^b^appapañcaṃ^eb^ ^a^P3.0151^ea^ ^b^papañcetī^eb^ti na  papañcetabbaṭṭhāne papañcaṃ karoti, anācaritabbaṃ maggaṃ carati.  ^b^tāvatā papañcassa gatī^eb^ti yattakā channaṃ phassāyatanānaṃ gati,  tattakāva taṇhādiṭṭhimānappabhedassa papañcassa gati. ^b^channaṃ,  āvuso, phassāyatanānaṃ asesavirāganirodhā papañcanirodho  papañcavūpasamo^eb^ti etesu chasu āyatanesu sabbaso niruddhesu papañcāpi  niruddhāva honti, vūpasantāva hontīti attho. āruppe pana  puthujjanadevatānaṃ kiñcāpi pañca phassāyatanāni niruddhāni, chaṭṭhassa  pana aniruddhattā tayopi papañcā appahīnāva. apica  pañcavokārabhavavaseneva pañho kathitoti. catutthe imināva nayena  attho veditabbo. </p>
            </h4>
          </h3>
          <h3>
            <h3n> 5. upavāṇasuttavaṇṇanā </h3n>
            <h4>
              <h4n> </h4n>
              <p>[03] 175-176^b^.^eb^ pañcame ^b^vijjāyantakaro hotī^eb^ti vijjāya  vaṭṭadukkhassa antakaro hoti, sakalaṃ vaṭṭadukkhaṃ paricchinnaṃ parivaṭumaṃ  katvā tiṭṭhatīti. sesapadesupi eseva nayo. ^b^saupādāno^eb^ti  sagahaṇova hutvā. ^b^antakaro abhavissā^eb^ti vaṭṭadukkhassa antaṃ  katvā ṭhito abhavissa. ^b^caraṇasampanno^eb^ti pannarasadhammabhedena  caraṇena samannāgato. ^b^yathābhūtaṃ jānaṃ^eb^ ^a^M2.0352^ea^ ^b^passaṃ antakaro hotī^eb^ti  yathāsabhāvaṃ maggapaññāya jānitvā passitvā vaṭṭadukkhassa antaṃ katvā  ṭhito nāma hotīti arahattanikūṭena pañhaṃ niṭṭhapesi. chaṭṭhaṃ heṭṭhā  ekakanipātavaṇṇanāyaṃ vuttanayeneva veditabbaṃ. </p>
            </h4>
          </h3>
          <h3>
            <h3n> 7. rāhulasuttavaṇṇanā </h3n>
            <h4>
              <h4n> </h4n>
              <p>[03] 177^b^.^eb^ sattame ^a^P3.0152^ea^ ^b^ajjhattikā^eb^ti  kesādīsu vīsatiyā koṭṭhāsesu thaddhākāralakkhaṇā pathavīdhātu.  ^b^bāhirā^eb^ti bahiddhā anindriyabaddhesu pāsāṇapabbatādīsu  thaddhākāralakkhaṇā pathavīdhātu ^a^V2.0350^ea^. imināva nayena sesāpi dhātuyo  veditabbā. ^b^netaṃ mama, nesohamasmi, na meso attā^eb^ti idaṃ tayaṃ  taṇhāmānadiṭṭhiggāhapaṭikkhepavasena vuttaṃ. ^b^sammappaññāya  daṭṭhabba^eb^nti hetunā kāraṇena maggapaññāya passitabbaṃ. ^b^disvā^eb^ti  sahavipassanāya maggapaññāya passitvā. ^b^acchecchi taṇha^eb^nti  maggavajjhataṇhaṃ samūlakaṃ chindi. ^b^vivattayi saṃyojana^eb^nti  dasavidhampi saṃyojanaṃ vivattayi ubbattetvā pajahi. ^b^sammā  mānābhisamayā^eb^ti hetunā kāraṇena navavidhassa mānassa  pahānābhisamayā. ^b^antamakāsi dukkhassā^eb^ti vaṭṭadukkhaṃ  paricchinnaṃ parivaṭumaṃ akāsi, katvā ṭhitoti attho. iti satthārā  saṃyuttamahānikāye rāhulovāde (saṃ0 ni0  3.91 ādayo)  vipassanā kathitā, cūḷarāhulovādepi (ma0 ni0 3.416 ādayo)  vipassanā kathitā, ambalaṭṭhikarāhulovāde (ma0 ni0 2.107  ādayo) daharasseva sato musāvādā veramaṇī kathitā, mahārāhulovāde  (ma0 ni0 2.113 ādayo) vipassanā kathitā. imasmiṃ  aṅguttaramahānikāye ayaṃ catukoṭikasuññatā nāma kathitāti. </p>
            </h4>
          </h3>
          <h3>
            <h3n> 8. jambālīsuttavaṇṇanā </h3n>
            <h4>
              <h4n> </h4n>
              <p>[03] 178^b^.^eb^ aṭṭhame ^a^P3.0153^ea^ ^b^santaṃ  cetovimutti^eb^nti aṭṭhannaṃ samāpattīnaṃ aññataraṃ samāpattiṃ.  ^b^sakkāyanirodha^eb^nti tebhūmakavaṭṭasaṅkhātassa sakkāyassa nirodhaṃ,  nibbānanti attho. ^b^na pakkhandatī^eb^ti ārammaṇavasena na  pakkhandati. sesapadesupi eseva nayo. ^b^na pāṭikaṅkho^eb^ti na  pāṭikaṅkhitabbo. ^b^lepagatenā^eb^ti lepamakkhitena.</p>
              <p>[03] imasmiñca ^a^M2.0353^ea^ panatthe nadīpāraṃ gantukāmapurisopammaṃ āharitabbaṃ --  eko kira puriso caṇḍasotāya vāḷamacchākulāya nadiyā pāraṃ  gantukāmo ``orimaṃ tīraṃ sāsaṅkaṃ sappaṭibhayaṃ, pārimaṃ tīraṃ khemaṃ  appaṭibhayaṃ, kiṃ nu kho katvā pāraṃ gamissāmī''ti paṭipāṭiyā ṭhite  aṭṭha kakudharukkhe disvā ``sakkā imāya rukkhapaṭipāṭiyā gantu''nti  manasikatvā ``kakudharukkhā nāma maṭṭhasākhā honti, sākhāya hatthā  na saṇṭhaheyyu''nti nigrodhapilakkharukkhādīnaṃ aññatarassa lākhāya  hatthapāde makkhetvā dakkhiṇahatthena ekaṃ sākhaṃ gaṇhi. hattho tattheva  lagi. puna vāmahatthena dakkhiṇapādena vāmapādenāti cattāropi  hatthapādā tattheva lagiṃsu. so adhosiro lambamāno uparinadiyaṃ  deve vuṭṭhe puṇṇāya nadiyā sote nimuggo kumbhīlādīnaṃ bhakkho  ahosi.</p>
              <p>[03] tattha ^a^V2.0351^ea^ nadīsotaṃ viya saṃsārasotaṃ daṭṭhabbaṃ, sotassa pāraṃ  gantukāmapuriso viya yogāvacaro, orimatīraṃ viya sakkāyo,  pārimatīraṃ viya nibbānaṃ, paṭipāṭiyā ṭhitā aṭṭha kakudharukkhā viya  aṭṭha samāpattiyo, lepamakkhitena ^a^P3.0154^ea^ hatthena  sākhāgahaṇaṃ viya jhānavipassanānaṃ pāripanthike asodhetvā  samāpattisamāpajjanaṃ, catūhi hatthapādehi sākhāya baddhassa olambanaṃ  viya paṭhamajjhāne nikantiyā laggakālo, uparisote vuṭṭhi viya chasu  dvāresu kilesānaṃ uppannakālo, nadiyā puṇṇāya sote nimuggassa  kumbhīlādīnaṃ bhakkhabhūtakālo viya saṃsārasote nimuggassa catūsu  apāyesu dukkhānubhavanakālo veditabbo.</p>
              <p>[03] ^b^suddhena hatthenā^eb^ti sudhotena parisuddhahatthena. imasmimpi  atthe tādisameva opammaṃ kātabbaṃ -- tatheva hi pāraṃ gantukāmo  puriso ``kakudharukkhā nāma maṭṭhasākhā, kiliṭṭhahatthena gaṇhantassa  hattho parigaleyyā''ti hatthapāde sudhote katvā ekaṃ sākhaṃ gaṇhitvā  paṭhamaṃ rukkhaṃ āruḷho. tato otaritvā dutiyaṃ...pe0... tato  otaritvā aṭṭhamaṃ, aṭṭhamarukkhato otaritvā pārimatīre khemantabhūmiṃ  gato.</p>
              <p>[03] tattha ``imehi rukkhehi pārimatīraṃ gamissāmī''ti tassa  purisassa cintitakālo viya yogino ``aṭṭha samāpattiyo  samāpajjitvā samāpattito ^a^M2.0354^ea^ vuṭṭhāya arahattaṃ gamissāmī''ti  cintitakālo, suddhena hatthena sākhāgahaṇaṃ viya jhānavipassanānaṃ  pāripanthikadhamme sodhetvā samāpattisamāpajjanaṃ. tattha  paṭhamarukkhārohaṇakālo viya paṭhamajjhānasamāpattikālo, paṭhamarukkhato  oruyha dutiyaṃ ^a^P3.0155^ea^ āruḷhakālo viya paṭhamajjhāne  nikantiyā abaddhassa tato vuṭṭhāya dutiyajjhānasamāpannakālo...pe0...  sattamarukkhato oruyha aṭṭhamaṃ āruḷhakālo viya  ākiñcaññāyatanasamāpattiyaṃ nikantiyā abaddhassa tato vuṭṭhāya  nevasaññānāsaññāyatanasamāpannakālo. aṭṭhamarukkhato oruyha  pārimatīraṃ khemantabhūmiṃ gatakālo viya nevasaññānāsaññāyatane  nikantiyā abaddhassa samāpattito vuṭṭhāya saṅkhāre sammasitvā  arahattappattakālo veditabbo.</p>
              <p>[03] ^b^avijjāppabhedaṃ manasi karotī^eb^ti aṭṭhasu ṭhānesu  aññāṇabhūtāya gaṇabahalamahāavijjāya pabhedasaṅkhātaṃ arahattaṃ manasi  karoti. ^b^na pakkhandatī^eb^ti ārammaṇavaseneva na pakkhandati.  ^b^jambālī^eb^ti gāmato nikkhantassa mahāudakassa patiṭṭhānabhūto  mahāāvāṭo. ^b^anekavassagaṇikā^eb^ti ^a^V2.0352^ea^ gāmassa vā nagarassa vā  uppannakāleyeva uppannattā anekāni vassagaṇāni uppannāya etissāti  anekavassagaṇikā. ^b^āyamukhānī^eb^ti catasso pavisanakandarā.  ^b^apāyamukhānī^eb^ti apavāhanacchiddāni. ^b^na āḷippabhedo  pāṭikaṅkho^eb^ti na pāḷippabhedo pāṭikaṅkhitabbo. na hi tato  udakaṃ uṭṭhāya pāḷiṃ bhinditvā kacavaraṃ gahetvā mahāsamuddaṃ pāpuṇāti.</p>
              <p>[03] imassa panatthassa vibhāvanatthaṃ uyyānagavesakaopammaṃ  āharitabbaṃ. eko ^a^P3.0156^ea^ kira nagaravāsiko kulaputto  uyyānaṃ gavesanto nagarato nātidūre naccāsanne mahantaṃ jambāliṃ addasa.  so ``imasmiṃ ṭhāne ramaṇīyaṃ uyyānaṃ bhavissatī''ti sallakkhetvā  kuddālaṃ ādāya cattāripi kandarāni pidhāya apavāhanacchiddāni  vivaritvā aṭṭhāsi. devo na sammā vassi, avasesaudakaṃ  apavāhanacchiddena parissavitvā gataṃ. cammakhaṇḍapilotikādīni  tattheva pūtikāni jātāni, pāṇakā saṇṭhitā, samantā anupagamanīyā  jātā. upagatānampi nāsāpuṭe pidhāya pakkamitabbaṃ hoti  ^a^M2.0355^ea^. so katipāhena āgantvā paṭikkamma ṭhito oloketvā ``na sakkā  upagantu''nti pakkāmi.</p>
              <p>[03] tattha nagaravāsī kulaputto viya yogāvacaro daṭṭhabbo, uyyānaṃ  gavesantena gāmadvāre jambāliyā diṭṭhakālo viya cātumahābhūtikakāyo,  āyamukhānaṃ pihitakālo viya dhammassavanodakassa aladdhakālo,  apāyamukhānaṃ vivaṭakālo viya chadvārikasaṃvarassa vissaṭṭhakālo,  devassa sammā avuṭṭhakālo viya sappāyakammaṭṭhānassa aladdhakālo,  avasesaudakassa apāyamukhehi parissavitvā gatakālo viya abbhantare  guṇānaṃ parihīnakālo, udakassa uṭṭhāya pāḷiṃ bhinditvā kacavaraṃ  ādāya mahāsamuddaṃ pāpuṇituṃ asamatthakālo viya arahattamaggena  avijjāpāḷiṃ bhinditvā kilesarāsiṃ vidhamitvā nibbānaṃ sacchikātuṃ  asamatthakālo, cammakhaṇḍapilotikādīnaṃ tattheva pūtibhāvo viya  abbhantare rāgādikilesehi paripūritakālo, tassa āgantvā disvā  ^a^P3.0157^ea^ vippaṭisārino gatakālo viya  vaṭṭasamaṅgipuggalassa vaṭṭe abhiratakālo veditabbo.</p>
              <p>[03] ^b^āḷippabhedo pāṭikaṅkho^eb^ti pāḷippabhedo  pāṭikaṅkhitabbo. tato hi udakaṃ uṭṭhāya pāḷiṃ bhinditvā kacavaraṃ  ādāya mahāsamuddaṃ pāpuṇituṃ sakkhissatīti attho.</p>
              <p>[03] idhāpi ^a^V2.0353^ea^ tadeva opammaṃ āharitabbaṃ. tattha āyamukhānaṃ  vivaṭakālo viya sappāyadhammassavanassa laddhakālo, apāyamukhānaṃ  pihitakālo viya chasu dvāresu saṃvarassa paccupaṭṭhitakālo, devassa  sammā vuṭṭhakālo viya sappāyakammaṭṭhānassa laddhakālo, udakassa uṭṭhāya  pāḷiṃ bhinditvā kacavaraṃ ādāya mahāsamuddaṃ pattakālo viya  arahattamaggena avijjaṃ bhinditvā akusalarāsiṃ vidhamitvā arahattaṃ  sacchikatakālo, āyamukhehi paviṭṭhena udakena sarassa paripuṇṇakālo  viya abbhantare lokuttaradhammehi paripuṇṇakālo, samantato vatiṃ katvā  rukkhe ropetvā uyyānamajjhe pāsādaṃ māpetvā nāṭakāni paccupaṭṭhapetvā  subhojanaṃ bhuñjantassa nisinnakālo viya dhammapāsādaṃ āruyha  ^a^M2.0356^ea^ nibbānārammaṇaṃ phalasamāpattiṃ appetvā nisinnakālo veditabbo.  sesamettha uttānatthameva. desanā pana lokiyalokuttaramissikā  kathitāti. </p>
            </h4>
          </h3>
          <h3>
            <h3n> 9. nibbānasuttavaṇṇanā </h3n>
            <h4>
              <h4n> </h4n>
              <p>[03] 179^b^.^eb^ navame ^b^hānabhāgiyā saññā^eb^tiādīsu  ``paṭhamassa jhānassa lābhiṃ kāmasahagatā saññāmanasikārā  samudācaranti, hānabhāginī paññā''ti (vibha0 799) abhidhamme  vuttanayeneva attho veditabbo. ^b^yathābhūtaṃ^eb^ ^a^P3.0158^ea^  ^b^nappajānantī^eb^ti yathāsabhāvato maggañāṇena na jānanti. </p>
            </h4>
          </h3>
          <h3>
            <h3n> 10. mahāpadesasuttavaṇṇanā </h3n>
            <h4>
              <h4n> </h4n>
              <p>[03] 180^b^.^eb^ dasame ^b^bhoganagare viharatī^eb^ti  parinibbānasamaye cārikaṃ caranto taṃ nagaraṃ patvā tattha viharati.  ^b^ānandacetiye^eb^ti ānandayakkhassa bhavanaṭṭhāne patiṭṭhitavihāre.  ^b^mahāpadese^eb^ti mahāokāse mahāapadese vā, buddhādayo mahante  mahante apadisitvā vuttāni mahākāraṇānīti attho. ^b^neva  abhinanditabba^eb^nti haṭṭhatuṭṭhehi sādhukāraṃ datvā pubbeva na sotabbaṃ.  evaṃ kate hi pacchā ``idaṃ na sametī''ti vuccamānopi ``kiṃ pubbeva  ayaṃ dhammo, idāni na dhammo''ti vatvā laddhiṃ na vissajjeti.  ^b^nappaṭikkositabba^eb^nti ``kiṃ esa bālo vadatī''ti evaṃ pubbeva  na vattabbaṃ. evaṃ vutte hi vattuṃ yuttampi na vakkhati. tenāha --  ^b^anabhinanditvā appaṭikkositvā^eb^ti. ^b^padabyañjanānī^eb^ti  padasaṅkhātāni byañjanāni. ^b^sādhukaṃ uggahetvā^eb^ti ``imasmiṃ  ṭhāne pāḷi vuttā, imasmiṃ ṭhāne attho vutto, imasmiṃ ṭhāne anusandhi  kathitā ^a^V2.0354^ea^, imasmiṃ ṭhāne pubbāparaṃ kathita''nti suṭṭhu gahetvā. ^b^sutte  otāretabbānī^eb^ti sutte otaritabbāni. ^b^vinaye  sandassetabbānī^eb^ti vinaye saṃsandetabbāni.</p>
              <p>[03] ettha ca ^b^sutta^eb^nti vinayo vutto. yathāha -- ``kattha  paṭikkhittaṃ, sāvatthiyaṃ suttavibhaṅge''ti (cūḷava0 457)  ^b^vinayo^eb^ti khandhako. yathāha -- ``vinayātisāre''ti. evaṃ  vinayapiṭakampi na pariyādiyati. ubhatovibhaṅgā pana ^a^P3.0159^ea^  suttaṃ, khandhakaparivārā ^a^M2.0357^ea^ vinayoti evaṃ vinayapiṭakaṃ  pariyādiyati. atha vā suttantapiṭakaṃ suttaṃ, vinayapiṭakaṃ vinayoti  evaṃ dveyeva piṭakāni pariyādiyanti. suttantābhidhammapiṭakāni vā  suttaṃ, vinayapiṭakaṃ vinayoti evampi tīṇi piṭakāni na tāva  pariyādiyanti. asuttanāmakañhi buddhavacanaṃ nāma atthi. seyyathidaṃ  -- jātakaṃ paṭisambhidā niddeso suttanipāto dhammapadaṃ udānaṃ  itivuttakaṃ vimānavatthu petavatthu theragāthā therīgāthā apadānanti.</p>
              <p>[03] sudinnatthero pana ``asuttanāmakaṃ buddhavacanaṃ natthī''ti taṃ sabbaṃ  paṭikkhipitvā ``tīṇi piṭakāni suttaṃ, vinayo pana kāraṇa''nti  āha. tato taṃ kāraṇaṃ dassento idaṃ suttamāhari -- </p>
              <p>[02] ``ye kho tvaṃ, gotami, dhamme jāneyyāsi, ime dhammā  sarāgāya saṃvattanti no virāgāya, saṃyogāya saṃvattanti no  visaṃyogāya, saupādānāya saṃvattanti no anupādānāya, mahicchatāya  saṃvattanti no appicchatāya, asantuṭṭhiyā saṃvattanti no santuṭṭhiyā,  kosajjāya saṃvattanti no vīriyārambhāya, saṅgaṇikāya saṃvattanti no  pavivekāya, ācayāya saṃvattanti no apacayāya. ekaṃsena, gotami,  jāneyyāsi `neso dhammo neso vinayo netaṃ satthu sāsana'nti. </p>
              <p>[02] ``ye ca kho tvaṃ, gotami, dhamme jāneyyāsi, ime  dhammā virāgāya saṃvattanti no sarāgāya, visaṃyogāya saṃvattanti no  saṃyogāya. anupādānāya saṃvattanti no saupādānāya, appicchatāya  saṃvattanti no mahicchatāya, santuṭṭhiyā saṃvattanti no asantuṭṭhiyā,  vīriyārambhāya saṃvattanti no kosajjāya, pavivekāya saṃvattanti no  saṅgaṇikāya, apacayāya saṃvattanti no ācayāya. ekaṃsena, gotami  ^a^P3.0160^ea^, jāneyyāsi `eso ^a^V2.0355^ea^ dhammo eso vinayo etaṃ  satthu sāsana'''nti (cūḷava0 406; a0 ni0  8.53).</p>
              <p>[03] tasmā ^b^sutte^eb^ti tepiṭakabuddhavacane otāretabbāni.  ^b^vinaye^eb^ti etasmiṃ rāgādivinayakāraṇe saṃsandetabbānīti  ayamettha attho. ^b^na ceva sutte otarantī^eb^ti suttapaṭipāṭiyā  katthaci anāgantvā challiṃ uṭṭhapetvā ^a^M2.0358^ea^  guḷhavessantara-guḷhaummagga-guḷhavinayavedallapiṭakānaṃ aññatarato  āgatāni paññāyantīti attho. evaṃ āgatāni hi rāgādivinaye ca  apaññāyamānāni chaḍḍetabbāni honti. tena vuttaṃ -- ``iti hidaṃ,  bhikkhave, chaḍḍeyyāthā''ti. etenupāyena sabbattha attho veditabbo.  ^b^idaṃ, bhikkhave, catutthaṃ mahāpadesaṃ dhāreyyāthā^eb^ti imaṃ, bhikkhave,  catutthaṃ dhammassa patiṭṭhānokāsaṃ dhāreyyāthāti. </p>
              <p>[06] sañcetaniyavaggo tatiyo. </p>
            </h4>
          </h3>
        </h2>
        <h2>
          <h2n> (19) 4. brāhmaṇavaggo </h2n>
          <h3>
            <h3n> 1. yodhājīvasuttavaṇṇanā </h3n>
            <h4>
              <h4n> </h4n>
              <p>[03] 181^b^.^eb^ catutthassa ^a^V2.0356^ea^ paṭhame ^b^ṭhānakusalo^eb^ti yena  ṭhānena ṭhito avirādhetvā vijjhituṃ sakkoti, tasmiṃ ṭhāne kusalo.  sesaṃ heṭṭhā vuttanayeneva veditabbaṃ. </p>
            </h4>
          </h3>
          <h3>
            <h3n> 2. pāṭibhogasuttavaṇṇanā </h3n>
            <h4>
              <h4n> </h4n>
              <p>[03] 182^b^.^eb^ dutiye ^b^natthi koci pāṭibhogo^eb^ti ahaṃ te  pāṭibhogoti evaṃ pāṭibhogo bhavituṃ samattho nāma natthi.  ^b^jarādhamma^eb^nti jarāsabhāvaṃ. esa nayo sabbattha. </p>
            </h4>
          </h3>
          <h3>
            <h3n> 3. sutasuttavaṇṇanā </h3n>
            <h4>
              <h4n> </h4n>
              <p>[03] 183^b^.^eb^ tatiye ^a^P3.0161^ea^ ^b^natthi tato  doso^eb^ti tasmiṃ doso nāma natthīti attho. </p>
            </h4>
          </h3>
          <h3>
            <h3n> 4. abhayasuttavaṇṇanā </h3n>
            <h4>
              <h4n> </h4n>
              <p>[03] 184^b^.^eb^ catutthe kicchājīvitakāraṇaṭṭhena rogova  ^b^rogātaṅko^eb^ nāma. ^b^phuṭṭhassā^eb^ti tena rogātaṅkena  samannāgatassa. ^b^urattāḷiṃ kandatī^eb^ti uraṃ tāḷetvā rodati.  ^b^akatakalyāṇo^eb^tiādīsu kalyāṇaṃ vuccati puññakammaṃ ^a^M2.0359^ea^, taṃ akataṃ  etenāti akatakalyāṇo. sesapadesupi eseva nayo. puññakammameva  hi kosallasambhūtattā ^b^kusalaṃ,^eb^ bhītassa parittāyakattā  ^b^bhīruttāṇa^eb^nti vuccati. ^b^katapāpo^eb^tiādīsu pāpaṃ vuccati  lāmakaṃ akusalakammaṃ. ^b^ludda^eb^nti kakkhaḷakammaṃ.  ^b^kibbisa^eb^nti samalaṃ aparisuddhakammaṃ. ^b^kaṅkhī hotī^eb^ti  buddhadhammasaṅghaguṇesu ceva sikkhāya ca pubbante ca aparante ca  pubbantāparante ca paṭiccasamuppāde cāti aṭṭhasu ṭhānesu kaṅkhāya  samannāgato ^a^V2.0357^ea^ hoti. ^b^vicikicchī^eb^ti vicikicchāya samannāgato  sāsanasaddhamme na niṭṭhaṃ gato, uggahaparipucchāvasena niṭṭhaṃ gantuṃ na  sakkoti. iminā nayena sabbattha attho veditabbo. </p>
            </h4>
          </h3>
          <h3>
            <h3n> 5. brāhmaṇasaccasuttavaṇṇanā </h3n>
            <h4>
              <h4n> </h4n>
              <p>[03] 185^b^.^eb^ pañcame ^b^brāhmaṇasaccānī^eb^ti brāhmaṇānaṃ  saccāni tathāni. ^b^so tena na samaṇoti maññatī^eb^ti so  khīṇāsavo tena saccena ``ahaṃ samaṇo''ti taṇhāmānadiṭṭhīhi na  maññati. sesapadesupi eseva nayo. ^b^yadeva tattha saccaṃ,  tadabhiññāyā^eb^ti yaṃ tattha ``sabbe pāṇā ^a^P3.0162^ea^  avajjhā''ti paṭipattiyā saccaṃ tathaṃ aviparītaṃ. iminā vacīsaccaṃ  abbhantaraṃ katvā paramatthasaccaṃ nibbānaṃ dasseti.  ^b^tadabhiññāyā^eb^ti taṃ ubhayampi abhivisiṭṭhāya paññāya jānitvā.  ^b^anuddayāya anukampāya paṭipanno hotī^eb^ti anuddayatthāya ca  anukampatthāya ca yā paṭipadā, taṃ paṭipanno hoti, pūretvā ṭhitoti  attho. sesapaṭipadāsupi eseva nayo.</p>
              <p>[03] ^b^sabbe kāmā^eb^ti sabbe vatthukāmakilesakāmā. ^b^iti  vadaṃ brāhmaṇo saccamāhā^eb^ti evampi vadanto khīṇāsavabrāhmaṇo  saccameva āha. ^b^sabbe bhavā^eb^ti kāmabhavādayo tayopi.  ^b^nāhaṃ kvacanī^eb^ti ettha pana catukkoṭikasuññatā kathitā. ayañhi  ``nāhaṃ kvacanī''ti kvaci attānaṃ na passati, ^b^kassaci  kiñcanatasmi^eb^nti attano attānaṃ kassaci parassa kiñcanabhāve  upanetabbaṃ na passati, bhātiṭṭhāne bhātaraṃ, sahāyaṭṭhāne sahāyaṃ,  parikkhāraṭṭhāne vā parikkhāraṃ maññitvā upanetabbaṃ na passatīti  attho. ^b^na ca mama kvacanī^eb^ti ettha mamasaddaṃ tāva ṭhapetvā ``na  ca kvacani parassa ca attānaṃ kvaci na passatī''ti ayamattho.  idāni ``mamasaddaṃ āharitvā ^a^M2.0360^ea^ mama kismiñci kiñcanaṃ natthī''ti  so parassa attā mama kismiñci kiñcanabhāve atthīti na passati,  attano bhātiṭṭhāne bhātaraṃ, sahāyaṭṭhāne ^a^P3.0163^ea^ sahāyaṃ,  parikkhāraṭṭhāne vā parikkhāranti kismiñci ṭhāne parassa attānaṃ  iminā kiñcanabhāvena upanetabbaṃ na passatīti attho. evamayaṃ  yasmā neva katthaci attānaṃ passati, na taṃ parassa kiñcanabhāve  upanetabbaṃ passati, na parassa attānaṃ passati, na parassa attānaṃ  attano kiñcanabhāve upanetabbaṃ passatīti. ^b^iti vadaṃ  brāhmaṇo^eb^ti evaṃ catukkoṭikaṃ suññataṃ vadantopi khīṇāsavabrāhmaṇo  tassā paṭipadāya sammā paṭividdhattā saccameva āha, na musāti  sabbesupi vāresu maññanānaṃ pahīnattāyeva na maññatīti ca attho  veditabbo. ^b^ākiñcaññaṃyeva^eb^ ^a^V2.0358^ea^ ^b^paṭipada^eb^nti kiñcanabhāvavirahitaṃ  nippalibodhaṃ niggahaṇameva paṭipadaṃ paṭipanno hoti pūretvā ṭhito.</p>
              <p>[03] ^b^imāni kho paribbājakā cattāri brāhmaṇasaccāni mayā sayaṃ  abhiññā sacchikatvā paveditānī^eb^ti yāni tumhe bhovādibrāhmaṇānaṃ  saccāni vadetha, tehi aññāni mayā imāni bāhitapāpabrāhmaṇassa  cattāri saccāni catūhi maggehi soḷasavidhena kiccena jānitvā  paccakkhaṃ katvā paveditāni desitāni jotitānīti attho. iti  imasmiṃ sutte catūsupi ṭhānesu khīṇāsavassa vacīsaccameva kathitanti. </p>
            </h4>
          </h3>
          <h3>
            <h3n> 6. ummaggasuttavaṇṇanā </h3n>
            <h4>
              <h4n> </h4n>
              <p>[03] 186^b^.^eb^ chaṭṭhe ^b^parikassatī^eb^ti ākaḍḍhiyati.  ^b^ummaggo^eb^ti ummujjanaṃ, paññāgamananti attho. paññā eva vā  ummujjanaṭṭhena ummaggoti vuccati. sāva paṭibhānaṭṭhena ^b^paṭibhānaṃ.  cittassa^eb^ ^a^P3.0164^ea^ ^b^uppannassa vasaṃ gacchatī^eb^ti ye  cittassa vasaṃ gacchanti, tesaṃyevettha gahaṇaṃ veditabbaṃ.^b^  atthamaññāya dhammamaññāyā^eb^ti atthañca pāḷiñca jānitvā.  ^b^dhammānudhammappaṭipanno hotī^eb^ti lokuttaradhammassa anucchavikadhammaṃ  saha sīlena pubbabhāgappaṭipadaṃ paṭipanno hoti.  ^b^nibbedhikapañño^eb^ti nibbijjhanakapañño. ^b^idaṃ dukkha^eb^nti  ṭhapetvā taṇhaṃ sesaṃ tebhūmakakkhandhapañcakaṃ dukkhanti sutaṃ hoti.  ^b^paññāyā^eb^ti maggapaññāya. ^b^ayaṃ dukkhasamudayo^eb^ti  vaṭṭamūlakataṇhā tassa dukkhassa samudayoti sutaṃ ^a^M2.0361^ea^ hoti. iminā  upāyena sesadvayepi attho veditabbo. catutthapañhavissajjanena  arahattaphalaṃ kathitanti veditabbaṃ. </p>
            </h4>
          </h3>
          <h3>
            <h3n> 7. vassakārasuttavaṇṇanā </h3n>
            <h4>
              <h4n> </h4n>
              <p>[03] 187^b^.^eb^ sattame ^b^todeyyassā^eb^ti tudigāmavāsikassa.  ^b^parisatī^eb^ti sannipatitāya parisāya. ^b^parūpārambhaṃ  vattentī^eb^ti paragarahaṃ pavattenti kathenti. ^b^bālo ayaṃ  rājā^eb^tiādi yaṃ te upārambhaṃ vattenti, tassa dassanatthaṃ vuttaṃ.  ^b^samaṇe rāmaputte^eb^ti udake rāmaputte. ^b^abhippasanno^eb^ti  atikkamma pasanno. ^b^paramanipaccakāra^eb^nti uttamanipātakiriyaṃ  nīcavuttiṃ. ^b^parihārakā^eb^ti paricārakā. ^b^yamako^eb^tiādīni  ^a^P3.0165^ea^ tesaṃ nāmāni. tesu hi eko yamako nāma,  eko moggallo nāma, eko uggo ^a^V2.0359^ea^ nāma, eko nāvindakī nāma,  eko gandhabbo nāma, eko aggivesso nāma. ^b^tyāssuda^eb^nti  ettha ^b^assuda^eb^nti nipātamattaṃ, te attano parisati nisinneti  attho. ^b^iminā nayena netī^eb^ti iminā kāraṇena anuneti  jānāpeti. ^b^karaṇīyādhikaraṇīyesū^eb^ti paṇḍitehi kattabbakiccesu  ca atirekakattabbakiccesu ca. ^b^vacanīyādhivacanīyesū^eb^ti  vattabbesu ca atirekavattabbesu ca. ^b^alamatthadasatarehī^eb^ti ettha  atthe passituṃ samatthā alamatthadasā, te atisitvā ṭhitā  alamatthadasatarā, tehi alamatthadasatarehi. ^b^alamatthadasataro^eb^ti  alamatthadasatāya uttaritaro, chekehi chekataro paṇḍitehi paṇḍitataroti  pucchanto evamāha. athassa te paṭipucchantā ^b^evaṃ  bho^eb^tiādimāhaṃsu. iti brāhmaṇo attano sappurisatāya taṃ  eḷeyyarājānampi tassa parivārikepi udakampi rāmaputtaṃ pasaṃsi.  andho viya hi asappuriso, cakkhumā viya sappuriso. yathā  andho neva anandhaṃ na andhaṃ passati, evaṃ asappuriso neva sappurisaṃ  na asappurisaṃ jānāti. yathā cakkhumā andhampi anandhampi  passati, evaṃ sappuriso sappurisampi asappurisampi jānāti.  todeyyopi sappurisatāya ^a^P3.0166^ea^ asappurise aññāsīti  imamatthavasaṃ paṭicca tuṭṭhamānaso brāhmaṇo ^b^acchariyaṃ bho,  gotamā^eb^tiādīni vatvā tathāgatassa bhāsitaṃ anumoditvā pakkāmi. </p>
            </h4>
          </h3>
          <h3>
            <h3n> 8. upakasuttavaṇṇanā </h3n>
            <h4>
              <h4n> </h4n>
              <p>[03] 188^b^.^eb^ aṭṭhame ^a^M2.0362^ea^ ^b^upako^eb^ti tassa nāmaṃ.  ^b^maṇḍikāputto^eb^ti maṇḍikāya putto. ^b^upasaṅkamī^eb^ti so kira  devadattassa upaṭṭhāko, ``kiṃ nu kho satthā mayi attano santikaṃ  upagate vaṇṇaṃ kathessati, udāhu avaṇṇa''nti pariggaṇhanatthaṃ upasaṅkami.  ``nerayiko devadatto kappaṭṭho atekiccho''ti (cūḷava0 348)  vacanaṃ sutvā satthāraṃ ghaṭṭetukāmo upasaṅkamītipi vadanti.  ^b^parūpārambhaṃ vattetī^eb^ti paragarahaṃ katheti. ^b^sabbo so na  upapādetī^eb^ti sabbopi so kusaladhammaṃ na uppādeti, attano vā  vacanaṃ upapādetuṃ anucchavikaṃ kātuṃ na sakkoti. ^b^anupapādento  gārayho hotī^eb^ti kusalaṃ dhammaṃ uppādetuṃ asakkonto attano ca vacanaṃ  upapannaṃ anucchavikaṃ kātuṃ asakkonto gārayho hoti.  ^b^upavajjo^eb^ti upavaditabbo ca hoti, vajjena vā upeto hoti,  sadoso hotīti attho.</p>
              <p>[03] atha bhagavā tassa vādaṃ gahetvā tasseva gīvāya paṭimuñcanto  ^b^parūpārambha^eb^ntiādimāha. ^b^ummujjamānakaṃyevā^eb^ti ^a^V2.0360^ea^ udakato  sīsaṃ ukkhipantaṃyeva. ^b^tattha aparimāṇā padā^eb^tiādīsu tasmiṃ  akusalanti paññāpane padānipi akkharānipi dhammadesanāpi  aparimāṇāyeva. ^b^itipidaṃ^eb^ ^a^P3.0167^ea^  ^b^akusala^eb^nti idampi akusalaṃ idampi akusalaṃ imināpi  kāraṇena imināpi kāraṇena akusalanti evaṃ akusalapaññattiyaṃ  āgatānipi aparimāṇāni. athāpi aññenākārena tathāgato taṃ  dhammaṃ deseyya, evampissa desanā aparimāṇā bhaveyya. yathāha --  ``apariyādinnāvassa tathāgatassa dhammadesanā, apariyādinnaṃ  dhammapadabyañjana''nti (ma0 ni0 1.161). iminā upāyena  sabbavāresu attho veditabbo. ^b^yāva dhaṃsī vatāya^eb^nti yāva  guṇadhaṃsī vata ayaṃ. ^b^loṇakāradārako^eb^ti loṇakāragāmadārako.  ^b^yatra hi nāmā^eb^ti yo hi nāma. ^b^āsādetabbaṃ  maññissatī^eb^ti ghaṭṭetabbaṃ maññissati. ^b^apehī^eb^ti apagaccha, mā  me purato aṭṭhāsi. evañca pana vatvā gīvāya gaṇhāpetvā  nikkaḍḍhāpesiyevāti. </p>
            </h4>
          </h3>
          <h3>
            <h3n> 9. sacchikaraṇīyasuttavaṇṇanā </h3n>
            <h4>
              <h4n> </h4n>
              <p>[03] 189^b^.^eb^ navame ^a^M2.0363^ea^ ^b^kāyenā^eb^ti nāmakāyena.  ^b^sacchikaraṇīyā^eb^ti paccakkhaṃ kātabbā. ^b^satiyā^eb^ti  pubbenivāsānussatiyā. ^b^cakkhunā^eb^ti dibbacakkhunā.  ^b^paññāyā^eb^ti jhānapaññāya vipassanāpaññā sacchikātabbā,  vipassanāpaññāya maggapaññā, maggapaññāya phalapaññā, phalapaññāya  paccavekkhaṇapaññā sacchikātabbā, pattabbāti attho. āsavānaṃ  khayasaṅkhātaṃ pana arahattaṃ ^a^P3.0168^ea^ paccavekkhaṇavasena  paccavekkhaṇapaññāya sacchikaraṇīyaṃ nāmāti. </p>
            </h4>
          </h3>
          <h3>
            <h3n> 10. uposathasuttavaṇṇanā </h3n>
            <h4>
              <h4n> </h4n>
              <p>[03] 190^b^.^eb^ dasame ^b^tuṇhībhūtaṃ tuṇhībhūta^eb^nti yato yato  anuviloketi, tato tato tuṇhībhūtameva. ^b^bhikkhū āmantesī^eb^ti  paṭipattisampanne bhikkhū pasannehi cakkhūhi anuviloketvā  uppannadhammapāmojjo thometukāmatāya āmantesi. ^b^apalāpā^eb^ti  palāparahitā. itaraṃ tasseva vevacanaṃ. ^b^suddhā^eb^ti nimmalā.  ^b^sāre patiṭṭhitā^eb^ti sīlādisāre patiṭṭhitā. ^b^ala^eb^nti yuttaṃ.  ^b^yojanagaṇanānī^eb^ti ekaṃ yojanaṃ yojanameva, dasapi yojanāni  yojanāneva. tato uddhaṃ ``yojanagaṇanānī''ti vuccati. idha pana  yojanasatampi yojanasahassampi adhippetaṃ. ^b^puṭosenāpī^eb^ti  puṭosaṃ vuccati pātheyyaṃ, pātheyyaṃ gahetvāpi upasaṅkamituṃ yuttamevāti  attho. puṭaṃsenātipi ^a^V2.0361^ea^ pāṭho. tassattho -- puṭo aṃse assāti  puṭaṃso, tena puṭaṃsena, aṃsena pātheyyapuṭaṃ vahantenāpīti vuttaṃ hoti.</p>
              <p>[03] idāni evarūpehi evarūpehi ca guṇehi samannāgatā ettha  bhikkhū atthīti dassetuṃ ^b^santi bhikkhave^eb^tiādimāha. tattha  ^b^devappattā^eb^ti upapattidevanibbattakaṃ dibbavihāraṃ dibbavihārena ca  arahattaṃ pattā. ^b^brahmappattā^eb^ti ^a^P3.0169^ea^ niddosaṭṭhena  brahmabhāvasādhakaṃ brahmavihāraṃ brahmavihārena ca arahattaṃ pattā.  ^b^āneñjappattā^eb^ti aniñjanabhāvasādhakaṃ āneñjaṃ āneñjena ca arahattaṃ  pattā. ^b^ariyappattā^eb^ti puthujjanabhāvaṃ atikkamma ariyabhāvaṃ pattā.  ^b^evaṃ kho, bhikkhave, bhikkhu devappatto hotī^eb^tiādīsu evaṃ  rūpāvacaracatutthajjhāne ṭhatvā cittaṃ vivaṭṭetvā arahattaṃ patto devappatto  nāma hoti ^a^M2.0364^ea^, catūsu brahmavihāresu ṭhatvā cittaṃ vivaṭṭetvā arahattaṃ patto  brahmappatto nāma, catūsu arūpajjhānesu ṭhatvā cittaṃ vivaṭṭetvā arahattaṃ  patto āneñjappatto nāma. ^b^idaṃ dukkha^eb^ntiādīhi catūhi saccehi  cattāro maggā tīṇi ca phalāni kathitāni. tasmā imaṃ ariyadhammaṃ  patto bhikkhu ariyappatto nāma hotīti. </p>
              <p>[06] brāhmaṇavaggo catuttho. </p>
            </h4>
          </h3>
        </h2>
        <h2>
          <h2n> (20) 5. mahāvaggo </h2n>
          <h3>
            <h3n> 1. sotānugatasuttavaṇṇanā </h3n>
            <h4>
              <h4n> </h4n>
              <p>[03] 191^b^.^eb^ pañcamassa ^a^V2.0362^ea^ paṭhame ^b^sotānugatāna^eb^nti  pasādasotaṃ odahitvā ñāṇasotena vavatthapitānaṃ. ^b^cattāro  ānisaṃsā pāṭikaṅkhā^eb^ti cattāro guṇānisaṃsā pāṭikaṅkhitabbā.  idaṃ pana bhagavatā atthuppattivasena āraddhaṃ. katarātthuppattivasenāti?  bhikkhūnaṃ dhammassavanāya anupasaṅkamanātthuppattivasena. pañcasatā  kira brāhmaṇapabbajitā ``sammāsambuddho  liṅgavacanavibhattipadabyañjanādīhi kathento amhehi ñātameva kathessati,  aññātaṃ kiṃ kathessatī''ti dhammassavanatthaṃ na gacchanti. satthā taṃ  pavattiṃ sutvā te pakkosāpetvā ^a^P3.0170^ea^ ``kasmā evaṃ  karotha, sakkaccaṃ dhammaṃ suṇātha, sakkaccaṃ dhammaṃ suṇantānañca  sajjhāyantānañca ime ettakā ānisaṃsā''ti dassento imaṃ desanaṃ  ārabhi.</p>
              <p>[03] tattha ^b^dhammaṃ pariyāpuṇātī^eb^ti suttaṃ geyyantiādikaṃ navaṅgaṃ  satthusāsanabhūtaṃ tantidhammaṃ vaḷañjeti. ^b^sotānugatā hontī^eb^ti  sotaṃ anuppattā anupaviṭṭhā honti. ^b^manasānupekkhitā^eb^ti cittena  olokitā. ^b^diṭṭhiyā suppaṭividdhā^eb^ti atthato ca kāraṇato ca  paññāya suṭṭhu paṭividdhā paccakkhaṃ katā. ^b^muṭṭhassati kālaṃ  kurumāno^eb^ti nayidaṃ buddhavacanaṃ anussaraṇasatiyā abhāvena vuttaṃ,  puthujjanakālakiriyaṃ pana sandhāya vuttaṃ. puthujjano hi muṭṭhassati  kālaṃ karoti nāma. ^b^upapajjatī^eb^ti suddhasīle patiṭṭhito  devaloke nibbattati. ^b^dhammapadā plavantī^eb^ti antarābhave  nibbattamuṭṭhassatino, yepi pubbe sajjhāyamūlikā  vācāparicitabuddhavacanadhammā, te sabbe pasanne ^a^M2.0365^ea^ ādāse chāyā viya  plavanti, pākaṭā hutvā paññāyanti. ^b^dandho, bhikkhave,  satuppādo^eb^ti buddhavacanānussaraṇasatiyā uppādo dandho garu. atha  so satto khippaṃyeva visesagāmī hoti, nibbānagāmī hotīti attho.</p>
              <p>[03] ^b^iddhimā cetovasippatto^eb^ti iddhisampanno cittassa  vasibhāvapatto khīṇāsavo. ^b^ayaṃ^eb^ ^a^P3.0171^ea^ ^b^vā  so dhammavinayo^eb^ti ettha vibhāvanattho vā-saddo. ^b^yatthā^eb^ti  yasmiṃ dhammavinaye. ^b^brahmacariyaṃ acari^eb^nti ^a^V2.0363^ea^ brahmacariyavāsaṃ vasiṃ.  idampi buddhavacanaṃ mayā pubbe vaḷañjitanti  buddhavacanānussaraṇavasenetaṃ vuttaṃ. ^b^devaputto^eb^ti pañcālacaṇḍo viya  hatthakamahābrahmā viya sanaṅkumārabrahmā viya ca eko  dhammakathikadevaputto. ^b^opapātiko opapātikaṃ sāretī^eb^ti paṭhamaṃ  uppanno devaputto pacchā uppannaṃ sāreti. ^b^sahapaṃsukīḷikā^eb^ti  etena nesaṃ dīgharattaṃ kataparicayabhāvaṃ dasseti. ^b^samāgaccheyyu^eb^nti  sālāya vā rukkhamūle vā sammukhībhāvaṃ gaccheyyuṃ. ^b^evaṃ  vadeyyā^eb^ti sālāya vā rukkhamūle vā paṭhamataraṃ nisinno pacchā  āgataṃ evaṃ vadeyya. sesamettha pāḷinayeneva veditabbaṃ. </p>
            </h4>
          </h3>
          <h3>
            <h3n> 2. ṭhānasuttavaṇṇanā </h3n>
            <h4>
              <h4n> </h4n>
              <p>[03] 192^b^.^eb^ dutiye ^b^ṭhānānī^eb^ti kāraṇāni.  ^b^ṭhānehī^eb^ti kāraṇehi. ^b^soceyya^eb^nti sucibhāvo.  ^b^saṃvasamāno^eb^ti ekato vasamāno. ^b^na santatakārī^eb^ti na  satatakārī. ^b^na santatavutti sīlesū^eb^ti satataṃ sabbakālaṃ  sīlajīvitaṃ na jīvatīti attho. ^b^saṃvohāramāno^eb^ti ^a^P3.0172^ea^  kathento. ^b^ekena eko voharatī^eb^ti ekena saddhiṃ  eko hutvā katheti. ^b^vokkamatī^eb^ti okkamati.  ^b^purimavohārā pacchimavohāra^eb^nti purimakathāya pacchimakathaṃ,  purimakathāya ca pacchimakathā, pacchimakathāya ca purimakathā na  sametīti attho.</p>
              <p>[03] ^b^ñātibyasanenā^eb^tiādīsu ñātīnaṃ byasanaṃ ñātibyasanaṃ,  ñātivināsoti attho. dutiyapadepi eseva nayo.  ^b^rogabyasane^eb^ pana rogoyeva ārogyavināsanato byasanaṃ  rogabyasanaṃ. ^b^anuparivattantī^eb^ti anubandhanti. ^b^lābho  cā^eb^tiādīsu ekaṃ attabhāvaṃ lābho anuparivattati, ekaṃ alābhoti  evaṃ nayo netabbo. ^b^sākacchāyamāno^eb^ti  pañhapucchanavissajjanavasena sākacchaṃ karonto. ^b^yathā^eb^ti  yenākārena ^a^M2.0366^ea^. ^b^ummaggo^eb^ti pañhummaggo. ^b^abhinīhāro^eb^ti  pañhābhisaṅkharaṇavasena cittassa abhinīhāro. ^b^samudāhāro^eb^ti  pañhapucchanaṃ. ^b^santa^eb^nti paccanīkasantatāya santaṃ katvā na  kathetīti attho. ^b^paṇīta^eb^nti atappakaṃ. ^b^atakkāvacara^eb^nti  ^a^P3.0173^ea^ yathā takkena nayaggāhena gahetuṃ sakkā hoti, evaṃ  na kathetīti attho. ^b^nipuṇa^eb^nti saṇhaṃ.  ^b^paṇḍitavedanīya^eb^nti paṇḍitehi jānitabbakaṃ. sesaṃ sabbattha  vuttānusāreneva veditabbaṃ. </p>
            </h4>
          </h3>
          <h3>
            <h3n> 3. bhaddiyasuttavaṇṇanā </h3n>
            <h4>
              <h4n> </h4n>
              <p>[03] 193^b^.^eb^ tatiye ^a^V2.0364^ea^ ^b^upasaṅkamī^eb^ti bhuttapātarāso hutvā  mālāgandhavilepanaṃ gahetvā bhagavantaṃ vandissāmīti upasaṅkami.  ^b^mā anussavenā^eb^tiādīsu anussavavacanena mama kathaṃ mā  gaṇhathāti iminā nayena attho veditabbo. ^b^sārambho^eb^ti  karaṇuttariyalakkhaṇo sārambho. ^b^alobhā^eb^dayo  lobhādipaṭipakkhavasena veditabbā. ^b^kusaladhammūpasampadāyā^eb^ti  kusaladhammānaṃ sampādanatthāya, paṭilābhatthāyāti vuttaṃ hoti. ^b^ime  cepi, bhaddiya, mahāsālā^eb^ti purato ṭhite sālarukkhe dassento  evamāha. sesamettha heṭṭhā vuttanayattā uttānatthattā ca suviññeyyameva.  satthari pana desanaṃ vinivaṭṭente bhaddiyo sotāpanno jātoti. </p>
            </h4>
          </h3>
          <h3>
            <h3n> 4. sāmugiyāsuttavaṇṇanā </h3n>
            <h4>
              <h4n> </h4n>
              <p>[03] 194^b^.^eb^ catutthe ^b^sāmugiyā^eb^ti sāmuganigamavāsino.  ^b^byagghapajjā^eb^ti te ālapanto evamāha. kolanagarassa hi  kolarukkhe hāretvā katattā kolanagaranti ca byagghapathe māpitattā  byagghapajjanti ca dve nāmāni. etesañca pubbapurisā tattha vasiṃsūti  byagghapajjavāsitāya byagghapajjavāsino byagghapajjāti vuccanti. te  ālapanto evamāha. ^b^pārisuddhipadhāniyaṅgānī^eb^ti ^a^P3.0174^ea^  pārisuddhiatthāya padhāniyaṅgāni padahitabbavīriyassa  aṅgāni, koṭṭhāsāti attho. ^b^sīlapārisuddhipadhāniyaṅga^eb^nti  sīlaparisodhanavīriyassetaṃ nāmaṃ. tañhi  sīlapārisuddhiparipūraṇatthāya padhāniyaṅganti sīlapārisuddhipadhāniyaṅgaṃ.  sesesupi eseva nayo. ^b^tattha tattha paññāya  anuggahessāmī^eb^ti tasmiṃ tasmiṃ ṭhāne vipassanāpaññāya  anuggahessāmi ^a^M2.0367^ea^. ^b^yo tattha chando^eb^tiādīsu yo tasmiṃ  anuggaṇhane kattukāmatāchandoti iminā nayena attho veditabbo.  satisampajaññaṃ panettha satiṃ upaṭṭhapetvā ñāṇena paricchinditvā  vīriyapaggahanatthaṃ vuttaṃ. ^b^rajanīyesu dhammesu cittaṃ virājetī^eb^ti  rāgapaccayesu iṭṭhārammaṇesu yathā cittaṃ virajjati, evaṃ karoti.  ^b^vimocanīyesu dhammesu cittaṃ vimocetī^eb^ti yehi ārammaṇehi  cittaṃ vimocetabbaṃ, tesu yathā vimuccati, evaṃ karoti.  ^b^virājetvā^eb^ti ettha maggakkhaṇe virājeti nāma, phalakkhaṇe  virattaṃ nāma hoti. dutiyapadepi eseva nayo. ^b^sammāvimuttiṃ  phusatī^eb^ti hetunā nayena arahattaphalavimuttiṃ ñāṇaphassena phusatīti. </p>
            </h4>
          </h3>
          <h3>
            <h3n> 5. vappasuttavaṇṇanā </h3n>
            <h4>
              <h4n> </h4n>
              <p>[03] 195^b^.^eb^ pañcame ^a^V2.0365^ea^ ^b^vappo^eb^ti dasabalassa cūḷapitā  sakyarājā. ^b^nigaṇṭhasāvako^eb^ti vesāliyaṃ sīhasenāpati viya  nāḷandāyaṃ upāligahapati viya ca nigaṇṭhassa nāṭaputtassa upaṭṭhāko.  ^b^kāyena saṃvuto^eb^ti kāyadvārassa saṃvutattā pihitattā kāyena saṃvuto  nāma. sesadvayepi eseva nayo. ^b^avijjāvirāgā^eb^ti ^a^P3.0175^ea^  avijjāya khayavirāgena. ^b^vijjuppādā^eb^ti  maggavijjāya uppādena. ^b^taṃ ṭhāna^eb^nti taṃ kāraṇaṃ.  ^b^avipakkavipāka^eb^nti aladdhavipākavāraṃ. ^b^tatonidāna^eb^nti  taṃhetu tappaccayā. ^b^dukkhavedaniyā āsavā assaveyyu^eb^nti  dukkhavedanāya paccayabhūtā kilesā assaveyyuṃ, tassa purisassa  uppajjeyyunti attho. ^b^abhisamparāya^eb^nti dutiye attabhāve.  ^b^kāyasamārambhapaccayā^eb^ti kāyakammapaccayena. ^b^āsavā^eb^ti  kilesā. ^b^vighātapariḷāhā^eb^ti ettha ^b^vighāto^eb^ti dukkhaṃ.  ^b^pariḷāho^eb^ti kāyikacetasiko pariḷāho. ^b^phussa phussa  byantīkarotī^eb^ti ñāṇavajjhaṃ kammaṃ ñāṇaphassena phusitvā phusitvā  khayaṃ gameti, vipākavajjhaṃ kammaṃ vipākaphassena phusitvā phusitvā  khayaṃ gameti. ^b^nijjarā^eb^ti kilesajīraṇakapaṭipadā.  sesavāresupi eseva nayo. idha ṭhatvā ayaṃ bhikkhu khīṇāsavo  kātabbo, cattāri mahābhūtāni nīharitvā catusaccavavatthānaṃ dassetvā  yāva arahattaphalaṃ kammaṭṭhānaṃ kathetabbaṃ.</p>
              <p>[03] idāni pana tassa khīṇāsavassa satatavihāre dassetuṃ ^b^evaṃ  sammā vimuttacittassā^eb^tiādimāha. tattha ^b^sammā  vimuttacittassā^eb^ti hetunā kāraṇena ^a^M2.0368^ea^ sammā vimuttassa.  ^b^satatavihārā^eb^ti ^a^P3.0176^ea^ niccavihārā nibaddhavihārā.  ^b^neva sumano hotī^eb^ti iṭṭhārammaṇe rāgavasena na somanassajāto  hoti. ^b^na dummano^eb^ti aniṭṭhārammaṇe paṭighavasena na  domanassajāto hoti. ^b^upekkhako viharati sato sampajāno^eb^ti  satisampajaññapariggahitāya majjhattākāralakkhaṇāya upekkhāya tesu  ārammaṇesu upekkhako majjhatto hutvā viharati.</p>
              <p>[03] ^b^kāyapariyantika^eb^nti kāyantikaṃ kāyaparicchinnaṃ, yāva  pañcadvārakāyo pavattati, tāva pavattaṃ pañcadvārikavedananti attho.  ^b^jīvitapariyantika^eb^nti jīvitantikaṃ jīvitaparicchinnaṃ, yāva  jīvitaṃ pavattati, tāva pavattaṃ manodvārikavedananti attho. tattha  pañcadvārikavedanā pacchā uppajjitvā paṭhamaṃ nirujjhati,  manodvārikavedanā paṭhamaṃ uppajjitvā pacchā nirujjhati. sā hi  paṭisandhikkhaṇe vatthurūpasmiṃyeva patiṭṭhāti. pañcadvārikā pavatte  pañcadvāravasena pavattamānā paṭhamavaye ^a^V2.0366^ea^ vīsativassakāle  rajjanadussanamuyhanavasena adhimattā balavatī hoti, paṇṇāsavassakāle  ṭhitā hoti, saṭṭhivassakālato paṭṭhāya parihāyamānā,  asītinavutivassakāle mandā hoti. tadā hi sattā ``cirarattaṃ  ekato nisīdimhā nipajjimhā''ti vadantepi na ^a^P3.0177^ea^  jānāmāti vadanti. adhimattānipi rūpādiārammaṇāni na passāma,  sugandhaduggandhaṃ vā sāduasāduṃ vā thaddhamudukaṃ vāti na jānāmātipi  vadanti. iti nesaṃ pañcadvārikavedanā bhaggā hoti, manodvārikā  pavattati. sāpi anupubbena parihāyamānā maraṇasamaye hadayakoṭiṃyeva  nissāya pavattati. yāva panesā pavattati, tāva satto jīvatīti  vuccati. yadā nappavattati, tadā ``mato niruddho''ti vuccati.</p>
              <p>[03] svāyamattho vāpiyā dīpetabbo -- yathā hi puriso  pañcaudakamaggasampannaṃ vāpiṃ kareyya. paṭhamaṃ deve vuṭṭhe pañcahi  udakamaggehi udakaṃ pavisitvā antovāpiyaṃ āvāṭe pūreyya. punappunaṃ  deve vassante udakamagge pūretvā gāvutaḍḍhayojanamattaṃ ottharitvā udakaṃ  tiṭṭheyya tato tato vissandamānaṃ. atha niddhamanatumbe vivaritvā  khettesu kamme kayiramāne udakaṃ nikkhamantaṃ, sassapākakāle udakaṃ  nikkhantaṃ udakaṃ parihīnaṃ, ``macche gaṇhāmā''ti vattabbataṃ āpajjeyya.  tato katipāhena āvāṭesuyeva ^a^M2.0369^ea^ udakaṃ saṇṭhaheya. yāva pana taṃ  āvāṭesu hoti, tāva mahāvāpiyaṃ udakaṃ atthīti saṅkhaṃ gacchati.  yadā pana tattha chijjati, tadā ``vāpiyaṃ udakaṃ natthī''ti vuccati.  evaṃ sampadamidaṃ veditabbaṃ.</p>
              <p>[03] paṭhamaṃ ^a^P3.0178^ea^ deve vassante pañcahi maggehi udake  pavisante āvāṭānaṃ pūraṇakālo viya hi paṭhamameva paṭisandhikkhaṇe  manodvārikavedanāya vatthurūpe patiṭṭhitakālo, punappunaṃ deve vassante  pañcamaggānaṃ pūraṇakālo viya pavatte pañcadvārikavedanāya pavatti,  gāvutaḍḍhayojanamattaṃ ajjhottharaṇaṃ viya paṭhamavaye vīsativassakāle  rajjanādivasena tassa adhimattabalavabhāvo, yāva vāpito udakaṃ na  niggacchati, tāva pūrāya vāpiyā ṭhitakālo viya paññāsavassakāle  tassa ṭhitakālo, niddhamanatumbesu vivaṭesu kamme kayiramāne udakassa  nikkhamanakālo viya saṭṭhivassakālato paṭṭhāya tassa parihāni, udake  bhaṭṭhe udakamaggesu parittaudakassa ṭhitakālo viya asītinavutikāle  pañcadvārikavedanāya mandakālo, āvāṭesuyeva udakassa patiṭṭhitakālo  viya hadayavatthukoṭiṃ nissāya manodvāre vedanāya pavattikālo,  āvāṭesu parittepi udake sati ``vāpiyaṃ udakaṃ atthī''ti  vattabbakālo viya yāva ^a^V2.0367^ea^ sā pavattati, tāva ``satto jīvatī''ti  vuccati. yathā pana āvāṭesu udake chinne ``natthi vāpiyaṃ  udaka''nti vuccati, evaṃ manodvārikavedanāya appavattamānāya satto  matoti vuccati. imaṃ vedanaṃ sandhāya vuttaṃ -- ``jīvitapariyantikaṃ  vedanaṃ vediyamāno''ti.</p>
              <p>[03] ^b^kāyassa bhedā^eb^ti kāyassa bhedena. ^b^uddhaṃ  jīvitapariyādānā^eb^ti jīvitakkhayato uddhaṃ. ^b^idhevā^eb^ti  paṭisandhivasena parato agantvā idheva. ^b^sītī^eb^ ^a^P3.0179^ea^  ^b^bhavissantī^eb^ti pavattivipphandanadaratharahitāni sītāni  appavattanadhammāni bhavissanti.</p>
              <p>[03] ^b^thūṇaṃ paṭiccā^eb^ti rukkhaṃ paṭicca. ^b^kuddālapiṭakaṃ  ādāyā^eb^ti kuddālañca khaṇittiñca pacchiñca gahetvāti attho.  desanā pana kuddālavaseneva katā. ^b^mūle chindeyyā^eb^ti mūlamhi  kuddālena chindeyya. ^b^palikhaṇeyyā^eb^ti khaṇittiyā samantā  khaṇeyya.</p>
              <p>[03] ^b^evameva^eb^ ^a^M2.0370^ea^ ^b^kho^eb^ti ettha idaṃ opammasaṃsandanaṃ -- rukkho  viya hi attabhāvo daṭṭhabbo, rukkhaṃ paṭicca chāyā viya kusalākusalaṃ  kammaṃ, chāyaṃ appavattaṃ kātukāmo puriso viya yogāvacaro, kuddālo  viya paññā, piṭakaṃ viya samādhi, khaṇitti viya vipassanā,  khaṇittiyā mūlānaṃ palikhaṇanakālo viya arahattamaggena avijjāya  chedanakālo, khaṇḍākhaṇḍaṃ karaṇakālo viya khandhavasena diṭṭhakālo,  phālanakālo viya āyatanavasena diṭṭhakālo, sakalīkaraṇakālo viya  dhātuvasena diṭṭhakālo, vātātapena visosanakālo viya  kāyikacetasikassa vīriyassa karaṇakālo, agginā ḍahanakālo viya  ñāṇena kilesānaṃ ḍahanakālo, masikaraṇakālo viya  vattamānaka-pañcakkhandhakālo, mahāvāte ophunanakālo viya nadīsote  pavāhanakālo viya ca chinnamūlakānaṃ pañcannaṃ khandhānaṃ  appaṭisandhikanirodho, ophunanappavāhanehi ^a^P3.0180^ea^  apaññattikabhāvūpagamo viya punabbhave vipākakkhandhānaṃ anuppādena  apaṇṇattikabhāvo veditabbo.</p>
              <p>[03] ^b^bhagavantaṃ etadavocā^eb^ti satthari desanaṃ vinivaṭṭente  sotāpattiphalaṃ patvā etaṃ ``seyyathāpi, bhante''tiādivacanaṃ avoca.  tattha ^b^udayatthiko^eb^ti vaḍḍhiatthiko. ^b^assapaṇiyaṃ  poseyyā^eb^ti pañca assapotasatāni kiṇitvā pacchā  vikkiṇissāmīti poseyya. sahassagghanakassa assassa pañcasatamattaṃ  upakaraṇaṃ gandhamālādivasena posāvanikaṃyeva agamāsi. athassa te  assā ekadivaseneva ^a^V2.0368^ea^ rogaṃ phusitvā sabbe jīvitakkhayaṃ pāpuṇeyyunti  iminā adhippāyena evamāha. ^b^udayañceva nādhigaccheyyā^eb^ti  vaḍḍhiñca gehato nīharitvā dinnamūlañca kiñci na labheyya.  ^b^payirupāsi^eb^nti catūhi paccayehi upaṭṭhahiṃ. ^b^svāhaṃ udayañceva  nādhigacchi^eb^nti so ahaṃ neva udayaṃ na gehato dinnadhanaṃ adhigacchiṃ,  paṇiyāssajagganako nāma jātosmīti dasseti. sesamettha  uttānamevāti. </p>
            </h4>
          </h3>
          <h3>
            <h3n> 6. sāḷhasuttavaṇṇanā </h3n>
            <h4>
              <h4n> </h4n>
              <p>[03] 196^b^.^eb^ chaṭṭhe ^b^dvayenā^eb^ti dvīhi koṭṭhāsehi.  ^b^oghassa^eb^ ^a^P3.0181^ea^ ^b^nittharaṇa^eb^nti caturoghanittharaṇaṃ.  ^b^tapojigucchāhetū^eb^ti dukkarakārikasaṅkhātena tapena  pāpajigucchanahetu ^a^M2.0371^ea^. ^b^aññataraṃ sāmaññaṅga^eb^nti ekaṃ  samaṇadhammakoṭṭhāsaṃ. ^b^aparisuddhakāyasamācārā^eb^tiādīsu purimehi  tīhi padehi kāyikavācasikacetasikasīlānaṃ aparisuddhataṃ dassetvā  pacchimena padena aparisuddhājīvataṃ dasseti. ^b^ñāṇadassanāyā^eb^ti  maggañāṇasaṅkhātāya dassanāya. ^b^anuttarāya sambodhāyā^eb^ti  arahattāya, arahattañāṇaphassena phusituṃ abhabbāti vuttaṃ hoti.  ^b^sālalaṭṭhi^eb^nti sālarukkhaṃ. ^b^nava^eb^nti taruṇaṃ.  ^b^akukkuccakajāta^eb^nti ``bhaveyya nu kho, na bhaveyyā''ti  ajanetabbakukkuccaṃ. ^b^lekhaṇiyā likheyyā^eb^ti avalekhanamattakena  avalikheyya. ^b^dhoveyyā^eb^ti ghaṃseyya. ^b^anto avisuddhā^eb^ti  abbhantare asuddhā apanītasārā.</p>
              <p>[03] ^b^evameva kho^eb^ti ettha idaṃ opammasaṃsandanaṃ -- sālalaṭṭhi  viya hi attabhāvo daṭṭhabbo, nadīsotaṃ viya saṃsārasotaṃ, pāraṃ  gantukāmapuriso viya dvāsaṭṭhi diṭṭhiyo gahetvā ṭhitapuriso,  sālalaṭṭhiyā bahiddhā suparikammakatakālo viya bahiddhā tapacaraṇaṃ  gāḷhaṃ katvā gahitakālo, anto asuddhakālo ^a^P3.0182^ea^  viya abbhantare sīlānaṃ aparisuddhakālo, sālalaṭṭhiyā saṃsīditvā  adhogamanaṃ viya diṭṭhigatikassa saṃsārasote saṃsīdanaṃ veditabbaṃ.</p>
              <p>[03] ^b^phiyārittaṃ bandheyyā^eb^ti phiyañca arittañca yojeyya.  ^b^evamevā^eb^ti etthāpi idaṃ opammasaṃsandanaṃ -- sālalaṭṭhi viya  attabhāvo, nadīsotaṃ viya saṃsārasotaṃ, pāraṃ gantukāmapuriso viya  yogāvacaro, bahiddhā suparikammakatakālo viya chasu dvāresu saṃvarassa  paccupaṭṭhitakālo, anto suvisodhitabhāvo viya abbhantare  parisuddhasīlabhāvo, phiyārittabandhanaṃ viya ^a^V2.0369^ea^  kāyikacetasikavīriyakaraṇaṃ, sotthinā pārimatīragamanaṃ viya  anupubbena sīlaṃ pūretvā samādhiṃ pūretvā paññaṃ pūretvā nibbānagamanaṃ  daṭṭhabbaṃ.</p>
              <p>[03] ^b^kaṇḍacitrakānī^eb^ti  saralaṭṭhisararajjusarapāsādasarasāṇisarapokkharaṇisarapadumānīti  anekāni kaṇḍehi kattabbacitrāni. ^b^atha kho so tīhi  ṭhānehī^eb^ti so evaṃ bahūni kaṇḍacitrakāni jānantopi na rājāraho  hoti, tīhiyeva pana ṭhānehi hotīti attho. ^b^sammāsamādhi^eb^  ^a^M2.0372^ea^ ^b^hotī^eb^ti maggasamādhinā ca phalasamādhinā ca samāhito hotīti  ayamettha attho. ^b^sammādiṭṭhī^eb^ti maggasammādiṭṭhiyā samannāgato.  ^b^idaṃ dukkha^eb^ntiādīhi catūhi saccehi cattāro maggā tīṇi ca  phalāni kathitāni. ayaṃ pana maggeneva avirādhitaṃ vijjhati  nāmāti veditabbo. ^b^sammāvimuttī^eb^ti arahattaphalavimuttiyā  samannāgato. ^b^avijjākkhandhaṃ padāletī^eb^ti arahattamaggena  padāleti nāmāti vuccati. iminā hi heṭṭhā arahattamaggena  avijjākkhandho padālito ^a^P3.0183^ea^, idha pana padālitaṃ  upādāya padāletīti vattuṃ vaṭṭatīti. </p>
            </h4>
          </h3>
          <h3>
            <h3n> 7. mallikādevīsuttavaṇṇanā </h3n>
            <h4>
              <h4n> </h4n>
              <p>[03] 197^b^.^eb^ sattame ^b^mallikā devī^eb^ti pasenadirañño  devī. ^b^yena midhekacco mātugāmo^eb^ti yena idhekaccā itthī.  ^b^dubbaṇṇā^eb^ti bībhacchavaṇṇā. ^b^durūpā^eb^ti dussaṇṭhitā.  ^b^supāpikā^eb^ti suṭṭhu pāpikā suṭṭhu lāmikā. ^b^dassanāyā^eb^ti  passituṃ. ^b^daliddā^eb^ti dhanadaliddā. ^b^appassakā^eb^ti sakena  dhanena rahitā. ^b^appabhogā^eb^ti upabhogaparibhogabhaṇḍakarahitā.  ^b^appesakkhā^eb^ti appaparivārā. ^b^aḍḍhā^eb^ti issarā.  ^b^mahaddhanā^eb^ti vaḷañjanakadhanena mahaddhanā. ^b^mahābhogā^eb^ti  upabhogaparibhogabhaṇḍabhogena mahābhogā. ^b^mahesakkhā^eb^ti  mahāparivārā. ^b^abhirūpā^eb^ti uttamarūpā. ^b^dassanīyā^eb^ti  dassanayuttā. ^b^pāsādikā^eb^ti dassanena pāsādikā.  ^b^vaṇṇapokkharatāyā^eb^ti vaṇṇena ceva sarīrasaṇṭhānena ca.</p>
              <p>[03] ^b^abhisajjatī^eb^ti laggati. ^b^byāpajjatī^eb^ti pakatiṃ  pajahati. ^b^patitthīyatī^eb^ti kodhavasena thinabhāvaṃ thaddhabhāvaṃ  āpajjati. ^b^na^eb^ ^a^P3.0184^ea^ ^b^dātā hotī^eb^ti na  dāyikā hoti. ^b^seyyāvasathapadīpeyya^eb^nti ettha ^b^seyyā^eb^ti  mañcapallaṅkādisayanaṃ. ^b^āvasatho^eb^ti āvasathāgāraṃ.  ^b^padīpeyyaṃ^eb^ vuccati vaṭṭitelādipadīpūpakaraṇaṃ. issāmanikāti  issāya sampayuttacittā. iminā nayena sabbattha attho veditabbo  ^a^V2.0370^ea^. ^b^kodhanā ahosi^eb^nti kodhamanā ahosiṃ. ^b^anissāmanikā  ahosi^eb^nti issāvirahitacittā ahosiṃ. sesamettha uttānatthamevāti. </p>
            </h4>
          </h3>
          <h3>
            <h3n> 8. attantapasuttavaṇṇanā </h3n>
            <h4>
              <h4n> </h4n>
              <p>[03] 198^b^.^eb^ aṭṭhame ^a^M2.0373^ea^ attantapādīsu attānaṃ tapati  dukkhāpetīti ^b^attantapo^eb^. attano paritāpanānuyogaṃ  ^b^attaparitāpanānuyogaṃ^eb^. paraṃ tapatīti ^b^parantapo^eb^. paresaṃ  paritāpanānuyogaṃ ^b^paraparitāpanānuyogaṃ. diṭṭheva dhamme^eb^ti  imasmiṃyeva attabhāve. ^b^nicchāto^eb^ti chātaṃ vuccati taṇhā, sā  assa natthīti nicchāto. sabbakilesānaṃ nibbutattā ^b^nibbuto^eb^.  anto tāpanakilesānaṃ abhāvā sītalo jātoti ^b^sītībhūto^eb^.  jhānamaggaphalanibbānasukhāni paṭisaṃvedetīti ^b^sukhappaṭisaṃvedī.  brahmabhūtena attanā^eb^ti seṭṭhabhūtena attanā.</p>
              <p>[03] ^b^acelako^eb^tiādīni vuttatthāneva. ^b^orabbhikā^eb^dīsu  urabbhā vuccanti eḷakā, urabbhe hanatīti ^b^orabbhiko.  sūkarikā^eb^dīsupi eseva nayo. ^b^luddo^eb^ti dāruṇo kakkhaḷo.  ^b^macchaghātako^eb^ti macchabandho kevaṭṭo. ^b^bandhanāgāriko^eb^ti  bandhanāgāragopako. ^b^kurūrakammantā^eb^ti dāruṇakammantā.</p>
              <p>[03] ^b^muddhāvasitto^eb^ti ^a^P3.0185^ea^ khattiyābhisekena  muddhani abhisitto. ^b^puratthimena nagarassā^eb^ti nagarato  puratthimāya disāya. ^b^santhāgāra^eb^nti yaññasālaṃ.  ^b^kharājinaṃ nivāsetvā^eb^ti sakhuraṃ ajinacammaṃ nivāsetvā.  ^b^sappitelenā^eb^ti sappinā ceva telena ca. ṭhapetvā hi sappiṃ  avaseso yo koci sneho telanti vuccati. ^b^kaṇḍuvamāno^eb^ti  nakhānaṃ chinnattā kaṇḍuvitabbakāle tena kaṇḍuvamāno.  ^b^anantarahitāyā^eb^ti asanthatāya. ^b^sarūpavacchāyā^eb^ti  sadisavacchāya. sace gāvī setā hoti, vacchopi setakova. sace  kapilā vā rattā vā, vacchakopi tādisovāti evaṃ sarūpavacchāya.  ^b^so evamāhā^eb^ti so rājā evaṃ vadeti. ^b^vacchatarā^eb^ti  taruṇavacchakabhāvaṃ atikkantā balavavacchā. ^b^vacchatarīsu^eb^pi eseva  nayo. ^b^barihisatthāyā^eb^ti parikkhepakaraṇatthāya ceva yaññabhūmiyaṃ  attharaṇatthāya ca.</p>
              <p>[03] catutthapuggalaṃ buddhuppādato paṭṭhāya dassetuṃ ^b^idha, bhikkhave,  tathāgato^eb^tiādimāha. tattha ^b^tathāgato^eb^tiādīni ^a^V2.0371^ea^ vuttatthāneva.  ^b^taṃ dhamma^eb^nti taṃ vuttappakārasampadaṃ dhammaṃ. ^b^suṇāti, gahapati,  vā^eb^ti kasmā paṭhamaṃ gahapatiṃ ^a^M2.0374^ea^ niddisati? nihatamānattā ussannattā  ca. yebhuyyena hi khattiyakulato pabbajitā jātiṃ nissāya mānaṃ  karonti. brāhmaṇakulā ^a^P3.0186^ea^ pabbajitā mante nissāya  mānaṃ karonti, hīnajaccakulā pabbajitā attano vijātitāya patiṭṭhātuṃ  na sakkonti. gahapatidārakā pana kacchehi sedaṃ muñcantehi piṭṭhiyā  loṇaṃ pupphamānāya bhūmiṃ kasitvā tādisassa mānassa abhāvato  nihatamānadappā honti. te pabbajitvā mānaṃ vā dappaṃ vā akatvā  yathābalaṃ buddhavacanaṃ uggahetvā vipassanāya kammaṃ karontā sakkonti  arahatte patiṭṭhātuṃ. itarehi ca kulehi nikkhamitvā pabbajitā na  bahukā, gahapatikāva bahukā. iti nihatamānattā ussannattā ca paṭhamaṃ  gahapatiṃ niddisatīti.</p>
              <p>[03] ^b^aññatarasmiṃ vā^eb^ti itaresaṃ vā kulānaṃ aññatarasmiṃ.  ^b^paccājāto^eb^ti patijāto. ^b^tathāgate saddhaṃ paṭilabhatī^eb^ti  parisuddhaṃ dhammaṃ sutvā dhammasāmimhi tathāgate ``sammāsambuddho vata  bhagavā''ti saddhaṃ paṭilabhati. ^b^iti paṭisañcikkhatī^eb^ti evaṃ  paccavekkhati. ^b^sambādho gharāvāso^eb^ti sacepi saṭṭhihatthe ghare  yojanasatantarepi vā dve jāyampatikā vasanti, tathāpi nesaṃ  sakiñcanasapalibodhaṭṭhena gharāvāso sambādhova. ^b^rajāpatho^eb^ti  rāgarajādīnaṃ uṭṭhānaṭṭhānanti mahāaṭṭhakathāyaṃ vuttaṃ. āgamanapathotipi  vaṭṭati. alagganaṭṭhena ^a^P3.0187^ea^ abbhokāso viyāti  ^b^abbhokāso^eb^. pabbajito hi kūṭāgāraratanapāsādadevavimānādīsu  pihitadvāravātapānesu paṭicchannesu vasantopi neva laggati na sajjati  na bajjhati. tena vuttaṃ -- ``abbhokāso pabbajjā''ti. apica  ^b^sambādho gharāvāso^eb^ kusalakiriyāya yathāsukhaṃ okāsābhāvato,  ^b^rajāpatho^eb^ asaṃvutasaṅkāraṭṭhānaṃ viya rajānaṃ, kilesarajānaṃ  sannipātaṭṭhānato. ^b^abbhokāso pabbajjā^eb^ kusalakiriyāya  yathāsukhaṃ okāsasabbhāvato.</p>
              <p>[03] ^b^nayidaṃ sukaraṃ...pe0... pabbajeyya^eb^nti ettha ayaṃ  saṅkhepakathā -- yadetaṃ sikkhattayabrahmacariyaṃ ekampi divasaṃ akhaṇḍaṃ  katvā carimakacittaṃ pāpetabbatāya ^b^ekantaparipuṇṇaṃ,^eb^ ekadivasampi  ca kilesamalena amalinaṃ katvā carimakacittaṃ ^a^M2.0375^ea^ pāpetabbatāya  ^b^ekantaparisuddhaṃ, saṅkhalikhitaṃ^eb^ likhitasaṅkhasadisaṃ  dhotasaṅkhasappaṭibhāgaṃ caritabbaṃ. idaṃ na sukaraṃ agāraṃ ajjhāvasatā  agāramajjhe vasantena ekantaparipuṇṇaṃ...pe0... carituṃ. yaṃnūnāhaṃ kese  ca massuñca ohāretvā kasāyarasapītatāya kāsāyāni brahmacariyaṃ  carantānaṃ anucchavikāni vatthāni acchādetvā paridahitvā ^a^V2.0372^ea^ agārasmā   nikkhamitvā anagāriyaṃ pabbajeyyanti. ettha ca yasmā agārassa  hitaṃ kasivaṇijjādikammaṃ agāriyanti vuccati, tañca pabbajjāya  natthi, tasmā pabbajjā anagāriyāti ñātabbā, taṃ anagāriyaṃ.  ^b^pabbajeyya^eb^nti ^a^P3.0188^ea^ paṭipajjeyyaṃ.</p>
              <p>[03] ^b^appaṃ vā^eb^ti sahassato heṭṭhā bhogakkhandho appo nāma  hoti, sahassato paṭṭhāya mahā. ābandhanaṭṭhena ñātiyeva  ^b^ñātiparivaṭṭo^eb^. so vīsatiyā heṭṭhā appo nāma hoti,  vīsatiyā paṭṭhāya mahā. ^b^bhikkhūnaṃ sikkhāsājīvasamāpanno^eb^ti  yā bhikkhūnaṃ adhisīlasaṅkhātā sikkhā, tañca, yattha cete saha  jīvanti, ekajīvikā sabhāgavuttino honti, taṃ bhagavatā  paññattasikkhāpadasaṅkhātaṃ sājīvañca tattha sikkhanabhāvena  samāpannoti bhikkhūnaṃ sikkhāsājīvasamāpanno. ^b^samāpanno^eb^ti  sikkhaṃ paripūrento sājīvañca avītikkamanto hutvā tadubhayaṃ  upagatoti attho.</p>
              <p>[03] ^b^pāṇātipātaṃ pahāyā^eb^tiādīni vuttatthāneva. ^b^imesaṃ  bhedāyā^eb^ti yesaṃ itoti vuttānaṃ santike sutaṃ, tesaṃ bhedāya.  ^b^bhinnānaṃ vā sandhātā^eb^ti dvinnaṃ mittānaṃ vā samānupajjhāyakādīnaṃ  vā kenacideva kāraṇena bhinnānaṃ ekamekaṃ upasaṅkamitvā ``tumhākaṃ  īdise kule jātānaṃ evaṃ bahussutānaṃ idaṃ na yutta''ntiādīni vatvā  sandhānaṃ kattā. ^b^anuppadātā^eb^ti sandhānānuppadātā, dve jane  samagge disvā ``tumhākaṃ evarūpe kule jātānaṃ evarūpehi guṇehi  samannāgatānaṃ anucchavikameta''ntiādīni vatvā daḷhīkammaṃ kattāti  attho. samaggo ārāmo assāti ^b^samaggārāmo^eb^. yattha  samaggā natthi, tattha vasitumpi na icchatīti attho.  samaggarāmotipi pāḷi, ayameva attho. ^b^samaggarato^eb^ti  ^a^P3.0189^ea^ samaggesu rato, te pahāya aññattha gantuṃ na  icchatīti attho. samagge disvāpi sutvāpi nandatīti  ^b^samagganandī. samaggakaraṇiṃ vācaṃ bhāsitā^eb^ti yā ^a^M2.0376^ea^ vācā satte  samaggeyeva karoti, taṃ sāmaggiguṇaparidīpikameva vācaṃ bhāsati, na  itaranti.</p>
              <p>[03] ^b^nelā^eb^ti elaṃ vuccati doso, nāssā elanti nelā,  niddosāti attho ``nelaṅgo setapacchādo''ti (udā0 65) ettha  vuttanelaṃ viya. ^b^kaṇṇasukhā^eb^ti byañjanamadhuratāya kaṇṇānaṃ sukhā,  sūcivijjhanaṃ viya kaṇṇasūlaṃ na janeti. atthamadhuratāya  sakalasarīre kopaṃ ajanetvā pemaṃ janetīti ^b^pemanīyā^eb^. hadayaṃ  gacchati appaṭihaññamānā sukhena cittaṃ pavisatīti ^b^hadayaṅgamā^eb^  ^a^V2.0373^ea^. guṇaparipuṇṇatāya pure bhavāti ^b^porī^eb^. pure saṃvaḍḍhanārī viya  sukumārātipi ^b^porī^eb^. purassa esātipi ^b^porī,^eb^  nagaravāsīnaṃ kathāti attho. nagaravāsino hi yuttakathā honti,  pitimattaṃ pitāti, bhātimattaṃ bhātāti vadanti. evarūpī kathā  bahuno janassa kantā hotīti ^b^bahujanakantā^eb^. kantabhāveneva  bahujanassa manāpā cittavuḍḍhikarāti ^b^bahujanamanāpā^eb^.</p>
              <p>[03] kāle ^a^P3.0190^ea^ vadatīti ^b^kālavādī,^eb^  vattabbayuttakālaṃ sallakkhetvā vadatīti attho. bhūtaṃ tacchaṃ sabhāvameva  vadatīti ^b^bhūtavādī^eb^. diṭṭhadhammikasamparāyikātthasannissitameva  katvā vadatīti ^b^atthavādī^eb^. navalokuttaradhammasannissitaṃ katvā  vadatīti ^b^dhammavādī^eb^. saṃvaravinayapahānavinayasannissitaṃ katvā  vadatīti ^b^vinayavādī^eb^. nidhānaṃ vuccati ṭhapanokāso,  nidhānamassā atthīti ^b^nidhānavatī^eb^. hadaye nidhetabbayuttakaṃ  vācaṃ bhāsitāti attho. ^b^kālenā^eb^ti evarūpiṃ bhāsamānopi ca  ``ahaṃ nidhānavatiṃ vācaṃ bhāsissāmī''ti na akālena bhāsati,  yuttakālaṃ pana avekkhitvāva bhāsatīti attho. ^b^sāpadesa^eb^nti  saupamaṃ, sakāraṇanti attho. ^b^pariyantavati^eb^nti paricchedaṃ  dassetvā, yathāssā paricchedo paññāyati, evaṃ bhāsatīti attho.  ^b^atthasaṃhita^eb^nti anekehipi nayehi vibhajantena pariyādātuṃ  asakkuṇeyyatāya atthasampannaṃ bhāsati. yaṃ vā so atthavādī atthaṃ  vadati, tena atthena saṃhitattā atthasaṃhitaṃ vācaṃ bhāsati, na aññaṃ  nikkhipitvā aññaṃ bhāsatīti vuttaṃ hoti.</p>
              <p>[03] ^b^bījagāmabhūtagāmasamārambhā^eb^ti ^a^M2.0377^ea^ mūlabījaṃ khandhabījaṃ  phaḷubījaṃ aggabījaṃ bījabījanti pañcavidhassa bījagāmassa ^a^P3.0191^ea^  ceva yassa kassaci nīlatiṇarukkhādikassa bhūtagāmassa ca  samārambhā, chedanabhedanapacanādibhāvena vikopanā paṭiviratoti attho.</p>
              <p>[03] ^b^ekabhattiko^eb^ti pātarāsabhattaṃ sāyamāsabhattanti dve bhattāni.  tesu pātarāsabhattaṃ antomajjhanhikena paricchinnaṃ, itaraṃ  majjhanhikato uddhaṃ antoaruṇena. tasmā antomajjhanhike dasakkhattuṃ  bhuñjamānopi ekabhattikova hoti. taṃ sandhāya vuttaṃ  ``ekabhattiko''ti. rattiyā bhojanaṃ ratti, tato uparatoti  ^b^rattūparato^eb^. atikkante majjhanhike yāva sūriyatthaṅgamanā bhojanaṃ  vikālabhojanaṃ nāma, tato viratattā ^b^virato vikālabhojanā^eb^.</p>
              <p>[03] ^b^jātarūpa^eb^nti suvaṇṇaṃ. ^b^rajata^eb^nti kahāpaṇo  lohamāsako jatumāsako dārumāsakoti ye vohāraṃ ^a^V2.0374^ea^ gacchanti. tassa  ubhayassāpi paṭiggahaṇā paṭivirato, neva taṃ uggaṇhāti, na  uggaṇhāpeti, na upanikkhittaṃ sādiyatīti attho.</p>
              <p>[03] ^b^āmakadhaññapaṭiggahaṇā^eb^ti  sālivīhiyavagodhūmakaṅguvarakakudrūsakasaṅkhātassa sattavidhassapi  āmakadhaññassa paṭiggahaṇā. na kevalañca etesaṃ paṭiggahaṇameva,  āmasanampi bhikkhūnaṃ na vaṭṭatiyeva. ^b^āmakamaṃsapaṭiggahaṇā^eb^ti  ettha aññatra odissa anuññātā āmakamaṃsamacchānaṃ paṭiggahaṇameva  bhikkhūnaṃ na vaṭṭati, no āmasananti.</p>
              <p>[03] ^b^itthikumārikapaṭiggahaṇā^eb^ti ettha ^b^itthī^eb^ti  purisantaragatā, itarā kumārikā nāma, tāsaṃ paṭiggahaṇampi  āmasanampi akappiyameva. ^b^dāsidāsapaṭiggahaṇā^eb^ti ^a^P3.0192^ea^  ettha dāsidāsavaseneva tesaṃ paṭiggahaṇaṃ na vaṭṭati,  ``kappiyakārakaṃ dammi, ārāmikaṃ dammī''ti evaṃ vutte pana vaṭṭati.  ^b^ajeḷakā^eb^dīsupi ^b^khettavatthu^eb^pariyosānesu kappiyākappiyanayo  vinayavasena upaparikkhitabbo. tattha ^b^khettaṃ^eb^ nāma yasmiṃ  pubbaṇṇaṃ ruhati. ^b^vatthu^eb^ nāma yasmiṃ aparaṇṇaṃ ruhati. yattha  vā ubhayampi ruhati, taṃ khettaṃ. tadatthāya akatabhūmibhāgo vatthu.  khettavatthusīsena cettha vāpi-taḷākādīnipi saṅgahitāneva.</p>
              <p>[03] ^b^dūteyyaṃ^eb^ ^a^M2.0378^ea^ vuccati dūtakammaṃ gihīnaṃ paṇṇaṃ vā sāsanaṃ vā  gahetvā tattha tattha gamanaṃ. ^b^pahiṇagamanaṃ^eb^ vuccati gharā gharaṃ  pesitassa khuddakagamanaṃ. ^b^anuyogo^eb^ nāma tadubhayakaraṇaṃ. tasmā  duteyyapahiṇagamanānaṃ anuyogoti evamettha attho veditabbo.  ^b^kayavikkayā^eb^ti kayā ca vikkayā ca. ^b^tulākūṭā^eb^dīsu  ^b^kūṭa^eb^nti vañcanaṃ. tattha tulākūṭaṃ tāva rūpakūṭaṃ, aṅgakūṭaṃ,  gahaṇakūṭaṃ, paṭicchannakūṭanti catubbidhaṃ hoti. tattha ^b^rūpakūṭaṃ^eb^  nāma dve tulā samarūpā katvā gaṇhanto mahatiyā gaṇhāti, dadanto  khuddikāya deti. ^b^aṅgakūṭaṃ^eb^ nāma gaṇhanto pacchābhāge hatthena  tulaṃ akkamati, dadanto pubbabhāge. ^b^gahaṇakūṭaṃ^eb^ nāma gaṇhanto  mūle rajjuṃ gaṇhāti ^a^P3.0193^ea^, dadanto agge.  ^b^paṭicchannakūṭaṃ^eb^ nāma tulaṃ susiraṃ katvā anto ayacuṇṇaṃ  pakkhipitvā gaṇhanto taṃ pacchābhāge karoti, dadanto aggabhāge.</p>
              <p>[03] ^b^kaṃso^eb^ vuccati suvaṇṇapāti, tāya vañcanaṃ ^b^kaṃsakūṭaṃ^eb^.  kathaṃ? ekaṃ suvaṇṇapātiṃ katvā aññā dve tisso lohapātiyo  suvaṇṇavaṇṇā karoti. tato janapadaṃ gantvā kiñcideva aḍḍhakulaṃ  ^a^V2.0375^ea^ pavisitvā ``suvaṇṇabhājanāni kiṇathā''ti vatvā agghe pucchite  samagghataraṃ dātukāmā honti. tato tehi ``kathaṃ imesaṃ suvaṇṇabhāvo  jānitabbo''ti vutte ``vīmaṃsitvā gaṇhathā''ti suvaṇṇapātiṃ pāsāṇe  ghaṃsitvā sabbapātiyo datvā gacchati.</p>
              <p>[03] ^b^mānakūṭaṃ^eb^ nāma hadayabheda-sikhābheda-rajjubhedavasena tividhaṃ  hoti. tattha ^b^hadayabhedo^eb^ sappitelādiminanakāle labbhati.  tāni hi gaṇhanto heṭṭhāchiddena mānena ``saṇikaṃ āsiñcā''ti vatvā  attano bhājane bahuṃ paggharāpetvā gaṇhāti, dadanto chiddaṃ pidhāya sīghaṃ  pūretvā deti. ^b^sikhābhedo^eb^ tilataṇḍulādiminanakāle labbhati.  tāni hi gaṇhanto saṇikaṃ sikhaṃ ussāpetvā gaṇhāti, dadanto vegena  pūretvā sikhaṃ chindanto deti. ^b^rajjubhedo^eb^ khettavatthuminanakāle  labbhati. lañjaṃ alabhantā hi khettaṃ amahantampi mahantaṃ katvā  minanti.</p>
              <p>[03] ^b^ukkoṭanā^eb^dīsu ^b^ukkoṭana^eb^nti sāmike assāmike kātuṃ  lañjaggahaṇaṃ. ^b^vañcana^eb^nti tehi tehi upāyehi paresaṃ vañcanaṃ.  tatridamekaṃ vatthu ^a^M2.0379^ea^ -- eko ^a^P3.0194^ea^ kira luddako migañca  migapotakañca gahetvā āgacchati. tameko dhutto ``kiṃ bho migo  agghati, kiṃ migapotako''ti āha. ``migo dve kahāpaṇe,  migapotako eka''nti ca vutte ekaṃ kahāpaṇaṃ datvā migapotakaṃ gahetvā  thokaṃ gantvā nivatto ``na me bho migapotakenattho, migaṃ me  dehī''ti āha. tena hi dve kahāpaṇe dehīti. so āha -- ``nanu  te bho mayā paṭhamaṃ eko kahāpaṇo dinno''ti? āma dinnoti.  imampi migapotakaṃ gaṇha, evaṃ so ca kahāpaṇo ayañca  kahāpaṇagghanako migapotako''ti dve kahāpaṇā bhavissantīti. so  ``kāraṇaṃ vadatī''ti sallakkhetvā migapotakaṃ gahetvā migaṃ adāsīti.  ^b^nikatī^eb^ti yogavasena vā māyāvasena vā apāmaṅgaṃ  pāmaṅganti, amaṇiṃ maṇinti, asuvaṇṇaṃ suvaṇṇanti katvā patirūpakena  vañcanaṃ. ^b^sāciyogo^eb^ti kuṭilayogo. etesaṃyeva  ukkoṭanādīnametaṃ nāmaṃ. tasmā ukkoṭanasāciyogo vañcanasāciyogo  nikatisāciyogoti evamettha attho daṭṭhabbo. keci aññaṃ dassetvā  aññassa parivattanaṃ sāciyogoti vadanti, taṃ pana vañcaneneva  saṅgahitaṃ.</p>
              <p>[03] chedanādīsu ^b^chedana^eb^nti hatthacchedanādi. ^b^vadho^eb^ti  māraṇaṃ. ^b^bandho^eb^ti rajjubandhanādīhi bandhanaṃ.  ^b^viparāmoso^eb^ti himaviparāmoso, gumbaviparāmosoti duvidho.  yaṃ himapātasamaye himena paṭicchannā hutvā maggappaṭipannaṃ janaṃ musanti,  ayaṃ himaviparāmoso. yaṃ gumbādīhi paṭicchannā ^a^V2.0376^ea^ musanti, ayaṃ  gumbaviparāmoso. ^b^ālopo^eb^ vuccati gāmanigamādīnaṃ  vilopakaraṇaṃ. ^b^sahasākāro^eb^ti ^a^P3.0195^ea^  sāhasikakiriyā, gehaṃ pavisitvā manussānaṃ ure satthaṃ ṭhapetvā  icchitabhaṇḍaggahaṇaṃ. evametasmā chedana...pe0... sahasākārā  paṭivirato hoti.</p>
              <p>[03] ^b^so santuṭṭho hotī^eb^ti svāyaṃ bhikkhu heṭṭhā vuttena catūsu  paccayesu dvādasavidhena itarītarapaccayasantosena samannāgato hoti.  iminā pana dvādasavidhena itarītarapaccayasantosena samannāgatassa  bhikkhuno aṭṭha parikkhārā vaṭṭanti -- tīṇi cīvarāni, patto,  dantakaṭṭhacchedanavāsi, ekā sūci, kāyabandhanaṃ parissāvananti.  vuttampi cetaṃ -- </p>
              <p>[21] ``ticīvarañca ^a^M2.0380^ea^ patto ca, vāsi sūci ca bandhanaṃ. </p>
              <p>[22] parissāvanena aṭṭhete, yuttayogassa bhikkhuno''ti..</p>
              <p>[03] te sabbe kāyaparihārikāpi honti, kucchiparihārikāpi.  kathaṃ? ticīvaraṃ tāva nivāsetvā pārupitvā ca vicaraṇakāle kāyaṃ  pariharati posetīti kāyaparihārikaṃ hoti. cīvarakaṇṇena udakaṃ  parissāvetvā pivanakāle, khāditabbaphalāphalaṃ gahaṇakāle ca kucchiṃ  pariharati posetīti kucchiparihārikaṃ hoti. pattopi tena udakaṃ  uddharitvā nhānakāle kuṭiparibhaṇḍakaraṇakāle ca kāyaparihāriko  hoti, āhāraṃ gahetvā bhuñjanakāle kucchiparihāriko. vāsipi tāya  dantakaṭṭhacchedanakāle mañcapīṭhānaṃ aṅgapādacīvarakuṭidaṇḍakasajjanakāle  ca kāyaparihārikā hoti, ucchucchedananāḷikerāditacchanakāle  ^a^P3.0196^ea^ kucchiparihārikā. sūcipi cīvarasibbanakāle  kāyaparihārikā hoti, pūvaṃ vā phalaṃ vā vijjhitvā khādanakāle  kucchiparihārikā. kāyabandhanaṃ bandhitvā vicaraṇakāle  kāyaparihārikaṃ, ucchuādīni bandhitvā gahaṇakāle kucchiparihārikaṃ.  parissāvanaṃ tena udakaṃ parissāvetvā nhānakāle  senāsanaparibhaṇḍakaraṇakāle ca kāyaparihārikaṃ,  pānīyapānakaparissāvanakāle teneva tilataṇḍulaputhukādīni gahetvā  khādanakāle ca kucchiparihārikaṃ. ayaṃ tāva aṭṭhaparikkhārikassa  parikkhāramattā.</p>
              <p>[03] navaparikkhārikassa pana seyyaṃ pavisantassa tatraṭṭhakapaccattharaṇaṃ  vā kuñcikā vā vaṭṭati. dasaparikkhārikassa nisīdanaṃ vā  cammakhaṇḍaṃ vā vaṭṭati. ekādasaparikkhārikassa kattarayaṭṭhi  ^a^V2.0377^ea^ vā telanāḷikā vā vaṭṭati. dvādasaparikkhārikassa chattaṃ vā upāhanaṃ   vā vaṭṭati. etesu ca aṭṭhaparikkhārikova santuṭṭho, itare asantuṭṭhā  mahicchā mahābhārāti na vattabbā. etepi appicchāva santuṭṭhāva  subharāva sallahukavuttinova. bhagavā pana na imaṃ suttaṃ tesaṃ vasena  kathesi, aṭṭhaparikkhārikassa vasena kathesi. so hi khuddakavāsiñca  sūciñca parissāvane pakkhipitvā pattassa anto ṭhapetvā pattaṃ aṃsakūṭe  laggetvā ticīvaraṃ kāyappaṭibaddhaṃ katvā yenicchakaṃ sukhaṃ pakkamati,  paṭinivattitvā gahetabbaṃ nāmassa ^a^P3.0197^ea^ na hoti. iti  imassa bhikkhuno ^a^M2.0381^ea^ sallahukavuttitaṃ dassento bhagavā ^b^santuṭṭho hoti  kāyaparihārikena cīvarenā^eb^tiādimāha.</p>
              <p>[03] tattha ^b^kāyaparihārikenā^eb^ti kāyapariharaṇamattakena.  ^b^kucchiparihārikenā^eb^ti kucchipariharaṇamattakena. ^b^samādāyeva  pakkamatī^eb^ti taṃ aṭṭhaparikkhāramattakaṃ sabbaṃ gahetvāva kāyappaṭibaddhaṃ  katvāva gacchati, ``mama vihāro pariveṇaṃ upaṭṭhāko''tissa saṅgo vā  bandho vā na hoti. so jiyā mutto saro viya, yūthā apakkanto  mattahatthī viya icchiticchitaṃ senāsanaṃ, vanasaṇḍaṃ, rukkhamūlaṃ, navaṃ  pabbhāraṃ paribhuñjanto eko tiṭṭhati, eko nisīdati, sabbiriyāpathesu  eko adutiyo. </p>
              <p>[21] ``cātuddiso appaṭigho ca hoti, </p>
              <p>[27] santussamāno itarītarena. </p>
              <p>[26] parissayānaṃ sahitā achambhī, </p>
              <p>[22] eko care khaggavisāṇakappo''ti.. (su0 ni0 42;  cūḷani0 khaggavisāṇasuttaniddeso 128) -- </p>
              <p>[25] evaṃ vaṇṇitaṃ khaggavisāṇakappataṃ āpajjati.</p>
              <p>[03] idāni tamatthaṃ upamāya sādhento ^b^seyyathāpī^eb^tiādimāha.  tattha ^b^pakkhī sakuṇo^eb^ti pakkhayutto sakuṇo. ^b^ḍetī^eb^ti  uppatati. ayaṃ panettha saṅkhepattho -- sakuṇā nāma ``asukasmiṃ  padese rukkho paripakkaphalo''ti ñatvā nānādisāhi āgantvā  nakhapakkhatuṇḍādīhi ^a^P3.0198^ea^ tassa phalāni vijjhantā  vidhunantā khādanti, ``idaṃ ajjatanāya, idaṃ svātanāya  bhavissatī''ti nesaṃ ^a^V2.0378^ea^ na hoti. phale pana khīṇe neva rukkhassa  ārakkhaṃ ṭhapenti, na tattha pakkhaṃ vā pattaṃ vā nakhaṃ vā tuṇḍaṃ vā  ṭhapenti, atha kho tasmiṃ rukkhe anapekkhā hutvā yo yaṃ disābhāgaṃ  icchati, so tena sapattabhārova uppatitvā gacchati. evameva ayaṃ  bhikkhu nissaṅgo nirapekkhoyeva pakkamati, samādāyeva pakkamati.  ^b^ariyenā^eb^ti niddosena. ^b^ajjhatta^eb^nti sake attabhāve.  ^b^anavajjasukha^eb^nti niddosasukhaṃ.</p>
              <p>[03] ^b^so cakkhunā rūpaṃ disvā^eb^ti so iminā ariyena  sīlakkhandhena samannāgato bhikkhu cakkhuviññāṇena rūpaṃ passitvāti  attho. sesapadesupi ^a^M2.0382^ea^ yaṃ vattabbaṃ siyā, taṃ sabbaṃ visuddhimagge  (visuddhi0 1.15) vuttaṃ. ^b^abyāsekasukha^eb^nti kilesehi  anāsittasukhaṃ, avikiṇṇasukhantipi vuttaṃ. indriyasaṃvarasukhaṃ hi  diṭṭhādīsu diṭṭhamattādivasena pavattatāya avikiṇṇaṃ hoti.</p>
              <p>[03] ^b^so abhikkante paṭikkante^eb^ti so manacchaṭṭhānaṃ indriyānaṃ  saṃvarena samannāgato bhikkhu imesu abhikkantapaṭikkantādīsu sattasu  ṭhānesu satisampajaññavasena sampajānakārī hoti. tattha  ^b^abhikkanta^eb^nti purato gamanaṃ. ^b^paṭikkanta^eb^nti pacchāgamanaṃ.</p>
              <p>[03] ^b^sampajānakārī^eb^ ^a^P3.0199^ea^ ^b^hotī^eb^ti  sātthakasampajaññaṃ, sappāyasampajaññaṃ, gocarasampajaññaṃ,  asammohasampajaññanti imesaṃ catunnaṃ satisampayuttānaṃ sampajaññānaṃ  vasena satiṃ upaṭṭhapetvā ñāṇena paricchinditvāyeva tāni  abhikkantapaṭikkantāni karoti. sesapadesupi eseva nayo. ayamettha  saṅkhepo, vitthāro pana icchantena dīghanikāye sāmaññaphalavaṇṇanāto  vā majjhimanikāye satipaṭṭhānavaṇṇanāto vā gahetabbo.</p>
              <p>[03] ^b^so iminā cā^eb^tiādinā kiṃ dasseti? araññavāsassa  paccayasampattiṃ dasseti. yassa hi ime cattāro paccayā natthi, tassa  araññavāso na ijjhati, tiracchānagatehi vā vanacarakehi vā saddhiṃ  vatthabbataṃ āpajjati. araññe adhivatthā devatā ``kiṃ evarūpassa  pāpabhikkhuno araññavāsenā''ti bheravasaddaṃ sāventi, hatthehi sīsaṃ  paharitvā palāyanākāraṃ karonti. ``asuko bhikkhu araññaṃ  pavisitvā idañcidañca pāpakammamakāsī''ti ayaso pattharati.  yassa panete cattāro paccayā atthi, tassa araññavāso ijjhati.  so hi attano sīlaṃ ^a^V2.0379^ea^ paccavekkhanto kiñci kāḷakaṃ vā tilakaṃ vā  apassanto pītiṃ uppādetvā taṃ khayato vayato sammasanto ariyabhūmiṃ  okkamati. araññe adhivatthā devatā attamanā vaṇṇaṃ bhāsanti.  itissa udake pakkhittatelabindu viya yaso vitthāriko hoti.</p>
              <p>[03] tattha ^b^vivitta^eb^nti suññaṃ, appasaddaṃ, appanigghosanti  attho. etadeva hi sandhāya vibhaṅge ``vivittanti santike cepi  ^a^P3.0200^ea^ senāsanaṃ hoti, tañca anākiṇṇaṃ gahaṭṭhehi  pabbajitehi, tena taṃ vivitta''nti (vibha0 526) vuttaṃ. seti ceva  āsati ca etthāti ^b^senāsanaṃ^eb^. mañcapīṭhānametaṃ adhivacanaṃ.  tenāha -- ``senāsananti ^a^M2.0383^ea^ mañcopi senāsanaṃ, pīṭhampi, bhisipi,  bimbohanampi, vihāropi, aḍḍhayogopi, pāsādopi, hammiyampi,  guhāpi, aṭṭopi, māḷopi, leṇampi, veḷugumbopi, rukkhamūlampi,  maṇḍapopi senāsanaṃ, yattha vā pana bhikkhū paṭikkamanti, sabbametaṃ  senāsana''nti (vibha0 527). apica vihāro, aḍḍhayogo,  pāsādo, hammiyaṃ, guhāti idaṃ vihārasenāsanaṃ nāma. mañco, pīṭhaṃ,  bhisi, bimbohananti idaṃ mañcapīṭhasenāsanaṃ nāma. cimilikā,  cammakhaṇḍo, tiṇasanthāro, paṇṇasanthāroti idaṃ santhatasenāsanaṃ nāma.  yattha vā pana bhikkhū paṭikkamantīti etaṃ okāsasenāsanaṃ nāmāti  evaṃ catubbidhaṃ senāsanaṃ hoti. taṃ sabbampi senāsanaggahaṇena  gahitameva.</p>
              <p>[03] imassa pana sakuṇasadisassa cātuddisassa bhikkhuno  anucchavikaṃ dassento ^b^araññaṃ rukkhamūla^eb^ntiādimāha. tattha  ^b^arañña^eb^nti ``nikkhamitvā bahi indakhīlā sabbametaṃ  arañña''nti (vibha0 529) ``idaṃ bhikkhunīnaṃ vasena āgataṃ araññaṃ.  ``āraññakaṃ nāma senāsanaṃ pañcadhanusatikaṃ pacchima''nti (pārā0  654) idaṃ pana imassa bhikkhuno anurūpaṃ. tassa lakkhaṇaṃ  visuddhimagge dhutaṅganiddese vuttaṃ. ^b^rukkhamūla^eb^nti ^a^P3.0201^ea^  yaṃkiñci sītacchāyaṃ vivittaṃ rukkhamūlaṃ. ^b^pabbata^eb^nti  selaṃ. tattha hi udakasoṇḍīsu udakakiccaṃ katvā sītāya  rukkhacchāyāya nisinnassa nānādisāsu khāyamānāsu sītena vātena  bījiyamānassa cittaṃ ekaggaṃ hoti. ^b^kandara^eb^nti kaṃ vuccati  udakaṃ, tena dāritaṃ udakabhinnaṃ pabbatapadesaṃ, yaṃ nitambantipi  nadīnikuñjantipi vadanti. tattha hi rajatapaṭṭasadisā vālikā  hoti, matthake maṇivitānaṃ viya vanagahanaṃ, maṇikkhandhasadisaṃ udakaṃ  sandati. evarūpaṃ kandaraṃ oruyha pānīyaṃ pivitvā gattāni sītāni  katvā vālikaṃ ussāpetvā paṃsukūlacīvaraṃ paññāpetvā nisinnassa  samaṇadhammaṃ karoto cittaṃ ekaggaṃ hoti. ^b^giriguha^eb^nti dvinnaṃ  pabbatānaṃ antaraṃ, ekasmiṃyeva ^a^V2.0380^ea^ vā umaṅgasadisaṃ mahāvivaraṃ.  ^b^susāna^eb^lakkhaṇaṃ visuddhimagge (visuddhi0 1.34) vuttaṃ.  ^b^vanapattha^eb^nti gāmantaṃ atikkamitvā manussānaṃ anupacāraṭṭhānaṃ, yattha  na kasanti na vapanti. tenevāha -- ``vanapatthanti dūrānametaṃ  senāsanānaṃ adhivacana''ntiādi. ^b^abbhokāsa^eb^nti acchannaṃ.  ākaṅkhamāno panettha cīvarakuṭiṃ katvā vasati. ^b^palālapuñja^eb^nti  ^a^P3.0202^ea^ palālarāsiṃ ^a^M2.0384^ea^. mahāpalālapuñjato hi palālaṃ  nikkaḍḍhitvā pabbhāraleṇasadise ālaye karonti, gacchagumbādīnampi  upari palālaṃ pakkhipitvā heṭṭhā nisinnā samaṇadhammaṃ karonti. taṃ  sandhāyetaṃ vuttaṃ.</p>
              <p>[03] ^b^pacchābhatta^eb^nti bhattassa pacchato.  ^b^piṇḍapātapaṭikkanto^eb^ti piṇḍapātapariyesanato paṭikkanto.  ^b^pallaṅka^eb^nti samantato ūrubaddhāsanaṃ. ^b^ābhujitvā^eb^ti  bandhitvā. ^b^ujuṃ kāyaṃ paṇidhāyā^eb^ti uparimasarīraṃ ujukaṃ ṭhapetvā  aṭṭhārasa piṭṭhikaṇṭake koṭiyā koṭiṃ paṭipādetvā. evañhi  nisinnassa cammamaṃsanhārūni na paṇamanti. athassa yā tesaṃ  paṇamanapaccayā khaṇe khaṇe vedanā uppajjeyyuṃ, tā na uppajjanti.  tāsu na uppajjamānāsu cittaṃ ekaggaṃ hoti, kammaṭṭhānaṃ na paripatati,  vuddhiṃ phātiṃ upagacchati. ^b^parimukhaṃ satiṃ upaṭṭhapetvā^eb^ti  kammaṭṭhānābhimukhaṃ satiṃ ṭhapayitvā, mukhasamīpe vā katvāti attho.  teneva vibhaṅge vuttaṃ -- ``ayaṃ sati upaṭṭhitā hoti sūpaṭṭhitā  nāsikagge vā mukhanimitte vā. tena vuccati parimukhaṃ satiṃ  upaṭṭhapetvā''ti (vibha0 537). atha vā ^b^``parī^eb^ti  pariggahaṭṭho. ^b^mukha^eb^nti niyyānaṭṭho. ^b^satī^eb^ti upaṭṭhānaṭṭho.  tena vuccati -- `parimukhaṃ sati'''nti evaṃ paṭisambhidāyaṃ (paṭi0  ma0 1.164) vuttanayena panettha attho daṭṭhabbo. tatrāyaṃ saṅkhepo  ``pariggahitaniyyānaṃ satiṃ katvā''ti.</p>
              <p>[03] ^b^abhijjhaṃ loke^eb^ti ettha lujjana-palujjanaṭṭhena  pañcupādānakkhandhā ^a^P3.0203^ea^ loko. tasmā pañcasu  upādānakkhandhesu rāgaṃ pahāya kāmacchandaṃ vikkhambhetvāti ayamettha  attho. ^b^vigatābhijjhenā^eb^ti vikkhambhanavasena pahīnattā  vigatābhijjhena, na cakkhuviññāṇasadisenāti attho.  ^b^abhijjhāya cittaṃ parisodhetī^eb^ti abhijjhāto cittaṃ parimoceti,  yathā naṃ sā muñcati ceva muñcitvā ca na puna gaṇhāti, evaṃ  karotīti attho. ^b^byāpādapadosaṃ pahāyā^eb^tiādīsupi eseva  nayo. byāpajjati iminā cittaṃ pūtikummāsādayo viya purimapakatiṃ  pajahatīti ^b^byāpādo^eb^. vikārappattiyā padussati, paraṃ vā  padūseti vināsetīti ^b^padoso^eb^. ubhayampetaṃ kodhasseva adhivacanaṃ  ^a^V2.0381^ea^. thinaṃ cittagelaññaṃ, middhaṃ cetasikagelaññaṃ. thinañca middhañca  ^b^thinamiddhaṃ. ālokasaññī^eb^ti rattimpi divāpi  diṭṭhāalokasañjānanasamatthāya vigatanīvaraṇāya parisuddhāya saññāya  samannāgato ^a^M2.0385^ea^. ^b^sato sampajāno^eb^ti satiyā ca ñāṇena ca  samannāgato. idaṃ ubhayaṃ ālokasaññāya upakārakattā vuttaṃ.  uddhaccañca kukkuccañca ^b^uddhaccakukkuccaṃ. tiṇṇavicikiccho^eb^ti  vicikicchaṃ taritvā atikkamitvā ṭhito. ``kathamidaṃ kathamida''nti  evaṃ nappavattatīti ^b^akathaṃkathī. kusalesu dhammesū^eb^ti anavajjesu  dhammesu. ``ime nu kho kusalā, kathamime kusalā''ti evaṃ na  vicikicchati na kaṅkhatīti attho. ayamettha ^a^P3.0204^ea^  saṅkhepo. imesu pana nīvaraṇesu vacanatthalakkhaṇādibhedato yaṃ  vattabbaṃ siyā, taṃ visuddhimagge (visuddhi0 1.71-72) vuttaṃ.  ^b^paññāya dubbalīkaraṇe^eb^ti yasmā ime pañca nīvaraṇā uppajjamānā  anuppannāya lokiyalokuttarāya paññāya uppajjituṃ na denti, uppannāpi  aṭṭha samāpattiyo pañca vā abhiññā ucchinditvā pātenti. tasmā  paññāya dubbalīkaraṇāti vuccanti. ^b^vivicceva kāmehī^eb^tiādīni  visuddhimagge vitthāritāni.</p>
              <p>[03] ^b^ime āsavā^eb^tiādi aparenāpi pariyāyena  catusaccappakāsanatthaṃ vuttaṃ. ^b^nāparaṃ itthattāyāti pajānātī^eb^ti  ettāvatā heṭṭhā tīhi aṅgehi bāhirasamayassa nipphalabhāvaṃ dassetvā  catutthena aṅgena attano sāsanassa gambhīrabhāvaṃ pakāsetvā desanāya  arahattena kūṭaṃ gaṇhi. idāni desanaṃ appento ^b^evaṃ kho,  bhikkhave^eb^tiādimāha. </p>
            </h4>
          </h3>
          <h3>
            <h3n> 9. taṇhāsuttavaṇṇanā </h3n>
            <h4>
              <h4n> </h4n>
              <p>[03] 199^b^.^eb^ navame ^b^jālini^eb^nti jālasadisaṃ. yathā  hi jālaṃ samantato saṃsibbitaṃ ākulabyākulaṃ, evaṃ taṇhāpīti  jālasadisattā jālinīti vuttā. tayo vā bhave ajjhottharitvā  ṭhitāya etissā tattha tattha attano koṭṭhāsabhūtaṃ jālaṃ atthītipi  jālinī. ^b^sarita^eb^nti tattha tattha saritvā saṃsaritvā ṭhitaṃ.  ^b^visaṭa^eb^nti patthaṭaṃ vikkhittaṃ. ^b^visattika^eb^nti tattha tattha  visattaṃ laggaṃ lagitaṃ. apica ^a^P3.0205^ea^  ^b^``visamūlā^eb^ti visattikā. ^b^visaphalā^eb^ti  visattikā''tiādināpi (mahāni0 3; cūḷani0  mettagūmāṇavapucchāniddeso 22) nayenettha attho daṭṭhabbo.  ^b^uddhasto^eb^ti upari dhaṃsito. ^b^pariyonaddho^eb^ti samantā  veṭhito. ^b^tantākulakajāto^eb^ti tantaṃ viya ākulajāto. yathā  nāma dunnikkhittaṃ mūsikacchinnaṃ pesakārānaṃ tantaṃ tahiṃ tahiṃ ākulaṃ  ^a^V2.0382^ea^ hoti, ``idaṃ aggaṃ idaṃ mūla''nti aggena vā aggaṃ, mūlena vā mūlaṃ  samānetuṃ dukkaraṃ hoti, evaṃ sattā imāya taṇhāya ^a^M2.0386^ea^ pariyonaddhā  ākulabyākulā na sakkonti attano nissaraṇamaggaṃ ujuṃ kātuṃ.  ^b^gulāguṇṭhikajāto^eb^ti gulāguṇṭhikaṃ vuccati pesakārakañjiyasuttaṃ.  gulā nāma sakuṇikā, tassā kulāvakotipi eke. yathā tadubhayampi  ākulaṃ aggena vā aggaṃ, mūlena vā mūlaṃ samānetuṃ dukkaranti  purimanayeneva yojetabbaṃ. ^b^muñjapabbajabhūto^eb^ti muñjatiṇaṃ viya  pabbajatiṇaṃ viya ca bhūto, tādiso jāto. yathā tāni tiṇāni  koṭṭetvā katarajjuṃ jiṇṇakāle katthaci patitaṃ gahetvā tesaṃ tiṇānaṃ  ``idaṃ aggaṃ idaṃ mūla''nti aggena vā aggaṃ, mūlena vā mūlaṃ  samānetuṃ dukkaraṃ. tampi ca paccattapurisakāre ṭhatvā sakkā bhaveyya ujuṃ  kātuṃ, ṭhapetvā pana bodhisatte añño satto attano dhammatāya  taṇhājālaṃ padāletvā attano nissaraṇamaggaṃ ujuṃ kātuṃ samattho nāma  natthi. evamayaṃ loko taṇhājālena pariyonaddho apāyaṃ duggatiṃ  vinipātaṃ saṃsāraṃ nātivattati. tattha ^a^P3.0206^ea^  ^b^apāyo^eb^ti niraya-tiracchānayoni-pettivisaya-asurakāyā.  sabbepi hi te vaḍḍhisaṅkhātassa āyassa abhāvato apāyāti  vuccanti. tathā dukkhassa gatibhāvato ^b^duggati^eb^.  sukhasamussayato vinipatitattā ^b^vinipāto^eb^. itaro pana -- </p>
              <p>[21] ``khandhānañca paṭipāṭi, dhātuāyatanāna ca. </p>
              <p>[22] abbocchinnaṃ vattamānā, saṃsāroti pavuccati..</p>
              <p>[03] taṃ sabbaṃ nātivattati nātikkamati, atha kho cutito paṭisandhiṃ  paṭisandhito cutinti evaṃ punappunaṃ cutipaṭisandhiyo gaṇhamāno tīsu  bhavesu catūsu yonīsu pañcasu gatīsu sattasu viññāṇaṭṭhitīsu navasu  sattāvāsesu mahāsamudde vātakkhittanāvā viya yante yuttagoṇo viya ca  paribbhamatiyeva.</p>
              <p>[03] ^b^ajjhattikassa upādāyā^eb^ti ajjhattikaṃ khandhapañcakaṃ  upādāya. idañhi upayogatthe sāmivacanaṃ. ^b^bāhirassa  upādāyā^eb^ti bāhiraṃ khandhapañcakaṃ upādāya, idampi upayogatthe  sāmivacanaṃ. ^b^asmīti, bhikkhave, satī^eb^ti, bhikkhave, yadetaṃ  ajjhattaṃ khandhapañcakaṃ upādāya taṇhāmānadiṭṭhivasena samūhaggāhato  asmīti hoti, tasmiṃ satīti attho. ^b^itthasmīti  hotī^eb^tiādīsu pana evaṃ samūhato ahanti gahaṇe sati tato  anupanidhāya ^a^M2.0387^ea^ ca upanidhāya cāti ^a^V2.0383^ea^ dvidhā gahaṇaṃ hoti.   tattha ^b^anupanidhāyā^eb^ti aññaṃ ākāraṃ anupagamma ^a^P3.0207^ea^  sakabhāvameva ārammaṇaṃ katvā itthasmīti hoti, khattiyādīsu  idaṃpakāro ahanti evaṃ taṇhāmānadiṭṭhivasena hotīti attho. idaṃ  tāva anupanidhāya gahaṇaṃ. ^b^upanidhāya gahaṇaṃ^eb^ pana duvidhaṃ hoti  samato ca asamato ca. taṃ dassetuṃ ^b^evaṃsmīti aññathāsmī^eb^ti  ca vuttaṃ. tattha ^b^evaṃsmī^eb^ti idaṃ samato upanidhāya gahaṇaṃ,  yathāyaṃ khattiyo yathāyaṃ brāhmaṇo, evamahampīti attho.  ^b^aññathāsmī^eb^ti idaṃ pana asamato gahaṇaṃ, yathāyaṃ khattiyo yathāyaṃ  brāhmaṇo, tato aññathā ahaṃ, hīno vā adhiko vāti attho.  imāni tāva paccuppannavasena cattāri taṇhāvicaritāni.</p>
              <p>[03] ^b^asasmīti satasmī^eb^ti imāni pana dve yasmā atthīti  asaṃ, niccassetaṃ adhivacanaṃ. sīdatīti sataṃ, aniccassetaṃ  adhivacanaṃ. tasmā sassatucchedavasena vuttānīti veditabbāni. ito  parāni ^b^sa^eb^nti evamādīni cattāri saṃsayaparivitakkavasena vuttāni.  ^b^santi hotī^eb^ti evamādīsu ahaṃ siyanti hotīti evamattho  veditabbo. adhippāyo panettha purimacatukke vuttanayeneva gahetabbo.  ^b^apihaṃ sa^eb^ntiādīni pana cattāri api nāma ahaṃ bhaveyyanti  evaṃ patthanākappanavasena vuttāni. tānipi purimacatukke vuttanayeneva  veditabbāni. ^b^bhavissa^eb^ntiādīni ^a^P3.0208^ea^ pana  cattāri anāgatavasena vuttāni. tesampi purimacatukke vuttanayeneva  attho veditabbo. evamete -- </p>
              <p>[21] ``dve diṭṭhisīsā sīsaññe, cattāro sīsamūlakā. </p>
              <p>[22] tayo tayoti etāni, aṭṭhārasa vibhāvaye..</p>
              <p>[03] etesu hi asasmi, satasmīti ete dve diṭṭhisīsā nāma.  asmi, santi, apihaṃ santi, bhavissanti ete cattāro suddhasīsā  eva. itthasmītiādayo tayo tayoti dvādasa sīsamūlakā nāmāti  evamete dve diṭṭhisīsā cattāro suddhasīsā dvādasa sīsamūlakāti  aṭṭhārasa taṇhāvicaritadhammā veditabbā. imāni tāva ajjhattikassa  upādāya aṭṭhārasa taṇhāvicaritāni. bāhirassa upādāya  taṇhāvicaritesupi eseva ^a^M2.0388^ea^ nayo. ^b^iminā^eb^ti iminā rūpena  vā...pe0... viññāṇena vāti esa viseso veditabbo. sesaṃ  tādisameva.</p>
              <p>[03] ^b^iti evarūpāni atītāni chattiṃsā^eb^ti ekamekassa  puggalassa atīte addhani chattiṃsa. ^b^anāgatāni^eb^ ^a^V2.0384^ea^ ^b^chattiṃsā^eb^ti  ekamekasseva puggalassa ca anāgate addhani chattiṃsa.  ^b^paccuppannāni chattiṃsā^eb^ti ekassa vā puggalassa yathāsambhavato  bahūnaṃ vā paccuppanne addhani chattiṃsāva. sabbasattānaṃ pana niyameneva  atīte addhani chattiṃsa, anāgate chattiṃsa, paccuppanne chattiṃsa.  anantā hi asadisataṇhāmānadiṭṭhibhedā sattā. ^b^aṭṭhasataṃ^eb^  ^a^P3.0209^ea^ ^b^taṇhāvicaritaṃ hontī^eb^ti ettha pana  aṭṭhasatasaṅkhātaṃ taṇhāvicaritaṃ hotīti evamattho daṭṭhabbo. </p>
            </h4>
          </h3>
          <h3>
            <h3n> 10. pemasuttavaṇṇanā </h3n>
            <h4>
              <h4n> </h4n>
              <p>[03] 200^b^.^eb^ dasame ^b^na ussenetī^eb^ti diṭṭhivasena na  ukkhipati. ^b^na paṭisenetī^eb^ti paṭiviruddho hutvā  kalahabhaṇḍanavasena na ukkhipati. ^b^na dhūpāyatī^eb^ti  ajjhattikassa upādāya taṇhāvicaritavasena na dhūpāyati. ^b^na  pajjalatī^eb^ti bāhirassa upādāya taṇhāvicaritavasena na pajjalati.  ^b^na sampajjhāyatī^eb^ti asmimānavasena na sampajjhāyati. sesaṃ  pāḷinayeneva veditabbaṃ. imasmiṃ sutte vaṭṭavivaṭṭaṃ kathitanti. </p>
              <p>[06] mahāvaggo pañcamo. </p>
              <p>[06] catutthapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 5. pañcamapaṇṇāsakaṃ </h1n>
        <h2>
          <h2n> (21) 1. sappurisavaggo </h2n>
          <h3>
            <h3n> 1-6. sikkhāpadasuttavaṇṇanā </h3n>
            <h4>
              <h4n> </h4n>
              <p>[03] 201^b^.^eb^ pañcamassa ^a^V2.0385^ea^ ^a^M2.0389^ea^ paṭhame ^b^asappurisa^eb^nti  lāmakapurisaṃ tucchapurisaṃ mūḷhapurisaṃ avijjāya andhīkataṃ bālaṃ.  ^b^asappurisatara^eb^nti atirekena asappurisaṃ. itare dve  vuttapaṭipakkhavasena veditabbā. sesamettha uttānatthameva. yathā cettha,  evaṃ ito paresu pañcasu. etesu hi paṭhamaṃ pañcaveravasena desitaṃ,  dutiyaṃ assaddhammavasena, tatiyaṃ kāyavacīdvāravasena, catutthaṃ  manodvāravasena, pañcamaṃ aṭṭhamicchattavasena, chaṭṭhaṃ dasamicchattavasena. </p>
            </h4>
          </h3>
          <h3>
            <h3n> 7-10. pāpadhammasuttacatukkavaṇṇanā </h3n>
            <h4>
              <h4n> </h4n>
              <p>[03] 207-210^b^.^eb^ sattame ^a^P3.0210^ea^ ^b^pāpa^eb^nti  lāmakaṃ saṃkiliṭṭhapuggalaṃ. ^b^kalyāṇa^eb^nti bhaddakaṃ anavajjapuggalaṃ.  sesamettha uttānatthameva. aṭṭhamepi eseva nayo. navame  ^b^pāpadhamma^eb^nti lāmakadhammaṃ. ^b^kalyāṇadhamma^eb^nti anavajjadhammaṃ.  sesamettha uttānatthameva. dasamepi eseva nayo. imasmiṃ vagge  dasasupi suttesu agāriyappaṭipadā kathitā. sacepi  sotāpannasakadāgāmino honti, vaṭṭatiyevāti. </p>
              <p>[06] sappurisavaggo paṭhamo. </p>
            </h4>
          </h3>
        </h2>
        <h2>
          <h2n> (22) 2. parisāvaggo </h2n>
          <h3>
            <h3n> 1. parisāsuttavaṇṇanā </h3n>
            <h4>
              <h4n> </h4n>
              <p>[03] 211^b^.^eb^ dutiyassa ^a^V2.0386^ea^ paṭhame parisaṃ dūsentīti  ^b^parisadūsanā^eb^. parisaṃ sobhentīti ^b^parisasobhanā^eb^. </p>
            </h4>
          </h3>
          <h3>
            <h3n> 2. diṭṭhisuttavaṇṇanā </h3n>
            <h4>
              <h4n> </h4n>
              <p>[03] 212^b^.^eb^ dutiye manoduccarite pariyāpannāpi micchādiṭṭhi  mahāsāvajjatāya visuṃ vuttā, tassā ca paṭipakkhavasena sammādiṭṭhi. </p>
            </h4>
          </h3>
          <h3>
            <h3n> 3. akataññutāsuttavaṇṇanā </h3n>
            <h4>
              <h4n> </h4n>
              <p>[03] 213^b^.^eb^ tatiye ^a^M2.0390^ea^ ^b^akataññutā akataveditā^eb^ti  akataññutāya akataveditāya. ubhayampetaṃ atthato ekameva.  sukkapakkhepi eseva nayo. </p>
            </h4>
          </h3>
          <h3>
            <h3n> 4-7. pāṇātipātīsuttādivaṇṇanā </h3n>
            <h4>
              <h4n> </h4n>
              <p>[03] 214-217^b^.^eb^ catutthaṃ catunnaṃ kammakilesānaṃ tappaṭipakkhassa  ca vasena vuttaṃ, pañcamaṃ sukkapakkhānaṃ ādito catunnaṃ micchattānaṃ  vasena, chaṭṭhaṃ avasesānaṃ catunnaṃ, sattamaṃ anariyavohārāriyavohārānaṃ.  tathā ^a^P3.0211^ea^ aṭṭhamanavamadasamāni sappaṭipakkhānaṃ  assaddhammānaṃ vasena vuttāni. sabbasuttesu pana sukkapakkhadhammā  lokiyalokuttaramissakāva kathitā. navasu suttesu kiñcāpi  ``sagge''ti vuttaṃ, tayo pana maggā tīṇi ca phalāni  labbhantiyevāti. </p>
              <p>[06] parisāvaggo dutiyo. </p>
            </h4>
          </h3>
        </h2>
        <h2>
          <h2n> (23) 3. duccaritavaggavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 221-231^b^.^eb^ tatiyassa ^a^V2.0387^ea^ paṭhamādīni uttānatthāneva. dasame  yo cintetvā kabyaṃ karoti, ayaṃ ^b^cintākavi^eb^ nāma. yo  sutvā karoti, ayaṃ ^b^sutakavi^eb^ nāma. yo ekaṃ atthaṃ nissāya  karoti, ayaṃ ^b^atthakavi^eb^ nāma. yo taṅkhaṇaññeva vaṅgīsatthero  viya attano paṭibhānena karoti, ayaṃ ^b^paṭibhānakavi^eb^ nāmāti. </p>
              <p>[06] duccaritavaggo tatiyo. </p>
            </h4>
          </h3>
        </h2>
        <h2>
          <h2n> (24) 4. kammavaggo </h2n>
          <h3>
            <h3n> 1. saṃkhittasuttavaṇṇanā </h3n>
            <h4>
              <h4n> </h4n>
              <p>[03] 232^b^.^eb^ catutthassa ^a^V2.0388^ea^ paṭhame ^b^kaṇha^eb^nti kāḷakaṃ  dasākusalakammapathakammaṃ. ^b^kaṇhavipāka^eb^nti apāye nibbattanato  kāḷakavipākaṃ. ^b^sukka^eb^nti paṇḍarakaṃ kusalakammapathakammaṃ ^a^M2.0391^ea^.  ^b^sukkavipāka^eb^nti sagge nibbattanato paṇḍarakavipākaṃ.  ^b^kaṇhasukka^eb^nti missakakammaṃ. ^b^kaṇhasukkavipāka^eb^nti ^a^P3.0212^ea^  sukhadukkhavipākaṃ. missakakammañhi katvā akusalena  tiracchānayoniyaṃ maṅgalahatthiṭṭhānādīsu uppanno kusalena pavatte sukhaṃ  vediyati. kusalena rājakulepi nibbatto akusalena pavatte dukkhaṃ  vediyati. ^b^akaṇhaṃ asukka^eb^nti kammakkhayakaraṃ catumaggañāṇaṃ  adhippetaṃ. tañhi yadi kaṇhaṃ bhaveyya, kaṇhavipākaṃ dadeyya. yadi  sukkaṃ bhaveyya, sukkavipākaṃ dadeyya. ubhayavipākassa pana appadānato  akaṇhaṃ asukkanti ayamettha attho. </p>
            </h4>
          </h3>
          <h3>
            <h3n> 2. vitthārasuttavaṇṇanā </h3n>
            <h4>
              <h4n> </h4n>
              <p>[03] 233^b^.^eb^ dutiye ^b^sabyābajjha^eb^nti sadosaṃ.  ^b^kāyasaṅkhāra^eb^nti kāyadvāracetanaṃ. ^b^abhisaṅkharotī^eb^ti  āyūhati sampiṇḍeti. sesadvayepi eseva nayo. ^b^sabyābajjhaṃ  loka^eb^nti sadukkhaṃ lokaṃ. ^b^sabyābajjhā phassā^eb^ti sadukkhā  vipākaphassā. ^b^sabyābajjhaṃ vedanaṃ vediyatī^eb^ti sābādhaṃ  vipākavedanaṃ vediyati. ^b^ekantadukkha^eb^nti ekanteneva dukkhaṃ, na  sukhasammissaṃ. ^b^seyyathāpi sattā nerayikā^eb^ti ettha  ^b^seyyathāpī^eb^ti nidassanatthe nipāto. tena kevalaṃ nerayikasatte  dasseti, aññe pana taṃsarikkhakā nāma natthi. iminā upāyena  sabbattha attho veditabbo. ^b^seyyathāpi manussā^eb^tiādīsu pana  manussānaṃ tāva kālena sukhā vedanā uppajjati, kālena dukkhā vedanā.  ^b^ekacce^eb^ ^a^P3.0213^ea^ ^b^ca devā^eb^ti ettha pana  kāmāvacaradevā daṭṭhabbā. tesañhi mahesakkhatarā devatā disvā  nisinnāsanato vuṭṭhānaṃ, pārutauttarāsaṅgassa otāraṇaṃ,  añjalipaggaṇhanantiādīnaṃ vasena kālena dukkhaṃ uppajjati,  dibbasampattiṃ anubhavantānaṃ kālena sukhaṃ. ^b^ekacce ca  vinipātikā^eb^ti ettha vemānikapetā daṭṭhabbā. te nirantarameva  ekasmiṃ kāle sukhaṃ, ekasmiṃ kāle ^a^V2.0389^ea^ dukkhaṃ vediyanti.  nāgasupaṇṇahatthiassādayo pana manussā viya vokiṇṇasukhadukkhāva  honti. ^b^pahānāya yā cetanā^eb^ti ettha vivaṭṭagāminī maggacetanā  veditabbā. sā hi kammakkhayāya saṃvattatīti. </p>
            </h4>
          </h3>
          <h3>
            <h3n> 3. soṇakāyanasuttavaṇṇanā </h3n>
            <h4>
              <h4n> </h4n>
              <p>[03] 234^b^.^eb^ tatiye ^a^M2.0392^ea^ ^b^sikhāmoggallāno^eb^ti sīsamajjhe  ṭhitāya mahatiyā sikhāya samannāgato moggallānagotto brāhmaṇo.  ^b^purimānī^eb^ti atītānantaradivasato paṭṭhāya purimāni,  dutiyādito paṭṭhāya ^b^purimatarāni^eb^ veditabbāni.  ^b^soṇakāyano^eb^ti tasseva antevāsiko. ^b^kammasaccāyaṃ bho  loko^eb^ti bho ayaṃ loko kammasabhāvo.  ^b^kammasamārambhaṭṭhāyī^eb^ti kammasamārambhena tiṭṭhati. kammaṃ  āyūhantova tiṭṭhati, anāyūhanto ucchijjatīti dīpeti. sesaṃ heṭṭhā  vuttanayameva. </p>
            </h4>
          </h3>
          <h3>
            <h3n> 4-9. sikkhāpadasuttādivaṇṇanā </h3n>
            <h4>
              <h4n> </h4n>
              <p>[03] 235^b^.^eb^ catutthādīnipi uttānatthāneva. maggaṅgesu pana  yasmā satiyā upaṭṭhapetvā paññāya paricchindati, tasmā ubhayameva  kammaṃ. sesā aṅgāneva honti, no kammanti ^a^P3.0214^ea^ vuttaṃ.  bojjhaṅgesupi eseva nayo. abhidhamme pana sabbampetaṃ avisesena  cetanāsampayuttakammanteva vaṇṇitaṃ. </p>
            </h4>
          </h3>
          <h3>
            <h3n> 10. samaṇasuttavaṇṇanā </h3n>
            <h4>
              <h4n> </h4n>
              <p>[03] 241^b^.^eb^ dasame ^b^idhevā^eb^ti imasmiṃyeva sāsane.  ayaṃ pana niyamo sesapadesupi veditabbo. dutiyādayopi hi samaṇā  idheva, na aññattha. ^b^suññā^eb^ti rittā tucchā.  ^b^parappavādā^eb^ti cattāro sassatavādā, cattāro ekaccasassatikā,  cattāro antānantikā, cattāro amarāvikkhepikā, dve  adhiccasamuppannikā, soḷasa saññivādā, aṭṭha asaññivādā, aṭṭha  nevasaññināsaññivādā, satta ucchedavādā, pañca  diṭṭhadhammanibbānavādāti ime sabbepi brahmajāle āgatadvāsaṭṭhidiṭṭhiyo  ito bāhirānaṃ paresaṃ pavādā parappavādā nāma. te sabbepi imehi  catūhi phalaṭṭhakasamaṇehi suññā. na hi te ettha santi. na  kevalañca eteheva suññā ^a^V2.0390^ea^, catūhi pana maggaṭṭhakasamaṇehipi, catunnaṃ  maggānaṃ atthāya āraddhavipassakehipīti dvādasahipi samaṇehi suññā  eva. idameva atthaṃ sandhāya bhagavatā mahāparinibbāne (dī0 ni0  2.214) vuttaṃ -- </p>
              <p>[21] ``ekūnatiṃso ^a^M2.0393^ea^ vayasā subhadda, </p>
              <p>[27] yaṃ pabbajiṃ kiṃkusalānuesī. </p>
              <p>[26] vassāni paññāsa samādhikāni, </p>
              <p>[27] yato ahaṃ pabbajito subhadda. </p>
              <p>[26] ñāyassa dhammassa padesavattī, </p>
              <p>[22] ito bahiddhā samaṇopi natthi''..</p>
              <p>[03] ``dutiyopi samaṇo natthi, tatiyopi samaṇo natthi,  catutthopi samaṇo natthi, suññā parappavādā samaṇehi aññehī''ti  ^a^P3.0215^ea^. ettha hi padesavattīti āraddhavipassako  adhippeto. tasmā sotāpattimaggassa āraddhavipassakaṃ maggaṭṭhaṃ  phalaṭṭhanti tayopi ekato katvā ``samaṇopi natthī''ti āha,  sakadāgāmimaggassa āraddhavipassakaṃ maggaṭṭhaṃ phalaṭṭhanti tayopi ekato  katvā ``dutiyopi samaṇo natthī''ti āha. itaresupi dvīsu eseva  nayo. ekādasamaṃ uttānatthamevāti. </p>
              <p>[06] kammavaggo catuttho. </p>
            </h4>
          </h3>
        </h2>
        <h2>
          <h2n> (25) 5. āpattibhayavaggo </h2n>
          <h3>
            <h3n> 1. saṅghabhedakasuttavaṇṇanā </h3n>
            <h4>
              <h4n> </h4n>
              <p>[03] 243^b^.^eb^ pañcamassa ^a^V2.0391^ea^ paṭhame ^b^api nu taṃ, ānanda,  adhikaraṇa^eb^nti vivādādhikaraṇādīsu aññataraṃ adhikaraṇaṃ  bhikkhusaṅghassa uppajji, satthā tassa vūpasantabhāvaṃ pucchanto evamāha.  ^b^kuto taṃ, bhante^eb^ti, bhante, kuto kinti kena kāraṇena taṃ  adhikaraṇaṃ vūpasamissatīti vadati. ^b^kevalakappa^eb^nti sakalaṃ  samantato. ^b^saṅghabhedāya ṭhito^eb^ti saṅghena saddhiṃ vādatthāya  kathitaṃ paṭikathentova ṭhito. ^b^tatrāyasmā^eb^ti tasmiṃ evaṃ ṭhite  āyasmā anuruddho. ^b^na ekavācikampi bhaṇitabbaṃ maññatī^eb^ti  ``mā, āvuso, saṅghena saddhiṃ evaṃ avacā''ti ekavacanampi vattabbaṃ  na maññati. ^b^voyuñjatī^eb^ti anuyuñjati anuyogaṃ āpajjati.  ^b^atthavase^eb^ti kāraṇavase. ^b^nāsessantī^eb^ti ^a^P3.0216^ea^  uposathappavāraṇaṃ upagantuṃ adatvā nikkaḍḍhissanti. sesaṃ  pāḷivaseneva veditabbaṃ. </p>
            </h4>
          </h3>
          <h3>
            <h3n> 2. āpattibhayasuttavaṇṇanā </h3n>
            <h4>
              <h4n> </h4n>
              <p>[03] 244^b^.^eb^ dutiye ^a^M2.0394^ea^ ^b^khuramuṇḍaṃ karitvā^eb^ti pañca  sikhaṇḍake ṭhapetvā khurena muṇḍaṃ karitvā. ^b^kharassarenā^eb^ti  kakkhaḷasaddena. ^b^paṇavenā^eb^ti vajjhabheriyā. ^b^thalaṭṭhassā^eb^ti  ekamante ṭhitassa. ^b^sīsacchejja^eb^nti sīsacchedārahaṃ. ^b^yatra  hi nāmā^eb^ti yaṃ nāma. ^b^so vatassāha^eb^nti so vata ahaṃ assaṃ,  yaṃ evarūpaṃ pāpaṃ na kareyyanti attho. ^b^yathādhammaṃ  paṭikarissatī^eb^ti dhammānurūpaṃ paṭikarissati, sāmaṇerabhūmiyaṃ  ṭhassatīti attho. ^b^kāḷavatthaṃ paridhāyā^eb^ti kāḷapilotikaṃ  nivāsetvā. ^b^mosalla^eb^nti musalābhipātārahaṃ.  ^b^yathādhamma^eb^nti idha āpattito vuṭṭhāya suddhante patiṭṭhahanto  yathādhammaṃ karoti nāma. ^b^bhasmapuṭa^eb^nti chārikābhaṇḍikaṃ.  ^b^gārayhaṃ bhasmapuṭa^eb^nti garahitabbachārikāpuṭena matthake abhighātārahaṃ.  ^b^yathādhamma^eb^nti idha āpattiṃ desento yathādhammaṃ paṭikaroti  nāma. ^b^upavajja^eb^nti upavādārahaṃ. ^b^pāṭidesanīyesū^eb^ti  paṭidesetabbesu. iminā ^a^P3.0217^ea^ sabbāpi ^a^V2.0392^ea^ sesāpattiyo  saṅgahitā. ^b^imāni kho, bhikkhave, cattāri āpattibhayānī^eb^ti,  bhikkhave, imāni cattāri āpattiṃ nissāya uppajjanakabhayāni  nāmāti. </p>
            </h4>
          </h3>
          <h3>
            <h3n> 3. sikkhānisaṃsasuttavaṇṇanā </h3n>
            <h4>
              <h4n> </h4n>
              <p>[03] 245^b^.^eb^ tatiye sikkhā ānisaṃsā etthāti  ^b^sikkhānisaṃsaṃ^eb^. paññā uttarā etthāti ^b^paññuttaraṃ^eb^.  vimutti sāro etthāti ^b^vimuttisāraṃ^eb^. sati ādhipateyyā  etthāti ^b^satādhipateyyaṃ^eb^. etesaṃ hi sikkhādisaṅkhātānaṃ  ānisaṃsādīnaṃ atthāya vussatīti vuttaṃ hoti.  ^b^ābhisamācārikā^eb^ti uttamasamācārikā. vattavasena  paññattasīlassetaṃ adhivacanaṃ. ^b^tathā tathā so tassā  sikkhāyā^eb^ti tathā tathā so sikkhākāmo bhikkhu tasmiṃ  sikkhāpade.</p>
              <p>[03] ^b^ādibrahmacariyikā^eb^ti maggabrahmacariyassa ādibhūtānaṃ  catunnaṃ mahāsīlānametaṃ adhivacanaṃ. ^b^sabbaso^eb^ti sabbākārena.  ^b^dhammā^eb^ti catusaccadhammā. ^b^paññāya samavekkhitā hontī^eb^ti  sahavipassanāya maggapaññāya sudiṭṭhā honti. ^b^vimuttiyā phusitā  hontī^eb^ti arahattaphalavimuttiyā ñāṇaphassena phuṭṭhā honti.  ^b^ajjhattaṃyeva sati sūpaṭṭhitā hotī^eb^ti niyakajjhatteyeva sati suṭṭhu  upaṭṭhitā hoti. ^b^paññāya anuggahessāmī^eb^ti vipassanāpaññāya  ^a^M2.0395^ea^ anuggahessāmi. ^b^paññāya^eb^ ^a^P3.0218^ea^  ^b^samavekkhissāmī^eb^ti idhāpi vipassanāpaññā adhippetā.  ^b^phusitaṃ vā dhammaṃ tattha tattha paññāya anuggahessāmī^eb^ti ettha  pana maggapaññāva adhippetā. </p>
            </h4>
          </h3>
          <h3>
            <h3n> 4. seyyāsuttavaṇṇanā </h3n>
            <h4>
              <h4n> </h4n>
              <p>[03] 246^b^.^eb^ catutthe ^b^petā^eb^ti kālakatā vuccanti.  ^b^uttānā sentī^eb^ti te yebhuyyena uttānakāva sayanti. atha vā  pettivisaye nibbattā ^b^petā^eb^ nāma, te appamaṃsalohitattā  aṭṭhisaṅghātajaṭitā ekena passena sayituṃ na sakkonti, uttānāva  senti. ^b^anattamano hotī^eb^ti tejussadattā sīho migarājā dve  purimapāde ekasmiṃ, pacchimapāde ekasmiṃ ṭhāne ṭhapetvā naṅguṭṭhaṃ  antarasatthimhi pakkhipitvā purimapādapacchimapādanaṅguṭṭhānaṃ ṭhitokāsaṃ  sallakkhetvā dvinnaṃ purimapādānaṃ matthake sīsaṃ ṭhapetvā sayati.  divasampi sayitvā pabujjhamāno na uttasanto pabujjhati, sīsaṃ pana  ukkhipitvā purimapādādīnaṃ ṭhitokāsaṃ sallakkhetvā sace kiñci ṭhānaṃ  ^a^V2.0393^ea^ vijahitvā ṭhitaṃ hoti, ``nayidaṃ tuyhaṃ jātiyā, na sūrabhāvassa  anurūpa''nti anattamano hutvā tattheva sayati, na gocarāya pakkamati.  idaṃ sandhāya vuttaṃ -- ``anattamano hotī''ti. avijahitvā  ṭhite pana ``tuyhaṃ jātiyā ca sūrabhāvassa ca anurūpamida''nti  haṭṭhatuṭṭho uṭṭhāya sīhavijambhanaṃ vijambhitvā kesarabhāraṃ vidhunitvā  tikkhattuṃ sīhanādaṃ ^a^P3.0219^ea^ naditvā gocarāya pakkamati.  tena vuttaṃ -- ``attamano hotī''ti. </p>
            </h4>
          </h3>
          <h3>
            <h3n> 5. thūpārahasuttavaṇṇanā </h3n>
            <h4>
              <h4n> </h4n>
              <p>[03] 247^b^.^eb^ pañcame ^b^rājā cakkavattī^eb^ti ettha kasmā  bhagavā agāramajjhe vasitvā kālakatassa rañño thūpakaraṇaṃ anujānāti,  na sīlavato puthujjanabhikkhussāti? anacchariyattā.  puthujjanabhikkhūnañhi thūpe anuññāyamāne tambapaṇṇidīpe tāva thūpānaṃ  okāso na bhaveyya, tathā aññesu ṭhānesu. tasmā ``anacchariyā  te bhavissantī''ti nānujānāti. cakkavattī rājā ekova nibbattati,  tenassa thūpo acchariyo hoti. puthujjanasīlavato pana  parinibbutabhikkhuno viya mahantampi sakkāraṃ kātuṃ vaṭṭatiyeva.  chaṭṭhasattamāni uttānatthāneva. </p>
            </h4>
          </h3>
          <h3>
            <h3n> 8. paṭhamavohārasuttavaṇṇanā </h3n>
            <h4>
              <h4n> </h4n>
              <p>[03] 250^b^.^eb^ aṭṭhame ^a^M2.0396^ea^ ^b^anariyavohārā^eb^ti anariyānaṃ kathā.  sesesupi eseva nayo. </p>
              <p>[06] āpattibhayavaggo pañcamo. </p>
              <p>[06] pañcamapaṇṇāsakaṃ niṭṭhitaṃ. </p>
            </h4>
          </h3>
        </h2>
        <h2>
          <h2n> (26) 6. abhiññāvaggo </h2n>
          <h3>
            <h3n> 1-3. abhiññāsuttādivaṇṇanā </h3n>
            <h4>
              <h4n> </h4n>
              <p>[03] 254-256^b^.^eb^ chaṭṭhassa ^a^V2.0394^ea^ paṭhame ^b^abhiññāyā^eb^ti jānitvā.  ^b^samatho ca vipassanā cā^eb^ti cittekaggatā ca  saṅkhārapariggahavipassanāñāṇañca. ^b^vijjā ca vimutti cā^eb^ti  maggañāṇavijjā ca sesā sampayuttakadhammā ca. dutiye ^a^P3.0220^ea^  ^b^anariyapariyesanā^eb^ti anariyānaṃ esanā gavesanā.  ^b^jarādhamma^eb^nti jarāsabhāvaṃ. sesesupi eseva nayo. tatiyaṃ  uttānameva. </p>
            </h4>
          </h3>
          <h3>
            <h3n> 4. mālukyaputtasuttavaṇṇanā </h3n>
            <h4>
              <h4n> </h4n>
              <p>[03] 257^b^.^eb^ catutthe ^b^mālukyaputto^eb^ti mālukyabrāhmaṇiyā  putto. ^b^etthā^eb^ti etasmiṃ tava ovādayācane. iminā theraṃ  apasādetipi ussādetipi. kathaṃ? ayaṃ kira daharakāle paccayesu  laggo hutvā pacchā mahallakakāle araññavāsaṃ patthento kammaṭṭhānaṃ  yācati. atha bhagavā ``ettha dahare kiṃ vakkhāma, mālukyaputto  viya tumhepi taruṇakāle paccayesu laggitvā mahallakakāle araññaṃ  pavisitvā samaṇadhammaṃ kareyyāthā''ti iminā adhippāyena bhaṇanto  theraṃ apasādeti nāma. yasmā pana thero mahallakakāleva araññaṃ  pavisitvā samaṇadhammaṃ kātukāmo, tasmā bhagavā ``ettha dahare kiṃ  vakkhāma, ayaṃ amhākaṃ mālukyaputto mahallakakālepi araññaṃ pavisitvā  samaṇadhammaṃ kātukāmo ^a^M2.0397^ea^ kammaṭṭhānaṃ yācati. tumhe tāva taruṇakālepi  vīriyaṃ na karothā''ti iminā adhippāyena bhaṇanto theraṃ ussādeti  nāmāti yojanā. </p>
            </h4>
          </h3>
          <h3>
            <h3n> 5-10. kulasuttādivaṇṇanā </h3n>
            <h4>
              <h4n> </h4n>
              <p>[03] 258-263^b^.^eb^ pañcame ^a^V2.0395^ea^ ^a^P3.0221^ea^ ^b^ādhipacce  ṭhapentī^eb^ti bhaṇḍāgārikaṭṭhāne ṭhapenti. chaṭṭhe ^b^vaṇṇasampanno^eb^ti  sarīravaṇṇena samannāgato. ^b^balasampanno^eb^ti kāyabalena  samannāgato. bhikkhuvāre ^b^vaṇṇasampanno^eb^ti guṇavaṇṇena  samannāgato. ^b^balasampanno^eb^ti vīriyabalena samannāgato.  ^b^javasampanno^eb^ti ñāṇajavena samannāgato. sattamepi eseva nayo.  sesamettha uttānamevāti. </p>
              <p>[06] abhiññāvaggo chaṭṭho. </p>
            </h4>
          </h3>
        </h2>
        <h2>
          <h2n> (27) 7. kammapathavaggavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 264-273^b^.^eb^ kammapathavaggepi ^a^V2.0396^ea^ dasapi kammapathā  lokiyalokuttaramissakāva kathitā. </p>
            </h4>
          </h3>
        </h2>
        <h2>
          <h2n> (28) 8. rāgapeyyālavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 274-783^b^.^eb^ rāgapeyyālaṃ arahattaṃ pāpetvā kathitaṃ. sesaṃ  sabbattha uttānatthamevāti. </p>
              <p>[06] manorathapūraṇiyā aṅguttaranikāya-aṭṭhakathāya </p>
              <p>[06] catukkanipātassa saṃvaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
