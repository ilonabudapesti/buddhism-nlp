<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] aṅguttaranikāye </h>
  <ha>
    <han> sattakanipāta-aṭṭhakathā </han>
    <h0>
      <h0n> </h0n>
      <h1>
        <h1n> paṭhamapaṇṇāsakaṃ </h1n>
        <h2>
          <h2n> 1. dhanavaggo </h2n>
          <h3>
            <h3n> 1-5. paṭhamapiyasuttādivaṇṇanā </h3n>
            <h4>
              <h4n> </h4n>
              <p>[03] 1-5^b^.^eb^ sattakanipātassa ^a^V3.0147^ea^ ^a^M3.0145^ea^ ^a^P4.0001^ea^  paṭhame ^b^anavaññattikāmo^eb^ti abhiññātabhāvakāmo. tatiye ^b^yoniso  vicine dhamma^eb^nti upāyena catusaccadhammaṃ vicināti. ^b^paññāyatthaṃ  vipassatī^eb^ti sahavipassanāya maggapaññāya saccadhammaṃ vipassati.  ^b^pajjotassevā^eb^ti dīpasseva. ^b^vimokkho hoti cetaso^eb^ti  tassa imehi balehi samannāgatassa khīṇāsavassa dīpanibbānaṃ viya  carimakacittassa vatthārammaṇehi vimokkho hoti, gataṭṭhānaṃ na  paññāyati. catutthe ^b^saddho hotī^eb^tiādīni pañcakanipāte  vaṇṇitāneva. pañcame ^b^dhanānī^eb^ti adāliddiyakaraṇaṭṭhena dhanāni. </p>
            </h4>
          </h3>
          <h3>
            <h3n> 7. uggasuttavaṇṇanā </h3n>
            <h4>
              <h4n> </h4n>
              <p>[03] 7^b^.^eb^ sattame ^a^V3.0148^ea^ ^b^uggo rājamahāmatto^eb^ti  pasenadikosalassa mahāamacco. ^b^upasaṅkamī^eb^ti bhuttapātarāso  upasaṅkami. ^b^aḍḍho^eb^ti nidhānagatena dhanena aḍḍho.  ^b^migāro^eb^ ^a^P4.0002^ea^ ^b^rohaṇeyyo^eb^ti rohaṇaseṭṭhino  nattāraṃ migāraseṭṭhiṃ sandhāyevamāha. ^b^mahaddhano^eb^ti vaḷañjanadhanena  mahaddhano. ^b^mahābhogo^eb^ti upabhogaparibhogabhaṇḍassa mahantatāya  mahābhogo. ^b^hiraññassā^eb^ti suvaṇṇasseva. suvaṇṇāmeva hissa  koṭisaṅkhyaṃ ahosi. ^b^rūpiyassā^eb^ti sesassa  taṭṭakasarakāttharaṇapāvuraṇādino paribhogaparikkhārassa pamāṇasaṅkhāne  vādoyeva natthi. </p>
            </h4>
          </h3>
          <h3>
            <h3n> 8. saṃyojanasuttavaṇṇanā </h3n>
            <h4>
              <h4n> </h4n>
              <p>[03] 8^b^.^eb^ aṭṭhame ^a^M3.0146^ea^ ^b^anunayasaṃyojana^eb^nti  kāmarāgasaṃyojanaṃ. sabbāneva cetāni bandhanaṭṭhena saṃyojanānīti  veditabbāni. imasmiṃ sutte vaṭṭameva kathitaṃ. sesaṃ sabbattha  uttānatthamevāti. </p>
              <p>[06] dhanavaggo paṭhamo. </p>
            </h4>
          </h3>
        </h2>
        <h2>
          <h2n> 2. anusayavaggo </h2n>
          <h3>
            <h3n> 3. kulasuttavaṇṇanā </h3n>
            <h4>
              <h4n> </h4n>
              <p>[03] 13^b^.^eb^ dutiyassa tatiye ^b^nāla^eb^nti na yuttaṃ  nānucchavikaṃ. ^b^na manāpenā^eb^ti na manamhi appanakena ākārena  nisinnāsanato paccuṭṭhenti, anādarameva dassenti. ^b^santamassa  pariguhantī^eb^ti vijjamānampi deyyadhammaṃ etassa niguhanti  paṭicchādenti. ^b^asakkaccaṃ denti no sakkacca^eb^nti lūkhaṃ vā hotu  paṇītaṃ vā, asahatthā acittīkārena denti, no cittīkārena. </p>
            </h4>
          </h3>
          <h3>
            <h3n> 4. puggalasuttavaṇṇanā </h3n>
            <h4>
              <h4n> </h4n>
              <p>[03] 14^b^.^eb^ catutthe ^a^V3.0149^ea^ ^b^ubhatobhāgavimutto^eb^ti dvīhi bhāgehi  vimutto, arūpasamāpattiyā rūpakāyato vimutto, maggena nāmakāyato.  so catunnaṃ arūpasamāpattīnaṃ ekekato vuṭṭhāya saṅkhāre sammasitvā  ^a^P4.0003^ea^ arahattaṃ pattānaṃ catunnaṃ, nirodhā vuṭṭhāya arahattaṃ  pattānāgāmino ca vasena pañcavidho hoti. pāḷi panettha  ``katamo ca puggalo ubhatobhāgavimutto? idhekacco puggalo aṭṭha  vimokkhe kāyena phusitvā viharati, paññāya cassa disvā āsavā  parikkhīṇā hontī''ti (pu0 pa0 208) evaṃ aṭṭhavimokkhalābhino  vasena āgatā.</p>
              <p>[03] paññāya vimuttoti ^b^paññāvimutto^eb^. so sukkhavipassako,  catūhi jhānehi vuṭṭhāya arahattaṃ pattā cattāro cāti imesaṃ vasena  pañcavidho hoti. pāḷi panettha aṭṭhavimokkhapaṭikkhepavaseneva āgatā.  yathāha -- ``na heva kho aṭṭha vimokkhe kāyena phusitvā  viharati, paññāya ^a^M3.0147^ea^ cassa disvā āsavā parikkhīṇā honti. ayaṃ  vuccati puggalo paññāvimutto''ti.</p>
              <p>[03] phuṭṭhantaṃ sacchikatoti ^b^kāyasakkhī^eb^. so jhānaphassaṃ  paṭhamaṃ phusati, pacchā nirodhaṃ nibbānaṃ sacchikaroti. so  sotāpattiphalaṭṭhaṃ ādiṃ katvā yāva arahattamaggaṭṭhā chabbidho hoti.  tenāha -- ``idhekacco puggalo aṭṭha vimokkhe kāyena phusitvā  viharati, paññāya cassa disvā ekacce āsavā parikkhīṇā honti.  ayaṃ vuccati puggalo kāyasakkhī''ti (pu0 pa0 208).</p>
              <p>[03] diṭṭhantaṃ pattoti ^b^diṭṭhippatto^eb^. tatridaṃ saṅkhepalakkhaṇaṃ --  dukkhā saṅkhārā, sukho nirodhoti ñātaṃ hoti diṭṭhaṃ viditaṃ  sacchikataṃ phusitaṃ paññāyāti diṭṭhippatto. vitthārato pana sopi  kāyasakkhī viya chabbidho hoti. tenevāha -- ``idhekacco puggalo  `idaṃ dukkha'nti yathābhūtaṃ pajānāti...pe0... `ayaṃ  dukkhanirodhagāminī paṭipadā'ti yathābhūtaṃ pajānāti, tathāgatappaveditā  cassa dhammā paññāya vodiṭṭhā honti vocaritā paññāya...pe0... ayaṃ  vuccati puggalo diṭṭhippatto''ti.</p>
              <p>[03] saddhāya ^a^V3.0150^ea^ ^a^P4.0004^ea^ vimuttoti ^b^saddhāvimutto^eb^.  sopi vuttanayeneva chabbidho hoti. tenāha -- ``idhekacco puggalo  `idaṃ dukkha'nti yathābhūtaṃ pajānāti...pe0... `ayaṃ  dukkhanirodhagāminī paṭipadā'ti yathābhūtaṃ pajānāti, tathāgatappaveditā  cassa dhammā paññāya vodiṭṭhā honti vocaritā paññāya...pe0... no  ca kho yathādiṭṭhippattassa. ayaṃ vuccati puggalo saddhāvimutto''ti.  etassa hi saddhāvimuttassa pubbabhāgamaggakkhaṇe saddahantassa viya  okappentassa viya adhimuccantassa viya ca kilesakkhayo hoti,  diṭṭhippattassa pubbabhāgamaggakkhaṇe kilesacchedakañāṇaṃ adandhaṃ tikhiṇaṃ  sūraṃ hutvā vahati. tasmā yathā nāma nātitikhiṇena asinā  kadaliṃ chindantassa chinnaṭṭhānaṃ maṭṭhaṃ na hoti, asi sīghaṃ na vahati,  saddo suyyati, balavataro vāyāmo kātabbo hoti, evarūpā  saddhāvimuttassa pubbabhāgamaggabhāvanā. yathā pana sunisitena asinā  kadaliṃ chindantassa chinnaṭṭhānaṃ maṭṭhaṃ hoti, asi sīghaṃ vahati, saddo  na suyyati, balavavāyāmakiccaṃ ^a^M3.0148^ea^ na hoti, evarūpā paññāvimuttassa  pubbabhāgamaggabhāvanā veditabbā.</p>
              <p>[03] dhammaṃ anussaratīti ^b^dhammānusārī^eb^. dhammoti paññā,  paññāpubbaṅgamaṃ maggaṃ bhāvetīti attho. ^b^saddhānusārimhi^eb^pi  eseva nayo. ubhopete sotāpattimaggaṭṭhāyeva. vuttampi cetaṃ --  ``yassa ^a^P4.0005^ea^ puggalassa sotāpattiphalasacchikiriyāya  paṭipannassa paññindriyaṃ adhimattaṃ hoti, paññāvāhiṃ paññāpubbaṅgamaṃ  ariyamaggaṃ bhāveti. ayaṃ vuccati puggalo dhammānusārī. yassa  puggalassa sotāpattiphalasacchikiriyāya paṭipannassa saddhindriyaṃ  adhimattaṃ hoti, saddhāvāhiṃ saddhāpubbaṅgamaṃ ariyamaggaṃ bhāveti. ayaṃ  vuccati puggalo saddhānusārī''ti (pu0 pa0 208). ayamettha  saṅkhepo, vitthārato panesā ubhatobhāgavimuttādikathā visuddhimagge  (visuddhi0 2.771, 889) paññābhāvanādhikāre vuttā. tasmā  tattha vuttanayeneva veditabbāti. </p>
            </h4>
          </h3>
          <h3>
            <h3n> 5. udakūpamāsuttavaṇṇanā </h3n>
            <h4>
              <h4n> </h4n>
              <p>[03] 15^b^.^eb^ pañcame ^b^udakūpamā^eb^ti nimujjanādiākāraṃ  gahetvā udakena upamitā. ^b^sakiṃ nimuggo^eb^ti ekavārameva  nimuggo. ^b^ekantakāḷakehī^eb^ti niyatamicchādiṭṭhiṃ sandhāya vuttaṃ.  ^b^ummujjatī^eb^ti uṭṭhahati. ^b^sādhū^eb^ti sobhanā bhaddakā.  ^b^hāyatiyevā^eb^ti caṅkavāre āsittaudakaṃ viya parihāyateva  ^a^V3.0151^ea^. ^b^ummujjitvā vipassati viloketī^eb^ti uṭṭhahitvā gantabbadisaṃ  vipassati viloketi. ^b^pataratī^eb^ti gantabbadisābhimukho tarati  nāma. ^b^paṭigādhappatto hotī^eb^ti uṭṭhāya viloketvā pataritvā  ekasmiṃ ṭhāne patiṭṭhāpatto nāma hoti, tiṭṭhati na punāgacchati.  ^b^tiṇṇo^eb^ ^a^P4.0006^ea^ ^b^pāraṅgato thale tiṭṭhatī^eb^ti  sabbakilesoghaṃ taritvā paratīraṃ gantvā nibbānathale patiṭṭhito nāma  hoti. imasmiṃ sutte vaṭṭavivaṭṭaṃ kathitaṃ. </p>
            </h4>
          </h3>
          <h3>
            <h3n> 6. aniccānupassīsuttavaṇṇanā </h3n>
            <h4>
              <h4n> </h4n>
              <p>[03] 16^b^.^eb^ chaṭṭhe aniccāti evaṃ paññāya pharanto  anupassatīti ^b^aniccānupassī^eb^. aniccāti evaṃ saññā  assāti ^b^aniccasaññī^eb^. aniccāti evaṃ ñāṇena paṭisaṃveditā  assāti ^b^aniccapaṭisaṃvedī. satata^eb^nti sabbakālaṃ.  ^b^samita^eb^nti yathā ^a^M3.0149^ea^ purimacittena pacchimacittaṃ samitaṃ samupagataṃ  ghaṭṭitaṃ hoti, evaṃ. ^b^abbokiṇṇa^eb^nti nirantaraṃ aññena cetasā  asaṃmissaṃ. ^b^cetasā adhimuccamāno^eb^ti cittena sanniṭṭhāpayamāno.  ^b^paññāya pariyogāhamāno^eb^ti vipassanāñāṇena anupavisamāno.</p>
              <p>[03] ^b^apubbaṃ acarima^eb^nti apure apacchā ekakkhaṇeyeva. idha  samasīsī kathito. so catubbidho hoti rogasamasīsī,  vedanāsamasīsī, iriyāpathasamasīsī, jīvitasamasīsīti. tattha  yassa aññatarena rogena phuṭṭhassa sato rogavūpasamo ca āsavakkhayo  ca ekappahāreneva hoti, ayaṃ ^b^rogasamasīsī^eb^ nāma. yassa pana  aññataraṃ vedanaṃ vedayato vedanāvūpasamo ca āsavakkhayo ca  ekappahāreneva hoti, ayaṃ ^b^vedanāsamasīsī^eb^ nāma. yassa pana  ṭhānādīsu iriyāpathesu aññatarasamaṅgino vipassantassa iriyāpathassa  pariyosānañca āsavakkhayo ca ekappahāreneva hoti, ayaṃ  ^b^iriyāpathasamasīsī^eb^ nāma. yassa pana upakkamato vā sarasato  vā jīvitapariyādānañca āsavakkhayo ca ekappahāreneva hoti, ayaṃ  ^b^jīvitasamasīsī^eb^ nāma. ayamidha adhippeto. tattha ^a^P4.0007^ea^  kiñcāpi āsavapariyādānaṃ maggacittena, jīvitapariyādānaṃ  cuticittena hotīti ubhinnaṃ ekakkhaṇe sambhavo nāma natthi. yasmā  panassa āsavesu khīṇamattesu paccavekkhaṇavārānantarameva  jīvitapariyādānaṃ gacchati, antaraṃ na paññāyati, tasmā evaṃ vuttaṃ.</p>
              <p>[03] ^b^antarāparinibbāyī^eb^ti ^a^V3.0152^ea^ yo pañcasu suddhāvāsesu yattha  katthaci uppanno nibbattakkhaṇe vā thokaṃ atikkamitvā vā vemajjhe  ṭhatvā vā arahattaṃ pāpuṇāti, tassetaṃ nāmaṃ.  ^b^upahaccaparinibbāyī^eb^ti yo tattheva āyuvemajjhaṃ atikkamitvā  arahattaṃ pāpuṇāti. ^b^asaṅkhāraparinibbāyī^eb^ti yo tesaṃyeva  puggalānaṃ asaṅkhāreneva appayogena kilese khepeti.  ^b^sasaṅkhāraparinibbāyī^eb^ti yo sasaṅkhārena sappayogena kilese  khepeti. ^b^uddhaṃsoto akaniṭṭhagāmī^eb^ti yo heṭṭhā catūsu  suddhāvāsesu yattha katthaci nibbattitvā tato cuto anupubbena akaniṭṭhe  uppajjitvā arahattaṃ pāpuṇāti. </p>
            </h4>
          </h3>
          <h3>
            <h3n> 7-9. dukkhānupassīsuttādivaṇṇanā </h3n>
            <h4>
              <h4n> </h4n>
              <p>[03] 17-19^b^.^eb^ sattame ^a^M3.0150^ea^ ^b^dukkhānupassī^eb^ti pīḷanākāraṃ  dukkhato anupassanto. aṭṭhame ^b^anattānupassī^eb^ti  avasavattanākāraṃ anattāti anupassanto. navame  ^b^sukhānupassī^eb^ti sukhanti evaṃ ñāṇena anupassanto. </p>
            </h4>
          </h3>
          <h3>
            <h3n> 10. niddasavatthusuttavaṇṇanā </h3n>
            <h4>
              <h4n> </h4n>
              <p>[03] 20^b^.^eb^ dasame ^b^niddasavatthūnī^eb^ti niddasādivatthūni,  ``niddaso bhikkhu, nibbīso, nittiṃso, niccattālīso,  nippaññāso''ti evaṃ vacanakāraṇāni. ayaṃ kira pañho  titthiyasamaye uppanno. titthiyā hi dasavassakāle mataṃ nigaṇṭhaṃ  niddasoti vadanti. so kira ^a^P4.0008^ea^ puna dasavasso na  hoti. na kevalañca dasavasso, navavassopi ekavassopi na hoti.  eteneva nayena vīsativassādikālepi mataṃ nigaṇṭhaṃ ``nibbīso  nittiṃso niccattālīso nippaññāso''ti vadanti. āyasmā ānando  gāme vicaranto taṃ kathaṃ sutvā vihāraṃ gantvā bhagavato ārocesi.  bhagavā āha -- ``na idaṃ, ānanda, titthiyānaṃ adhivacanaṃ, mama  sāsane khīṇāsavassetaṃ adhivacanaṃ. khīṇāsavo hi dasavassakāle  parinibbuto puna dasavasso na hoti. na kevalañca dasavassova,  navavassopi...pe0... ekavassopi. na kevalañca ekavassova,  ekādasamāsikopi...pe0... ekamāsikopi ekamuhuttikopi na  hotiyeva''. kasmā? puna paṭisandhiyā abhāvā. nibbīsādīsupi  eseva nayo. iti bhagavā ``mama sāsane ^a^V3.0153^ea^ khīṇāsavassetaṃ  adhivacana''nti vatvā yehi kāraṇehi niddaso hoti, tāni dassetuṃ  imaṃ desanaṃ ārabhi.</p>
              <p>[03] tattha ^b^idhā^eb^ti imasmiṃ sāsane. ^b^sikkhāsamādāne  tibbacchando hotī^eb^ti sikkhāttayapūraṇe balavacchando hoti.  ^b^āyatiñca sikkhāsamādāne avigatapemo^eb^ti anāgate  punadivasādīsupi sikkhāpūraṇe avigatapemeneva samannāgato hoti.  ^b^dhammanisantiyā^eb^ti dhammanisāmanāya. vipassanāyetaṃ adhivacanaṃ.  ^b^icchāvinaye^eb^ti taṇhāvinaye. ^b^paṭisallāne^eb^ti ekībhāve.  ^b^vīriyārambhe^eb^ti kāyikacetasikassa vīriyassa ^a^M3.0151^ea^  pūraṇe. ^b^satinepakke^eb^ti ^a^P4.0009^ea^ satiyañceva nipakabhāve.  ^b^diṭṭhipaṭivedhe^eb^ti maggadassane. sesaṃ sabbattha uttānamevāti. </p>
              <p>[06] anusayavaggo dutiyo. </p>
            </h4>
          </h3>
        </h2>
        <h2>
          <h2n> 3. vajjisattakavaggo </h2n>
          <h3>
            <h3n> 1. sārandadasuttavaṇṇanā </h3n>
            <h4>
              <h4n> </h4n>
              <p>[03] 21^b^.^eb^ tatiyassa paṭhame ^b^sārandade cetiye^eb^ti  evaṃnāmake vihāre. anuppanne kira tathāgate tattha sārandadassa  yakkhassa nivāsanaṭṭhānaṃ cetiyaṃ ahosi, athettha bhagavato vihāraṃ  kāresuṃ. so sārandadacetiyaṃtveva saṅkhaṃ gato.  ^b^yāvakīvañcā^eb^ti yattakaṃ kālaṃ. ^b^abhiṇhaṃ sannipātā^eb^ti  divasassa tikkhattuṃ sannipatantāpi antarantarā sannipatantāpi abhiṇhaṃ  sannipātāva. ^b^sannipātabahulā^eb^ti ``hiyyopi purimadivasampi  sannipatamha, puna ajja kimatthaṃ sannipatāmā''ti vosānamanāpajjanena  sannipātabahulā. ^b^vuddhiyeva licchavī vajjīnaṃ pāṭikaṅkhā no  parihānī^eb^ti abhiṇhaṃ asannipatantā hi disāsu āgataṃ sāsanaṃ na  suṇanti, tato ``asukagāmasīmā vā nigamasīmā vā ākulā,  asukaṭṭhāne corā pariyuṭṭhitā''ti na jānanti. corāpi ``pamattā  rājāno''ti ñatvā gāmanigamādīni paharantā janapadaṃ nāsenti. evaṃ  rājūnaṃ parihāni hoti ^a^V3.0154^ea^. abhiṇhaṃ sannipatantā pana taṃ pavattiṃ  suṇanti, tato balaṃ pesetvā amittamaddanaṃ karonti. corāpi  ``appamattā ^a^P4.0010^ea^ rājāno, na sakkā amhehi  vaggabandhanena vicaritu''nti bhijjitvā palāyanti. evaṃ rājūnaṃ vuddhi  hoti. tena vuttaṃ -- ``vuddhiyeva licchavī vajjīnaṃ pāṭikaṅkhā no  parihānī''ti.</p>
              <p>[03] ^b^samaggā^eb^tiādīsu sannipātabheriyā niggatāya ``ajja me  kiccaṃ atthi maṅgalaṃ atthī''ti vikkhepaṃ karontā na samaggā  sannipatanti nāma. bherisaddaṃ pana sutvāva bhuñjamānāpi  alaṅkurumānāpi vatthāni nivāsayamānāpi addhabhuttā addhālaṅkatā vatthaṃ  nivāsentāva sannipatantā ^b^samaggā sannipatanti^eb^ nāma.  sannipatitā pana cintetvā mantetvā kattabbaṃ katvā ekatova avuṭṭhahantā  na samaggā vuṭṭhahanti nāma. evaṃ vuṭṭhitesu hi ye paṭhamaṃ gacchanti,  tesaṃ evaṃ hoti ^a^M3.0152^ea^ -- ``amhehi bāhirakathāva sutā, idāni  vinicchayakathā bhavissatī''ti. ekato vuṭṭhahantā pana ^b^samaggā  vuṭṭhahanti^eb^ nāma. apica ``asukaṭṭhāne gāmasīmā vā nigamasīmā  vā ākulā, corā vā pariyuṭṭhitā''ti sutvā ``ko gantvā  amittamaddanaṃ karissatī''ti vutte ``ahaṃ paṭhamaṃ ahaṃ paṭhama''nti vatvā  gacchantāpi samaggā vuṭṭhahanti nāma. ekassa pana kammante  osīdamāne sesā puttabhātaro pesetvā tassa kammantaṃ  upatthambhayamānāpi āgantukarājānaṃ ``asukassa gehaṃ gacchatu,  asukassa gehaṃ gacchatū''ti avatvā sabbe ekato saṅgaṇhantāpi ekassa  maṅgale vā roge vā aññasmiṃ vā pana tādise sukhadukkhe uppanne  sabbe tattha sahāyabhāvaṃ gacchantāpi ^b^samaggā vajjikaraṇīyāni  karonti^eb^ nāma.</p>
              <p>[03] ^b^appaññatta^eb^ntiādīsu pubbe akataṃ suṅkaṃ vā baliṃ vā daṇḍaṃ  vā āharāpentā ^b^appaññattaṃ paññāpenti^eb^ nāma. porāṇapaveṇiyā  āgatameva pana anāharāpentā ^b^paññattaṃ samucchindanti^eb^ ^a^P4.0011^ea^  nāma. coroti gahetvā dassite avicinitvā chejjabhejjaṃ  anusāsantā porāṇaṃ vajjidhammaṃ samādāya na vattanti nāma. tesaṃ  apaññattaṃ paññāpentānaṃ abhinavasuṅkādipīḷitā manussā  ``atiupaddutamha, ke imesaṃ vijite vasissantī''ti paccantaṃ  pavisitvā corā vā corasahāyā vā hutvā janapadaṃ hananti. paññattaṃ  samucchindantānaṃ paveṇiāgatāni suṅkādīni agaṇhantānaṃ koso  parihāyati, tato hatthiassabalakāyaorodhādayo yathānibaddhaṃ vaṭṭaṃ  alabhamānā thāmabalena parihāyanti. te neva yuddhakkhamā honti na  pāricariyakkhamā. porāṇaṃ vajjidhammaṃ samādāya avattantānaṃ vijite  manussā ``amhākaṃ puttaṃ pitaraṃ bhātaraṃ acoraṃyeva coroti  ^a^V3.0155^ea^ katvā chindiṃsu bhindiṃsū''ti kujjhitvā paccantaṃ pavisitvā corā vā  corasahāyā vā hutvā janapadaṃ hananti. evaṃ rājūnaṃ parihāni hoti.  apaññattaṃ na paññāpentānaṃ pana ``paveṇiāgataṃyeva rājāno  karontī''ti manussā haṭṭhatuṭṭhā kasivāṇijjādike kammante sampādenti.  paññattaṃ asamucchindantānaṃ paveṇiāgatāni suṅkādīni gaṇhantānaṃ  koso vaḍḍhati, tato hatthiassabalakāyaorodhādayo yathānibaddhaṃ vaṭṭaṃ  labhamānā thāmabalasampannā yuddhakkhamā ceva pāricariyakkhamā ca  honti. porāṇe vajjidhamme ^a^M3.0153^ea^ samādāya vattantānaṃ manussā na  ujjhāyanti. ``rājāno porāṇapaveṇiyā karonti,  aṭṭakulikasenāpatiuparājūhi parikkhitaṃ sayampi parikkhipitvā  paveṇipotthakaṃ vācāpetvā anucchavikameva ^a^P4.0012^ea^ daṇḍaṃ  pavattayanti, etesaṃ doso natthi, amhākaṃyeva doso''ti appamattā  kammante karonti. evaṃ rājūnaṃ vuddhi hoti.</p>
              <p>[03] ^b^sakkarissantī^eb^ti yaṃkiñci tesaṃ sakkāraṃ karontā  sundarameva karissanti. ^b^garuṃ karissantī^eb^ti garubhāvaṃ  paccupaṭṭhapetvā karissanti. ^b^mānessantī^eb^ti manena piyāyissanti.  ^b^pūjessantī^eb^ti paccayapūjāya pūjessanti. ^b^sotabbaṃ  maññissantī^eb^ti divasassa dve tayo vāre upaṭṭhānaṃ gantvā tesaṃ kathaṃ  sotabbaṃ saddhātabbaṃ maññissanti. tattha ye evaṃ mahallakānaṃ rājūnaṃ  sakkārādīni na karonti, ovādatthāya vā nesaṃ upaṭṭhānaṃ na gacchanti,  te tehi vissaṭṭhā anovadiyamānā kīḷāpasutā rajjato parihāyanti.  ye pana tathā paṭipajjanti, tesaṃ mahallakarājāno ``idaṃ kātabbaṃ idaṃ  na kātabba''nti porāṇapaveṇiṃ ācikkhanti. saṅgāmaṃ patvāpi  ``evaṃ pavisitabbaṃ, evaṃ nikkhamitabba''nti upāyaṃ dassenti. te  tehi ovadiyamānā yathāovādaṃ paṭipajjamānā sakkonti rajjapaveṇiṃ  sandhāretuṃ. tena vuttaṃ -- ``vuddhiyeva licchavī vajjīnaṃ  pāṭikaṅkhā''ti.</p>
              <p>[03] ^b^kulitthiyo^eb^ti kulagharaṇiyo. ^b^kulakumāriyo^eb^ti  anividdhā tāsaṃ dhītaro. ^b^okassā^eb^ti vā ^b^pasayhā^eb^ti vā  pasayhākārassevetaṃ nāmaṃ. okāsātipi paṭhanti. tattha ^a^P4.0013^ea^  ^b^okassā^eb^ti avakasitvā ākaḍḍhitvā.  ^b^pasayhā^eb^ti abhibhavitvā ajjhottharitvāti ayaṃ vacanattho.  evañhi karontānaṃ vijite manussā ``amhākaṃ gehe puttabhātaropi,  kheḷasiṅghānikādīni mukhena apanetvā saṃvaḍḍhitā dhītaropi ime  balakkārena gahetvā attano ghare vāsentī''ti kupitā paccantaṃ  pavisitvā corā vā corasahāyā vā hutvā janapadaṃ hananti. evaṃ  akarontānaṃ pana vijite ^a^V3.0156^ea^ manussā appossukkā sakāni kammāni  karontā rājakosaṃ vaḍḍhenti. evamettha vuddhihāniyo veditabbā.</p>
              <p>[03] ^b^vajjīnaṃ^eb^ ^a^M3.0154^ea^ ^b^vajjicetiyānī^eb^ti vajjirājūnaṃ vajjiraṭṭhe  cittīkataṭṭhena cetiyānīti laddhanāmāni yakkhaṭṭhānāni.  ^b^abbhantarānī^eb^ti antonagare ṭhitāni. ^b^bāhirānī^eb^ti  bahinagare ṭhitāni. ^b^dinnapubbaṃ katapubba^eb^nti pubbe dinnañca  katañca. ^b^no parihāpessantī^eb^ti ahāpetvā yathāpavattameva  karissanti. dhammikaṃ baliṃ parihāpentānañhi devatā ārakkhaṃ  susaṃvihitaṃ na karonti, anuppannaṃ dukkhaṃ uppādetuṃ asakkontiyopi  uppannaṃ kāsasīsarogādiṃ vaḍḍhenti, saṅgāme patte sahāyā na honti.  aparihāpentānaṃ pana ārakkhaṃ susaṃvihitaṃ karonti, anuppannaṃ sukhaṃ  uppādetuṃ asakkontiyopi uppannaṃ kāsasīsarogādiṃ haranti,  saṅgāmasīse sahāyā hontīti. evamettha vuddhihāniyo veditabbā.</p>
              <p>[03] ^b^dhammikā rakkhāvaraṇaguttī^eb^ti ettha rakkhā eva yathā  anicchitaṃ nāgacchati, evaṃ āvaraṇato āvaraṇaṃ. yathā icchitaṃ na  nassati, evaṃ gopāyanato gutti. tattha balakāyena parivāretvā  rakkhanaṃ pabbajitānaṃ dhammikā rakkhāvaraṇagutti nāma na hoti. yathā  pana vihārassa upavane rukkhe na chindanti, vājikā vājaṃ na  ^a^P4.0014^ea^ karonti, pokkharaṇīsu macche na gaṇhanti, evaṃ  karaṇaṃ dhammikā rakkhāvaraṇagutti nāma. ^b^kintī^eb^ti kena nu kho  kāraṇena.</p>
              <p>[03] tattha ye anāgatānaṃ arahantānaṃ āgamanaṃ na icchanti, te  assaddhā honti appasannā. pabbajite sampatte paccuggamanaṃ na  karonti, gantvā na passanti, paṭisanthāraṃ na karonti, pañhaṃ na  pucchanti, dhammaṃ na suṇanti, dānaṃ na denti, anumodanaṃ na suṇanti,  nivāsanaṭṭhānaṃ na saṃvidahanti. atha nesaṃ avaṇṇo uggacchati  ``asuko nāma rājā assaddho appasanno, pabbajite sampatte  paccuggamanaṃ na karoti...pe0... nivāsanaṭṭhānaṃ na saṃvidahatī''ti. taṃ  sutvā pabbajitā tassa nagaradvārena gacchantāpi nagaraṃ na pavisanti.  evaṃ anāgatānaṃ arahantānaṃ anāgamanameva hoti. āgatānaṃ pana  phāsuvihāre asati yepi ajānitvā āgatā, te ``vasissāmāti  tāva cintetvā āgatamhā, imesaṃ pana rājūnaṃ iminā nīhārena ke  vasissantī''ti nikkhamitvā gacchanti. evaṃ anāgatesu  anāgacchantesu āgatesu dukkhaṃ viharantesu so doso pabbajitānaṃ  anāvāso hoti. tato devatārakkhā na hoti, devatārakkhāya  ^a^V3.0157^ea^ asati amanussā okāsaṃ ^a^M3.0155^ea^ labhanti, amanussā   ussannā anuppannaṃ byādhiṃ uppādenti. sīlavantānaṃ   dassanapañhapucchanādivatthukassa puññassa anāgamo hoti. vipariyāyena   yathāvuttakaṇhapakkhaviparītassa sukkapakkhassa sambhavo hotīti evamettha vuddhihāniyo veditabbā. </p>
            </h4>
          </h3>
          <h3>
            <h3n> 2. vassakārasuttavaṇṇanā </h3n>
            <h4>
              <h4n> </h4n>
              <p>[03] 22^b^.^eb^ dutiye ^b^abhiyātukāmo^eb^ti abhibhavanatthāya  yātukāmo. ^b^vajjī^eb^ti vajjirājāno. ^b^evaṃmahiddhike^eb^ti  evaṃ mahatiyā rājiddhiyā samannāgate. etena nesaṃ samaggabhāvaṃ katheti.  ^b^evaṃmahānubhāve^eb^ti evaṃ mahantena rājānubhāvena samannāgate  ^a^P4.0015^ea^. etena nesaṃ hatthisippādīsu katasikkhataṃ  katheti, yaṃ sandhāya vuttaṃ -- ``sikkhitā vatime licchavikumārakā,  susikkhitā vatime licchavikumārakā, yatra hi nāma sukhumena  tāḷacchiggaḷena asanaṃ atipātayissanti poṅkhānupoṅkhaṃ  avirādhita''nti (saṃ0 ni0  5.1115). ^b^ucchecchāmī^eb^ti  ucchindissāmi. ^b^vināsessāmī^eb^ti adassanaṃ nayissāmi.  ^b^anayabyasana^eb^nti avaḍḍhiñceva, ñātibyasanañca.  ^b^āpādessāmī^eb^ti pāpayissāmi.</p>
              <p>[03] iti kira so ṭhānanisajjādīsu imaṃ yuddhakathameva katheti,  ``gamanasajjā hothā''ti ca balakāyaṃ āṇāpeti. kasmā? gaṅgāya  kira ekaṃ paṭṭanagāmaṃ nissāya addhayojanaṃ ajātasattuno vijitaṃ,  addhayojanaṃ licchavīnaṃ. tatra pabbatapādato mahagghabhaṇḍaṃ otarati.  taṃ sutvā ``ajja yāmi, sve yāmī''ti ajātasattuno  saṃvidahantasseva licchavino samaggā sammodamānā puretaraṃ āgantvā  sabbaṃ gaṇhanti. ajātasattu pacchā āgantvā taṃ pavattiṃ ñatvā  kujjhitvā gacchati. te punasaṃvaccharepi tatheva karonti. atha so  balavāghātajāto, tadā evamakāsi.</p>
              <p>[03] tato cintesi -- ``gaṇena saddhiṃ yuddhaṃ nāma bhāriyaṃ, ekopi  moghappahāro nāma natthi. ekena kho pana paṇḍitena saddhiṃ mantetvā  karonto niraparādho hoti, paṇḍito ca satthārā sadiso natthi,  satthā ca avidūre dhuravihāre vasati, handāhaṃ pesetvā pucchāmi. sace  me gatena ^a^M3.0156^ea^ koci attho bhavissati, satthā tuṇhī bhavissati. anatthe  pana sati ^a^P4.0016^ea^ `kiṃ rañño tattha ^a^V3.0158^ea^ gatenā'ti  vakkhatī''ti. so vassakāraṃ brāhmaṇaṃ pesesi. brāhmaṇo gantvā  bhagavato tamatthaṃ ārocesi. tena vuttaṃ -- ^b^atha kho  rājā...pe0... āpādessāmi vajjī^eb^ti.</p>
              <p>[03] ^b^bhagavantaṃ bījayamāno^eb^ti thero vattasīse ṭhatvā bhagavantaṃ  bījati, bhagavato pana sītaṃ vā uṇhaṃ vā natthi. bhagavā brāhmaṇassa  vacanaṃ sutvā tena saddhiṃ amantetvā therena saddhiṃ mantetukāmo  ^b^kinti te, ānanda, suta^eb^ntiādimāha. taṃ vuttatthameva.</p>
              <p>[03] ^b^ekamidāha^eb^nti idaṃ bhagavā pubbe vajjīnaṃ imassa  vajjisattakassa desitabhāvappakāsanatthaṃ āha. ^b^akaraṇīyā^eb^ti  akattabbā, aggahetabbāti attho. ^b^yadida^eb^nti nipātamattaṃ.  ^b^yuddhassā^eb^ti karaṇatthe sāmivacanaṃ, abhimukhaṃ yuddhena gahetuṃ na  sakkāti attho. ^b^aññatra upalāpanāyā^eb^ti ṭhapetvā upalāpanaṃ.  upalāpanā nāma ``alaṃ vivādena, idāni samaggā homā''ti  hatthiassarathahiraññasuvaṇṇādīni pesetvā saṅgahakaraṇaṃ, evañhi saṅgahaṃ  katvā kevalaṃ vissāsena sakkā gaṇhitunti attho. ^b^aññatra  mithubhedā^eb^ti ṭhapetvā mithubhedaṃ. iminā ``aññamaññabhedaṃ katvāpi  sakkā ete gahetu''nti dasseti. idaṃ brāhmaṇo bhagavato kathāya nayaṃ  labhitvā āha. kiṃ pana bhagavā brāhmaṇassa imāya kathāya nayalābhaṃ  jānātīti? āma jānāti. jānanto kasmā kathesi?  anukampāya. evaṃ kirassa ahosi -- ``mayā akathitepi  katipāhena gantvā sabbe gaṇhissati, kathite pana samagge bhindanto  tīhi saṃvaccharehi gaṇhissati. ettakampi jīvitameva varaṃ.  ettakañhi jīvantā attano patiṭṭhābhūtaṃ puññaṃ karissantī''ti.  ^b^abhinanditvā^eb^ti ^a^P4.0017^ea^ cittena nanditvā.  ^b^anumoditvā^eb^ti ``yāva subhāsitamidaṃ bhotā gotamenā''ti  vācāya anumoditvā. ^b^pakkāmī^eb^ti rañño santikaṃ gato.  rājāpi tameva pesetvā sabbe bhinditvā gantvā anayabyasanaṃ pāpesi. </p>
            </h4>
          </h3>
          <h3>
            <h3n> 3. paṭhamasattakasuttavaṇṇanā </h3n>
            <h4>
              <h4n> </h4n>
              <p>[03] 23^b^.^eb^ tatiye ^b^abhiṇhaṃ sannipātā^eb^ti idaṃ  vajjisattake vuttasadisameva. idhāpi ca abhiṇhaṃ asannipatantā  disāsu āgatasāsanaṃ na suṇanti, tato ^a^M3.0157^ea^ ``asukavihārasīmā  ākulā, uposathappavāraṇā ṭhitā, asukasmiṃ ṭhāne bhikkhū  vejjakammadūtakammādīni karonti, viññattibahulā phalapupphadānādīhi  jīvikaṃ kappentī''tiādīni na jānanti. pāpabhikkhūpi ``pamatto  ^a^V3.0159^ea^ saṅgho''ti ñatvā rāsibhūtā sāsanaṃ osakkāpenti. abhiṇhaṃ  sannipatantā pana taṃ pavattiṃ suṇanti, tato bhikkhusaṅghaṃ pesetvā sīmaṃ  ujuṃ kārenti, uposathappavāraṇāyo pavattāpenti, micchājīvānaṃ  ussannaṭṭhāne ariyavaṃsike pesetvā ariyavaṃsaṃ kathāpenti, pāpabhikkhūnaṃ  vinayadharehi niggahaṃ kārāpenti. pāpabhikkhūpi ``appamatto saṅgho,  na sakkā amhehi vaggabandhanena vicaritu''nti bhijjitvā palāyanti.  evamettha vuddhihāniyo veditabbā.</p>
              <p>[03] ^b^samaggā^eb^tiādīsu cetiyapaṭijagganatthaṃ vā  bodhigharauposathāgāracchādanatthaṃ vā katikavattaṃ vā ṭhapetukāmatāya  ``saṅgho sannipatatū''ti bheriyā vā ghaṇṭiyā vā ākoṭitamattāya  ``mayhaṃ cīvarakammaṃ atthi, mayhaṃ patto pacitabbo, mayhaṃ navakammaṃ  atthī''ti vikkhepaṃ karontā na samaggā sannipatanti nāma. sabbaṃ  pana taṃ kammaṃ ^a^P4.0018^ea^ ṭhapetvā ``ahaṃ purimataraṃ, ahaṃ  purimatara''nti ekappahāreneva sannipatantā samaggā sannipatanti nāma.  sannipatitā pana cintetvā mantetvā kattabbaṃ katvā ekatova  avuṭṭhahantā na samaggā vuṭṭhahanti nāma. evaṃ vuṭṭhitesu hi ye paṭhamaṃ  gacchanti, tesaṃ evaṃ hoti ``amhehi bāhirakathāva sutā, idāni  vinicchayakathā bhavissatī''ti. ekappahāreneva vuṭṭhahantā samaggā  vuṭṭhahanti nāma. apica ``asukaṭṭhāne vihārasīmā ākulā,  uposathappavāraṇā ṭhitā, asukaṭṭhāne vejjakammādikārakā pāpabhikkhū  ussannā''ti sutvā ``ko gantvā tesaṃ niggahaṃ karissatī''ti vutte  ``ahaṃ paṭhamaṃ, ahaṃ paṭhama''nti vatvā gacchantāpi samaggā vuṭṭhahanti  nāma.</p>
              <p>[03] āgantukaṃ pana disvā ``imaṃ pariveṇaṃ yāhi, etaṃ pariveṇaṃ  yāhi, ayaṃ ko''ti avatvā sabbe vattaṃ karontāpi, jiṇṇapattacīvarakaṃ  disvā tassa bhikkhācāravattena pattacīvaraṃ pariyesantāpi, gilānassa  gilānabhesajjaṃ pariyesamānāpi, gilānameva anāthaṃ ``asukapariveṇaṃ  yāhī''ti avatvā attano attano pariveṇe paṭijaggantāpi, eko  olīyamānako ^a^M3.0158^ea^ gantho hoti, paññavantaṃ bhikkhuṃ saṅgaṇhitvā tena taṃ  ganthaṃ ukkhipāpentāpi samaggā saṅghakaraṇīyāni karonti nāma.</p>
              <p>[03] ^b^appaññatta^eb^ntiādīsu navaṃ adhammikaṃ katikavattaṃ vā  sikkhāpadaṃ vā gaṇhantā appaññattaṃ paññāpenti nāma  purāṇasanthatavatthusmiṃ sāvatthiyaṃ bhikkhū viya. uddhammaṃ ubbinayaṃ  sāsanaṃ dīpentā paññattaṃ samucchindanti nāma, vassasataparinibbute  bhagavati vesālikā vajjiputtakā ^a^V3.0160^ea^ viya. khuddānukhuddakā pana āpattiyo  sañcicca vītikkamantā yathāpaññattesu sikkhāpadesu samādāya na  vattanti nāma assajipunabbasukā viya. tathā akarontā pana  apaññattaṃ na paññāpenti, paññattaṃ na samucchindanti ^a^P4.0019^ea^,  yathāpaññattesu sikkhāpadesu samādāya vattanti nāma āyasmā upaseno  viya, āyasmā yaso kākaṇḍakaputto viya, āyasmā mahākassapo  viya ca. ^b^vuddhiyevā^eb^ti sīlādiguṇehi vuddhiyeva, no parihāni.</p>
              <p>[03] ^b^therā^eb^ti thirabhāvappattā therakārakehi guṇehi samannāgatā.  bahū rattiyo jānantīti ^b^rattaññū^eb^. ciraṃ pabbajitānaṃ etesanti  ^b^cirapabbajitā^eb^. saṅghassa pitiṭṭhāne ṭhitāti ^b^saṅghapitaro^eb^.  pitiṭṭhāne ṭhitattā saṅghaṃ pariṇenti, pubbaṅgamā hutvā tīsu  sikkhāsu pavattentīti ^b^saṅghapariṇāyakā^eb^.</p>
              <p>[03] ye tesaṃ sakkārādīni na karonti, ovādatthāya dve tayo vāre  upaṭṭhānaṃ na gacchanti, tepi tesaṃ ovādaṃ na denti, paveṇikathaṃ na  kathenti, sārabhūtaṃ dhammapariyāyaṃ na sikkhāpenti. te tehi vissaṭṭhā  sīlādīhi dhammakkhandhehi sattahi ca ariyadhanehīti evamādīhi  guṇehi parihāyanti. ye pana tesaṃ sakkārādīni karonti, upaṭṭhānaṃ  gacchanti, tesaṃ te ``evaṃ te abhikkamitabba''ntiādikaṃ ovādaṃ  denti, paveṇikathaṃ kathenti, sārabhūtaṃ dhammapariyāyaṃ sikkhāpenti,  terasahi dhutaṅgehi dasahi kathāvatthūhi anusāsanti. te tesaṃ ovāde  ṭhatvā sīlādīhi guṇehi vaḍḍhamānā sāmaññatthaṃ anupāpuṇanti.  evamettha hānivuddhiyo daṭṭhabbā.</p>
              <p>[03] punabbhavo sīlamassāti ponobbhavikā, punabbhavadāyikāti  attho, tassā ^b^ponobbhavikāya. na vasaṃ gacchissantī^eb^ti ettha  ye catunnaṃ paccayānaṃ kāraṇā upaṭṭhākānaṃ padānupadikā hutvā gāmato  gāmaṃ vicaranti ^a^P4.0020^ea^, te tassā ^a^M3.0159^ea^ vasaṃ gacchanti nāma.  itare na gacchanti. tattha hānivuddhiyo pākaṭāyeva.</p>
              <p>[03] ^b^āraññakesū^eb^ti pañcadhanusatikapacchimesu.  ^b^sāpekkhā^eb^ti sālayā. gāmantasenāsanesu hi jhānaṃ appetvāpi  tato vuṭṭhitamattova itthipurisadārakadārikādisaddaṃ suṇāti, yenassa  adhigatavisesopi hāyatiyeva. araññasenāsane niddāyitvāpi  pabuddhamatto sīhabyagghamorādīnaṃ saddaṃ suṇāti, yena araññe pītiṃ  paṭilabhitvā tameva sammasanto aggaphale patiṭṭhāti. iti bhagavā  ^a^V3.0161^ea^ gāmantasenāsane jhānaṃ appetvā nisinnabhikkhuto araññe  niddāyamānameva pasaṃsati. tasmā tameva atthavasaṃ paṭicca  ``āraññakesu senāsanesu sāpekkhā bhavissantī''ti āha.</p>
              <p>[03] ^b^paccattaññeva satiṃ upaṭṭhāpessantī^eb^ti attanāva attano  abbhantare satiṃ upaṭṭhapessanti. ^b^pesalā^eb^ti piyasīlā. idhāpi  sabrahmacārīnaṃ āgamanaṃ anicchantā nevāsikā assaddhā honti  appasannā, vihāraṃ sampattabhikkhūnaṃ  paccuggamana-pattacīvarapaṭiggahaṇa-āsanapaññāpanatālavaṇṭaggahaṇādīni na  karonti. atha nesaṃ avaṇṇo uggacchati ``asukavihāravāsino  bhikkhū assaddhā appasannā vihāraṃ paviṭṭhānaṃ vattappaṭivattampi na  karontī''ti. taṃ sutvā pabbajitā vihāradvārena gacchantāpi vihāraṃ  na pavisanti. evaṃ anāgatānaṃ anāgamanameva hoti. āgatānaṃ pana  phāsuvihāre ^a^P4.0021^ea^ asati yepi ajānitvā āgatā, te  ``vasissāmāti tāvacintetvā āgatamhā, imesaṃ pana nevāsikānaṃ  iminā nīhārena ko vasissatī''ti nikkhamitvā gacchanti. evaṃ  so vihāro aññesaṃ bhikkhūnaṃ anāvāsova hoti. tato nevāsikā  sīlavantānaṃ dassanaṃ alabhantā kaṅkhāvinodakaṃ vā ācārasikkhāpakaṃ  vā madhuradhammasavanaṃ vā na labhanti. tesaṃ neva aggahitadhammaggahaṇaṃ  na gahitasajjhāyakaraṇaṃ hoti. iti nesaṃ hāniyeva hoti, na vuddhi.</p>
              <p>[03] ye pana sabrahmacārīnaṃ āgamanaṃ icchanti, te saddhā honti  pasannā, āgatānaṃ sabrahmacārīnaṃ paccuggamanādīni katvā senāsanaṃ  paññapetvā denti ^a^M3.0160^ea^, te gahetvā bhikkhācāraṃ pavisanti, kaṅkhaṃ  vinodenti, madhuradhammassavanaṃ labhanti. atha nesaṃ kittisaddo  uggacchati ``asukavihāre bhikkhū evaṃ saddhā pasannā vattasampannā  saṅgāhakā''ti. taṃ sutvā bhikkhū dūratopi āgacchanti. tesaṃ  nevāsikā vattaṃ karonti, samīpaṃ gantvā vuḍḍhataraṃ āgantukaṃ vanditvā  nisīdanti, navakatarassa santike āsanaṃ gahetvā nisīditvā  ``imasmiṃ vihāre vasissatha, gamissathā''ti pucchanti.  ``gamissāmā''ti vutte ``sappāyaṃ senāsanaṃ, sulabhā  bhikkhā''tiādīni vatvā gantuṃ na denti. vinayadharo ce hoti,  tassa santike vinayaṃ sajjhāyanti. suttantādidharo ce, tassa  santike taṃ taṃ dhammaṃ sajjhāyanti. te āgantukatherānaṃ ovāde ṭhatvā  saha paṭisambhidāhi arahattaṃ pāpuṇanti. āgantukā ``ekaṃ dve  divasāni vasissāmāti āgatamhā, imesaṃ pana sukhasaṃvāsatāya dasa  dvādasa vassāni vasimhā''ti vattāro honti. evamettha hānivuddhiyo  veditabbā. </p>
            </h4>
          </h3>
          <h3>
            <h3n> 4. dutiyasattakasuttavaṇṇanā </h3n>
            <h4>
              <h4n> </h4n>
              <p>[03] 24^b^.^eb^ catutthe ^a^V3.0162^ea^ ^a^P4.0022^ea^ ^b^na  kammārāmā^eb^ti ye divasaṃ  cīvarakamma-kāyabandhanaparissāvana-dhammakaraṇa-sammajjani-pādakaṭhalikādīneva  karonti, te sandhāyesa paṭikkhepo. yo pana tesaṃ karaṇavelāya evaṃ  etāni karoti, uddesavelāya uddesaṃ gaṇhāti, sajjhāyavelāya  sajjhāyati, cetiyaṅgaṇavattavelāya cetiyaṅgaṇavattaṃ karoti,  manasikāravelāya manasikāraṃ karoti, na so kammārāmo nāma.</p>
              <p>[03] yo itthivaṇṇapurisavaṇṇādivasena ālāpasallāpaṃ karontoyeva  rattindivaṃ vītināmeti, evarūpe bhasse pariyantakārī na hoti, ayaṃ  ^b^bhassārāmo^eb^ nāma. yo pana rattindivaṃ dhammaṃ katheti, pañhaṃ  vissajjeti, ayaṃ appabhassova bhasse pariyantakārīyeva. kasmā?  ``sannipatitānaṃ vo, bhikkhave, dvayaṃ karaṇīyaṃ dhammī vā kathā  ariyo vā tuṇhībhāvo''ti (ma0 ni0 1.273) vuttattā.</p>
              <p>[03] yo ṭhitopi gacchantopi nisinnopi thinamiddhābhibhūto  niddāyatiyeva, ayaṃ ^b^niddārāmo^eb^ nāma. yassa pana  karajakāyagelaññena cittaṃ bhavaṅgaṃ ^a^M3.0161^ea^ otarati, nāyaṃ niddārāmo.  tenevāha -- ``abhijānāmahaṃ, aggivessana ^a^P4.0023^ea^,  gimhānaṃ pacchime māse pacchābhattaṃ piṇḍapātappaṭikkanto catugguṇaṃ  saṅghāṭiṃ paññapetvā dakkhiṇena passena sato sampajāno niddaṃ  okkamitā''ti (ma0 ni0 1.387).</p>
              <p>[03] yo ``ekassa dutiyo, dvinnaṃ tatiyo, tiṇṇaṃ catuttho''ti evaṃ  saṃsaṭṭhova viharati, ekako assādaṃ na labhati, ayaṃ  ^b^saṅgaṇikārāmo^eb^. yo pana catūsu iriyāpathesu ekakova assādaṃ  labhati, nāyaṃ saṅgaṇikārāmo.</p>
              <p>[03] asantasambhāvanicchāya samannāgatā dussīlā ^b^pāpicchā^eb^  nāma. yesaṃ pāpakā mittā catūsu iriyāpathesu saha ayanato  pāpasahāyā, ye ca tanninnatappoṇatappabbhāratāya pāpesu sampavaṅkā, te  ^b^pāpamittā pāpasahāyā pāpasampavaṅkā^eb^ nāma.</p>
              <p>[03] ^b^oramattakenā^eb^ti ^a^V3.0163^ea^ avaramattakena appamattakena.  ^b^antarā^eb^ti arahattaṃ appatvāva etthantare. ^b^vosāna^eb^nti  pariniṭṭhitabhāvaṃ ``alamettāvatā''ti osakkanaṃ. idaṃ vuttaṃ hoti --  yāva sīlapārisuddhijjhānavipassanā sotāpannabhāvādīnaṃ  aññataramattakena vosānaṃ nāpajjissanti, tāva vuddhiyeva bhikkhūnaṃ  pāṭikaṅkhā, no parihānīti. </p>
            </h4>
          </h3>
          <h3>
            <h3n> 7. saññāsuttavaṇṇanā </h3n>
            <h4>
              <h4n> </h4n>
              <p>[03] 27^b^.^eb^ sattame ^b^aniccasaññā^eb^dayo  aniccānupassanādīhi sahagatasaññā. </p>
            </h4>
          </h3>
          <h3>
            <h3n> 8. paṭhamaparihānisuttavaṇṇanā </h3n>
            <h4>
              <h4n> </h4n>
              <p>[03] 28^b^.^eb^ aṭṭhame uppannānaṃ saṅghakiccānaṃ nittharaṇena bhāraṃ  vahantīti ^b^bhāravāhino. te tena paññāyissantī^eb^ti te therā  tena attano therabhāvānurūpena kiccena paññāyissanti. ^b^tesu  yogaṃ^eb^ ^a^P4.0024^ea^ ^b^āpajjatī^eb^ti payogaṃ āpajjati, sayaṃ  tāni kiccāni kātuṃ ārabhatīti. </p>
            </h4>
          </h3>
          <h3>
            <h3n> 9. dutiyaparihānisuttavaṇṇanā </h3n>
            <h4>
              <h4n> </h4n>
              <p>[03] 29^b^.^eb^ navame ^a^M3.0162^ea^ ^b^bhikkhudassanaṃ hāpetī^eb^ti  bhikkhusaṅghassa dassanatthāya gamanaṃ hāpeti. ^b^adhisīle^eb^ti  pañcasīladasasīlasaṅkhāte uttamasīle. ^b^ito bahiddhā^eb^ti imamhā  sāsanā bahiddhā. ^b^dakkhiṇeyyaṃ gavesatī^eb^ti deyyadhammapaṭiggāhake  pariyesati. ^b^tattha ca pubbakāraṃ karotī^eb^ti tesaṃ bāhirānaṃ  titthiyānaṃ datvā pacchā bhikkhūnaṃ deti. sesaṃ sabbattha uttānamevāti. </p>
              <p>[06] vajjisattakavaggo tatiyo. </p>
            </h4>
          </h3>
        </h2>
        <h2>
          <h2n> 4. devatāvaggo </h2n>
          <h3>
            <h3n> 5. paṭhamamittasuttavaṇṇanā </h3n>
            <h4>
              <h4n> </h4n>
              <p>[03] 36^b^.^eb^ catutthassa ^a^V3.0164^ea^ pañcame ^b^duddada^eb^nti duppariccajaṃ  mahārahaṃ bhaṇḍakaṃ. ^b^dukkaraṃ karotī^eb^ti kātuṃ asukaraṃ kammaṃ karoti.  ^b^dukkhamaṃ khamatī^eb^ti sahāyassa atthāya duradhivāsaṃ adhivāseti.  ^b^guyhamassa āvikarotī^eb^ti attano guyhaṃ tassa āvikaroti.  ^b^guyhamassa pariguhatī^eb^ti tassa guyhaṃ aññesaṃ nācikkhati.  ^b^khīṇena nātimaññatī^eb^ti tassa bhoge khīṇe tena khayena taṃ  nātimaññati, tasmiṃ omānaṃ attani ca atimānaṃ na karoti. </p>
            </h4>
          </h3>
          <h3>
            <h3n> 6. dutiyamittasuttavaṇṇanā </h3n>
            <h4>
              <h4n> </h4n>
              <p>[03] 37^b^.^eb^ chaṭṭhe ^b^vattā^eb^ti vacanakusalo.  ^b^vacanakkhamo^eb^ti vacanaṃ khamati, dinnaṃ ovādaṃ karoti.  ^b^gambhīra^eb^nti guyhaṃ rahassaṃ jhānanissitaṃ  vipassanāmaggaphalanibbānanissitaṃ. </p>
            </h4>
          </h3>
          <h3>
            <h3n> 7. paṭhamapaṭisambhidāsuttavaṇṇanā </h3n>
            <h4>
              <h4n> </h4n>
              <p>[03] 38^b^.^eb^ sattame ^a^P4.0025^ea^ ^b^idaṃ me cetaso  līnatta^eb^nti uppanne cetaso līnatte ``idaṃ me cetaso līnatta''nti  yathāsabhāvato jānāti. ^b^ajjhattaṃ saṃkhittaṃ^eb^ nāma thinamiddhānugataṃ.  ^b^bahiddhā vikkhittaṃ^eb^ nāma pañcasu kāmaguṇesu ^a^M3.0163^ea^ vikkhittaṃ.  ^b^vedanā^eb^tiādīni papañcamūlavasena gahitāni. vedanā hi  taṇhāya mūlaṃ sukhavasena taṇhuppattito, saññā diṭṭhiyā mūlaṃ  avibhūtārammaṇe diṭṭhiuppattito, vitakko mānassa mūlaṃ vitakkavasena  asmīti mānuppattito. ^b^sappāyāsappāyesū^eb^ti upakārānupakāresu.  ^b^nimitta^eb^nti kāraṇaṃ. sesaṃ sabbattha uttānatthamevāti. </p>
              <p>[06] devatāvaggo catuttho. </p>
            </h4>
          </h3>
        </h2>
        <h2>
          <h2n> 5. mahāyaññavaggo </h2n>
          <h3>
            <h3n> 1-2. sattaviññāṇaṭṭhitisuttādivaṇṇanā </h3n>
            <h4>
              <h4n> </h4n>
              <p>[03] 44-45^b^.^eb^ pañcamassa ^a^V3.0165^ea^ paṭhame ^b^viññāṇaṭṭhitiyo^eb^ti  paṭisandhiviññāṇassa ṭhānāni. ^b^seyyathāpī^eb^ti nidassanatthe  nipāto, yathā manussāti attho. aparimāṇesu hi cakkavāḷesu  aparimāṇānaṃ manussānaṃ vaṇṇasaṇṭhānādivasena dvepi ekasadisā natthi.  yepi hi katthaci yamakabhātaro vaṇṇena vā saṇṭhānena vā sadisā  honti, tesampi ālokitavilokitakathitahasitagamanaṭṭhānādīhi  viseso hotiyeva. tasmā ^b^nānattakāyā^eb^ti vuttā.  paṭisandhisaññā pana nesaṃ tihetukāpi dvihetukāpi ahetukāpi hoti.  tasmā ^b^nānattasaññino^eb^ti vuttā. ^b^ekacce ca devā^eb^ti cha  kāmāvacaradevā. tesu hi kesañci kāyo nīlo hoti, kesañci  pītakādivaṇṇo. saññā pana tesaṃ dvihetukāpi tihetukāpi hoti,  ahetukā natthi. ^b^ekacce^eb^ ^a^P4.0026^ea^ ^b^ca  vinipātikā^eb^ti catuapāyavinimuttā uttaramātā yakkhinī,  piyaṅkaramātā, phussamittā, dhammaguttāti evamādikā aññe ca  vemānikā petā. etesañhi  pītaodātakāḷamaṅguracchavisāmavaṇṇādivasena ceva kisa  thūlarassadīghavasena ca kāyo nānā hoti, manussānaṃ viya  dvihetukatihetukāhetukavasena saññāpi. te pana devā viya na  mahesakkhā, kapaṇamanussā viya appesakkhā dullabhaghāsacchādanā  dukkhapīḷitā viharanti. ekacce kāḷapakkhe dukkhitā juṇhapakkhe  sukhitā honti. tasmā sukhasamussayato vinipatitattā  ^b^vinipātikā^eb^ti vuttā. ye panettha tihetukā, tesaṃ  dhammābhisamayopi hoti piyaṅkaramātādīnaṃ viya.</p>
              <p>[03] ^b^brahmakāyikā^eb^ti ^a^M3.0164^ea^ brahmapārisajjabrahmapurohitamahābrahmāno.  ^b^paṭhamābhinibbattā^eb^ti te sabbepi paṭhamajjhānena abhinibbattā.  brahmapārisajjā pana parittena abhinibbattā, tesaṃ kappassa tatiyo  bhāgo āyuppamāṇaṃ. brahmapurohitā majjhimena, tesaṃ upaḍḍhakappo  āyuppamāṇaṃ, kāyo ca tesaṃ vipphārikataro hoti. mahābrahmāno  paṇītena, tesaṃ kappo āyuppamāṇaṃ, kāyo ca pana tesaṃ  ativipphārikova hoti. iti te kāyassa nānattā paṭhamajjhānavasena  saññāya ekattā ^b^nānattakāyā ekattasaññino^eb^ti veditabbā.</p>
              <p>[03] yathā ^a^V3.0166^ea^ ca te, evaṃ catūsu apāyesu sattā. nirayesu hi  kesañci gāvutaṃ, kesañci aḍḍhayojanaṃ, kesañci yojanaṃ attabhāvo  hoti, devadattassa ^a^P4.0027^ea^ pana yojanasatiko jāto.  tiracchānesupi keci khuddakā, keci mahantā. pettivisayesupi keci  saṭṭhihatthā, keci asītihatthā honti, keci suvaṇṇā, keci dubbaṇṇā.  tathā kālakañcikā asurā. apicettha dīghapiṭṭhikapetā nāma  saṭṭhiyojanikāpi honti. saññā pana sabbesampi  akusalavipākāhetukāva hoti. iti āpāyikāpi ^b^nānattakāyā  ekattasaññino^eb^tveva saṅkhyaṃ gacchanti.</p>
              <p>[03] ^b^ābhassarā^eb^ti daṇḍaukkāya acci viya etesaṃ sarīrato  ābhā chijjitvā chijjitvā patantī viya sarati vissaratīti  ābhassarā. tesu pañcakanaye dutiyatatiyajjhānadvayaṃ parittaṃ bhāvetvā  upapannā parittābhā nāma honti, tesaṃ dve kappā āyuppamāṇaṃ.  majjhimaṃ bhāvetvā upapannā appamāṇābhā nāma honti, tesaṃ cattāro  kappā āyuppamāṇaṃ. paṇītaṃ bhāvetvā upapannā ābhassarā nāma honti,  tesaṃ aṭṭha kappā āyuppamāṇaṃ. idha pana ukkaṭṭhaparicchedavasena sabbeva  te gahitā. sabbesañhi tesaṃ kāyo ekavipphārova hoti, saññā pana  avitakkavicāramattā vā avitakkāvicārā vāti nānā.</p>
              <p>[03] ^b^subhakiṇhā^eb^ti subhena vokiṇṇā vikiṇṇā, subhena  sarīrappabhāvaṇṇena ekagghanāti attho. etesañhi na ābhassarānaṃ  viya chijjitvā chijjitvā pabhā gacchati. pañcakanaye pana  parittamajjhimapaṇītassa catutthajjhānassa vasena  soḷasabāttiṃsacatussaṭṭhikappāyukā parittāppamāṇasubhakiṇhā nāma hutvā  nibbattanti. iti sabbepi ^a^P4.0028^ea^ te ^b^ekattakāyā^eb^  ceva catutthajjhānasaññāya ^a^M3.0165^ea^ ^b^ekattasaññino^eb^ cāti veditabbā.  ^b^vehapphalā^eb^pi catutthaviññāṇaṭṭhitimeva bhajanti.  ^b^asaññasattā^eb^ viññāṇābhāvā ettha saṅgahaṃ na gacchanti,  sattāvāsesu gacchanti.</p>
              <p>[03] ^b^suddhāvāsā^eb^ vivaṭṭapakkhe ṭhitā na sabbakālikā,  kappasatasahassampi asaṅkheyyampi buddhasuññe loke na uppajjanti.  soḷasakappasahassābbhantare buddhesu uppannesuyeva uppajjanti.  dhammacakkappavattissa bhagavato khandhāvāraṭṭhānasadisā honti. tasmā  neva viññāṇaṭṭhitiṃ na sattāvāsaṃ bhajanti. mahāsīvatthero pana ``na  kho pana so, sāriputta, āvāso sulabharūpo, yo mayā  anāvutthapubbo iminā dīghena addhunā aññatra suddhāvāsehi devehī''ti  ^a^V3.0167^ea^ (ma0 ni0 1.160) iminā suttena suddhāvāsāpi catutthaviññāṇaṭṭhitiṃ  catutthasattāvāsañca bhajantīti vadati, taṃ appatibāhiyattā suttassa  anuññātaṃ.</p>
              <p>[03] nevasaññānāsaññāyatanaṃ yatheva saññāya, evaṃ viññāṇassāpi  sukhumattā neva viññāṇaṃ nāviññāṇaṃ. tasmā viññāṇaṭṭhitīsu na vuttaṃ.  dutiye ^b^samādhiparikkhārā^eb^ti maggasamādhissa sambhārā. </p>
            </h4>
          </h3>
          <h3>
            <h3n> 3. paṭhamāggisuttavaṇṇanā </h3n>
            <h4>
              <h4n> </h4n>
              <p>[03] 46^b^.^eb^ tatiye sabbepi rāgādayo anuḍahanaṭṭhena  ^b^aggī. āhuneyyaggī^eb^tiādīsu panettha āhunaṃ vuccati sakkāro,  āhunaṃ arahantīti āhuneyyā. mātāpitaro hi puttānaṃ bahupakārattā  āhunaṃ arahanti, tesu vippaṭipajjamānā puttā nirayādīsu nibbattanti.  tasmā kiñcāpi mātāpitaro na ^a^P4.0029^ea^ anuḍahanti,  anuḍahanassa pana paccayā honti. iti anuḍahanaṭṭheneva āhuneyyaggīti  vuccanti. ^b^gahapatī^eb^ti pana gehasāmiko vuccati, so  mātugāmassa sayanavatthālaṅkārādianuppadānena bahupakāro. taṃ  aticaranto mātugāmo nirayādīsu nibbattati. tasmā sopi  purimanayeneva anuḍahanaṭṭhena ^b^gahapataggī^eb^ti vutto.  ^b^dakkhiṇeyyaggī^eb^ti ettha pana dakkhiṇāti cattāro paccayā,  bhikkhusaṅgho dakkhiṇeyyo. so hi gihīnaṃ tīsu saraṇesu pañcasu  sīlesu dasasu sīlesu mātāpitupaṭṭhāne dhammikasamaṇabrāhmaṇupaṭṭhāneti  evamādīsu kalyāṇadhammesu niyojanena bahupakāro. tasmiṃ  micchāpaṭipannā gihī ^a^M3.0166^ea^ bhikkhusaṅghaṃ akkositvā paribhāsitvā  nirayādīsu nibbattanti. tasmā sopi purimanayeneva anuḍahanaṭṭhena  dakkhiṇeyyaggīti vutto. kaṭṭhato nibbatto pākatikova aggi  ^b^kaṭṭhaggi^eb^ nāma. </p>
            </h4>
          </h3>
          <h3>
            <h3n> 4. dutiyāggisuttavaṇṇanā </h3n>
            <h4>
              <h4n> </h4n>
              <p>[03] 47^b^.^eb^ catutthe ^b^uggatasarīrassā^eb^ti so kira  brāhmaṇamahāsālo attabhāvenapi bhogehipi uggato sārappatto ahosi,  tasmā uggatasarīrotveva paññāyittha. ^b^upakkhaṭo^eb^ti paccupaṭṭhito.  ^b^thūṇūpanītānī^eb^ti yūpasaṅkhātaṃ thūṇaṃ upanītāni.  ^b^yaññatthāyā^eb^ti vadhitvā yajanatthāya. ^b^upasaṅkamī^eb^ti so  ^a^V3.0168^ea^ kira sabbaṃ taṃ yaññasambhāraṃ sajjetvā cintesi -- ``samaṇo kira  gotamo mahāpañño, kiṃ nu kho me yaññassa vaṇṇaṃ kathessati udāhu  avaṇṇaṃ, pucchitvā jānissāmī''ti iminā kāraṇena yena bhagavā  tenupasaṅkami. ^b^aggissa^eb^ ^a^P4.0030^ea^ ^b^ādāna^eb^nti  yaññayajanatthāya navassa maṅgalaggino ādiyanaṃ. ^b^sabbena  sabba^eb^nti sabbena sutena sabbaṃ sutaṃ sameti saṃsandati, ekasadisaṃ  hotīti dasseti. ^b^satthānī^eb^ti vihiṃsanaṭṭhena satthāni viyāti  satthāni. ^b^sayaṃ paṭhamaṃ samārambhatī^eb^ti attanāva paṭhamataraṃ  ārabhati. ^b^hantu^eb^nti hanituṃ.</p>
              <p>[03] ^b^pahātabbā^eb^ti pariharitabbā. ^b^atohaya^eb^nti ato hi  mātāpitito ayaṃ. ^b^āhuto^eb^ti āgato. ^b^sambhūto^eb^ti  uppanno. ^b^ayaṃ vuccati, brāhmaṇa, gahapataggī^eb^ti ayaṃ  puttadārādigaṇo yasmā, gahapati, viya gehasāmiko viya hutvā  aggati vicarati, tasmā gahapataggīti vuccati. ^b^attāna^eb^nti  cittaṃ. ^b^damentī^eb^ti indriyadamanena damenti. ^b^samentī^eb^ti  rāgādisamanena samenti. tesaññeva parinibbāpanena  ^b^parinibbāpenti. nikkhipitabbo^eb^ti yathā na vinassati, evaṃ  ṭhapetabbo. ^b^upavāyata^eb^nti upavāyatu. evañca pana vatvā  brāhmaṇo sabbesampi tesaṃ pāṇānaṃ jīvitaṃ datvā yaññasālaṃ viddhaṃsetvā  satthu sāsane opānabhūto ahosīti. </p>
            </h4>
          </h3>
          <h3>
            <h3n> 5-6. saññāsuttadvayavaṇṇanā </h3n>
            <h4>
              <h4n> </h4n>
              <p>[03] 48-49^b^.^eb^ pañcame ^a^M3.0167^ea^ ^b^amatogadhā^eb^ti nibbānapatiṭṭhā.  ^b^amatapariyosānā^eb^ti nibbānāvasānā. chaṭṭhe  ^b^methunadhammasamāpattiyā^eb^ti methunadhammena samaṅgibhāvato.  ^b^nhārudaddula^eb^nti nhārukhaṇḍaṃ nhāruvilekhanaṃ vā.  ^b^anusandatī^eb^ti ^a^P4.0031^ea^ pavattati. ^b^natthi me  pubbenāparaṃ viseso^eb^ti natthi mayhaṃ pubbena abhāvitakālena saddhiṃ  aparaṃ bhāvitakāle viseso. ^b^lokacitresū^eb^ti  tidhātukalokasannivāsasaṅkhātesu lokacitresu. ^b^ālasye^eb^ti  ālasiyabhāve. ^b^vissaṭṭhiye^eb^ti vissaṭṭhabhāve.  ^b^ananuyoge^eb^ti yogassa ananuyuñjane.  ^b^ahaṅkāramamaṅkāramānāpagata^eb^nti ahaṅkāradiṭṭhito ca  mamaṅkārataṇhāto ca navavidhamānato ca apagataṃ.  ^b^vidhāsamatikkanta^eb^nti tisso vidhā atikkantaṃ. ^b^santa^eb^nti  tappaccanīkakilesehi santaṃ. ^b^suvimutta^eb^nti pañcahi vimuttīhi  suṭṭhu vimuttaṃ. </p>
            </h4>
          </h3>
          <h3>
            <h3n> 7. methunasuttavaṇṇanā </h3n>
            <h4>
              <h4n> </h4n>
              <p>[03] 50^b^.^eb^ sattame ^a^V3.0169^ea^ ^b^upasaṅkamī^eb^ti bhuttapātarāso  dāsakammakaraparivuto upasaṅkami. ^b^bhavampino^eb^ti bhavampi nu.  ^b^brahmacārī paṭijānātī^eb^ti ``ahaṃ brahmacārī''ti evaṃ  brahmacariyavāsaṃ paṭijānātīti pucchati. evaṃ kirassa ahosi --  ``brāhmaṇasamaye vedaṃ uggaṇhantā aṭṭhacattālīsa vassāni brahmacariyaṃ  caranti. samaṇo pana gotamo agāraṃ ajjhāvasanto tīsu pāsādesu  tividhanāṭakaratiyā abhirami, idāni kiṃ nu kho vakkhatī''ti  imamatthaṃ sandhāyevaṃ pucchati. tato bhagavā mantena kaṇhasappaṃ gaṇhanto  viya amittaṃ gīvāya pādena akkamanto viya attano saṃkilesakāle  chabbassāni padhānacariyāya rajjasukhaṃ vā pāsādesu nāṭakasampattiṃ vā  ārabbha vitakkamattassāpi anuppannabhāvaṃ sandhāya sīhanādaṃ nadanto  ^b^yañhi taṃ brāhmaṇā^eb^tiādimāha. tattha ^a^P4.0032^ea^  ^b^dvayaṃdvayasamāpatti^eb^nti dvīhi dvīhi samāpajjitabbabhāvaṃ.  ^b^dukkhasmā^eb^ti sakalavaṭṭadukkhato. ^b^sañjagghatī^eb^ti hasitakathaṃ  katheti. ^b^saṃkīḷatī^eb^ti keḷiṃ karoti. ^b^saṃkeḷāyatī^eb^ti  mahāhasitaṃ hasati. ^b^cakkhunā cakkhu^eb^nti attano cakkhunā  tassā cakkhuṃ paṭivijjhitvā upanijjhāyati. ^b^tirokuṭṭaṃ vā  tiropākāraṃ vā^eb^ti parakuṭṭe vā parapākāre ^a^M3.0168^ea^ vā. ^b^devo^eb^ti eko  devarājā. ^b^devaññataro^eb^ti aññataro devaputto. ^b^anuttaraṃ  sammāsambodhi^eb^nti arahattañceva sabbaññutaññāṇañca. </p>
            </h4>
          </h3>
          <h3>
            <h3n> 8. saṃyogasuttavaṇṇanā </h3n>
            <h4>
              <h4n> </h4n>
              <p>[03] 51^b^.^eb^ aṭṭhame ^b^saṃyogavisaṃyoga^eb^nti  saṃyogavisaṃyogasādhakaṃ. ^b^dhammapariyāya^eb^nti dhammakāraṇaṃ.  ^b^ajjhattaṃ itthindriya^eb^nti niyakajjhatte itthibhāvaṃ.  ^b^itthikutta^eb^nti itthikiriyaṃ. ^b^itthākappa^eb^nti  nivāsanapārupanādītthiākappaṃ. ^b^itthividha^eb^nti itthiyā  mānavidhaṃ. ^b^itthichanda^eb^nti itthiyā ajjhāsayacchandaṃ.  ^b^itthissara^eb^nti itthisaddaṃ. ^b^itthālaṅkāra^eb^nti itthiyā  pasādhanabhaṇḍaṃ. ^b^purisindriyā^eb^dīsupi eseva nayo. ^b^bahiddhā  saṃyoga^eb^nti purisena saddhiṃ samāgamaṃ. ^b^ativattatī^eb^ti  anabhiratāti evaṃ vuttāya balavavipassanāya ariyamaggaṃ patvā  ativattati. imasmiṃ ^a^P4.0033^ea^ sutte vaṭṭavivaṭṭaṃ kathitaṃ. </p>
            </h4>
          </h3>
          <h3>
            <h3n> 9. dānamahapphalasuttavaṇṇanā </h3n>
            <h4>
              <h4n> </h4n>
              <p>[03] 52^b^.^eb^ navame ^a^V3.0170^ea^ ^b^sāpekho^eb^ti sataṇho.  ^b^paṭibaddhacitto^eb^ti vipāke baddhacitto. ^b^sannidhipekho^eb^ti  nidhānapekho hutvā. ^b^peccā^eb^ti paralokaṃ gantvā. ^b^taṃ kammaṃ  khepetvā^eb^ti taṃ kammavipākaṃ khepetvā. ^b^iddhi^eb^nti vipākiddhiṃ.  ^b^yasa^eb^nti parivārasampadaṃ. ^b^ādhipacca^eb^nti jeṭṭhabhāvakāraṇaṃ.  ^b^āgantā itthatta^eb^nti itthabhāvaṃ ime pañcakkhandhe puna āgantā, na  tatrūpapattiko na uparūpapattiko, heṭṭhāgāmīyeva hotīti attho.  ^b^sāhu dāna^eb^nti dānaṃ nāmetaṃ sādhu bhaddakaṃ sundaraṃ. ^b^tāni  mahāyaññānī^eb^ti tāni sappinavanītadadhimadhuphāṇitādīhi niṭṭhānaṃ  gatāni mahādānāni. ^b^cittālaṅkāracittaparikkhāra^eb^nti  samathavipassanācittassa alaṅkārabhūtañceva parivārabhūtañca.  ^b^brahmakāyikānaṃ devānaṃ sahabyata^eb^nti na sakkā tattha dānena  upapajjituṃ. yasmā pana taṃ samathavipassanācittassa alaṅkārabhūtaṃ,  tasmā tena dānālaṅkatena cittena jhānañceva ariyamaggañca nibbattetvā  jhānena tattha upapajjati. ^b^anāgāmī hotī^eb^ti jhānānāgāmī  nāma hoti. ^b^anāgantā itthatta^eb^nti puna itthabhāvaṃ na āgantā,  uparūpapattiko ^a^P4.0034^ea^ vā tatrūpapattiko vā hutvā tattheva  parinibbāyati. iti imesu dānesu paṭhamaṃ taṇhuttariyadānaṃ, dutiyaṃ  cittīkāradānaṃ, tatiyaṃ hirottappadānaṃ, catutthaṃ niravasesadānaṃ  ^a^M3.0169^ea^, pañcamaṃ dakkhiṇeyyadānaṃ, chaṭṭhaṃ somanassupavicāradānaṃ, sattamaṃ  alaṅkāraparivāradānaṃ nāmāti. </p>
            </h4>
          </h3>
          <h3>
            <h3n> 10. nandamātāsuttavaṇṇanā </h3n>
            <h4>
              <h4n> </h4n>
              <p>[03] 53^b^.^eb^ dasamaṃ atthuppattivasena desitaṃ. satthā kira  vutthavasso pavāretvā dve aggasāvake ohāya ``dakkhiṇāgiriṃ cārikaṃ  gamissāmī''ti nikkhami, rājā pasenadi kosalo, anāthapiṇḍiko  gahapati, visākhā mahāupāsikā, aññe ca bahujanā dasabalaṃ nivattetuṃ  nāsakkhiṃsu. anāthapiṇḍiko gahapati ``satthāraṃ nivattetuṃ  nāsakkhi''nti raho cintayamāno nisīdi. atha naṃ puṇṇā nāma  dāsī disvā ``kiṃ nu kho te, sāmi, na pubbe viya indriyāni  vippasannānī''ti pucchi. āma, puṇṇe, satthā cārikaṃ pakkanto,  tamahaṃ nivattetuṃ nāsakkhiṃ. na kho pana sakkā jānituṃ puna sīghaṃ  āgaccheyya vā na vā, tenāhaṃ cintayamāno nisinnoti. sacāhaṃ  dasabalaṃ nivatteyyaṃ, kiṃ me kareyyāsīti? bhujissaṃ taṃ karissāmīti.  sā gantvā satthāraṃ vanditvā ``nivattatha, bhante''ti āha. mama  nivattanapaccayā ^a^V3.0171^ea^ tvaṃ kiṃ karissasīti? tumhe, bhante, mama  parādhīnabhāvaṃ jānātha, aññaṃ kiñci kātuṃ na sakkomi, saraṇesu pana  patiṭṭhāya pañca sīlāni rakkhissāmīti. sādhu sādhu puṇṇeti,  satthā dhammagāravena ekapadasmiññeva nivatti. vuttañhetaṃ --  ``dhammagaru, bhikkhave, tathāgato dhammagāravo''ti (a0 ni0   5.99).</p>
              <p>[03] satthā nivattitvā jetavanamahāvihāraṃ pāvisi. mahājano  puṇṇāya sādhukārasahassāni adāsi. satthā tasmiṃ samāgame dhammaṃ  desesi, caturāsītipāṇasahassāni ^a^P4.0035^ea^ amatapānaṃ  piviṃsu. puṇṇāpi seṭṭhinā anuññātā bhikkhuniupassayaṃ gantvā  pabbaji. sammāsambuddho sāriputtamoggallāne āmantetvā ``ahaṃ yaṃ  disaṃ cārikāya nikkhanto, tattha na gacchāmi. tumhe tumhākaṃ  parisāya saddhiṃ taṃ disaṃ cārikaṃ gacchathā''ti vatvā uyyojesi.  imissaṃ atthuppattiyaṃ ^b^ekaṃ samayaṃ āyasmā sāriputto^eb^tiādi  vuttaṃ.</p>
              <p>[03] tattha ^b^veḷukaṇḍakī^eb^ti veḷukaṇṭakanagaravāsinī. tassa  kira nagarassa pākāraguttatthāya pākārapariyantena veḷū ropitā, tenassa  veḷukaṇṭakanteva ^a^M3.0170^ea^ nāmaṃ jātaṃ. ^b^pārāyana^eb^nti nibbānasaṅkhātapāraṃ  ayanato pārāyananti laddhavohāraṃ dhammaṃ. ^b^sarena bhāsatī^eb^ti  sattabhūmikassa pāsādassa uparimatale susaṃvihitārakkhaṭṭhāne nisinnā  samāpattibalena rattibhāgaṃ vītināmetvā samāpattito vuṭṭhāya ``imaṃ  rattāvasesaṃ katarāya ratiyā vītināmessāmī''ti cintetvā  ``dhammaratiyā''ti katasanniṭṭhānā tīṇi phalāni pattā ariyasāvikā  aḍḍhateyyagāthāsataparimāṇaṃ pārāyanasuttaṃ madhurena sarabhaññena bhāsati.  ^b^assosi kho^eb^ti ākāsaṭṭhakavimānāni pariharitvā tassa  pāsādassa uparibhāgaṃ gatena maggena naravāhanayānaṃ āruyha gacchamāno  assosi. ^b^kathāpariyosānaṃ āgamayamāno aṭṭhāsī^eb^ti ``kiṃ  saddo esa bhaṇe''ti pucchitvā ``nandamātāya upāsikāya  sarabhaññasaddo''ti vutte otaritvā ``idamavocā''ti idaṃ  desanāpariyosānaṃ olokento avidūraṭṭhāne ākāse aṭṭhāsi.</p>
              <p>[03] ^b^sādhu bhagini, sādhu bhaginī^eb^ti ``suggahitā te bhagini  dhammadesanā ^a^P4.0036^ea^ sukathitā, pāsāṇakacetiye nisīditvā  soḷasannaṃ pārāyanikabrāhmaṇānaṃ sammāsambuddhena kathitadivase ca ajja  ca na kiñci antaraṃ passāmi, majjhe bhinnasuvaṇṇaṃ viya te satthu  kathitena saddhiṃ sadisameva kathita''nti vatvā sādhukāraṃ dadanto  evamāha. ^b^ko paneso bhadramukhā^eb^ti imasmiṃ susaṃvihitārakkhaṭṭhāne  ^a^V3.0172^ea^ evaṃ mahantena saddena ko nāmesa, bhadramukha, laddhamukha, kiṃ nāgo  supaṇṇo devo māro brahmāti suvaṇṇapaṭṭavaṇṇaṃ vātapānaṃ vivaritvā  vigatasārajjā tīṇi phalāni pattā ariyasāvikā vessavaṇena saddhiṃ  kathayamānā evamāha. ^b^ahaṃ te bhagini bhātā^eb^ti sayaṃ  sotāpannattā anāgāmiariyasāvikaṃ jeṭṭhikaṃ maññamāno ``bhaginī''ti  vatvā puna taṃ paṭhamavaye ṭhitattā attano kaniṭṭhaṃ, attānaṃ pana  navutivassasatasahassāyukattā mahallakataraṃ maññamāno ``bhātā''ti āha.  ^b^sādhu bhadramukhā^eb^ti, bhadramukha, sādhu sundaraṃ, svāgamanaṃ te  āgamanaṃ, āgantuṃ yuttaṭṭhānamevasi āgatoti attho. ^b^idaṃ te hotu  ātitheyya^eb^nti idameva dhammabhaṇanaṃ tava atithipaṇṇākāro hotu, na  hi te aññaṃ ito uttaritaraṃ dātabbaṃ passāmīti adhippāyo  ^a^M3.0171^ea^. ^b^evañceva me bhavissati ātitheyya^eb^nti evaṃ attano pattidānaṃ  yācitvā ``ayaṃ te dhammakathikasakkāro''ti aḍḍhateḷasāni  koṭṭhasatāni rattasālīnaṃ pūretvā ``yāvāyaṃ upāsikā carati, tāva mā  khayaṃ gamiṃsū''ti adhiṭṭhahitvā pakkāmi. yāva upāsikā aṭṭhāsi,  tāva koṭṭhānaṃ heṭṭhimatalaṃ ^a^P4.0037^ea^ nāma daṭṭhuṃ nāsakkhiṃsu.  tato paṭṭhāya ``nandamātāya koṭṭhāgāraṃ viyā''ti vohāro udapādi.</p>
              <p>[03] ^b^akatapātarāso^eb^ti abhuttapātarāso. ^b^puñña^eb^nti  pubbacetanā ca muñcanacetanā ca. ^b^puññamahī^eb^ti aparacetanā.  ^b^sukhāya hotū^eb^ti sukhatthāya hitatthāya hotu. evaṃ attano dāne  vessavaṇassa pattiṃ adāsi.</p>
              <p>[03] ^b^pakaraṇe^eb^ti kāraṇe. ^b^okkassa pasayhā^eb^ti  ākaḍḍhitvā abhibhavitvā. ^b^yakkhayoni^eb^nti bhummadevatābhāvaṃ.  ^b^teneva purimena attabhāvena uddassetī^eb^ti purimasarīrasadisameva  sarīraṃ māpetvā alaṅkatapaṭiyatto sirigabbhasayanatale attānaṃ dasseti.  ^b^upāsikā paṭidesitā^eb^ti upāsikā ahanti evaṃ upāsikābhāvaṃ  desesiṃ. ^b^yāvade^eb^ti yāvadeva. sesaṃ sabbattha uttānamevāti. </p>
              <p>[06] mahāyaññavaggo pañcamo. </p>
              <p>[06] paṇṇāsakaṃ niṭṭhitaṃ. </p>
            </h4>
          </h3>
        </h2>
        <h2>
          <h2n> 6. abyākatavaggo </h2n>
          <h3>
            <h3n> 1. abyākatasuttavaṇṇanā </h3n>
            <h4>
              <h4n> </h4n>
              <p>[03] 54^b^.^eb^ chaṭṭhavaggassa ^a^M3.0172^ea^ ^a^V3.0173^ea^ paṭhame ^b^abyākatavatthūsū^eb^ti  ekaṃsādivasena akathitavatthūsu. ^b^tathāgato^eb^ti satto.  ^b^diṭṭhigatameta^eb^nti micchādiṭṭhimattakametaṃ, na tāya diṭṭhiyā  gahitasatto nāma atthi. ^b^paṭipada^eb^nti ^a^P4.0038^ea^  ariyamaggaṃ. ^b^na chambhatī^eb^ti diṭṭhivasena na kampati.  sesapadesupi eseva nayo. ^b^taṇhāgata^eb^nti diṭṭhitaṇhā.  ^b^saññāgatā^eb^dīsupi eseva nayo. diṭṭhisaññā eva hettha  saññāgataṃ, diṭṭhinissitamānoyeva diṭṭhimaññitameva vā maññitaṃ,  diṭṭhipapañcova papañcitaṃ, diṭṭhupādānameva upādānaṃ, diṭṭhiyā virūpaṃ  paṭisaraṇabhāvoyeva vippaṭisāro nāmāti veditabbo. ettha ca  diṭṭhiggahaṇena dvāsaṭṭhi diṭṭhiyo, diṭṭhinirodhagāminipaṭipadāgahaṇena  sotāpattimaggo gahitoti. </p>
            </h4>
          </h3>
          <h3>
            <h3n> 2. purisagatisuttavaṇṇanā </h3n>
            <h4>
              <h4n> </h4n>
              <p>[03] 55^b^.^eb^ dutiye ^b^purisagatiyo^eb^ti purisassa  ñāṇagatiyo. ^b^anupādāparinibbāna^eb^nti apaccayanibbānaṃ.  ^b^no cassā^eb^ti atīte attabhāvanibbattakaṃ kammaṃ no ce abhavissa.  ^b^no ca me siyā^eb^ti etarahi me ayaṃ attabhāvo na siyā.  ^b^na bhavissatī^eb^ti etarahi me anāgatattabhāvanibbattakaṃ kammaṃ na  bhavissati. ^b^na ca me bhavissatī^eb^ti anāgate me attabhāvo na  bhavissati. ^b^yadatthi yaṃ bhūta^eb^nti yaṃ atthi yaṃ bhūtaṃ  paccuppannakkhandhapañcakaṃ. ^b^taṃ pajahāmīti upekkhaṃ paṭilabhatī^eb^ti taṃ  tattha chandarāgappahānena pajahāmīti vipassanupekkhaṃ paṭilabhati.  ^b^bhave na rajjatī^eb^ti atīte khandhapañcake taṇhādiṭṭhīhi na rajjati.  ^b^sambhave na rajjatī^eb^ti anāgatepi tatheva na rajjati.  ^b^atthuttari^eb^ ^a^P4.0039^ea^ ^b^padaṃ santa^eb^nti uttari santaṃ  nibbānapadaṃ nāma atthi. ^b^sammappaññāya passatī^eb^ti taṃ  sahavipassanāya maggapaññāya sammā passati. ^b^na sabbena  sabba^eb^nti ekaccānaṃ kilesānaṃ appahīnattā saccapaṭicchādakassa  tamassa sabbaso aviddhaṃsitattā na sabbākārena sabbaṃ.  ^b^haññamāne^eb^ti saṇḍāsena gahetvā muṭṭhikāya koṭṭiyamāne.  ^b^antarāparinibbāyī^eb^ti upapattisamanantarato paṭṭhāya āyuno  vemajjhaṃ anatikkamitvā etthantare kilesaparinibbānena parinibbuto  hoti. ^b^anupahacca tala^eb^nti ākāsatalaṃ anupahacca  anatikkamitvā ^a^M3.0173^ea^, bhūmiṃ appatvā ākāseyeva nibbāyeyyāti  ^a^V3.0174^ea^ imāhi tīhi upamāhi tayo antarāparinibbāyī dassitā.</p>
              <p>[03] ^b^upahaccaparinibbāyī^eb^ti āyuvemajjhaṃ atikkamitvā  pacchimakoṭiṃ appatvā parinibbuto hoti. ^b^upahacca tala^eb^nti  jalamānā gantvā ākāsatalaṃ atikkamitvā pathavītalaṃ vā upahanitvā  pathaviyaṃ patitamattāva nibbāyeyya. asaṅkhārena appayogena kilese  khepetvā parinibbāyīti ^b^asaṅkhāraparinibbāyī^eb^. sasaṅkhārena  sappayogena kilese khepetvā parinibbāyīti  ^b^sasaṅkhāraparinibbāyī. gaccha^eb^nti nirārakkhaṃ araññaṃ.  ^b^dāya^eb^nti sārakkhaṃ abhayatthāya dinnaṃ araññaṃ. sesamettha  uttānatthameva. imasmiṃ sutte ariyapuggalāva kathitāti. </p>
            </h4>
          </h3>
          <h3>
            <h3n> 3. tissabrahmāsuttavaṇṇanā </h3n>
            <h4>
              <h4n> </h4n>
              <p>[03] 56^b^.^eb^ tatiye ^a^P4.0040^ea^ ^b^bhikkhuniyo^eb^ti  mahāpajāpatiyā parivārā pañcasatā bhikkhuniyo. ^b^vimuttā^eb^ti  pañcahi vimuttīhi vimuttā. ^b^anupādisesā^eb^ti upādānasesaṃ  aṭṭhapetvā pañcahi vimuttīhi anavasesāhipi vimuttā.  ^b^saupādisese vā saupādiseso^eb^ti saupādānasese puggale  ``saupādānaseso aya''nti. itarasmimpi eseva nayo.  ^b^tisso^eb^ti therassa saddhivihārikabrahmā. ^b^anulomikānī^eb^ti  paṭipattiyā anulomāni vivittāni antimapariyantimāni.  ^b^indriyānī^eb^ti saddhādīni vipassanindriyāni.  ^b^samannānayamāno^eb^ti samannāhāre ṭhapayamāno. ^b^na hi pana  te^eb^ti idaṃ kasmā ārabhi? sattamassa puggalassa dassanatthaṃ.  sattamo hi saddhānusāripuggalo na dassito. atha bhagavā  balavavipassakavasena taṃ dassento evamāha. tattha  ^b^sabbanimittāna^eb^nti sabbesaṃ niccanimittādīnaṃ.  ^b^animitta^eb^nti balavavipassanāsamādhiṃ. </p>
            </h4>
          </h3>
          <h3>
            <h3n> 4. sīhasenāpatisuttavaṇṇanā </h3n>
            <h4>
              <h4n> </h4n>
              <p>[03] 57^b^.^eb^ catutthe ^b^maccharī^eb^ti pañcamaccherayutto.  ^b^kadariyo^eb^ti thaddhamacchariyo, paresaṃ diyyamānampi vāreti.  ^b^anuppadānarato^eb^ti punappunaṃ dānaṃ dadamānova ramati.  ^b^anukampantā^eb^ti ``ko ajja amhehi anuggahetabbo, kassa  deyyadhammaṃ vā paṭiggaṇheyyāma, dhammaṃ vā deseyyāmā''ti evaṃ cittena  anukampamānā. </p>
            </h4>
          </h3>
          <h3>
            <h3n> 5. arakkheyyasuttavaṇṇanā </h3n>
            <h4>
              <h4n> </h4n>
              <p>[03] 58^b^.^eb^ pañcame ^a^V3.0175^ea^ ^a^M3.0174^ea^ ^a^P4.0041^ea^ ^b^nimitta^eb^nti  dhammanimittampi puggalanimittampi. ayañhi attanā desitadhamme  ekapadampi durakkhātaṃ aniyyānikaṃ apassanto dhammanimittaṃ na  samanupassati, ``durakkhāto tayā dhammo na svākkhāto''ti uṭṭhahitvā  paṭippharantaṃ ekaṃ puggalampi apassanto puggalanimittaṃ na samanupassati  nāma. sesadvayepi eseva nayo. chaṭṭhasattamāni uttānāneva. </p>
            </h4>
          </h3>
          <h3>
            <h3n> 8. pacalāyamānasuttavaṇṇanā </h3n>
            <h4>
              <h4n> </h4n>
              <p>[03] 61^b^.^eb^ aṭṭhame ^b^pacalāyamāno^eb^ti taṃ gāmaṃ  upanissāya ekasmiṃ vanasaṇḍe samaṇadhammaṃ karonto sattāhaṃ  caṅkamanavīriyena nimmathitattā kilantagatto caṅkamanakoṭiyaṃ  pacalāyamāno nisinno hoti. ^b^pacalāyasi no^eb^ti niddāyasi  nu. ^b^anumajjitvā^eb^ti parimajjitvā. ^b^ālokasañña^eb^nti  middhavinodanāalokasaññaṃ. ^b^divāsañña^eb^nti divātisaññaṃ.  ^b^yathā divā tathā ratti^eb^nti yathā divā ālokasaññā adhiṭṭhitā,  tathā naṃ rattimpi adhiṭṭhaheyyāsi. ^b^yathā rattiṃ tathā divā^eb^ti  yathā ca te rattiṃ ālokasaññā adhiṭṭhitā, tathā naṃ divāpi  adhiṭṭhaheyyāsi. ^b^sappabhāsa^eb^nti dibbacakkhuñāṇatthāya sahobhāsaṃ.  ^b^pacchāpuresaññī^eb^ti purato ca pacchato ca abhiharaṇasaññāya  saññāvā. ^b^antogatehi indriyehī^eb^ti bahi avikkhittehi anto  anupaviṭṭheheva pañcahi indriyehi. ^b^middhasukha^eb^nti niddāsukhaṃ.  ettakena ^a^P4.0042^ea^ ṭhānena bhagavā therassa  middhavinodanakammaṭṭhānaṃ kathesi. ^b^soṇḍa^eb^nti mānasoṇḍaṃ.  ^b^kiccakaraṇīyānī^eb^ti ettha avassaṃ kattabbāni kiccāni, itarāni  karaṇīyāni. ^b^maṅkubhāvo^eb^ti nittejatā domanassatā. ettakena  ṭhānena satthārā therassa bhikkhācāravattaṃ kathitaṃ.</p>
              <p>[03] idāni bhasse pariyantakāritāya samādapetuṃ  ^b^tasmātihā^eb^tiādimāha. tattha ^b^viggāhikakatha^eb^nti ``na  tvaṃ imaṃ dhammavinayaṃ ājānāsī''tiādinayappavattā viggāhikakathā.  ^b^nāhaṃ moggallānā^eb^tiādi pāpamittasaṃsaggavivajjanatthaṃ vuttaṃ.  ^b^kittāvatā nu kho^eb^ti kittakena nu kho.  ^b^taṇhāsaṅkhayavimutto hotī^eb^ti taṇhāsaṅkhaye nibbāne taṃ  ārammaṇaṃ katvā vimuttacittatāya ^a^M3.0175^ea^ taṇhāsaṅkhayavimutto nāma saṃkhittena  kittāvatā hoti. yāya paṭipattiyā taṇhāsaṅkhayavimutto hoti,  tameva khīṇāsavassa bhikkhuno pubbabhāgapaṭipadaṃ saṃkhittena desethāti  pucchati. ^b^accantaniṭṭho^eb^ti ^a^V3.0176^ea^ khayavayasaṅkhātaṃ antaṃ atītāti  accantā, accantā niṭṭhā assāti accantaniṭṭho, ekantaniṭṭho  satataniṭṭhoti attho. ^b^accantayogakkhemī^eb^ti accantaṃ  yogakkhemī, niccayogakkhemīti attho. ^b^accantabrahmacārī^eb^ti  accantaṃ brahmacārī, niccabrahmacārīti attho. accantaṃ ^a^P4.0043^ea^  pariyosānamassāti purimanayeneva ^b^accantapariyosāno.  seṭṭho devamanussāna^eb^nti devānañca manussānañca seṭṭho uttamo.  evarūpo bhikkhu kittāvatā hoti, saṅkhepeneva tassa paṭipattiṃ  kathethāti yācati.</p>
              <p>[03] ^b^sabbe dhammā nālaṃ abhinivesāyā^eb^ti ettha sabbe dhammā  nāma pañcakkhandhā dvādasāyatanāni aṭṭhārasa dhātuyo, te sabbepi  taṇhādiṭṭhivasena abhinivesāya nālaṃ na pariyattā na samattā na yuttā.  kasmā? gahitākārena atiṭṭhanato. te hi niccā sukhā attāti  gahitāpi aniccā dukkhā anattāva sampajjanti. tasmā nālaṃ  abhinivesāya. ^b^abhijānātī^eb^ti aniccaṃ dukkhaṃ anattāti  ñātapariññāya abhijānāti. ^b^parijānātī^eb^ti tatheva  tīraṇapariññāya parijānāti. ^b^yaṃkiñci vedana^eb^nti antamaso  pañcaviññāṇasampayuttaṃ yaṃkiñci appamattakampi vedanaṃ anubhavati.  iminā bhagavā therassa vedanāvasena ca vinivaṭṭetvā arūpapariggahaṃ  dassesi.</p>
              <p>[03] ^b^aniccānupassī^eb^ti aniccato anupassanto.  ^b^virāgānupassī^eb^ti ettha dve virāgā khayavirāgo ca  accantavirāgo ca. tattha saṅkhārānaṃ khayaṃ khayato passanā  vipassanāpi, accantavirāgaṃ nibbānaṃ virāgato dassanamaggañāṇampi  virāgānupassanā. tadubhayasamaṅgipuggalo virāgānupassī nāma. taṃ  sandhāya vuttaṃ -- ``virāgānupassī''ti, virāgato anupassantoti  attho. ^b^nirodhānupassimhi^eb^pi eseva nayo. nirodhopi hi  khayanirodho accantanirodhoti duvidhoyeva.  ^b^paṭinissaggānupassī^eb^ti ettha paṭinissaggo vuccati vossaggo.  so ^a^P4.0044^ea^ ca pariccāgavossaggo pakkhandanavossaggoti  duvidho hoti. tattha ^b^pariccāgavossaggo^eb^ti vipassanā. sā  hi tadaṅgavasena kilese ca khandhe ca vossajati.  ^b^pakkhandanavossaggo^eb^ti maggo. so hi nibbānaṃ ārammaṇato  pakkhandati. dvīhipi vā kāraṇehi so vossaggoyeva, samucchedavasena  khandhānaṃ kilesānañca vossajanato nibbāne ca pakkhandanato.  tasmā ^a^M3.0176^ea^ kilese ca khandhe ca pariccajatīti pariccāgavossaggo.  nirodhāya nibbānadhātuyā cittaṃ pakkhandatīti pakkhandanavossaggoti  ubhayampetaṃ magge sameti. tadubhayasamaṅgī puggalo imāya  paṭinissaggānupassanāya samannāgatattā ^a^V3.0177^ea^ paṭinissaggānupassī nāma  hoti. taṃ sandhāyetaṃ vuttaṃ. ^b^na kiñci loke upādiyatī^eb^ti  kiñci ekampi saṅkhāragataṃ taṇhāvasena na upādiyati na gaṇhāti  na parāmasati. ^b^anupādiyaṃ na paritassatī^eb^ti aggaṇhanto  taṇhāparitassanāya na paritassati. ^b^paccattaṃyeva  parinibbāyatī^eb^ti sayameva kilesaparinibbānena parinibbāyati.  ^b^khīṇā jātī^eb^tiādinā panassa paccavekkhaṇā dassitā. iti  bhagavā saṃkhittena khīṇāsavassa pubbabhāgappaṭipadaṃ pucchito saṃkhitteneva  kathesi. idaṃ pana suttaṃ therassa ovādopi ahosi vipassanāpi.  so imasmiṃyeva sutte vipassanaṃ vaḍḍhetvā arahattaṃ pattoti. </p>
            </h4>
          </h3>
          <h3>
            <h3n> 9. mettasuttavaṇṇanā </h3n>
            <h4>
              <h4n> </h4n>
              <p>[03] 62^b^.^eb^ navame ^b^mā, bhikkhave, puññānaṃ bhāyitthā^eb^ti  puññāni karontā tesaṃ mā bhāyittha. ^b^mettacittaṃ bhāvesi^eb^nti  tikacatukkajjhānikāya mettāya sampayuttaṃ paṇītaṃ katvā cittaṃ  bhāvesinti dasseti. ^b^saṃvaṭṭamāne sudāha^eb^nti saṃvaṭṭamāne sudaṃ ahaṃ.  ^b^saṃvaṭṭamāne^eb^ti ^a^P4.0045^ea^ jhāyamāne vipajjamāne.  ^b^dhammiko^eb^ti dasakusaladhammasamannāgato. ^b^dhammarājā^eb^ti  tasseva vevacanaṃ. dhammena vā laddharajjattā dhammarājā.  ^b^cāturanto^eb^ti puratthimasamuddādīnaṃ catunnaṃ samuddānaṃ vasena  cāturantāya pathaviyā issaro. ^b^vijitāvī^eb^ti vijitasaṅgāmo.  janapado tasmiṃ thāvariyaṃ thirabhāvaṃ pattoti  ^b^janapadatthāvariyappatto. parosahassa^eb^nti atirekasahassaṃ.  ^b^sūrā^eb^ti abhīruno. ^b^vīraṅgarūpā^eb^ti vīrānaṃ aṅgaṃ vīraṅgaṃ,  vīriyassetaṃ nāmaṃ. vīraṅgarūpametesanti vīraṅgarūpā.  vīriyajātikā vīriyasabhāvā vīriyamayā viya akilāsuno  divasampi yujjhantā na kilamantīti vuttaṃ hoti.  ^b^sāgarapariyanta^eb^nti cakkavāḷapabbataṃ sīmaṃ katvā ṭhitasamuddapariyantaṃ.  ^b^adaṇḍenā^eb^ti dhanadaṇḍenapi chejjabhejjānusāsanena satthadaṇḍenapi  vināyeva. ^b^asatthenā^eb^ti ekatodhārādinā paraviheṭhanasatthenapi  vināyeva. ^b^dhammena abhivijiyā^eb^ti ehi kho, mahārājāti evaṃ  paṭirājūhi sampaṭicchitāgamano ``pāṇo na hantabbo''tiādinā  dhammeneva vuttappakāraṃ pathaviṃ abhivijinitvā.</p>
              <p>[03] ^b^sukhesino^eb^ti ^a^M3.0177^ea^ sukhapariyesake satte āmanteti.  ^b^suññabrahmūpago^eb^ti suññabrahmavimānūpago. ^b^pathaviṃ ima^eb^nti  imaṃ sāgarapariyantaṃ mahāpathaviṃ. ^b^asāhasenā^eb^ti ^a^P4.0046^ea^  na sāhasikakammena. ^b^samena manusāsita^eb^nti samena  kammena anusāsiṃ. ^b^tehi etaṃ sudesita^eb^nti tehi saṅgāhakehi  mahākāruṇikehi buddhehi etaṃ ettakaṃ ṭhānaṃ sudesitaṃ sukathitaṃ.  ^b^pathabyo^eb^ti puthavisāmiko. </p>
            </h4>
          </h3>
          <h3>
            <h3n> 10. bhariyāsuttavaṇṇanā </h3n>
            <h4>
              <h4n> </h4n>
              <p>[03] 63^b^.^eb^ dasame ^a^V3.0178^ea^ ^b^kevaṭṭā maññe macchavilope^eb^ti  kevaṭṭānaṃ macchapacchiṃ otāretvā ṭhitaṭṭhāne jāle vā udakato  ukkhittamatte macchaggāhakānaṃ mahāsaddo hoti, taṃ sandhāyetaṃ vuttaṃ.  ^b^sujātā^eb^ti visākhāya kaniṭṭhā. ^b^sā neva sassuṃ  ādiyatī^eb^ti sassuyā kattabbavattaṃ nāma atthi, taṃ na karoti,  sassūtipi naṃ na gaṇeti. ^b^na sasuraṃ ādiyatī^eb^ti vacanaṃ na  gaṇhāti. evaṃ anādaratāyapi aggahaṇenapi na ādiyati nāma.  sesesupi eseva nayo. evaṃ anāthapiṇḍiko suṇisāya ācāraṃ  gahetvā satthu purato nisīdi. sāpi sujātā ``kiṃ nu kho ayaṃ  seṭṭhi dasabalassa santike mayhaṃ guṇaṃ kathessati udāhu aguṇa''nti  gantvā avidūre saddaṃ suṇantī aṭṭhāsi. atha naṃ satthā ^b^ehi  sujāte^eb^ti āmantesi.</p>
              <p>[03] ^b^ahitānukampinī^eb^ti na hitānukampinī. ^b^aññesū^eb^ti  ^a^P4.0047^ea^ parapurisesu. ^b^atimaññate^eb^ti omānāti  mānavasena atimaññati. ^b^dhanena kītassā^eb^ti dhanena kītā  assa. ^b^vadhāya ussukā^eb^ vadhituṃ ussukkamāpannā. ^b^yaṃ  itthiyā vindati sāmiko dhana^eb^nti itthiyā sāmiko yaṃ dhanaṃ  labhati. ^b^appampi tassa apahātumicchatī^eb^ti thokatopi assa  harituṃ icchati, uddhane āropitaukkhaliyaṃ pakkhipitabbataṇḍulatopi  thokaṃ haritumeva vāyamati. ^b^alasā^eb^ti nisinnaṭṭhāne nisinnāva  ṭhitaṭṭhāne ṭhitāva hoti. ^b^pharusā^eb^ti kharā.  ^b^duruttavādinī^eb^ti dubbhāsitabhāsinī, kakkhaḷaṃ vāḷakathameva  katheti. ^b^uṭṭhāyakānaṃ abhibhuyya vattatī^eb^ti ettha uṭṭhāyakānanti  bahuvacanavasena viriyuṭṭhānasampanno sāmiko vutto, tassa taṃ  uṭṭhānasampattiṃ abhibhavitvā heṭṭhā katvā vattati. ^b^pamodatī^eb^ti  āmoditapamoditā hoti ^a^M3.0178^ea^. ^b^koleyyakā^eb^ti kulasampannā.  ^b^patibbatā^eb^ti patidevatā. ^b^vadhadaṇḍatajjitā^eb^ti daṇḍakaṃ  gahetvā vadhena tajjitā, ``ghātessāmi na''nti vuttā.  ^b^dāsīsama^eb^nti sāmikassa vattapūrikā dāsīti maṃ bhagavā  dhāretūti vatvā saraṇesu patiṭṭhāsi. </p>
            </h4>
          </h3>
          <h3>
            <h3n> 11. kodhanasuttavaṇṇanā </h3n>
            <h4>
              <h4n> </h4n>
              <p>[03] 64^b^.^eb^ ekādasame ^b^sapattakantā^eb^ti sapattānaṃ verīnaṃ  kantā piyā tehi icchitapatthitā. ^b^sapattakaraṇā^eb^ti  ^a^V3.0179^ea^ ^a^P4.0048^ea^ sapattānaṃ verīnaṃ atthakaraṇā. ^b^kodhapareto^eb^ti  kodhānugato. ^b^pacuratthatāyā^eb^ti bahuatthatāya bahuhitatāya.  ^b^anatthampī^eb^ti avuddhimpi. ^b^attho me gahito^eb^ti vuḍḍhi me  gahitā.</p>
              <p>[03] ^b^atho atthaṃ gahetvānā^eb^ti atho vuddhiṃ gahetvā. ^b^anatthaṃ  adhipajjatī^eb^ti anattho me gahitoti sallakkheti. ^b^vadhaṃ  katvānā^eb^ti pāṇātipātakammaṃ katvā. ^b^kodhasammadasammatto^eb^ti  kodhamadena matto, ādinnagahitaparāmaṭṭhoti attho.  ^b^āyasakya^eb^nti ayasabhāvaṃ, ayaso niyaso hotīti attho.  ^b^antarato jāta^eb^nti abbhantare uppannaṃ. ^b^atthaṃ na  jānātī^eb^ti vuddhiatthaṃ na jānāti. ^b^dhammaṃ na passatī^eb^ti  samathavipassanādhammaṃ na passati. ^b^andhatama^eb^nti andhabhāvakaraṃ  tamaṃ bahalatamaṃ. ^b^sahate^eb^ti abhibhavati. </p>
              <p>[01] ^b^dummaṅkuya^eb^nti dummaṅkubhāvaṃ nittejataṃ dubbaṇṇamukhataṃ.  ^b^yato patāyatī^eb^ti yadā nibbattati. ^b^na vāco hoti  gāravo^eb^ti vacanassapi garubhāvo na hoti. ^b^na dīpaṃ hoti  kiñcana^eb^nti kāci patiṭṭhā nāma na hoti. ^b^tapanīyānī^eb^ti  tāpajanakāni. ^b^dhammehī^eb^ti ^a^P4.0049^ea^  samathavipassanādhammehi. ^b^ārakā^eb^ti dūre. ^b^brāhmaṇa^eb^nti  khīṇāsavabrāhmaṇaṃ. ^b^yāya mātu bhato^eb^ti yāya mātarā bhato  posito. ^b^pāṇadadiṃ santi^eb^nti jīvitadāyikaṃ samānaṃ.  ^b^hanti kuddho puthuttāna^eb^nti kuddho puggalo puthu nānākāraṇehi  attānaṃ hanti. ^b^nānārūpesu mucchito^eb^ti nānārammaṇesu  adhimucchito hutvā. ^b^rajjuyā bajjha mīyantī^eb^ti rajjuyā  bandhitvā maranti. ^b^pabbatāmapi kandare^eb^ti pabbatakandarepi  patitvā maranti. </p>
              <p>[01] ^b^bhūnahaccānī^eb^ti ^a^M3.0179^ea^ hatavuddhīni. ^b^itāya^eb^nti iti  ayaṃ. ^b^taṃ damena samucchinde^eb^ti taṃ kodhaṃ damena chindeyya.  katarena damenāti? ^b^paññāvīriyena diṭṭhiyā^eb^ti vipassanāpaññāya  ceva vipassanāsampayuttena kāyikacetasikavīriyena ca  maggasammādiṭṭhiyā ca. ^b^tatheva dhamme sikkhethā^eb^ti yathā akusalaṃ  samucchindeyya, samathavipassanādhammepi tatheva sikkheyya. ^b^mā no  dummaṅkuyaṃ ahū^eb^ti mā amhākaṃ dummaṅkubhāvo ahosīti imamatthaṃ  patthayamānā. ^b^anāyāsā^eb^ti anupāyāsā. ^b^anussukā^eb^ti  katthaci ussukkaṃ anāpannā. sesaṃ sabbattha uttānamevāti. </p>
              <p>[06] abyākatavaggo chaṭṭho. </p>
            </h4>
          </h3>
        </h2>
        <h2>
          <h2n> 7. mahāvaggo </h2n>
          <h3>
            <h3n> 1. hiriottappasuttavaṇṇanā </h3n>
            <h4>
              <h4n> </h4n>
              <p>[03] 65^b^.^eb^ sattamassa ^a^V3.0180^ea^ ^a^P4.0050^ea^ paṭhame  ^b^hatūpaniso^eb^ti hataupaniso chinnapaccayo.  ^b^yathābhūtañāṇadassana^eb^nti taruṇavipassanā.  ^b^nibbidāvirāgo^eb^ti balavavipassanā ceva maggo ca.  ^b^vimuttiñāṇadassana^eb^nti arahattavimutti ca paccavekkhaṇā ca. </p>
            </h4>
          </h3>
          <h3>
            <h3n> 2. sattasūriyasuttavaṇṇanā </h3n>
            <h4>
              <h4n> </h4n>
              <p>[03] 66^b^.^eb^ dutiye yasmā ayaṃ sattasūriyadesanā  tejosaṃvaṭṭadassanavasena pavattā, tasmā tayo saṃvaṭṭā, tisso  saṃvaṭṭasīmā, tīṇi saṃvaṭṭamūlānī, tīṇi kolāhalānīti ayaṃ tāva  āditova imassa suttassa purecārikakathā veditabbā. sā  visuddhimagge (visuddhi0 2.403) pubbenivāsānussatiniddese  vitthāritāva. ^b^etadavocā^eb^ti aniccakammaṭṭhānikānaṃ pañcannaṃ  bhikkhusatānaṃ ajjhāsayena upādinnakānaṃ anupādinnakānaṃ saṅkhārānaṃ  vipattidassanatthaṃ etaṃ ``aniccā, bhikkhave,  saṅkhārā''tiādisattasūriyopamasuttantaṃ avoca. tattha  ^b^aniccā^eb^ti hutvā abhāvaṭṭhena aniccā. ^b^saṅkhārā^eb^ti  upādinnakānupādinnakā saṅkhāradhammā. ^b^addhuvā^eb^ti evaṃ  aciraṭṭhena na dhuvā. ^b^anassāsikā^eb^ti ^a^M3.0180^ea^ asassatabhāvena  assāsarahitā. ^b^alamevā^eb^ti yuttameva.</p>
              <p>[03] ^b^ajjhogāḷho^eb^ti udake anupaviṭṭho. ^b^accuggato^eb^ti  udakapiṭṭhito uggato. ^b^devo na vassatī^eb^ti paṭhamaṃ tāva  upakappanamegho nāma koṭisatasahassacakkavāḷe ekamegho hutvā vassati,  tadā ^a^P4.0051^ea^ nikkhantabījaṃ na puna gehaṃ pavisati. tato  paṭṭhāya dhamakaraṇe niruddhaṃ viya udakaṃ hoti, puna ekabindumpi devo na  vassatīti upamānadhammakathāva pamāṇaṃ. vinassante pana loke paṭhamaṃ  avīcito paṭṭhāya tuccho hoti, tato uṭṭhahitvā sattā manussaloke ca  tiracchānesu ca nibbattanti. tiracchānesu nibbattāpi puttabhātikesu  mettaṃ paṭilabhitvā kālakatā devamanussesu nibbattanti. devatā  ākāsena carantiyo ārocenti -- ``na idaṃ ṭhānaṃ ^a^V3.0181^ea^ sassataṃ na  nibaddhaṃ, mettaṃ bhāvetha, karuṇaṃ, muditaṃ, upekkhaṃ bhāvethā''ti. te  mettādayo bhāvetvā tato cutā brahmaloke nibbattanti.</p>
              <p>[03] ^b^bījagāmā^eb^ti ettha bījagāmo nāma pañca bījajātāni.  ^b^bhūtagāmo^eb^ nāma yaṃkiñci nikkhantamūlapaṇṇaṃ haritakaṃ.  ^b^osadhitiṇavanappatayo^eb^ti ettha ^b^osadhī^eb^ti osadharukkhā.  ^b^tiṇā^eb^ti bahisārā tālanāḷikerādayo. ^b^vanappatayo^eb^ti  vanajeṭṭhakarukkhā. ^b^kunnadiyo^eb^ti ṭhapetvā pañca mahānadiyo  avasesā ninnagā. ^b^kusobbhā^eb^ti ṭhapetvā satta mahāsare avasesā  rahadādayo. ^b^dutiyo sūriyo^eb^tiādīsu dutiyasūriyakāle eko  udeti, eko atthaṅgameti. tatiyakāle eko udeti, eko  atthaṅgameti, eko majjhe hoti. catutthakāle catukulike gāme  cattāro piṇḍacārikā dvārapaṭipāṭiyā ṭhitā viya honti.  pañcamādikālepi eseva nayo. ^b^palujjantī^eb^ti ^a^P4.0052^ea^  chijjitvā chijjitvā patanti. ^b^neva chārikā paññāyati na  masī^eb^ti cakkavāḷamahāpathavī sinerupabbatarājā himavā cakkavāḷapabbato  cha kāmasaggā paṭhamajjhānikabrahmalokāti ettake ṭhāne daḍḍhe accharāya  gahetabbamattāpi chārikā vā aṅgāro vā na paññāyati. ^b^ko  mantā ko saddhātā^eb^ti ko tassa saddhāpanatthāya samattho, ko vā  tassa saddhātā. ^b^aññatra diṭṭhapadehī^eb^ti diṭṭhapade ^a^M3.0181^ea^  sotāpanne ariyasāvake ṭhapetvā ko añño saddahissatīti attho.</p>
              <p>[03] ^b^vītarāgo^eb^ti vikkhambhanavasena vītarāgo. ^b^sāsanaṃ  ājāniṃsū^eb^ti anusiṭṭhiṃ jāniṃsu, brahmalokasahabyatāya maggaṃ  paṭipajjiṃsu. ^b^samasamagatiyo^eb^ti dutiyattabhāve sabbākārena  samagatiko ekagatiko. ^b^uttari mettaṃ bhāveyya^eb^nti  paṭhamajjhānato uttari yāva tikacatukkajjhānā paṇītaṃ katvā mettaṃ  bhāveyyaṃ. ^b^cakkhumā^eb^ti pañcahi cakkhūhi cakkhumā.  ^b^parinibbuto^eb^ti bodhipallaṅkeyeva kilesaparinibbānena parinibbuto.  evaṃ aniccalakkhaṇaṃ dīpetvā satthari desanaṃ vinivaṭṭente  pañcasatāpi te aniccakammaṭṭhānikā bhikkhū desanānusārena ñāṇaṃ  pesetvā nisinnāsanesuyeva arahattaṃ pāpuṇiṃsūti. </p>
            </h4>
          </h3>
          <h3>
            <h3n> 3. nagaropamasuttavaṇṇanā </h3n>
            <h4>
              <h4n> </h4n>
              <p>[03] 67^b^.^eb^ tatiye ^b^yato^eb^ti yadā.  ^b^paccantima^eb^nti raṭṭhapariyante raṭṭhāvasāne niviṭṭhaṃ.  majjhimadesanagarassa ^a^V3.0182^ea^ ^a^P4.0053^ea^ pana rakkhākiccaṃ natthi, tena  taṃ na gahitaṃ. ^b^nagaraparikkhārehi suparikkhata^eb^nti  nagarālaṅkārehi alaṅkataṃ. ^b^akaraṇīya^eb^nti akattabbaṃ ajiniyaṃ.  ^b^gambhīranemā^eb^ti gambhīrāavāṭā. ^b^sunikhātā^eb^ti suṭṭhu  sannisīdāpitā. taṃ panetaṃ esikāthambhaṃ iṭṭhakāhi vā karonti  silāhi vā khadirādīhi vā sārarukkhehi. taṃ nagaraguttatthāya  karontā bahinagare karonti, alaṅkāratthāya karontā antonagare. taṃ  iṭṭhakāmayaṃ karontā mahantaṃ āvāṭaṃ katvā cayaṃ cinitvā upari aṭṭhaṃsaṃ  katvā sudhāya limpanti. yadā hatthinā dantehi abhihato na  calati, tadā sulitto nāma hoti. silāthambhādayopi aṭṭhaṃsā eva  honti. te sace aṭṭha ratanā honti, caturatanamattaṃ āvāṭe pavisati,  caturatanamattaṃ upari hoti. soḷasaratanavīsatiratanesupi eseva nayo.  sabbesañhi upaḍḍhaṃ heṭṭhā hoti, upaḍḍhaṃ upari. te gomuttavaṅkā  honti, tena tesaṃ antare padaramayaṃ katvā kammaṃ kātuṃ sakkā hoti, te  pana katacittakammā paggahitaddhajāva honti.</p>
              <p>[03] ^b^parikhā^eb^ti ^a^M3.0182^ea^ parikkhipitvā ṭhitamātikā.  ^b^anupariyāyapatho^eb^ti anto pākārassa pākārena saddhiṃ gato  mahāpatho, yattha ṭhitā bahipākāre ṭhitehi saddhiṃ yujjhanti.  ^b^salāka^eb^nti ^a^P4.0054^ea^ saratomarādinissaggiyāvudhaṃ.  ^b^jevanika^eb^nti ekatodhārādisesāvudhaṃ.</p>
              <p>[03] ^b^hatthārohā^eb^ti sabbepi  hatthiācariyahatthivejjahatthibandhādayo. ^b^assārohā^eb^ti sabbepi  assācariyāssavejjāssabandhādayo. ^b^rathikā^eb^ti sabbepi  rathācariyarathayodharatharakkhādayo. ^b^dhanuggahā^eb^ti issāsā.  ^b^celakā^eb^ti ye yuddhe jayaddhajaṃ gahetvā purato gacchanti.  ^b^calakā^eb^ti ``idha rañño ṭhānaṃ hotu, idha asukamahāmattassā''ti  evaṃ senābyūhakārakā. ^b^piṇḍadāyikā^eb^ti sāhasikamahāyodhā.  te kira parasenaṃ pavisitvā piṇḍapiṇḍamiva chetvā chetvā dayanti,  uppatitvā niggacchantīti attho. ye vā saṅgāmamajjhe yodhānaṃ  bhattapānīyaṃ gahetvā pavisanti, tesampetaṃ nāmaṃ. ^b^uggā  rājaputtā^eb^ti uggatuggatā saṅgāmāvacarā rājaputtā.  ^b^pakkhandino^eb^ti ye ``kassa sīsaṃ vā āvudhaṃ vā āharāmā''ti  vatvā ``asukassā''ti vuttā saṅgāmaṃ pakkhanditvā tadeva āharanti,  ime pakkhandantīti pakkhandino. mahānāgā viya ^b^mahānāgā,^eb^  hatthiādīsupi abhimukhaṃ āgacchantesu anivattiyayodhānaṃ etaṃ  adhivacanaṃ. ^b^sūrā^eb^ti ekasūrā, ye sajālikāpi savammikāpi  samuddaṃ tarituṃ sakkonti. ^b^cammayodhino^eb^ti ^a^P4.0055^ea^ ye  cammakañcukaṃ vā pavisitvā saraparittāṇacammaṃ vā gahetvā yujjhanti.  ^b^dāsakaputtā^eb^ti balavasinehā gharadāsayodhā ^a^V3.0183^ea^. ^b^dovāriko^eb^ti  dvārapālako. ^b^vāsanalepanasampanno^eb^ti vāsanena  sabbavivarapaṭicchādanena sudhālepena sampanno. bahi vā  khāṇupākārasaṅkhātena vāsanena ghanamaṭṭhena ca sudhālepena sampanno  puṇṇaghaṭapantiṃ dassetvā katacittakammapaggahitaddhajo.  ^b^tiṇakaṭṭhodaka^eb^nti hatthiassādīnaṃ ghāsatthāya gehānañca  chādanatthāya āharitvā bahūsu ṭhānesu ṭhapitatiṇañca,  gehakaraṇapacanādīnaṃ atthāya āharitvā ṭhapitakaṭṭhañca, yantehi pavesetvā  pokkharaṇīsu ṭhapitaudakañca. ^b^sannicitaṃ hotī^eb^ti paṭikacceva  anekesu ṭhānesu suṭṭhu nicitaṃ hoti. ^b^abbhantarānaṃ ratiyā^eb^ti  antonagaravāsīnaṃ ratiatthāya. ^b^aparitassāyā^eb^ti  ^a^M3.0183^ea^ tāsaṃ anāpajjanatthāya. ^b^sāliyavaka^eb^nti nānappakārā sāliyo ceva  yavā ca. ^b^tilamuggamāsāparaṇṇa^eb^nti tilamuggamāsā ca  sesāparaṇṇañca.</p>
              <p>[03] idāni yasmā tathāgatassa nagare kammaṃ nāma natthi ^a^P4.0056^ea^,  nagarasadisaṃ pana ariyasāvakaṃ, nagaraparikkhārasadise ca  satta dhamme, catuāhārasadisāni ca cattāri jhānāni dassetvā  ekādasasu ṭhānesu arahattaṃ pakkhipitvā desanaṃ vinivaṭṭessāmīti ayaṃ  upamā ābhatā. tasmā taṃ desanaṃ pakāsetuṃ idaṃ ^b^evameva  kho^eb^tiādi āraddhaṃ. tattha ^b^saddhammehī^eb^ti sudhammehi.  ^b^saddho^eb^ti okappanasaddhāya ceva paccakkhasaddhāya ca samannāgato.  tattha dānasīlādīnaṃ phalaṃ saddahitvā dānādipuññakaraṇe saddhā  okappanasaddhā nāma. maggena āgatasaddhā paccakkhasaddhā nāma.  pasādasaddhātipi esā eva. tassā lakkhaṇādīhi vibhāgo veditabbo.</p>
              <p>[03] ``sampakkhandanalakkhaṇā ca, mahārāja, saddhā  sampasādanalakkhaṇā cā''ti (mi0 pa0 2.1.10) hi vacanato idaṃ  saddhāya ^b^lakkhaṇaṃ^eb^ nāma. ``tīhi, bhikkhave, ṭhānehi saddho  pasanno veditabbo. katamehi tīhi? sīlavantānaṃ dassanakāmo  hotī''tiādinā (a0 ni0  3.42) nayena vuttaṃ pana saddhāya  ^b^nimittaṃ^eb^ nāma. ``ko cāhāro saddhāya, saddhammassavanantissa  vacanīya''nti (a0 ni0  10.61) ayaṃ panassā ^b^āhāro^eb^  nāma. ``saddhāpabbajitassa, bhikkhave, bhikkhuno ayaṃ anudhammo  hoti, yaṃ rūpe nibbidābahulo viharissatī''ti ayamassa ^a^P4.0057^ea^  ^b^anudhammo^eb^ nāma. ``saddhā bandhati pātheyyaṃ, sirī  bhogānamāsayo'' (saṃ0 ni0  1.79). ``saddhā dutiyā  purisassa hoti'' (saṃ0 ni0  1.36). ``saddhāya tarati oghaṃ''  (saṃ0 ni0  1.246). ``saddhā bījaṃ tapo vuṭṭhi'' (su0 ni0  77; saṃ0 ni0  1.197). ``saddhāhattho mahānāgo.  upekhāsetadantavā''tiādīsu pana suttesu ^a^V3.0184^ea^ etissā  baddhabhattapuṭādisarikkhatāya anekasarasatā bhagavatā pakāsitā.  imasmiṃ pana nagaropamasuttante esā acalasuppatiṭṭhitatāya  esikāthambhasadisā katvā dassitā.</p>
              <p>[03] ^b^saddhesiko^eb^ti saddhaṃ esikāthambhaṃ katvā ariyasāvako  akusalaṃ pajahatīti iminā nayena sabbapadesu yojanā kātabbā.  apicettha hirottappehi tīsu dvāresu saṃvaro sampajjati, so  catupārisuddhisīlaṃ hoti ^a^M3.0184^ea^. iti imasmiṃ sutte ekādasasu ṭhānesu  arahattaṃ pakkhipitvā desanāya kūṭaṃ gahitanti veditabbaṃ. </p>
            </h4>
          </h3>
          <h3>
            <h3n> 4. dhammaññūsuttavaṇṇanā </h3n>
            <h4>
              <h4n> </h4n>
              <p>[03] 68^b^.^eb^ catutthe ^b^kālaṃ jānātī^eb^ti yuttappattakālaṃ  jānāti. ^b^ayaṃ kālo uddesassā^eb^ti ayaṃ buddhavacanaṃ  uggaṇhanakālo. ^b^paripucchāyā^eb^ti atthānatthaṃ kāraṇākāraṇaṃ  paripucchāya. ^b^yogassā^eb^ti yoge kammaṃ pakkhipanassa.  ^b^paṭisallānassā^eb^ti nilīyanassa ekībhāvassa.  ^b^dhammānudhammappaṭipanno^eb^ti navannaṃ lokuttaradhammānaṃ anurūpadhammaṃ  pubbabhāgapaṭipadaṃ paṭipanno. ^b^evaṃ kho, bhikkhave, bhikkhu  puggalaparoparaññū hotī^eb^ti evaṃ ^a^P4.0058^ea^ bhikkhu puggalānaṃ  paroparaṃ tikkhamudubhāvaṃ jānanasamattho nāma hoti. </p>
            </h4>
          </h3>
          <h3>
            <h3n> 5. pāricchattakasuttavaṇṇanā </h3n>
            <h4>
              <h4n> </h4n>
              <p>[03] 69^b^.^eb^ pañcame ^b^pannapalāso^eb^ti patitapalāso.  ^b^jālakajāto^eb^ti sañjātapattapupphajālo. tassa hi pattajālañca  pupphajālañca saheva nikkhamati. ^b^khārakajāto^eb^ti pāṭiyekkaṃ  sañjātena suvibhattena pattajālakena ca pupphajālakena ca samannāgato.  ^b^kuṭumalakajāto^eb^ti sañjātamakuḷo. ^b^korakajāto^eb^ti  avikasitehi mahākucchīhi sambhinnamukhehi pupphehi samannāgato.  ^b^sabbapāliphullo^eb^ti sabbākārena supupphito. ^b^dibbe cattāro  māse^eb^ti dibbena āyunā cattāro māse. manussagaṇanāya pana tāni  dvādasa vassasahassāni honti. ^b^paricārentī^eb^ti ito cito ca  indriyāni cārenti, kīḷanti ramantīti attho.</p>
              <p>[03] ^b^ābhāya phuṭaṃ hotī^eb^ti tattakaṃ ṭhānaṃ obhāsena phuṭaṃ hoti.  tesañhi pupphānaṃ bālasūriyassa ^a^V3.0185^ea^ viya ābhā hoti, pattāni  paṇṇacchattappamāṇāni, anto mahātumbamattā reṇu hoti. pupphite pana  pāricchattake ārohanakiccaṃ vā aṅkusakaṃ gahetvā namanakiccaṃ vā  pupphāharaṇatthaṃ caṅgoṭakakiccaṃ vā natthi, kantanakavāto uṭṭhahitvā  pupphāni vaṇṭato kantati, sampaṭicchanakavāto sampaṭicchati,  pavesanakavāto sudhammaṃ devasabhaṃ paveseti, sammajjanakavāto  purāṇapupphāni nīharati, santharaṇakavāto ^a^P4.0059^ea^  pattakaṇṇikakesarāni rañjento santharati. majjhaṭṭhāne dhammāsanaṃ  ^a^M3.0185^ea^ hoti yojanappamāṇo ratanapallaṅko upari tiyojanena setacchattena  dhāriyamānena, tadanantaraṃ sakkassa devarañño āsanaṃ atthariyati, tato  tettiṃsāya devaputtānaṃ, tato aññesaṃ mahesakkhānaṃ devānaṃ,  aññataradevatānaṃ pupphakaṇṇikāva āsanaṃ hoti. devā devasabhaṃ  pavisitvā nisīdanti. tato pupphehi reṇuvaṭṭi uggantvā  uparikaṇṇikaṃ āhacca nipatamānā devatānaṃ tigāvutappamāṇaṃ attabhāvaṃ  lākhārasaparikammasajjitaṃ viya suvaṇṇacuṇṇapiñjaraṃ viya karoti.  ekacce devā ekekaṃ pupphaṃ gahetvā aññamaññaṃ paharantāpi kīḷantiyeva.  paharaṇakālepi mahātumbappamāṇā reṇu nikkhamitvā sarīraṃ  pabhāsampannehi gandhacuṇṇehi sañjatamanosilārāgaṃ viya karoti. evaṃ  sā kīḷā catūhi māsehi pariyosānaṃ gacchati.  ^b^ayamānubhāvo^eb^ti ayaṃ anupharituṃ ānubhāvo. </p>
              <p>[01] idāni yasmā na satthā pāricchattakena atthiko, tena  pana saddhiṃ upametvā satta ariyasāvake dassetukāmo, tasmā te dassetuṃ  ^b^evameva kho^eb^tiādimāha. tattha ^b^pabbajjāya cetetī^eb^ti  pabbajissāmīti cinteti. ^b^devānaṃvā^eb^ti devānaṃ viya.  ^b^yāva brahmalokā saddo abbhuggacchatī^eb^ti pathavitalato yāva  brahmalokā sādhukārasaddena sabbaṃ ekasaddameva hoti.  ^b^ayamānubhāvo^eb^ti ^a^P4.0060^ea^ ayaṃ khīṇāsavassa bhikkhuno  anupharaṇānubhāvo. imasmiṃ sutte catupārisuddhisīlaṃ pabbajjānissitaṃ  hoti, kasiṇaparikammaṃ paṭhamajjhānasannissitaṃ, vipassanāya saddhiṃ  tayo maggā tīṇi ca phalāni arahattamaggasannissitāni honti.  desanāya heṭṭhato vā uparito vā ubhayato vā paricchedo hoti, idha  pana ubhayato paricchedo. tenetaṃ vuttaṃ. saṅkhepato panettha vaṭṭavivaṭṭaṃ  kathitanti veditabbaṃ. </p>
            </h4>
          </h3>
          <h3>
            <h3n> 6. sakkaccasuttavaṇṇanā </h3n>
            <h4>
              <h4n> </h4n>
              <p>[03] 70^b^.^eb^ chaṭṭhe ^b^parisuddhā ca bhavissantī^eb^ti  bhiyyosomattāya parisuddhā bhavissanti nimmalā.  ^b^sakammāragato^eb^ti ettha sa-kāro nipātamattaṃ, kammāragato  kammāruddhanagatoti attho. </p>
            </h4>
          </h3>
          <h3>
            <h3n> 7. bhāvanāsuttavaṇṇanā </h3n>
            <h4>
              <h4n> </h4n>
              <p>[03] 71^b^.^eb^ sattame ^a^M3.0186^ea^ ^a^V3.0186^ea^ ^b^ananuyuttassā^eb^ti na yuttappayuttassa  hutvā viharato. ^b^seyyathāpi, bhikkhave, kukkuṭiyā aṇḍānī^eb^ti  imā kaṇhapakkhasukkapakkhavasena dve upamā vuttā. tāsu kaṇhapakkhūpamā  atthassa asādhikā, itarā sādhikāti sukkapakkhūpamāya eva attho  veditabbo. ^b^seyyathā^eb^ti opammatthe nipāto. ^b^apī^eb^ti  sambhāvanatthe. ubhayenāpi seyyathāpi nāma, bhikkhaveti dasseti.  ^b^kukkuṭiyā aṇḍāni aṭṭha vā dasa vā dvādasa vā^eb^ti ettha pana  kiñcāpi kukkuṭiyā vuttappakārato ūnādhikānipi aṇḍāni honti,  vacanasiliṭṭhatāya panetaṃ vuttaṃ. evañhi loke siliṭṭhaṃ vacanaṃ hoti.  ^b^tānassū^eb^ti tāni assu, bhaveyyunti attho. ^b^kukkuṭiyā  sammā adhisayitānī^eb^ti tāya janettiyā kukkuṭiyā pakkhe pasāretvā  tesaṃ upari sayantiyā sammā adhisayitāni. ^b^sammā  pariseditānī^eb^ti kālena kālaṃ utuṃ gaṇhāpentiyā suṭṭhu samantato  seditāni, usmīkatānīti vuttaṃ hoti. ^b^sammā^eb^ ^a^P4.0061^ea^  ^b^paribhāvitānī^eb^ti kālena kālaṃ suṭṭhu samantato  bhāvitāni, kukkuṭagandhaṃ gāhāpitānīti attho.</p>
              <p>[03] ^b^kiñcāpi tassā kukkuṭiyā^eb^ti tassā kukkuṭiyā imaṃ  tividhakiriyākaraṇena appamādaṃ katvā kiñcāpi na evaṃ icchā  uppajjeyya. ^b^atha kho bhabbāva te^eb^ti atha kho te kukkuṭapotakā  vuttanayena sotthinā abhinibbhijjituṃ bhabbāva. te hi yasmā tāya  kukkuṭiyā evaṃ tīhākārehi tāni aṇḍāni paripāliyamānāni na  pūtīni honti. yopi nesaṃ allasineho, so pariyādānaṃ gacchati,  kapālaṃ tanukaṃ hoti, pādanakhasikhā ca mukhatuṇḍakañca kharaṃ hoti,  sayampi pariṇāmaṃ gacchati. kapālassa tanuttā bahiddhā āloko  anto paññāyati, tasmā ``ciraṃ vata mayaṃ saṃkuṭitahatthapādā sambādhe  sayimha, ayañca bahi āloko dissati, ettha dāni no  sukhavihāro bhavissatī''ti nikkhamitukāmā hutvā kapālaṃ pādena  paharanti, gīvaṃ pasārenti, tato taṃ kapālaṃ dvedhā bhijjati. atha te  pakkhe vidhunantā taṃkhaṇānurūpaṃ viravantā nikkhamantiyeva.  nikkhamantā ca gāmakkhettaṃ upasobhayamānā vicaranti.</p>
              <p>[03] ^b^evameva^eb^ ^a^M3.0187^ea^ ^b^kho^eb^ti idaṃ opammasampaṭipādanaṃ. taṃ evaṃ  atthena saṃsandetvā veditabbaṃ -- tassā kukkuṭiyā aṇḍesu  adhisayanāditividhakiriyākaraṇaṃ viya hi imassa bhikkhuno bhāvanaṃ  anuyuttakālo ^a^V3.0187^ea^, kukkuṭiyā tividhakiriyāsampādanena ^a^P4.0062^ea^  aṇḍānaṃ apūtibhāvo viya bhāvanaṃ anuyuttassa bhikkhuno  tividhānupassanāsampādanena vipassanāñāṇassa aparihāni. tassā  tividhakiriyākaraṇena aṇḍānaṃ allasinehapariyādānaṃ viya tassa  bhikkhuno tividhānupassanāsampādanena  bhavattayānugatanikantisinehapariyādānaṃ, aṇḍakapālānaṃ tanubhāvo viya  bhikkhuno avijjaṇḍakosassa tanubhāvo, kukkuṭapotakānaṃ nakhatuṇḍakānaṃ  thaddhabhāvo viya bhikkhuno vipassanāñāṇassa  tikkhakharavippasannasūrabhāvo, kukkuṭapotakānaṃ pariṇāmakālo viya  bhikkhuno vipassanāñāṇassa pariṇāmakālo vaḍḍhikālo  gabbhaggahaṇakālo, kukkuṭapotakānaṃ pādanakhasikhāya vā mukhatuṇḍakena  vā aṇḍakosaṃ padāletvā pakkhe papphoṭetvā sotthinā  abhinibbhidākālo viya tassa bhikkhuno vipassanāñāṇagabbhaṃ  gaṇhāpetvā vicarantassa tajjātikaṃ utusappāyaṃ vā bhojanasappāyaṃ vā  puggalasappāyaṃ vā dhammassavanasappāyaṃ vā labhitvā ekāsane  nisinnasseva vipassanaṃ vaḍḍhentassa anupubbādhigatena arahattamaggena  avijjaṇḍakosaṃ padāletvā abhiññāpakkhe papphoṭetvā sotthinā  arahattappattakālo veditabbo.</p>
              <p>[03] yathā pana kukkuṭapotakānaṃ pariṇatabhāvaṃ ñatvā mātāpi aṇḍakosaṃ  bhindati, evaṃ tathārūpassa bhikkhuno ñāṇaparipākaṃ ñatvā satthāpi -- </p>
              <p>[21] ``ucchinda ^a^P4.0063^ea^ sinehamattano, kumudaṃ  sāradikaṃva pāṇinā. </p>
              <p>[22] santimaggameva brūhaya, nibbānaṃ sugatena desita''nti..  (dha0 pa0 285) -- </p>
              <p>[25] ādinā nayena obhāsaṃ pharitvā gāthāya avijjaṇḍakosaṃ  paharati. so gāthāpariyosāne avijjaṇḍakosaṃ bhinditvā arahattaṃ  pāpuṇāti. tato paṭṭhāya yathā te kukkuṭapotakā gāmakkhettaṃ  upasobhayamānā tattha vicaranti, evaṃ ayampi mahākhīṇāsavo  nibbānārammaṇaṃ phalasamāpattiṃ appetvā saṅghārāmaṃ upasobhayamāno  vicarati.</p>
              <p>[03] ^b^phalagaṇḍassā^eb^ti ^a^M3.0188^ea^ vaḍḍhakissa. so hi olambakasaṅkhātaṃ  phalaṃ cāretvā dārūnaṃ gaṇḍaṃ haratīti phalagaṇḍoti vuccati.  ^b^vāsijaṭe^eb^ti vāsidaṇḍakassa gahaṇaṭṭhāne. ^b^ettakaṃ me ajja  āsavānaṃ khīṇa^eb^nti pabbajitassa hi pabbajjāsaṅkhepena uddesena  paripucchāya yonisomanasikārena vattapaṭipattiyā ca niccakālaṃ  āsavā khīyanti. evaṃ khīyamānānaṃ pana nesaṃ ``ettakaṃ ajja  ^a^V3.0188^ea^ khīṇaṃ ettakaṃ hiyyo''ti evamassa ñāṇaṃ na hotīti attho. imāya  upamāya vipassanānisaṃso dīpito.</p>
              <p>[03] ^b^hemantikenā^eb^ti hemantasamayena. ^b^paṭippassambhantī^eb^ti  thirabhāvena parihāyanti. ^b^evameva kho^eb^ti ettha mahāsamuddo viya  sāsanaṃ daṭṭhabbaṃ, nāvā viya yogāvacaro, nāvāya mahāsamudde pariyāyanaṃ  viya imassa bhikkhuno ūnapañcavassakāle ācariyupajjhāyānaṃ santike  vicaraṇaṃ, nāvāya mahāsamuddaudakena ^a^P4.0064^ea^ khajjamānānaṃ  bandhanānaṃ tanubhāvo viya bhikkhuno pabbajjāsaṅkhepena  uddesaparipucchādīhiyeva saṃyojanānaṃ tanubhāvo, nāvāya thale  ukkhittakālo viya bhikkhuno nissayamuttakassa kammaṭṭhānaṃ gahetvā  araññe vasanakālo, divā vātātapena saṃsussanaṃ viya vipassanāñāṇena  taṇhāsinehassa saṃsussanaṃ, rattiṃ himodakena temanaṃ viya kammaṭṭhānaṃ  nissāya uppannena pītipāmojjena cittatemanaṃ, rattindivaṃ vātātapehi  ceva himodakena ca parisukkhaparitintānaṃ bandhanānaṃ dubbalabhāvo viya  vipassanāñāṇapītipāmojjehi saṃyojanānaṃ bhiyyosomattāya  dubbalabhāvo, pāvussakamegho viya arahattamaggañāṇaṃ, meghavuṭṭhiudakena  nāvāya antopūtibhāvo viya āraddhavipassakassa rūpasattakādivasena  vipassanaṃ vaḍḍhentassa okkhāyamāne pakkhāyamāne kammaṭṭhāne ekadivasaṃ  utusappāyādīni laddhā ekapallaṅkena nisinnassa arahattaphalādhigamo.  pūtibandhanāya nāvāya kiñci kālaṃ ṭhānaṃ viya khīṇasaṃyojanassa  arahato mahājanaṃ anuggaṇhantassa yāvatāyukaṃ ṭhānaṃ, pūtibandhanāya  nāvāya anupubbena bhijjitvā apaṇṇattikabhāvūpagamo viya  khīṇāsavassa upādinnakkhandhabhedena anupādisesāya nibbānadhātuyā  parinibbutassa apaṇṇattikabhāvūpagamoti imāya upamāya saṃyojanānaṃ  dubbalatā dīpitā. </p>
            </h4>
          </h3>
          <h3>
            <h3n> 8. aggikkhandhopamasuttavaṇṇanā </h3n>
            <h4>
              <h4n> </h4n>
              <p>[03] 72^b^.^eb^ aṭṭhamaṃ ^a^M3.0189^ea^ ^a^P4.0065^ea^ atthuppattiyaṃ kathitaṃ.  atthuppatti panassa heṭṭhā cūḷaccharāsaṅghātasuttavaṇṇanāya (a0 ni0  aṭṭha0 1.1.51 ādayo) vitthāritā eva. ^b^passatha no^eb^ti  passatha nu. ^b^āliṅgitvā^eb^ti upagūhitvā.  ^b^upanisīdeyyā^eb^ti samīpe nissāya nisīdeyya.  ^b^upanipajjeyyā^eb^ti upagantvā nipajjeyya. ^b^ārocayāmī^eb^ti  ācikkhāmi. ^b^paṭivedayāmī^eb^ti paṭivedetvā jānāpetvā kathemi.  ^b^vālarajjuyā^eb^ti assavālagovālehi vaṭṭitarajjuyā.  ^b^paccorasmi^eb^nti ^a^V3.0189^ea^ uramajjhe. ^b^pheṇuddehaka^eb^nti pheṇaṃ uddehitvā,  ussādetvāti attho. ^b^attattha^eb^nti attano  diṭṭhadhammikasamparāyikalokiyalokuttaraṃ atthaṃ.  ^b^paratthobhayatthesu^eb^pi eseva nayo. sesamettha yaṃ vattabbaṃ siyā, taṃ  sabbaṃ cūḷaccharāsaṅghātasuttassa (a0 ni0  1.51 ādayo)  atthuppattiyaṃ kathitameva. idañca pana suttaṃ kathetvā satthā  cūḷaccharāsaṅghātasuttaṃ kathesi. navamaṃ uttānatthameva. </p>
            </h4>
          </h3>
          <h3>
            <h3n> 10. arakasuttavaṇṇanā </h3n>
            <h4>
              <h4n> </h4n>
              <p>[03] 74^b^.^eb^ dasame ^b^paritta^eb^nti appaṃ thokaṃ. tañhi  sarasaparittatāyapi khaṇaparittatāyapi ṭhitiparittatāyapi parittameva.  lahuṃ uppajjitvā nirujjhanato ^b^lahukaṃ. mantāyaṃ^eb^ ^a^P4.0066^ea^  ^b^boddhabba^eb^nti mantāya boddhabbaṃ, paññāya jānitabbanti  attho. ^b^pabbateyyā^eb^ti pabbatasambhavā. ^b^hārahārinī^eb^ti  rukkhanaḷaveḷuādīni haritabbāni harituṃ samatthā. sesaṃ sabbattha  uttānatthamevāti. </p>
              <p>[06] mahāvaggo sattamo. </p>
            </h4>
          </h3>
        </h2>
        <h2>
          <h2n> 8. vinayavaggo </h2n>
          <h3>
            <h3n> 1. paṭhamavinayadharasuttavaṇṇanā </h3n>
            <h4>
              <h4n> </h4n>
              <p>[03] 75^b^.^eb^ aṭṭhamassa paṭhame ^b^āpattiṃ jānātī^eb^ti  āpattiṃyeva āpattīti jānāti. sesapadesupi eseva nayo. </p>
            </h4>
          </h3>
          <h3>
            <h3n> 2. dutiyavinayadharasuttavaṇṇanā </h3n>
            <h4>
              <h4n> </h4n>
              <p>[03] 76^b^.^eb^ dutiye ^a^M3.0190^ea^ ^b^svāgatānī^eb^ti suāgatāni  suppaguṇāni. ^b^suvibhattānī^eb^ti koṭṭhāsato suṭṭhu vibhattāni  ^a^V3.0190^ea^. ^b^suppavattīnī^eb^ti āvajjitāvajjitaṭṭhāne suṭṭhu pavattāni  daḷhappaguṇāni. ^b^suvinicchitānī^eb^ti suṭṭhu vinicchitāni.  ^b^suttaso^eb^ti vibhaṅgato. ^b^anubyañjanaso^eb^ti khandhakaparivārato. </p>
            </h4>
          </h3>
          <h3>
            <h3n> 3. tatiyavinayadharasuttavaṇṇanā </h3n>
            <h4>
              <h4n> </h4n>
              <p>[03] 77^b^.^eb^ tatiye ^b^vinaye kho pana ṭhito hotī^eb^ti  vinayalakkhaṇe patiṭṭhito hoti. ^b^asaṃhīro^eb^ti na sakkā hoti  gahitaggahaṇaṃ vissajjāpetuṃ. </p>
            </h4>
          </h3>
          <h3>
            <h3n> 9. satthusāsanasuttavaṇṇanā </h3n>
            <h4>
              <h4n> </h4n>
              <p>[03] 83^b^.^eb^ navame ^b^eko^eb^ti adutiyo.  ^b^vūpakaṭṭho^eb^ti kāyena gaṇato, cittena kilesehi vūpakaṭṭho vivekaṭṭho  dūrībhūto. ^b^appamatto^eb^ti ^a^P4.0067^ea^ satiavippavāse  ṭhito. ^b^pahitatto^eb^ti pesitatto. ^b^nibbidāyā^eb^ti vaṭṭe  ukkaṇṭhanatthāya. ^b^virāgāyā^eb^ti rāgādīnaṃ virajjanatthāya.  ^b^nirodhāyā^eb^ti appavattikaraṇatthāya. ^b^vūpasamāyā^eb^ti  kilesavūpasamāya appavattiyā. ^b^abhiññāyā^eb^ti tilakkhaṇaṃ  āropetvā abhijānanatthāya. ^b^sambodhāyā^eb^ti maggasaṅkhātassa  sambodhassa atthāya. ^b^nibbānāyā^eb^ti nibbānassa  sacchikaraṇatthāya. </p>
            </h4>
          </h3>
          <h3>
            <h3n> 10. adhikaraṇasamathasuttavaṇṇanā </h3n>
            <h4>
              <h4n> </h4n>
              <p>[03] 84^b^.^eb^ dasame adhikaraṇāni samenti vūpasamentīti  ^b^adhikaraṇasamathā. uppannuppannāna^eb^nti uppannānaṃ uppannānaṃ.  ^b^adhikaraṇāna^eb^nti vivādādhikaraṇaṃ anuvādādhikaraṇaṃ  āpattādhikaraṇaṃ kiccādhikaraṇanti imesaṃ catunnaṃ. ^b^samathāya  vūpasamāyā^eb^ti samathatthañceva vūpasamanatthañca. ^b^sammukhāvinayo  dātabbo...pe0... tiṇavatthārako^eb^ti ime satta samathā dātabbā.  tesaṃ vinicchayo vinayasaṃvaṇṇanato (cūḷava0 aṭṭha0 186-187  ādayo) gahetabbo. apica dīghanikāye saṅgītisuttavaṇṇanāyampi  ^a^M3.0191^ea^ (dī0 ni0 aṭṭha0 3.331 adhikaraṇasamathasattakavaṇṇanā)  vitthāritoyeva, tathā majjhimanikāye sāmagāmasuttavaṇṇanāyāti (ma0  ni0 aṭṭha0 3.46). </p>
              <p>[06] vinayavaggo aṭṭhamo.</p>
              <p>[03] ito ^a^V3.0191^ea^ parāni satta suttāni uttānatthāneva. na hettha kiñci  heṭṭhā avuttanayaṃ nāma atthīti. </p>
              <p>[06] manorathapūraṇiyā aṅguttaranikāya-aṭṭhakathāya </p>
              <p>[06] sattakanipātassa saṃvaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
