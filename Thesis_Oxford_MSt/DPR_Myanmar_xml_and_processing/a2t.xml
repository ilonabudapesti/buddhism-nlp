<?xml version="1.0"?>
<body>
  <p>[06] Namo tassa bhagavato arahato sammāsambuddhassa</p>
  <h>[19]Aṅguttaranikāye</h>
  <ha>
    <han>Dukanipāta-ṭīkā</han>
    <h0>
      <h0n>1. Paṭhamapaṇṇāsakaṃ</h0n>
      <h1>
        <h1n>1. Kammakāraṇavaggo</h1n>
        <h2>
          <h2n>1. Vajjasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^1^eb^^b^.^eb^ Dukanipātassa ^a^M2.0001^ea^^a^V2.0001^ea^ paṭhame ^b^pahārasādhanattha^eb^nti daṇḍappahārassa sukhasiddhi-atthaṃ. Kañjito nibbattaṃ kañjiyaṃ, āranālaṃ, yaṃ bilaṅgantipi vuccati, taṃ yattha siñcati, sā kañjiyaukkhalikā bilaṅgathālikā, taṃsadisaṃ kāraṇaṃ ^b^bilaṅgathālikaṃ. Sīsakaṭāhaṃ uppāṭetvā^eb^ti ayoguḷappavesappamāṇaṃ chiddaṃ katvā. ^b^Saṅkhamuṇḍakammakāraṇa^eb^nti saṅkhaṃ viya muṇḍakaraṇaṃ kammakāraṇaṃ. ^b^Rāhumukhakammakāraṇa^eb^nti rāhumukhagatasūriyasadisakammakāraṇaṃ.</p>
              <p>[03]^b^Jotimālika^eb^nti ^a^V2.0002^ea^ jotimālavantaṃ kammakāraṇaṃ. ^b^Hatthapajjotika^eb^nti hatthassa pajjotanakammakāraṇaṃ. ^b^Erakavattakammakāraṇa^eb^nti erakavattasadise sarīrato cammavatte uppāṭanakammakāraṇaṃ. ^b^Cīrakavāsikakammakāraṇa^eb^nti sarīrato uppāṭitavattacīrakehi nivāsāpanakammakāraṇaṃ. Taṃ karontā yathā gīvato paṭṭhāya vaddhe kantitvā kaṭiyaṃ ṭhapenti, evaṃ gopphakato paṭṭhāya kantitvāpi kaṭiyameva ṭhapenti. Aṭṭhakathāyaṃ pana ^a^M2.0002^ea^ ‘‘kaṭito paṭṭhāya kantitvā gopphakesu ṭhapentī’’ti vuttaṃ. ^b^Eṇeyyakakammakāraṇa^eb^nti eṇimigasadisakammakāraṇaṃ. ^b^Ayavalayāni datvā^eb^ti ayavalayāni paṭimuñcitvā. ^b^Ayasūlāni koṭṭentī^eb^ti kapparajaṇṇukakoṭīsu ayasūlāni pavesenti. ^b^Ta^eb^nti taṃ tathākatakammakāraṇaṃ sattaṃ.</p>
              <p>[03]^b^Baḷisamaṃsika^eb^nti balisehi maṃsuppāṭanakammakāraṇaṃ. ^b^Kahāpaṇika^eb^nti kahāpaṇamattaso chindanakammakāraṇaṃ. ^b^Koṭṭentī^eb^ti chindanti. ^b^Khārāpatacchika^eb^nti tacchetvā khārāpasiñcanakammakāraṇaṃ. ^b^Palighaparivattika^eb^nti palighassa viya parivattanakammakāraṇaṃ. ^b^Ekābaddhaṃ karonti^eb^ ayasūlassa koṭṭanena. ^b^Palālapīṭhaka^eb^nti palālapīṭhassa viya sarīrassa saṃvellanakammakāraṇaṃ. ^b^Kāraṇikā^eb^ti ghātanakārakā. ^b^Palālavaṭṭiṃ viya katvā^eb^ti yathā palālapīṭhaṃ karontā palālaṃ vaṭṭiṃ katvā saṃvellanavasena puna veṭhenti, evaṃ karontīti attho. ^b^Chātakasunakhehī^eb^ti khuddakehi koleyyakasunakhehi. Te hi balavantā javayogā sūrā ca honti. ^b^Sahassabhaṇḍika^eb^nti sahassatthavikaṃ.</p>
              <p>[03]^b^Yāhanti^eb^ yaṃ ahaṃ. ^b^Ya^eb^nti ca kāraṇavacanaṃ. Tenāha ^b^‘‘yena aha’’^eb^nti. ^b^Chinnamūlake^eb^ti taṇhāmūlassa ucchinnattā sañchinnamūlake.</p>
              <p>[06]Vajjasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>2. Padhānasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^2^eb^^b^.^eb^ Dutiye ^b^ubhatobyūḷhasaṅgāmappavesanasadisa^eb^nti yuddhatthāya ubhatorāsikatacaturaṅginisenāmajjhappavesanasadisaṃ. ^b^Dānañca yuddhañca samānamāhū^eb^ti ettha kathaṃ panīdamubhayaṃ samānaṃ? Jīvitavināsabhīruko hi yujjhituṃ na sakkoti, bhogakkhayabhīruko dānaṃ dātuṃ na sakkoti. ‘‘Jīvitañca rakkhissāmi, yujjhissāmī’’ti hi vadanto na yujjhati, jīvite pana ālayaṃ vissajjetvā ‘‘hatthapādādicchedo vā hotu maraṇaṃ vā, gaṇhissāmetaṃ issariya’’nti ussahantova yujjhati ^a^V2.0003^ea^. ‘‘Bhoge ca rakkhissāmi, dānañca dassāmī’’ti vadantopi na dadāti, bhogesu pana ālayaṃ pissajjetvā ‘‘mahādānaṃ dassāmī’’ti ussahantova deti. Evaṃ ^a^M2.0003^ea^ dānañca yuddhañca samaṃ hoti. Kiñca bhiyyo – ^b^appāpi santā bahuke jinanti,^eb^ yathā ca yuddhe appakāpi vīrapurisā bahuke bhīrupurise jinanti, evaṃ saddhādisampanno appakampi dānaṃ dadanto bahuvidhaṃ lobhadosaissāmacchariyadiṭṭhivicikicchādibhedaṃ tappaṭipakkhaṃ abhibhavati, bahuñca dānavipākaṃ adhigacchati. Evampi dānañca yuddhañca samānaṃ. Tenāha ^b^‘‘appampi ce saddahāno dadāti, teneva so hoti sukhī paratthā’’^eb^ti.</p>
              <p>[03]Agārassa hitaṃ kasigorakkhādi agāriyaṃ, taṃ natthi etthāti ^b^anagāriyaṃ,^eb^ pabbajjāti āha ^b^‘‘agārassa…pe… anagāriyaṃ pabbajja’’^eb^nti. ^b^Sabbūpadhipaṭinissaggatthāyā^eb^ti ettha cattāro upadhī – kāmupadhi, khandhupadhi, kilesupadhi, abhisaṅkhārupadhīti. Kāmāpi hi ‘‘yaṃ pañca kāmaguṇe paṭicca uppajjati sukhaṃ somanassaṃ, ayaṃ kāmānaṃ assādo’’ti (a. ni. 9.34) evaṃ vuttassa sukhassa, tadassādanimittassa vā dukkhassa adhiṭṭhānabhāvato upadhīyati ettha sukhanti iminā vacanatthena ‘‘upadhī’’ti vuccanti. Khandhāpi khandhamūlakassa dukkhassa adhiṭṭhānabhāvato, kilesāpi apāyadukkhassa adhiṭṭhānabhāvato, abhisaṅkhārāpi bhavadukkhassa adhiṭṭhānabhāvato ‘‘upadhī’’ti vuccanti. Sabbesaṃ upadhīnaṃ paṭinissaggo pahānaṃ etthāti sabbūpadhipaṭinissaggaṃ, nibbānaṃ. Tenāha ^b^‘‘sabbesaṃ khandhūpadhi…pe… nibbānassa atthāyā’’^eb^ti.</p>
              <p>[06]Padhānasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>3. Tapanīyasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^3^eb^^b^.^eb^ Tatiye ^b^tapanīyā^eb^ti ettha kattuatthe anīya-saddoti āha ^b^‘‘tapantīti tapanīyā’’^eb^ti. ^b^Tapantī^eb^ti vibādhenti, viheṭhentīti attho. Tapanaṃ vā dukkhaṃ, diṭṭhe ceva dhamme abhisamparāyañca tassa uppādanena ceva anubalappadānena ca hitāti ^b^tapanīyā^eb^. Atha vā tapanti tenāti tapanaṃ, anutāpo, vippaṭisāroti attho. Tassa hetubhāvato hitāti ^b^tapanīyā. Anusocatī^eb^ti vippaṭisārī hutvā katākataṃ anugamma socati. Socanañhi katattā ca hoti akatattā ca. Tathā ceva pāḷiyaṃ vibhattaṃ. Nandayakkhādīnaṃ vatthūni pākaṭānīti tāni ^a^V2.0004^ea^ adassetvā ^a^M2.0004^ea^ dvebhātikavatthuṃ dassento ^b^‘‘te kirā’’^eb^ti ādimāha. Tattha ^b^te^eb^ti dve bhātaro. ^b^Puna kiṃ maggasī^eb^ti puna kiṃ icchasi.</p>
              <p>[06]Tapanīyasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5. Upaññātasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^5^eb^^b^.^eb^ Pañcame ^b^imañhi dhammadvaya^eb^nti kusalesu dhammesu asantuṭṭhitā, padhānasmiṃ anosakkanasaṅkhātaṃ dhammadvayaṃ. ^b^Iminā^eb^ti ‘‘asantuṭṭhitā kusalesu dhammesū’’ti vacanena. ^b^Imaṃ dīpetī^eb^ti ‘‘yāva so uppajjati, na tāvāhaṃ santuṭṭho ahosi’’nti etaṃ pariyantaṃ katvā vakkhamānatthaṃ dīpeti. ^b^Padhānasmi^eb^nti vīriyārambhe. ^b^Imamattha^eb^nti ‘‘padhānasmiñcā’’tiādinā vuttamatthaṃ. Vīriyappavāhe vattamāne antarā eva paṭigamanaṃ nivattanaṃ paṭivānaṃ, tadassa atthīti paṭivānī, na paṭivānī appaṭivānī, tassa bhāvo ^b^appaṭivānitā,^eb^ anosakkanāti āha ^b^‘‘appaṭivānitāti appaṭikkamanā anosakkanā’’^eb^ti. Tattha ^b^anosakkanā^eb^ti appaṭinivatti.</p>
              <p>[03]^b^Āgamanīyapaṭipadā^eb^ti samathavipassanāsaṅkhātā pubbabhāgapaṭipatti. Sā hi āgacchanti visesamadhigacchanti etāya, āgacchati vā visesādhigamo etāyāti āgamanīyā, sā eva paṭipajjitabbato paṭipadāti āgamanīyapaṭipadā. ^b^Appaṭivānapadhāna^eb^nti osakkanārahitappadhānaṃ, antarā anosakkitvā katavīriyanti attho.</p>
              <p>[06]Upaññātasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6. Saṃyojanasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^6^eb^^b^.^eb^ Chaṭṭhe saṃyojanānaṃ hitā paccayabhāvenāti ^b^saṃyojaniyā,^eb^ tebhūmakā dhammā. Tenāha ^b^‘‘dasannaṃ saṃyojanāna’’^eb^ntiādi. Saṃyojaniye dhamme assādato anupassati sīlenāti assādānupassī, tassa bhāvo ^b^assādānupassitā. Nibbidānupassitā^eb^ti etthāpi eseva nayo. ^b^Ukkaṇṭhanavasenā^eb^ti saṃyojaniyesu tebhūmakadhammesu nibbindanavasena. Jananaṃ ^b^jāti,^eb^ khandhānaṃ pātubhāvoti āha ^b^‘‘jātiyāti khandhanibbattito’’^eb^ti, khandhānaṃ tattha tattha bhave aparāparaṃ nibbattitoti attho. ^b^Khandhaparipāko^eb^^a^M2.0005^ea^ ekabhavapariyāpannānaṃ khandhānaṃ purāṇabhāvo. Ekabhavapariyāpannajīvitindriyappabandhavicchedavasena ^a^V2.0005^ea^ khandhānaṃ bhedo idha maraṇanti āha ^b^‘‘maraṇenāti khandhabhedato’’^eb^ti. ^b^Antonijjhānaṃ^eb^ cittasantāpo. ^b^Paridevo^eb^ nāma ñātibyasanādīhi phuṭṭhassa vācāvippalāpo. So ca sokasamuṭṭhānoti āha ^b^‘‘tannissitalālappitalakkhaṇehi paridevehī’’^eb^ti. ^b^Lālappitaṃ^eb^ vācāvippalāpo, so ca atthato saddoyeva.</p>
              <p>[03]^b^Dukkha^eb^nti idha kāyikaṃ dukkhaṃ adhippetanti āha ^b^‘‘kāyapaṭipīḷanadukkhehī’’^eb^ti. ^b^Manovighātadomanassehī^eb^ti manaso vighātakarehi domanassehi. Byāpādasampayogena manaso vihananarasañhi domanassaṃ. Bhuso āyāso ^b^upāyāso^eb^ yathā ‘‘bhusamādānaṃ upādāna’’nti, so ca atthato ñātibyasanādīhi phuṭṭhassa adhimattacetodukkhappabhāvito dosoyeva. Kāyacittānañhi āyāsanavasena dosasseva pavattiākāro upāyāsoti vuccati saṅkhārakkhandhapariyāpanno. Taṃ cuddasahi akusalacetasikehi añño eko cetasikadhammoti eke. Yaṃ visādoti ca vadanti.</p>
              <p>[06]Saṃyojanasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>7. Kaṇhasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^7^eb^^b^.^eb^ Sattame yathā ‘‘kaṇhā gāvī’’tiādīsu kāḷavaṇṇena samannāgatā ‘‘kaṇhā’’ti vuccati, na evaṃ kāḷavaṇṇatāya dhammā ‘‘kaṇhā’’ti vuccanti, atha kho kaṇhābhijātinibbattihetuto appabhassarabhāvakaraṇato vā ‘‘kaṇhā’’ti vuccantīti dassento ^b^‘‘na kāḷavaṇṇatāyā’’^eb^tiādimāha. ^b^Kaṇhatāyā^eb^ti kaṇhābhijātitāya. ^b^Kaṇhābhijātī^eb^ti ca apāyā vuccanti manussesu ca dobhaggiyaṃ. ^b^Sarasenā^eb^ti sabhāvena. Na hirīyati na lajjatīti ahiriko, puggalo, cittaṃ, taṃ sampayuttadhammasamudāyo vā. Tassa bhāvo ahirikkanti vattabbe ekassa ka-kārassa lopaṃ katvā ^b^ahirika^eb^nti vuttanti āha ^b^‘‘ahirikanti ahirikabhāvo’’^eb^ti. Na ottappatīti anottāpī, puggalo, yathāvuttadhammasamudāyo vā, ^b^tassa^eb^ bhāvo ^b^anottappa^eb^nti āha ^b^‘‘anottāpibhāvo’’^eb^ti.</p>
              <p>[06]Kaṇhasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>8. Sukkasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^8^eb^^b^.^eb^ Aṭṭhame ^a^M2.0006^ea^ ‘‘sukkaṃ vattha’’ntiādīsu viya na vaṇṇasukkatāya dhammānaṃ sukkatā, atha kho ^a^V2.0006^ea^ sukkābhijātihetuto pabhassarabhāvakaraṇato cāti dassento ^b^‘‘na vaṇṇasukkatāyā’’^eb^tiādimāha. ^b^Sukkatāyā^eb^ti sukkābhijātitāya. Hirī pāpadhamme gūthaṃ viya passantī jigucchatīti āha ^b^‘‘pāpato jigucchanalakkhaṇā hirī’’^eb^ti. Ottappaṃ te uṇhaṃ viya passantaṃ tato bhāyatīti vuttaṃ ^b^‘‘bhāyanalakkhaṇaṃ otappa’’^eb^nti. Idañca hirottappaṃ aññamaññavippayogī pāpato vimukhabhūtañca, tasmā nesaṃ idaṃ nānākaraṇaṃ – ajjhattasamuṭṭhānā hirī, bahiddhāsamuṭṭhānaṃ ottappaṃ. Attādhipati hirī, lokādhipati otappaṃ. Lajjāsabhāvasaṇṭhitā hirī, bhayasabhāvasaṇṭhitaṃ ottappaṃ. Sappatissavalakkhaṇā hirī, vajjabhīrukabhayadassāvilakkhaṇaṃ ottappanti.</p>
              <p>[03]Tattha ajjhattasamuṭṭhānaṃ hiriṃ catūhi kāraṇehi samuṭṭhāpeti jātiṃ paccavekkhitvā, vayaṃ, sūrabhāvaṃ, bāhusaccaṃ paccavekkhitvā. Kathaṃ? ‘‘Pāpakaraṇaṃ nāmetaṃ na jātisampannānaṃ kammaṃ, hīnajaccānaṃ kevaṭṭādīnaṃ kammaṃ, mādisassa jātisampannassa idaṃ kātuṃ na yutta’’nti evaṃ tāva jātiṃ paccavekkhitvā pāpaṃ akaronto hiriṃ samuṭṭhāpeti. Tathā ‘‘pāpakaraṇaṃ nāmetaṃ daharehi kattabbaṃ kammaṃ, mādisassa vaye ṭhitassa idaṃ kātuṃ na yutta’’nti evaṃ vayaṃ paccavekkhitvā pāpaṃ akaronto hiriṃ samuṭṭhāpeti. Tathā ‘‘pāpakaraṇaṃ nāmetaṃ dubbalajātikānaṃ kammaṃ, mādisassa sūrabhāvasampannassa idaṃ kātuṃ na yutta’’nti evaṃ sūrabhāvaṃ paccavekkhitvā pāpaṃ akaronto hiriṃ samuṭṭhāpeti. Tathā ‘‘pāpakammaṃ nāmetaṃ andhabālānaṃ kammaṃ, na paṇḍitānaṃ, mādisassa paṇḍitassa bahussutassa idaṃ kātuṃ na yutta’’nti evaṃ bāhusaccaṃ paccavekkhitvā pāpaṃ akaronto hiriṃ samuṭṭhāpeti. Evaṃ ajjhattasamuṭṭhānaṃ hiriṃ catūhi kāraṇehi samuṭṭhāpeti, samuṭṭhāpento ca hiriṃ nissāya pāpakammaṃ na karoti.</p>
              <p>[03]Kathaṃ bahiddhāsamuṭṭhānaṃ ottappaṃ? ‘‘Sace tvaṃ pāpakammaṃ karissasi, catūsu parisāsu garahappatto bhavissasi, tato taṃ sīlavanto sabrahmacārī vivajjissantī’’ti paccavekkhitvā bahiddhāsamuṭṭhānaṃ ottappaṃ nissāya pāpakammaṃ na karoti. Evaṃ bahiddhāsamuṭṭhānaṃ ottappaṃ.</p>
              <p>[03]Kathaṃ ^a^M2.0007^ea^ attādhipati hirī? Idhekacco kulaputto attānaṃ adhipatiṃ jeṭṭhakaṃ katvā ‘‘mādisassa saddhāpabbajitassa bahussutassa dhutadharassa na yuttaṃ pāpakammaṃ kātu’’nti pāpaṃ na karoti. Evaṃ attādhipati hirī. Tenāha bhagavā ‘‘so attānaṃyeva adhipatiṃ karitvā akusalaṃ pajahati, kusalaṃ bhāveti, sāvajjaṃ pajahati, anavajjaṃ bhāveti, suddhaṃ attānaṃ pariharatī’’ti (a. ni. 3.40).</p>
              <p>[03]Kathaṃ ^a^V2.0007^ea^ lokādhipati ottappaṃ? Idhekacco kulaputto lokaṃ adhipatiṃ jeṭṭhakaṃ katvā ‘‘sace kho tvaṃ pāpakammaṃ kareyyāsi, sabrahmacārino tāva taṃ jānissanti, mahiddhikā mahānubhāvā loke ca samaṇabrāhmaṇā devatā ca, tasmā te na yuttaṃ pāpaṃ kātu’’nti pāpakammaṃ na karoti. Yathāha – ‘‘mahā kho panāyaṃ lokasannivāso, mahantasmiṃ kho pana lokasannivāse santi samaṇabrāhmaṇā iddhimanto dibbacakkhukā paracittaviduno. Te dūratopi passanti, āsannāpi na dissanti, cetasāpi cittaṃ jānanti, tepi maṃ evaṃ jānissanti ‘passatha, bho, imaṃ kulaputtaṃ, saddhā agārasmā anagāriyaṃ pabbajito samāno vokiṇṇo viharati pāpakehi akusalehi dhammehī’ti. Santi devatā iddhimantiniyo dibbacakkhukā paracittaviduniyo, tā dūratopi passanti, āsannāpi na dissanti, cetasāpi cittaṃ jānanti, tāpi maṃ jānissanti ‘passatha, bho, imaṃ kulaputtaṃ, saddhā agārasmā anagāriyaṃ pabbajito samāno vokiṇṇo viharati pāpakehi akusalehi dhammehī’ti…pe… so lokaṃyeva adhipatiṃ karitvā akusalaṃ…pe… pariharatī’’ti. Evaṃ lokādhipati ottappaṃ.</p>
              <p>[03]^b^Lajjāsabhāvasaṇṭhitā^eb^ti ettha ^b^lajjā^eb^ti lajjanākāro, tena sabhāvena saṇṭhitā hirī. ^b^Bhaya^eb^nti apāyabhayaṃ, tena sabhāvena saṇṭhitaṃ ottappaṃ. Tadubhayaṃ pāpaparivajjane pākaṭaṃ hoti. Tattha yathā dvīsu ayoguḷesu eko sītalo bhaveyya gūthamakkhito, eko uṇho āditto. Tesu yathā sītalaṃ gūthamakkhitattā jigucchanto viññujātiko na gaṇhāti, itaraṃ ḍāhabhayena. Evaṃ paṇḍito lajjāya jigucchanto pāpaṃ na karoti, ottappena apāyabhayabhīto pāpaṃ na karoti, evaṃ ^b^lajjāsabhāvasaṇṭhitā hirī, bhayasabhāvasaṇṭhitaṃ ottappaṃ^eb^.</p>
              <p>[03]Kathaṃ ^a^M2.0008^ea^ sappatissavalakkhaṇā hirī, vajjabhīrukabhayadassāvilakkhaṇaṃ ottappaṃ? Ekacco hi jātimahattapaccavekkhaṇā, satthumahattapaccavekkhaṇā, dāyajjamahattapaccavekkhaṇā, sabrahmacārimahattapaccavekkhaṇāti evaṃ catūhi kāraṇehi tattha gāravena sappatissavalakkhaṇaṃ hiriṃ samuṭṭhāpetvā pāpaṃ na karoti. Ekacco attānuvādabhayaṃ, parānuvādabhayaṃ, daṇḍabhayaṃ, duggatibhayanti evaṃ catūhi kāraṇehi vajjato bhāyanto vajjabhīrukabhayadassāvilakkhaṇaṃ ottappaṃ paccupaṭṭhāpetvā pāpakammaṃ na karoti. Ettha ca ajjhattasamuṭṭhānāditā hirottappānaṃ tattha tattha pākaṭabhāvena vuttā, na pana nesaṃ kadāci aññamaññavippayogo. Na hi lajjanaṃ nibbhayaṃ, pāpabhayaṃ vā alajjanaṃ atthīti. Evamettha vitthārato atthavaṇṇanā veditabbā.</p>
              <p>[06]Sukkasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9. Cariyasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^9^eb^^b^.^eb^ Navame ^a^V2.0008^ea^^b^loka^eb^nti sattalokaṃ. ^b^Sandhārentī^eb^ti ācārasandhāraṇavasena dhārenti. ^b^Ṭhapentī^eb^ti mariyādāyaṃ ṭhapenti. ^b^Rakkhantī^eb^ti ācārasandhāraṇena mariyādāyaṃ ṭhapetvā rakkhanti. ^b^Garucittīkāravasena na paññāyethā^eb^ti garuṃ katvā citte karaṇavasena na paññāyetha, ayamācāro na labbheyya. ^b^Mātucchāti vā^eb^ti ettha ^b^iti^eb^-saddo ādyattho. Tena mātulānīti vā ācariyabhariyāti vā garūnaṃ dārāti vāti ime saṅgaṇhāti. Tattha mātu bhaginī ^b^mātucchā^eb^. Mātulabhariyā ^b^mātulānī. Garūnaṃ dārā^eb^ mahāpitucūḷapitujeṭṭhabhātuādīnaṃ garuṭṭhāniyānaṃ bhariyā. ^b^Yathā ajeḷakā^eb^tiādīsu ayaṃ saṅkhepattho – yathā ajeḷakādayo tiracchānā hirottapparahitā mātāti saññaṃ akatvā bhinnamariyādā sabbattha sambhedena vattanti, evamayaṃ manussaloko yadi lokapāladhammā na bhaveyyuṃ, sabbattha sambhedena vatteyya. Yasmā panime lokapālakadhammā lokaṃ pālenti, tasmā natthi sambhedoti.</p>
              <p>[06]Cariyasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Vassūpanāyikasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^10^eb^^b^.^eb^ Dasame ^a^M2.0009^ea^^b^apaññattā^eb^ti ananuññātā, avihitā vā. ^b^Vasse^eb^ti vassārattaṃ sandhāya vadati, ^b^utuvasse^eb^ti hemantaṃ sandhāya. ^b^Ekindriyaṃ jīvaṃ viheṭhentā^eb^ti rukkhalatādīsu jīvasaññitāya evamāhaṃsu. ^b^Ekindriya^eb^nti ca kāyindriyaṃ atthīti maññamānā vadanti. ^b^Saṅghātaṃ āpādentā^eb^ti vināsaṃ āpādentā. ^b^Saṃkasāyissantī^eb^ti appossukkā nibaddhavāsaṃ vasissanti. ^b^Aparajjugatāya āsāḷhiyā upagantabbā^eb^ti ettha aparajju gatāya assāti aparajjugatā, tassā aparajjugatāya atikkantāya, aparasmiṃ divaseti attho, tasmā āsāḷhipuṇṇamāya anantare pāṭipadadivase upagantabbāti evamettha attho daṭṭhabbo. ^b^Māsagatāya āsāḷhiyā upagantabbā^eb^ti māso gatāya assāti māsagatā, tassā māsagatāya atikkantāya, māse paripuṇṇeti attho. Tasmā āsāḷhipuṇṇamato parāya puṇṇamāya anantare pāṭipadadivase upagantabbāti attho daṭṭhabbo.</p>
              <p>[06]Vassūpanāyikasuttavaṇṇanā niṭṭhitā.</p>
              <p>[06]Kammakāraṇavaggavaṇṇanāya līnatthappakāsanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>2. Adhikaraṇavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^11^eb^^b^.^eb^ Dutiyavaggassa ^a^V2.0009^ea^ paṭhame appaṭisaṅkhāne na kampatīti ^b^paṭisaṅkhānabalaṃ,^eb^ upaparikkhanapaññāyetaṃ nāmaṃ. Vīriyasīsena satta bojjhaṅge bhāventassa uppannaṃ balaṃ ^b^bhāvanābalaṃ^eb^. Vīriyupatthambhena hi kusalabhāvanā balavatī thirā uppajjati, tathā uppannā balavatī kusalabhāvanā balavanto satta bojjhaṅgātipi vuccanti. Atthato vīriyasambojjhaṅgasīsena satta bojjhaṅgā honti. Vuttampi cetaṃ – ‘‘tattha katamaṃ bhāvanābalaṃ? Yā kusalānaṃ dhammānaṃ āsevanā bhāvanā bahulīkammaṃ, idaṃ vuccati bhāvanābalaṃ. Sattapi bojjhaṅgā bhāvanābala’’nti (dha. sa. 1361).</p>
              <p>[03]^b^Akampiyaṭṭhenā^eb^ti paṭipakkhehi akampanīyaṭṭhena. ^b^Durabhibhavanaṭṭhenā^eb^ti durabhibhavanīyaṭṭhena. ^b^Anajjhomaddanaṭṭhenā^eb^ti adhibhavitvā anavamaddanaṭṭhena. ^b^Etānī^eb^ti ^a^M2.0010^ea^ etāni yathāvuttāni dvepi balāni. ^b^Etadaggaṃ nāgata^eb^nti ‘‘etadaggaṃ, bhikkhave, dvinnaṃ balānaṃ yadidaṃ bhāvanābala’’nti evamettha etadaggaṃ nāgatanti attho.</p>
              <p>[03]^b^12^eb^^b^.^eb^ Dutiye vivekaṃ nissitanti ^b^vivekanissitaṃ,^eb^ yathā vā vivekavasena pavattaṃ jhānaṃ ‘‘vivekaja’’nti vuttaṃ, evaṃ vivekavasena pavatto satisambojjhaṅgo ‘‘vivekanissito’’ti daṭṭhabbo. Nissayaṭṭho ca vipassanāmaggānaṃ vasena maggaphalānaṃ veditabbo, asatipi vā pubbāparabhāve ‘‘paṭiccasamuppādo’’ti ettha paccayena samuppādanaṃ viya avinābhāvidhammabyāpārā nissayanabhāvanā sambhavantīti. ‘‘Tadaṅgasamucchedanissaraṇavivekanissita’’nti vatvā paṭippassaddhivivekanissitassa avacanaṃ ‘‘satisambojjhaṅgaṃ bhāvetī’’tiādinā idha bhāvetabbānaṃ sambojjhaṅgānaṃ vuttattā. Bhāvitabojjhaṅgassa hi sacchikātabbā balabojjhaṅgā, tesaṃ kiccaṃ paṭippassaddhiviveko. ^b^Ajjhāsayato^eb^ti ‘‘nibbānaṃ sacchikarissāmī’’ti pavattājjhāsayato. Yadipi hi vipassanākkhaṇe saṅkhārārammaṇaṃ cittaṃ, saṅkhāresu pana ādīnavaṃ disvā tappaṭipakkhe nibbāne ninnatāya ajjhāsayato nissaraṇavivekanissito hoti uṇhābhibhūtassa puggalassa sītaninnacittatā viya.</p>
              <p>[03]^b^‘‘Pañcavidhavivekanissitampīti eke’’^eb^ti vatvā tattha yathāvuttavivekattayato aññaṃ vivekadvayaṃ ^a^V2.0010^ea^ uddharitvā dassetuṃ ^b^‘‘te hī’’^eb^tiādi vuttaṃ. Tattha jhānakkhaṇe tāva kiccato vikkhambhanavivekanissitaṃ, vipassanākkhaṇe ajjhāsayato paṭippassaddhivivekanissitaṃ bhāvetīti vattabbaṃ ‘‘evāhaṃ anuttaraṃ vimokkhaṃ upasampajja viharissāmī’’ti tattha ninnajjhāsayatāya. Tenāha ^b^‘‘tasmā tesaṃ matenā’’^eb^tiādi. Heṭṭhā kasiṇajjhānaggahaṇena āruppānampi gahaṇaṃ daṭṭhabbaṃ, tasmā ‘‘etesaṃ jhānāna’’nti imināpi tesaṃ saṅgaho veditabbo. Yasmā pahānavinayo viya virāganirodhāpi idhādhippetavivekena atthato nibbisiṭṭhā, tasmā vuttaṃ ^b^‘‘esa nayo virāganissitantiādīsū’’^eb^ti. Tenāha ^b^‘‘vivekatthā eva hi virāgādayo’’^eb^ti.</p>
              <p>[03]Vossagga-saddo pariccāgattho pakkhandanattho cāti vossaggassa duvidhatā vuttā. Vossajjanañhi pahānaṃ vissaṭṭhabhāvena nirodhanapakkhandanampi ca ^a^M2.0011^ea^. Tasmā vipassanākkhaṇe tadaṅgavasena maggakkhaṇe samucchedavasena paṭipakkhassa pahānaṃ vossaggo, tathā vipassanākkhaṇe tanninnabhāvena, maggakkhaṇe ārammaṇakaraṇena vissaṭṭhasabhāvatā vossaggoti veditabbaṃ. Tenevāha ^b^‘‘tattha pariccāgavossaggo’’^eb^tiādi. ^b^Ayaṃ satisambojjhaṅgo^eb^ti ayaṃ missakavasena vutto satisambojjhaṅgo. ^b^Yathāvuttena pakārenā^eb^ti tadaṅgappahānasamucchedappahānappakārena tanninnatadārammaṇappakārena ca. Pubbe vossaggavacanasseva atthassa vuttattā āha ^b^‘‘sakalena vacanenā’’^eb^ti. ^b^Pariṇamanta^eb^nti vipassanākkhaṇe tadaṅgatanninnappakārena pariṇamantaṃ. ^b^Pariṇata^eb^nti maggakkhaṇe samucchedatadārammaṇappakārena pariṇataṃ. Pariṇāmo nāma idha paripākoti āha ^b^‘‘paripaccantaṃ paripakkañcā’’^eb^ti. Paripāko ca āsevanalābhena laddhasāmatthiyassa kilese pariccajituṃ nibbānaṃ pakkhandituṃ tikkhavisadabhāvo. Tenāha ^b^‘‘ayañhī’’^eb^tiādi. ^b^Esa nayo^eb^ti yvāyaṃ nayo ‘‘vivekanissita’’ntiādinā satisambojjhaṅge vutto, sesesu dhammavicayasambojjhaṅgādīsupi eseva nayo, evaṃ tattha netabbanti attho.</p>
              <p>[03]‘‘Vivekanissita’’ntiādīsu labbhamānamatthaṃ sāmaññato dassetvā idāni idhādhippetamatthaṃ dassento ^b^‘‘idha panā’’^eb^tiādimāha. Tattha ^b^sabbasaṅkhatehī^eb^ti sabbehi paccayasamuppannadhammehi. ^b^Sabbesa^eb^nti saṅkhatadhammānaṃ. ^b^Vivekaṃ ārammaṇaṃ katvā^eb^ti nibbānasaṅkhātaṃ vivekaṃ ārammaṇaṃ katvā. ^b^Tañca kho^eb^ti tadeva satisambojjhaṅgaṃ.</p>
              <p>[03]^b^13^eb^^b^.^eb^ Tatiye ^b^cittekaggatthāyā^eb^ti cittasamādhānatthāya, diṭṭhadhamme sukhavihārāyāti attho. Cittekaggatāsīsena hi diṭṭhadhammasukhavihāro vutto. Sukkhavipassakakhīṇāsavānaṃ vasena hetaṃ vuttaṃ. Te hi samāpajjitvā ‘‘ekaggacittā sukhaṃ divasaṃ viharissāmā’’ti icceva kasiṇaparikammaṃ ^a^V2.0011^ea^ katvā aṭṭha samāpattiyo nibbattenti. ^b^Vipassanāpādakatthāyā^eb^tiādīsu pana sekkhaputhujjanā ‘‘samāpattito vuṭṭhāya samāhitena cittena vipassāmā’’ti nibbattentā vipassanāpādakatthāya bhāventi.</p>
              <p>[03]Ye pana aṭṭha samāpattiyo nibbattetvā abhiññāpādakajjhānaṃ samāpajjitvā samāpattito vuṭṭhāya ‘‘ekopi hutvā bahudhā hotī’’ti (dī. ni. 1.238; ma. ni. 1.147; saṃ. ni. 2.70; 5.834, 842) vuttanayā ^a^M2.0012^ea^ abhiññāyo patthentā nibbattenti, te ^b^abhiññāpādakatthāya^eb^ bhāventi. Ye aṭṭha samāpattiyo nibbattetvā nirodhasamāpattiṃ samāpajjitvā ‘‘sattāhaṃ acittā hutvā diṭṭheva dhamme nirodhaṃ nibbānaṃ patvā sukhaṃ viharissāmā’’ti nibbattenti, te ^b^nirodhapādakatthāya^eb^ bhāventi. Ye pana aṭṭha samāpattiyo nibbattetvā ‘‘aparihīnajjhānā brahmaloke uppajjissāmā’’ti nibbattenti, te ^b^bhavavisesatthāya^eb^ bhāventi.</p>
              <p>[03]Yuttaṃ tāva cittekaggatāya bhavavisesatthatā viya vipassanāpādakatthatāpi catukkajjhānasādhāraṇāti tesaṃ vasena ‘‘cattāri jhānānī’’ti vacanaṃ, abhiññāpādakatthatā pana nirodhapādakatthatā ca catutthasseva jhānassa āveṇikā, sā kathaṃ catukkajjhānasādhāraṇā vuttāti? Paramparādhiṭṭhānabhāvato. Padaṭṭhānapadaṭṭhānampi hi padaṭṭhānanti vuccati kāraṇakāraṇanti yathā ‘‘tiṇehi bhattaṃ siddha’’nti.</p>
              <p>[03]^b^14^eb^^b^.^eb^ Catutthe^b^ sasakassa uppatanaṃ viya hotī^eb^ti pathavijigucchanasasakassa uppatanaṃ viya hoti. Tatthāyaṃ atthasallāpikā upamā – pathavī kira sasakaṃ āha – ‘‘he sasakā’’ti. Sasako āha – ‘‘ko eso’’ti. Kasmā mameva upari sabbairiyāpathe kappento uccārapassāvaṃ karonto maṃ na jānāsīti? Suṭṭhu tayā ahaṃ diṭṭho, mayā akkantaṭṭhānañhi aṅgulaggehi phuṭṭhaṭṭhānaṃ viya hoti, vissaṭṭhaudakaṃ appamattakaṃ, karīsaṃ kaṭakaphalamattaṃ, hatthiassādīhi pana akkantaṭṭhānampi mahantaṃ, passāvopi nesaṃ ghaṭamatto, uccāropi pacchimatto hoti, alaṃ mayhaṃ tayāti uppatitvā aññasmiṃ ṭhāne patito. Tato naṃ pathavī āha – ‘‘aho dūraṃ gatopi nanu mayhaṃyeva upari patitosī’’ti? So puna taṃ jigucchanto uppatitvā aññattha patito. Evaṃ vassasahassampi uppatitvā uppatitvā patamāno sasako neva pathaviyā antaṃ pāpuṇituṃ sakkoti. ^b^Na koṭi^eb^nti na pubbakoṭiṃ. ^b^Itaresa^eb^nti vipañcitaññuneyyapadaparamānaṃ.</p>
              <p>[03]^b^15^eb^^b^.^eb^ Pañcame ^a^V2.0012^ea^ samathehi adhikarīyati vūpasammatīti adhikaraṇaṃ, aṭṭhārasa bhedakaravatthūni nissāya uppanno vivādoyeva ^b^vivādādhikaraṇaṃ^eb^. ‘‘Idha bhikkhū bhikkhuṃ anuvadanti sīlavipattiyā vā’’tiādinā (cūḷava. 215) catasso ^a^M2.0013^ea^ vipattiyo nissāya uppanno anuvādoyeva ^b^anuvādādhikaraṇaṃ^eb^. Pañcapi āpattikkhandhā ^b^āpattādhikaraṇaṃ^eb^. ‘‘Sattapi āpattikkhandhā āpattādhikaraṇa’’nti (cūḷava. 215) vacanato āpattiyeva ^b^āpattādhikaraṇaṃ^eb^. ‘‘Yā saṅghassa kiccayatā karaṇīyatā apalokanakammaṃ ñattikammaṃ ñattidutiyakammaṃ ñatticatutthakamma’’nti (cūḷava. 215) evamāgataṃ catubbidhaṃ saṅghakiccaṃ ^b^kiccādhikaraṇa^eb^nti veditabbaṃ. Sesamettha uttānameva.</p>
              <p>[03]^b^16^eb^^b^.^eb^ Chaṭṭhe ^b^apākaṭanāmo^eb^ti ‘‘selo, kūṭadanto’’tiādinā anabhiññāto. ^b^Yena vā kāraṇenā^eb^ti hetumhi idaṃ karaṇavacanaṃ. Hetuattho hi kiriyākāraṇaṃ, na karaṇaṃ viya kiriyattho, tasmā nānappakāraguṇavisesādhigamatthā idha upasaṅkamanakiriyāti ‘‘annena vasati, ajjhenena vasatī’’tiādīsu viya hetuatthamevetaṃ karaṇavacanaṃ yuttaṃ, na karaṇatthaṃ tassa ayujjamānattāti vuttaṃ ‘‘yena vā kāraṇenā’’ti. Avibhāgato satataṃ pavattitaniratisayasāduvipulāmatarasasaddhammaphalatāya sāduphalaniccaphalitamahārukkhena bhagavā upamito. Sāduphalūpabhogādhippāyaggahaṇeneva hi rukkhassa sāduphalatā gahitāti. ^b^Upasaṅkamī^eb^ti upasaṅkanto. Sampattakāmatāya hi kiñci ṭhānaṃ gacchanto taṃtaṃpadesātikkamanena upasaṅkami, upasaṅkantoti ca vattabbataṃ labhati. Tenāha ^b^‘‘gatoti vuttaṃ hotī’’^eb^ti, upagatoti attho. ^b^Upasaṅkamitvā^eb^ti pubbakālakiriyāniddesoti āha ^b^‘‘upasaṅkamanapariyosānadīpana’’^eb^nti. ^b^Tato^eb^ti yaṃ ṭhānaṃ patto ‘‘upasaṅkamī’’ti vutto, tato upagataṭṭhānato.</p>
              <p>[03]^b^Yathā khamanīyādīni pucchanto^eb^ti yathā bhagavā ‘‘kacci te, brāhmaṇa, khamanīyaṃ, kacci yāpanīya’’ntiādinā khamanīyādīni pucchanto tena brāhmaṇena saddhiṃ samappavattamodo ahosi pubbabhāsitāya, evaṃ sopi brāhmaṇo tadanukaraṇena bhagavatā saddhiṃ samappavattamodo ahosīti yojanā. Taṃ pana samappavattamodataṃ upamāya dassetuṃ ^b^‘‘sītodakaṃ viyā’’^eb^tiādi vuttaṃ. Tattha ^b^sammodita^eb^nti saṃsanditaṃ. ^b^Ekībhāva^eb^nti sammodanakiriyāya samānataṃ. ^b^Khamanīya^eb^nti ‘‘idaṃ catucakkaṃ navadvāraṃ sarīrayantaṃ dukkhabahulatāya sabhāvato dussahaṃ, kacci khamituṃ sakkuṇeyya’’nti ^a^M2.0014^ea^ pucchati. ^b^Yāpanīya^eb^nti āhārādippaṭibaddhavuttikaṃ cirappabandhasaṅkhātāya yāpanāya kacci yāpetuṃ sakkuṇeyyaṃ. Sīsarogādiābādhābhāvena ^b^kacci appābādhaṃ^eb^. Dukkhajīvikābhāvena ^b^kacci appātaṅkaṃ^eb^. Taṃtaṃkiccakaraṇe uṭṭhānasukhatāya ^b^kacci lahuṭṭhānaṃ^eb^. Tadanurūpabalayogato ^b^kacci balaṃ^eb^^a^V2.0013^ea^. Sukhavihārasambhavena ^b^kacci phāsuvihāro^eb^ atthīti sabbattha kacci-saddaṃ yojetvā attho veditabbo.</p>
              <p>[03]Balappattā pīti ^b^pīti^eb^yeva. Taruṇapīti ^b^pāmojjaṃ^eb^. Sammodaṃ janeti karotīti sammodanīkaṃ, tadeva ^b^sammodanīyaṃ^eb^. Sammoditabbato sammodanīyanti imaṃ pana atthaṃ dassetuṃ ^b^‘‘sammodituṃ yuttabhāvato’’^eb^ti āha. ^b^Saritabbabhāvato^eb^ti anussaritabbabhāvato. ‘‘Saraṇīya’’nti vattabbe dīghaṃ katvā ^b^‘‘sāraṇīya’’^eb^nti vuttaṃ. ^b^Suyyamānasukhato^eb^ti āpāthagatamadhurataṃ āha, ^b^anussariyamānasukhato^eb^ti vimaddaramaṇīyataṃ. ^b^Byañjanaparisuddhatāyā^eb^ti sabhāvaniruttibhāvena tassā kathāya vacanacāturiyamāha. ^b^Atthaparisuddhatāyā^eb^ti atthassa nirupakkilesataṃ. ^b^Anekehi pariyāyehī^eb^ti anekehi kāraṇehi.</p>
              <p>[03]Atidūrāccāsannappaṭikkhepena nātidūraṃ naccāsannaṃ nāma gahitaṃ, taṃ pana avakaṃsato ubhinnaṃ pasāritahatthāsaṅghaṭṭanena daṭṭhabbaṃ. ^b^Gīvaṃ pasāretvā^eb^ti gīvaṃ parivaṭṭanavasena pasāretvā.</p>
              <p>[03]^b^Etadavocā^eb^ti etaṃ ‘‘ko nu kho, bhante, hetū’’tiādipucchāvacanaṃ avoca. Teneva ‘‘etadavocā’’ti padaṃ uddharitvā ^b^duvidhā hi pucchā^eb^tiādinā pucchāvibhāgaṃ dasseti. Tattha agāre niyutto agāriko, tassa pucchā ^b^agārikapucchā^eb^. Agārikato añño anagāriko pabbajjūpagato, tassa pucchā ^b^anagārikapucchā^eb^. Kiñcāpi aññattha ‘‘janako hetu, paggāhako paccayo. Asādhāraṇo hetu, sādhāraṇo paccayo. Sabhāgo hetu, asabhāgo paccayo. Pubbakāliko hetu, sahapavatto paccayo’’tiādinā hetupaccayā vibhajja vuccanti. Idha pana ‘‘cattāro kho, bhikkhave, mahābhūtā hetu cattāro mahābhūtā paccayo rūpakkhandhassa paññāpanāyā’’tiādīsu (ma. ni. 3.86) viya hetupaccayasaddā samānatthāti dassento ^b^‘‘ubhayampetaṃ kāraṇavevacanamevā’’^eb^ti āha. ^b^Visamacariyā^eb^ti bhāvanapuṃsakaniddeso.</p>
              <p>[03]^b^Abhikkantā^eb^ti ^a^M2.0015^ea^ atikkantā, vigatāti atthoti āha ^b^‘‘khaye dissatī’’^eb^ti. Tathā hi ‘‘nikkhanto paṭhamo yāmo’’ti upari vuttaṃ. ^b^Abhikkantataro^eb^ti ativiya kantataro manoramo, tādiso ca sundaro bhaddako nāma hotīti āha ^b^‘‘sundare dissatī’’^eb^ti. ^b^Ko^eb^ti devanāgayakkhagandhabbādīsu ko katamo? ^b^Me^eb^ti mama. ^b^Pādānī^eb^ti pāde. ^b^Iddhiyā^eb^ti imāya evarūpāya deviddhiyā. ^b^Yasasā^eb^ti iminā edisena parivārena paricchedena ca. ^b^Jala^eb^nti vijjotamāno. ^b^Abhikkantenā^eb^ti ativiya kantena kamanīyena abhirūpena. ^b^Vaṇṇenā^eb^ti chavivaṇṇena ^a^V2.0014^ea^ sarīravaṇṇanibhāya. ^b^Sabbā obhāsayaṃ disā^eb^ti dasa disā pabhāsento, cando viya sūriyo viya ca ekobhāsaṃ ekālokaṃ karontoti gāthāya attho. ^b^Abhirūpe^eb^ti uḷārarūpe sampannarūpe.</p>
              <p>[03]‘‘Coro, coro; sappo, sappo’’tiādīsu ^b^bhaye āmeḍitaṃ^eb^. ‘‘Vijjha, vijjha; pahara, paharā’’tiādīsu ^b^kodhe^eb^. ‘‘Sādhu, sādhū’’tiādīsu (ma. ni. 327.saṃ. ni. 2.127; 3.35; 5.1085) ^b^pasaṃsāyaṃ^eb^. ‘‘Gaccha, gaccha; lunāhi, lunāhī’’tiādīsu ^b^turite^eb^. ‘‘Āgaccha, āgacchā’’tiādīsu ^b^kotūhale^eb^. ‘‘Buddho, buddhoti cintento’’tiādīsu (bu. vaṃ. 2.44) ^b^acchare^eb^. ‘‘Abhikkamathāyasmanto, abhikkamathāyasmanto’’tiādīsu ^b^hāse^eb^. ‘‘Kahaṃ ekaputtaka, kahaṃ ekaputtakā’’tiādīsu (ma. ni. 2.353; saṃ. ni. 2.63) ^b^soke^eb^. ‘‘Aho sukhaṃ, aho sukha’’ntiādīsu (udā. 20; dī. ni. 3.305; cūḷava. 332) ^b^pasāde^eb^. ^b^Ca^eb^-saddo avuttasamuccayatto. Tena garahāasammānādīnaṃ saṅgaho daṭṭhabbo. Tattha ‘‘pāpo, pāpo’’tiādīsu ^b^garahāyaṃ^eb^. ‘‘Abhirūpaka, abhirūpakā’’tiādīsu ^b^asammāne^eb^ daṭṭhabbaṃ.</p>
              <p>[03]Nayidaṃ āmeḍitavasena dvikkhattuṃ vuttaṃ, atha kho atthadvayavasenāti dassento ^b^‘‘atha vā’’^eb^tiādimāha. ‘‘Abhikkanta’’nti vacanaṃ apekkhitvā napuṃsakavasena vuttaṃ, taṃ pana bhagavato vacanaṃ dhammassa desanāti katvā tathā vuttaṃ ^b^‘‘bhoto gotamassa dhammadesanā’’^eb^ti. Dutiyapadepi eseva nayo. ^b^Dosanāsanato^eb^ti rāgādikilesavidhamanato. ^b^Guṇādhigamanato^eb^ti sīlādiguṇānaṃ sampāpanato. Ye guṇe desanā adhigameti, tesu padhānabhūte tāva dassetuṃ ^b^‘‘saddhājananato paññājananato’’^eb^ti vuttaṃ. Saddhāpamukhā hi lokiyā guṇā, paññāpamukhā lokuttarā ^a^M2.0016^ea^.</p>
              <p>[03]Sīlādiatthasampattiyā ^b^sātthato,^eb^ sabhāvaniruttisampattiyā ^b^sabyañjanato^eb^. Suviññeyyasaddappayogatāya ^b^uttānapadato,^eb^ saṇhasukhumabhāvena duviññeyyatthatāya ^b^gambhīratthato^eb^. Siniddhamudumadhurasaddappayogatāya ^b^kaṇṇasukhato,^eb^ vipulavisuddhapemanīyatthatāya ^b^hadayaṅgamato^eb^. Mānātimānavidhamanena ^b^anattukkaṃsanato,^eb^ thambhasārambhanimmaddanena ^b^aparavambhanato^eb^. Hitādhippāyappavattiyā paresaṃ rāgapariḷāhādivūpasamanena ^b^karuṇāsītalato,^eb^ kilesandhakāravidhamanena ^b^paññāvadātato^eb^. Karavīkarutamañjutāya ^b^āpātharamaṇīyato,^eb^ pubbāparāviruddhasuvisuddhatthatāya ^b^vimaddakkhamato^eb^. Āpātharamaṇīyatāya ^b^evaṃ suyyamānasukhato,^eb^ vimaddakkhamatāya hitajjhāsayappavattitatāya ca ^b^vīmaṃsiyamānahitato^eb^^a^V2.0015^ea^. ^b^Evamādīhī^eb^ti ^b^ādi^eb^-saddena saṃsāracakkanivattanato, saddhammacakkappavattanato, micchāvādavigamanato, sammāvādapatiṭṭhāpanato, akusalamūlasamuddharaṇato, kusalamūlasaṃropanato, apāyadvārapidhānato, saggamokkhadvāravivaraṇato, pariyuṭṭhānavūpasamanato, anusayasamugghātanatoti evamādīnaṃ saṅgaho daṭṭhabbo.</p>
              <p>[03]^b^Adhomukhaṭṭhapita^eb^nti kenaci adhomukhaṃ ṭhapitaṃ. ^b^Heṭṭhāmukhajāta^eb^nti sabhāveneva heṭṭhāmukhajātaṃ. ^b^Uparimukha^eb^nti uddhaṃmukhaṃ. ^b^Ugghāṭeyyā^eb^ti vivaṭaṃ kareyya. ^b^Hatthe gahetvā^eb^ti ‘‘puratthābhimukho uttarābhimukho vā gacchā’’tiādīni avatvā hatthe gahetvā ‘‘nissandehaṃ esa maggo, evaṃ gaccheyyā’’ti vadeyya. ^b^Kāḷapakkhacātuddasī^eb^ti kāḷapakkhe cātuddasī.</p>
              <p>[03]^b^Nikkujjitaṃ^eb^ ādheyyassa anādhārabhūtaṃ bhājanaṃ ādhārabhāvāpādanavasena ^b^ukkujjeyya^eb^. Heṭṭhāmukhajātatāya ^b^saddhammavimukhaṃ,^eb^ adhomukhaṭhapitatāya ^b^asaddhamme patita^eb^nti evaṃ padadvayaṃ yathārahaṃ yojetabbaṃ, na yathāsaṅkhyaṃ. Kāmaṃ kāmacchandādayopi paṭicchādakā nīvaraṇabhāvato, micchādiṭṭhi pana savisesaṃ paṭicchādikā satte micchābhinivesanavasenāti āha ^b^‘‘micchādiṭṭhigahanapaṭicchanna’’^eb^nti. Tenāha bhagavā ‘‘micchādiṭṭhiparamāhaṃ, bhikkhave, vajjaṃ vadāmī’’ti (a. ni. 1.310). Sabbo apāyagāmimaggo ^b^kummaggo^eb^ ‘‘kucchito maggo’’ti katvā. Sammādiṭṭhiādīnaṃ ujupaṭipakkhatāya micchādiṭṭhiādayo aṭṭha micchattadhammā ^b^micchāmaggo^eb^. Teneva hi tadubhayappaṭipakkhataṃ sandhāya ^b^‘‘saggamokkhamaggaṃ āvikarontenā’’^eb^ti vuttaṃ. Sappiādisannissayo padīpo ^a^M2.0017^ea^ na tathā ujjalo, yathā telasannissayoti ^b^telapajjotaggahaṇaṃ.^eb^^b^Etehi pariyāyehī^eb^ti etehi nikkujjitukkujjanappaṭicchannavivaraṇādiupamopamitabbākārehi.</p>
              <p>[03]^b^Pasannakāra^eb^nti pasannehi kātabbaṃ sakkāraṃ. ^b^Saraṇa^eb^nti paṭisaraṇaṃ. Tenāha ^b^‘‘parāyaṇa’’^eb^nti. Parāyaṇabhāvo ca anatthanisedhanena atthasampaṭipādanena ca hotīti āha ^b^‘‘aghassa, tātā, hitassa ca vidhātā’’^eb^ti. ^b^Aghassā^eb^ti dukkhatoti vadanti, pāpatoti pana attho yutto. Nissakke cetaṃ sāmivacanaṃ. Ettha ca nāyaṃ gami-saddo nī-saddādayo viya dvikammako, tasmā yathā ‘‘ajaṃ gāmaṃ netī’’ti vuccati, evaṃ ‘‘bhagavantaṃ saraṇaṃ gacchāmī’’ti vattuṃ na sakkā. ‘‘Saraṇanti gacchāmī’’ti pana vattabbaṃ. Iti-saddo cettha luttaniddiṭṭho. Tassa cāyamattho – gamanañca tadadhippāyena bhajanaṃ jānanaṃ vāti dassento ^b^‘‘iti iminā adhippāyenā’’^eb^tiādimāha. Tattha ^b^bhajāmī^eb^tiādīsu purimassa purimassa pacchimaṃ pacchimaṃ atthavacanaṃ. ^b^Bhajanaṃ^eb^ vā saraṇādhippāyena upasaṅkamanaṃ. ^b^Sevanaṃ^eb^ santikāvacaratā. ^b^Payirupāsanaṃ^eb^ vattappaṭivattakaraṇena upaṭṭhānanti ^a^V2.0016^ea^ evaṃ sabbathāpi anaññasaraṇataṃyeva dīpeti. ‘‘Gacchāmī’’ti padassa bujjhāmīti ayamattho kathaṃ labbhatīti āha ^b^‘‘yesaṃ hī’’^eb^tiādi.</p>
              <p>[03]^b^Adhigatamagge sacchikatanirodhe^eb^ti padadvayenapi phalaṭṭhā eva dassitā, na maggaṭṭhāti te dassento ^b^‘‘yathānusiṭṭhaṃ paṭipajjamāne cā’’^eb^ti āha. Nanu ca kalyāṇaputhujjanopi yathānusiṭṭhaṃ paṭipajjatīti vuccatīti? Kiñcāpi vuccati, nippariyāyena pana maggaṭṭhā eva tathā vattabbā, na itare sammattaniyāmokkamanābhāvato. Tathā hi te eva vuttā ^b^‘‘apāyesu apatamāne dhāretī’’^eb^ti. Sammattaniyāmokkamanena hi apāyavinimuttisambhavo. ^b^Akkhāyatī^eb^ti ettha ^b^iti^eb^-saddo ādyattho, pakārattho vā. Tena ‘‘yāvatā, bhikkhave, dhammā saṅkhatā vā asaṅkhatā vā, virāgo tesaṃ aggamakkhāyatī’’ti (itivu. 90; a. ni. 4.34) suttapadaṃ saṅgaṇhāti, ^b^‘‘vitthāro’’^eb^ti vā iminā. Ettha ca ariyamaggo niyyānikatāya, nibbānaṃ tassa tadatthasiddhihetutāyāti ubhayameva nippariyāyena dhammoti vutto. Nibbānañhi ārammaṇapaccayabhūtaṃ labhitvā ariyamaggo tadatthasiddhiyā saṃvattati, tathāpi yasmā ariyaphalānaṃ ‘‘tāya saddhāya avūpasantāyā’’tiādivacanato maggena ^a^M2.0018^ea^ samucchinnānaṃ kilesānaṃ paṭippassaddhippahānakiccatāya niyyānānuguṇatāya niyyānapariyosānatāya ca. Pariyattidhammassa pana niyyānikadhammasamadhigamahetutāyāti iminā pariyāyena vuttanayena dhammabhāvo labbhati eva. Svāyamattho pāṭhāruḷho evāti dassento ^b^‘‘na kevala’’^eb^ntiādimāha.</p>
              <p>[03]Kāmarāgo bhavarāgoti evamādibhedo sabbopi rāgo virajjati pahīyati etenāti ^b^rāgavirāgo^eb^ti ^b^maggo kathito^eb^. Ejāsaṅkhātāya taṇhāya antonijjhānalakkhaṇassa sokassa ca taduppattiyaṃ sabbaso parikkhīṇattā ^b^anejamasokanti phalaṃ kathitaṃ. Appaṭikūla^eb^nti avirodhadīpanato kenaci aviruddhaṃ, iṭṭhaṃ paṇītanti vā attho. Paguṇarūpena pavattitattā, pakaṭṭhaguṇavibhāvanato vā ^b^paguṇaṃ^eb^. Sabbadhammakkhandhā kathitāti yojanā.</p>
              <p>[03]^b^Diṭṭhisīlasaṅghātenā^eb^ti ‘‘yāyaṃ diṭṭhi ariyā niyyānikā niyyāti takkarassa sammā dukkhakkhayāya, tathārūpāya diṭṭhiyā diṭṭhisāmaññagato viharatī’’ti (dī. ni. 3.324, 357; ma. ni. 1.492; 3.54; a. ni. 6.12; pari. 274) evaṃ ^a^V2.0017^ea^ vuttāya diṭṭhiyā, ‘‘yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni, tathārūpehi sīlehi sīlasāmaññagato viharatī’’ti (dī. ni. 3.324; ma. ni. 1.492; 3.54; a. ni. 6.12; pari. 274) ca evaṃ vuttānaṃ sīlānañca saṃhatabhāvena, diṭṭhisīlasāmaññenāti attho. ^b^Saṃhato^eb^ti ghaṭito, sametoti attho. Ariyapuggalā hi yattha katthaci dūre ṭhitāpi attano guṇasāmaggiyā saṃhatā eva. ^b^Aṭṭha ca puggala dhammadasā te^eb^ti te purisayugavasena cattāropi puggalavasena aṭṭheva ariyadhammassa paccakkhadassāvitāya dhammadasā. Tīṇi vatthūni saraṇanti gamanena tikkhattuṃ gamanena ca ^b^tīṇi saraṇagamanāni^eb^. ^b^Paṭivedesī^eb^ti attano hadayagataṃ vācāya pavedesi.</p>
              <p>[03]Saraṇagamanassa visayappabhedaphalasaṃkilesabhedānaṃ viya kattuvibhāvanā tattha kosallāya hotīti saraṇagamanesu atthakosallatthaṃ ^b^‘‘saraṇaṃ, saraṇagamanaṃ, yo ca saraṇaṃ gacchati, saraṇagamanappabhedo, saraṇagamanaphalaṃ, saṃkileso, bhedoti ayaṃ vidhi veditabbo’’^eb^ti ^a^M2.0019^ea^ vuttaṃ tena vinā saraṇagamanasseva asambhavato. Kasmā panettha vodānaṃ na gahitaṃ, nanu vodānavibhāvanāpi tattha kosallāya hotīti? Saccametaṃ, taṃ pana saṃkilesaggahaṇena atthato dīpitaṃ hotīti na gahitaṃ. Yāni hi nesaṃ saṃkilesakāraṇāni aññāṇādīni, tesaṃ sabbena sabbaṃ anuppannānaṃ anuppādanena, uppannānañca pahānena vodānaṃ hotīti.</p>
              <p>[03]Hiṃsatthassa dhātusaddassa vasenetaṃ padaṃ daṭṭhabbanti ^b^‘‘hiṃsatīti saraṇa’’^eb^nti vatvā taṃ pana hiṃsanaṃ kesaṃ, kathaṃ, kassa vāti codanaṃ sodhento ^b^‘‘saraṇagatāna’’^eb^ntiādimāha. Tattha ^b^bhaya^eb^nti vaṭṭabhayaṃ. ^b^Santāsa^eb^nti cittutrāsaṃ. Teneva cetasikadukkhassa gahitattā ^b^dukkha^eb^nti kāyikaṃ dukkhaṃ. ^b^Duggatiparikilesa^eb^nti duggatipariyāpannaṃ sabbampi dukkhaṃ. Tayidaṃ sabbaṃ parato ^b^phalakathāya^eb^ āvi bhavissati. ^b^Eta^eb^nti saraṇanti padaṃ. Evaṃ avisesato saraṇasaddassa padatthaṃ dassetvā idāni visesato dassetuṃ ^b^‘‘atha vā’’^eb^tiādi vuttaṃ. ^b^Hite pavattanenā^eb^ti ‘‘sampannasīlā, bhikkhave, viharathā’’tiādinā (ma. ni. 1.64, 69) atthe niyojanena. ^b^Ahitā nivattanenā^eb^ti ‘‘pāṇātipātassa kho pāpako vipāko abhisamparāya’’ntiādinā ādīnavadassanādimukhena anatthato nivattanena. ^b^Bhayaṃ hiṃsatī^eb^ti hitāhitesu appavattippavattihetukaṃ byasanaṃ appavattikaraṇena vināseti buddho. ^b^Bhavakantārā uttāraṇena^eb^ maggasaṅkhāto dhammo. Itaro assāsadānena sattānaṃ bhayaṃ hiṃsatīti yojanā. ^b^Kārāna^eb^nti dānavasena pūjāvasena ca upanītānaṃ sakkārānaṃ. ^b^Vipulaphalappaṭilābhakaraṇena^eb^ sattānaṃ bhayaṃ hiṃsati saṅgho anuttaradakkhiṇeyyabhāvatoti adhippāyo. ^b^Imināpi pariyāyenā^eb^ti imināpi vibhajitvā vuttena kāraṇena.</p>
              <p>[03]‘‘Sammāsambuddho ^a^V2.0018^ea^ bhagavā, svākkhāto dhammo, suppaṭipanno saṅgho’’ti evaṃ pavatto tattha ratanattaye pasādo tappasādo, tadeva rattanattayaṃ garu etassāti taggaru, tabbhāvo taggarutā, tappasādo ca taggarutā ca tappasādataggarutā. Tāhi ^b^tappasādataggarutāhi^eb^. Vidhutadiṭṭhivicikicchāsammohāssaddhiyāditāya ^b^vihatakileso^eb^. Tadeva ratanattayaṃ parāyaṇaṃ gati tāṇaṃ leṇanti evaṃ pavattiyā ^b^tapparāyaṇatākārappavatto cittuppādo^eb^^a^M2.0020^ea^^b^saraṇagamanaṃ^eb^ saraṇanti gacchati etenāti. ^b^Taṃsamaṅgī^eb^ti tena yathāvuttacittuppādena samannāgato. ^b^Evaṃ upetī^eb^ti evaṃ bhajati sevati payirupāsati, evaṃ vā jānāti bujjhatīti evamattho veditabbo.</p>
              <p>[03]Ettha ca pasādaggahaṇena lokiyasaraṇagamanamāha. Tañhi pasādappadhānaṃ. Garutāgahaṇena lokuttaraṃ. Ariyā hi ratanattayaguṇābhiññatāya pāsāṇacchattaṃ piya garuṃ katvā passanti, tasmā tappasādena vikkhambhanavasena vihatakileso, taggarutāya samucchedavasenāti yojetabbaṃ agāravakaraṇahetūnaṃ samucchindanato. Tapparāyaṇatā panettha taggatikatāti tāya catubbidhampi vakkhamānaṃ saraṇagamanaṃ gahitanti daṭṭhabbaṃ. Avisesena vā pasādagarutā jotitāti pasādaggahaṇena aveccappasādassa itarassa ca gahaṇaṃ, tathā garutāgahaṇenāti ubhayenapi ubhayaṃ saraṇagamanaṃ yojetabbaṃ.</p>
              <p>[03]Maggakkhaṇe ijjhatīti yojanā. ^b^Nibbānārammaṇaṃ hutvā^eb^ti etena atthato catusaccādhigamo eva lokuttarasaraṇagamananti dasseti. Tattha hi nibbānadhammo sacchikiriyābhisamayavasena, maggadhammo bhāvanābhisamayavasena paṭivijjhiyamānoyeva saraṇagamanattaṃ sādheti, buddhaguṇā pana sāvakagocarabhūtā pariññābhisamayavasena, tathā ariyasaṅghaguṇā. Tenāha ^b^‘‘kiccato sakalepi ratanattaye ijjhatī’’^eb^ti. Ijjhantañca saheva ijjhati, na lokiyaṃ viya paṭipāṭiyā asammohappaṭivedhena paṭividdhattāti adhippāyo. Ye pana vadanti ‘‘na saraṇagamanaṃ nibbānārammaṇaṃ hutvā pavattati, maggassa adhigatattā pana adhigatameva hoti ekaccānaṃ tevijjādīnaṃ lokiyavijjādayo viyā’’ti, tesaṃ lokiyameva saraṇagamanaṃ siyā, na lokuttaraṃ, tañca ayuttaṃ duvidhassapi icchitabbattā.</p>
              <p>[03]^b^Ta^eb^nti lokiyasaraṇagamanaṃ. ^b^Saddhāpaṭilābho^eb^ ‘‘sammāsambuddho bhagavā’’tiādinā. ^b^Saddhāmūlikā^eb^ti yathāvuttasaddhāpubbaṅgamā. ^b^Sammādiṭṭhi^eb^ buddhasubuddhataṃ, dhammasudhammataṃ, saṅghasuppaṭipattiñca lokiyāvabodhavaseneva sammā ñāyena dassanato. ^b^Saddhāmūlikā ca sammādiṭṭhī^eb^ti etena saddhūpanissayā yathāvuttalakkhaṇā paññā lokiyasaraṇagamananti dasseti. Tenāha ^a^V2.0019^ea^^b^‘‘diṭṭhijukammanti vuccatī’’^eb^ti. Diṭṭhiyeva attano paccayehi uju karīyatīti katvā ^a^M2.0021^ea^, diṭṭhi vā uju karīyati etenāti ^b^diṭṭhijukammaṃ,^eb^ tathāpavatto cittuppādo. Evañca katvā ‘‘tapparāyaṇatākārappavatto cittuppādo’’ti idañca vacanaṃ samatthitaṃ hoti, saddhāpubbaṅgamasammādiṭṭhiggahaṇaṃ pana cittuppādassa tappadhānatāyāti daṭṭhabbaṃ. ^b^Saddhāpaṭilābho^eb^ti iminā mātādīhi ussāhitadārakādīnaṃ viya ñāṇavippayuttaṃ saraṇagamanaṃ dasseti, ^b^sammādiṭṭhī^eb^ti iminā ñāṇasampayuttaṃ saraṇagamanaṃ.</p>
              <p>[03]^b^Tayidaṃ^eb^ lokiyaṃ saraṇagamanaṃ. Attā sanniyyātīyati appīyati pariccajīyati etenāti ^b^attasanniyyātanaṃ,^eb^ yathāvuttaṃ diṭṭhijukammaṃ. Taṃ ratanattayaṃ parāyaṇaṃ paṭisaraṇaṃ etassāti tapparāyaṇo, puggalo cittuppādo vā, tassa bhāvo ^b^tapparāyaṇatā,^eb^ yathāvuttaṃ diṭṭhijukammameva. Saraṇanti adhippāyena sissabhāvaṃ antevāsikabhāvaṃ upagacchati etenāti ^b^sissabhāvūpagamanaṃ^eb^. Saraṇagamanādhippāyeneva paṇipatati etenāti ^b^paṇipāto^eb^. Sabbattha yathāvuttadiṭṭhijukammavaseneva attho veditabbo. ^b^Attapariccajana^eb^nti saṃsāradukkhanissaraṇatthaṃ attano atthabhāvassa pariccajanaṃ. Esa nayo sesesupi. ^b^Buddhādīnaṃyevā^eb^ti avadhāraṇaṃ attasanniyyātanādīsupi tattha tattha vattabbaṃ. Evañhi tadaññanivattanaṃ kataṃ hoti.</p>
              <p>[03]Evaṃ attasanniyyātanādīni ekena pakārena dassetvā idāni aparehipi pakārehi dassetuṃ ^b^‘‘apicā’’^eb^tiādi āraddhaṃ. Tena pariyāyantarehipi attasanniyyātanaṃ katameva hoti atthassa abhinnattāti dasseti. ^b^Āḷavakādīna^eb^nti ^b^ādi^eb^-saddena sātāgirihemavatādīnaṃ saṅgaho daṭṭhabbo. Nanu cete āḷavakādayo maggeneva āgatasaraṇagamanā, kathaṃ tesaṃ tapparāyaṇatāsaraṇagamanaṃ vuttanti? Maggenāgatasaraṇagamanehipi ‘‘so ahaṃ vicarissāmi…pe… sudhammataṃ (saṃ. ni. 1.246; su. ni. 194). Te mayaṃ vicarissāma, gāmā gāmaṃ nagā nagaṃ…pe… sudhammata’’nti (su. ni. 182) ca tehi tapparāyaṇatākārassa paveditattā tathā vuttaṃ.</p>
              <p>[03]^b^So panesa ñāti…pe… vasenā^eb^ti ettha ñātivasena, bhayavasena, ācariyavasena, dakkhiṇeyyavasenāti paccekaṃ ‘‘vasenā’’ti padaṃ yojetabbaṃ. Tattha ^b^ñātivasenā^eb^ti ñātibhāvavasena. Evaṃ sesesupi ^a^M2.0022^ea^. ^b^Dakkhiṇeyyapaṇipātenā^eb^ti dakkhiṇeyyatāhetukena paṇipatanenāti attho. ^b^Itarehī^eb^ti ñātibhāvādivasappavattehi tīhi paṇipātehi. ^b^Itarehī^eb^tiādinā saṅkhepato vuttamatthaṃ vitthārato dassetuṃ ^b^‘‘tasmā’’^eb^tiādi vuttaṃ. ^b^Vandatī^eb^ti paṇipātassa lakkhaṇavacanaṃ ^a^V2.0020^ea^. ^b^Evarūpa^eb^nti diṭṭhadhammikaṃ sandhāya vadati. Samparāyikañhi niyyānikaṃ vā aniyyānikaṃ vā anusāsaniṃ paccāsīsanto dakkhiṇeyyapaṇipātameva karotīti adhippāyo. ^b^Saraṇagamanappabhedo^eb^ti saraṇagamanavibhāgo.</p>
              <p>[03]Ariyamaggo eva lokuttaraṃ saraṇagamananti āha ^b^‘‘cattāri sāmaññaphalāni vipākaphala’’^eb^nti. ^b^Sabbadukkhakkhayo^eb^ti sakalassa vaṭṭadukkhassa anuppādanirodho. ^b^Eta^eb^nti ‘‘cattāri ariyasaccāni, sammappaññāya passatī’’ti (dha. pa. 190) evaṃ vuttaṃ ariyasaccānaṃ dassanaṃ.</p>
              <p>[03]^b^Niccato anupagamanādivasenā^eb^ti niccanti aggahaṇādivasena. ^b^Aṭṭhāna^eb^nti hetuppaṭikkhepo. ^b^Anavakāso^eb^ti paccayappaṭikkhepo. Ubhayenapi kāraṇameva paṭikkhipati. ^b^Ya^eb^nti yena kāraṇena. ^b^Diṭṭhisampanno^eb^ti maggadiṭṭhiyā samannāgato sotāpanno. ^b^Kañci saṅkhāra^eb^nti catubhūmakesu saṅkhatasaṅkhāresu ekasaṅkhārampi. ^b^Niccato upagaccheyyā^eb^ti niccoti gaṇheyya. ^b^Sukhato upagaccheyyā^eb^ti ‘‘ekantasukhī attā hoti arogo paraṃ maraṇā’’ti (dī. ni. 1.76, 79) evaṃ attadiṭṭhivasena sukhato gāhaṃ sandhāyetaṃ vuttaṃ. Diṭṭhivippayuttacittena pana ariyasāvako pariḷāhavūpasamanatthaṃ mattahatthiparitāsito viya cokkhabrāhmaṇo ukkārabhūmiṃ kañci saṅkhāraṃ sukhato upagacchati. Attavāre kasiṇādipaññattisaṅgahatthaṃ ‘‘saṅkhāra’’nti avatvā ^b^‘‘kañci dhamma’’^eb^nti vuttaṃ. Imesupi ṭhānesu catubhūmakavaseneva paricchedo veditabbo tebhūmakavaseneva vā. Yaṃ yañhi puthujjano gāhavasena gaṇhāti, tato tato ariyasāvako gāhaṃ viniveṭheti.</p>
              <p>[03]^b^Mātara^eb^ntiādīsu janikā ^b^mātā,^eb^ janako ^b^pitā,^eb^ manussabhūto khīṇāsavo ^b^arahā^eb^ti adhippeto. Kiṃ pana ariyasāvako aññaṃ jīvitā voropeyyāti? Etampi aṭṭhānaṃ, puthujjanabhāvassa pana mahāsāvajjabhāvadassanatthaṃ ariyabhāvassa ca phaladassanatthaṃ evaṃ vuttaṃ. ^b^Paduṭṭhacitto^eb^ti vadhakacittena paduṭṭhacitto. ^b^Lohitaṃ uppādeyyā^eb^ti jīvamānakasarīre ^a^M2.0023^ea^ khuddakamakkhikāya pivanamattampi lohitaṃ uppādeyya. ^b^Saṅghaṃ bhindeyyā^eb^ti samānasaṃvāsakaṃ samānasīmāyaṃ ṭhitaṃ saṅghaṃ ‘‘kammena uddesena voharanto anussāvanena salākaggāhenā’’ti (pari. 458) evaṃ vuttehi pañcahi kāraṇehi bhindeyya. ^b^Aññaṃ satthāra^eb^nti aññaṃ titthakaraṃ ‘‘ayaṃ me satthā’’ti evaṃ gaṇheyyāti ^b^netaṃ ṭhānaṃ vijjatī^eb^ti attho.</p>
              <p>[03]^b^Na te^eb^^a^V2.0021^ea^^b^gamissanti apāya^eb^nti te buddhaṃ saraṇaṃ gatā tannimittaṃ apāyaṃ na gamissanti, devakāyaṃ pana paripūressantīti attho. ^b^Dasahi ṭhānehī^eb^ti dasahi kāraṇehi. ^b^Adhigaṇhantī^eb^ti adhibhavanti.</p>
              <p>[03]^b^Velāmasuttādivasenā^eb^ti ettha ‘‘karīsassa catutthabhāgappamāṇānaṃ caturāsītisahassasaṅkhānaṃ suvaṇṇapātirūpiyapātikaṃsapātīnaṃ yathākkamaṃ rūpiyasuvaṇṇahiraññapūrānaṃ sabbālaṅkārappaṭimaṇḍitānaṃ caturāsītiyā hatthisahassānaṃ, caturāsītiyā assasahassānaṃ, caturāsītiyā rathasahassānaṃ, caturāsītiyā dhenusahassānaṃ, caturāsītiyā kaññāsahassānaṃ, caturāsītiyā pallaṅkasahassānaṃ, caturāsītiyā vatthakoṭisahassānaṃ, aparimāṇassa ca khajjabhojjādibhedassa āhārassa pariccajanavasena sattamāsādhikāni satta saṃvaccharāni nirantaraṃ pavattavelāmamahādānato ekassa sotāpannassa dinnadānaṃ mahapphalataraṃ. Tato sataṃ sotāpannānaṃ dinnadānato ekassa sakadāgāmino, tato ekassa anāgāmino, tato ekassa arahato, tato ekassa paccekabuddhassa, tato sammāsambuddhassa, tato buddhappamukhassa saṅghassa dinnadānaṃ mahapphalataraṃ, tato cātuddisaṃ saṅghaṃ uddissa vihārakaraṇaṃ, tato saraṇagamanaṃ mahapphalatara’’nti imamatthaṃ pakāsentassa ^b^velāmasuttassa^eb^ (a. ni. 9.20) vasena. Vuttañhetaṃ ‘‘yaṃ, gahapati, velāmo brāhmaṇo dānaṃ adāsi mahādānaṃ, yo ekaṃ diṭṭhisampannaṃ bhojeyya, idaṃ tato mahapphalatara’’ntiādi (a. ni. 9.20). ^b^Velāmasuttādī^eb^ti ^b^ādi^eb^-saddena ^b^aggappasādasuttā^eb^dīnaṃ (a. ni. 4.34; itivu. 90) saṅgaho daṭṭhabbo.</p>
              <p>[03]^b^Aññāṇaṃ^eb^ vatthuttayassa guṇānaṃ ajānanaṃ tattha sammoho, ‘‘buddho nu kho, na nu kho’’tiādinā vicikicchā ^b^saṃsayo. Micchāñāṇaṃ^eb^ tassa guṇānaṃ aguṇabhāvaparikappanena viparītaggāho. ^b^Ādi^eb^-saddena anādarāgāravādīnaṃ ^a^M2.0024^ea^ saṅgaho. ^b^Na mahājutika^eb^nti na ujjalaṃ, aparisuddhaṃ apariyodātanti attho. ^b^Na mahāvipphāra^eb^nti anuḷāraṃ. ^b^Sāvajjo^eb^ti diṭṭhitaṇhādivasena sadoso. Lokiyaṃ saraṇagamanaṃ sikkhāsamādānaṃ viya aggahitakālaparicchedaṃ jīvitapariyantameva hoti, tasmā tassa khandhabhedena bhedoti āha ^b^‘‘anavajjo kālakiriyāyā’’^eb^ti. ^b^So^eb^ti anavajjo saraṇagamanabhedo. Satipi anavajjatte iṭṭhaphalopi na hotīti āha ^b^‘‘aphalo’’^eb^ti. Kasmā? ^b^Avipākattā^eb^. Na hi taṃ akusalanti.</p>
              <p>[03]^b^Ko upāsako^eb^ti sarūpapucchā, tasmā ‘‘kiṃlakkhaṇo upāsako’’ti vuttaṃ hoti. ^b^Kasmā^eb^ti hetupucchā. Tena kena pavattinimittena upāsakasaddo tasmiṃ puggale niruḷhoti dasseti ^a^V2.0022^ea^. Tenāha ^b^‘‘kasmā upāsakoti vuccatī’’^eb^ti. Saddassa abhidheyyo pavattinimittaṃ tadatthassa tabbhāvakāraṇaṃ. ^b^Kimassa sīla^eb^nti kīdisaṃ assa upāsakassa sīlaṃ, kittakena sīlenāyaṃ sīlasampanno nāma hotīti attho. ^b^Ko ājīvo^eb^ti ko assa sammāājīvo? So pana micchājīvassa parivajjanena hotīti sopi vibhajīyatīti. ^b^Kā vipattī^eb^ti kā sīlassa, ājīvassa vā vipatti. Anantarassa hi vidhi vā paṭisedho vāti. ^b^Kā sampatī^eb^ti etthāpi eseva nayo.</p>
              <p>[03]^b^Yo kocī^eb^ti khattiyādīsu yo koci. Tena saraṇagamanamevettha kāraṇaṃ, na jātiādivisesoti dasseti. ^b^Upāsanato^eb^ti teneva saraṇagamanena tattha ca sakkaccakiriyāya ādaragāravabahumānādiyogena payirupāsanato. ^b^Veramaṇiyo^eb^ti veraṃ vuccati pāṇātipātādidussīlyaṃ, tassa maṇanato hananato vināsanato veramaṇiyo, pañca viratiyo viratippadhānattā tassa sīlassa. Tenevāha ^b^‘‘paṭivirato hotī’’^eb^ti.</p>
              <p>[03]^b^Micchāvaṇijjā^eb^ti na sammāvaṇijjā ayuttavaṇijjā asāruppavaṇijjā. ^b^Pahāyā^eb^ti akaraṇeneva pajahitvā. ^b^Dhammenā^eb^ti dhammato anapetena. Tena aññampi adhammikaṃ jīvikaṃ paṭikkhipati. ^b^Samenā^eb^ti avisamena. Tena kāyavisamādiduccaritaṃ vajjetvā kāyasamādinā sucaritena ājīvaṃ dasseti. ^b^Satthavaṇijjā^eb^ti āyudhabhaṇḍaṃ katvā vā kāretvā vā yathākataṃ ^a^M2.0025^ea^ vā paṭilabhitvā tassa vikkayo. ^b^Sattavaṇijjā^eb^ti manussavikkayo. ^b^Maṃsavaṇijjā^eb^ti sūnakārādayo viya migasūkarādike posetvā maṃsaṃ sampādetvā vikkayo. ^b^Majjavaṇijjā^eb^ti yaṃ kiñci majjaṃ yojetvā tassa vikkayo. ^b^Visavaṇijjā^eb^ti visaṃ yojetvā visaṃ gahetvā vā tassa vikkayo. Tattha satthavaṇijjā paroparodhanimittatāya akaraṇīyā vuttā. Sattavaṇijjā abhujissabhāvakaraṇato, maṃsavisavaṇijjā vadhahetuto, majjavaṇijjā pamādaṭṭhānato.</p>
              <p>[03]^b^Tassevā^eb^ti pañcaveramaṇilakkhaṇassa sīlassa ceva pañcamicchāvaṇijjālakkhaṇassa ājīvassa ca. ^b^Vipattī^eb^ti bhedo pakopo ca. ^b^Yāyā^eb^ti yāya paṭipattiyā. ^b^Caṇḍālo^eb^ti upāsakacaṇḍālo. ^b^Mala^eb^nti upāsakamalaṃ. ^b^Paṭikuṭṭho^eb^ti upāsakanihīno. Buddhādīsu kammakammaphalesu ca saddhāvipariyāyo assaddhiyaṃ micchādhimokkho, yathāvuttena assaddhiyena samannāgato ^b^assaddho^eb^. Yathāvuttasīlavipattiājīvavipattivasena ^b^dussīlo^eb^. ‘‘Iminā diṭṭhādinā idaṃ nāma maṅgalaṃ hotī’’ti – evaṃ bālajanaparikappitakotūhalasaṅkhātena diṭṭhasutamutamaṅgalena samannāgato ^b^kotūhalamaṅgaliko. Maṅgalaṃ paccetī^eb^ti diṭṭhamaṅgalādibhedaṃ maṅgalameva pattiyāyati. ^b^No kamma^eb^nti ^a^V2.0023^ea^ kammassakataṃ no pattiyāyati. ^b^Ito bahiddhā^eb^ti ito sabbaññubuddhasāsanato bahiddhā bāhirakasamaye. ^b^Dakkhiṇeyyaṃ pariyesatī^eb^ti duppaṭipannaṃ dakkhiṇārahasaññī gavesati. ^b^Pubbakāraṃ karotī^eb^ti dānamānanādikaṃ kusalakiriyaṃ paṭhamataraṃ karoti. Ettha ca dakkhiṇeyyapariyesanapubbakāre ekaṃ katvā pañca dhammā veditabbā.</p>
              <p>[03]Vipattiyaṃ vuttavipariyāyena ^b^sampatti^eb^ veditabbā. Ayaṃ pana viseso – catunnampi parisānaṃ ratijananaṭṭhena upāsakova ratanaṃ ^b^upāsakaratanaṃ^eb^. Guṇasobhākittisaddasugandhatāhi upāsakova padumaṃ ^b^upāsakapadumaṃ^eb^. Tathā ^b^upāsakapuṇḍarīko^eb^.</p>
              <p>[03]^b^Ādimhī^eb^ti ādiatthe. ^b^Koṭiya^eb^nti pariyantakoṭiyaṃ. ^b^Vihāraggenā^eb^ti ovarakakoṭṭhāsena, ‘‘imasmiṃ gabbhe vasantānaṃ idaṃ nāma phalaṃ pāpuṇātī’’tiādīnā taṃ taṃ vasanaṭṭhānakoṭṭhāsenāti attho. ^b^Ajjata^eb^nti ajja icceva attho.</p>
              <p>[03]^b^Pāṇehi^eb^^a^M2.0026^ea^^b^upeta^eb^nti iminā tassa saraṇagamanassa āpāṇakoṭikataṃ dassento ^b^‘‘yāva me jīvitaṃ pavattatī’’^eb^tiādīni vatvā puna jīvitenapi taṃ vatthuttayaṃ paṭipūjento saraṇagamanaṃ rakkhāmīti uppannaṃ tassa brāhmaṇassa adhippāyaṃ vibhāvento ^b^‘‘ahañhī’’^eb^tiādimāha. ^b^Pāṇehi upeta^eb^nti hi yāva me pāṇā dharanti, tāva saraṇaṃ upetaṃ. Upento ca na vācāmattena na ekavāraṃ cittuppādamattena, atha kho pāṇānaṃ pariccajanavasenapi yāvajīvaṃ upetanti evamettha attho veditabbo.</p>
              <p>[03]^b^17-19^eb^^b^.^eb^ Sattame ^b^jāṇussoṇī^eb^ti netaṃ tassa mātāpitūhi kataṃ nāmaṃ, apica kho ṭhānantarappaṭilābhaladdhanti dassento āha ^b^‘‘jāṇussoṇīti ṭhānantaraṃ kirā’’^eb^tiādi. ^b^Ekaṃ ṭhānantara^eb^nti ekaṃ purohitaṭṭhānaṃ. Uṇhīsāadikakudhabhaṇḍehi saddhiṃ laddhaṃ tathā cassa raññā dinnanti vadanti. Tenāha ^b^‘‘rañño santike ca laddhajāṇussoṇisakkārattā’’^eb^ti. Sesamettha uttānameva. Aṭṭhamanavamesu natthi vattabbaṃ.</p>
              <p>[03]^b^20-21^eb^^b^.^eb^ Dasame ^b^dunnikkhitta^eb^nti duṭṭhu nikkhittaṃ padapaccābhaṭṭhaṃ katvā manasi ṭhapitaṃ. Pajjati ñāyati attho etenāti ^b^padaṃ,^eb^ atthaṃ byañjayati pakāsetīti ^b^byañjanaṃ,^eb^ padameva. Tenevāha ^b^‘‘uppaṭipāṭiyā…pe… byañjananti vuccatī’’^eb^ti. Padasamudāyabyatirekena visuṃ pāḷi nāma ^a^V2.0024^ea^ natthīti āha ^b^‘‘ubhayametaṃ pāḷiyāva nāma’’^eb^nti. Pakaṭṭhānañhi vacanappabandhānaṃ āḷiyeva pāḷīti vuccati. Sesamettha ekādasamañca uttānatthameva.</p>
              <p>[06]Adhikaraṇavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>3. Bālavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^22-24^eb^^b^.^eb^ Tatiyassa paṭhamadutiyatatiyāni uttānatthāneva.</p>
              <p>[03]^b^25^eb^^b^.^eb^ Catutthe ^b^netabbo^eb^ti aññato āharitvā bodhetabbo, ñāpetabboti attho.</p>
              <p>[03]^b^27^eb^^b^.^eb^ Chaṭṭhe ^b^no cepi paṭicchādetvā karontī^eb^ti pāṇātipātādīni karonto sacepi appaṭicchādetvā karonti. ^b^Paṭicchannamevā^eb^ti viññūhi garahitabbabhāvato ^a^M2.0027^ea^ paṭicchādanārahattā paṭicchannamevāti vuccati. Avīciādayo padesavisesā tatthūpapannā sattā ca nirayaggahaṇena gahitāti āha ^b^‘‘nirayoti sahokāsakā khandhā’’^eb^ti. Tiracchānayoni nāma visuṃ padesaviseso natthīti āha ^b^‘‘tiracchānayoniyaṃ khandhāva labbhantī’’^eb^ti.</p>
              <p>[03]^b^31^eb^^b^.^eb^ Dasame attho phalaṃ tadadhīnavuttitāya vaso etassāti ^b^atthavaso,^eb^ hetūti āha ^b^‘‘atthavaseti kāraṇānī’’^eb^ti. ^b^Araññavanapatthānī^eb^ti araññalakkhaṇappattāni vanapatthāni. Vanapattha-saddo hi saṇḍabhūte rukkhasamūhepi vattatīti araññaggahaṇaṃ. Vanīyati vivekakāmehi bhajīyati, vanute vā te attasampattiyā vasanatthāya yācanto viya hotīti vanaṃ, patiṭṭhahanti ettha vivekakāmā yathādhippetavisesādhigamenāti patthaṃ, vanesu patthaṃ gahanaṭṭhāne senāsanaṃ ^b^vanapatthaṃ. Kiñcāpī^eb^ti anujānanasambhāvanatthe nipāto. Kiṃ anujānāti? Nippariyāyato araññabhāvaṃ gāmato bahi araññanti. Tenāha ^b^‘‘nippariyāyenā’’^eb^tiādi. Kiṃ sambhāveti? Āraññakaṅganipphādakattaṃ. Yañhi āraññakaṅganipphādakaṃ, taṃ visesato araññanti vattabbanti. Tenāha ^b^‘‘yaṃ taṃ pañcadhanusatika’’^eb^ntiādi. ^b^Nikkhamitvā bahi indakhīlā^eb^ti indakhīlato bahi nikkhamitvā, tato bahi paṭṭhāyāti attho. ^b^Bahi indakhīlā^eb^ti vā yattha dve tīṇi indakhīlāni, ^a^V2.0025^ea^ tattha bahiddhā indakhīlato paṭṭhāya. Yattha taṃ natthi, tadarahaṭṭhānato paṭṭhāyāti vadanti. ^b^Gāmanta^eb^nti gāmasamīpaṃ. ^b^Anupacāraṭṭhāna^eb^nti niccakiccavasena na upacaritabbaṭṭhānaṃ. Tenāha ^b^‘‘yattha na kasīyati na vapīyatī’’^eb^ti.</p>
              <p>[03]^b^Attano ca diṭṭhadhammasukhavihāra^eb^nti etena satthā attano vivekābhiratiṃ pakāseti. Tattha diṭṭhadhammo nāma ayaṃ paccakkho attabhāvo, sukhavihāro nāma catunnaṃ iriyāpathavihārānaṃ phāsutā. Ekakassa hi araññe antamaso uccāravassāvakiccaṃ upādāya sabbe iriyāpathā phāsukā honti, tasmā diṭṭhadhamme sukhavihāraṃ ^b^diṭṭhadhammasukhavihāra^eb^nti evaṃ vā ettha attho daṭṭhabbo.</p>
              <p>[03]^b^Pacchimañca janataṃ anukampamāno^eb^ti kathaṃ araññavāsena pacchimā janatā anukampitā hoti? Saddhāpabbajitā hi kulaputtā bhagavato araññavāsaṃ ^a^M2.0028^ea^ disvā ‘‘bhagavāpi nāma araññasenāsanāni na muñcati, yassa nevatthi pariññātabbaṃ na pahātabbaṃ na bhāvetabbaṃ na sacchikātabbaṃ, kimaṅgaṃ pana maya’’nti cintetvā tattha vasitabbameva maññissanti, evaṃ khippameva dukkhassantakarā bhavissanti. Evaṃ pacchimā janatā anukampitā hoti. Etamatthaṃ dassento āha ^b^‘‘pacchime mama sāvake anukampanto’’^eb^ti.</p>
              <p>[03]^b^32^eb^^b^.^eb^ Ekādasame vijjaṃ bhajantīti ^b^vijjābhāgiyā,^eb^ vijjābhāge vijjākoṭṭhāse vattantītipi ^b^vijjābhāgiyā. Padaṃ pacchindatī^eb^ti maggacittassa patiṭṭhaṃ upacchindati, maggacittaṃ patiṭṭhāpetuṃ na detīti attho. ^b^Ubbaṭṭetvā^eb^ti samucchedavasena samūlaṃ uddharitvā. ^b^Aṭṭhasu ṭhānesū^eb^ti buddhādīsu aṭṭhasu ṭhānesu. ^b^Rāgassa khayavirāgenā^eb^ti rāgassa khayasaṅkhātena virāgena, rāgassa anuppattidhammatāpādanenāti vuttaṃ hoti.</p>
              <p>[06]Bālavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>4. Samacittavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^33^eb^^b^.^eb^ Catutthassa ^a^V2.0026^ea^ paṭhame bhavanti ettha patiṭṭhahantīti bhūmi, asappurisānaṃ bhūmi ^b^asappurisabhūmi. Sappurisabhūmiyampi^eb^ eseva nayo. Kataṃ na jānātīti ^b^akataññū,^eb^ asamatthasamāsoyaṃ gamakattā ‘‘asūriyapassā’’tiādīsu viya. Tenāha ^b^‘‘kataṃ na jānātī’’^eb^ti. ^b^Akatavedī^eb^ti etthāpi eseva nayo. ^b^Pākaṭaṃ katvā na jānātī^eb^ti ‘‘idañcidañca mayhaṃ iminā kata’’nti saṅghamajjhagaṇamajjhādīsu pākaṭaṃ katvā na jānāti, na pakāsetīti vuttaṃ hoti. ^b^Upaññāta^eb^nti thomanāvasena upagantvā ñātaṃ. Tenāha ^b^‘‘vaṇṇita’’^eb^ntiādi.</p>
              <p>[03]^b^34^eb^^b^.^eb^ Dutiye vassasataparimāṇamāyu assāti ^b^vassasatāyuko,^eb^ vassasatāyukatañca vassasatāyukakāle jātasseva hoti, nāññassāti āha ^b^‘‘vassasatāyukakāle jāto’’^eb^ti. Vassasataṃ jīvati sīlenāti ^b^vassasatajīvī. Vassasata^eb^nti ca accantasaṃyoge upayogavacanaṃ. Tenāha ^b^‘‘sakalaṃ vassasataṃ jīvanto’’^eb^ti. Mātāpitūnaṃ mātāva bahūpakāratarāti tassāyeva padhānabhāvena paṭikātabbattā dakkhiṇaṃ aṃsakūṭaṃ vadanti. ^b^Hadayalohitaṃ pāyetvā^eb^ti khīraṃ sandhāya ^a^M2.0029^ea^ vadati. Lohitañhi khīrabhāvena pariṇāmaṃ gacchati. ^b^Tyāssā^eb^ti te assa. Sesamettha uttānameva.</p>
              <p>[03]^b^35^eb^^b^.^eb^ Tatiye ^b^tenupasaṅkamī^eb^ti ettha yenādhippāyena so brāhmaṇo bhagavantaṃ upasaṅkami, taṃ pākaṭaṃ katvā dassetuṃ ^b^‘‘so hi brāhmaṇo’’^eb^tiādimāha. ^b^Virajjhanapañha^eb^nti yaṃ pañhaṃ puṭṭho virajjhitvā kathesi, aviparītaṃ katvā sampādetuṃ na sakkoti, tādisaṃ pañhanti attho. ^b^Ubhatokoṭikaṃ pañha^eb^nti ubhohi koṭīhi yuttaṃ pañhaṃ. ‘‘Kiṃvādī bhavaṃ gotamo’’ti hi puṭṭho ‘‘kiriyavādimhī’’ti vā vadeyya ‘‘akiriyavādimhī’’ti vā, tasmā imassa pañhassa vissajjane ‘‘kiriyavādimhī’’ti ekā koṭi, ‘‘akiriyavādimhī’’ti dutiyāti koṭidvayayutto ayaṃ pañho. ^b^Uggilitu^eb^nti dve koṭiyo mocetvā kathetuṃ asakkonto bahi nīharituṃ atthato apanetuṃ na sakkhissati. Dve koṭiyo mocento hi taṃ bahi nīharati nāma. ^b^Niggilitu^eb^nti pucchāya dosaṃ datvā hāretuṃ asakkonto pavesetuṃ na sakkhissati. Tattha dosaṃ datvā hārento hi gilitvā viya adassanaṃ gamento paveseti nāma. ^b^Kiṃladdhiko^eb^ti kiṃddiṭṭhiko. Vadanti etenāti vādo, diṭṭhi. Ko vādo etassāti ^b^kiṃvādī. Kimakkhāyī^eb^ti kimabhidhāyī, kīdisī dhammakathā. Tenāha ^b^‘‘kiṃ nāma…pe… pucchatī’’^eb^ti. Sesamettha uttānameva.</p>
              <p>[03]^b^36^eb^^b^.^eb^ Catutthe ^a^V2.0027^ea^ dakkhiṇaṃ arahantīti ^b^dakkhiṇeyyā^eb^. Āhunaṃ vuccati dānaṃ, taṃ arahantīti ^b^āhuneyyā^eb^.</p>
              <p>[03]^b^37^eb^^b^.^eb^ Pañcame kathamayaṃ migāramātā nāma jātāti āha ^b^‘‘sā hī’’^eb^tiādi. ^b^Sabbajeṭṭhakassa puttassā^eb^ti attano puttesu sabbapaṭhamaṃ jātassa puttassa. ^b^Ayyakaseṭṭhinova samānanāmakattā^eb^ti migāraseṭṭhinā eva sadisanāmakattā. Tassā kira sabbajeṭṭhassa puttassa nāmaggahaṇadivase ayyakassa migāraseṭṭhisseva nāmaṃ akaṃsu. ^b^Anibaddhavāso hutvā^eb^ti ekasmiṃyeva vihāre nibaddhavāso ahutvā. ^b^Dhuvaparibhogānī^eb^ti niyataparibhogāni. Nanu bhagavā kadāci cārikampi pakkamati, kathaṃ tāni senāsanāni dhuvaparibhogena paribhuñjīti āha ^b^‘‘utuvassaṃ cārikaṃ caritvāpī’’^eb^tiādi. Tattha ^b^utuvassa^eb^nti hemantagimhe sandhāya vadati. ^b^Maggaṃ ṭhapetvā^eb^ti therassa āgamanamaggaṃ ṭhapetvā. ^b^Uṇhavalāhakā^eb^ti uṇhautuno ^a^M2.0030^ea^ paccayabhūtameghamālāsamuṭṭhāpakā devaputtā. Tesaṃ kira tathācittuppādasamakālameva yathicchitaṃ ṭhānaṃ uṇhaṃ pharamānā, valāhakamālā nātibahalā ito cito nabhaṃ chādentī vidhāvati. Esa nayo ^b^sītavalāhakavassavalāhakāsu. Abbhavalāhakā^eb^ pana devatā sītuṇhavassehi vinā kevalaṃ abbhapaṭalasseva samuṭṭhāpakā veditabbā. Kevalaṃ vā vātasseva, teneva devatā vātavalāhakā.</p>
              <p>[03]Ettha ca yaṃ vassāne ca sisire ca abbhaṃ uppajjati, taṃ utusamuṭṭhānaṃ pākatikameva. Yaṃ pana abbhamhiyeva atiabbhaṃ sattāhampi candasūriye chādetvā ekandhakāraṃ karoti, yañca cittavesākhamāsesu abbhaṃ, taṃ devatānubhāvena uppannaṃ abbhanti veditabbaṃ. Yo ca tasmiṃ tasmiṃ utumhi uttaradakkhiṇādipakativāto hoti, ayaṃ utusamuṭṭhāno. Vātepi vanarukkhakkhandhādippadālano ativāto nāma atthi. Ayañceva, yo ca aññopi akālavāto, ayañca devatānubhāvena nibbatto. Yaṃ gimhāne uṇhaṃ, taṃ utusamuṭṭhānikaṃ pākatimeva. Yaṃ pana uṇhepi atiuṇhaṃ sītakāle ca uppannaṃ uṇhaṃ, taṃ devatānubhāvena nibbattaṃ. Yaṃ vassāne ca hemante ca sītaṃ hoti, taṃ utusamuṭṭhānameva. Yaṃ pana sītepi atisītaṃ, gimhe ca uppannaṃ sītaṃ, taṃ devatānubhāvena nibbattaṃ. Yaṃ vassike cattāro māse vassaṃ, taṃ utusamuṭṭhānameva, yaṃ pana vasseyeva ativassaṃ, yañca cittavesākhamāsesu vassaṃ, taṃ devatānubhāvena nibbattaṃ.</p>
              <p>[03]Tatridaṃ vatthu – eko kira vassavalāhakadevaputto tagarakūṭavāsikhīṇāsavattherassa santikaṃ gantvā vanditvā aṭṭhāsi. Thero – ‘‘kosi tva’’nti pucchi. Ahaṃ, bhante, vassavalāhako devaputtoti ^a^V2.0028^ea^. Tumhākaṃ kira cittena devo vassatīti? Āma, bhanteti. Passitukāmā mayanti. Temissatha, bhanteti. Meghasīsaṃ vā gajjitaṃ vā na paññāyati, kathaṃ temissāmāti? Bhante, amhākaṃ cittena devo vassati, tumhe paṇṇasālaṃ pavisathāti. Sādhu devaputtāti pāde dhovitvā paṇṇasālaṃ pāvisi. Devaputto tasmiṃ pavisanteyeva ekaṃ gītaṃ gāyitvā hatthaṃ ukkhipi, samantā tiyojanaṭṭhānaṃ ekameghaṃ ahosi. Thero aḍḍhatinto paṇṇasālaṃ paviṭṭhoti.</p>
              <p>[03]Kāmaṃ ^a^M2.0031^ea^ heṭṭhā vuttāpi devatā cātumahārājikāva, tā pana tena tena visesena vatvā idāni tadaññe paṭhamabhūmike kāmāvacaradeve sāmaññato gaṇhanto ^b^‘‘cātumahārājikā’’^eb^ti āha. Dhataraṭṭhavirūḷhakavirūpakkhakuverasaṅkhātā cattāro mahārājāno etesanti ^b^cātumahārājikā,^eb^ te sinerussa pabbatassa vemajjhe honti. Tesu pabbataṭṭhakāpi atthi ākāsaṭṭhakāpi. Tesaṃ paramparā cakkavāḷapabbataṃ pattā. Khiḍḍāpadosikā manopadosikā candimā devaputto sūriyo devaputtoti ete sabbepi cātumahārājikadevalokaṭṭhā eva.</p>
              <p>[03]^b^Tāvatiṃsā^eb^ti tāvatiṃsānaṃ devānaṃ nāmaṃ, tepi atthi pabbataṭṭhakā, atthi ākāsaṭṭhakā, tesaṃ paramparā cakkavāḷapabbataṃ pattā. Tathā ^b^yāmā^eb^dīnaṃ. Ekadevalokepi hi devānaṃ paramparā cakkavāḷapabbataṃ appattā nāma natthi. Tattha maghena māṇavena saddhiṃ macalagāme kālaṃ katvā tettiṃsa sahapuññakārino ettha nibbattāti taṃ sahacāritaṃ ṭhānaṃ tettiṃsaṃ, tadeva tāvatiṃsaṃ, taṃ nivāso etesanti tāvatiṃsāti vadanti. Yasmā pana sesacakkavāḷesupi chakāmāvacaradevalokā atthi. Vuttampi cetaṃ ‘‘sahassaṃ cātumahārājikānaṃ sahassaṃ tāvatiṃsāna’’nti (a. ni. 3.81). Tasmā nāmapaṇṇattiyevesā tassa devalokassāti veditabbā. Dukkhato yātā apayātāti ^b^yāmā^eb^. Attano sirisampattiyā tusaṃ itā gatāti ^b^tusitā^eb^. Nimmāne rati etesanti ^b^nimmānaratino^eb^. ^b^Vasavattī devatā^eb^ti paranimmitavasavattino devā. Paranimmitesu bhogesu vasaṃ vattentīti ^b^paranimmitavasavattino^eb^.</p>
              <p>[03]Brūhito parivuddho tehi tehi jhānādīhi visiṭṭhehi guṇehīti brahmā. Vaṇṇavantatāya ceva dīghāyukatāya ca brahmapārisajjādīhi mahanto brahmāti ^b^mahābrahmā^eb^. Tassa parisāyaṃ bhavā paricārikāti ^b^brahmapārisajjā^eb^. Tasseva purohitaṭṭhāne ṭhitāti ^b^brahmapurohitā^eb^. Ābhassarehi parittā ābhā etesanti ^b^parittābhā^eb^. Appamāṇā ābhā etesanti ^b^appamāṇābhā^eb^. Dīpikāya acci viya etesaṃ sarīrato ābhā chijjitvā chijjitvā patantī viya sarati vissaratīti ^b^ābhassarā,^eb^ yathāvuttappabhāya ābhāsanasīlā vā ^b^ābhassarā. Subhā^eb^ti sobhanā pabhā. ^b^Subhā^eb^ti hi ^a^V2.0029^ea^ ekagghanā niccalā sarīrābhā vuccati ^a^M2.0032^ea^, sā parittā subhā etesanti ^b^parittasubhā^eb^. Appamāṇā subhā etesanti ^b^appamāṇasubhā^eb^. Subhena okiṇṇā vikiṇṇā, subhena sarīrappabhāvaṇṇena ekagghanā suvaṇṇamañjūsāya ṭhapitasampajjalitakañcanapiṇḍasassirikāti ^b^subhakiṇṇā^eb^. Tattha sobhanāya pabhāya kiṇṇā subhākiṇṇāti vattabbe bhā-saddassa rassattaṃ antima ṇa-kārassa ha-kārañca katvā ^b^‘‘subhakiṇhā’’^eb^ti vuttaṃ. Vipulaphalā vehapphalā. ^b^Vipulaphalā^eb^ti ca vipulasantasukhavaṇṇādiphalā. Appakena kālena attano ṭhānaṃ na vijahantīti ^b^avihā^eb^. Kenaci na tapanīyāti ^b^atappā^eb^. Akicchena sukhena passitabbā manuññarūpatāyāti ^b^sudassā^eb^. Suparisuddhadassanatāya sammā passanti sīlenāti ^b^sudassī^eb^. Ukkaṭṭhasampattīhi yogato natthi etesaṃ kaniṭṭhā sampattīti ^b^akaniṭṭhā^eb^.</p>
              <p>[03]^b^Kāyasakkhīhī^eb^ti nāmakāyena desanāya sampaṭicchanavasena sakkhibhūtehi. ^b^Halāhala^eb^nti kolāhalaṃ. ^b^Mahaggatacittenā^eb^ti catutthajjhānapādakena abhiññācittena.</p>
              <p>[03]Nanu ca ‘‘ajjhattanti kāmabhavo, bahiddhāti rūpārūpabhavo’’ti ca ayuttametaṃ? Yasmiñhi bhave sattā bahutaraṃ kālaṃ vasanti, so nesaṃ ajjhattaṃ. Yasmiñca appataraṃ kālaṃ vasanti, so nesaṃ bahiddhāti vattuṃ yuttaṃ. Rūpārūpabhave ca sattā cirataraṃ vasanti, appataraṃ kāmabhave, tasmā ‘‘ajjhattanti kāmabhavo, bahiddhāti rūpārūpabhavo’’ti kasmā vuttanti āha ^b^‘‘kiñcāpī’’^eb^tiādi. ^b^Catutthameva koṭṭhāsa^eb^nti vivaṭṭaṭṭhāyisaṅkhātaṃ catutthaṃ asaṅkhyeyyakappaṃ. ^b^Itaresū^eb^ti saṃvaṭṭasaṃvaṭṭaṭṭhāyivivaṭṭasaṅkhātesu tīsu asaṅkhyeyyakappesu. ^b^Ālayo^eb^ti saṅgo. ^b^Patthanā^eb^ti ‘‘kathaṃ nāma tatrūpapannā bhavissāmā’’ti abhipatthanā. ^b^Abhilāso^eb^ti tatrūpapajjitukāmatā. ^b^Tasmā^eb^tiādinā yathāvuttamatthaṃ nigameti.</p>
              <p>[03]Etthāyaṃ adhippāyo – kassacipi kilesassa avikkhambhitattā kenacipi pakārena vikkhambhanamattenapi avimutto kāmabhavo ajjhattaggahaṇassa attānaṃ adhikicca uddissa pavattaggāhassa visesapaccayoti ajjhattaṃ nāma. Tattha bandhanaṃ ajjhattasaṃyojanaṃ, tena saṃyutto ^b^ajjhattasaṃyojano^eb^. Tabbipariyāyato ^b^bahiddhāsaṃyojano^eb^ti.</p>
              <p>[03]Chandarāgavaseneva ^a^M2.0033^ea^ ajjhattasaṃyojanaṃ bahiddhāsaṃyojanañca puggalaṃ dassetvā idāni orambhāgiyauddhambhāgiyasaṃyojanavasenapi dassetuṃ ^b^‘‘orambhāgiyāni vā’’^eb^tiādimāha. Oraṃ vuccati kāmadhātu, paṭisandhiyā paccayabhāvena taṃ oraṃ bhajantīti ^b^orambhāgiyāni^eb^. Tattha ca kammunā ^a^V2.0030^ea^ vipākaṃ sattena ca dukkhaṃ saṃyojentīti ^b^saṃyojanāni,^eb^ sakkāyadiṭṭhivicikicchāsīlabbataparāmāsakāmarāgapaṭighā. Uddhaṃ vuccati rūpārūpadhātu, vuttanayenetaṃ uddhaṃ bhajantīti ^b^uddhambhāgiyāni,^eb^ saṃyojanāni. Rūparāgārūparāgamānuddhaccāvijjā. Atha vā orambhāgo vuccati kāmadhātu rūpārūpabhavato heṭṭhābhūtattā, tatrūpapattiyā paccayabhāvato orambhāgassa hitānīti ^b^orambhāgiyāni^eb^ yathā ‘‘vacchāyogo duhako’’ti. Uddhambhāgo nāma mahaggatabhāvo, tassa hitāni ^b^uddhambhāgiyāni^eb^. Pādesu baddhapāsāṇo viya pañcorambhāgiyasaṃyojanāni heṭṭhā ākaḍḍhamānākārāni honti. Hatthehi gahitarukkhasākhā viya pañcuddhambhāgiyasaṃyojanāni upari ākaḍḍhamānākārāni. Yesañhi sakkāyadiṭṭhiādīni appahīnāni, te bhavaggepi nibbatte etāni ākaḍḍhitvā kāmabhaveyeva pātenti, tasmā etāni pañca gacchantaṃ vārenti, gataṃ puna ānenti. Rūparāgādīni pañca gacchantaṃ na vārenti, āgantuṃ pana na denti.</p>
              <p>[03]Asamucchinnesu orambhāgiyasaṃyojanesu laddhapaccayesu uddhambhāgiyāni saṃyojanāni agaṇanūpagāni hontīti labbhamānānampi puthujjanānaṃ vasena avibhajitvā ariyānaṃ yogavasena vibhajitukāmo ^b^‘‘ubhayampi ceta’’^eb^ntiādimāha. Tattha ^b^vaṭṭanissitamahājanassā^eb^ti puthujjane sandhāya vadati. ^b^Dvedhā paricchinno^eb^ti kāmasugatirūpārūpabhavavasena dvīhi pakārehi paricchinno.</p>
              <p>[03]^b^Vacchakasālopamaṃ^eb^ uttānatthameva. Opammasaṃsandane pana kassaci kilesassa avikkhambhitattā, kathañcipi avimutto kāmabhavo ajjhattaggahaṇassa visesapaccayattā, imesaṃ sattānaṃ abbhantaraṭṭhena ^b^anto^eb^ nāma. Rūpārūpabhavo tabbipariyāyato ^b^bahi^eb^ nāma. Tathā hi yassa orambhāgiyāni saṃyojanāni appahīnāni, so ajjhattasaṃyojano vutto. Yassa tāni pahīnāni, so bahiddhāsaṃyojano. Tasmā anto asamucchinnabandhanatāya bahi ca pavattamānabhavaṅgasantānatāya ^b^antobaddho bahisayito^eb^^a^M2.0034^ea^ nāma. Nirantarappavattabhavaṅgasantānavasena hi sayitavohāro. Kāmaṃ nesaṃ bahibandhanampi asamucchinnaṃ, antobandhanassa pana mūlatāya evaṃ vuttaṃ. Tenāha ^b^‘‘saṃyojanaṃ pana tesaṃ kāmāvacarūpanibaddhamevā’’^eb^ti. Iminā nayena sesattayepi attho veditabbo.</p>
              <p>[03]^b^Ettāvatā ca kirā^eb^ti ^b^kira^eb^-saddo arucisaṃsūcanattho. Tenettha ācariyavādassa attano aruccanabhāvaṃ dīpeti. ‘‘Sīlavā’’ti anāmaṭṭhavisesasāmaññato sīlasaṅkhepena gahitaṃ, tañca catubbidhanti ācariyatthero ^b^‘‘catupārisuddhisīlaṃ uddisitvā’’^eb^ti āha. ^b^Tatthā^eb^ti catupārisuddhisīlesu. ^b^Jeṭṭhakasīla^eb^nti padhānasīlaṃ. ^b^Ubhayatthā^eb^ti uddesaniddesesu, niddese viya uddesepi ^a^V2.0031^ea^ pātimokkhasaṃvarova therena vutto ‘‘sīlavā’’ti vuttattāti adhippāyo. Sīlaggahaṇañhi pāḷiyaṃ pātimokkhasaṃvaravaseneva āgataṃ. Tenāha ^b^‘‘pātimokkhasaṃvaroyevā’’^eb^tiādi. Tattha avadhāraṇena itaresaṃ tiṇṇaṃ ekadesena pātimokkhantogadhabhāvaṃ dīpeti. Tathā hi anolokiyolokane ājīvahetu ca sikkhāpadavītikkame gilānapaccayassa apaccavekkhitaparibhoge ca āpatti vihitāti. ^b^Tīṇī^eb^ti indriyasaṃvarasīlādīni. ^b^Sīlanti vuttaṭṭhānaṃ nāma atthī^eb^ti sīlapariyāyena tesaṃ katthaci sutte gahitaṭṭhānaṃ nāma kiṃ atthi yathā ‘‘pātimokkhasaṃvaro’’ti? Ācariyassa sammukhatāya appaṭikkhipanto upacārena pucchanto viya vadati. Tenāha ^b^‘‘ananujānanto’’^eb^ti. ^b^Chadvārarakkhāmattakamevā^eb^ti tassa sallahukabhāvamāha cittādhiṭṭhānabhāvamattena paṭipākatikabhāvāpattito. Itaradvayepi eseva nayo. ^b^Paccayuppattimattaka^eb^nti phalena hetuṃ dasseti. Uppādanahetukā hi paccayānaṃ uppatti. ^b^Idamattha^eb^nti idaṃ payojanaṃ imassa paccayassa paribhuñjaneti adhippāyo. ^b^Nippariyāyenā^eb^ti iminā indriyasaṃvarādīni tīṇi padhānassa sīlassa paripālanavasena pavattiyā pariyāyasīlāni nāmāti dasseti. Idāni pātimokkhasaṃvarasseva padhānabhāvaṃ byatirekato anvayato ca upamāya vibhāvetuṃ ^b^‘‘yassā’’^eb^tiādimāha. Tattha ^b^so^eb^ pātimokkhasaṃvaro. ^b^Sesāni^eb^ indriyasaṃvarādīni.</p>
              <p>[03]^b^Pātimokkhasaṃvarasaṃvuto^eb^ti ^a^M2.0035^ea^ yo hi naṃ pāti rakkhati, taṃ mokkheti moceti āpāyikādīhi dukkhehīti pātimokkhanti laddhanāmena sikkhāpadasīlena pihitakāyavacīdvāro. So pana yasmā evaṃbhūto tena samannāgato nāma hoti, tasmā vuttaṃ ^b^‘‘pātīmokkhasaṃvarena samannāgato’’^eb^ti.</p>
              <p>[03]Aparo nayo – kilesānaṃ balavabhāvato, pāpakiriyāya ca sukarabhāvato, puññakiriyāya ca dukkarabhāvato bahukkhattuṃ apāyesu patanasīloti pātī, puthujjano. Aniccatāya vā bhavādīsu kammavegakkhitto ghaṭiyantaṃ viya anavaṭṭhānena paribbhamanato gamanato gamanasīloti pātī, maraṇavasena tamhi tamhi sattanikāye attabhāvassa pātanasīlo vā pātī, sattasantāno, cittameva vā. Taṃ pātiṃ saṃsāradukkhato mokkhetīti ^b^pātimokkhaṃ^eb^. Cittassa hi vimokkhena satto vimuttoti vuccati. Vuttañhi ‘‘cittavodānā visujjhantī’’ti, ‘‘anupādāya āsavehi cittaṃ vimutta’’nti (mahāva. 28) ca.</p>
              <p>[03]Atha vā avijjādinā hetunā saṃsāre patati gacchati pavattatīti pāti, ‘‘avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsarata’’nti ^a^V2.0032^ea^ (saṃ. ni. 2.124) hi vuttaṃ, tassa pātino sattassa taṇhādisaṃkilesattayato mokkho etenāti ^b^pātimokkho^eb^. ‘‘Kaṇṭhekāḷo’’tiādīnaṃ viyassa samāsasiddhi veditabbā.</p>
              <p>[03]Atha vā pāteti vinipāteti dukkheti pāti, cittaṃ. Vuttañhi –</p>
              <p>[22]‘‘Cittena nīyate loko, cittena parikassatī’’ti; (Saṃ. ni. 1.62);</p>
              <p>[07]Tassa pātino mokkho etenāti ^b^pātimokkho^eb^. Patati vā etena apāyadukkhe saṃsāradukkhe cāti pāti, taṇhādisaṃkileso. Vuttañhi –</p>
              <p>[22]‘‘Taṇhā janehi purisaṃ, (saṃ. ni. 1.56-57) taṇhādutiyo puriso’’ti (itivu. 15, 105; a. ni. 4.9) ca ādi;</p>
              <p>[07]Tato pātito mokkhoti ^b^pātimokkho^eb^.</p>
              <p>[03]Atha ^a^M2.0036^ea^ vā patati etthāti pāti, cha ajjhattikabāhirāni āyatanāni. Vuttañhi –</p>
              <p>[22]‘‘Chasu loko samuppanno, chasu kubbati santhava’’nti (saṃ. ni. 1.70; su. ni. 171);</p>
              <p>[07]Tato chājjhattikabāhirāyatanasaṅkhātato pātito mokkhoti ^b^pātimokkho^eb^.</p>
              <p>[03]Atha vā pāto vinipāto assa atthīti pātī, saṃsāro. Tato mokkhoti ^b^pātimokkho^eb^.</p>
              <p>[03]Atha vā sabbalokādhipatibhāvato dhammissaro bhagavā ‘‘patī’’ti vuccati, muccati etenāti mokkho, patino mokkho patimokkho tena paññattattāti, patimokkho eva ^b^pātimokkho^eb^. Sabbaguṇānaṃ vā mūlabhāvato uttamaṭṭhena pati ca so yathāvuttaṭṭhena mokkho cāti patimokkho, patimokkho eva ^b^pātimokkho^eb^. Tathā hi vuttaṃ ‘‘pātimokkhanti ādimetaṃ mukhametaṃ pamukhameta’’nti (mahāva. 135) vitthāro.</p>
              <p>[03]Atha ^a^V2.0033^ea^ vā pa-iti pakāre, atīti accantatthe nipāto, tasmā pakārehi accantaṃ mokkhetīti ^b^pātimokkho^eb^. Idañhi sīlaṃ sayaṃ tadaṅgavasena, samādhisahitaṃ paññāsahitañca vikkhambhanavasena, samucchedavasena ca accantaṃ mokkheti mocetīti ^b^pātimokkho^eb^. Pati pati mokkhoti vā patimokkho, tamhā tamhā vītikkamadosato paccekaṃ mokkhoti attho. Patimokkho eva ^b^pātimokkho^eb^. Mokkho vā nibbānaṃ, tassa mokkhassa patibimbabhūtoti patimokkho. Sīlasaṃvaro hi sūriyassa aruṇuggamanaṃ viya nibbānassa udayabhūto tappaṭibhāgo viya yathārahaṃ kilesanibbāpanato patimokkhaṃ, patimokkhaṃyeva ^b^pātimokkhaṃ^eb^.</p>
              <p>[03]Atha vā mokkhaṃ pati vattati, mokkhābhimukhanti vā patimokkhaṃ, patimokkhameva ^b^pātimokkha^eb^nti evamettha pātimokkhasaddassa attho veditabbo.</p>
              <p>[03]^b^Ācāragocarasampanno^eb^ti kāyikavācasikāvītikkamasaṅkhātena ācārena, navesiyādigocaratādisaṅkhātena gocarena sampanno, sampannāacāragocaroti ^a^M2.0037^ea^ attho. ^b^Appamattakesū^eb^ti parittakesu anāpattigamanīyesu. ‘‘Dukkaṭadubbhāsitamattesū’’ti apare. ^b^Vajjesū^eb^ti gārayhesu. Te pana ekantato akusalasabhāvā hontīti āha ^b^‘‘akusaladhammesū’’^eb^ti. ^b^Bhayadassī^eb^ti bhayato dassanasīlo, paramāṇumattampi vajjaṃ sineruppamāṇaṃ viya katvā bhāyanasīlo. ^b^Sammā ādiyitvā^eb^ti sammadeva sakkaccaṃ sabbasova ādiyitvā. ^b^Sikkhāpadesū^eb^ti niddhāraṇe bhummanti samudāyato avayavaniddhāraṇaṃ dassento ^b^‘‘sikkhāpadesu taṃ taṃ sikkhāpadaṃ samādiyitvā sikkhatī’’^eb^ti atthamāha, sikkhāpadameva hi samādātabbaṃ sikkhitabbañcāti adhippāyo. ^b^Yaṃ kiñci sikkhāpadesū^eb^ti sikkhākoṭṭhāsesu mūlapaññattianupaññattisabbatthapaññattipadesapaññattiādibhedaṃ yaṃ kiñci sikkhitabbaṃ. Yaṃ paṭipajjitabbaṃ pūretabbaṃ sīlaṃ, taṃ pana dvāravasena duvidhamevāti āha ^b^‘‘kāyikaṃ vā vācasikaṃ vā’’^eb^ti. Imasmiṃ atthavikappe ^b^sikkhāpadesū^eb^ti ādhāre bhummaṃ sikkhābhāgesu kassaci visuṃ aggahaṇato. Tenāha ^b^‘‘taṃ sabba’’^eb^nti.</p>
              <p>[03]^b^Aññataraṃ devaghaṭa^eb^nti aññataraṃ devanikāyaṃ. ^b^Āgāmī hotī^eb^ti paṭisandhivasena āgamanasīlo hoti. ^b^Āgantā^eb^ti etthāpi eseva nayo. ^b^Iminā aṅgenā^eb^ti iminā kāraṇena.</p>
              <p>[03]Sukkhavipassako yebhuyyena catudhātuvavatthānamukhena kammaṭṭhānābhinivesī hotīti āha ^b^‘‘sukkhavipassakassa dhātukammaṭṭhānikabhikkhuno’’^eb^ti. Vuttamevatthaṃ sampiṇḍetvā nigamento ^b^‘‘paṭhamena aṅgenā’’^eb^tiādimāha.</p>
              <p>[03]Cittassa ^a^V2.0034^ea^ sukhumabhāvo idha sukhamattabhāvamāpannena daṭṭhabboti āha ^b^‘‘sabbāpi hi tā’’^eb^tiādi. ^b^Tantivasenā^eb^ti kevalaṃ tantiṭṭhapanavasena, na pana therassa kassaci maggassa vā phalassa vā uppādanatthāya, nāpi sammāpaṭipattiyaṃ yojanatthāyāti adhippāyo.</p>
              <p>[03]^b^38^eb^^b^.^eb^ Chaṭṭhe ^b^mahākaccāno^eb^ti gihikāle ujjenirañño purohitaputto abhirūpo dassanīyo pāsādiko suvaṇṇavaṇṇo ca. Varaṇā nāma rukkho, tassa avidūre bhavattā nagarampi varaṇasaddena vuccatīti āha ^b^‘‘varaṇā nāma ekaṃ nagara’’^eb^nti. Dvandapadassa paccekaṃ abhisambandho hotīti ^a^M2.0038^ea^ hetusaddaṃ paccekaṃ yojetvā dassento ^b^‘‘kāmarāgābhinivesahetū’’^eb^tiādimāha. Hetusaddena sambandhe sati yo attho sambhavati, taṃ dassetuṃ ^b^‘‘idaṃ vuttaṃ hotī’’^eb^tiādimāha. Tattha ^b^kāmarāgena abhiniviṭṭhattā^eb^ti etena kāmarāgābhinivesahetūti imassa atthaṃ dīpeti, tathā ^b^vinibaddhattā^eb^tiādīhi kāmarāgavinibaddhahetūtiādīnaṃ. ^b^Tato mukho^eb^ti tadabhimukho. ^b^Māna^eb^nti āḷhakādimānabhaṇḍaṃ. Sesamettha uttānameva.</p>
              <p>[03]^b^39^eb^^b^.^eb^ Sattame ^b^madhurāya^eb^nti uttaramadhurāyaṃ. ^b^Gundāvane^eb^ti kaṇhagundāvane, kāḷapippalivaneti attho. ^b^Jarājiṇṇe^eb^ti jarāya jiṇṇe, na byādhiādīnaṃ vasena jiṇṇasadise nāpi akālikena jarāya abhibhūte. ^b^Vayovuddhe^eb^ti jiṇṇattā eva cassa vayovuddhippattiyā vuddhena sīlādivuddhiyā. ^b^Jātimahallake^eb^ti jātiyā mahantatāya cirarattatāya mahallake, na bhogaparivārādīhīti attho. ^b^Addhagate^eb^ti ettha ^b^addha^eb^-saddo dīghakālavācīti āha ^b^‘‘dīghakāladdhānaṃ atikkante’’^eb^ti. ^b^Vayo^eb^ti purimapadalopenāyaṃ niddesoti āha ^b^‘‘pacchimavaya’’^eb^nti, vassasatassa tatiyakoṭṭhāsasaṅkhātaṃ pacchimavayaṃ anuppatteti attho.</p>
              <p>[03]Bhavati ettha phalaṃ tadāyattavuttitāyāti ^b^bhūmi,^eb^ kāraṇanti āha ^b^‘‘yena kāraṇenā’’^eb^tiādi. ^b^Paripakko^eb^ti pariṇato, vuddhibhāvaṃ pattoti attho. ^b^Moghajiṇṇo^eb^ti anto thirakaraṇānaṃ dhammānaṃ abhāvena tucchajiṇṇo nāma. Bāladārakopi daharoti vuccatīti tato visesanatthaṃ ^b^‘‘yuvā’’^eb^ti vuttaṃ. Atikkantapaṭhamavayā eva sattā sabhāvena palitasirā hontīti paṭhamavaye ṭhitabhāvaṃ dassetuṃ ^b^‘‘susukāḷakeso’’^eb^ti vuttaṃ. ^b^Bhadrenā^eb^ti laddhakena. Ekacco hi daharopi samāno kāṇo vā hoti kuṇiādīnaṃ vā aññataro, so na bhadrena yobbanena samannāgato nāma hoti. Yo pana abhirūpo hoti dassanīyo pāsādiko sabbasampattisampanno yaṃ yadeva alaṅkāraparihāraṃ icchati, tena tena alaṅkato devaputto viya carati, ayaṃ bhadrena yobbanena samannāgato nāma hoti. Tenevāha ^b^‘‘yena yobbanena samannāgato’’^eb^tiādi.</p>
              <p>[03]^b^Yamhi^eb^^a^V2.0035^ea^^b^saccañca dhammo cā^eb^ti yamhi puggale soḷasahākārehi paṭividdhattā catubbidhaṃ saccaṃ, ñāṇena sacchikatattā navavidhalokuttaradhammo ca atthi. ^b^Ahiṃsā^eb^ti ^a^M2.0039^ea^ desanāmattametaṃ, yamhi pana catubbidhāpi appamaññābhāvanā atthīti attho. ^b^Saṃyamo damo^eb^ti sīlañceva indriyasaṃvaro ca. ^b^Vantamalo^eb^ti maggañāṇena nīhaṭamalo. ^b^Dhīro^eb^ti dhitisampanno. ^b^Thero^eb^ti so imehi thirabhāvakāraṇehi samannāgatattā theroti pavuccatīti attho.</p>
              <p>[03]^b^40^eb^^b^.^eb^ Aṭṭhame ^b^‘‘corā balavanto hontī’’^eb^ti padaṃ uddharitvā yehi kāraṇehi te balavanto honti, tesaṃ sabbhāvaṃ dassento ^b^‘‘pakkhasampannā’’^eb^tiādimāha. Tattha ^b^nivāsaṭṭhānasampannatā^eb^ giriduggādisabbhāvato. ^b^Atiyātu^eb^nti anto yātuṃ, gantuṃ pavisitunti attho. Taṃ pana antopavisanaṃ kenaci kāraṇena bahigatassa hotīti āha ^b^‘‘bahiddhā janapadacārikaṃ caritvā’’^eb^tiādi. ^b^Niyyātu^eb^nti bahi nikkhamituṃ. Tañca bahinikkhamanaṃ bahiddhākaraṇīye sati sambhavatīti āha ^b^‘‘corā janapadaṃ vilumpantī’’^eb^tiādi. ^b^Anusaññātu^eb^nti anusañcarituṃ. Sesamettha uttānameva.</p>
              <p>[03]^b^41^eb^^b^.^eb^ Navame ^b^micchāpaṭipattādhikaraṇahetū^eb^ti ettha ^b^adhi^eb^-saddo anatthakoti āha ^b^‘‘micchāpaṭipattiyā karaṇahetū’’^eb^ti. ^b^Na ārādhako^eb^ti na sampādako na paripūrako. Ñāyati paṭivijjhanavasena nibbānaṃ gacchatīti ñāyo, so eva taṃsamaṅginaṃ vaṭṭadukkhapātato dhāraṇaṭṭhena dhammoti ^b^ñāyo dhammo,^eb^ ariyamaggo. So panettha saha vipassanāya adhippetoti āha ^b^‘‘sahavipassanakaṃ magga’’^eb^nti. ^b^Ārādhanaṃ^eb^ nāma saṃsiddhi, sā pana yasmā sampādanena paripūraṇena icchitā, tasmā vuttaṃ ^b^‘‘sampādetuṃ pūretu’’^eb^nti.</p>
              <p>[03]^b^42^eb^^b^.^eb^ Dasame ^b^duggahitehī^eb^ti atthato byañjanato ca duṭṭhu gahitehi, ūnādhikaviparītapadapaccābhaṭṭhādivasena vilometvā gahitehīti attho. ^b^Uppaṭipāṭiyā gahitehī^eb^ti idaṃ pana nidassanamattaṃ duggahassa ūnādhikādivasenapi sambhavato. Tenevāha ^b^‘‘attano duggahitasuttantānaṃyeva atthañca pāḷiñca uttaritaraṃ katvā dassentī’’^eb^ti.</p>
              <p>[06]Samacittavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>5. Parisavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^43^eb^^b^.^eb^ Pañcamassa ^a^V2.0036^ea^ paṭhame ^b^uddhaccena samannāgatā^eb^ti akappiye kappiyasaññitāya, kappiye akappiyasaññitāya, avajje vajjasaññitāya, vajje avajjasaññitāya ^a^M2.0040^ea^ uddhaccappakatikā. Ye hi vinaye apakataññuno saṃkilesavodāniyesu dhammesu na kusalā sakiñcanakārino vippaṭisārabahulā, tesaṃ anuppannañca uddhaccaṃ uppajjati, uppannañca bhiyyobhāvaṃ vepullaṃ āpajjati. Sārābhāvena tucchattā naḷo viyāti ^b^naḷo,^eb^ mānoti āha ^b^‘‘unnaḷāti uggatanaḷā’’^eb^ti. Tenāha ^b^‘‘uṭṭhitatucchamānā’’^eb^ti. Māno hi seyyassa seyyoti sadisoti ca pavattiyā visesato tuccho. ^b^Cāpallenā^eb^ti capalabhāvena, taṇhāloluppenāti attho. ^b^Mukhakharā^eb^ti mukhena pharusā, pharusavādinoti attho.</p>
              <p>[03]^b^Vikiṇṇavācā^eb^ti vissaṭavacanā samphappalāpitāya apariyantavacanā. Tenāha ^b^‘‘asaṃyatavacanā’’^eb^tiādi. ^b^Vissaṭṭhasatino^eb^ti sativirahitā. Paccayavekallena vijjamānāyapi satiyā satikiccaṃ kātuṃ asamatthatāya evaṃ vuttā. Na sampajānantīti ^b^asampajānā,^eb^ taṃyoganivattiyaṃ cāyaṃ akāro ‘‘ahetukā dhammā (dha. sa. dukamātikā 2), abhikkhuko āvāso’’tiādīsu (cūḷava. 76) viyāti āha ^b^‘‘nippaññā’’^eb^ti, paññārahitāti attho. Pāḷiyaṃ ^b^vibbhantacittā^eb^ti ubbhantacittā. Samādhivirahena laddhokāsena uddhaccena tesaṃ samādhivirahānaṃ cittaṃ nānārammaṇesu paribbhamati vanamakkaṭo viya vanasākhāsu. ^b^Pākatindriyā^eb^ti saṃvarābhāvena gihikāle viya vivaṭaindriyā. Tenāha ^b^‘‘pakatiyā ṭhitehī’’^eb^tiādi. ^b^Vivaṭehī^eb^ti asaṃvutehi.</p>
              <p>[03]^b^44^eb^^b^.^eb^ Dutiye ^b^bhaṇḍanaṃ vuccati kalahassa pubbabhāgo^eb^ti kalahassa hetubhūtā paribhāsā taṃsadisī ca aniṭṭhakiriyā bhaṇḍanaṃ nāma. ^b^Kalahajātā^eb^ti hatthaparāmāsādivasena matthakappatto kalaho jāto etesanti kalahajātāti evamettha attho daṭṭhabbo. ^b^Viruddhavāda^eb^nti ‘‘ayaṃ dhammo, nāyaṃ dhammo’’tiādinā viruddhavādabhūtaṃ vivādaṃ. Mukhasannissitatāya vācā idha ‘‘mukha’’nti adhippetāti āha ^b^‘‘dubbhāsitā vācā mukhasattiyoti vuccantī’’^eb^ti. Catubbidhampi saṅghakammaṃ sīmāparicchinnehi pakatattehi bhikkhūhi ekato kattabbattā ^b^ekakammaṃ^eb^ nāma. Pañcavidhopi pātimokkhuddeso ekato uddisitabbattā ^b^ekuddeso^eb^ nāma. Paññattaṃ pana sikkhāpadaṃ sabbehipi lajjīpuggalehi samaṃ sikkhitabbabhāvato ^b^samasikkhatā^eb^ nāma ^a^M2.0041^ea^. Pāḷiyaṃ ^b^khīrodakībhūtā^eb^ti yathā khīrañca ^a^V2.0037^ea^ udakañca aññamaññaṃ saṃsandati, visuṃ na hoti, ekattaṃ viya upeti. Satipi hi ubhayesaṃ kalāpānaṃ paramatthato bhede pacurajanehi pana duviññeyyanānattaṃ khīrodakaṃ samoditaṃ accantameva saṃsaṭṭhaṃ viya hutvā tiṭṭhati, evaṃ sāmaggivasena ekattūpagatacittuppādā viyāti khīrodakībhūtāti evamettha attho daṭṭhabbo. ^b^Mettācakkhūhī^eb^ti mettācittaṃ paccupaṭṭhapetvā olokanacakkhūhi. Tāni hi piyabhāvadīpanato ‘‘piyacakkhūnī’’ti vuccanti.</p>
              <p>[03]^b^45^eb^^b^.^eb^ Tatiye ^b^aggavatī^eb^ti ettha ^b^agga^eb^-saddo uttamapariyāyo, tena visiṭṭhassa puggalassa, visiṭṭhāya vā paṭipattiyā gahaṇaṃ idhādhippetanti āha ^b^‘‘aggavatīti uttamapuggalavatī’’^eb^tiādi. Avigatataṇhatāya taṃ taṃ parikkhārajātaṃ bahuṃ lanti ādiyantīti bahulā, bahulā eva ^b^bāhulikā^eb^ yathā ‘‘venayiko’’ti (a. ni. 8.11; pārā. 8; ma. ni. 1.246). Te pana yasmā paccayabahubhāvāya yuttappayuttā nāma honti, tasmā āha ^b^‘‘cīvarādibāhullāya paṭipannā’’^eb^ti. Sikkhāya ādaragāravābhāvato sithilaṃ adaḷhaṃ gaṇhantīti ^b^sāthalikā^eb^ti vuttaṃ. ^b^Sithila^eb^nti ca bhāvanapuṃsakaniddeso, sithilasaddena vā samānatthassa sāthalasaddassa vasena sāthalikāti padasiddhi veditabbā. ^b^Avagamanaṭṭhenā^eb^ti adhogamanaṭṭhena, orambhāgiyabhāvenāti attho. ^b^Upadhiviveke^eb^ti sabbūpadhipaṭinissaggatāya upadhivivitte. ^b^Oropitadhurā^eb^ti ujjhitussāhā. ^b^Duvidhampi vīriya^eb^nti kāyikaṃ cetasikañca vīriyaṃ.</p>
              <p>[03]^b^46^eb^^b^.^eb^ Catutthe ^b^idaṃ dukkha^eb^nti dukkhassa ariyasaccassa paccakkhato aggahitabhāvadassanatthaṃ vuttaṃ. ^b^Ettakameva dukkha^eb^nti tassa paricchijja aggahitabhāvadassanatthaṃ. ^b^Ito uddhaṃ dukkhaṃ natthī^eb^ti anavasesetvā aggahitabhāvadassanatthaṃ. ^b^Yathāsabhāvato nappajānantī^eb^ti sarasalakkhaṇappaṭivedhena asammohato nappaṭivijjhanti. Asammohapaṭivedho ca yathā tasmiṃ ñāṇe pavatte paccā dukkhassa rūpādiparicchede sammoho na hoti, tathā pavatti. ^b^Accantakkhayo^eb^ti accantakkhayanimittaṃ nibbānaṃ. ^b^Asamuppattī^eb^ti etthāpi eseva nayo. Yaṃ nibbānaṃ maggassa ārammaṇapaccayaṭṭhena kāraṇabhūtaṃ āgamma tadubhayampi nirujjhati, taṃ tesaṃ asamuppatti nibbānaṃ dukkhanirodhoti vuccati.</p>
              <p>[03]^b^47^eb^^b^.^eb^ Pañcame ^a^M2.0042^ea^ visesanassa paranipātena ^b^‘‘parisākasaṭo’’^eb^ti vuttanti āha ^b^‘‘kasaṭaparisā’’^eb^tiādi. ‘‘Kasaṭaparisā’’ti hi vattabbe ‘‘parisākasaṭo’’ti vuttaṃ. ^b^Parisāmaṇḍo^eb^ti etthāpi eseva nayo. Sesamettha uttānameva.</p>
              <p>[03]^b^48^eb^^b^.^eb^ Chaṭṭhe ^a^V2.0038^ea^^b^gambhīrā^eb^ti agādhā dukkhogāḷhā. ^b^Pāḷivasenā^eb^ti iminā yo dhammapaṭisambhidāya visayo gambhīrabhāvo, tamāha. Dhammappaṭivedhassa hi dukkarabhāvato dhammassa pāḷiyā dukkhogāḷhatāya gambhīrabhāvo. ^b^‘‘Pāḷivasena gambhīrā’’^eb^ti vatvā ^b^‘‘sallasuttasadisā’’^eb^ti vuttaṃ tassa ‘‘animittamanaññāta’’ntiādinā (su. ni. 579) pāḷivasena gambhīratāya labbhanato. Tathā hi tattha tā gāthā duviññeyyarūpā tiṭṭhanti. Duviññeyyañhi ñāṇena dukkhogāḷhanti katvā ‘‘gambhīra’’nti vuccati. Pubbāparampettha kāsañci gāthānaṃ duviññeyyatāya dukkhogāḷhameva, tasmā taṃ ‘‘pāḷivasena gambhīrā’’ti vuttaṃ. Imināva nayena ^b^‘‘atthavasena gambhīrā’’^eb^ti etthāpi attho veditabbo. ^b^Mahāvedallasuttassa^eb^ (ma. ni. 1.449 ādayo) atthavasena gambhīratā suviññeyyāva. Lokaṃ uttaratīti lokuttaro, navavidho appamāṇadhammo. So atthabhūto etesaṃ atthīti ^b^lokuttarā^eb^. Tenāha ^b^‘‘lokuttarātthadīpakā’’^eb^ti.</p>
              <p>[03]^b^Sattasuññaṃ dhammamattamevā^eb^ti sattena attanā suññaṃ kevalaṃ dhammamattameva. ^b^Uggahetabbaṃ pariyāpuṇitabba^eb^nti liṅgavacanavipallāsena vuttanti āha ^b^‘‘uggahetabbe ca pariyāpuṇitabbe cā’’^eb^ti. Kavino kammaṃ kavitā. Yaṃ panassa kammaṃ, taṃ tena katanti vuccatīti āha ^b^‘‘kavitāti kavīhi katā’’^eb^ti. ^b^Itara^eb^nti kāveyyāti padaṃ, kābyanti vuttaṃ hoti. ^b^Kābya^eb^nti ca kavinā vuttanti attho. Tenāha ^b^‘‘tasseva vevacana’’^eb^nti. ^b^Vicitrākkharā^eb^ti vicittākārakkharā viññāpanīyā. ^b^Sāsanato bahibhūtā^eb^ti na sāsanāvacarā. ^b^Tesaṃ sāvakehī^eb^ti buddhānaṃ sāvakāti apaññātānaṃ yesaṃ kesañci sāvakehi. ^b^Na ceva aññamaññaṃ paṭipucchantī^eb^ti ye vācenti, ye ca suṇanti, te aññamaññaṃ atthādiṃ nappaṭipucchanti, kevalaṃ vācanasavanamatteneva parituṭṭhā honti. ^b^Cārikaṃ na vicarantī^eb^ti asukasmiṃ ṭhāne atthādiṃ jānantā atthīti pucchanatthāya cārikaṃ na gacchanti tādisassa puggalassa abhāvato tassa ca pubbāparavirodhato. ^b^Kathaṃ ropetabba^eb^nti kena pakārena nikkhipitabbaṃ. Attho nāma sabhāvato anusandhito sambandhato ^a^M2.0043^ea^ pubbāparato ādipariyosānato ca ñāto sammāñāto hotīti āha ^b^‘‘ko attho’’^eb^tiādi. ^b^Anuttānīkata^eb^nti akkharasannivesādinā anuttānīkataṃ. ^b^Kaṅkhāyā^eb^ti saṃsayassa.</p>
              <p>[03]^b^49^eb^^b^.^eb^ Sattame kilesehī āmasitabbato āmisaṃ, cattāro paccayā. Tadeva garu garukātabbaṃ etesaṃ, na dhammoti ^b^āmisagarū^eb^. Tenāha ^b^‘‘lokuttaradhammaṃ lāmakato gahetvā ṭhitaparisā’’^eb^ti. Ubhato bhāgato vimuttoti ^b^ubhatobhāgavimutto. Dvīhi bhāgehi^eb^ dve vāre vimutto. ^b^Paññāya vimutto^eb^ti samathasannissayena vinā aggamaggapaññāya vimutto. Tenāha ^b^‘‘sukkhavipassakakhīṇāsavo’’^eb^ti ^a^V2.0039^ea^. ^b^Kāyenā^eb^ti nāmakāyena. ^b^Jhānaphassaṃ phusitvā^eb^ti aṭṭhasamāpattisaññitaṃ jhānaphassaṃ adhigamavasena phusitvā. Pacchā nirodhaṃ nibbānaṃ yathā ālocitaṃ nāmakāyena sacchikarotīti ^b^kāyasakkhī^eb^. Na tu vimutto ekaccānaṃ āsavānaṃ aparikkhīṇattā. ^b^Diṭṭhantaṃ patto^eb^ti diṭṭhassa anto anantaro kālo diṭṭhanto, dassanasaṅkhātassa sotāpattimaggañāṇassa anantaraṃ pattoti attho. Paṭhamaphalato paṭṭhāya hi yāva aggamaggā diṭṭhippatto. Tenāha ^b^‘‘ime dvepi chasu ṭhānesu labbhantī’’^eb^ti.</p>
              <p>[03]^b^Saddahanto vimutto^eb^ti etena sabbathā avimuttassa saddhāmattena vimuttabhāvadassanena saddhāvimuttassa sekkhabhāvameva vibhāveti. ^b^Saddhāvimutto^eb^ti vā saddhāya avimuttoti attho. ^b^Chasu ṭhānesū^eb^ti paṭhamaphalato paṭṭhāya chasu ṭhānesu. ^b^Dhammaṃ anussaratī^eb^ti paṭhamamaggapaññāsaṅkhātaṃ dhammaṃ anussarati. ^b^Saddhaṃ anussaratī^eb^ti etthāpi eseva nayo. Ubhopi hete sotāpattimaggaṭṭhāyeva. ^b^Imaṃ kasmā gaṇhantī^eb^ti evaṃ ekantapāsaṃsesu ariyesu gayhamānesu imaṃ ekantaninditaṃ lāmakaṃ dussīlaṃ kasmā gaṇhanti. Sabbesu sabbatā sadisesu labbhamānopi viseso na paññāyati, visabhāge pana sati eva paññāyati paṭabhāvena viya cittapaṭassāti āha ^b^‘‘ekaccesu panā’’^eb^tiādi. ^b^Ganthitā^eb^ti avabaddhā. ^b^Mucchitā^eb^ti mucchaṃ sammohaṃ āpannā. ^b^Chandarāgāpakaḍḍhanāyā^eb^ti chandarāgassa apanayanatthaṃ. ^b^Nissaraṇapaññāyā^eb^ti tato nissaraṇāvahāya paññāya virahitā.</p>
              <p>[03]^b^Paññādhurenā^eb^ti ^a^M2.0044^ea^ vipassanābhinivesena. ^b^Abhiniviṭṭho^eb^ti vipassanāmaggaṃ otiṇṇo. ^b^Tasmiṃ khaṇe^eb^ti sotāpattimaggakkhaṇe. ^b^Dhammānusārī nāma^eb^ paññāsaṅkhātena dhammena ariyamaggasotassa anussaraṇato. ^b^Kāyasakkhī nāma^eb^ nāmakāyena sacchikātabbassa nibbānassa sacchikaraṇato. Vikkhambhanasamucchedānaṃ vasena ^b^dvikkhattuṃ^eb^. Arūpajjhānehi rūpakāyato, aggamaggena sesakāyatoti ^b^dvīhi bhāgehi^eb^ nissakkavacanañcetaṃ. Diṭṭhantaṃ patto, diṭṭhattā vā pattoti ^b^diṭṭhippatto^eb^. Tattha ^b^diṭṭhantaṃ patto^eb^ti dassanasaṅkhātassa sotāpattimaggañāṇassa anantaraṃ pattoti attho. ^b^Diṭṭhattā^eb^ti catusaccadassanasaṅkhātāya paññāya nirodhassa diṭṭhattā. Jhānaphassarahitāya sātisayāya paññāya eva vimuttoti ^b^paññāvimutto^eb^. Sesaṃ vuttanayattā suviññeyyameva.</p>
              <p>[03]^b^50^eb^^b^.^eb^ Aṭṭhame na samāti ^b^visamā^eb^. Kāyakammādīnaṃ visamattā tato eva tattha pakkhalanaṃ sulabhanti āha ^b^‘‘sapakkhalanaṭṭhenā’’^eb^ti. ^b^Nippakkhalanaṭṭhenā^eb^ti pakkhalanābhāvena. ^b^Uddhammānī^eb^ti dhammato apetāni. ^b^Ubbinayānī^eb^ti etthāpi eseva nayo.</p>
              <p>[03]^b^51^eb^^b^.^eb^ Navame ^a^V2.0040^ea^^b^adhammikā^eb^ti adhamme niyuttā. Tenāha ^b^‘‘niddhammā’’^eb^ti, dhammarahitāti attho.</p>
              <p>[03]^b^52^eb^^b^.^eb^ Dasame ^b^gaṇhantī^eb^ti pavattenti. ^b^Na ceva aññamaññaṃ saññāpentī^eb^ti mūlato paṭṭhāya taṃ adhikaraṇaṃ yathā vūpasammati, evaṃ aññamaññaṃ itarītare na sammā jānāpenti. Saññāpanatthaṃ sannipāte sati tattha yuttapattakaraṇena saññattiyā bhavitabbaṃ, te pana saññāpanatthaṃ na sannipatanti. ^b^Na pekkhāpentī^eb^ti taṃ adhikaraṇaṃ mūlato paṭṭhāya aññamaññaṃ na pekkhāpenti. Asaññattiyeva attanā gahitapakkhassa balaṃ etesanti ^b^asaññattibalā. Na tathā mantentī^eb^ti sandiṭṭhiparāmāsiādhānaggāhiduppaṭinissaggibhāvena tathā na mantenti. Tenāha ^b^‘‘thāmasā’’^eb^tiādi. ^b^Uttānatthoyeva^eb^ kaṇhapakkhe vuttappaṭipakkhena gahetabbattā.</p>
              <p>[06]Parisavaggavaṇṇanā niṭṭhitā.</p>
              <p>[06]Paṭhamapaṇṇāsakaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n>2. Dutiyapaṇṇāsakaṃ</h0n>
      <h1>
        <h1n>(6) 1. Puggalavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^53^eb^^b^.^eb^ Dutiyapaṇṇāsakassa ^a^M2.0045^ea^^a^V2.0041^ea^ paṭhame hitaggahaṇena mettā vuttā hoti, na karuṇā, anukampāgahaṇena pana karuṇāti ^b^cakkavattinā saddhiṃ gahitattā ‘‘lokānukampāyā’’ti na vuttaṃ^eb^. Nippariyāyato lokānukampā nāma sammāsambuddhādhīnāti. ^b^Dve^eb^ti manussadevasampattivasena dve sampattiyo. Tā dve, nibbānasampatti cāti ^b^tisso^eb^.</p>
              <p>[03]^b^54^eb^^b^.^eb^ Dutiye bahuso loke na ciṇṇā na pavattā manussāti ^b^āciṇṇamanussā^eb^. Kadācideva hi nesaṃ loke nibbatti abhūtapubbā bhūtāti ^b^abbhutamanussā^eb^.</p>
              <p>[03]^b^55^eb^^b^.^eb^ Tatiye ^b^dasasu cakkavāḷasahassesu anutāpaṃ karoti^eb^ tassa ekabuddhakhettabhāvato.</p>
              <p>[03]^b^56^eb^^b^.^eb^ Catutthe ^b^thūpassa yuttā^eb^ti dhātuyo pakkhipitvā thūpakaraṇassa yuttā.</p>
              <p>[03]^b^57^eb^^b^.^eb^ Pañcame ^b^attano ānubhāvenā^eb^ti sayambhuñāṇena. ^b^Buddhā^eb^ti buddhavanto.</p>
              <p>[03]^b^58^eb^^b^.^eb^ Chaṭṭhe ^b^pahīnattā na bhāyatī^eb^ti attasinehābhāvato na bhāyati. Sakkāyadiṭṭhiggahaṇañcettha nidassanamattaṃ, attasinehassa paṭighassa tadekaṭṭhasammohassa ca vasena bhāyanaṃ hotīti tesampi pahīnattā na bhāyati, aññathā sotāpannādīnaṃ abhayena bhavitabbaṃ siyā. ^b^Sakkāyadiṭṭhiyā balavattā^eb^ti ettha ahaṃkārasammohanatādīnampi balavattāti vattabbaṃ.</p>
              <p>[03]^b^59^eb^^b^.^eb^ Sattame ^b^assājānīyo^eb^ti likhanti, ^b^usabhājānīyo^eb^ti pana pāṭhoti.</p>
              <p>[03]^b^61^eb^^b^.^eb^ Navame ^b^tatthā^eb^ti antarāpaṇe. ^b^Eko^eb^ti dvīsu kinnaresu eko. Ambilikāphalañca addasāti ānetvā sambandho. ^b^Ambilikāphala^eb^nti tintiṇīphalanti ^a^M2.0046^ea^ vadanti, caturambilanti apare. ^b^Dve atthe^eb^ti pāḷiyaṃ vutte dve atthe.</p>
              <p>[03]^b^62^eb^^b^.^eb^ Dasame ^a^V2.0042^ea^ yathāāraddhe kicce vattamāne antarā eva paṭigamanaṃ paṭivānaṃ, natthi etassa paṭivānanti ^b^appaṭivāno^eb^. Tattha asaṃkocappatto. Tenāha ^b^‘‘anukkaṇṭhito’’^eb^tiādi.</p>
              <p>[03]^b^63^eb^^b^.^eb^ Ekādasame ^b^sannivāsa^eb^nti sahavāsaṃ. Yathā asappurisā saha vasantā aññamaññaṃ agāravena anādariyaṃ karonti, tappaṭikkhepena sappurisānaṃ sagāravappaṭipattidassanaparamidaṃ suttaṃ daṭṭhabbaṃ.</p>
              <p>[03]^b^64^eb^^b^.^eb^ Dvādasame ^b^dvīsupi pakkhesū^eb^ti vivādāpannānaṃ bhikkhūnaṃ dvīsupi pakkhesu. ^b^Saṃsaramānā^eb^ti pavattamānā. ^b^Diṭṭhipaḷāso^eb^ti diṭṭhisannissayo paḷāso yugaggāho. ^b^Āghātento^eb^ti āhananto bādhento. ^b^Anabhirādhanavasenā^eb^ti yassa uppajjati, tassa tadaññesañca atthassa anabhirādhanavasena. ^b^Sabbampeta^eb^nti vacīsaṃsāroti sabbampetaṃ. Attano citte parisāya ca citteti ānetvā sambandho.</p>
              <p>[06]Puggalavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(7) 2. Sukhavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^65^eb^^b^.^eb^ Dutiyassa paṭhame ^b^sabbakāmanipphattimūlakaṃ sukha^eb^nti anavasesaupabhogaparibhogavatthunipphattihetukaṃ kāmasukhaṃ. ^b^Pabbajjāmūlakaṃ sukha^eb^nti pabbajjāhetukaṃ pavivekasukhaṃ.</p>
              <p>[03]^b^66^eb^^b^.^eb^ Dutiye ^b^kāme^eb^ti pañca kāmaguṇe, sabbepi vā tebhūmake dhamme. Vuttañhetaṃ ‘‘sabbepi tebhūmakā dhammā kamanīyaṭṭhena kāmā’’ti (mahāni. 1). ^b^Nekkhammaṃ vuccati pabbajjā^eb^ gharabandhanato nikkhantattā. Nibbānameva vā –</p>
              <p>[21]‘‘Pabbajjā paṭhamaṃ jhānaṃ, nibbānañca vipassanā;</p>
              <p>[22]Sabbepi kusalā dhammā, nekkhammanti pavuccare’’ti. (itivu. aṭṭha. 109) –</p>
              <p>[07]Hi vuttaṃ.</p>
              <p>[03]^b^67^eb^^b^.^eb^ Tatiye ^a^M2.0047^ea^^a^V2.0043^ea^ upadhī vuccanti pañcupādānakkhandhā, tannissitaṃ sukhaṃ ^b^upadhisukhaṃ^eb^. Tappaṭipakkhato ^b^nirupadhisukhaṃ lokuttarasukhaṃ^eb^.</p>
              <p>[03]^b^68^eb^^b^.^eb^ Catutthe vaṭṭapariyāpannaṃ sukhaṃ ^b^vaṭṭasukhaṃ^eb^. Nibbānārammaṇaṃ sukhaṃ ^b^vivaṭṭasukhaṃ^eb^.</p>
              <p>[03]^b^69^eb^^b^.^eb^ Pañcame ^b^saṃkilesa^eb^nti saṃkiliṭṭhaṃ. Tenāha ^b^‘‘vaṭṭagāmisukha’’^eb^nti. ^b^Vivaṭṭasukha^eb^nti maggaphalasahagataṃ sukhaṃ.</p>
              <p>[03]^b^70^eb^^b^.^eb^ Chaṭṭhe ariyānameva sukhaṃ ^b^ariyasukhaṃ,^eb^ ariyañca taṃ sukhañcātipi ^b^ariyasukhaṃ^eb^. Anariyānameva sukhaṃ ^b^anariyasukhaṃ^eb^. Anariyañca taṃ sukhañcātipi ^b^anariyasukhaṃ^eb^.</p>
              <p>[03]^b^71^eb^^b^.^eb^ Sattame ^b^ta^eb^nti cetasikasukhaṃ.</p>
              <p>[03]^b^72^eb^^b^.^eb^ Aṭṭhame saha pītiyā vattatīti ^b^sappītikaṃ,^eb^ pītisahagataṃ sukhaṃ. Sabhāvato virāgato ca natthi etassa pītīti ^b^nippītikaṃ sukhaṃ^eb^. Aṭṭhakathāyaṃ panettha jhānasukhameva uddhaṭaṃ, tathā ca ‘‘lokiyasappītikasukhato lokiyanippītikasukhaṃ agga’’nti vuttaṃ. Lokiyanippītikampi hi aggaṃ labbhatevāti bhūmantaraṃ bhinditvā aggabhāvo veditabbo.</p>
              <p>[03]^b^73^eb^^b^.^eb^ Navame sātasabhāvameva sukhaṃ ^b^sātasukhaṃ,^eb^ na upekkhāsukhaṃ viya asātasabhāvaṃ. Kāmañcettha kāyaviññāṇasahagatampi sātasukhameva, aṭṭhakathāyaṃ pana ‘‘tīsu jhānesu sukha’’nteva vuttaṃ.</p>
              <p>[03]^b^74^eb^^b^.^eb^ Dasame samādhisampayuttaṃ sukhaṃ ^b^samādhisukhaṃ^eb^. Na samādhisampayuttaṃ sukhaṃ ^b^asamādhisukhaṃ^eb^.</p>
              <p>[03]^b^75^eb^^b^.^eb^ Ekādasame suttantakathā esāti ^b^‘‘sappītikaṃ jhānadvaya’’^eb^nti vuttaṃ.</p>
              <p>[03]^b^77^eb^^b^.^eb^ Terasame rūpajjhānaṃ rūpaṃ uttarapadalopena, taṃ ārammaṇaṃ etassāti ^b^rūpārammaṇaṃ^eb^. Catutthajjhānaggahaṇaṃ pana yadassa paṭiyogī, tena samānayogakkhamadassanaparaṃ. ^b^Yaṃ kiñci rūpa^eb^nti yaṃ kiñci ruppanalakkhaṇaṃ rūpaṃ. Tappaṭikkhepena ^b^arūpaṃ^eb^ veditabbaṃ.</p>
              <p>[06]Sukhavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(8) 3. Sanimittavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^78-79^eb^^b^.^eb^ Tatiyassa ^a^M2.0048^ea^^a^V2.0044^ea^ paṭhame nimīyati ettha phalaṃ avasesapaccayehi pakkhipīyati viyāti ^b^nimittaṃ,^eb^ kāraṇanti āha ^b^‘‘sanimittāti sakāraṇā’’^eb^ti. ^b^Dutiyādīsū^eb^ti dutiyasuttādīsu. ^b^Eseva nayo^eb^ti iminā nidānādipadānampi kāraṇapariyāyameva dīpeti. Nidadāti phalanti ^b^nidānaṃ,^eb^ hinoti phalaṃ patiṭṭhāti etenāti ^b^hetu,^eb^ saṅkharoti phalanti ^b^saṅkhāro,^eb^ paṭicca etasmā phalaṃ etīti ^b^paccayo,^eb^ ruppati niruppati phalaṃ etthāti ^b^rūpa^eb^nti evaṃ nidānādipadānampi hetupariyāyatā veditabbā.</p>
              <p>[03]^b^84^eb^^b^.^eb^ Sattame ^b^paccayabhūtāyā^eb^ti sahajātādipaccayabhūtāya.</p>
              <p>[03]^b^87^eb^^b^.^eb^ Dasame samecca sambhuyya paccayehi katoti saṅkhato, saṅkhato dhammo ārammaṇaṃ etesanti ^b^saṅkhatārammaṇā. Maggakkhaṇe na honti nāma^eb^ pahīyantīti katvā. ^b^Nāhesu^eb^nti ettha ‘‘vuccantī’’ti ajjhāharitabbaṃ. ^b^Yāva arahattā desanā desitā^eb^ taṃtaṃsuttapariyosāne ‘‘na hontī’’ti vuttattā.</p>
              <p>[06]Sanimittavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(9) 4. Dhammavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^88^eb^^b^.^eb^ Catutthassa paṭhame ^b^phalasamādhī^eb^ti catūsupi ariyaphalesu samādhi. Tathā ^b^phalapaññā^eb^ veditabbā.</p>
              <p>[03]^b^89^eb^^b^.^eb^ Dutiye sampayuttadhamme pariggaṇhātīti ^b^paggāho^eb^. Na vikkhipatīti ^b^avikkhepo^eb^.</p>
              <p>[03]^b^90^eb^^b^.^eb^ Tatiye namanaṭṭhena ^b^nāmaṃ^eb^. Ruppanaṭṭhena ^b^rūpaṃ^eb^. Sammasanacārassa adhippetattā ^b^‘‘cattāro arūpakkhandhā’’^eb^tveva vuttaṃ. Tenāha ^b^‘‘dhamma-koṭṭhāsaparicchedañāṇaṃ nāma kathita’’^eb^nti.</p>
              <p>[03]^b^91^eb^^b^.^eb^ Catutthe ^a^V2.0045^ea^ vijānanaṭṭhena ^b^vijjā^eb^. Vimuccanaṭṭhena ^b^vimutti^eb^.</p>
              <p>[03]^b^92^eb^^b^.^eb^ Pañcame ^a^M2.0049^ea^ bhavo nāma sassataṃ sadā bhāvato, sassatavasena uppajjanadiṭṭhi ^b^bhavadiṭṭhi^eb^. Vibhavo nāma ucchedo vināsanaṭṭhena, vibhavavasena uppajjanadiṭṭhi ^b^vibhavadiṭṭhi. Uttānatthāneva^eb^ heṭṭhā vuttanayattā.</p>
              <p>[03]^b^95^eb^^b^.^eb^ Aṭṭhame dukkhaṃ vaco etasmiṃ vippaṭikūlagāhimhi vipaccanīkasāte anādare puggaleti dubbaco, tassa kammaṃ dovacassaṃ, tassa dubbacassa puggalassa anādariyavasena pavattā cetanā. Tassa bhāvo ^b^dovacassatā. Tassa bhāvo^eb^ti ca tassa yathāvuttassa dovacassassa atthibhāvo, atthato dovacassameva. Vitthārato panesā ‘‘tattha katamā dovacassatā? Sahadhammike vuccamāne dovacassāya’’nti ^b^abhidhamme^eb^ āgatā. Sā atthato saṅkhārakkhandho hoti. Catunnaṃ vā khandhānaṃ etenākārena pavattānaṃ etaṃ adhivacananti vadanti.</p>
              <p>[03]Pāpayogato pāpā assaddhādayo puggalā etassa mittāti pāpamitto, tassa bhāvo ^b^pāpamittatā^eb^. Vitthārato panesā ‘‘tattha katamā pāpamittatā? Ye te puggalā assaddhā dussīlā appassutā maccharino duppaññā. Yā tesaṃ sevanā nisevanā saṃsevanā bhajanā sambhajanā bhatti sambhatti taṃsampavaṅkatā’’ti (dha. sa. 1333) evaṃ āgatā. Sāpi atthato dovacassatā viya daṭṭhabbā. Yāya hi cetanāya puggalo pāpasampavaṅko nāma hoti, sā cetanā cattāropi vā arūpino khandhā tadākārappavattā ^b^pāpamittatā^eb^.</p>
              <p>[03]^b^96^eb^^b^.^eb^ Navame sukhaṃ vaco etasmiṃ padakkhiṇagāhimhi anulomasāte sādare puggaleti ^b^subbaco^eb^tiādinā, kalyāṇā saddhādayo puggalā etassa mittāti ^b^kalyāṇamitto^eb^tiādinā vuttavipariyāyena attho veditabbo.</p>
              <p>[03]^b^97^eb^^b^.^eb^ Dasame pathavīdhātuādayo sukhadhātukāmadhātuādayo ca etāsveva antogadhāti etāsu kosalle dassite tāsupi kosallaṃ dassitameva hotīti ^b^‘‘aṭṭhārasa dhātuyo’’^eb^ti vuttaṃ. ^b^Dhātūti jānana^eb^nti iminā aṭṭhārasannaṃ dhātūnaṃ sabhāvaparicchedikā savanadhāraṇasammasanappaṭivedhapaññā vuttā. Tattha dhātūnaṃ savanadhāraṇapaññā sutamayā, itarā bhāvanāmayā. Tatthāpi sammasanapaññā lokiyā ^a^M2.0050^ea^. Vipassanā hi sā, itarā lokuttarā. Lakkhaṇādivasena aniccādivasena ca manasikaraṇaṃ manasikāro, tattha kosallaṃ ^b^manasikārakusalatā^eb^. Aṭṭhārasannaṃyeva ^a^V2.0046^ea^ dhātūnaṃ sammasanappaṭivedhapaccavekkhaṇapaññā manasikārakusalatā, sā ādimajjhapariyosānavasena tidhā bhinnā. Tathā hi sammasanapaññā tassā ādi, paṭivedhapaññā majjhe, paccavekkhaṇapaññā pariyosānaṃ.</p>
              <p>[03]^b^98^eb^^b^.^eb^ Ekādasame āpattiyova āpattikkhandhā. Tā pana antarāpattīnaṃ aggahaṇena pañca, tāsaṃ gahaṇena satta hontīti āha ^b^‘‘pañcannañca sattannañca āpattikkhandhāna’’^eb^nti. ^b^Jānana^eb^nti ‘‘imā āpattiyo, ettakā āpattiyo, evañca tāsaṃ āpajjanaṃ hotī’’ti jānanaṃ. Evaṃ tippakārena jānanapaññā hi āpattikusalatā nāma. Āpattito vuṭṭhāpanappayogatāya kammabhūtā vācā kammavācā, tathābhūtā anussāvanavācā. ‘‘Imāya kammavācāya ito āpattito vuṭṭhānaṃ hoti, hontañca paṭhame, tatiye vā anussāvane yya-kāraṃ patte, ‘saṃvarissāmī’ti vā pade pariyosite hotī’’ti evaṃ taṃ taṃ āpattīhi vuṭṭhānaparicchedajānanapaññā ^b^āpattivuṭṭhānakusalatā. Vuṭṭhāna^eb^nti ca yathāpannāya āpattiyā yathā tathā anantarāyatāpādanaṃ. Evaṃ vuṭṭhānaggahaṇeneva desanāyapi saṅgaho siddho hoti.</p>
              <p>[06]Dhammavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(10) 5. Bālavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^99^eb^^b^.^eb^ Pañcamassa paṭhame ^b^anāgataṃ bhāraṃ vahatī^eb^ti attano asampattaṃ bhāraṃ vahati. Atherova samāno therehi vahitabbaṃ bījanaggāhadhammajjhesanādibhāraṃ vahatīti evamettha attho daṭṭhabbo. ^b^Aṭṭhakathāyaṃ^eb^ (mahāva. aṭṭha. 159-160) pana yasmā sammajjanādinavavidhaṃ pubbakiccaṃ āṇatteneva kātabbaṃ, pātimokkhañca āṇatteneva uddisitabbaṃ, tasmā taṃ sabbaṃ vinā āṇattiyā karonto anāgataṃ bhāraṃ vahati nāmāti dassetuṃ ^b^‘‘sammajjanī padīpo’’^eb^tiādi vuttaṃ. Yañhi ‘‘anujānāmi, bhikkhave, uposathāgāraṃ sammajjitu’’ntiādinā nayena ^b^pāḷiyaṃ^eb^ āgataṃ. Aṭṭhakathāsu ca –</p>
              <p>[21]‘‘Sammajjanī ^a^M2.0051^ea^^a^V2.0047^ea^ padīpo ca, udakaṃ āsanena ca;</p>
              <p>[22]Uposathassa etāni, ‘pubbakaraṇa’nti vuccati.</p>
              <p>[21]‘‘Chandapārisuddhiutukkhānaṃ, bhikkhugaṇanā ca ovādo;</p>
              <p>[22]Uposathassa etāni, ‘pubbakicca’nti vuccatī’’ti. (mahāva. aṭṭha 168) –</p>
              <p>[07]Evaṃ dvīhi nāmehi navavidhaṃ pubbakiccaṃ dassitaṃ, taṃ akatvā uposathaṃ kātuṃ na vaṭṭati. Tasmā ‘‘anujānāmi, bhikkhave, therena bhikkhunā navaṃ bhikkhuṃ āṇāpetu’’nti vacanato therena āṇattena agilānena bhikkhunā uposathāgāraṃ sammajjitabbaṃ, pānīyaṃ paribhojanīyaṃ upaṭṭhapetabbaṃ, āsanaṃ paññāpetabbaṃ, padīpo kātabbo, akaronto dukkaṭaṃ āpajjati.</p>
              <p>[03]Therenapi patirūpaṃ ñatvā āṇāpetabbaṃ, āṇāpentenapi yaṃ kiñci kammaṃ karonto vā sadā kālameva eko vā bhāranittharaṇako vā sarabhāṇakadhammakathikādīsu vā aññataro na uposathāgārasammajjanatthaṃ āṇāpetabbo, avasesā pana vārena āṇāpetabbā. Sace āṇatto sammajjaniṃ tāvakālikampi na labhati, sākhābhaṅgaṃ kappiyaṃ kāretvā sammajjitabbaṃ, tampi alabhantassa laddhakappiyaṃ hoti. Padīpakaraṇepi vuttanayeneva āṇāpetabbo, āṇāpentena ca ‘‘amukasmiṃ nāma okāse telaṃ vā kapallikā vā atthi, taṃ gahetvā karohī’’ti vattabbo. Sace telādīni natthi, pariyesitabbāni. Pariyesitvā alabhantassa laddhakappiyaṃ hoti. Api ca kapāle aggi jāletabbo. Āsanapaññāpanāṇattiyampi vuttanayeneva āṇāpetabbo, āṇattena ca sace uposathāgāre āsanāni natthi, saṅghikāvāsato āharitvā paññāpetvā puna āharitabbāni, āsanesu asati kaṭasārakepi taṭṭikāyopi paññāpetuṃ vaṭṭati, tāsupi asati sākhābhaṅgāni kappiyaṃ kāretvā paññāpetabbāni. Kappiyakārakaṃ alabhantassa laddhakappiyaṃ hoti.</p>
              <p>[03]^b^Chandapārisuddhī^eb^ti ettha uposathakaraṇatthaṃ sannipatite saṅghe bahi uposathaṃ katvā āgatena sannipātaṭṭhānaṃ gantvā kāyasāmaggiṃ adentena chando dātabbo. Yopi gilāno vā kiccappasuto vā, tena pārisuddhiṃ dentena chando dātabbo. Kathaṃ dātabbo? Ekassa bhikkhuno ^a^M2.0052^ea^ santike ‘‘chandaṃ dammi, chandaṃ me hara, chandaṃ me ārocehī’’ti ayamattho kāyena vā vācāya vā ubhayena vā viññāpetabbo. Evaṃ dinno hoti chando. Akatūposathena pana gilānena vā kiccappasutena vā pārisuddhi ^a^V2.0048^ea^ dātabbā. Kathaṃ dātabbā? Ekassa bhikkhuno santike ‘‘pārisuddhiṃ dammi, pārisuddhiṃ me hara, pārisuddhiṃ me ārocehī’’ti ayamattho kāyena vā vācāya vā ubhayena vā viññāpetabbo. Evaṃ dinnā hoti pārisuddhi. Taṃ pana dentena chandopi dātabbo. Vuttañhetaṃ bhagavatā – ‘‘anujānāmi, bhikkhave, tadahuposathe pārisuddhiṃ dentena chandampi dātuṃ, santi saṅghassa karaṇīya’’nti. Tattha pārisuddhidānaṃ saṅghassapi attanopi uposathakaraṇaṃ sampādeti, na avasesaṃ saṅghakiccaṃ. Chandadānaṃ saṅghasseva uposathakaraṇañca sesakiccañca sampādeti, attano pana uposatho akatoyeva hoti, tasmā pārisuddhiṃ dentena chandopi dātabbo.</p>
              <p>[03]^b^Utukkhāna^eb^nti ‘‘hemantādīnaṃ utūnaṃ ettakaṃ atikkantaṃ, ettakaṃ avasiṭṭha’’nti evaṃ utūnaṃ ācikkhanaṃ. ^b^Bhikkhugaṇanā^eb^ti ‘‘ettakā bhikkhū uposathagge sannipatitā’’ti bhikkhūnaṃ gaṇanā. Idampi ubhayaṃ katvāva uposatho kātabbo. ^b^Ovādo^eb^ti bhikkhunovādo. Na hi bhikkhūnīhi yācitaṃ ovādaṃ anārocetvā uposathaṃ kātuṃ vaṭṭati. Bhikkhuniyo hi ‘‘sve uposatho’’ti āgantvā ‘‘ayaṃ uposatho cātuddaso, pannaraso’’ti pucchitvā puna uposathadivase āgantvā ‘‘bhikkhunisaṅgho, ayya, bhikkhusaṅghassa pāde vandati, ovādūpasaṅkamanañca yācati, labhatu kira, ayya, bhikkhunisaṅgho ovādūpasaṅkamana’’nti evaṃ ovādaṃ yācanti. Taṃ ṭhapetvā bālagilānagamiye añño sacepi āraññako hoti, appaṭiggahetuṃ na labhati, tasmā yena so paṭiggahito, tena bhikkhunā uposathagge pātimokkhuddesako bhikkhu evaṃ vattabbo ‘‘bhikkhunisaṅgho, bhante, bhikkhusaṅghassa pāde vandati, ovādūpasaṅkamanañca yācati, labhatu kira, bhante, bhikkhunisaṅgho ovādūpasaṅkamana’’nti.</p>
              <p>[03]Pātimokkhuddesakena vattabbaṃ – ‘‘atthi koci bhikkhu bhikkhunovādako sammato’’ti. Sace hoti koci bhikkhu bhikkhunovādako sammato, tato tena so vattabbo – ‘‘itthannāmako bhikkhu ^a^M2.0053^ea^ bhikkhunovādako sammato, taṃ bhikkhunisaṅgho upasaṅkamatū’’ti. Sace natthi, tato tena pucchitabbaṃ – ‘‘ko āyasmā ussahati bhikkhuniyo ovaditu’’nti. Sace koci ussahati, sopi ca aṭṭhahi aṅgehi samannāgato, taṃ tattheva sammannitvā ovādappaṭiggāhako vattabbo – ‘‘itthannāmo bhikkhu bhikkhunovādako sammato, taṃ bhikkhunisaṅgho upasaṅkamatū’’ti. Sace pana na koci ussahati, pātimokkhuddesakena vattabbaṃ – ‘‘natthi koci bhikkhu bhikkhunovādako sammato, pāsādikena bhikkhunisaṅgho sampādetū’’ti. Ettāvatā hi sikkhattayasaṅgahitaṃ sakalaṃ sāsanaṃ ārocitaṃ hoti. Tena bhikkhunā ‘‘sādhū’’ti sampaṭicchitvā pāṭipade bhikkhunīnaṃ ārocetabbaṃ. Pātimokkhampi ‘‘na, bhikkhave, anajjhiṭṭhena pātimokkhaṃ uddisitabbaṃ, yo uddiseyya, āpatti dukkaṭassā’’ti vacanato anāṇattena na uddisitabbaṃ. ‘‘Therādheyyaṃ pātimokkha’’nti hi vacanato saṅghatthero vā pātimokkhaṃ uddiseyya ^a^V2.0049^ea^, ‘‘anujānāmi, bhikkhave, yo tattha bhikkhu byatto paṭibalo, tassādheyyaṃ pātimokkha’’nti vacanato navakataro vā therena āṇatto. Dutiyādīni uttānatthāneva.</p>
              <p>[03]^b^109^eb^^b^.^eb^ Ekādasame ^b^na kukkuccāyitabbaṃ kukkuccāyatī^eb^ti na kukkuccāyituṃ yuttakaṃ kukkuccāyati. Sūkaramaṃsaṃ labhitvā ‘‘acchamaṃsa’’nti kukkuccāyati, ‘‘sūkaramaṃsa’’nti jānantopi ‘‘acchamaṃsa’’nti kukkuccāyati, na paribhuñjatīti vuttaṃ hoti. Evaṃ migamaṃsaṃ ‘‘dīpimaṃsa’’nti, kāle santeyeva ‘‘kālo natthī’’ti, appavāretvā ‘‘pavāritomhī’’ti, patte rajasmiṃ apatiteyeva ‘‘patita’’nti, attānaṃ uddissa macchamaṃse akateyeva ‘‘maṃ uddissa kata’’nti kukkuccāyati. ^b^Kukkuccāyitabbaṃ na kukkuccāyatī^eb^ti kukkuccāyituṃ yuttaṃ na kukkuccāyati. Acchamaṃsaṃ labhitvā ‘‘sūkaramaṃsa’’nti na kukkuccāyati, ‘‘acchamaṃsa’’nti jānantopi ‘‘sūkaramaṃsa’’nti na kukkuccāyati, madditvā vītikkamatīti vuttaṃ hoti. Evaṃ dīpimaṃsaṃ migamaṃsanti…pe… attānaṃ uddissa macchamaṃse kate ‘‘maṃ uddissa kata’’nti na kukkuccāyatīti evamettha attho daṭṭhabbo. Aṭṭhakathāyaṃ pana ‘‘na kukkuccāyitabbanti saṅghabhogassa apaṭṭhapanaṃ avicāraṇaṃ na kukkuccāyitabbaṃ nāma, taṃ kukkuccāyati. Kukkuccāyitabbanti tasseva paṭṭhapanaṃ vicāraṇaṃ, taṃ na kukkuccāyatī’’ti ettakameva vuttaṃ. Tattha ^a^M2.0054^ea^^b^saṅghabhogassā^eb^ti saṅghassa catupaccayaparibhogatthāya dinnakhettavatthutaḷākādikassa, tato uppannadhaññahiraññādikassa ca saṅghassa bhogassa. ^b^Apaṭṭhapana^eb^nti asaṃvidahanaṃ. Tenāha ^b^‘‘avicāraṇa’’^eb^nti. ^b^Tassevā^eb^ti yathāvuttasseva saṅghabhogassa.</p>
              <p>[06]Bālavaggavaṇṇanā niṭṭhitā.</p>
              <p>[06]Dutiyapaṇṇāsakaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n>3. Tatiyapaṇṇāsakaṃ</h0n>
      <h1>
        <h1n>(11) 1. Āsāduppajahavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^119^eb^^b^.^eb^ Tatiyapaṇṇāsakassa ^a^V2.0050^ea^^a^M2.0055^ea^ paṭhame dukkhena pajahitabbāti ^b^duppajahā. Duccajā^eb^tiādīsupi eseva nayo. Dvinnaṃ āsānaṃ duccajabhāvo kathaṃ jānitabboti paṭhamaṃ tāva lābhāsāya duccajabhāvaṃ vibhāveti ^b^‘‘lābhāsāyā’’^eb^tiādinā. ^b^Ubhatobyūḷha^eb^nti yuddhatthāya ubhato sannipatitaṃ. ^b^Pakkhandantī^eb^ti anuppavisanti. ^b^Jīvitāsāya duppajahattā^eb^tiādinā jīvitāsāya duccajabhāvaṃ vibhāveti.</p>
              <p>[03]^b^120^eb^^b^.^eb^ Dutiye ^b^dullabhā^eb^ti na sulabhā. ^b^Iṇaṃ demīti saññaṃ karotī^eb^ti evaṃ saññaṃ karonto viya hotīti attho. Ettha ca ‘‘pubbakārīti paṭhamaṃ upakārassa kārako. Kataññū katavedīti tena kataṃ ñatvā pacchā kārako. Tesu pubbakārī ‘iṇaṃ demī’ti saññaṃ karoti, pacchā kārako ‘iṇaṃ jīrāpemī’ti saññaṃ karotī’’ti ettakameva idha vuttaṃ. Puggalapaṇṇattisaṃvaṇṇanāyaṃ (pu. pa. aṭṭha. 83) pana –</p>
              <p>[08]‘‘Pubbakārīti paṭhamameva kārako. Katavedīti kataṃ vedeti, viditaṃ pākaṭaṃ karoti. Te agāriyānagāriyehi dīpetabbā. Agārikesu hi mātāpitaro pubbakārino nāma, puttadhītaro pana mātāpitaro paṭijaggantā abhivādanādīni tesaṃ kurumānā katavedino nāma. Anagāriyesu ācariyupajjhāyā pubbakārino nāma, antevāsikasaddhivihārikā ācariyupajjhāye paṭijaggantā abhivādanādīni ca tesaṃ kurumānā katavedino nāma. Tesaṃ āvibhāvatthāya upajjhāyaposakasoṇattherādīnaṃ vatthūni kathetabbāni.</p>
              <p>[08]‘‘Aparo nayo – parena akateyeva upakāre attani kataṃ upakāraṃ anapekkhitvā kārako pubbakārī, seyyathāpi mātāpitaro ceva ācariyupajjhāyā ca. So dullabho sattānaṃ taṇhābhibhūtattā. Parena katassa upakārassa anurūpappavattiṃ ^a^M2.0056^ea^ attani ^a^V2.0051^ea^ kataṃ upakāraṃ upakārato jānanto vediyanto kataññukatavedī seyyathāpi mātāpituācariyupajjhāyesu sammāpaṭipanno. Sopi dullabho sattānaṃ avijjābhibhūtattā. Apica akāraṇavacchalo pubbakārī, sakāraṇavacchalo kataññukatavedī. ‘Karissati me’ti evamādikāraṇanirapekkhakiriyo pubbakārī, ‘karissati me’ti evamādikāraṇasāpekkhakiriyo kataññukatavedī. Tamojotiparāyaṇo pubbakārī, jotijotiparāyaṇo kataññukatavedī. Desetā pubbakārī, paṭipajjitā kataññukatavedī. Sadevake loke arahaṃ sammāsambuddho pubbakārī, ariyasāvako kataññukatavedī’’ti vuttaṃ.</p>
              <p>[03]Tattha kāraṇena vinā pavattahitacitto ^b^akāraṇavacchalo^eb^. Anāgatamhi payojanaṃ apekkhamāno ‘‘karissati me’’tiādinā cittena paṭhamaṃ gahitaṃ tādisaṃ kataṃ upādāya kataññū eva nāma hoti, na pubbakārīti adhippāyena ^b^‘‘karissati meti evamādikāraṇasāpekkhakiriyo kataññukatavedī’’^eb^ti vuttaṃ. ^b^Tamojotiparāyaṇo^eb^ puññaphalāni anupajīvanto eva puññāni karotīti ^b^‘‘pubbakārī’’^eb^ti vutto. Puññaphalaṃ upajīvanto hi kataññupakkhe tiṭṭhati.</p>
              <p>[03]^b^121^eb^^b^.^eb^ Tatiye ^b^titto^eb^ti suhito pariyosito niṭṭhitakiccatāya nirussukko. Guṇapāripūriyā hi paripuṇṇo yāvadattho idha titto vutto. ^b^Tappetā^eb^ti aññesampi tittikaro. ^b^Paccekabuddho ca tathāgatasāvako ca khīṇāsavo titto^eb^ti ettha paccekabuddho navalokuttaradhammehi sayaṃ titto paripuṇṇo, aññaṃ pana tappetuṃ na sakkoti. Tassa hi dhammakathāya abhisamayo na hoti, sāvakānaṃ pana dhammakathāya aparimāṇānaṃ devamanussānaṃ abhisamayo hoti. Evaṃ santepi yasmā te dhammaṃ desentā na attano vacanaṃ katvā kathenti, buddhānaṃ vacanaṃ katvā kathenti, sotuṃ nisinnaparisāpi – ‘‘ayaṃ bhikkhu na attanā paṭividdhaṃ dhammaṃ kathetī’’ti cittīkāraṃ karoti. Iti so cittīkāro buddhānaṃyeva hoti. Evaṃ tattha sammāsambuddhova tappetā nāma. Yathā hi ‘‘asukassa nāma idañcidañca dethā’’ti raññā āṇatte ^a^M2.0057^ea^ kiñcāpi ānetvā denti, atha kho rājāva tattha dāyako. Yehipi laddhaṃ hoti, te ‘‘raññā amhākaṃ ṭhānantaraṃ dinnaṃ, issariyavibhavo dinno’’tveva gaṇhanti, na ‘‘rājapurisehī’’ti evaṃsampadamidaṃ veditabbaṃ.</p>
              <p>[03]^b^122^eb^^b^.^eb^ Catutthe ^b^duttappayā^eb^ti atappayā, na sakkā kenaci tappetuṃ. Yo hi upaṭṭhākakulaṃ vā ñātikulaṃ vā nissāya vasamāno cīvare jiṇṇe tehi dinnaṃ cīvaraṃ nikkhipati, na paribhuñjati ^a^V2.0052^ea^. Punappunaṃ dinnampi gahetvā nikkhipateva. Yo ca teneva nayena laddhaṃ laddhaṃ vissajjeti, parassa deti, punappunaṃ laddhampi tatheva karoti. Ime dve puggalā sakaṭehipi paccaye upanentena tappetuṃ na sakkāti duttappayā.</p>
              <p>[03]^b^123^eb^^b^.^eb^ Pañcame ^b^na vissajjetī^eb^ti attano akatvā parassa na deti, atireke pana sati na nikkhipati, parassa deti. Tenevāha ^b^‘‘sabbaṃyeva paresaṃ na detī’’^eb^tiādi. Idaṃ vuttaṃ hoti ‘‘yo bhikkhu upaṭṭhākakulā vā ñātikulā vā jiṇṇacīvaro sāṭakaṃ labhitvā cīvaraṃ katvā paribhuñjati na nikkhipati, aggaḷaṃ datvā pārupantopi punapi diyyamāne sahasā nappaṭiggaṇhāti. Yo ca laddhaṃ laddhaṃ attanā paribhuñjati, paresaṃ na deti. Ime dvepi sukhena sakkā tappetunti sutappayā’’ti.</p>
              <p>[03]^b^124-127^eb^^b^.^eb^ Chaṭṭhasattamādīni uttānatthāneva.</p>
              <p>[06]Āsāduppajahavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(12) 2. Āyācanavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^131^eb^^b^.^eb^^b^Saddho bhikkhū^eb^ti saddhāya samannāgato bhikkhu. Yo bhikkhu sāriputtamoggallānehi sadisabhāvaṃ pattheti, so yehi guṇehi sāriputtamoggallānā etadagge ṭhapitā, te guṇe attano abhikaṅkheyyāti āha ^b^‘‘yādiso sāriputtatthero paññāyā’’^eb^tiādi. ^b^Ito uttari patthento micchā pattheyyā^eb^ti sāriputtamoggallānānaṃ ye paññādayo guṇā upalabbhanti, tato uttari patthento micchā pattheyya. Aggasāvakaguṇaparamā hi sāvakaguṇamariyādā. Tesaṃ sāvakaguṇānaṃ ^a^M2.0058^ea^ yadidaṃ aggasāvakaguṇā, na tato paraṃ sāvakaguṇā nāma atthi. Tenevāha ^b^‘‘yaṃ natthi, tassa patthitattā’’^eb^ti. Sesamettha uttānameva.</p>
              <p>[03]^b^135^eb^^b^.^eb^ Pañcame yassa guṇā khatā upahatā ca, so ^b^khato upahato^eb^ nāma hotīti āha ^b^‘‘guṇānaṃ khatattā’’^eb^tiādi. ^b^Khatattā^eb^ti chinnattā. ^b^Upahatattā^eb^ti naṭṭhattā. Tenāha ^b^‘‘chinnaguṇaṃ naṭṭhaguṇanti^eb^^a^V2.0053^ea^^b^attho’’^eb^ti. Apuññassa pasavo nāma atthato paṭilābhoti āha ^b^‘‘pasavatīti paṭilabhatī’’^eb^ti, attano santāne uppādetīti attho. ^b^Ananupavisitvā^eb^ti ñāṇena anogāhetvā. Sesamettha chaṭṭhādīni ca suviññeyyāneva.</p>
              <p>[06]Āyācanavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(13) 3. Dānavaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^142^eb^^b^.^eb^ Tatiyassa paṭhame dīyatīti ^b^dānaṃ,^eb^ deyyadhammassetaṃ adhivacanaṃ. Dīyati anenāti vā ^b^dānaṃ,^eb^ pariccāgacetanāyetaṃ adhivacanaṃ. Ayaṃ duvidhopi attho idhādhippetoti āha ^b^‘‘diyyanakavasena dānānī’’^eb^tiādi. Tattha ^b^diyyanakavasenā^eb^ti dātabbavasena. ^b^Amatapattipaṭipada^eb^nti amatappattihetubhūtaṃ sammāpaṭipadaṃ.</p>
              <p>[03]^b^143-151^eb^^b^.^eb^ Dutiyādīni ca suviññeyyāneva.</p>
              <p>[06]Dānavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(14) 4. Santhāravaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^152^eb^^b^.^eb^ Catutthassa paṭhame āmisassa ca dhammassa ca alābhena attano parassa ca antare sambhavantassa chiddassa vivarassa bhedassa santharaṇaṃ pidahanaṃ saṅgaṇhanaṃ santhāro. Ayañhi lokasannivāso alabbhamānena āmisena dhammena cāti dvīhi chiddo. Tassa taṃ chiddaṃ yathā na paññāyati ^a^M2.0059^ea^, evaṃ pīṭhassa viya paccattharaṇena āmisena dhammena ca santharaṇaṃ saṅgaṇhanaṃ santhāroti vuccati. Ettha ca āmisena saṅgaho ^b^āmisasanthāro^eb^ nāma. Taṃ karontena mātāpitūnaṃ bhikkhugatikassa ^a^V2.0054^ea^ veyyāvaccakarassa rañño corānañca aggaṃ aggahetvāpi dātuṃ vaṭṭati. Āmasitvā dinnehi rājāno ca corā ca anatthampi karonti, jīvitakkhayampi pāpenti. Anāmasitvā dinnena attamanā honti, coranāgavatthuādīni cettha vatthūni kathetabbāni. Tāni samantapāsādikāya ^b^vinayaṭṭhakathāyaṃ^eb^ (pārā. 185) vitthāritāni. Sakkaccaṃ uddesadānaṃ pāḷivaṇṇanā dhammakathākathananti evaṃ dhammena saṅgaho ^b^dhammasanthāro^eb^ nāma.</p>
              <p>[03]^b^153-163^eb^^b^.^eb^ Dutiyādīni uttānatthāneva.</p>
              <p>[06]Santhāravaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(15) 5. Samāpattivaggavaṇṇanā</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^164^eb^^b^.^eb^ Pañcamassa paṭhame ‘‘ito pubbe parikammaṃ pavattaṃ, ito paraṃ bhavaṅgaṃ majjhe samāpattī’’ti evaṃ saha parikammena appanāparicchedappajānanā paññā ^b^samāpattikusalatā^eb^. Vuṭṭhāne kusalabhāvo ^b^vuṭṭhānakusalatā^eb^. Pageva vuṭṭhānaparicchedakañāṇanti evamettha attho daṭṭhabbo.</p>
              <p>[03]^b^165^eb^^b^.^eb^ Dutiye ujuno bhāvo ^b^ajjavaṃ,^eb^ ajimhatā akuṭilatā avaṅkatāti attho. ^b^Abhidhammepi^eb^ (dha. sa. 1346) vuttaṃ – ‘‘tattha katamo ajjavo? Yā ajjavatā ajimhatā akuṭilatā avaṅkatā, ayaṃ vuccati ajjavo’’ti. ^b^Anajjavañca^eb^ ajjavappaṭikkhepena veditabbaṃ. Gomuttavaṅkatā, candalekhāvaṅkatā, naṅgalakoṭivaṅkatāti hi tayo anajjavā. Ekacco hi bhikkhu paṭhamavaye majjhima-pacchimavaye ca ekavīsatiyā anesanāsu chasu ca agocaresu carati, ayaṃ gomuttavaṅkatā nāma, ādito paṭṭhāya yāva pariyosānā paṭipattiyā vaṅkabhāvato. Eko paṭhamavaye pacchimavaye ca catupārisuddhisīlaṃ pūreti, lajjī kukkuccako sikkhākāmo hoti, majjhimavaye purimasadiso, ayaṃ candalekhāvaṅkatā nāma, paṭipattiyā majjhaṭṭhāne ^a^M2.0060^ea^ vaṅkabhāvāpattito. Eko paṭhamavayepi majjhimavayepi catupārisuddhisīlaṃ pūreti, lajjī kukkuccako sikkhākāmo hoti, pacchimavaye purimasadiso, ayaṃ naṅgalakoṭivaṅkatā nāma, pariyosāne vaṅkabhāvāpattito. Eko sabbampetaṃ vaṅkataṃ pahāya tīsu vayesu ^a^V2.0055^ea^ pesalo lajjī kukkuccako sikkhākāmo hoti, tassa yo so ujubhāvo, idaṃ ajjavaṃ nāma, sabbattha ujubhāvasiddhito.</p>
              <p>[03]^b^Maddava^eb^nti ettha ‘‘lajjava’’ntipi paṭhanti. Evaṃ panettha attho – ‘‘tattha katamo lajjavo? Yo hirīyati hirīyitabbena hirīyati pāpakānaṃ akusalānaṃ dhammānaṃ samāpattiyā, ayaṃ vuccati lajjavo’’ti evaṃ vutto lajjibhāvo lajjavaṃ nāma. Idaṃ panettha nibbacanaṃ – lajjatīti lajjo, hirimā, tassa bhāvo ^b^lajjavaṃ,^eb^ hirīti attho. Lajjā etassa atthīti lajjī yathā ‘‘mālī māyī’’ti, tassa bhāvo lajjibhāvo, sā eva lajjā.</p>
              <p>[03]^b^166^eb^^b^.^eb^ Tatiye ^b^adhivāsanakhantī^eb^ti ettha adhivāsanaṃ vuccati khamanaṃ. Tañhi paresaṃ dukkaṭaṃ duruttañca paṭivirodhākaraṇena attano upari āropetvā vāsanato ‘‘adhivāsana’’nti vuccati. Adhivāsanalakkhaṇā khanti adhivāsanakhanti. Sucisīlatā ^b^soraccaṃ^eb^. Sā hi sobhanakammaratatā. Suṭṭhu vā pāpato oratabhāvo viratatāti āha ^b^‘‘suratabhāvo’’^eb^ti. Teneva ^b^abhidhammepi^eb^ (dha. sa. 1349) –</p>
              <p>[08]‘‘Tattha katamaṃ soraccaṃ? Yo kāyiko avītikkamo vācasiko avītikkamo kāyikavācasiko avītikkamo, idaṃ vuccati soraccaṃ, sabbopi sīlasaṃvaro soracca’’nti – āgato.</p>
              <p>[03]^b^167^eb^^b^.^eb^ Catutthe sakhilo vuccati saṇhavāco, tassa bhāvo ^b^sākhalyaṃ,^eb^ saṇhavācatā. Tenāha ^b^‘‘saṇhavācāvasena sammodamānabhāvo’’^eb^ti. Saṇhavācāvasena hi sammodamānassa puggalassa bhāvo nāma saṇhavācatā. Teneva ^b^abhidhamme^eb^ (dha. sa. 1350) –</p>
              <p>[08]‘‘Tattha katamaṃ sākhalyaṃ? Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṃvattanikā, tathārūpiṃ ^a^M2.0061^ea^ vācaṃ pahāya yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā, tathārūpiṃ vācaṃ bhāsitā hoti, yā tattha saṇhavācatā sakhilavācatā apharusavācatā, idaṃ vuccati sākhalya’’nti vuttaṃ.</p>
              <p>[03]Tattha ^b^aṇḍakā^eb^ti sadose savaṇe rukkhe niyyāsapiṇḍo, ahicchattādīni vā uṭṭhitāni aṇḍakānīti ^a^V2.0056^ea^ vadanti, pheggurukkhassa pana kuthitassa aṇḍāni viya uṭṭhitā cuṇṇapiṇḍiyo vā gaṇṭhiyo vā aṇḍakā. Idha pana byāpajjanakakkasādisabhāvato kaṇṭakappaṭibhāgena vācā aṇḍakāti vuttā. Padumanāḷaṃ viya sotaṃ ghaṃsayamānā pavisantī ^b^kakkasā^eb^ daṭṭhabbā. Kodhena nibbattā tassa parivārabhūtā ^b^kodhasāmantā^eb^. Pure saṃvaddhanārī ^b^porī^eb^. Sā viya sukumārā mudukā vācā porī viyāti porī. ^b^Saṇhavācatā^eb^tiādinā taṃ vācaṃ pavattamānaṃ dasseti.</p>
              <p>[03]^b^168^eb^^b^.^eb^ Pañcame ^b^‘‘avihiṃsāti karuṇāpubbabhāgo’’^eb^ti ettakameva idha vuttaṃ, dīghanikāyaṭṭhakathāya ^b^saṅgītisuttavaṇṇanāyaṃ^eb^ (dī. ni. aṭṭha. 3.304) pana ‘‘avihiṃsāti karuṇāpi karuṇāpubbabhāgopī’’ti vuttaṃ. ^b^Abhidhammepi^eb^ (vibha. 182) ‘‘tattha katamā avihiṃsā? Yā sattesu karuṇā karuṇāyanā karuṇāyitattaṃ karuṇācetovimutti, ayaṃ vuccati avihiṃsā’’ti āgataṃ. Etthāpi hi yā kāci karuṇā ‘‘karuṇā’’ti vuttā, karuṇācetovimutti pana appanāppattāva.</p>
              <p>[03]Sucisaddato bhāve yakāraṃ ikārassa ca ukārādesaṃ katvā ayaṃ niddesoti āha ^b^‘‘socabyaṃ sucibhāvo’’^eb^ti. Ettha ca ^b^socabya^eb^nti sīlavasena sucibhāvoti vuttaṃ. Dīghanikāyaṭṭhakathāya ^b^saṅgītisuttavaṇṇanāyaṃ^eb^ (dī. ni. aṭṭha. 3.304) pana ‘‘soceyyanti mettāya ca mettāpubbabhāgassa ca vasena sucibhāvo’’ti vuttaṃ. Teneva ^b^abhidhammepi^eb^ ‘‘tattha katamaṃ socabyaṃ? Yā sattesu metti mettāyanā mettāyitattaṃ mettācetovimutti, idaṃ vuccati socabya’’nti niddeso kato. Etthāpi hi ‘‘mettī’’tiādinā yā kāci mettā vuttā, mettācetovimutti pana appanāppattāva.</p>
              <p>[03]^b^169-171^eb^^b^.^eb^ Chaṭṭhasattamāṭṭhamāni ^a^M2.0062^ea^ heṭṭhā vuttanayāneva.</p>
              <p>[03]^b^172^eb^^b^.^eb^ Navame kāmaṃ sampayuttadhammesu thirabhāvopi balaṭṭho eva, paṭipakkhehi pana akampanīyataṃ sātisayaṃ balaṭṭhoti vuttaṃ ^b^‘‘muṭṭhassacce akampanenā’’^eb^tiādi.</p>
              <p>[03]^b^173^eb^^b^.^eb^ Dasame paccanīkadhammasamanato ^b^samatho,^eb^ samādhīti āha ^b^‘‘samathoti cittekaggatā’’^eb^ti. Aniccādinā vividhenākārena dassanato passanato ^b^vipassanā,^eb^ paññāti āha ^b^‘‘saṅkhārapariggāhakañāṇa’’^eb^nti.</p>
              <p>[03]^b^174^eb^^b^.^eb^ Ekādasame ^a^V2.0057^ea^^b^dussīlya^eb^nti samādinnassa sīlassa bhedakaro vītikkamo. ^b^Diṭṭhivipattī^eb^ti ‘‘atthi dinna’’ntiādinayappavattāya sammādiṭṭhiyā dūsikā micchādiṭṭhīti āha ^b^‘‘diṭṭhivipattīti micchādiṭṭhī’’^eb^ti.</p>
              <p>[03]^b^175^eb^^b^.^eb^ Dvādasame ^b^sīlasampadā^eb^ti sabbabhāgato tassa anūnatāpatti paripuṇṇabhāvo sīlasampadā. Paripūraṇattho hettha sampadāsaddo. Tenevāha ^b^‘‘paripuṇṇasīlatā’’^eb^ti. ^b^Diṭṭhisampadā^eb^ti atthikadiṭṭhiādisammādiṭṭhipāripūribhāvena pavattaṃ ñāṇaṃ. Tañca kammassakatāsammādiṭṭhiādivasena pañcavidhaṃ hotīti āha ^b^‘‘tena kammassakatā’’^eb^ti.</p>
              <p>[03]^b^176^eb^^b^.^eb^ Terasame ^b^sīlavisuddhī^eb^ti visuddhiṃ pāpetuṃ samatthaṃ sīlaṃ, cittavisuddhiādiuparivisuddhiyā paccayo bhavituṃ samatthaṃ visuddhasīlanti vuttaṃ hoti. Suvisuddhameva hi sīlaṃ tassā padaṭṭhānaṃ hoti. Tenāha ^b^‘‘sīlavisuddhīhi visuddhisampāpakaṃ sīla’’^eb^nti. Etthāpi ^b^visuddhisampāpaka^eb^nti cittavisuddhiādiuparivisuddhiyā sampāpakanti attho daṭṭhabbo. ^b^Abhidhamme^eb^ (dha. sa. 1372) panāyaṃ ‘‘tattha katamā sīlavisuddhi? Kāyiko avītikkamo vācasiko avītikkamo kāyikavācasiko avītikkamo, ayaṃ vuccati sīlavisuddhī’’ti evaṃ vibhattā.</p>
              <p>[03]^b^Diṭṭhivisuddhī^eb^ti visuddhiṃ pāpetuṃ samatthaṃ dassanañāṇaṃ dassanavisuddhi, paramatthavisuddhiṃ nibbānañca pāpetuṃ upanetuṃ samatthaṃ kammassakatañāṇādi sammādassananti attho. Tenāha ^b^‘‘visuddhisampāpikā…pe… pañcavidhāpi vā sammādiṭṭhī’’^eb^ti. Etthāpi ^b^visuddhisampāpikā^eb^ti ñāṇadassanavisuddhiyā dassananibbānasaṅkhātāya ^a^M2.0063^ea^ paramatthavisuddhiyā ca sampāpikāti evamattho daṭṭhabbo. ^b^Abhidhamme^eb^ (dha. sa. 1373) panāyaṃ ‘‘tattha katamā diṭṭhivisuddhi? Kammassakatañāṇaṃ, saccānulomikaṃ ñāṇaṃ, maggassa maggasamaṅgissa ñāṇaṃ, phalasamaṅgissa ñāṇa’’nti evaṃ vuttaṃ.</p>
              <p>[03]Ettha ca idaṃ akusalakammaṃ no sakaṃ, idaṃ pana kammaṃ sakanti evaṃ byatirekato anvayato ca kammassakatajānanañāṇaṃ ^b^kammassakatañāṇaṃ^eb^. Tividhaduccaritañhi attanā katampi parena katampi no sakakammaṃ nāma hoti atthabhañjanato, sucaritaṃ sakakammaṃ nāma atthajananato. Vipassanāñāṇaṃ pana vacīsaccañca anulometi, paramatthasaccañca na vilometīti ^b^saccānulomikañāṇa^eb^nti vuttaṃ. Vipassanāñāṇañhi lakkhaṇāni paṭivijjhanatthaṃ ārambhakāle ^a^V2.0058^ea^ ‘‘aniccaṃ dukkhaṃ anattā’’ti pavattaṃ vacīsaccañca anulometi, tatheva paṭivijjhanato paramatthasaccaṃ nibbānañca na vilometi na virādheti ekanteneva sampāpanato.</p>
              <p>[03]^b^177^eb^^b^.^eb^ Cuddasame ^b^diṭṭhivisuddhī^eb^ti paṭhamamaggasammādiṭṭhi vuttā. ^b^Yathādiṭṭhissa ca padhāna^eb^nti taṃsampayuttameva vīriyaṃ. Teneva ^b^dīghanikāyaṭṭhakathāyaṃ^eb^ (dī. ni. aṭṭha. 3.304) ‘‘diṭṭhivisuddhīti ñāṇadassanaṃ kathitaṃ. Yathādiṭṭhissa ca padhānanti taṃsampayuttameva vīriya’’nti vuttaṃ. Ettha hi ^b^ñāṇadassana^eb^nti ñāṇabhūtaṃ dassanaṃ. Tena dassanamaggaṃ vadati. ^b^Taṃsampayuttameva vīriya^eb^nti paṭhamamaggasampayuttavīriyamāha. Apica ^b^diṭṭhivisuddhī^eb^ti sabbāpi maggasammādiṭṭhi. ^b^Yathādiṭṭhissa ca padhāna^eb^nti taṃsampayuttameva vīriyaṃ. Teneva ^b^dīghanikāyaṭṭhakathāyaṃ^eb^ ‘‘apica purimapadena catumaggañāṇaṃ, pacchimapadena taṃsampayuttaṃ vīriya’’nti vuttaṃ.</p>
              <p>[03]Atha vā ^b^diṭṭhīvisuddhī^eb^ti kammassakatañāṇādisaṅkhātā sabbāpi sammādiṭṭhi vuttā. ^b^Yathādiṭṭhissa ca padhāna^eb^nti yo cetasiko vīriyārambho…pe… sammāvāyāmoti. Ayameva pāḷiyā sameti. Abhidhamme hi ‘‘diṭṭhivisuddhi kho panāti yā paññā pajānanā…pe… amoho dhammavicayo sammādiṭṭhi. Yathādiṭṭhissa ca padhānanti yo cetasiko vīriyārambho…pe… sammāvāyāmo’’ti evamayaṃ duko vibhatto. Teneva ^b^abhidhammaṭṭhakathāyaṃ^eb^ (dha. sa. aṭṭha. 1374) ‘‘yā paññā pajānanātiādīhi heṭṭhā vuttāni kammassakatañāṇādīneva cattāri ñāṇāni vibhattāni. ‘Yo cetasiko vīriyārambho’tiādīhi ^a^M2.0064^ea^ padehi niddiṭṭhaṃ vīriyaṃ gahitaṃ paññāya lokiyaṭṭhāne lokiyaṃ, lokuttaraṭṭhāne lokuttara’’nti vuttaṃ.</p>
              <p>[03]Idhāpi visuddhisampāpikā catumaggasammādiṭṭhi, pañcavidhāpi vā sammādiṭṭhi diṭṭhivisuddhīti adhippāyena ^b^‘‘diṭṭhivisuddhīti visuddhisampāpikā sammādiṭṭhiyevā’’^eb^ti vuttaṃ. ^b^Heṭṭhimamaggasampayuttaṃ vīriya^eb^nti idaṃ pana ‘‘yathādiṭṭhissa ca padhānanti paṭhamamaggasampayuttaṃ vīriyanti vutta’’nti adhippāyena vadati. Ettha ca taṃtaṃbhāṇakānaṃ matabhedenāyaṃ vaṇṇanābhedoti na aṭṭhakathāvacanānaṃ aññamaññavirodho saṅkitabbo. Atha yathādiṭṭhissa ca padhānanti heṭṭhimamaggasampayuttameva vīriyaṃ kasmā vuttanti āha ^b^‘‘tañhi tassā diṭṭhiyā anurūpattā’’^eb^tiādi. Tattha ^b^tassā diṭṭhiyā^eb^ti heṭṭhimamaggasampayuttāya diṭṭhiyā. ^b^Yathādiṭṭhissā^eb^ti anurūpadiṭṭhissa kalyāṇadiṭṭhissa nibbattitappakāradiṭṭhissa vā nibbattetabbapadhānānurūpadiṭṭhissa yathādiṭṭhippavattakiriyassa vāti evampettha atthaṃ saṃvaṇṇayanti.</p>
              <p>[03]^b^178^eb^^b^.^eb^ Pannarasame ^a^V2.0059^ea^ samattaṃ tussanaṃ titti santuṭṭhi, natthi etassa santuṭṭhīti asantuṭṭhi, asantuṭṭhissa bhāvo ^b^asantuṭṭhitā^eb^. Yā kusalānaṃ dhammānaṃ bhāvanāya asantuṭṭhassa bhiyyokamyatā, tassā etaṃ adhivacanaṃ. Tāya hi samaṅgibhūto puggalo sīlaṃ pūretvā jhānaṃ uppādeti, jhānaṃ labhitvā vipassanaṃ ārabhati, āraddhavipassako arahattaṃ aggahetvā antarā vosānaṃ nāpajjati, ‘‘alamettāvatā katamettāvatā’’ti saṅkocaṃ na pāpuṇāti. Tenāha ^b^‘‘aññatra arahattamaggā kusalesu dhammesu asantuṭṭhibhāvo’’^eb^ti. Tatra ^b^aññatra arahattamaggā^eb^ti arahattamaggasampattaṃ vināti attho. ‘‘Appaṭivānitā ca padhānasmi’’nti idaṃ heṭṭhā vuttanayattā uttānatthamevāti na vibhattaṃ.</p>
              <p>[03]^b^179^eb^^b^.^eb^ Soḷasame muṭṭhā naṭṭhā sati etassāti muṭṭhassati, tassa bhāvo ^b^muṭṭhassacca^eb^nti āha ^b^‘‘muṭṭhassaccanti muṭṭhassatibhāvo’’^eb^ti. ^b^Muṭṭhassatibhāvo^eb^ti ca satippaṭipakkho dhammo, na satiyā abhāvamattaṃ. ^b^Asampajañña^eb^nti ‘‘tattha katamaṃ asampajaññaṃ? Yaṃ aññāṇaṃ adassanaṃ…pe… avijjālaṅghī moho akusalamūla’’nti (dha. sa. 1357) evaṃ vuttā avijjāyeva. Tathā hi vijjāpaṭipakkho avijjā vijjāya pahātabbato, evaṃ sampajaññappaṭipakkho asampajaññaṃ ^a^M2.0065^ea^. Yasmā pana sampajaññappaṭipakkhe sati tassa vasena ñāṇassa abhāvo hoti, tasmā vuttaṃ ^b^‘‘aññāṇabhāvo’’^eb^ti.</p>
              <p>[03]^b^180^eb^^b^.^eb^ Sattarasame ^b^apilāpanalakkhaṇā satī^eb^ti udake lābu viya yena cittaṃ ārammaṇe pilavitvā viya tiṭṭhati, na ogāhati, taṃ pilāpanaṃ. Na pilāpanaṃ apilāpanaṃ, taṃ lakkhaṇaṃ sabhāvo etissāti apilāpanalakkhaṇā.</p>
              <p>[06]Samāpattivaggavaṇṇanā niṭṭhitā.</p>
              <p>[06]Tatiyapaṇṇāsakaṃ niṭṭhitaṃ.</p>
            </h4>
          </h3>
        </h2>
      </h1>
      <h1>
        <h1n>1. Kodhapeyyālaṃ</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^181^eb^^b^.^eb^ Ito paresu kodhavaggādīsu ^b^upanandhanalakkhaṇo^eb^ti kujjhanavasena ‘‘akkocchi maṃ avadhi ^a^V2.0060^ea^ ma’’ntiādinā (dha. pa. 3, 4) cittapariyonandhanalakkhaṇo. Pubbakālikaṃ kodhaṃ upanayhati bandhati, kujjhanākāraṃ pabandhati ghaṭeti. Āghātavatthunā cittaṃ bandhantī viya hotīti aparakālo kodho upanāho. Suṭṭhu kataṃ kāraṇaṃ upakāro sukatakāraṇaṃ, tassa pubbakāritālakkhaṇassa guṇassa makkhanaṃ udakapuñchaniyā viya sarīrānugatassa udakassa puñchanaṃ vināsanaṃ lakkhaṇametassāti ^b^sukatakaraṇamakkhanalakkhaṇo^eb^. Tathā hi so paresaṃ guṇānaṃ makkhanaṭṭhena makkhoti vuccati. Bahussutepi puggale ajjhotthariṃsu, ‘‘īdisassa ca bahussutassa aniyatā gahitā, tava ca mama ca ko viseso’’tiādinā nayena uppajjamāno yugaggāhī palāsoti āha ^b^‘‘yugaggāhalakkhaṇo palāso’’^eb^ti. Tattha yugaggāho nāma samadhuraggāho, asamampi attanā samaṃ katvā gaṇhanaṃ. Palāsatīti ^b^palāso,^eb^ paresaṃ guṇe ḍaṃsitvā dantehi viya chinditvā attano guṇehi same karotīti attho.</p>
              <p>[03]^b^Usūyanalakkhaṇā^eb^ti paresaṃ sakkārādīni khiyyanalakkhaṇā. Maccherassa bhāvo ^b^macchariyaṃ^eb^. Tañca āvāsamacchariyādivasena pañcavidhanti āha ^b^‘‘pañcamaccherabhāvo macchariya’’^eb^nti. ^b^Maccharāyanalakkhaṇa^eb^nti attano sampattiyā ^a^M2.0066^ea^ parehi sādhāraṇabhāve asahanalakkhaṇaṃ. ^b^Katappaṭicchādanalakkhaṇā^eb^ti katapāpappaṭicchādanalakkhaṇā. Kerāṭikabhāvena uppajjamānaṃ sāṭheyyanti āha ^b^‘‘kerāṭikalakkhaṇaṃ sāṭheyya’’^eb^nti. Aññathā attano pavedanapuggalo kerāṭiko nekatikavāṇijoti vadanti. Kerāṭiko hi puggalo ānandamaccho viya hoti.</p>
              <p>[03]^b^187^eb^^b^.^eb^^b^Yathābhataṃ nikkhitto evaṃ niraye^eb^ti yathā ābhataṃ kañci āharitvā ṭhapito, evaṃ attano kammunā nikkhitto niraye ṭhapitoyevāti attho.</p>
            </h4>
          </h3>
        </h2>
      </h1>
      <h1>
        <h1n>2. Akusalapeyyālaṃ</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^191-200^eb^^b^.^eb^ Dukkhassa vaḍḍhi etesanti ^b^dukkhavaḍḍhikā^eb^. Ye hi dukkhaṃ vaḍḍhenti, punappunaṃ uppādenti, dukkhassa vaḍḍhi tesaṃ atthīti evaṃ vuttaṃ. ^b^Sukhavaḍḍhikā^eb^ti etthāpi eseva nayo.</p>
            </h4>
          </h3>
        </h2>
      </h1>
      <h1>
        <h1n>3. Vinayapeyyālaṃ</h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^201^eb^^b^.^eb^^b^Atthavase^eb^ti ^a^V2.0061^ea^ vuddhivisese ānisaṃsavisese. Tesaṃ pana sikkhāpadapaññattikāraṇattā āha ^b^‘‘dve kāraṇāni sandhāyā’’^eb^ti. Atthoyeva vā ^b^atthavaso,^eb^ dve atthe dve kāraṇānīti vuttaṃ hoti. Atha vā attho phalaṃ tadadhīnavuttitāya vaso etassāti ^b^atthavaso,^eb^ kāraṇanti evampettha attho daṭṭhabbo. Yathā ‘‘anabhijjhā dhammapada’’nti vutte anabhijjhā eko dhammakoṭṭhāsoti attho hoti. Evamidhāpi ^b^sikkhāpada^eb^nti sikkhākoṭṭhāso sikkhāya eko padesoti ayamettha attho daṭṭhabboti āha ^b^‘‘sikkhāpadaṃ paññattanti sikkhākoṭṭhāso ṭhapito’’^eb^ti.</p>
              <p>[03]^b^Saṅghasuṭṭhu^eb^ nāma saṅghassa suṭṭhubhāvo ‘‘suṭṭhu devā’’ti (pārā. aṭṭha. 39) āgataṭṭhāne viya ‘‘suṭṭhu, bhante’’ti vacanasampaṭicchanabhāvo. Tenāha ^b^‘‘saṅghasuṭṭhutāyāti saṅghassa suṭṭhubhāvāyā’’^eb^tiādi. ^b^Dummaṅkūnaṃ puggalānaṃ niggahāyā^eb^ti dummaṅkū nāma dussīlapuggalā. Ye maṅkutaṃ āpādiyamānāpi dukkhena āpajjanti, vītikkamaṃ karontā vā katvā vā ^a^M2.0067^ea^ na lajjanti, tesaṃ niggahatthāya. Te hi sikkhāpade asati ‘‘kiṃ tumhehi diṭṭhaṃ, kiṃ sutaṃ, kiṃ amhehi kataṃ, katarasmiṃ vatthusmiṃ katamaṃ āpattiṃ ropetvā amhe niggaṇhathā’’ti saṅghaṃ viheṭhessanti, sikkhāpade pana sati tesaṃ saṅgho sikkhāpadaṃ dassetvā dhammena vinayena satthusāsanena niggahessati. Tena vuttaṃ ‘‘dummaṅkūnaṃ puggalānaṃ niggahāyā’’ti.</p>
              <p>[03]^b^Pesalānaṃ bhikkhūnaṃ phāsuvihārāyā^eb^ti pesalānaṃ piyasīlānaṃ bhikkhūnaṃ phāsuvihāratthāya. Piyasīlā hi bhikkhū kattabbākattabbaṃ sāvajjānavajjaṃ velaṃ mariyādaṃ ajānantā sikkhattayapāripūriyā ghaṭamānā kilamanti, ubbāḷhā honti, kattabbākattabbaṃ pana sāvajjānavajjaṃ velaṃ mariyādañca ñatvā sikkhattayapāripūriyā ghaṭentā na kilamanti, na ubbāḷhā honti. Tena tesaṃ sikkhāpadappaññāpanā phāsuvihārāya saṃvattati. Yo vā dummaṅkūnaṃ puggalānaṃ niggaho, sveva etesaṃ phāsuvihāro. Dussīlapuggale nissāya hi uposatho na tiṭṭhati, pavāraṇā na tiṭṭhati, saṅghakammāni nappavattanti, sāmaggī na hoti, bhikkhū anekaggā uddesaparipucchākammaṭṭhānādīni anuyuñjituṃ na sakkonti. Dussīlesu pana niggahitesu sabbopi ayaṃ upaddavo na hoti, tato pesalā bhikkhū phāsu viharanti. Evaṃ ‘‘pesalānaṃ bhikkhūnaṃ phāsuvihārāyā’’ti ettha dvidhā attho veditabbo.</p>
              <p>[03]‘‘Na ^a^V2.0062^ea^ vo ahaṃ, cunda, diṭṭhadhammikānaṃyeva āsavānaṃ saṃvarāya dhammaṃ desemī’’ti (dī. ni. 3.182) ettha vivādamūlabhūtā kilesā āsavāti āgatā.</p>
              <p>[21]‘‘Yena devūpapatyassa, gandhabbo vā vihaṅgamo;</p>
              <p>[27]Yakkhattaṃ yena gaccheyyaṃ, manussattañca abbaje;</p>
              <p>[22]Te mayhaṃ āsavā khīṇā, viddhastā vinaḷīkatā’’ti. (a. ni. 4.36) –</p>
              <p>[07]Ettha tebhūmakaṃ kammaṃ avasesā ca akusalā dhammā. Idha pana parūpavādavippaṭisāravadhabandhanādayo ceva apāyadukkhabhūtā ca nānappakārā upaddavā āsavāti āha – ^b^‘‘diṭṭhadhamme imasmiṃyeva attabhāve vītikkamapaccayā paṭiladdhabbāna’’^eb^ntiādi. Yadi hi bhagavā sikkhāpadaṃ na paññāpeyya, tato asaddhammappaṭisevanādinnādānapāṇātipātādihetu ye uppajjeyyuṃ parūpavādādayo diṭṭhadhammikā nānappakārā anatthā, ye ca tannimittameva ^a^M2.0068^ea^ nirayādīsu nibbattassa paññavidhabandhanakammakāraṇādivasena mahādukkhānubhavanappakārā anatthā, te sandhāya idaṃ vuttaṃ ^b^‘‘diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāyā’’^eb^ti. Diṭṭhadhammo vuccati paccakkho attabhāvo, tattha bhavā ^b^diṭṭhadhammikā^eb^. Samparetabbato pecca gantabbato samparāyo, paraloko, tattha bhavā ^b^samparāyikā^eb^.</p>
              <p>[03]^b^Akusalaverāna^eb^nti pāṇātipātādipañcaduccaritānaṃ. Tāni verakāraṇattā ‘‘verānī’’ti vuccanti, puggalesu pana uppajjamānāni verāni. ^b^Te eva vā dukkhadhammā^eb^ti heṭṭhā vuttā vadhabandhanādayo. ^b^Tesaṃ pakkhupacchedanatthāyā^eb^ti tesaṃ pāpicchānaṃ pakkhupacchedāya gaṇabhojanasadisaṃ sikkhāpadaṃ paññattaṃ. ^b^Paṇḍitamanussāna^eb^nti lokiyaparikkhakajanānaṃ. Te hi sikkhāpadapaññattiyā sati sikkhāpadapaññattiṃ ñatvā vā yathāpaññattaṃ paṭipajjamāne bhikkhū disvā vā – ‘‘yāni vata loke mahājanassa rajjanadussanamuyhanaṭṭhānāni, tehi ime samaṇā sakyaputtiyā ārakā viharanti, dukkaraṃ vata karonti, bhāriyaṃ vata karontī’’ti pasādaṃ āpajjanti vinayapiṭake potthakaṃ disvā micchādiṭṭhikatavedibrāhmaṇo viya. ^b^Uparūparipasādabhāvāyā^eb^ti bhiyyo bhiyyo pasāduppādanatthaṃ. Yepi hi sāsane pasannā kulaputtā, tepi sikkhāpadapaññattiṃ vā ñatvā yathāpaññattaṃ paṭipajjamāne bhikkhū vā disvā ‘‘aho, ayyā, dukkarakārino, ye yāvajīvaṃ ekabhattaṃ brahmacariyaṃ vinayasaṃvaraṃ anupālentī’’ti bhiyyo bhiyyo pasīdanti.</p>
              <p>[03]^b^Saddhammassa^eb^^a^V2.0063^ea^^b^ciraṭṭhitattha^eb^nti pariyattisaddhammo, paṭipattisaddhammo, adhigamasaddhammoti tividhassapi saddhammassa ciraṭṭhitatthaṃ. Tattha piṭakattayasaṅgahitaṃ sabbampi buddhavacanaṃ ^b^pariyattisaddhammo^eb^ nāma. Terasa dhutaguṇā, cuddasa khandhakavattāni, dveasīti mahāvattāni, sīlasamādhivipassanāti ayaṃ ^b^paṭipattisaddhammo^eb^ nāma. Cattāro ariyamaggā cattāri ca sāmaññaphalāni nibbānañcāti ayaṃ ^b^adhigamasaddhammo^eb^ nāma. So sabbo yasmā sikkhāpadapaññattiyā sati bhikkhū sikkhāpadañca tassa vibhaṅgañca tadatthajotanatthaṃ aññañca buddhavacanaṃ pariyāpuṇanti, yathāpaññattañca paṭipajjamānā paṭipattiṃ pūretvā paṭipattiyā adhigantabbaṃ lokuttaradhammaṃ adhigacchanti, tasmā sikkhāpadapaññattiyā ciraṭṭhitiko hoti.</p>
              <p>[03]^b^Pañcavidhassapi^eb^^a^M2.0069^ea^^b^vinayassā^eb^ti tadaṅgavinayādivasena pañcappakārassa vinayassa. ^b^Vinayaṭṭhakathāyaṃ^eb^ (pārā. aṭṭha. 39) pana sikkhāpadapaññattiyā sati saṃvaravinayo ca pahānavinayo ca samathavinayo ca paññattivinayo cāti catubbidhopi vinayo anuggahito hoti upatthambhito supatthambhito. Tena vuttaṃ ^b^‘‘vinayānuggahāyā’’^eb^ti. Tattha ^b^saṃvaravinayo^eb^ti sīlasaṃvaro, satisaṃvaro, ñāṇasaṃvaro, khantisaṃvaro, vīriyasaṃvaroti pañcavidhopi saṃvaro yathāsakaṃ saṃvaritabbānaṃ vinetabbānañca kāyaduccaritādīnaṃ saṃvaraṇato saṃvaro, vinayanato vinayoti vuccati. ^b^Pahānavinayo^eb^ti tadaṅgappahānaṃ, vikkhambhanappahānaṃ, samucchedappahānaṃ, paṭippassaddhippahānaṃ, nissaraṇappahānanti pañcavidhampi pahānaṃ yasmā cāgaṭṭhena pahānaṃ, vinayanaṭṭhena vinayo, tasmā pahānavinayoti vuccati. ^b^Samathavinayo^eb^ti satta adhikaraṇasamathā. ^b^Paññattivinayo^eb^ti sikkhāpadameva. Sikkhāpadapaññattiyā hi vijjamānāya eva sikkhāpadasambhavato sikkhāpadasaṅkhāto paññattivinayoti sikkhāpadapaññattiyā anuggahito hoti.</p>
              <p>[03]^b^202-230^eb^^b^.^eb^^b^Bhikkhūnaṃ pañcā^eb^ti nidānapārājikasaṅghādisesāniyatavitthāruddesavasena pañca bhikkhūnaṃ uddesā. ^b^Bhikkhunīnaṃ cattāro^eb^ti bhikkhūnaṃ vuttesu aniyatuddesaṃ ṭhapetvā avasesā cattāro.</p>
              <p>[03]^b^Ehibhikkhūpasampadā^eb^ti ‘‘ehi bhikkhū’’ti vacanamattena paññattaupasampadā. Bhagavā hi ehibhikkhubhāvāya upanissayasampannaṃ puggalaṃ disvā rattapaṃsukūlantarato suvaṇṇavaṇṇaṃ dakkhiṇahatthaṃ nīharitvā brahmaghosaṃ nicchārento ‘‘ehi bhikkhu, cara brahmacariyaṃ sammā dukkhassa antakiriyāyā’’ti vadati. Tassa saheva bhagavato vacanena gihiliṅgaṃ antaradhāyati, pabbajjā ca upasampadā ca ruhati, bhaṇḍu kāsāvavasano hoti – ekaṃ nivāsetvā ekaṃ pārupitvā ekaṃ aṃse ṭhapetvā vāmāṃsakūṭe āsattanīluppalavaṇṇamattikāpatto.</p>
              <p>[21]‘‘Ticīvarañca ^a^V2.0064^ea^ patto ca, vāsi sūci ca bandhanaṃ;</p>
              <p>[22]Parissāvanena aṭṭhete, yuttayogassa bhikkhuno’’ti. (dī. ni. aṭṭha. 1.215; ma. ni. aṭṭha. 1.294; 2.349; a. ni. aṭṭha. 2.4.198; pārā. aṭṭha. 45 padabhājanīyavaṇṇanā; apa. aṭṭha. 1.avidūrenidānakathā; bu. vaṃ. aṭṭha. 27.avidūrenidānakathā; jā. aṭṭha. 1.avidūrenidānakathā; mahāni. aṭṭha. 206) –</p>
              <p>[07]Evaṃ ^a^M2.0070^ea^ vuttehi aṭṭhahi parikkhārehi sarīre paṭimukkehiyeva vassasatikatthero viya iriyāpathasampanno buddhācariyako buddhupajjhāyako sammāsambuddhaṃ vandamānoyeva tiṭṭhati.</p>
              <p>[03]^b^Saraṇagamanūpasampadā^eb^ti ‘‘buddhaṃ saraṇaṃ gacchāmī’’tiādinā nayena tikkhattuṃ vācaṃ bhinditvā vuttehi tīhi saraṇagamanehi anuññātaupasampadā. ^b^Ovādūpasampadā^eb^ti ovādappaṭiggahaṇaupasampadā. Sā ca ‘‘tasmātiha te, kassapa, evaṃ sikkhitabbaṃ ‘tibbaṃ me hirottappaṃ, paccupaṭṭhitaṃ bhavissati theresu navesu majjhimesū’ti. Evañhi te, kassapa, sikkhitabbaṃ. Tasmātiha te, kassapa, evaṃ sikkhitabbaṃ ‘yaṃ kiñci dhammaṃ suṇissāmi kusalūpasaṃhitaṃ, sabbaṃ taṃ aṭṭhiṃ katvā manasi karitvā sabbacetasā samannāharitvā ohitasoto dhammaṃ suṇissāmī’ti, evañhi te, kassapa, sikkhitabbaṃ. Tasmātiha te, kassapa, evaṃ sikkhitabbaṃ ‘sātasahagatā ca me kāyagatāsati na vijahissatī’ti, evañhi te, kassapa, sikkhitabba’’nti (saṃ. ni. 2.154) iminā ovādappaṭiggahaṇena mahākassapattherassa anuññātaupasampadā.</p>
              <p>[03]^b^Pañhabyākaraṇūpasampadā^eb^ nāma sopākassa anuññātaupasampadā. Bhagavā kira pubbārāme anucaṅkamantaṃ sopākasāmaṇeraṃ ‘‘uddhumātakasaññāti vā, sopāka, rūpasaññāti vā ime dhammā nānatthā nānābyañjanā, udāhu ekatthā byañjanameva nāna’’nti dasa asubhanissite pañhe pucchi. So byākāsi. Bhagavā tassa sādhukāraṃ datvā ‘‘kativassosi, tvaṃ sopākā’’ti pucchi. Sattavassohaṃ bhagavāti. Sopāka, tvaṃ mama sabbaññutaññāṇena saddhiṃ saṃsanditvā pañhe byākāsīti āraddhacitto upasampadaṃ anujāni. Ayaṃ pañhabyākaraṇūpasampadā.</p>
              <p>[03]^b^Ñatticatutthaupasampadā^eb^ nāma bhikkhūnaṃ etarahi upasampadā. ^b^Garudhammūpasampadā^eb^ti garudhammappaṭiggahaṇena upasampadā. Sā ca mahāpajāpatiyā aṭṭhagarudhammappaṭiggahaṇena anuññātā ^a^V2.0065^ea^. ^b^Ubhatosaṅghe upasampadā^eb^ nāma bhikkhuniyā bhikkhunisaṅghato ñatticatutthena, bhikkhusaṅghato ñatticatutthenāti imehi dvīhi kammehi anuññātā aṭṭhavācikūpasampadā. ^b^Dūtena upasampadā^eb^ nāma aḍḍhakāsiyā gaṇikāya anuññātā upasampadā.</p>
              <p>[03]^b^Ñattikammaṃ^eb^^a^M2.0071^ea^^b^nava ṭhānāni gacchatī^eb^ti katamāni nava ṭhānāni gacchati? Osāraṇaṃ, nissāraṇaṃ, uposatho, pavāraṇā, sammuti, dānaṃ, paṭiggahaṃ, paccukkaḍḍhanaṃ, kammalakkhaṇaññeva navamanti evaṃ vuttāni nava ṭhānāni gacchati. Tattha ‘‘suṇātu me, bhante, saṅgho, itthannāmo itthannāmassa āyasmato upasampadāpekkho, anusiṭṭho so mayā, yadi saṅghassa pattakallaṃ, itthannāmo āgaccheyya, āgacchāhīti vattabbo’’ti (mahāva. 126) evaṃ upasampadāpekkhassa osāraṇā ^b^osāraṇā^eb^ nāma.</p>
              <p>[03]‘‘Suṇantu me, āyasmantā, ayaṃ itthannāmo bhikkhu dhammakathiko, imassa neva suttaṃ āgacchati, no suttavibhaṅgo, so atthaṃ asallakkhetvā byañjanacchāyāya atthaṃ paṭibāhati. Yadāyasmantānaṃ pattakallaṃ, itthannāmaṃ bhikkhuṃ vuṭṭhāpetvā avasesā imaṃ adhikaraṇaṃ vūpasameyyāmā’’ti evaṃ ubbāhikavinicchaye dhammakathikassa bhikkhuno nissāraṇā ^b^nissāraṇā^eb^ nāma.</p>
              <p>[03]‘‘Suṇātu me, bhante, saṅgho, ajjuposatho pannaraso. Yadi saṅghassa pattakallaṃ, saṅgho uposathaṃ kareyyā’’ti evaṃ uposathakammavasena ṭhapitā ñatti ^b^uposatho^eb^ nāma.</p>
              <p>[03]‘‘Suṇātu me, bhante, saṅgho, ajja pavāraṇā pannarasī. Yadi saṅghassa pattakallaṃ, saṅgho pavāreyyā’’ti evaṃ pavāraṇākammavasena ṭhapitā ñatti ^b^pavāraṇā^eb^ nāma.</p>
              <p>[03]‘‘Suṇātu me, bhante, saṅgho, itthannāmo itthannāmassa āyasmato upasampadāpekkho. Yadi saṅghassa pattakallaṃ, ahaṃ itthannāmaṃ anusāseyya’’nti, ‘‘yadi saṅghassa pattakallaṃ, itthannāmo itthannāmaṃ anusāseyyā’’ti, ‘‘yadi saṅghassa pattakallaṃ, ahaṃ itthannāmaṃ antarāyike dhamme puccheyya’’nti, ‘‘yadi saṅghassa pattakallaṃ, itthannāmo itthannāmaṃ antarāyike dhamme puccheyyā’’ti, ‘‘yadi saṅghassa pattakallaṃ, ahaṃ itthannāmaṃ vinayaṃ puccheyya’’nti, ‘‘yadi saṅghassa pattakallaṃ, itthannāmo itthannāmaṃ vinayaṃ puccheyyā’’ti, ‘‘yadi saṅghassa pattakallaṃ, ahaṃ itthannāmena vinayaṃ puṭṭho ^a^V2.0066^ea^ vissajjeyya’’nti, ‘‘yadi saṅghassa pattakallaṃ, itthannāmo itthannāmena vinayaṃ puṭṭho ^a^M2.0072^ea^ vissajjeyyā’’ti evaṃ attānaṃ vā paraṃ vā sammannituṃ ṭhapitā ñatti ^b^sammuti^eb^ nāma.</p>
              <p>[03]‘‘Suṇātu me, bhante, saṅgho, idaṃ cīvaraṃ itthannāmassa bhikkhuno nissaggiyaṃ saṅghassa nissaṭṭhaṃ. Yadi saṅghassa pattakallaṃ, saṅgho imaṃ cīvaraṃ itthannāmassa bhikkhuno dadeyyā’’ti, ‘‘yadāyasmantānaṃ pattakallaṃ, āyasmantā imaṃ cīvaraṃ itthannāmassa bhikkhuno dadeyyu’’nti evaṃ nissaṭṭhacīvarapattādīnaṃ dānaṃ ^b^dānaṃ^eb^ nāma.</p>
              <p>[03]‘‘Suṇātu me, bhante, saṅgho, ayaṃ itthannāmo bhikkhu āpattiṃ sarati vivarati uttāniṃ karoti deseti. Yadi saṅghassa pattakallaṃ, ahaṃ itthannāmassa bhikkhuno āpattiṃ paṭiggaṇheyya’’nti, ‘‘yadāyasmantānaṃ pattakallaṃ, ahaṃ itthannāmassa bhikkhuno āpatiṃ paṭiggaṇheyya’’nti, tena vattabbo ‘‘passasī’’ti? Āma passāmīti. ‘‘Āyatiṃ saṃvareyyāsī’’ti evaṃ āpattippaṭiggaho ^b^paṭiggaho^eb^ nāma.</p>
              <p>[03]‘‘Suṇantu me, āyasmantā āvāsikā, yadāyasmantānaṃ pattakallaṃ, idāni uposathaṃ kareyyāma, pātimokkhaṃ uddiseyyāma, āgame kāle pavāreyyāmā’’ti, te ce, bhikkhave, bhikkhū bhaṇḍanakārakā kalahakārakā saṅghe adhikaraṇakārakā taṃ kālaṃ anuvaseyyuṃ, āvāsikena bhikkhunā byattena paṭibalena āvāsikā bhikkhū ñāpetabbā ‘‘suṇantu me, āyasmantā āvāsikā, yadāyasmantānaṃ pattakallaṃ, idāni uposathaṃ kareyyāma, pātimokkhaṃ uddiseyyāma, āgame juṇhe pavāreyyāmā’’ti evaṃ katā pavāraṇā ^b^paccukkaḍḍhanā^eb^ nāma.</p>
              <p>[03]Sabbeheva ekajjhaṃ sannipatitabbaṃ, sannipatitvā byattena bhikkhunā paṭibalena saṅgho ñāpetabbo ‘‘suṇātu me, bhante, saṅgho, amhākaṃ bhaṇḍanajātānaṃ kalahajātānaṃ vivādāpannānaṃ viharataṃ bahu assāmaṇakaṃ ajjhāciṇṇaṃ bhāsitaparikkantaṃ. Sace mayaṃ imāhi āpattīhi aññamaññaṃ kāressāma, siyāpi taṃ adhikaraṇaṃ kakkhaḷattāya vāḷattāya bhedāya saṃvatteyya. Yadi saṅghassa pattakallaṃ, saṅgho imaṃ adhikaraṇaṃ tiṇavatthārakena vūpasameyya ṭhapetvā thullavajjaṃ, ṭhapetvā gihipaṭisaṃyutta’’nti evaṃ tiṇavatthārakasamathe katā sabbapaṭhamā sabbasaṅgāhikañatti ^b^kammalakkhaṇaṃ^eb^ nāma.</p>
              <p>[03]^b^Ñattidutiyaṃ^eb^^a^M2.0073^ea^^b^kammaṃ satta ṭhānāni gacchatī^eb^ti katamāni satta ṭhānāni gacchati? Osāraṇaṃ ^a^V2.0067^ea^, nissāraṇaṃ, sammuti, dānaṃ, uddharaṇaṃ, desanaṃ, kammalakkhaṇaññeva sattamanti evaṃ vuttāni satta ṭhānāni gacchati. Tattha vaḍḍhassa licchavino pattanikkujjanavasena khandhake vuttā ^b^nissāraṇā,^eb^ tasseva pataukkujjanavasena vuttā ^b^osāraṇā^eb^ ca veditabbā. Sīmāsammuti ticīvarena avippavāsasammuti santhatasammuti bhattuddesakasenāsanaggāhāpakabhaṇḍāgārika- cīvarappaṭiggāhaka-cīvarabhājaka-yāgubhājaka-phalabhājaka-khajjabhājaka-appamattakavissajjaka- sāṭiyaggāhāpaka-pattaggāhāpaka-ārāmikapesaka-sāmaṇerapesakasammutīti etāsaṃ sammutīnaṃ vasena ^b^sammuti^eb^ veditabbā. Kaṭhinacīvaradānamatakacīvaradānavasena ^b^dānaṃ^eb^ veditabbaṃ. Kaṭhinuddhāraṇavasena ^b^uddhāro^eb^ veditabbo. Kuṭivatthuvihāravatthudesanāvasena ^b^desanā^eb^ veditabbā. Yā pana tiṇavatthārakasamathe sabbasaṅgāhikañattiñca ekekasmiṃ pakkhe ekekaṃ ñattiñcāti tissopi ñattiyo ṭhapetvā puna ekasmiṃ pakkhe ekā, ekasmiṃ pakkhe ekāti dvepi ñattidutiyakammavācā vuttā. Tāsaṃ vasena ^b^kammalakkhaṇaṃ^eb^ veditabbaṃ.</p>
              <p>[03]^b^Ñatticatutthakammaṃ satta ṭhānāni gacchatī^eb^ti katamāni satta ṭhānāni gacchati? Osāraṇaṃ, nissāraṇaṃ, sammuti, dānaṃ, niggahaṃ, samanubhāsanaṃ, kammalakkhaṇaññeva sattamanti evaṃ vuttāni satta ṭhānāni gacchati. Tattha tajjanīyakammādīnaṃ sattannaṃ kammānaṃ vasena ^b^nissāraṇā,^eb^ tesaṃyeva ca kammānaṃ paṭippassambhanavasena ^b^osāraṇā^eb^ veditabbā. Bhikkhunovādakasammutivasena ^b^sammuti^eb^ veditabbā. Parivāsadānamānattadānavasena ^b^dānaṃ^eb^ veditabbaṃ. Mūlāyapaṭikassanakammavasena ^b^niggaho^eb^ veditabbo. Ukkhittānuvattakā, aṭṭha yāvatatiyakā, ariṭṭho, caṇḍakāḷī ca imete yāvatatiyakāti imāsaṃ ekādasannaṃ samanubhāsanānaṃ vasena ^b^samanubhāsanā^eb^ veditabbā. Upasampadakammābbhānakammavasena ^b^kammalakkhaṇaṃ^eb^ veditabbaṃ.</p>
              <p>[03]^b^Dhammasammukhatā^eb^tiādīsu yena dhammena, yena vinayena, yena satthusāsanena saṅgho kammaṃ karoti, ayaṃ ^b^dhammasammukhatā, vinayasammukhatā, satthusāsanasammukhatā^eb^. Tattha ^b^dhammo^eb^ti bhūtavatthu. ^b^Vinayo^eb^ti codanā ceva sāraṇā ca. ^b^Satthusāsanaṃ^eb^ nāma ñattisampadā ceva anusāvanasampadā ca. Yāvatikā bhikkhū kammappattā, te āgatā honti, chandārahānaṃ ^a^M2.0074^ea^ chando āhaṭo hoti, sammukhībhūtā nappaṭikkosanti, ayaṃ ^b^saṅghasammukhatā^eb^. Yassa saṅgho kammaṃ karoti, tassa sammukhībhāvo ^b^puggalasammukhatā^eb^. Sesamettha vuttanayattā uttānatthameva.</p>
              <p>[06]Iti manorathapūraṇiyā aṅguttaranikāya-aṭṭhakathāya</p>
              <p>[06]Dukanipātavaṇṇanāya anuttānatthadīpanā samattā.</p>
              <p>[06] Namo tassa bhagavato arahato sammāsambuddhassa</p>
            </h4>
          </h3>
        </h2>
      </h1>
    </h0>
  </ha>
</body>
