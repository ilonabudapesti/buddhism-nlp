<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] aṅguttaranikāye </h>
  <ha>
    <han> tikanipāta-aṭṭhakathā </han>
    <h0>
      <h0n> </h0n>
      <h1>
        <h1n> 1. paṭhamapaṇṇāsakaṃ </h1n>
        <h2>
          <h2n> 1. bālavaggo </h2n>
          <h3>
            <h3n> 1. bhayasuttavaṇṇanā </h3n>
            <h4>
              <h4n> </h4n>
              <p>[03] 1^b^.^eb^ tikanipātassa ^a^V2.0071^ea^ ^a^M2.0069^ea^ ^a^P2.0167^ea^ paṭhame  ^b^bhayānī^eb^tiādīsu ^b^bhaya^eb^nti cittutrāso. ^b^upaddavo^eb^ti  anekaggatākāro. ^b^upasaggo^eb^ti upasaṭṭhākāro tattha tattha  lagganākāro.</p>
              <p>[03] tesaṃ evaṃ nānattaṃ veditabbaṃ -- pabbatavisamanissitā corā  janapadavāsīnaṃ pesenti -- ``mayaṃ asukadivase nāma tumhākaṃ gāmaṃ  paharissāmā''ti. te taṃ pavattiṃ sutakālato paṭṭhāya bhayaṃ ^a^V2.0072^ea^ santāsaṃ  āpajjanti. ayaṃ ^b^cittutrāso^eb^ nāma. ``yathā no te corā  kupitā anatthampi āvaheyyu''nti hatthasāraṃ gahetvā dvipadacatuppadehi  saddhiṃ araññaṃ pavisitvā tattha tattha bhūmiyaṃ nipajjanti  ḍaṃsamakasādīhi khajjamānā, gumbantarāni pavisantā khāṇukaṇṭake  maddanti. tesaṃ evaṃ vicarantānaṃ vikkhittabhāvo ^b^anekaggatākāro^eb^  nāma. tato coresu yathāvutte divase anāgacchantesu ``tucchakasāsanaṃ  bhavissati, gāmaṃ pavisissāmā''ti saparikkhārā gāmaṃ pavisanti.  atha tesaṃ paviṭṭhabhāvaṃ ñatvā gāmaṃ parivāretvā dvāre aggiṃ datvā  manusse ghātetvā corā sabbaṃ vibhavaṃ vilumpitvā gacchanti. tesu  ghātitāvasesā aggiṃ nibbāpetvā koṭṭhakacchāyābhitticchāyādīsu tattha  tattha laggitvā nisīdanti naṭṭhaṃ anusocamānā. ayaṃ  ^b^upasaṭṭhākāro lagganākāro^eb^ nāma.</p>
              <p>[03] ^b^naḷāgārā^eb^ti ^a^P2.0168^ea^ naḷehi  channapaṭicchannāgārā. sesasambhārā panettha rukkhamayā honti.  ^b^tiṇāgāre^eb^pi eseva nayo. ^b^kūṭāgārānī^eb^ti kūṭasaṅgahitāni  agārāni. ^b^ullittāvalittānī^eb^ti anto ca bahi ca littāni.  ^b^nivātānī^eb^ti nivāritavātappavesāni. ^b^phusitaggaḷānī^eb^ti  chekehi vaḍḍhakīhi katattā ^a^M2.0070^ea^ piṭṭhasaṅghāṭamhi suṭṭhu phusitakavāṭāni.  ^b^pihitavātapānānī^eb^ti yuttavātapānāni. iminā padadvayena  kavāṭavātapānānaṃ niccapihitataṃ akathetvā sampattiyeva kathitā.  icchiticchitakkhaṇe pana tāni pidhīyanti ca vivarīyanti ca.</p>
              <p>[03] ^b^bālato uppajjantī^eb^ti bālameva nissāya uppajjanti.  bālo hi apaṇḍitapuriso rajjaṃ vā oparajjaṃ vā aññaṃ vā pana mahantaṃ  ṭhānaṃ patthento katipaye attanā sadise vidhavaputte mahādhutte gahetvā  ``etha ahaṃ tumhe issare karissāmī''ti pabbatagahanādīni nissāya  antamante gāme paharanto dāmarikabhāvaṃ jānāpetvā anupubbena nigamepi  janapadepi paharati. manussā gehāni chaḍḍetvā khemaṭṭhānaṃ patthayamānā  pakkamanti. te nissāya vasantā bhikkhūpi bhikkhuniyopi attano  attano vasanaṭṭhānāni pahāya pakkamanti. gatagataṭṭhāne bhikkhāpi  senāsanampi dullabhaṃ hoti. evaṃ catunnampi parisānaṃ bhayaṃ āgatameva  hoti. pabbajjitesupi dve bālā bhikkhū aññamaññaṃ vivādaṃ paṭṭhapetvā  codanaṃ ārabhanti. iti kosambivāsikānaṃ viya mahākalaho  uppajjati. catunnaṃ parisānaṃ bhayaṃ āgatameva hotīti evaṃ yāni  kānici bhayāni ^a^P2.0169^ea^ uppajjanti, sabbāni tāni  bālato uppajjantīti yathānusandhinā desanaṃ niṭṭhapesi. </p>
            </h4>
          </h3>
          <h3>
            <h3n> 2. lakkhaṇasuttavaṇṇanā </h3n>
            <h4>
              <h4n> </h4n>
              <p>[03] 2^b^.^eb^ dutiye ^a^V2.0073^ea^ kāyadvārādipavattaṃ kammaṃ lakkhaṇaṃ  sañjānanakāraṇaṃ assāti ^b^kammalakkhaṇo. apadānasobhanī  paññā^eb^ti yā paññā nāma apadānena sobhati, bālā ca paṇḍitā ca  attano attano cariteneva pākaṭā hontīti attho. bālena hi  gatamaggo rukkhagacchagāmanigamādīni jhāpetvā gacchantassa indaggino  gatamaggo viya hoti, jhāmaṭṭhānamattameva aṅgāramasichārikāsamākulaṃ  paññāyati. paṇḍitena gatamaggo kusobbhādayo pūretvā  vividhasassasampadaṃ āvahamānena catudīpikameghena gatamaggo viya hoti.  yathā tena gatamagge udakapūrāni ceva vividhasassaphalāphalāni ca  tāni tāni ṭhānāni paññāyanti, evaṃ paṇḍitena gatamagge sampattiyova  paññāyanti no vipattiyoti. sesamettha uttānatthameva. </p>
            </h4>
          </h3>
          <h3>
            <h3n> 3. cintīsuttavaṇṇanā </h3n>
            <h4>
              <h4n> </h4n>
              <p>[03] 3^b^.^eb^ tatiye ^a^M2.0071^ea^ ^b^bālalakkhaṇānī^eb^ti ``bālo  aya''nti etehi lakkhīyati ñāyatīti bālalakkhaṇāni. tānevassa  sañjānanakāraṇānīti ^b^bālanimittāni. bālāpadānānī^eb^ti  bālassa apadānāni. ^b^duccintitacintī^eb^ti cintayanto  abhijjhābyāpādamicchādassanavasena duccintitameva cinteti.  ^b^dubbhāsitabhāsī^eb^ti bhāsamānopi musāvādādibhedaṃ dubbhāsitameva  bhāsati. ^b^dukkaṭakammakārī^eb^ti karontopi pāṇātipātādivasena  dukkaṭakammameva karoti. ^b^paṇḍitalakkhaṇānī^eb^tiādi  vuttānusāreneva veditabbaṃ. ^b^sucintitacintī^eb^tiādīni cettha  manosucaritādīnaṃ vasena yojetabbāni. </p>
            </h4>
          </h3>
          <h3>
            <h3n> 4. accayasuttavaṇṇanā </h3n>
            <h4>
              <h4n> </h4n>
              <p>[03] 4^b^.^eb^ catutthe ^a^P2.0170^ea^ ^b^accayaṃ  accayato na passatī^eb^ti attano aparādhaṃ aparādhato na passati.  ^b^accayato disvā yathādhammaṃ nappaṭikarotī^eb^ti ``aparaddhaṃ  mayā''ti ñatvāpi yo dhammo, taṃ na karoti, daṇḍakammaṃ āharitvā  accayaṃ na deseti nakkhamāpeti. ^b^accayaṃ desentassa yathādhammaṃ  nappaṭiggaṇhātī^eb^ti parassa ``viraddhaṃ mayā''ti ñatvā daṇḍakammaṃ  āharitvā khamāpentassa nakkhamati. sukkapakkho vuttapaṭipakkhato  veditabbo. </p>
            </h4>
          </h3>
          <h3>
            <h3n> 5. ayonisosuttavaṇṇanā </h3n>
            <h4>
              <h4n> </h4n>
              <p>[03] 5^b^.^eb^ pañcame ^a^V2.0074^ea^ ^b^ayoniso pañhaṃ kattā hotī^eb^ti  ``kati nu kho, udāyi, anussatiṭṭhānānī''ti vutte ``pubbenivāso  anussatiṭṭhānaṃ bhavissatī''ti cintetvā lāḷudāyitthero viya  anupāyacintāya apañhameva pañhanti kattā hoti. ^b^ayoniso  pañhaṃ vissajjetā hotī^eb^ti evaṃ cintitaṃ pana pañhaṃ vissajjentopi  ``idha, bhante, bhikkhu anekavihitaṃ pubbenivāsaṃ anussarati.  seyyathidaṃ, ekampi jāti''ntiādinā nayena soyeva thero viya  ayoniso vissajjetā hoti, apañhameva pañhanti katheti.  ^b^parimaṇḍalehi padabyañjanehī^eb^ti ettha padameva atthassa byañjanato  padabyañjanaṃ. taṃ akkharapāripūriṃ katvā dasavidhaṃ byañjanabuddhiṃ  aparihāpetvā ^a^M2.0072^ea^ vuttaṃ parimaṇḍalaṃ nāma hoti, evarūpehi padabyañjanehīti  attho. ^b^siliṭṭhehī^eb^ti padasiliṭṭhatāya siliṭṭhehi.  ^b^upagatehī^eb^ti atthañca kāraṇañca upagatehi.  ^b^nābbhanumoditā^eb^ti evaṃ yoniso sabbaṃ kāraṇasampannaṃ katvāpi  vissajjitaṃ parassa pañhaṃ nābhinumodati nābhinandati sāriputtattherassa  pañhaṃ lāḷudāyitthero viya. yathāha -- </p>
              <p>[02] ``aṭṭhānaṃ kho etaṃ, āvuso sāriputta, anavakāso, yaṃ  so atikkammeva kabaḷīkārāhārabhakkhānaṃ devānaṃ sahabyataṃ aññataraṃ  ^a^P2.0171^ea^ manomayaṃ kāyaṃ upapanno saññāvedayitanirodhaṃ  samāpajjeyyāpi vuṭṭhaheyyāpi, natthetaṃ ṭhāna''nti (a0 ni0   5.166).</p>
              <p>[03] ^b^yoniso pañhaṃ kattā^eb^tiādīsu ānandatthero viya  yonisova pañhaṃ cintetvā yoniso vissajjitā hoti. thero hi  ``kati nu kho, ānanda, anussatiṭṭhānānī''ti pucchito ``ayaṃ  pañho bhavissatī''ti yoniso cintetvā yoniso vissajjento āha  -- ``idha, bhante, bhikkhu vivicceva kāmehi...pe0... catutthajjhānaṃ  upasampajja viharati. idaṃ, bhante, anussatiṭṭhānaṃ evaṃbhāvitaṃ  evaṃbahulīkataṃ diṭṭhadhammasukhavihārāya saṃvattatī''ti.  ^b^abbhanumoditā hotī^eb^ti tathāgato viya yoniso abbhanumoditā  hoti. tathāgato hi ānandattherena pañhe vissajjite ``sādhu sādhu,  ānanda, tena hi tvaṃ, ānanda, imampi chaṭṭhaṃ anussatiṭṭhānaṃ dhārehi.  idhānanda, bhikkhu satova abhikkamati satova paṭikkamatī''tiādimāha.  chaṭṭhādīni uttānatthāneva. </p>
            </h4>
          </h3>
          <h3>
            <h3n> 9. khatasuttavaṇṇanā </h3n>
            <h4>
              <h4n> </h4n>
              <p>[03] 9^b^.^eb^ navame ^a^V2.0075^ea^ sukkapakkho pubbabhāge dasahipi  kusalakammapathehi paricchinno, upari yāva arahattamaggā labbhati.  ^b^bahuñca puññaṃ pasavatī^eb^ti ettha lokiyalokuttaramissakapuññaṃ  kathitaṃ. </p>
            </h4>
          </h3>
          <h3>
            <h3n> 10. malasuttavaṇṇanā </h3n>
            <h4>
              <h4n> </h4n>
              <p>[03] 10^b^.^eb^ dasame dussīlabhāvo dussīlyaṃ, dussīlyameva  malaṃ ^b^dussīlyamalaṃ^eb^. kenaṭṭhena malanti? anudahanaṭṭhena  duggandhaṭṭhena kiliṭṭhakaraṇaṭṭhena ca. tañhi nirayādīsu apāyesu  anudahatīti anudahanaṭṭhenapi malaṃ. tena samannāgato ^a^M2.0073^ea^ puggalo  mātāpitūnampi santike bhikkhusaṅghassāpi antare  bodhicetiyaṭṭhānesupi jigucchanīyo hoti, sabbadisāsu cassa  ``evarūpaṃ kira tena pāpakammaṃ kata''nti avaṇṇagandho vāyatīti  duggandhaṭṭhenapi malaṃ. tena ca samannāgato puggalo gatagataṭṭhāne  upatāpañceva labhati, kāyakammādīni cassa asucīni honti  apabhassarānīti ^a^P2.0172^ea^ kiliṭṭhakaraṇaṭṭhenapi malaṃ.  apica taṃ devamanussasampattiyo ceva nibbānasampattiñca milāpetīti  milāpanaṭṭhenapi malanti veditabbaṃ. issāmalamaccheramalesupi eseva  nayo. </p>
              <p>[06] bālavaggo paṭhamo. </p>
            </h4>
          </h3>
        </h2>
        <h2>
          <h2n> 2. rathakāravaggo </h2n>
          <h3>
            <h3n> 1. ñātasuttavaṇṇanā </h3n>
            <h4>
              <h4n> </h4n>
              <p>[03] 11^b^.^eb^ dutiyassa ^a^V2.0076^ea^ paṭhame ^b^ñāto^eb^ti paññāto pākaṭo.  ^b^ananulomike^eb^ti sāsanassa na anulometīti ananulomikaṃ,  tasmiṃ ananulomike. ^b^kāyakamme^eb^ti pāṇātipātādimhi  kāyaduccarite. oḷārikaṃ vā etaṃ, na evarūpe samādapetuṃ sakkoti.  disā namassituṃ vaṭṭati, bhūtabaliṃ kātuṃ vaṭṭatīti evarūpe samādapeti  gaṇhāpeti. ^b^vacīkamme^eb^pi musāvādādīni oḷārikāni, attano  santakaṃ parassa adātukāmena ``natthī''ti ayaṃ vañcanamusāvādo nāma  vattuṃ vaṭṭatīti evarūpe samādapeti. ^b^manokamme^eb^pi abhijjhādayo  oḷārikā, kammaṭṭhānaṃ visaṃvādetvā kathento pana ananulomikesu  dhammesu samādapeti nāma dakkhiṇavihāravāsitthero viya. taṃ kira  theraṃ eko upaṭṭhāko amaccaputto upasaṅkamitvā ``mettāyantena paṭhamaṃ  kīdise puggale mettāyitabba''nti pucchi. thero sabhāgavisabhāgaṃ  anācikkhitvā ``piyapuggale''ti āha. tassa ca bhariyā piyā  hoti manāpā, so taṃ ārabbha mettāyanto ummādaṃ pāpuṇi. kathaṃ  panesa bahujanāhitāya paṭipanno hotīti? evarūpassa hi  saddhivihārikādayo ceva upaṭṭhākādayo ca tesaṃ ārakkhadevatā ādiṃ  katvā tāsaṃ tāsaṃ mittabhūtā yāva brahmalokā ^a^M2.0074^ea^ sesadevatā ca ``ayaṃ  bhikkhu na ajānitvā karissatī''ti ^a^P2.0173^ea^ tena  katameva karonti, evamesa bahujanāhitāya paṭipanno hoti.</p>
              <p>[03] sukkapakkhe pāṇātipātā veramaṇiādīnaṃyeva vasena  ^b^kāyakammavacīkammāni^eb^ veditabbāni. kammaṭṭhānaṃ pana  avisaṃvādetvā kathento anulomikesu dhammesu samādapeti nāma  koḷitavihāravāsī catunikāyikatissatthero viya. tassa kira  jeṭṭhabhātā nandābhayatthero nāma potaliyavihāre vasanto ekasmiṃ roge  samuṭṭhite kaniṭṭhaṃ pakkosāpetvā āha -- ``āvuso, mayhaṃ sallahukaṃ  katvā ekaṃ kammaṭṭhānaṃ kathehī''ti. kiṃ, bhante, aññena kammaṭṭhānena,  kabaḷīkārāhāraṃ pariggaṇhituṃ vaṭṭatīti? kimatthiko esa, āvusoti?  bhante, kabaḷīkārāhāro upādārūpaṃ, ekasmiñca upādārūpe diṭṭhe  tevīsati upādārūpāni pākaṭāni hontīti ^a^V2.0077^ea^. so ``vaṭṭissati,  āvuso, ettaka''nti taṃ uyyojetvā kabaḷīkārāhāraṃ pariggaṇhitvā  upādārūpaṃ sallakkhetvā vivaṭṭetvā arahattaṃ pāpuṇi. atha naṃ theraṃ  bahivihārā anikkhantameva pakkositvā, ``āvuso, mahāavassayosi  mayhaṃ jāto''ti kaniṭṭhattherassa attanā paṭiladdhaguṇaṃ ārocesi.  ^b^bahujanahitāyā^eb^ti etassapi hi saddhivihārikādayo ``ayaṃ na  ajānitvā karissatī''ti tena katameva karontīti bahujanahitāya  paṭipanno nāma hotīti. </p>
            </h4>
          </h3>
          <h3>
            <h3n> 2. sāraṇīyasuttavaṇṇanā </h3n>
            <h4>
              <h4n> </h4n>
              <p>[03] 12^b^.^eb^ dutiye ^b^khattiyassā^eb^ti jātiyā  khattiyassa. ^b^muddhāvasittassā^eb^ti rājābhisekena muddhani  abhisittassa. ^b^sāraṇīyāni bhavantī^eb^ti saritabbāni  asammussanīyāni honti. ^b^jāto^eb^ti ^a^P2.0174^ea^  nibbatto. ^b^yāvajīvaṃ sāraṇīya^eb^nti daharakāle jānitumpi na  sakkā, aparabhāge pana mātāpituādīhi ñātakehi vā dāsādīhi vā  ``tvaṃ asukajanapade asukanagare asukadivase asukanakkhatte jāto''ti  ācikkhite sutvā tato paṭṭhāya yāvajīvaṃ sarati na sammussati.  tena vuttaṃ -- ``yāvajīvaṃ sāraṇīyaṃ hotī''ti.</p>
              <p>[03] ^b^idaṃ^eb^ ^a^M2.0075^ea^, ^b^bhikkhave, dutiya^eb^nti abhisekaṭṭhānaṃ nāma rañño  balavatuṭṭhikaraṃ hoti, tenassa taṃ yāvajīvaṃ sāraṇīyaṃ.  saṅgāmavijayaṭṭhānepi eseva nayo. ettha pana ^b^saṅgāma^eb^nti yuddhaṃ.  ^b^abhivijinitvā^eb^ti jinitvā sattumaddanaṃ katvā. ^b^tameva  saṅgāmasīsa^eb^nti tameva saṅgāmaṭṭhānaṃ. ^b^ajjhāvasatī^eb^ti  abhibhavitvā āvasati.</p>
              <p>[03] idāni yasmā sammāsambuddhassa rañño jātiṭṭhānādīhi  kattabbakiccaṃ natthi, imasmiṃ pana sāsane tappaṭibhāge tayo puggale  dassetuṃ idaṃ kāraṇaṃ ābhataṃ, tasmā te dassento ^b^evameva kho,  bhikkhave^eb^tiādimāha. tattha ^b^anagāriyaṃ pabbajito hotī^eb^ti  ettha catupārisuddhisīlampi pabbajjānissitamevāti veditabbaṃ.  ^b^sāraṇīyaṃ hotī^eb^ti ``ahaṃ asukaraṭṭhe asukajanapade asukavihāre  asukamāḷake asukadivāṭṭhāne asukacaṅkame asukarukkhamūle  pabbajito''ti evaṃ yāvajīvaṃ saritabbameva hoti na sammussitabbaṃ.</p>
              <p>[03] ^b^idaṃ^eb^ ^a^V2.0078^ea^ ^b^dukkha^eb^nti ettakaṃ dukkhaṃ, na ito uddhaṃ dukkhaṃ atthi.  ^b^ayaṃ dukkhasamudayo^eb^ti ettako dukkhasamudayo, na ito uddhaṃ  dukkhasamudayo atthīti. sesapadadvayepi eseva nayo. evamettha  catūhi saccehi sotāpattimaggo kathito.  kasiṇaparikammavipassanāñāṇāni pana maggasannissitāneva honti.  ^b^sāraṇīyaṃ^eb^ ^a^P2.0175^ea^ ^b^hotī^eb^ti ``ahaṃ  asukaraṭṭhe...pe0... asukarukkhamūle sotāpanno jāto''ti yāvajīvaṃ  sāraṇīyaṃ hoti asammussanīyaṃ.</p>
              <p>[03] ^b^āsavānaṃ khayā^eb^ti āsavānaṃ khayena.  ^b^cetovimutti^eb^nti phalasamādhiṃ. ^b^paññāvimutti^eb^nti phalapaññaṃ.  ^b^sayaṃ abhiññā sacchikatvā^eb^ti attanāva abhivisiṭṭhāya paññāya  paccakkhaṃ katvā. ^b^upasampajja viharatī^eb^ti paṭilabhitvā viharati.  ^b^sāraṇīya^eb^nti ``mayā asukaraṭṭhe...pe0... asukarukkhamūle  arahattaṃ patta''nti attano arahattapattiṭṭhānaṃ nāma yāvajīvaṃ sāraṇīyaṃ  hoti asammussanīyanti yathānusandhināva desanaṃ niṭṭhapesi. </p>
            </h4>
          </h3>
          <h3>
            <h3n> 3. āsaṃsasuttavaṇṇanā </h3n>
            <h4>
              <h4n> </h4n>
              <p>[03] 13^b^.^eb^ tatiye ^b^santo^eb^ti atthi upalabbhanti.  ^b^saṃvijjamānā^eb^ti tasseva vevacanaṃ. ^b^lokasmi^eb^nti sattaloke.  ^b^nirāso^eb^ti anāso apatthano. ^b^āsaṃso^eb^ti  ^a^M2.0076^ea^ āsaṃsamāno patthayamāno. ^b^vigatāso^eb^ti apagatāso.  ^b^caṇḍālakule^eb^ti caṇḍālānaṃ kule. ^b^venakule^eb^ti  vilīvakārakule. ^b^nesādakule^eb^ti migaluddakānaṃ kule.  ^b^rathakārakule^eb^ti cammakārakule. ^b^pukkusakule^eb^ti  pupphacchaḍḍakakule.</p>
              <p>[03] ettāvatā kulavipattiṃ dassetvā idāni yasmā nīcakule  jātopi ekacco aḍḍho hoti mahaddhano, ayaṃ pana na tādiso,  tasmāssa bhogavipattiṃ dassetuṃ ^b^dalidde^eb^tiādimāha. tattha  ^b^dalidde^eb^ti dāliddiyena samannāgate. ^b^appannapānabhojane^eb^ti  parittakānnapānabhojane. ^b^kasiravuttike^eb^ti ^a^P2.0176^ea^  dukkhajīvike, yattha vāyāmena payogena jīvitavuttiṃ sādhenti,  tathārūpeti attho. ^b^yattha kasirena ghāsacchādo labbhatī^eb^ti  yasmiṃ kule dukkhena yāgubhattaghāso ca kopīnamattaṃ acchādanañca  labbhati.</p>
              <p>[03] idāni yasmā ekacco nīcakule jātopi upadhisampanno hoti  attabhāvasamiddhiyaṃ ṭhito ^a^V2.0079^ea^, ayañca na tādiso, tasmāssa  sarīravipattimpi dassetuṃ ^b^so ca hoti dubbaṇṇo^eb^tiādimāha.  tattha ^b^dubbaṇṇo^eb^ti paṃsupisācako viya jhāmakhāṇuvaṇṇo.  ^b^duddasiko^eb^ti vijātamātuyāpi amanāpadassano.  ^b^okoṭimako^eb^ti lakuṇḍako. ^b^kāṇo^eb^ti ekakkhikāṇo vā  ubhayakkhikāṇo vā. ^b^kuṇī^eb^ti ekahatthakuṇī vā ubhayahatthakuṇī  vā. ^b^khañjo^eb^ti ekapādakhañjo vā ubhayapādakhañjo vā.  ^b^pakkhahato^eb^ti hatapakkho pīṭhasappī. ^b^padīpeyyassā^eb^ti  vaṭṭitelakapallakādino padīpaupakaraṇassa. ^b^tassa na evaṃ  hotī^eb^ti. kasmā na hoti? nīcakule jātattā.</p>
              <p>[03] ^b^jeṭṭho^eb^ti aññasmiṃ jeṭṭhe sati kaniṭṭho āsaṃ na karoti,  tasmā jeṭṭhoti āha. ^b^ābhiseko^eb^ti jeṭṭhopi na abhisekāraho  āsaṃ na karoti, tasmā ābhisekoti āha. ^b^anabhisitto^eb^ti  abhisekārahopi kāṇakuṇiādidosarahito sakiṃ abhisitto puna  abhiseke āsaṃ na karoti, tasmā anabhisittoti āha  ^a^M2.0077^ea^. ^b^acalappatto^eb^ti jeṭṭhopi ābhiseko anabhisitto mando  uttānaseyyako, sopi abhiseke āsaṃ na karoti.  soḷasavassuddesiko pana paññāyamānamassubhedo acalappatto nāma  ^a^P2.0177^ea^ hoti, mahantampi rajjaṃ vicāretuṃ samattho, tasmā  ``acalappatto''ti āha. ^b^tassa evaṃ hotī^eb^ti kasmā hoti?  mahājātitāya.</p>
              <p>[03] ^b^dussīlo^eb^ti nissīlo. ^b^pāpadhammo^eb^ti lāmakadhammo.  ^b^asucī^eb^ti asucīhi kāyakammādīhi samannāgato.  ^b^saṅkassarasamācāro^eb^ti saṅkāhi saritabbasamācāro, kiñcideva  asāruppaṃ disvā ``idaṃ iminā kataṃ bhavissatī''ti evaṃ paresaṃ  āsaṅkanīyasamācāro, attanāyeva vā saṅkāhi saritabbasamācāro,  sāsaṅkasamācāroti attho. tassa hi divāṭṭhānādīsu sannipatitvā  kiñcideva mantayante bhikkhū disvā ``ime ekato hutvā mantenti,  kacci nu kho mayā katakammaṃ jānitvā mantentī''ti evaṃ  sāsaṅkasamācāro hoti. ^b^paṭicchannakammanto^eb^ti  paṭicchādetabbayuttakena pāpakammena samannāgato. ^b^assamaṇo  samaṇapaṭiñño^eb^ti assamaṇo hutvāva samaṇapatirūpakatāya ``samaṇo  aha''nti evaṃ paṭiñño. ^b^abrahmacārī brahmacāripaṭiñño^eb^ti aññe  brahmacārino sunivatthe supārute sumbhakapattadhare gāmanigamarājadhānīsu  piṇḍāya caritvā jīvikaṃ kappente disvā sayampi tādisena ākārena  tathā paṭipajjanato ``ahaṃ brahmacārī''ti paṭiññaṃ dento viya hoti.  ``ahaṃ bhikkhū''ti vatvā uposathaggādīni pavisanto pana  brahmacāripaṭiñño hotiyeva, tathā saṅghikaṃ lābhaṃ gaṇhanto.  ^b^antopūtī^eb^ti pūtinā kammena anto ^a^V2.0080^ea^ anupaviṭṭho.  ^b^avassuto^eb^ti rāgādīhi tinto. ^b^kasambujāto^eb^ti  sañjātarāgādikacavaro. ^b^tassa na evaṃ hotī^eb^ti. kasmā na  hoti? lokuttaradhammaupanissayassa natthitāya. ^b^tassa^eb^  ^a^P2.0178^ea^ ^b^evaṃ hotī^eb^ti. kasmā hoti?  mahāsīlasmiṃ paripūrakāritāya. </p>
            </h4>
          </h3>
          <h3>
            <h3n> 4. cakkavattisuttavaṇṇanā </h3n>
            <h4>
              <h4n> </h4n>
              <p>[03] 14^b^.^eb^ catutthe catūhi saṅgahavatthūhi janaṃ rañjetīti  ^b^rājā^eb^. cakkaṃ vattetīti ^b^cakkavattī^eb^. vattitaṃ vā anena  cakkanti cakkavattī. dhammo assa ^a^M2.0078^ea^ atthīti ^b^dhammiko^eb^.  dhammeneva dasavidhena cakkavattivattena rājā jātoti ^b^dhammarājā.  sopi na arājaka^eb^nti sopi aññaṃ nissayarājānaṃ alabhitvā cakkaṃ  nāma vattetuṃ na sakkotīti attho. iti satthā desanaṃ paṭṭhapetvā  yathānusandhiṃ apāpetvāva tuṇhī ahosi. kasmā? anusandhikusalā  uṭṭhahitvā anusandhiṃ pucchissanti, bahū hi imasmiṃ ṭhāne tathārūpā  bhikkhū, athāhaṃ tehi puṭṭho desanaṃ vaḍḍhessāmīti. atheko  anusandhikusalo bhikkhu bhagavantaṃ pucchanto ^b^ko pana,  bhante^eb^tiādimāha. bhagavāpissa byākaronto ^b^dhammo  bhikkhū^eb^tiādimāha.</p>
              <p>[03] tattha ^b^dhammo^eb^ti dasakusalakammapathadhammo. ^b^dhamma^eb^nti  tameva vuttappakāraṃ dhammaṃ. ^b^nissāyā^eb^ti tadadhiṭṭhānena cetasā  tameva nissayaṃ katvā. ^b^dhammaṃ sakkaronto^eb^ti yathā kato so  dhammo suṭṭhu kato hoti, evametaṃ karonto. ^b^dhammaṃ garuṃ  karonto^eb^ti tasmiṃ gāravuppattiyā taṃ garukaronto. ^b^dhammaṃ  apacāyamāno^eb^ti tasseva dhammassa añjalikaraṇādīhi nīcavuttitaṃ  karonto. ^b^dhammaddhajo dhammaketū^eb^ti taṃ dhammaṃ dhajamiva purakkhatvā  ketumiva ukkhipitvā pavattiyā dhammaddhajo dhammaketu ca hutvāti attho.  ^b^dhammādhipateyyo^eb^ti dhammādhipatibhūtāgatabhāvena dhammavaseneva ca  sabbakiriyānaṃ karaṇena dhammādhipateyyo hutvā. ^b^dhammikaṃ  rakkhāvaraṇaguttiṃ saṃvidahatī^eb^ti dhammo assā ^a^P2.0179^ea^  atthīti dhammikā, rakkhā ca āvaraṇañca gutti ca rakkhāvaraṇagutti.  tattha ``paraṃ rakkhanto attānaṃ rakkhatī''ti vacanato khantiādayo  ^b^rakkhā^eb^. vuttañhetaṃ -- ``kathañca, bhikkhave, paraṃ rakkhanto  attānaṃ rakkhati. khantiyā avihiṃsāya mettacittatāya  anuddayāyā''ti (saṃ0 ni0  5.385). nivāsanapārupanagehādīni  ^b^āvaraṇaṃ^eb^. corādiupaddavanivāraṇatthaṃ gopāyanā ^b^gutti^eb^. taṃ  sabbampi suṭṭhu vidahati pavatteti ṭhapetīti attho.</p>
              <p>[03] idāni ^a^V2.0081^ea^ yattha sā saṃvidahitabbā, taṃ dassento  ^b^antojanasmi^eb^ntiādimāha. tatrāyaṃ saṅkhepattho --  antojanasaṅkhātaṃ puttadāraṃ sīlasaṃvare patiṭṭhāpento vatthagandhamālādīni  cassa dadamāno sabbopaddave cassa nivārayamāno dhammikaṃ  rakkhāvaraṇaguttiṃ saṃvidahati nāma. khattiyādīsupi eseva nayo.  ayaṃ pana viseso -- abhisittakhattiyā  bhadrāssājānīyādiratanasampadānenapi ^a^M2.0079^ea^ upagaṇhitabbā, anuyantā  khattiyā tesaṃ anurūpayānavāhanasampadānenapi paritosetabbā, balakāyo  kālaṃ anatikkametvā bhattavetanasampadānenapi anuggahetabbo, brāhmaṇā  annapānavatthādinā deyyadhammena, gahapatikā  bhattabījanaṅgalabalibaddādisampadānena, tathā nigamavāsino ^b^negamā^eb^  janapadavāsino ca ^b^jānapadā^eb^. samitapāpabāhitapāpā pana  ^b^samaṇabrāhmaṇā^eb^ samaṇaparikkhārasampadānena sakkātabbā,  migapakkhino abhayadānena samassāsetabbā.</p>
              <p>[03] ^b^dhammeneva cakkaṃ vattetī^eb^ti dasakusalakammapathadhammeneva cakkaṃ  pavatteti. ^b^taṃ hoti cakkaṃ appaṭivattiya^eb^nti taṃ tena evaṃ pavattitaṃ  āṇācakkaṃ appaṭivattiyaṃ hoti. ^b^kenaci^eb^ ^a^P2.0180^ea^  ^b^manussabhūtenā^eb^ti devatā nāma attanā icchiticchitameva karonti,  tasmā tā aggaṇhitvā ``manussabhūtenā''ti vuttaṃ.  ^b^paccatthikenā^eb^ti paṭiatthikena, paṭisattunāti attho.  ^b^dhammiko^eb^ti cakkavattī dasakusalakammapathavasena dhammiko,  tathāgato pana navalokuttaradhammavasena. ^b^dhammarājā^eb^ti navahi  lokuttaradhammehi mahājanaṃ rañjetīti dhammarājā. ^b^dhammaṃyevā^eb^ti  navalokuttaradhammameva nissāya tameva sakkaronto taṃ garukaronto taṃ  apacāyamāno. sovassa dhammo abbhuggataṭṭhena dhajoti  ^b^dhammaddhajo^eb^. sovassa ketūti ^b^dhammaketu^eb^. tameva adhipatiṃ  jeṭṭhakaṃ katvā viharatīti ^b^dhammādhipateyyo. dhammikaṃ  rakkhāvaraṇagutti^eb^nti lokiyalokuttaradhammadāyikarakkhañca āvaraṇañca  guttiñca. ^b^saṃvidahatī^eb^ti ṭhapeti paññapeti. ^b^evarūpa^eb^nti  tividhaṃ kāyaduccaritaṃ na sevitabbaṃ, sucaritaṃ sevitabbanti evaṃ  sabbattha attho veditabbo. ^b^saṃvidahitvā^eb^ti ṭhapetvā kathetvā.  ^b^dhammeneva anuttaraṃ dhammacakkaṃ pavattetī^eb^ti navalokuttaradhammeneva  asadisaṃ dhammacakkaṃ pavatteti. ^b^taṃ hoti cakkaṃ appaṭivattiya^eb^nti  taṃ evaṃ pavattitaṃ dhammacakkaṃ etesu samaṇādīsu ekenapi paṭivattetuṃ  paṭibāhituṃ na sakkā. sesaṃ sabbattha uttānamevāti. </p>
            </h4>
          </h3>
          <h3>
            <h3n> 5. sacetanasuttavaṇṇanā </h3n>
            <h4>
              <h4n> </h4n>
              <p>[03] 15^b^.^eb^ pañcame ^b^isipatane^eb^ti  buddhapaccekabuddhasaṅkhātānaṃ isīnaṃ dhammacakkappavattanatthāya ceva  uposathakaraṇatthāya ^a^V2.0082^ea^ ca āgantvā patane, sannipātaṭṭhāneti attho.  padanetipi pāṭho, ayameva attho. ^b^migadāye^eb^ti ^a^M2.0080^ea^ migānaṃ  abhayatthāya dinne. ^b^chahi māsehi chārattūnehī^eb^ti so kira  raññā āṇattadivaseyeva ^a^P2.0181^ea^ sabbūpakaraṇāni sajjetvā  antevāsikehi saddhiṃ araññaṃ pavisitvā  gāmadvāragāmamajjhadevakulasusānādīsu ṭhitarukkhe ceva  jhāmapatitasukkharukkhe ca vivajjetvā sampannapadese ṭhite  sabbadosavivajjite nābhiaranemīnaṃ anurūpe rukkhe gahetvā taṃ cakkaṃ  akāsi. tassa rukkhe vicinitvā gaṇhantassa ceva karontassa ca  ettako kālo vītivatto. tena vuttaṃ -- ``chahi māsehi  chārattūnehī''ti. ^b^nānākaraṇa^eb^nti nānattaṃ. ^b^nesa^eb^nti na  esaṃ. ^b^atthesa^eb^nti atthi esaṃ. ^b^abhisaṅkhārassa gatī^eb^ti  payogassa gamanaṃ. ^b^ciṅgulāyitvā^eb^ti paribbhamitvā.  ^b^akkhāhataṃ maññe^eb^ti akkhe pavesetvā ṭhapitamiva.</p>
              <p>[03] ^b^sadosā^eb^ti sagaṇḍā uṇṇatoṇataṭṭhānayuttā.  ^b^sakasāvā^eb^ti pūtisārena ceva pheggunā ca yuttā.  ^b^kāyavaṅkā^eb^tiādīni kāyaduccaritādīnaṃ nāmāni. ^b^evaṃ  papatitā^eb^ti evaṃ guṇapatanena patitā. ^b^evaṃ patiṭṭhitā^eb^ti evaṃ  guṇehi patiṭṭhitā. tattha lokiyamahājanā papatitā nāma,  sotāpannādayo patiṭṭhitā nāma. tesupi purimā tayo kilesānaṃ  samudācārakkhaṇe papatitā nāma, khīṇāsavā pana ekanteneva patiṭṭhitā  nāma. ^b^tasmā^eb^ti yasmā appahīnakāyavaṅkādayo papatanti,  pahīnakāyavaṅkādayo patiṭṭhahanti, tasmā. kāyavaṅkādīnaṃ pana evaṃ  pahānaṃ veditabbaṃ -- pāṇātipāto adinnādānaṃ micchācāro musāvādo  pisuṇāvācā micchādiṭṭhīti ime tāva cha sotāpattimaggena pahīyanti,  pharusāvācā byāpādoti dve anāgāmimaggena, abhijjhā samphappalāpoti  dve arahattamaggenāti. </p>
            </h4>
          </h3>
          <h3>
            <h3n> 6. apaṇṇakasuttavaṇṇanā </h3n>
            <h4>
              <h4n> </h4n>
              <p>[03] 16^b^.^eb^ chaṭṭhe ^b^apaṇṇakapaṭipada^eb^nti aviraddhapaṭipadaṃ  ekaṃsapaṭipadaṃ niyyānikapaṭipadaṃ kāraṇapaṭipadaṃ sārapaṭipadaṃ maṇḍapaṭipadaṃ  apaccanīkapaṭipadaṃ anulomapaṭipadaṃ ^a^P2.0182^ea^  dhammānudhammapaṭipadaṃ paṭipanno hoti, na takkaggāhena vā nayaggāhena vā.  evaṃ gahetvā paṭipanno hi bhikkhu vā bhikkhunī vā upāsako vā  upāsikā vā manussadevanibbānasampattīhi hāyati parihāyati,  apaṇṇakapaṭipadaṃ ^a^M2.0081^ea^ paṭipanno pana tāhi sampattīhi na parihāyati.  atīte kantāraddhānamaggaṃ paṭipannesu dvīsu satthavāhesu yakkhassa vacanaṃ  gahetvā bālasatthavāho saddhiṃ satthena ^a^V2.0083^ea^ anayabyasanaṃ patto, yakkhassa  vacanaṃ aggahetvā ``udakadiṭṭhaṭṭhāne udakaṃ chaḍḍessāmā''ti satthake  saññāpetvā maggaṃ paṭipanno paṇḍitasatthavāho viya. yaṃ sandhāya vuttaṃ  -- </p>
              <p>[21] ``apaṇṇakaṃ ṭhānameke, dutiyaṃ āhu takkikā. </p>
              <p>[22] etadaññāya medhāvī, taṃ gaṇhe yadapaṇṇaka''nti..  (jā0 1.1.1).</p>
              <p>[03] ^b^yoni cassa āraddhā hotī^eb^ti ettha ^b^yonī^eb^ti  khandhakoṭṭhāsassapi kāraṇassapi passāvamaggassapi nāmaṃ. ``catasso  kho imā, sāriputta, yoniyo''tiādīsu (ma0 ni0 1.152) hi  khandhakoṭṭhāso yoni nāma. ``yoni hesā bhūmija phalassa  adhigamāyā''tiādīsu (ma0 ni0 3.226) kāraṇaṃ. ``na cāhaṃ  brāhmaṇaṃ brūmi, yonijaṃ mattisambhava''nti (ma0 ni0 2.457; dha0  pa0 396) ca ``tamenaṃ kammajavātā nivattitvā uddhaṃpādaṃ adhosiraṃ  samparivattetvā mātu yonimukhe sampaṭipādentī''ti ca ādīsu  passāvamaggo. idha pana kāraṇaṃ adhippetaṃ. ^b^āraddhā^eb^ti  paggahitā paripuṇṇā.</p>
              <p>[03] ^b^āsavānaṃ khayāyā^eb^ti ettha āsavantīti ^b^āsavā,^eb^  cakkhutopi...pe0... manatopi sandanti pavattantīti vuttaṃ hoti.  dhammato yāva gotrabhu, okāsato yāva bhavaggā savantīti ^a^P2.0183^ea^  vā ^b^āsavā,^eb^ ete dhamme etañca okāsaṃ antokaritvā  pavattantīti attho. antokaraṇattho hi ayaṃ ākāro.  cirapārivāsiyaṭṭhena madirādayo āsavā, āsavā viyātipi  ^b^āsavā^eb^. lokasmimpi hi cirapārivāsikā madirādayo  āsavāti vuccanti, yadi ca cirapārivāsiyaṭṭhena āsavā, eteyeva  bhavitumarahanti. vuttañhetaṃ -- ``purimā, bhikkhave, koṭi na  paññāyati avijjāya, ito pubbe avijjā nāhosī''tiādi (a0  ni0  10.61). āyataṃ vā saṃsāradukkhaṃ savanti pasavantītipi  ^b^āsavā^eb^. purimāni cettha nibbacanāni yattha kilesā  āsavāti āgacchanti, tattha yujjanti, pacchimaṃ kammepi. na  kevalañca kammakilesāyeva āsavā, apica kho nānappakārā upaddavāpi.  suttesu hi ``nāhaṃ, cunda, diṭṭhadhammikānaṃyeva āsavānaṃ saṃvarāya  dhammaṃ ^a^M2.0082^ea^ desemī''ti (dī0 ni0 3.182) ettha vivādamūlabhūtā kilesā  āsavāti āgatā. </p>
              <p>[21] ``yena ^a^V2.0084^ea^ devūpapatyassa, gandhabbo vā vihaṅgamo. </p>
              <p>[21] yakkhattaṃ yena gaccheyyaṃ, manussattañca abbaje. </p>
              <p>[22] te mayhaṃ āsavā khīṇā, viddhastā vinaḷīkatā''ti..  (a0 ni0  4.36) -- </p>
              <p>[25] ettha tebhūmakaṃ ca kammaṃ avasesā ca akusalā dhammā.  ``diṭṭhadhammikānaṃ āsavānaṃ saṃvarāya samparāyikānaṃ āsavānaṃ  paṭighātāyā''ti (pārā0 39; a0 ni0  2.202-230) ettha  parūpavādavippaṭisāravadhabandhādayo ceva apāyadukkhabhūtā ca  nānappakārā upaddavā.</p>
              <p>[03] te panete āsavā yattha yathā āgatā, tattha tathā veditabbā.  ete hi vinaye tāva ``diṭṭhadhammikānaṃ āsavānaṃ saṃvarāya,  samparāyikānaṃ āsavānaṃ paṭighātāyā''ti (pārā0 39; a0 ni0   2.202-230) dvedhā āgatā. saḷāyatane ``tayo me, āvuso,  āsavā kāmāsavo bhavāsavo avijjāsavo''ti (saṃ0 ni0   4.321) tidhā āgatā. aññesu ca suttantesu (cūḷani0  jatukaṇṇimāṇavapucchāniddeso 69; paṭi0 ma0 1.107) abhidhamme  (dha0 sa0 1102-1106; vibha0 937) ca teyeva diṭṭhāsavena saha  catudhā āgatā. nibbedhikapariyāyena ``atthi, bhikkhave, āsavā  nirayagāminiyā ^a^P2.0184^ea^, atthi āsavā  tiracchānayonigāminiyā, atthi āsavā pettivisayagāminiyā,  atthi āsavā manussalokagāminiyā, atthi āsavā  devalokagāminiyā''ti (a0 ni0  6.63) pañcadhā āgatā.  kammameva cettha āsavāti vuttaṃ. chakkanipāte ``atthi, bhikkhave,  āsavā saṃvarāpahātabbā''tiādinā (a0 ni0  6.58) nayena  chadhā āgatā. sabbāsavapariyāye (ma0 ni0 1.14 ādayo) teyeva  dassanena pahātabbehi saddhiṃ sattadhā āgatā. idha pana  abhidhammanayena cattāro āsavā adhippetāti veditabbā.</p>
              <p>[03] ^b^khayāyā^eb^ti ettha pana āsavānaṃ sarasabhedopi  khīṇākāropi maggaphalanibbānānipi ``āsavakkhayo''ti vuccati.  ``yo āsavānaṃ khayo vayo bhedo paribhedo aniccatā  antaradhāna''nti ettha hi āsavānaṃ sarasabhedo ``āsavakkhayo''ti  vutto. ``jānato ahaṃ, bhikkhave, passato ^a^M2.0083^ea^ āsavānaṃ khayaṃ  vadāmī''ti (ma0 ni0 1.15; saṃ0 ni0  2.23; itivu0 102)  ettha ^a^V2.0085^ea^ āsavappahānaṃ āsavānaṃ accantakkhayo asamuppādo khīṇākāro  natthibhāvo ``āsavakkhayo''ti vutto. </p>
              <p>[21] ``sekhassa sikkhamānassa, ujumaggānusārino. </p>
              <p>[22] khayasmiṃ paṭhamaṃ ñāṇaṃ, tato aññā anantarā''ti..  (itivu0 62) -- </p>
              <p>[25] ettha maggo ``āsavakkhayo''ti vutto. ``āsavānaṃ  khayā samaṇo hotī''ti (ma0 ni0 1.438) ettha phalaṃ. </p>
              <p>[21] ``paravajjānupassissa, niccaṃ ujjhānasaññino. </p>
              <p>[22] āsavā tassa vaḍḍhanti, ārā so āsavakkhayā''ti..  (dha0 pa0 253) -- </p>
              <p>[25] ettha nibbānaṃ. imasmiṃ pana sutte phalaṃ sandhāya  ``āsavānaṃ khayāyā''ti āha, arahattaphalatthāyāti attho.</p>
              <p>[03] ^b^indriyesu guttadvāro^eb^ti manacchaṭṭhesu indriyesu pihitadvāro.  ^b^bhojane mattaññū^eb^ti bhojanasmiṃ pamāṇaññū,  paṭiggahaṇaparibhogapaccavekkhaṇamattaṃ jānāti pajānātīti attho.  ^b^jāgariyaṃ^eb^ ^a^P2.0185^ea^ ^b^anuyutto^eb^ti rattindivaṃ cha  koṭṭhāse katvā pañcasu koṭṭhāsesu jāgaraṇabhāvaṃ anuyutto, jāgaraṇeyeva  yuttappayuttoti attho.</p>
              <p>[03] evaṃ mātikaṃ ṭhapetvā idāni tameva ṭhapitapaṭipāṭiyā vibhajanto  ^b^kathañca, bhikkhave, bhikkhū^eb^tiādimāha. tattha ^b^cakkhunā  rūpaṃ disvā^eb^tiādīnaṃ attho visuddhimagge (visuddhi0 1.15)  vitthārito, tathā ^b^paṭisaṅkhā yoniso āhāraṃ āhāreti neva  davāyā^eb^tiādīnaṃ (visuddhi0 1.18). ^b^āvaraṇīyehi  dhammehī^eb^ti pañcahi nīvaraṇehi dhammehi. nīvaraṇāni hi cittaṃ  āvaritvā tiṭṭhanti, tasmā āvaraṇīyā dhammāti vuccanti.  ^b^sīhaseyyaṃ kappetī^eb^ti sīho viya seyyaṃ kappeti. ^b^pāde pādaṃ  accādhāyā^eb^ti vāmapādaṃ dakkhiṇapāde atiādhāya. samaṃ ṭhapite hi  pāde jāṇukena jāṇukaṃ gopphakena ca gopphakaṃ ghaṭīyati, tato vedanā  uṭṭhahanti. tasmā ^a^V2.0086^ea^ tassa dosassa parivajjanatthaṃ thokaṃ atikkamitvā  esa pādaṃ ṭhapeti. tena vuttaṃ -- ``pāde pādaṃ accādhāyā''ti.</p>
              <p>[03] ^b^sato^eb^ ^a^M2.0084^ea^ ^b^sampajāno^eb^ti satiyā ceva sampajaññena ca  samannāgato. kathaṃ panesa niddāyanto sato sampajāno nāma hotīti?  purimappavattivasena. ayaṃ hi caṅkame caṅkamanto niddāya  okkamanabhāvaṃ ñatvā pavattamānaṃ kammaṭṭhānaṃ ṭhapetvā mañce vā phalake vā  nipanno niddaṃ upagantvā puna pabujjhamāno kammaṭṭhānaṃ ṭhitaṭṭhāne  gaṇhantoyeva pabujjhati. tasmā niddāyantopi sato sampajāno nāma  hoti. ayaṃ tāva mūlakammaṭṭhāne nayova. pariggahakammaṭṭhānavasenāpi  panesa sato sampajāno nāma hoti. kathaṃ? ayaṃ hi caṅkamanto  niddāya okkamanabhāvaṃ ñatvā pāsāṇaphalake vā mañce vā dakkhiṇena  passena nipajjitvā paccavekkhati -- ``acetano kāyo acetane  ^a^P2.0186^ea^ mañce patiṭṭhito, acetano mañco acetanāya  pathaviyā, acetanā pathavī acetane udake, acetanaṃ udakaṃ acetane  vāte, acetano vāto acetane ākāse patiṭṭhito. tattha ākāsampi  `ahaṃ vātaṃ ukkhipitvā ṭhita'nti na jānāti, vātopi `ahaṃ ākāse  patiṭṭhito'ti na jānāti. tathā vāto na jānāti. `ahaṃ udakaṃ  ukkhipitvā ṭhito'ti...pe0... mañco na jānāti, `ahaṃ kāyaṃ  ukkhipitvā ṭhito'ti, kāyo na jānāti `ahaṃ mañce patiṭṭhito'ti.  na hi tesaṃ aññamaññaṃ ābhogo vā samannāhāro vā manasikāro  vā cetanā vā patthanā vā atthī''ti. tassa evaṃ paccavekkhato taṃ  paccavekkhaṇacittaṃ bhavaṅge otarati. evaṃ niddāyantopi sato  sampajāno nāma hotīti.</p>
              <p>[03] ^b^uṭṭhānasaññaṃ manasikaritvā^eb^ti ``ettakaṃ ṭhānaṃ gate cande  vā tārakāya vā uṭṭhahissāmī''ti uṭṭhānakālaparicchedikaṃ saññaṃ  manasikaritvā, citte ṭhapetvāti attho. evaṃ karitvā sayito hi  yathāparicchinneyeva kāle uṭṭhahati. </p>
            </h4>
          </h3>
          <h3>
            <h3n> 7. attabyābādhasuttavaṇṇanā </h3n>
            <h4>
              <h4n> </h4n>
              <p>[03] 17^b^.^eb^ sattame ^b^attabyābādhāyā^eb^ti attadukkhāya.  ^b^parabyābādhāyā^eb^ti paradukkhāya. ^b^kāyasucarita^eb^ntiādīni  pubbabhāge dasakusalakammapathavasena āgatāni, upari pana yāva arahattā  avāritāneva. </p>
            </h4>
          </h3>
          <h3>
            <h3n> 8. devalokasuttavaṇṇanā </h3n>
            <h4>
              <h4n> </h4n>
              <p>[03] 18^b^.^eb^ aṭṭhame ^a^V2.0087^ea^ ^a^M2.0085^ea^ ^b^aṭṭīyeyyāthā^eb^ti aṭṭā pīḷitā  bhaveyyātha. ^b^harāyeyyāthā^eb^ti lajjeyyātha. ^b^jiguccheyyāthā^eb^ti  gūthe viya tasmiṃ vacane sañjātajigucchā bhaveyyātha. ^b^iti  kirā^eb^ti ettha ^b^itī^eb^ti padasandhibyañjanasiliṭṭhatā,  ^b^kirā^eb^ti anussavatthe nipāto. dibbena kira āyunā  aṭṭīyathāti evamassa sambandho veditabbo. ^b^pageva kho panā^eb^ti  paṭhamataraṃyeva. </p>
            </h4>
          </h3>
          <h3>
            <h3n> 9. paṭhamapāpaṇikasuttavaṇṇanā </h3n>
            <h4>
              <h4n> </h4n>
              <p>[03] 19^b^.^eb^ navame ^b^pāpaṇiko^eb^ti āpaṇiko, āpaṇaṃ  ugghāṭetvā bhaṇḍavikkāyakassa vāṇijassetaṃ adhivacanaṃ.  ^b^abhabbo^eb^ti abhājanabhūto. ^b^na^eb^ ^a^P2.0187^ea^  ^b^sakkaccaṃ kammantaṃ adhiṭṭhātī^eb^ti yathā adhiṭṭhitaṃ suadhiṭṭhitaṃ hoti,  evaṃ sayaṃ attapaccakkhaṃ karonto nādhiṭṭhāti. tattha paccūsakāle  padasaddena uṭṭhāya dīpaṃ jāletvā bhaṇḍaṃ pasāretvā anisīdanto  pubbaṇhasamayaṃ na sakkaccaṃ kammantaṃ adhiṭṭhāti nāma. ayaṃ hi yaṃ corā  rattiṃ bhaṇḍaṃ haritvā ``idaṃ amhākaṃ hatthato vissajjessāmā''ti  āpaṇaṃ gantvā appena agghena denti, yampi bahuverino manussā rattiṃ  nagare vasitvā pātova āpaṇaṃ gantvā bhaṇḍaṃ gaṇhanti, yaṃ vā pana  janapadaṃ gantukāmā manussā pātova āpaṇaṃ gantvā bhaṇḍaṃ kiṇanti,  tappaccayassa lābhassa assāmiko hoti.</p>
              <p>[03] aññesaṃ bhojanavelāya pana bhuñjituṃ āgantvā pātova bhaṇḍaṃ  paṭisāmetvā gharaṃ gantvā bhuñjitvā niddāyitvā sāyaṃ puna āpaṇaṃ  āgacchanto ^b^majjhanhikasamayaṃ na sakkaccaṃ kammantaṃ adhiṭṭhāti^eb^  nāma. so hi yaṃ corā pātova vissajjetuṃ na sampāpuṇiṃsu,  divākāle pana paresaṃ asañcārakkhaṇe āpaṇaṃ gantvā appagghena denti,  yañca bhojanavelāya puññavanto issarā ``āpaṇato idañcidañca laddhuṃ  vaṭṭatī''ti pahiṇitvā āharāpenti, tappaccayassa lābhassa assāmiko  hoti.</p>
              <p>[03] yāva yāmabherinikkhamanā pana antoāpaṇe dīpaṃ jālāpetvā  anisīdanto ^b^sāyanhasamayaṃ na sakkaccaṃ kammantaṃ adhiṭṭhāti^eb^ nāma.  so hi yaṃ ^a^M2.0086^ea^ corā pātopi divāpi vissajjetuṃ na sampāpuṇiṃsu  ^a^V2.0088^ea^, sāyaṃ pana āpaṇaṃ gantvā appagghena denti, tappaccayassa lābhassa  assāmiko hoti.</p>
              <p>[03] ^b^na sakkaccaṃ samādhinimittaṃ adhiṭṭhātī^eb^ti sakkaccakiriyāya  samādhiṃ na samāpajjati. ettha ca pātova cetiyaṅgaṇabodhiyaṅgaṇesu  vattaṃ katvā senāsanaṃ pavisitvā yāva bhikkhācāravelā, tāva samāpattiṃ  appetvā anisīdanto ^b^pubbaṇhasamayaṃ na sakkaccaṃ samādhinimittaṃ  adhiṭṭhāti^eb^ nāma. pacchābhattaṃ pana piṇḍapātapaṭikkanto  rattiṭṭhānadivāṭṭhānaṃ ^a^P2.0188^ea^ pavisitvā yāva sāyanhasamayā  samāpattiṃ appetvā anisīdanto ^b^majjhanhikasamayaṃ na sakkaccaṃ  samādhinimittaṃ adhiṭṭhāti^eb^ nāma. sāyaṃ pana cetiyaṃ vanditvā  therūpaṭṭhānaṃ katvā senāsanaṃ pavisitvā paṭhamayāmaṃ samāpattiṃ  samāpajjitvā anisīdanto ^b^sāyanhasamayaṃ na sakkaccaṃ  samādhinimittaṃ adhiṭṭhāti^eb^ nāma. sukkapakkho vuttapaṭipakkhanayeneva  veditabbo. apicettha ``samāpattiṃ appetvā''ti vuttaṭṭhāne samāpattiyā  asati vipassanāpi vaṭṭati, samādhinimittanti ca  samādhiārammaṇampi vaṭṭatiyeva. vuttampi cetaṃ -- ``samādhipi  samādhinimittaṃ, samādhārammaṇampi samādhinimitta''nti. </p>
            </h4>
          </h3>
          <h3>
            <h3n> 10. dutiyapāpaṇikasuttavaṇṇanā </h3n>
            <h4>
              <h4n> </h4n>
              <p>[03] 20^b^.^eb^ dasame ^b^cakkhumā^eb^ti paññācakkhunā  cakkhumā hoti. ^b^vidhuro^eb^ti visiṭṭhadhuro uttamadhuro  ñāṇasampayuttena vīriyena samannāgato. ^b^nissayasampanno^eb^ti  avassayasampanno patiṭṭhānasampanno. ^b^paṇiya^eb^nti vikkāyikabhaṇḍaṃ.  ^b^ettakaṃ mūlaṃ bhavissati ettako udayo^eb^ti tasmiṃ ``evaṃ kītaṃ  evaṃ vikkāyamāna''nti vuttapaṇiye yena kayena taṃ kītaṃ, taṃ  kayasaṅkhātaṃ mūlaṃ ettakaṃ bhavissati. yo ca tasmiṃ vikkayamāne  vikkayo, tasmiṃ vikkaye ettako udayo bhavissati, ettikā vaḍḍhīti  attho.</p>
              <p>[03] ^b^kusalo hoti paṇiyaṃ ketuñca vikketuñcā^eb^ti sulabhaṭṭhānaṃ  gantvā kiṇanto dullabhaṭṭhānaṃ gantvā vikkiṇanto ca ettha kusalo nāma  hoti, dasaguṇampi vīsatiguṇampi lābhaṃ labhati.</p>
              <p>[03] ^b^aḍḍhā^eb^ti ^a^M2.0087^ea^ issarā bahunā nikkhittadhanena samannāgatā.  ^b^mahaddhanā^eb^ti vaḷañjanakavasena mahaddhanā ^a^V2.0089^ea^. ^b^mahābhogā^eb^ti  ^a^P2.0189^ea^ upabhogaparibhogabhaṇḍena mahābhogā.  ^b^paṭibalo^eb^ti kāyabalena ceva ñāṇabalena ca samannāgatattā samattho.  ^b^amhākañca kālena kālaṃ anuppadātu^eb^nti amhākañca  gahitadhanamūlikaṃ vaḍḍhiṃ kālena kālaṃ anuppadātuṃ. ^b^nipatantī^eb^ti  nimantenti. nipātentītipi pāṭho, ayameva attho.</p>
              <p>[03] ^b^kusalānaṃ dhammānaṃ upasampadāyā^eb^ti kusaladhammānaṃ  sampādanatthāya paṭilābhatthāya. ^b^thāmavā^eb^ti ñāṇathāmena  samannāgato. ^b^daḷhaparakkamo^eb^ti thirena ñāṇaparakkamena samannāgato.  ^b^anikkhittadhuro^eb^ti ``aggamaggaṃ apāpuṇitvā imaṃ vīriyadhuraṃ  na ṭhapessāmī''ti evaṃ aṭṭhapitadhuro.</p>
              <p>[03] ^b^bahussutā^eb^ti ekanikāyādivasena bahu buddhavacanaṃ sutaṃ  etesanti bahussutā. ^b^āgatāgamā^eb^ti eko nikāyo eko  āgamo nāma, dve nikāyā dve āgamā nāma, pañca nikāyā pañca  āgamā nāma, etesu āgamesu yesaṃ ekopi āgamo āgato paguṇo  pavattito, te āgatāgamā nāma. ^b^dhammadharā^eb^ti suttantapiṭakadharā.  ^b^vinayadharā^eb^ti vinayapiṭakadharā. ^b^mātikādharā^eb^ti  dvemātikādharā. ^b^paripucchatī^eb^ti atthānatthaṃ kāraṇākāraṇaṃ  pucchati. ^b^paripañhatī^eb^ti ``imaṃ nāma pucchissāmī''ti  aññāti tuleti pariggaṇhāti. sesamettha uttānatthameva.</p>
              <p>[03] imasmiṃ ^a^P2.0190^ea^ pana sutte paṭhamaṃ paññā āgatā,  pacchā vīriyañca kalyāṇamittasevanā ca. tattha paṭhamaṃ arahattaṃ patvā  pacchā vīriyaṃ katvā kalyāṇamittā sevitabbāti na evaṃ attho  daṭṭhabbo, desanāya nāma heṭṭhimena vā paricchedo hoti uparimena vā  dvīhipi vā koṭīhi. idha pana uparimena paricchedo veditabbo.  tasmā kathentena paṭhamaṃ kalyāṇamittaupanissayaṃ dassetvā majjhe vīriyaṃ  dassetvā pacchā arahattaṃ kathetabbanti. </p>
              <p>[06] rathakāravaggo dutiyo. </p>
            </h4>
          </h3>
        </h2>
        <h2>
          <h2n> 3. puggalavaggo </h2n>
          <h3>
            <h3n> 1. samiddhasuttavaṇṇanā </h3n>
            <h4>
              <h4n> </h4n>
              <p>[03] 21^b^.^eb^ tatiyassa ^a^V2.0090^ea^ ^a^M2.0088^ea^ paṭhame jhānaphassaṃ paṭhamaṃ phusati,  pacchā nirodhaṃ nibbānaṃ sacchikarotīti ^b^kāyasakkhi^eb^. diṭṭhantaṃ  pattoti ^b^diṭṭhippatto^eb^. saddahanto vimuttoti ^b^saddhāvimutto.  khamatī^eb^ti ruccati. ^b^abhikkantataro^eb^ti atisundarataro.  ^b^paṇītataro^eb^ti atipaṇītataro. ^b^saddhindriyaṃ adhimattaṃ  hotī^eb^ti samiddhattherassa kira arahattamaggakkhaṇe saddhindriyaṃ dhuraṃ  ahosi, sesāni cattāri sahajātindriyāni tasseva parivārāni ahesuṃ.  iti thero attanā paṭividdhamaggaṃ kathento evamāha.  mahākoṭṭhikattherassa pana arahattamaggakkhaṇe samādhindriyaṃ dhuraṃ ahosi,  sesāni cattāri indriyāni tasseva parivārāni ahesuṃ. tasmā  sopi samādhindriyaṃ adhimattanti kathento attanā paṭividdhamaggameva  kathesi. sāriputtattherassa pana arahattamaggakkhaṇe paññindriyaṃ dhuraṃ  ahosi. sesāni cattāri indriyāni tasseva parivārāni ahesuṃ.  tasmā sopi paññindriyaṃ adhimattanti kathento attanā  paṭividdhamaggameva kathesi.</p>
              <p>[03] ^b^na^eb^ ^a^P2.0191^ea^ ^b^khvetthā^eb^ti na kho ettha.  ^b^ekaṃsena byākātu^eb^nti ekantena byākarituṃ. ^b^arahattāya  paṭipanno^eb^ti arahattamaggasamaṅgiṃ dasseti. evametasmiṃ sutte tīhipi  therehi attanā paṭividdhamaggova kathito, sammāsambuddho pana  bhummantareneva kathesi. </p>
            </h4>
          </h3>
          <h3>
            <h3n> 2. gilānasuttavaṇṇanā </h3n>
            <h4>
              <h4n> </h4n>
              <p>[03] 22^b^.^eb^ dutiye ^b^sappāyānī^eb^ti hitāni vuddhikarāni.  ^b^patirūpa^eb^nti anucchavikaṃ. ^b^neva vuṭṭhāti tamhā  ābādhā^eb^ti iminā atekicchena vātāpamārādinā rogena samannāgato  niṭṭhāpattagilāno kathito. ^b^vuṭṭhāti tamhā ābādhā^eb^ti iminā  khipitakakacchutiṇapupphakajarādibhedo appamattāabādho kathito.  ^b^labhanto sappāyāni bhojanāni no alabhanto^eb^ti iminā pana  yesaṃ paṭijagganena phāsukaṃ hoti, sabbepi te ābādhā kathitā. ettha  ca ^b^patirūpo upaṭṭhāko^eb^ nāma ^a^V2.0091^ea^ gilānupaṭṭhākāṅgehi samannāgato  paṇḍito dakkho analaso veditabbo. ^b^gilānupaṭṭhāko  anuññāto^eb^ti bhikkhusaṅghena dātabboti anuññāto. tasmiñhi  gilāne attano dhammatāya yāpetuṃ asakkonte bhikkhusaṅghena ^a^M2.0089^ea^ tassa  bhikkhuno eko bhikkhu ca sāmaṇero ca ``imaṃ paṭijaggathā''ti  apaloketvā dātabbā. yāva pana te taṃ paṭijagganti, tāva  gilānassa ca tesañca dvinnaṃ yenattho, sabbaṃ bhikkhusaṅghasseva bhāro.</p>
              <p>[03] ^b^aññepi gilānā upaṭṭhātabbā^eb^ti itarepi dve gilānā  upaṭṭhāpetabbā. kiṃ kāraṇā? yopi hi niṭṭhapattagilāno, so  anupaṭṭhiyamāno ``sace maṃ paṭijaggeyyuṃ, phāsukaṃ me bhaveyya. na kho  pana maṃ paṭijaggantī''ti manopadosaṃ katvā apāye nibbatteyya.  paṭijaggiyamānassa panassa evaṃ hoti ``bhikkhusaṅghena yaṃ kātabbaṃ,  taṃ kataṃ. mayhaṃ pana kammavipāko īdiso''ti. so bhikkhusaṅghe  mettaṃ ^a^P2.0192^ea^ paccupaṭṭhāpetvā sagge nibbattissati. yo  pana appamattakena byādhinā samannāgato labhantopi alabhantopi  vuṭṭhātiyeva, tassa vināpi bhesajjena vūpasamanabyādhi bhesajje kate  khippataraṃ vūpasammati. so tato buddhavacanaṃ vā uggaṇhituṃ  sakkhissati, samaṇadhammaṃ vā kātuṃ sakkhissati. iminā kāraṇena  ``aññepi gilānā upaṭṭhātabbā''ti vuttaṃ.</p>
              <p>[03] ^b^neva okkamatī^eb^ti neva pavisati. ^b^niyāmaṃ kusalesu  dhammesu sammatta^eb^nti kusalesu dhammesu magganiyāmasaṅkhātaṃ sammattaṃ.  iminā padaparamo puggalo kathito. dutiyavārena ugghaṭitaññū gahito  sāsane nālakattherasadiso buddhantare ekavāraṃ paccekabuddhānaṃ santike  ovādaṃ labhitvā paṭividdhapaccekabodhiñāṇo ca. tatiyavārena  vipañcitaññū puggalo kathito, neyyo pana tannissitova hoti.</p>
              <p>[03] ^b^dhammadesanā anuññātā^eb^ti māsassa aṭṭha vāre dhammakathā  anuññātā. ^b^aññesampi dhammo desetabbo^eb^ti itaresampi dhammo  kathetabbo. kiṃ kāraṇā? padaparamassa hi imasmiṃ attabhāve dhammaṃ  paṭivijjhituṃ asakkontassāpi anāgate paccayo bhavissati. yo pana  tathāgatassa rūpadassanaṃ labhantopi alabhantopi dhammavinayañca  savanāya labhantopi alabhantopi dhammaṃ abhisameti, so alabhanto  tāva abhisameti. labhanto pana khippameva abhisamessatīti iminā  kāraṇena ^a^M2.0090^ea^ tesaṃ dhammo desetabbo. tatiyassa pana punappunaṃ desetabbova. </p>
            </h4>
          </h3>
          <h3>
            <h3n> 3. saṅkhārasuttavaṇṇanā </h3n>
            <h4>
              <h4n> </h4n>
              <p>[03] 23^b^.^eb^ tatiye ^a^V2.0092^ea^ ^b^sabyābajjha^eb^nti sadukkhaṃ.  ^b^kāyasaṅkhāra^eb^nti kāyadvāre cetanārāsiṃ.  ^b^abhisaṅkharotī^eb^ti āyūhati rāsiṃ karoti piṇḍaṃ karoti.  ^b^vacīmanodvāresu^eb^pi eseva nayo. ^b^sabyābajjhaṃ loka^eb^nti  sadukkhaṃ lokaṃ. ^b^sabyābajjhā phassā phusantī^eb^ti sadukkhā  vipākaphassā phusanti. ^b^sabyābajjhaṃ^eb^ ^a^P2.0193^ea^  ^b^vedanaṃ vediyatī^eb^ti sadukkhaṃ vipākavedanaṃ vediyati, sābādhaṃ  nirassādanti attho. ^b^seyyathāpi sattā nerayikā^eb^ti yathā  niraye nibbattasattā ekantadukkhaṃ vedanaṃ vediyanti, evaṃ vediyatīti  attho. kiṃ pana tattha upekkhāvedanā natthīti? atthi,  dukkhavedanāya pana balavabhāvena sā abbohārikaṭṭhāne ṭhitā. iti  nirayova nirayassa upamaṃ katvā āhaṭo. tatra paṭibhāgaupamā nāma  kira esā.</p>
              <p>[03] ^b^seyyathāpi devā subhakiṇhā^eb^ti idhāpi devalokova  devalokassa upamaṃ katvā āhaṭo. yasmā pana heṭṭhimesu brahmalokesu  sappītikajjhānavipāko vattati, subhakiṇhesu nippītiko  ekantasukhova, tasmā te aggahetvā subhakiṇhāva kathitā. iti  ayampi tatra paṭibhāgaupamā nāmāti veditabbā.</p>
              <p>[03] ^b^vokiṇṇasukhadukkha^eb^nti vomissakasukhadukkhaṃ.  ^b^seyyathāpi manussā^eb^ti manussānaṃ hi kālena sukhaṃ hoti, kālena  dukkhaṃ. ^b^ekacce ca devā^eb^ti kāmāvacaradevā. tesampi kālena  sukhaṃ hoti, kālena dukkhaṃ. tesaṃ hi hīnatarānaṃ mahesakkhatarā  devatā disvā āsanā vuṭṭhātabbaṃ hoti, maggā ukkamitabbaṃ, pārutavatthaṃ  apanetabbaṃ, añjalikammaṃ kātabbanti taṃ sabbampi dukkhaṃ nāma hoti.  ^b^ekacce ca vinipātikā^eb^ti vemānikapetā. te hi kālena  sampattiṃ anubhavanti kālena kammanti vokiṇṇasukhadukkhāva honti.  iti imasmiṃ sutte tīṇi sucaritāni lokiyalokuttaramissakāni  kathitānīti veditabbāni. </p>
            </h4>
          </h3>
          <h3>
            <h3n> 4. bahukārasuttavaṇṇanā </h3n>
            <h4>
              <h4n> </h4n>
              <p>[03] 24^b^.^eb^ catutthe ^a^M2.0091^ea^ ^b^tayome, bhikkhave, puggalā^eb^ti tayo  ācariyapuggalā. ^b^puggalassa^eb^ ^a^P2.0194^ea^  ^b^bahukārā^eb^ti antevāsikapuggalassa bahūpakārā. ^b^buddha^eb^nti  sabbaññubuddhaṃ. ^b^saraṇaṃ gato hotī^eb^ti avassayaṃ ^a^V2.0093^ea^ gato hoti.  ^b^dhamma^eb^nti satantikaṃ navalokuttaradhammaṃ. ^b^saṅgha^eb^nti  aṭṭhāriyapuggalasamūhaṃ. idañca pana saraṇagamanaṃ aggahitasaraṇapubbassa  akatābhinivesassa vasena vuttaṃ. iti imasmiṃ sutte saraṇadāyako  sotāpattimaggasampāpako arahattamaggasampāpakoti tayo ācariyā  bahukārāti āgatā, pabbajjādāyako buddhavacanadāyako kammavācācariyo  sakadāgāmimaggasampāpako anāgāmimaggasampāpakoti ime ācariyā na  āgatā, kiṃ ete na bahukārāti? no, na bahukārā. ayaṃ pana  desanā duvidhena paricchinnā. tasmā sabbepete bahukārā. tesu  saraṇagamanasmiṃyeva akatābhiniveso vaṭṭati,  catupārisuddhisīlakasiṇaparikammavipassanāñāṇāni pana  paṭhamamaggasannissitāni honti, upari dve maggā ca phalāni ca  arahattamaggasannissitānīti veditabbāni.</p>
              <p>[03] ^b^iminā puggalenā^eb^ti iminā antevāsikapuggalena.  ^b^na suppatikāraṃ vadāmī^eb^ti patikāraṃ kātuṃ na sukaranti vadāmi.  abhivādanādīsu anekasatavāraṃ anekasahassavārampi hi  pañcapatiṭṭhitena nipatitvā vandanto āsanā vuṭṭhāya paccuggacchanto  diṭṭhadiṭṭhakkhaṇe añjaliṃ paggaṇhanto anucchavikaṃ sāmīcikammaṃ karonto  divase divase cīvarasataṃ cīvarasahassaṃ piṇḍapātasataṃ piṇḍapātasahassaṃ  dadamāno cakkavāḷapariyantena sabbaratanamayaṃ āvāsaṃ karonto  sappinavanītādinānappakāraṃ bhesajjaṃ anuppadajjamāno neva sakkoti  ācariyena katassa patikāraṃ nāma kātunti evamattho veditabbo. </p>
            </h4>
          </h3>
          <h3>
            <h3n> 5. vajirūpamasuttavaṇṇanā </h3n>
            <h4>
              <h4n> </h4n>
              <p>[03] 25^b^.^eb^ pañcame ^b^arukūpamacitto^eb^ti  purāṇavaṇasadisacitto. ^b^vijjūpamacitto^eb^ti ittarakālobhāsanena  vijjusadisacitto. ^b^vajirūpamacitto^eb^ti ^a^P2.0195^ea^  kilesānaṃ ^a^M2.0092^ea^ mūlaghātakaraṇasamatthatāya vajirena sadisacitto.  ^b^abhisajjatī^eb^ti laggati. ^b^kuppatī^eb^ti kopavasena kuppati.  ^b^byāpajjatī^eb^ti pakatibhāvaṃ pajahati, pūtiko hoti.  ^b^patitthīyatī^eb^ti thinabhāvaṃ thaddhabhāvaṃ āpajjati. ^b^kopa^eb^nti  dubbalakodhaṃ. ^b^dosa^eb^nti dussanavasena tato balavataraṃ.  ^b^appaccaya^eb^nti atuṭṭhākāraṃ domanassaṃ. ^b^duṭṭhāruko^eb^ti  purāṇavaṇo. ^b^kaṭṭhenā^eb^ti daṇḍakakoṭiyā. ^b^kaṭhalenā^eb^ti  kapālena. ^b^āsavaṃ detī^eb^ti aparāparaṃ savati. purāṇavaṇo hi  attano dhammatāyeva pubbaṃ lohitaṃ yūsanti imāni tīṇi savati,  ghaṭṭito pana tāni adhikataraṃ savati.</p>
              <p>[03] ^b^evameva^eb^ ^a^V2.0094^ea^ ^b^kho^eb^ti ettha idaṃ opammasaṃsandanaṃ -- duṭṭhāruko  viya hi kodhanapuggalo, tassa attano dhammatāya savanaṃ viya  kodhanassapi attano dhammatāya uddhumātassa viya caṇḍikatassa caraṇaṃ,  kaṭṭhena vā kaṭhalāya vā ghaṭṭanaṃ viya appamattaṃ vacanaṃ, bhiyyosomattāya  savanaṃ viya ``mādisaṃ nāma esa evaṃ vadatī''ti bhiyyosomattāya  uddhumāyanabhāvo daṭṭhabbo.</p>
              <p>[03] ^b^rattandhakāratimisāya^eb^nti rattiṃ  cakkhuviññāṇuppattinivāraṇena andhabhāvakaraṇe bahalatame.  ^b^vijjantarikāyā^eb^ti vijjuppattikkhaṇe. idhāpi idaṃ  opammasaṃsandanaṃ -- cakkhumā puriso viya hi yogāvacaro daṭṭhabbo,  andhakāraṃ viya sotāpattimaggavajjhā kilesā, vijjusañcaraṇaṃ viya  sotāpattimaggañāṇassa uppattikālo, vijjantarikāya cakkhumato  purisassa samantā rūpadassanaṃ viya ^a^P2.0196^ea^  sotāpattimaggakkhaṇe nibbānadassanaṃ, puna andhakārāvattharaṇaṃ viya  sakadāgāmimaggavajjhā kilesā, puna vijjusañcaraṇaṃ viya  sakadāgāmimaggañāṇassa uppādo, vijjantarikāya cakkhumato purisassa  samantā rūpadassanaṃ viya sakadāgāmimaggakkhaṇe nibbānadassanaṃ, puna  andhakārāvattharaṇaṃ viya anāgāmimaggavajjhā kilesā, puna  vijjusañcaraṇaṃ viya anāgāmimaggañāṇassa uppādo, vijjantarikāya  cakkhumato purisassa samantā rūpadassanaṃ viya anāgāmimaggakkhaṇe  nibbānadassanaṃ veditabbaṃ.</p>
              <p>[03] ^b^vajirūpamacittatāyapi^eb^ ^a^M2.0093^ea^ idaṃ opammasaṃsandanaṃ -- vajiraṃ  viya hi arahattamaggañāṇaṃ daṭṭhabbaṃ, maṇigaṇṭhipāsāṇagaṇṭhi viya  arahattamaggavajjhā kilesā, vajirassa maṇigaṇṭhimpi vā  pāsāṇagaṇṭhimpi vā vinivijjhitvā agamanabhāvassa natthitā viya  arahattamaggañāṇena acchejjānaṃ kilesānaṃ natthibhāvo, vajirena  nibbiddhavedhassa puna apatipūraṇaṃ viya arahattamaggena chinnānaṃ  kilesānaṃ puna anuppādo daṭṭhabboti. </p>
            </h4>
          </h3>
          <h3>
            <h3n> 6. sevitabbasuttavaṇṇanā </h3n>
            <h4>
              <h4n> </h4n>
              <p>[03] 26^b^.^eb^ chaṭṭhe ^b^sevitabbo^eb^ti upasaṅkamitabbo.  ^b^bhajitabbo^eb^ti allīyitabbo. ^b^payirupāsitabbo^eb^ti santike  nisīdanavasena punappunaṃ upāsitabbo. ^b^sakkatvā garuṃ katvā^eb^ti  sakkārañceva garukārañca katvā. ^b^hīno hoti sīlenā^eb^tiādīsu  upādāyupādāya hīnatā veditabbā. tattha yo hi pañca sīlāni  rakkhati, so dasa sīlāni rakkhantena na sevitabbo ^a^V2.0095^ea^. yo dasa  sīlāni rakkhati, so catupārisuddhisīlaṃ rakkhantena na sevitabbo.  ^b^aññatra anuddayā aññatra anukampā^eb^ti ṭhapetvā anuddayañca  anukampañca. attano atthāyeva hi evarūpo puggalo na sevitabbo,  anuddayānukampāvasena pana taṃ upasaṅkamituṃ vaṭṭati.</p>
              <p>[03] ^b^sīlasāmaññagatānaṃ sata^eb^nti sīlena samānabhāvaṃ gatānaṃ  santānaṃ. ^b^sīlakathā^eb^ ^a^P2.0197^ea^ ^b^ca no  bhavissatī^eb^ti evaṃ samānasīlānaṃ amhākaṃ sīlameva ārabbha kathā  bhavissati. ^b^sā ca no pavattinī bhavissatī^eb^ti sā ca amhākaṃ  kathā divasampi kathentānaṃ pavattissati na paṭihaññissati. ^b^sā  ca no phāsu bhavissatī^eb^ti sā ca divasampi pavattamānā sīlakathā  amhākaṃ phāsuvihāro sukhavihāro bhavissati.  ^b^samādhipaññākathāsu^eb^pi eseva nayo.</p>
              <p>[03] ^b^sīlakkhandha^eb^nti sīlarāsiṃ. ^b^tattha tattha paññāya  anuggahessāmī^eb^ti ettha sīlassa asappāye anupakāradhamme vajjetvā  sappāye upakāradhamme sevanto tasmiṃ tasmiṃ ṭhāne sīlakkhandhaṃ paññāya  anuggaṇhāti nāma. ^b^samādhipaññākkhandhesu^eb^pi eseva nayo.  ^b^nihīyatī^eb^ti attano hīnataraṃ puggalaṃ sevanto khāraparissāvane  āsittaudakaṃ viya satataṃ samitaṃ hāyati parihāyati.  ^b^tulyasevī^eb^ti attanā samānasevī. ^b^seṭṭhamupanama^eb^nti seṭṭhaṃ  ^a^M2.0094^ea^ puggalaṃ oṇamanto. ^b^udeti khippa^eb^nti khippameva vaḍḍhati.  ^b^tasmā attano uttariṃ bhajethā^eb^ti yasmā seṭṭhaṃ puggalaṃ upanamanto  udeti khippaṃ, tasmā attano uttaritaraṃ visiṭṭhataraṃ bhajetha. </p>
            </h4>
          </h3>
          <h3>
            <h3n> 7. jigucchitabbasuttavaṇṇanā </h3n>
            <h4>
              <h4n> </h4n>
              <p>[03] 27^b^.^eb^ sattame ^b^jigucchitabbo^eb^ti gūthaṃ viya  jigucchitabbo. ^b^atha kho na^eb^nti atha kho assa.  ^b^kittisaddo^eb^ti kathāsaddo. ^b^evameva kho^eb^ti ettha gūthakūpo  viya dussīlyaṃ daṭṭhabbaṃ. gūthakūpe patitvā ṭhito dhammaniahi viya  dussīlapuggalo. gūthakūpato uddhariyamānena tena ahinā purisassa  sarīraṃ āruḷhenāpi adaṭṭhabhāvo viya dussīlaṃ sevamānassāpi tassa  kiriyāya akaraṇabhāvo. sarīraṃ gūthena makkhetvā ^a^P2.0198^ea^  ahinā gatakālo viya dussīlaṃ sevamānassa  pāpakittisaddābbhuggamanakālo veditabbo.</p>
              <p>[03] ^b^tindukālāta^eb^nti tindukarukkhālātaṃ.  ^b^bhiyyosomattāya cicciṭāyatī^eb^ti taṃ hi jhāyamānaṃ pakatiyāpi  ^a^V2.0096^ea^ papaṭikāyo muñcantaṃ cicciṭāti ``ciṭiciṭā''ti saddaṃ karoti,  ghaṭṭitaṃ pana adhimattaṃ karotīti attho. ^b^evameva kho^eb^ti evamevaṃ  kodhano attano dhammatāyapi uddhato caṇḍikato hutvā carati,  appamattakaṃ pana vacanaṃ sutakāle ``mādisaṃ nāma evaṃ vadati evaṃ  vadatī''ti atirekataraṃ uddhato caṇḍikato hutvā carati.  ^b^gūthakūpo^eb^ti gūthapuṇṇakūpo, gūtharāsiyeva vā. opammasaṃsandanaṃ  panettha purimanayeneva veditabbaṃ. ^b^tasmā evarūpo puggalo  ajjhupekkhitabbo na sevitabbo^eb^ti yasmā kodhano atiseviyamāno  atiupasaṅkamiyamānopi kujjhatiyeva, ``kiṃ iminā''ti  paṭikkamantepi kujjhatiyeva. tasmā palālaggi viya ajjhupekkhitabbo  na sevitabbo na bhajitabbo. kiṃ vuttaṃ hoti? yo hi palālaggiṃ  atiupasaṅkamitvā tappati, tassa sarīraṃ jhāyati. yo  atipaṭikkamitvā tappati, tassa sītaṃ na vūpasammati.  anupasaṅkamitvā apaṭikkamitvā pana majjhattabhāvena tappantassa sītaṃ  vūpasammati, tasmā palālaggi viya kodhano puggalo majjhattabhāvena  ^a^M2.0095^ea^ ajjhupekkhitabbo, na sevitabbo na bhajitabbo na payirupāsitabbo.</p>
              <p>[03] ^b^kalyāṇamitto^eb^ti sucimitto. ^b^kalyāṇasahāyo^eb^ti  sucisahāyo. sahāyā nāma sahagāmino saddhiṃcarā.  ^b^kalyāṇasampavaṅko^eb^ti kalyāṇesu sucipuggalesu sampavaṅko,  tanninnatappoṇatappabbhāramānasoti attho. </p>
            </h4>
          </h3>
          <h3>
            <h3n> 8. gūthabhāṇīsuttavaṇṇanā </h3n>
            <h4>
              <h4n> </h4n>
              <p>[03] 28^b^.^eb^ aṭṭhame ^b^gūthabhāṇī^eb^ti yo gūthaṃ viya  duggandhakathaṃ katheti. ^b^pupphabhāṇī^eb^ti ^a^P2.0199^ea^ yo  pupphāni viya sugandhakathaṃ katheti. ^b^madhubhāṇī^eb^ti yo madhu viya  madhurakathaṃ katheti. ^b^sabhaggato^eb^ti sabhāya ṭhito.  ^b^parisaggato^eb^ti gāmaparisāya ṭhito. ^b^ñātimajjhagato^eb^ti  ñātīnaṃ majjhe ṭhito. ^b^pūgamajjhagato^eb^ti seṇīnaṃ majjhe ṭhito.  ^b^rājakulamajjhagato^eb^ti rājakulassa majjhe mahāvinicchaye ṭhito.  ^b^abhinīto^eb^ti pucchanatthāyānīto. ^b^sakkhipuṭṭho^eb^ti sakkhiṃ  katvā pucchito. ^b^ehambho purisā^eb^ti ālapanametaṃ. ^b^attahetu  vā parahetu vā^eb^ti attano vā parassa vā hatthapādādihetu vā dhanahetu  vā. ^b^āmisakiñcikkhahetu vā^eb^ti ettha ^b^āmisa^eb^nti lañjo  adhippeto. ^b^kiñcikkha^eb^nti yaṃ vā taṃ vā appamattakaṃ antamaso  tittiriyavaṭṭakasappipiṇḍanavanītapiṇḍādimattakassa lañjassa hetūti  attho. ^b^sampajānamusā bhāsitā hotī^eb^ti jānantoyeva musāvādaṃ  kattā hoti.</p>
              <p>[03] ^b^nelā^eb^ti ^a^V2.0097^ea^ elaṃ vuccati doso, nāssa elanti nelā,  niddosāti attho. ``nelaṅgo setapacchādo''ti (udā0 65) ettha  vuttasīlaṃ viya. ^b^kaṇṇasukhā^eb^ti byañjanamadhuratāya kaṇṇānaṃ  sukhā, sūcivijjhanaṃ viya kaṇṇasūlaṃ na janeti. atthamadhuratāya  sakalasarīre kopaṃ ajanetvā pemaṃ janetīti ^b^pemanīyā^eb^. hadayaṃ  gacchati appaṭihaññamānā sukhena cittaṃ pavisatīti ^b^hadayaṅgamā^eb^.  guṇaparipuṇṇatāya pure bhavāti ^b^porī^eb^. pure saṃvaḍḍhanārī viya  sukumārātipi porī. purassa esātipi porī. purassa esāti  nagaravāsīnaṃ kathāti attho. nagaravāsino ^a^P2.0200^ea^ hi  yuttakathā honti ^a^M2.0096^ea^, pitimattaṃ pitāti, mātimattaṃ mātāti, bhātimattaṃ  bhātāti vadanti. evarūpī kathā bahuno janassa kantā hotīti  ^b^bahujanakantā^eb^. kantabhāveneva bahuno janassa manāpā  cittavuddhikarāti ^b^bahujanamanāpā^eb^. </p>
            </h4>
          </h3>
          <h3>
            <h3n> 9. andhasuttavaṇṇanā </h3n>
            <h4>
              <h4n> </h4n>
              <p>[03] 29^b^.^eb^ navame ^b^cakkhu na hotī^eb^ti paññācakkhu na  hoti. ^b^phātiṃ kareyyā^eb^ti phītaṃ vaḍḍhitaṃ kareyya.  ^b^sāvajjānavajje^eb^ti sadosaniddose. ^b^hīnappaṇīte^eb^ti  adhamuttame. ^b^kaṇhasukkasappaṭibhāge^eb^ti kaṇhasukkāyeva aññamaññaṃ  paṭibāhanato paṭipakkhavasena sappaṭibhāgāti vuccanti. ayaṃ panettha  saṅkhepo -- kusale dhamme ``kusalā dhammā''ti jāneyya, akusale  dhamme ``akusalā dhammā''ti jāneyya. sāvajjādīsupi eseva nayo.  kaṇhasukkasappaṭibhāgesu pana kaṇhadhamme ``sukkasappaṭibhāgā''ti  jāneyya, sukkadhamme ``kaṇhasappaṭibhāgā''ti yena paññācakkhunā  jāneyya, tathārūpampissa cakkhu na hotīti. iminā nayena  sesavāresupi attho veditabbo.</p>
              <p>[03] ^b^na ceva bhogā tathārūpā^eb^ti tathājātikā bhogāpissa na  honti. ^b^na ca puññāni kubbatī^eb^ti puññāni ca na karoti.  ettāvatā bhoguppādanacakkhuno ca puññakaraṇacakkhuno ca abhāvo vutto.  ^b^ubhayattha kaliggāho^eb^ti idhaloke ca paraloke cāti  ubhayasmimpi aparaddhaggāho, parājayaggāho hotīti attho. atha vā  ^b^ubhayattha kaliggāho^eb^ti ubhayesampi diṭṭhadhammikasamparāyikānaṃ  atthānaṃ kaliggāho, parājayaggāhoti attho. ^b^dhammādhammenā^eb^ti  dasakusalakammapathadhammenapi dasākusalakammapathādhammenapi.  ^b^saṭho^eb^ti kerāṭiko. ^b^bhogāni pariyesatī^eb^ti bhoge gavesati.  ^b^theyyena^eb^ ^a^P2.0201^ea^ ^b^kūṭakammena, musāvādena  cūbhaya^eb^nti theyyādīsu ubhayena pariyesatīti attho. kathaṃ? theyyena  kūṭakammena ca pariyesati, theyyena musāvādena ca pariyesati  ^a^V2.0098^ea^, kūṭakammena musāvādena ca pariyesati. ^b^saṅghātu^eb^nti saṅgharituṃ.  ^b^dhammaladdhehī^eb^ti dasakusalakammapathadhammaṃ akopetvā laddhehi.  ^b^uṭṭhānādhigata^eb^nti vīriyena ^a^M2.0097^ea^ adhigataṃ. ^b^abyagghamānaso^eb^ti  nibbicikicchacitto. ^b^bhaddakaṃ ṭhāna^eb^nti seṭṭhaṃ devaṭṭhānaṃ. ^b^na  socatī^eb^ti yasmiṃ ṭhāne antosokena na socati. </p>
            </h4>
          </h3>
          <h3>
            <h3n> 10. avakujjasuttavaṇṇanā </h3n>
            <h4>
              <h4n> </h4n>
              <p>[03] 30^b^.^eb^ dasame ^b^avakujjapañño^eb^ti adhomukhapañño.  ^b^ucchaṅgapañño^eb^ti ucchaṅgasadisapañño. ^b^puthupañño^eb^ti  vitthārikapañño. ^b^ādikalyāṇa^eb^ntiādīsu ^b^ādī^eb^ti  pubbapaṭṭhapanā. ^b^majjha^eb^nti kathāvemajjhaṃ. ^b^pariyosāna^eb^nti  sanniṭṭhānaṃ. itissa te dhammaṃ kathentā pubbapaṭṭhapanepi kalyāṇaṃ bhaddakaṃ  anavajjameva katvā kathenti, vemajjhepi pariyosānepi. ettha ca  atthi desanāya ādimajjhapariyosānāni, atthi sāsanassa. tattha  desanāya tāva catuppadikagāthāya paṭhamapadaṃ ādi, dve padāni majjhaṃ,  avasānapadaṃ pariyosānaṃ. ekānusandhikassa suttassa nidānaṃ ādi,  anusandhi majjhaṃ, idamavocāti appanā pariyosānaṃ.  anekānusandhikassa paṭhamo anusandhi ādi, tato paraṃ eko vā  aneke vā majjhaṃ, pacchimo pariyosānaṃ. ayaṃ tāva desanāya nayo.  sāsanassa pana sīlaṃ ādi, samādhi majjhaṃ, vipassanā  pariyosānaṃ. samādhi vā ādi, vipassanā majjhaṃ, maggo  pariyosānaṃ. vipassanā vā ādi, maggo majjhaṃ, phalaṃ pariyosānaṃ.  maggo vā ādi, phalaṃ majjhaṃ, nibbānaṃ pariyosānaṃ. dve dve vā  kayiramāne sīlasamādhayo ādi, vipassanāmaggā majjhaṃ,  phalanibbānāni pariyosānaṃ.</p>
              <p>[03] ^b^sāttha^eb^nti ^a^P2.0202^ea^ sātthakaṃ katvā desenti.  ^b^sabyañjana^eb^nti akkharapāripūriṃ katvā desenti.  ^b^kevalaparipuṇṇa^eb^nti sakalaparipuṇṇaṃ anūnaṃ katvā desenti.  ^b^parisuddha^eb^nti parisuddhaṃ nijjaṭaṃ niggaṇṭhiṃ katvā desenti.  ^b^brahmacariyaṃ pakāsentī^eb^ti evaṃ desentā ca seṭṭhacariyabhūtaṃ  sikkhattayasaṅgahitaṃ ariyaṃ aṭṭhaṅgikaṃ maggaṃ pakāsenti. ^b^neva  ādiṃ manasi karotī^eb^ti neva pubbapaṭṭhapanaṃ manasi karoti.</p>
              <p>[03] ^b^kumbho^eb^ti ghaṭo. ^b^nikujjo^eb^ti adhomukho ṭhapito.  ^b^evameva kho^eb^ti ettha kumbho nikujjo viya avakujjapañño  puggalo daṭṭhabbo, udakāsiñcanakālo ^a^M2.0098^ea^ viya dhammadesanāya laddhakālo,  udakassa ^a^V2.0099^ea^ vivaṭṭanakālo viya tasmiṃ āsane nisinnassa uggahetuṃ  asamatthakālo, udakassa asaṇṭhānakālo viya vuṭṭhahitvā  asallakkhaṇakālo veditabbo.</p>
              <p>[03] ^b^ākiṇṇānī^eb^ti pakkhittāni. ^b^satisammosāya  pakireyyā^eb^ti muṭṭhassatitāya vikireyya. ^b^evameva kho^eb^ti ettha  ucchaṅgo viya ucchaṅgapañño puggalo daṭṭhabbo, nānākhajjakāni viya  nānappakāraṃ buddhavacanaṃ, ucchaṅge nānākhajjakāni khādantassa  nisinnakālo viya tasmiṃ āsane nisinnassa uggaṇhanakālo,  vuṭṭhahantassa satisammosā pakiraṇakālo viya tasmā āsanā vuṭṭhāya  gacchantassa asallakkhaṇakālo veditabbo.</p>
              <p>[03] ^b^ukkujjo^eb^ti uparimukho ṭhapito. ^b^saṇṭhātī^eb^ti  patiṭṭhahati. ^b^evameva kho^eb^ti ettha uparimukho ṭhapito kumbho  viya puthupañño puggalo daṭṭhabbo, udakassa āsittakālo viya  desanāya ^a^P2.0203^ea^ laddhakālo, udakassa saṇṭhānakālo viya  tattha nisinnassa uggaṇhanakālo, no vivaṭṭanakālo viya vuṭṭhāya  gacchantassa sallakkhaṇakālo veditabbo.</p>
              <p>[03] ^b^dummedho^eb^ti nippañño. ^b^avicakkhaṇo^eb^ti  saṃvidahanapaññāya rahito. ^b^gantā^eb^ti gamanasīlo. ^b^seyyo  etena vuccatī^eb^ti etasmā puggalā uttaritaroti vuccati.  ^b^dhammānudhammappaṭipanno^eb^ti navalokuttaradhammassa anudhammaṃ saha  sīlena pubbabhāgapaṭipadaṃ paṭipanno. ^b^dukkhassā^eb^ti vaṭṭadukkhassa.  ^b^antakaro siyā^eb^ti koṭikaro paricchedakaro parivaṭumakaro  bhaveyyāti. </p>
              <p>[06] puggalavaggo tatiyo. </p>
            </h4>
          </h3>
        </h2>
        <h2>
          <h2n> 4. devadūtavaggo </h2n>
          <h3>
            <h3n> 1. sabrahmakasuttavaṇṇanā </h3n>
            <h4>
              <h4n> </h4n>
              <p>[03] 31^b^.^eb^ catutthassa ^a^V2.0100^ea^ paṭhame ^b^ajjhāgāre^eb^ti sake ghare.  ^b^pūjitā hontī^eb^ti yaṃ ghare atthi, tena paṭijaggitā gopitā  honti. iti mātāpitupūjakāni kulāni mātāpitūhi sabrahmakānīti  pakāsetvā idāni nesaṃ ^a^M2.0099^ea^ sapubbācariyakādibhāvaṃ pakāsento  ^b^sapubbācariyakānī^eb^tiādimāha. tattha ^b^brahmā^eb^tiādīni  tesaṃ brahmādibhāvasādhanatthaṃ vuttāni. ^b^bahukārā^eb^ti puttānaṃ  bahūpakārā. ^b^āpādakā^eb^ti jīvitassa āpādakā. puttakānaṃ hi  mātāpitūhi jīvitaṃ āpāditaṃ pālitaṃ ghaṭitaṃ anuppabandhena pavattitaṃ.  ^b^posakā^eb^ti hatthapāde vaḍḍhetvā hadayalohitaṃ pāyetvā posetāro.  ^b^imassa lokassa dassetāro^eb^ti puttānaṃ hi imasmiṃ loke  iṭṭhāniṭṭhārammaṇassa ^a^P2.0204^ea^ dassanaṃ nāma mātāpitaro  nissāya jātanti imassa lokassa dassetāro nāma.</p>
              <p>[03] ^b^brahmāti mātāpitaro^eb^ti seṭṭhādhivacanaṃ. yathā brahmuno  catasso bhāvanā avijahitā honti mettā karuṇā muditā upekkhāti,  evameva mātāpitūnaṃ puttakesu catasso bhāvanā avijahitā honti.  tā tasmiṃ tasmiṃ kāle veditabbā -- kucchigatasmiṃ hi dārake  ``kadā nu kho puttakaṃ arogaṃ paripuṇṇaṅgapaccaṅgaṃ passissāmā''ti  mātāpitūnaṃ mettacittaṃ uppajjati. yadā panesa mando uttānaseyyako  ūkāhi vā maṅkulādīhi pāṇakehi daṭṭho dukkhaseyyāya vā pana  pīḷito parodati viravati, tadāssa saddaṃ sutvā mātāpitūnaṃ kāruññaṃ  uppajjati, ādhāvitvā vidhāvitvā kīḷanakāle pana lobhanīyavayasmiṃ  vā ṭhitakāle dārakaṃ oloketvā mātāpitūnaṃ cittaṃ sappimaṇḍe  pakkhittasatavihatakappāsapicupaṭalaṃ viya mudukaṃ hoti āmoditaṃ  pamoditaṃ, tadā tesaṃ muditā labbhati. yadā panesa putto dārābharaṇaṃ  paccupaṭṭhāpetvā pāṭiyekkaṃ agāraṃ ajjhāvasati, tadā mātāpitūnaṃ  ``sakkoti dāni no puttako attano dhammatāya yāpetu''nti  majjhattabhāvo uppajjati, tasmiṃ kāle upekkhā labbhatīti iminā  kāraṇena ``brahmāti mātāpitaro''ti vuttaṃ.</p>
              <p>[03] ^b^pubbācariyāti^eb^ ^a^V2.0101^ea^ ^b^vuccare^eb^ti mātāpitaro hi jātakālato  paṭṭhāya ``evaṃ nisīda, evaṃ tiṭṭha, evaṃ gaccha, evaṃ saya, evaṃ khāda,  evaṃ bhuñja, ayaṃ te, tātāti vattabbo, ayaṃ bhātikāti, ayaṃ  bhaginīti, idaṃ nāma kātuṃ vaṭṭati, idaṃ na vaṭṭati, asukaṃ nāma  upasaṅkamituṃ vaṭṭati, asukaṃ na vaṭṭatī''ti gāhāpenti sikkhāpenti.  athāparabhāge ^a^P2.0205^ea^ aññe ācariyā  hatthisippāssasipparathasippadhanusippatharusippamuddāgaṇanādīni  sikkhāpenti. añño ^a^M2.0100^ea^ saraṇāni deti, añño sīlesu patiṭṭhāpeti,  añño pabbājeti, añño buddhavacanaṃ uggaṇhāpeti, añño upasampādeti,  añño sotāpattimaggādīni pāpeti. iti sabbepi te pacchācariyā  nāma honti, mātāpitaro pana sabbapaṭhamā, tenāha --  ``pubbācariyāti vuccare''ti. tattha ^b^vuccare^eb^ti vuccanti  kathiyanti. ^b^āhuneyyā ca puttāna^eb^nti puttānaṃ āhutaṃ pāhutaṃ  abhisaṅkhataṃ annapānādiṃ arahanti, anucchavikā taṃ paṭiggahetuṃ.  tasmā ``āhuneyyā ca puttāna''nti vuttaṃ. ^b^pajāya  anukampakā^eb^ti paresaṃ pāṇe acchinditvāpi attano pajaṃ paṭijagganti  gopāyanti. tasmā ``pajāya anukampakā''ti vuttaṃ.</p>
              <p>[03] ^b^namasseyyā^eb^ti namo kareyya. ^b^sakkareyyā^eb^ti sakkārena  paṭimāneyya. idāni taṃ sakkāraṃ dassento ``annenā''tiādimāha.  tattha ^b^annenā^eb^ti yāgubhattakhādanīyena. ^b^pānenā^eb^ti  aṭṭhavidhapānena. ^b^vatthenā^eb^ti nivāsanapārupanakena vatthena.  ^b^sayanenā^eb^ti mañcapīṭhānuppadānena. ^b^ucchādanenā^eb^ti duggandhaṃ  paṭivinodetvā sugandhakaraṇucchādanena. ^b^nhāpanenā^eb^ti sīte  uṇhodakena, uṇhe sītodakena gattāni parisiñcitvā nhāpanena.  ^b^pādānaṃ dhovanenā^eb^ti uṇhodakasītodakehi pādadhovanena ceva  telamakkhanena ca. ^b^peccā^eb^ti paralokaṃ gantvā. ^b^sagge  pamodatī^eb^ti idha tāva mātāpitūsu pāricariyaṃ disvā  pāricariyakāraṇā taṃ paṇḍitamanussā idheva pasaṃsanti ^a^P2.0206^ea^,  paralokaṃ pana gantvā sagge ṭhito so mātāpitūpaṭṭhāko  dibbasampattīhi āmodati pamodatīti. </p>
            </h4>
          </h3>
          <h3>
            <h3n> 2. ānandasuttavaṇṇanā </h3n>
            <h4>
              <h4n> </h4n>
              <p>[03] 32^b^.^eb^ dutiye ^b^tathārūpo^eb^ti tathājātiko.  ^b^samādhipaṭilābho^eb^ti cittekaggatālābho. ^b^imasmiṃ ca  saviññāṇake^eb^ti ettha attano ca parassa cāti ubhayesampi kāyo  saviññāṇakaṭṭhena ekato katvā imasminti vutto.  ^b^ahaṅkāramamaṅkāramānānusayā^eb^ti ahaṅkāradiṭṭhi ca mamaṅkārataṇhā ca  mānānusayo ^a^V2.0102^ea^ cāti attano ca parassa ^a^M2.0101^ea^ ca kilesā. ^b^nāssū^eb^ti  na bhaveyyuṃ. ^b^bahiddhā ca sabbanimittesū^eb^ti rūpanimittaṃ,  saddanimittaṃ, gandhanimittaṃ, rasanimittaṃ, phoṭṭhabbanimittaṃ,  sassatādinimittaṃ, puggalanimittaṃ dhammanimittanti evarūpesu ca  bahiddhā sabbanimittesu. ^b^cetovimuttiṃ paññāvimutti^eb^nti  phalasamādhiñceva phalañāṇañca. ^b^siyā^eb^ti bhaveyya.</p>
              <p>[03] ^b^idhānanda, bhikkhuno^eb^ti, ānanda, imasmiṃ sāsane  bhikkhuno. ^b^etaṃ santaṃ etaṃ paṇīta^eb^nti nibbānaṃ dassento āha.  nibbānaṃ hi kilesānaṃ santatāya santaṃ nāma, nibbānaṃ santanti  samāpattiṃ appetvāva divasampi nisinnassa cittuppādo santanteva  pavattatītipi santaṃ. ^b^paṇīta^eb^nti samāpattiṃ appetvā  nisinnassāpi cittuppādo paṇītanteva pavattatīti nibbānaṃ paṇītaṃ  nāma. ^b^sabbasaṅkhārasamatho^eb^tiādīnipi tasseva vevacanāni.  ``sabbasaṅkhārasamatho''ti samāpattiṃ appetvā nisinnassa hi  divasabhāgampi cittuppādo sabbasaṅkhārasamathoteva pavattati...pe0...  tathā tīsu bhavesu vānasaṅkhātāya taṇhāya abhāvena nibbānanti  laddhanāme tasmiṃ samāpattiṃ ^a^P2.0207^ea^ appetvā nisinnassa  cittuppādo nibbānaṃ nibbānanteva pavattatīti  sabbasaṅkhārasamathotiādīni nāmāni labhati. imasmiṃ pana  aṭṭhavidhe ābhogasamannāhāre imasmiṃ ṭhāne ekopi labbhati, dvepi  sabbepi labbhanteva.</p>
              <p>[03] ^b^saṅkhāyā^eb^ti ñāṇena jānitvā. ^b^paroparānī^eb^ti  parāni ca oparāni ca. parāttabhāvasakāttabhāvāni hi parāni ca  oparāni cāti vuttaṃ hoti. ^b^yassā^eb^ti yassa arahato.  ^b^iñjita^eb^nti rāgiñjitaṃ dosamohamānadiṭṭhikilesaduccaritiñjitanti  imāni satta iñjitāni calitāni phanditāni. ^b^natthi  kuhiñcī^eb^ti katthaci ekārammaṇepi natthi. ^b^santo^eb^ti  paccanīkakilesānaṃ santatāya santo. ^b^vidhūmo^eb^ti  kāyaduccaritādidhūmavirahito. ^b^anīgho^eb^ti rāgādīighavirahito.  ^b^nirāso^eb^ti nittaṇho. ^b^atārī^eb^ti tiṇṇo uttiṇṇo  samatikkanto. ^b^so^eb^ti so arahaṃ khīṇāsavo.  ^b^jātijara^eb^nti ettha jātijarāgahaṇeneva byādhimaraṇampi  gahitamevāti veditabbaṃ. iti suttantepi gāthāyapi  arahattaphalasamāpattiyeva kathitāti. </p>
            </h4>
          </h3>
          <h3>
            <h3n> 3. sāriputtasuttavaṇṇanā </h3n>
            <h4>
              <h4n> </h4n>
              <p>[03] 33^b^.^eb^ tatiye ^a^M2.0102^ea^ ^b^saṃkhittenā^eb^ti mātikāṭhapanena.  ^b^vitthārenā^eb^ti ṭhapitamātikāvibhajanena.  ^b^saṃkhittavitthārenā^eb^ti ^a^V2.0103^ea^ kāle saṃkhittena kāle vitthārena.  ^b^aññātāro ca dullabhā^eb^ti paṭivijjhanakapuggalā pana dullabhā.  idaṃ bhagavā ``sāriputtattherassa ñāṇaṃ ghaṭṭemī''ti adhippāyena kathesi.  taṃ sutvā thero kiñcāpi ``ahaṃ, bhante, ājānissāmī''ti na  vadati, adhippāyena pana ``vissatthā tumhe, bhante, desetha, ahaṃ  tumhehi desitaṃ dhammaṃ nayasatena nayasahassena paṭivijjhissāmi, mamesa  bhāro hotū''ti satthāraṃ desanāya ussāhento ^b^etassa bhagavā  kālo^eb^tiādimāha.</p>
              <p>[03] athassa satthā ^b^tasmātihā^eb^ti desanaṃ ārabhi. tattha  ^b^imasmiñca saviññāṇake^eb^tiādi vuttanayameva. ^b^acchecchi^eb^  ^a^P2.0208^ea^ ^b^taṇha^eb^nti maggañāṇasatthena taṇhaṃ chindi.  ^b^vivattayi saṃyojana^eb^nti dasavidhampi saṃyojanaṃ samūlakaṃ ubbattetvā  chaḍḍesi. ^b^sammā mānābhisamayā antamakāsi dukkhassā^eb^ti  sammā upāyena sammā paṭipattiyā navavidhassa mānassa  pahānābhisamayena vaṭṭadukkhassa antamakāsi. ^b^idañca pana metaṃ,  sāriputta, sandhāya bhāsita^eb^nti, sāriputta, mayā pārāyane udayapañhe  idaṃ phalasamāpattimeva sandhāya etaṃ bhāsitaṃ.</p>
              <p>[03] idāni yaṃ taṃ bhagavatā bhāsitaṃ, taṃ dassento ^b^pahānaṃ  kāmasaññāna^eb^ntiādi āraddhaṃ. udayapañhe ca etaṃ padaṃ ``pahānaṃ  kāmacchandāna''nti (su0 ni0 1112; cūḷani0  udayamāṇavapucchāniddeso 75) āgataṃ, idha pana aṅguttarabhāṇakehi  ``kāmasaññāna''nti āropitaṃ. tattha byañjanameva nānaṃ, attho pana  ekoyeva. ^b^kāmasaññāna^eb^nti kāme ārabbha uppannasaññānaṃ, aṭṭhahi  vā lobhasahagatacittehi sahajātasaññānaṃ. ^b^domanassāna  cūbhaya^eb^nti etāsañca kāmasaññānaṃ cetasikadomanassānañcāti  ubhinnampi pahānaṃ paṭippassaddhipahānasaṅkhātaṃ arahattaphalaṃ  aññāvimokkhaṃ pabrūmīti attho. niddese pana ``kāmacchandassa ca  domanassassa ca ubhinnaṃ pahānaṃ vūpasamaṃ paṭinissaggaṃ paṭippassaddhiṃ  amataṃ nibbāna''nti (cūḷani0 udayamāṇavapucchāniddeso 75) vuttaṃ,  taṃ atthuddhāravasena vuttaṃ. pahānanti hi khīṇākārasaṅkhāto  vūpasamopi vuccati, kilese paṭinissajjanto maggopi,  kilesapaṭippassaddhisaṅkhātaṃ phalampi ^a^M2.0103^ea^, yaṃ āgamma kilesā pahīyanti,  taṃ amataṃ nibbānampi. tasmā tattha tāni padāni āgatāni.  ``aññāvimokkhaṃ pabrūmī''ti vacanato pana arahattaphalameva adhippetaṃ.  ^b^thinassa^eb^ ^a^P2.0209^ea^ ^b^ca panūdana^eb^ntipi thinassa  ca panūdanante uppannattā arahattaphalameva adhippetaṃ ^a^V2.0104^ea^. ^b^kukkuccānaṃ  nivāraṇa^eb^nti kukkuccanivāraṇassa maggassa anantaraṃ uppannattā phalameva  adhippetaṃ.</p>
              <p>[03] ^b^upekkhāsatisaṃsuddha^eb^nti catutthajjhānike phale uppannāya  upekkhāya ca satiyā ca saṃsuddhaṃ. ^b^dhammatakkapurejava^eb^nti  dhammatakko vuccati sammāsaṅkappo, so ādito hoti, purato hoti,  pubbaṅgamo hoti aññāvimokkhassāti dhammatakkapurejavo. taṃ  dhammatakkapurejavaṃ. ^b^aññāvimokkha^eb^nti aññindriyapariyosāne  uppannaṃ vimokkhaṃ, aññāya vā vimokkhaṃ aññāvimokkhaṃ,  paññāvimuttanti attho. ^b^avijjāya pabhedana^eb^nti avijjāya  pabhedanante uppannattā, avijjāya pabhedanasaṅkhātaṃ vā nibbānaṃ ārabbha  uppannattā evaṃladdhanāmaṃ arahattaphalameva. iti sabbehipi imehi  pahānantiādīhi padehi arahattaphalameva pakāsitanti veditabbaṃ. </p>
            </h4>
          </h3>
          <h3>
            <h3n> 4. nidānasuttavaṇṇanā </h3n>
            <h4>
              <h4n> </h4n>
              <p>[03] 34^b^.^eb^ catutthe ^b^nidānānī^eb^ti kāraṇāni.  ^b^kammāna^eb^nti vaṭṭagāmikammānaṃ. ^b^lobho nidānaṃ kammānaṃ  samudayāyā^eb^ti lubbhanapalubbhanasabhāvo lobho vaṭṭagāmikammānaṃ  samudayāya piṇḍakaraṇatthāya nidānaṃ kāraṇaṃ paccayoti attho.  ^b^doso^eb^ti dussanapadussanasabhāvo doso. ^b^moho^eb^ti  muyhanapamuyhanasabhāvo moho.</p>
              <p>[03] ^b^lobhapakata^eb^nti lobhena pakataṃ, lobhābhibhūtena luddhena hutvā  katakammanti attho. lobhato jātanti ^b^lobhajaṃ^eb^. lobho  nidānamassāti ^b^lobhanidānaṃ^eb^. lobho samudayo assāti  ^b^lobhasamudayaṃ^eb^. samudayoti paccayo, lobhapaccayanti attho.  ^b^yatthassa attabhāvo nibbattatī^eb^ti yasmiṃ ṭhāne assa  lobhajakammavato ^a^P2.0210^ea^ puggalassa attabhāvo nibbattati,  khandhā pātubhavanti. ^b^tattha taṃ kammaṃ vipaccatī^eb^ti tesu khandhesu  taṃ kammaṃ vipaccati. ^b^diṭṭhe vā dhamme^eb^tiādi yasmā taṃ kammaṃ  diṭṭhadhammavedanīyaṃ vā hoti upapajjavedanīyaṃ vā aparapariyāyavedanīyaṃ  vā, tasmā taṃ pabhedaṃ dassetuṃ vuttaṃ. sesadvayepi eseva nayo.</p>
              <p>[03] ^b^akhaṇḍānī^eb^ti ^a^M2.0104^ea^ abhinnāni. ^b^apūtīnī^eb^ti pūtibhāvena  abījattaṃ appattāni. ^b^avātātapahatānī^eb^ti ^a^V2.0105^ea^ na vātena na ca  ātapena hatāni. ^b^sārādānī^eb^ti gahitasārāni sāravantāni na  nissārāni. ^b^sukhasayitānī^eb^ti sannicayabhāvena sukhaṃ  sayitāni. ^b^sukhette^eb^ti maṇḍakhette. ^b^suparikammakatāya  bhūmiyā^eb^ti naṅgalakasanena ceva aṭṭhadantakena ca suṭṭhu parikammakatāya  khettabhūmiyā. ^b^nikkhittānī^eb^ti ṭhapitāni ropitāni.  ^b^anuppaveccheyyā^eb^ti anuppaveseyya. ^b^vuddhi^eb^ntiādīsu  uddhaggamanena ^b^vuddhiṃ,^eb^ heṭṭhā mūlappatiṭṭhānena ^b^virūḷhiṃ,^eb^  samantā vitthārikabhāvena ^b^vepullaṃ^eb^.</p>
              <p>[03] yaṃ panettha ^b^diṭṭhe vā dhamme^eb^tiādi vuttaṃ, tattha asammohatthaṃ  imasmiṃ ṭhāne kammavibhatti nāma kathetabbā. suttantikapariyāyena hi  ekādasa kammāni vibhattāni. seyyathidaṃ -- diṭṭhadhammavedanīyaṃ  upapajjavedanīyaṃ aparapariyāyavedanīyaṃ, yaggarukaṃ yabbahulaṃ yadāsannaṃ  kaṭattā vā pana kammaṃ, janakaṃ upatthambhakaṃ upapīḷakaṃ upaghātakanti.  tattha ekajavanavīthiyaṃ sattasu cittesu kusalā vā akusalā vā  paṭhamajavanacetanā ^b^diṭṭhadhammavedanīyakammaṃ^eb^ nāma. taṃ imasmiṃyeva  attabhāve vipākaṃ deti ^a^P2.0211^ea^ kākavaḷiyapuṇṇaseṭṭhīnaṃ viya  kusalaṃ,  nandayakkhanandamāṇavakanandagoghātakakokāliyasuppabuddhadevadattaciñcamāṇavikānaṃ  viya ca akusalaṃ. tathā asakkontaṃ pana ahosikammaṃ nāma hoti,  avipākaṃ sampajjati. taṃ migaluddakopamāya sādhetabbaṃ. yathā hi  migaluddakena migaṃ disvā dhanuṃ ākaḍḍhitvā khitto saro sace na  virajjhati, taṃ migaṃ tattheva pāteti, atha naṃ migaluddako niccammaṃ  katvā khaṇḍākhaṇḍikaṃ chetvā maṃsaṃ ādāya puttadāraṃ tosento gacchati.  sace pana virajjhati, migo palāyitvā puna taṃ disaṃ na  oloketi. evaṃ sampadamidaṃ daṭṭhabbaṃ. sarassa avirajjhitvā  migavijjhanaṃ viya hi diṭṭhadhammavedanīyassa kammassa  vipākavārapaṭilābho, avijjhanaṃ viya avipākabhāvāya sampajjananti.</p>
              <p>[03] atthasādhikā pana sattamajavanacetanā ^b^upapajjavedanīyakammaṃ^eb^  nāma. taṃ anantare attabhāve vipākaṃ deti. taṃ panetaṃ kusalapakkhe  aṭṭhasamāpattivasena, akusalapakkhe pañcānantariyakammavasena veditabbaṃ.  tattha aṭṭhasamāpattilābhī ekāya samāpattiyā brahmaloke nibbattati.  pañcannampi ānantariyānaṃ kattā ekena kammena niraye nibbattati,  sesasamāpattiyo ^a^M2.0105^ea^ ca kammāni ca ahosikammabhāvaṃyeva āpajjanti,  avipākāni honti. ayampi attho purimaupamāyayeva dīpetabbo.</p>
              <p>[03] ubhinnaṃ ^a^V2.0106^ea^ antare pana pañcajavanacetanā  ^b^aparapariyāyavedanīyakammaṃ^eb^ nāma. taṃ anāgate yadā okāsaṃ  labhati, tadā vipākaṃ deti. sati saṃsārappavattiyā ahosikammaṃ  nāma na hoti. taṃ sabbaṃ sunakhaluddakena dīpetabbaṃ. yathā hi  sunakhaluddakena migaṃ disvā sunakho vissajjito migaṃ anubandhitvā  yasmiṃ ṭhāne pāpuṇāti, tasmiṃ yeva ḍaṃsati; evamevaṃ ^a^P2.0212^ea^  idaṃ kammaṃ yasmiṃ ṭhāne okāsaṃ labhati, tasmiṃyeva vipākaṃ  deti, tena mutto satto nāma natthi.</p>
              <p>[03] kusalākusalesu pana garukāgarukesu yaṃ garukaṃ hoti, taṃ  ^b^yaggarukaṃ^eb^ nāma. tadetaṃ kusalapakkhe mahaggatakammaṃ,  akusalapakkhe pañcānantariyakammaṃ veditabbaṃ. tasmiṃ sati sesāni  kusalāni vā akusalāni vā vipaccituṃ na sakkonti, tadeva  duvidhampi paṭisandhiṃ deti. yathā hi sāsapappamāṇāpi sakkharā vā  ayaguḷikā vā udakarahade pakkhittā udakapiṭṭhe uplavituṃ na sakkoti,  heṭṭhāva pavisati; evameva kusalepi akusalepi yaṃ garukaṃ, tadeva  gaṇhitvā gacchati.</p>
              <p>[03] kusalākusalesu pana yaṃ bahulaṃ hoti, taṃ ^b^yabbahulaṃ^eb^ nāma.  taṃ dīgharattaṃ laddhāsevanavasena veditabbaṃ. yaṃ vā balavakusalakammesu  somanassakaraṃ, akusalakammesu santāpakaraṃ, etaṃ yabbahulaṃ nāma.  tadetaṃ yathā nāma dvīsu mallesu yuddhabhūmiṃ otiṇṇesu yo balavā, so  itaraṃ pātetvā gacchati; evameva itaraṃ dubbalakammaṃ avattharitvā yaṃ  āsevanavasena vā bahulaṃ, āsannavasena vā balavaṃ, taṃ vipākaṃ deti,  ^b^duṭṭhagāmaṇiabhayarañño^eb^ kammaṃ viya.</p>
              <p>[03] so kira cūḷaṅgaṇiyayuddhe parājito vaḷavaṃ āruyha palāyi.  tassa cūḷupaṭṭhāko tissāmacco nāma ekakova pacchato ahosi. so  ekaṃ aṭaviṃ pavisitvā nisinno jighacchāya bādhayamānāya --  ``bhātika tissa, ativiya no jighacchā bādhati, kiṃ  karissāmā''ti āha ^a^M2.0106^ea^. atthi, deva, mayā sāṭakantare ṭhapetvā ekaṃ  suvaṇṇasarakabhattaṃ ābhatanti. tena hi āharāti. so nīharitvā  rañño purato ṭhapesi. rājā disvā, ``tāta, cattāro koṭṭhāse  karohī''ti āha. mayaṃ tayo janā, kasmā devo cattāro koṭṭhāse  kārayatīti? bhātika ^a^P2.0213^ea^ tissa, yato paṭṭhāya ahaṃ  attānaṃ sarāmi, na me ayyānaṃ adatvā āhāro paribhuttapubbo atthi,  svāhaṃ ajjapi adatvā na paribhuñjissāmīti. so cattāro koṭṭhāse  akāsi. rājā ``kālaṃ ghosehī''ti āha. chaḍḍitāraññe kuto,  ayye, labhissāma devāti ^a^V2.0107^ea^. ``nāyaṃ tava bhāro. sace mama saddhā  atthi, ayye, labhissāma, vissattho kālaṃ ghosehī''ti āha. so  ``kālo, bhante, kālo, bhante''ti tikkhattuṃ ghosesi.</p>
              <p>[03] athassa bodhimātumahātissatthero taṃ saddaṃ dibbāya sotadhātuyā  sutvā `katthāyaṃ saddo'ti taṃ āvajjento ``ajja  duṭṭhagāmaṇiabhayamahārājā yuddhaparājito aṭaviṃ pavisitvā nisinno  ekaṃ sarakabhattaṃ cattāro koṭṭhāse kāretvā `ekakova na  paribhuñjissāmī'ti kālaṃ ghosāpesī''ti ñatvā ``ajja mayā rañño  saṅgahaṃ kātuṃ vaṭṭatī''ti manogatiyā āgantvā rañño purato aṭṭhāsi.  rājā disvā pasannacitto ``passa, bhātika, tissā''ti vatvā theraṃ  vanditvā ``pattaṃ, bhante, dethā''ti āha. thero pattaṃ nīhari. rājā  attano koṭṭhāsena saddhiṃ therassa koṭṭhāsaṃ patte pakkhipitvā, ``bhante,  āhāraparissayo nāma mā kadāci hotū''ti vanditvā aṭṭhāsi.  tissāmaccopi ``mama ayyaputte passante bhuñjituṃ na  sakkhissāmī''ti attano koṭṭhāsaṃ therasseva patte ākiri. vaḷavāpi  cintesi -- ``mayhampi koṭṭhāsaṃ therasseva dātuṃ vaṭṭatī''ti. rājā  vaḷavaṃ oloketvā ``ayampi attano koṭṭhāsaṃ therasseva patte  pakkhipanaṃ paccāsīsatī''ti ñatvā tampi tattheva pakkhipitvā theraṃ  vanditvā uyyojesi. thero taṃ bhattaṃ ādāya gantvā ādito paṭṭhāya  bhikkhusaṅghassa ālopasaṅkhepena adāsi.</p>
              <p>[03] rājāpi cintesi -- ``ativiyamhā jighacchitā, sādhu  vatassa sace atirekabhattasitthāni ^a^P2.0214^ea^ pahiṇeyyā''ti.  thero rañño cittaṃ ñatvā atirekabhattaṃ ^a^M2.0107^ea^ etesaṃ yāpanamattaṃ katvā pattaṃ  ākāse khipi, patto āgantvā rañño hatthe patiṭṭhāsi. bhattaṃ  tiṇṇampi janānaṃ yāvadatthaṃ ahosi. atha rājā pattaṃ dhovitvā  ``tucchapattaṃ na pesissāmī''ti uttarisāṭakaṃ mocetvā udakaṃ puñchitvā  sāṭakaṃ patte ṭhapetvā ``patto gantvā mama ayyassa hatthe patiṭṭhātū''ti  ākāse khipi. patto gantvā therassa hatthe patiṭṭhāsi.</p>
              <p>[03] aparabhāge rañño tathāgatassa sarīradhātūnaṃ aṭṭhamabhāgaṃ patiṭṭhāpetvā  vīsaratanasatikaṃ mahācetiyaṃ kārentassa apariniṭṭhiteyeva cetiye  kālakiriyāsamayo anuppatto. athassa mahācetiyassa dakkhiṇapasse  nipannassa pañcanikāyavasena bhikkhusaṅghe sajjhāyaṃ karonte chahi  devalokehi cha rathā āgantvā purato ākāse aṭṭhaṃsu. rājā  ``puññapotthakaṃ āharathā''ti ādito paṭṭhāya puññapotthakaṃ vācāpesi.  atha naṃ kiñci kammaṃ na paritosesi. so ``parato ^a^V2.0108^ea^ vācethā''ti  āha. potthakavācako ``cūḷaṅgaṇiyayuddhe parājitena te deva aṭaviṃ  pavisitvā nisinnena ekaṃ sarakabhattaṃ cattāro koṭṭhāse kāretvā  bodhimātumahātissattherassa bhikkhā dinnā''ti āha. rājā  ``ṭhapehī''ti vatvā bhikkhusaṅghaṃ pucchi, ``bhante, kataro devaloko  ramaṇīyo''ti? sabbabodhisattānaṃ vasanaṭṭhānaṃ tusitabhavanaṃ mahārājāti.  rājā kālaṃ katvā tusitabhavanato āgataratheva patiṭṭhāya tusitabhavanaṃ  agamāsi. idaṃ balavakammassa vipākadāne vatthu.</p>
              <p>[03] yaṃ pana kusalākusalesu āsannamaraṇe anussarituṃ sakkoti, taṃ  ^b^yadāsannaṃ^eb^ nāma. tadetaṃ yathā nāma gogaṇaparipuṇṇassa vajassa  dvāre vivaṭe parabhāge dammagavabalavagavesu ^a^P2.0215^ea^ santesupi  yo vajadvārassa āsanno hoti antamaso dubbalajaraggavopi, so eva  paṭhamataraṃ nikkhamati, evameva aññesu kusalākusalesu santesupi  maraṇakālassa āsannattā vipākaṃ deti.</p>
              <p>[03] tatrimāni vatthūni -- madhuaṅgaṇagāme kira eko  damiḷadovāriko pātova baḷisaṃ ādāya gantvā macche vadhitvā tayo  koṭṭhāse katvā ^a^M2.0108^ea^ ekena taṇḍulaṃ gaṇhāti, ekena dadhiṃ, ekaṃ pacati.  iminā nīhārena paññāsa vassāni pāṇātipātakammaṃ katvā aparabhāge  mahallako anuṭṭhānaseyyaṃ upagacchati. tasmiṃ khaṇe girivihāravāsī  cūḷapiṇḍapātikatissatthero ``mā ayaṃ satto mayi passante  nassatū''ti gantvā tassa gehadvāre aṭṭhāsi. athassa bhariyā,  ``sāmi, thero āgato''ti ārocesi. ahaṃ paññāsa vassāni  therassa santikaṃ na gatapubbo, katarena me guṇena thero āgamissati,  gacchāti naṃ vadathāti. sā ``aticchatha, bhante''ti āha. thero  ``upāsakassa kā sarīrappavattī''ti pucchi. dubbalo, bhanteti.  thero gharaṃ pavisitvā satiṃ uppādetvā ``sīlaṃ gaṇhissasī''ti āha.  āma, bhante, dethāti. thero tīṇi saraṇāni datvā pañca  sīlāni dātuṃ ārabhi. tassa pañca sīlānīti vacanakāleyeva  jivhā papati. thero ``vaṭṭissati ettaka''nti nikkhamitvā gato.  sopi kālaṃ katvā cātumahārājikabhavane nibbatti. nibbattakkhaṇeyeva  ca ``kiṃ nu kho kammaṃ katvā mayā idaṃ laddha''nti āvajjento theraṃ  nissāya laddhabhāvaṃ ñatvā devalokato āgantvā theraṃ vanditvā ekamantaṃ  aṭṭhāsi. ``ko eso''ti ca vutte ``ahaṃ, bhante,  damiḷadovāriko''ti āha. kuhiṃ nibbattosīti?  cātumahārājikesu, bhante, sace me ayyo pañca sīlāni adassa,  upari ^a^V2.0109^ea^ devaloke nibbatto assaṃ. ahaṃ kiṃ karissāmi, tvaṃ gaṇhituṃ  nāsakkhi, puttakāti. so theraṃ vanditvā devalokameva gato. idaṃ  tāva kusalakamme vatthu.</p>
              <p>[03] antaragaṅgāya ^a^P2.0216^ea^ pana mahāvācakālaupāsako  nāma ahosi. so tiṃsa vassāni sotāpattimaggatthāya dvattiṃsākāraṃ  sajjhāyitvā ``ahaṃ evaṃ dvattiṃsākāraṃ sajjhāyanto obhāsamattampi  nibbattetuṃ nāsakkhiṃ, buddhasāsanaṃ aniyyānikaṃ bhavissatī''ti  diṭṭhivipallāsaṃ patvā kālakiriyaṃ katvā mahāgaṅgāya navausabhiko  susumārapeto hutvā nibbatti. ekaṃ samayaṃ kacchakatitthena saṭṭhi  pāsāṇatthambhasakaṭāni agamaṃsu. so sabbepi te goṇe ca pāsāṇe ca  khādi. idaṃ akusalakamme vatthu.</p>
              <p>[03] etehi ^a^M2.0109^ea^ pana tīhi muttaṃ aññāṇavasena kataṃ ^b^kaṭattā vā pana  kammaṃ^eb^ nāma. taṃ yathā nāma ummattakena khittadaṇḍaṃ yattha vā tattha  vā gacchati, evameva tesaṃ abhāve yattha katthaci vipākaṃ deti.</p>
              <p>[03] ^b^janakaṃ^eb^ nāma ekaṃ paṭisandhiṃ janetvā pavattiṃ na janeti,  pavatte aññaṃ kammaṃ vipākaṃ nibbatteti. yathā hi mātā janetiyeva,  dhātiyeva pana jaggati; evamevaṃ mātā viya paṭisandhinibbattakaṃ  janakakammaṃ, dhāti viya pavatte sampattakammaṃ. ^b^upatthambhakaṃ^eb^ nāma  kusalepi labbhati akusalepi. ekacco hi kusalaṃ katvā sugatibhave  nibbattati. so tattha ṭhito punappunaṃ kusalaṃ katvā taṃ kammaṃ  upatthambhetvā anekāni vassasatasahassāni sugatibhavasmiṃyeva vicarati.  ekacco akusalaṃ katvā duggatibhave nibbattati. so tattha ṭhito  punappunaṃ akusalaṃ katvā taṃ kammaṃ upatthambhetvā bahūni  vassasatasahassāni duggatibhavasmiṃyeva vicarati.</p>
              <p>[03] aparo nayo -- ^b^janakaṃ^eb^ nāma kusalampi hoti  akusalampi. taṃ paṭisandhiyampi pavattepi rūpārūpavipākakkhandhe  janeti. ^b^upatthambhakaṃ^eb^ pana vipākaṃ janetuṃ na sakkoti, aññena  kammena dinnāya paṭisandhiyā janite vipāke uppajjanakasukhadukkhaṃ  upatthambheti, addhānaṃ pavatteti. ^b^upapīḷakaṃ^eb^ ^a^P2.0217^ea^  nāma aññena kammena dinnāya paṭisandhiyā janite vipāke  uppajjanakasukhadukkhaṃ pīḷeti bādheti, addhānaṃ pavattituṃ na deti.  tatrāyaṃ nayo -- kusalakamme vipaccamāne akusalakammaṃ ^a^V2.0110^ea^ upapīḷakaṃ hutvā  tassa vipaccituṃ na deti. akusalakamme vipaccamāne kusalakammaṃ  upapīḷakaṃ hutvā tassa vipaccituṃ na deti. yathā vaḍḍhamānakaṃ rukkhaṃ  vā gacchaṃ vā lataṃ vā kocideva daṇḍena vā satthena vā bhindeyya vā  chindeyya vā, atha so rukkho vā gaccho vā latā vā vaḍḍhituṃ na  sakkuṇeyya; evamevaṃ kusalaṃ vipaccamānaṃ akusalena upapīḷitaṃ, akusalaṃ  vā pana vipaccamānaṃ kusalena upapīḷitaṃ vipaccituṃ na sakkoti. tattha  sunakkhattassa akusalakammaṃ kusalaṃ upapīḷesi, coraghātakassa  kusalakammaṃ akusalaṃ upapīḷesi.</p>
              <p>[03] rājagahe kira vātakāḷako paññāsa vassāni coraghātakammaṃ  akāsi. atha naṃ rañño ārocesuṃ -- ``deva, vātakāḷako mahallako  core ghātetuṃ na sakkotī''ti. ``apanetha naṃ tasmā ^a^M2.0110^ea^ ṭhānantarāti.  amaccā naṃ apanetvā aññaṃ tasmiṃ ṭhāne ṭhapayiṃsu. vātakāḷakopi  yāva taṃ kammaṃ akāsi, tāva ahatavatthāni vā acchādituṃ  surabhipupphāni vā piḷandhituṃ pāyāsaṃ vā bhuñjituṃ ucchādananhāpanaṃ vā  paccanubhotuṃ nālattha. so ``dīgharattaṃ me kiliṭṭhavesena carita''nti  ``pāyāsaṃ me pacāhī''ti bhariyaṃ āṇāpetvā nhānīyasambhārāni  gāhāpetvā nhānatitthaṃ gantvā sīsaṃ nhatvā ahatavatthāni acchādetvā  gandhe vilimpitvā pupphāni piḷandhitvā gharaṃ āgacchanto  sāriputtattheraṃ disvā ``saṃkiliṭṭhakammato camhi apagato, ayyo ca  me diṭṭho''ti tuṭṭhamānaso theraṃ gharaṃ netvā  navasappisakkaracuṇṇābhisaṅkhatena pāyāsena parivisi. thero tassa  anumodanamakāsi. so anumodanaṃ sutvā anulomikakhantiṃ  paṭilabhitvā ^a^P2.0218^ea^ theraṃ anugantvā nivattamāno  antarāmagge taruṇavacchāya gāviyā madditvā jīvitakkhayaṃ pāpito  gantvā tāvatiṃsabhavane nibbatti. bhikkhū tathāgataṃ pucchiṃsu --  ``bhante, coraghātako ajjeva kiliṭṭhakammato apanīto, ajjeva  kālaṅkato, kahaṃ nu kho nibbatto''ti? tāvatiṃsabhavane, bhikkhaveti.  bhante, coraghātako dīgharattaṃ purise ghātesi, tumhe ca evaṃ vadetha,  natthi nu kho pāpakammassa phalanti. mā, bhikkhave, evaṃ avacuttha,  balavakalyāṇamittūpanissayaṃ labhitvā dhammasenāpatissa piṇḍapātaṃ datvā  anumodanaṃ sutvā anulomikakhantiṃ paṭilabhitvā so tattha nibbattoti. </p>
              <p>[21] ``subhāsitaṃ suṇitvāna, nāgariyo coraghātako. </p>
              <p>[22] anulomakhantiṃ laddhāna, modatī tidivaṃ gato''ti..</p>
              <p>[03] ^b^upaghātakaṃ^eb^ ^a^V2.0111^ea^ pana sayaṃ kusalampi akusalampi samānaṃ aññaṃ  dubbalakammaṃ ghātetvā tassa vipākaṃ paṭibāhitvā attano vipākassa  okāsaṃ karoti. evaṃ pana kammena kate okāse taṃ vipākaṃ uppannaṃ  nāma vuccati. upacchedakantipi etasseva nāmaṃ. tatrāyaṃ nayo --  kusalakammassa vipaccanakāle ekaṃ akusalakammaṃ uṭṭhāya taṃ kammaṃ  chinditvā pāteti. akusalakammassapi vipaccanakāle ekaṃ  kusalakammaṃ uṭṭhāya taṃ kammaṃ chinditvā pāteti. idaṃ upacchedakaṃ nāma.  tattha ajātasattuno kammaṃ kusalacchedakaṃ ^a^M2.0111^ea^ ahosi,  aṅgulimālattherassa akusalacchedakanti. evaṃ suttantikapariyāyena  ekādasa kammāni vibhattāni.</p>
              <p>[03] abhidhammapariyāyena pana soḷasa kammāni vibhattāni,  seyyathidaṃ -- ``atthekaccāni pāpakāni kammasamādānāni  gatisampattipaṭibāḷhāni na vipaccanti, atthekaccāni pāpakāni  kammasamādānāni upadhisampattipaṭibāḷhāni na vipaccanti,  atthekaccāni pāpakāni kammasamādānāni kālasampattipaṭibāḷhāni na  vipaccanti, atthekaccāni pāpakāni kammasamādānāni  payogasampattipaṭibāḷhāni na vipaccanti ^a^P2.0219^ea^.  atthekaccāni pāpakāni kammasamādānāni gativipattiṃ āgamma  vipaccanti, upadhivipattiṃ, kālavipattiṃ, payogavipattiṃ āgamma  vipaccanti. atthekaccāni kalyāṇāni kammasamādānāni  gativipattipaṭibāḷhāni na vipaccanti, upadhivipatti, kālavipatti,  payogavipattipaṭibāḷhāni na vipaccanti. atthekaccāni kalyāṇāni  kammasamādānāni gatisampattiṃ āgamma vipaccanti, upadhisampattiṃ,  kālasampattiṃ, payogasampattiṃ āgamma vipaccantī''ti (vibha0 810).</p>
              <p>[03] tattha ^b^pāpakānī^eb^ti lāmakāni.  ^b^kammasamādānānī^eb^ti kammaggahaṇāni. gahitasamādinnānaṃ  kammānametaṃ adhivacanaṃ. ^b^gatisampattipaṭibāḷhāni na  vipaccantī^eb^tiādīsu aniṭṭhārammaṇānubhavanārahe kamme vijjamāneyeva  sugatibhave nibbattassa taṃ kammaṃ ^b^gatisampattipaṭibāḷhaṃ na  vipaccati^eb^ nāma. gatisampattiyā patibāhitaṃ hutvā na vipaccatīti  attho. yo pana pāpakammena dāsiyā vā kammakāriyā vā kucchiyaṃ  nibbattitvā upadhisampanno hoti, attabhāvasamiddhiyaṃ tiṭṭhati.  athassa sāmikā tassa rūpasampattiṃ disvā ``nāyaṃ  kiliṭṭhakammassānucchaviko''ti cittaṃ uppādetvā attano jātaputtaṃ viya  bhaṇḍāgārikādiṭṭhānesu ṭhapetvā sampattiṃ yojetvā pariharanti.  evarūpassa kammaṃ ^b^upadhisampattipaṭibāḷhaṃ na vipaccati^eb^ nāma.  yo pana paṭhamakappikakālasadise sulabhasampannarasabhojane subhikkhakāle  ^a^V2.0112^ea^ nibbattati, tassa vijjamānampi pāpakammaṃ ^b^kālasampattipaṭibāḷhaṃ  na vipaccati^eb^ nāma. yo pana sammāpayogaṃ nissāya jīvati,  upasaṅkamitabbayuttakāle upasaṅkamati, paṭikkamitabbayuttakāle  paṭikkamati, palāyitabbayuttakāle palāyati. lañjadānayuttakāle lañjaṃ  deti, corikayuttakāle corikaṃ ^a^M2.0112^ea^ karoti, evarūpassa pāpakammaṃ  ^b^payogasampattipaṭibāḷhaṃ na vipaccati^eb^ nāma.</p>
              <p>[03] duggatibhave ^a^P2.0220^ea^ nibbattassa pana pāpakammaṃ  ^b^gativipattiṃ āgamma vipaccati^eb^ nāma. yo pana dāsiyā vā  kammakāriyā vā kucchismiṃ nibbatto dubbaṇṇo hoti dussaṇṭhāno,  ``yakkho nu kho manusso nu kho''ti vimatiṃ uppādeti. so  sace puriso hoti, atha naṃ ``nāyaṃ aññassa kammassa  anucchaviko''ti hatthiṃ vā rakkhāpenti assaṃ vā goṇe vā,  tiṇakaṭṭhādīni vā āharāpenti, kheḷasarakaṃ vā gaṇhāpenti. sace  itthī hoti, atha naṃ hatthiassādīnaṃ bhattamāsādīni vā pacāpenti,  kacavaraṃ vā chaḍḍāpenti, aññaṃ vā pana jigucchanīyakammaṃ kārenti.  evarūpassa pāpakammaṃ ^b^upadhivipattiṃ āgamma vipaccati^eb^ nāma.  yo pana dubbhikkhakāle vā parihīnasampattikāle vā antarakappe vā  nibbattati, tassa pāpakammaṃ ^b^kālavipattiṃ āgamma vipaccati^eb^ nāma.  yo pana payogaṃ sampādetuṃ na jānāti, upasaṅkamitabbayuttakāle  upasaṅkamituṃ na jānāti...pe0... corikayuttakāle corikaṃ kātuṃ na  jānāti, tassa pāpakammaṃ ^b^payogavipattiṃ āgamma vipaccati^eb^ nāma.</p>
              <p>[03] yo pana iṭṭhārammaṇānubhavanārahe kamme vijjamāneyeva gantvā  duggatibhave nibbattati, tassa taṃ kammaṃ ^b^gativipattipaṭibāḷhaṃ na  vipaccati^eb^ nāma. yo pana puññānubhāvena rājarājamahāmattādīnaṃ gehe  nibbattitvā kāṇo vā hoti kuṇī vā khañjo vā pakkhahato vā,  tassa oparajjasenāpatibhaṇḍāgārikaṭṭhānādīni na anucchavikānīti na  denti. iccassa taṃ puññaṃ ^b^upadhivipattipaṭibāḷhaṃ na vipaccati^eb^  nāma. yo pana dubbhikkhakāle vā parihīnasampattikāle vā  antarakappe vā manussesu nibbattati, tassa taṃ kalyāṇakammaṃ  ^b^kālavipattipaṭibāḷhaṃ na vipaccati^eb^ nāma. yo heṭṭhā vuttanayeneva  payogaṃ sampādetuṃ na jānāti, tassa kalyāṇakammaṃ  ^b^payogavipattipaṭibāḷhaṃ na vipaccati^eb^ nāma.</p>
              <p>[03] kalyāṇakammena pana sugatibhave nibbattassa taṃ kammaṃ  ^b^gatisampattiṃ āgamma vipaccati^eb^ nāma ^a^V2.0113^ea^. rājarājamahāmattādīnaṃ  ^a^P2.0221^ea^ kule nibbattitvā upadhisampattiṃ pattassa  ^a^M2.0113^ea^ attabhāvasamiddhiyaṃ ṭhitassa devanagare samussitaratanatoraṇasadisaṃ  attabhāvaṃ disvā ``imassa oparajjasenāpatibhaṇḍāgārikaṭṭhānādīni  anucchavikānī''ti daharasseva sato tāni ṭhānantarāni denti,  evarūpassa kalyāṇakammaṃ ^b^upadhisampattiṃ āgamma vipaccati^eb^ nāma.  yo paṭhamakappikesu vā sulabhannapānakāle vā nibbattati, tassa  kalyāṇakammaṃ ^b^kālasampattiṃ āgamma vipaccati^eb^ nāma. yo  vuttanayeneva payogaṃ sampādetuṃ jānāti, tassa kammaṃ ^b^payogasampattiṃ  āgamma vipaccati^eb^ nāma. evaṃ abhidhammapariyāyena soḷasa  kammāni vibhattāni.</p>
              <p>[03] aparānipi paṭisambhidāmaggapariyāyena dvādasa kammāni  vibhattāni. seyyathidaṃ -- ``ahosi kammaṃ ahosi kammavipāko,  ahosi kammaṃ nāhosi kammavipāko, ahosi kammaṃ atthi  kammavipāko, ahosi kammaṃ natthi kammavipāko, ahosi kammaṃ  bhavissati kammavipāko, ahosi kammaṃ na bhavissati kammavipāko,  atthi kammaṃ atthi kammavipāko, atthi kammaṃ natthi kammavipāko,  atthi kammaṃ bhavissati kammavipāko, atthi kammaṃ na bhavissati  kammavipāko, bhavissati kammaṃ bhavissati kammavipāko, bhavissati  kammaṃ na bhavissati kammavipāko''ti (paṭi0 ma0 1.234).</p>
              <p>[03] tattha yaṃ kammaṃ atīte āyūhitaṃ atīteyeva vipākavāraṃ labhi,  paṭisandhijanakaṃ paṭisandhiṃ janesi, rūpajanakaṃ rūpaṃ, taṃ ^b^ahosi  kammaṃ ahosi kammavipāko^eb^ti vuttaṃ. yaṃ pana vipākavāraṃ na labhi,  paṭisandhijanakaṃ paṭisandhiṃ rūpajanakaṃ vā rūpaṃ janetuṃ nāsakkhi, taṃ  ^b^ahosi kammaṃ nāhosi kammavipāko^eb^ti vuttaṃ. yaṃ pana atīte  āyūhitaṃ etarahi laddhavipākavāraṃ paṭisandhijanakaṃ paṭisandhiṃ janetvā  rūpajanakaṃ rūpaṃ janetvā ṭhitaṃ, taṃ ^b^ahosi kammaṃ atthi  kammavipāko^eb^ti vuttaṃ. yaṃ aladdhavipākavāraṃ paṭisandhijanakaṃ vā  paṭisandhiṃ ^a^P2.0222^ea^ rūpajanakaṃ vā rūpaṃ janetuṃ nāsakkhi,  taṃ ^b^ahosi kammaṃ natthi kammavipāko^eb^ti vuttaṃ. yaṃ pana atīte  āyūhitaṃ anāgate vipākavāraṃ labhissati, paṭisandhijanakaṃ paṭisandhiṃ  rūpajanakaṃ rūpaṃ janetuṃ sakkhissati, taṃ ^b^ahosi kammaṃ bhavissati  kammavipāko^eb^ti vuttaṃ. yaṃ anāgate vipākavāraṃ na labhissati,  paṭisandhijanakaṃ paṭisandhiṃ rūpajanakaṃ vā rūpaṃ janetuṃ na  sakkhissati, taṃ ^b^ahosi kammaṃ na bhavissati kammavipāko^eb^ti  vuttaṃ.</p>
              <p>[03] yaṃ ^a^V2.0114^ea^ ^a^M2.0114^ea^ pana etarahi āyūhitaṃ etarahiyeva vipākavāraṃ   labhati, taṃ ^b^atthi kammaṃ atthi kammavipāko^eb^ti vuttaṃ. yaṃ pana etarahi  vipākavāraṃ na labhati, taṃ ^b^atthi kammaṃ natthi kammavipāko^eb^ti  vuttaṃ. yaṃ pana etarahi āyūhitaṃ anāgate vipākavāraṃ labhissati,  paṭisandhijanakaṃ paṭisandhiṃ rūpajanakaṃ rūpaṃ janetuṃ sakkhissati, taṃ  ^b^atthi kammaṃ bhavissati kammavipāko^eb^ti vuttaṃ. yaṃ pana  vipākavāraṃ na labhissati, paṭisandhijanakaṃ paṭisandhiṃ rūpajanakaṃ vā  rūpaṃ janetuṃ sakkhissati, taṃ ^b^atthi kammaṃ na bhavissati  kammavipāko^eb^ti vuttaṃ.</p>
              <p>[03] yaṃ panānāgate āyūhissati, anāgateyeva vipākavāraṃ  labhissati, paṭisandhijanakaṃ paṭisandhiṃ rūpajanakaṃ vā rūpaṃ janessati,  taṃ ^b^bhavissati kammaṃ bhavissati kammavipāko^eb^ti vuttaṃ. yaṃ pana  vipākavāraṃ na labhissati, paṭisandhijanakaṃ paṭisandhiṃ rūpajanakaṃ vā  rūpaṃ janetuṃ na sakkhissati, taṃ ^b^bhavissati kammaṃ na bhavissati  kammavipāko^eb^ti vuttaṃ. evaṃ paṭisambhidāmaggapariyāyena dvādasa  kammāni vibhattāni.</p>
              <p>[03] iti imāni ceva dvādasa abhidhammapariyāyena vibhattāni ca  soḷasa kammāni attano ṭhānā osakkitvā suttantikapariyāyena  vuttāni ekādasa kammāniyeva bhavanti. tānipi tato osakkitvā  tīṇiyeva kammāni honti diṭṭhadhammavedanīyaṃ, upapajjavedanīyaṃ ^a^P2.0223^ea^,  aparapariyāyavedanīyanti. tesaṃ saṅkamanaṃ natthi,  yathāṭhāneyeva tiṭṭhanti. yadi hi diṭṭhadhammavedanīyaṃ kammaṃ  upapajjavedanīyaṃ vā aparapariyāyavedanīyaṃ vā bhaveyya, ``diṭṭhe vā  dhamme''ti satthā na vadeyya. sacepi upapajjavedanīyaṃ  diṭṭhadhammavedanīyaṃ vā aparapariyāyavedanīyaṃ vā bhaveyya, ``upapajja  vā''ti satthā na vadeyya. athāpi aparapariyāyavedanīyaṃ  diṭṭhadhammavedanīyaṃ vā upapajjavedanīyaṃ vā bhaveyya, ``apare vā  pariyāye''ti satthā na vadeyya.</p>
              <p>[03] sukkapakkhepi imināva nayena attho veditabbo. ettha pana  ^b^lobhe vigate^eb^ti lobhe apagate niruddhe. ^b^tālavatthukata^eb^nti  tālavatthu viya kataṃ, matthakacchinnatālo viya puna aviruḷhisabhāvaṃ  katanti attho. ^b^anabhāvaṃ kata^eb^nti anuabhāvaṃ kataṃ, yathā puna  nuppajjati, evaṃ katanti attho. ^b^evassū^eb^ti evaṃ bhaveyyuṃ.  ^b^evameva kho^eb^ti ettha bījāni viya kusalākusalaṃ ^a^M2.0115^ea^ kammaṃ daṭṭhabbaṃ,  tāni agginā ḍahanapuriso viya yogāvacaro, aggi viya maggañāṇaṃ  ^a^V2.0115^ea^, aggiṃ datvā bījānaṃ ḍahanakālo viya maggañāṇena kilesānaṃ  daḍḍhakālo, masikatakālo viya pañcannaṃ khandhānaṃ chinnamūlake katvā  ṭhapitakālo, mahāvāte opunitvā nadiyā vā pavāhetvā  appavattikatakālo viya upādinnakasantānassa nirodhena chinnamūlakānaṃ  pañcannaṃ khandhānaṃ appaṭisandhikabhāvena nirujjhitvā puna bhavasmiṃ  paṭisandhiṃ aggahitakālo veditabbo.</p>
              <p>[03] ^b^mohajañcāpaviddasū^eb^ti mohajañcāpi aviddasu. idaṃ vuttaṃ  hoti -- yaṃ so avidū andhabālo lobhajañca dosajañca  mohajañcāti kammaṃ karoti, evaṃ karontena yaṃ tena pakataṃ kammaṃ appaṃ  vā yadi vā bahuṃ. ^b^idheva taṃ vedaniya^eb^nti ^a^P2.0224^ea^  taṃ kammaṃ tena bālena idha sake attabhāveyeva vedanīyaṃ, tasseva taṃ  attabhāve vipaccatīti attho. ^b^vatthuṃ aññaṃ na vijjatī^eb^ti tassa  kammassa vipaccanatthāya aññaṃ vatthu natthi. na hi aññena kataṃ  kammaṃ aññassa attabhāve vipaccati. ^b^tasmā lobhañca dosañca,  mohajañcāpi viddasū^eb^ti tasmā yo vidū medhāvī paṇḍito taṃ  lobhajādibhedaṃ kammaṃ na karoti, so ^b^vijjaṃ uppādayaṃ bhikkhu,  sabbā duggatiyo jahe,^eb^ arahattamaggavijjaṃ uppādetvā taṃ vā pana vijjaṃ  uppādento sabbā duggatiyo jahati. desanāsīsamevetaṃ, sugatiyopi  pana so khīṇāsavo jahatiyeva. yampi cetaṃ ``tasmā lobhañca  dosañcā''ti vuttaṃ, etthāpi lobhadosasīsena lobhajañca dosajañca  kammameva niddiṭṭhanti veditabbaṃ. evaṃ suttantesupi gāthāyapi  vaṭṭavivaṭṭameva kathitanti. </p>
            </h4>
          </h3>
          <h3>
            <h3n> 5. hatthakasuttavaṇṇanā </h3n>
            <h4>
              <h4n> </h4n>
              <p>[03] 35^b^.^eb^ pañcame ^b^āḷaviya^eb^nti āḷaviraṭṭhe.  ^b^gomagge^eb^ti gunnaṃ gamanamagge. ^b^paṇṇasanthare^eb^ti sayaṃ  patitapaṇṇasanthare. ^b^athā^eb^ti evaṃ gunnaṃ gamanamaggaṃ ujuṃ mahāpathaṃ  nissāya siṃsapāvane sayaṃ patitapaṇṇāni saṅkaḍḍhitvā katasanthare  sugatamahācīvaraṃ pattharitvā pallaṅkaṃ ābhujitvā nisinne tathāgate.  ^b^hatthako āḷavako^eb^ti hatthato hatthaṃ gatattā evaṃladdhanāmo  āḷavako rājaputto. ^b^etadavocā^eb^ti etaṃ ``kacci, bhante  ^a^M2.0116^ea^, bhagavā''tiādivacanaṃ avoca. kasmā pana sammāsambuddho taṃ ṭhānaṃ  gantvā nisinno, kasmā rājakumāro tattha gatoti? sammāsambuddho  tāva aṭṭhuppattikāya dhammadesanāya samuṭṭhānaṃ disvā tattha nisinno,  rājakumāropi pātova uṭṭhāya pañcahi upāsakasatehi parivuto  buddhupaṭṭhānaṃ gacchanto ^a^P2.0225^ea^ mahāmaggā okkamma gopathaṃ  gahetvā ``buddhānaṃ ^a^V2.0116^ea^ pūjanatthāya missakamālaṃ ocinissāmī''ti  gacchanto satthāraṃ disvā upasaṅkamitvā vanditvā ekamantaṃ nisīdi,  evaṃ so tattha gatoti. ^b^sukhamasayitthā^eb^ti sukhaṃ sayittha.</p>
              <p>[03] ^b^antaraṭṭhako^eb^ti māghaphagguṇānaṃ antare aṭṭhadivasaparimāṇo  kālo. māghassa hi avasāne cattāro divasā, phagguṇassa ādimhi  cattāroti ayaṃ ``antaraṭṭhako''ti vuccati. ^b^himapātasamayo^eb^ti  himassa patanasamayo. ^b^kharā^eb^ti pharusā kakkhaḷā vā.  ^b^gokaṇṭakahatā^eb^ti navavuṭṭhe deve gāvīnaṃ akkantakkantaṭṭhāne khurantarehi  kaddamo uggantvā tiṭṭhati, so vātātapena sukkho kakacadantasadiso  hoti dukkhasamphasso. taṃ sandhāyāha -- ``gokaṇṭakahatā bhūmī''ti.  gunnaṃ khurantarehi chinnātipi attho. ^b^verambho vāto  vāyatī^eb^ti catūhi disāhi vāyanto vāto vāyati. ekāya disāya  vā dvīhi vā disāhi tīhi vā disāhi vāyanto vāto verambhoti na  vuccati.</p>
              <p>[03] ^b^tena hi rājakumārā^eb^ti idaṃ satthā ``ayaṃ rājakumāro  lokasmiṃ neva sukhavāsino, na dukkhavāsino jānāti,  jānāpessāmi na''nti upari desanaṃ vaḍḍhento āha. tattha ^b^yathā  te khameyyā^eb^ti yathā tuyhaṃ rucceyya. ^b^idhassā^eb^ti imasmiṃ loke  assa. ^b^gonakatthato^eb^ti caturaṅgulādhikalomena kāḷakojavena  atthato. ^b^paṭikatthato^eb^ti uṇṇāmayena setattharaṇena atthato.  ^b^paṭalikatthato^eb^ti ghanapupphena uṇṇāmayāttharaṇena atthato.  ^b^kadalimigapavarapaccattharaṇo^eb^ti ^a^P2.0226^ea^  kadalimigacammamayena uttamapaccattharaṇena atthato. taṃ kira paccattharaṇaṃ  setavatthassa upari kadalimigacammaṃ attharitvā sibbitvā karonti.  ^b^sauttaracchado^eb^ti saha uttaracchadena, upari baddhena rattavitānena  saddhinti attho. ^b^ubhatolohitakūpadhāno^eb^ti sīsūpadhānañca  pādūpadhānañcāti pallaṅkassa ubhato ṭhapitalohitakūpadhāno.  ^b^pajāpatiyo^eb^ti bhariyāyo. ^b^manāpena^eb^ ^a^M2.0117^ea^ ^b^paccupaṭṭhitā   assū^eb^ti manāpena upaṭṭhānavidhānena paccupaṭṭhitā bhaveyyuṃ.</p>
              <p>[03] ^b^kāyikā^eb^ti pañcadvārakāyaṃ khobhayamānā.  ^b^cetasikā^eb^ti manodvāraṃ khobhayamānā. ^b^so rāgo tathāgatassa  pahīno^eb^ti tathārūpo rāgo tathāgatassa pahīnoti attho. yo pana  tassa rāgo, na so tathāgatassa pahīno nāma. ^b^dosamohesu^eb^pi  eseva nayo.</p>
              <p>[03] ^b^brāhmaṇo^eb^ti bāhitapāpo khīṇāsavabrāhmaṇo.  ^b^parinibbuto^eb^ti kilesaparinibbānena parinibbuto ^a^V2.0117^ea^. ^b^na  limpati kāmesū^eb^ti vatthukāmesu ca kilesakāmesu ca taṇhādiṭṭhilepehi  na limpati. ^b^sītibhūto^eb^ti abbhantare tāpanakilesānaṃ abhāvena  sītibhūto. ^b^nirūpadhī^eb^ti kilesūpadhīnaṃ abhāvena nirūpadhi.  ^b^sabbā āsattiyo chetvā^eb^ti āsattiyo vuccanti taṇhāyo, tā  sabbāpi rūpādīsu ārammaṇesu āsattavisattā āsattiyo chinditvā.  ^b^vineyya hadaye dara^eb^nti hadayanissitaṃ darathaṃ vinayitvā  vūpasametvā. ^b^santiṃ pappuyya cetaso^eb^ti cittassa kilesanibbānaṃ  pāpuṇitvā. karaṇavacanaṃ vā etaṃ ``sabbacetaso  samannāharitvā''tiādīsu viya, cetasā nibbānaṃ pāpuṇitvāti attho. </p>
            </h4>
          </h3>
          <h3>
            <h3n> 6. devadūtasuttavaṇṇanā </h3n>
            <h4>
              <h4n> </h4n>
              <p>[03] 36^b^.^eb^ chaṭṭhe ^a^P2.0227^ea^ ^b^devadūtānī^eb^ti  devadūtā. ayaṃ panettha vacanattho -- devoti maccu, tassa dūtāti  ^b^devadūtā^eb^. jiṇṇabyādhimatā hi saṃvegajananaṭṭhena ``idāni te  maccusamīpaṃ gantabba''nti codenti viya, tasmā devadūtāti vuccanti.  devā viya dūtātipi ^b^devadūtā^eb^. yathā hi alaṅkatapaṭiyattāya  devatāya ākāse ṭhatvā ``tvaṃ asukadivase marissasī''ti vutte  tassā vacanaṃ saddhātabbaṃ hoti; evamevaṃ jiṇṇabyādhimatāpi dissamānā  ``tvampi evaṃdhammo''ti codenti viya, tesañca taṃ vacanaṃ  anaññathābhāvitāya devatāya byākaraṇasadisameva hotīti devā viya  dūtāti devadūtā. visuddhidevānaṃ dūtātipi ^b^devadūtā^eb^.  sabbabodhisattā hi jiṇṇabyādhimatapabbajite disvāva saṃvegaṃ  āpajjitvā nikkhamma pabbajiṃsu. evaṃ visuddhidevānaṃ dūtātipi  devadūtā. idha pana liṅgavipallāsena ``devadūtānī''ti vuttaṃ.</p>
              <p>[03] ^b^kāyena^eb^ ^a^M2.0118^ea^ ^b^duccarita^eb^ntiādi kasmā āraddhaṃ?  devadūtānuyuñjanaṭṭhānupakkamakammadassanatthaṃ. iminā hi kammena ayaṃ  satto niraye nibbattati, atha naṃ tattha yamo rājā devadūte  samanuyuñjati. tattha ^b^kāyena duccaritaṃ caratī^eb^ti kāyadvārena  tividhaṃ duccaritaṃ carati. ^b^vācāyā^eb^ti vacīdvārena catubbidhaṃ  duccaritaṃ carati. ^b^manasā^eb^ti manodvārena tividhaṃ duccaritaṃ carati.</p>
              <p>[03] ^b^tamenaṃ, bhikkhave, nirayapālā^eb^ti ettha ekacce therā  ``nirayapālā nāma natthi, yantarūpaṃ viya kammameva kāraṇaṃ  kāretī''ti vadanti. taṃ ``atthi niraye nirayapālāti, āmantā.  atthi ^a^V2.0118^ea^ ca kāraṇikā''tiādinā nayena abhidhamme (kathā0 866)  paṭisedhitameva. yathā hi manussaloke kammakāraṇakārakā atthi,  evameva niraye nirayapālā atthīti. ^b^yamassa^eb^ ^a^P2.0228^ea^  ^b^rañño^eb^ti yamarājā nāma vemānikapetarājā. ekasmiṃ  kāle dibbavimāne  dibbakapparukkhadibbauyyānadibbanāṭakādisabbasampattiṃ anubhavati,  ekasmiṃ kāle kammavipākaṃ, dhammiko rājā, na cesa ekova hoti,  catūsu pana dvāresu cattāro janā honti. ^b^amatteyyo^eb^ti mātu  hito matteyyo, mātari sammā paṭipannoti attho. na matteyyoti  amatteyyo, mātari micchā paṭipannoti attho. sesapadesupi eseva  nayo. ^b^abrahmañño^eb^ti ettha ca khīṇāsavā brāhmaṇā nāma, tesu  micchā paṭipanno abrahmañño nāma.</p>
              <p>[03] ^b^samanuyuñjatī^eb^ti anuyogavattaṃ āropento pucchati, laddhiṃ  patiṭṭhāpento pana ^b^samanuggāhati^eb^ nāma, kāraṇaṃ pucchanto  ^b^samanubhāsati^eb^ nāma. ^b^nāddasa^eb^nti attano santike  pahitassa kassaci devadūtassa abhāvaṃ sandhāya evaṃ vadati.</p>
              <p>[03] atha naṃ yamo ``nāyaṃ bhāsitassa atthaṃ sallakkhetī''ti ñatvā  atthaṃ sallakkhāpetukāmo ^b^ambho^eb^tiādimāha. tattha  ^b^jiṇṇa^eb^nti jarājiṇṇaṃ. ^b^gopānasivaṅka^eb^nti gopānasī viya  vaṅkaṃ. ^b^bhogga^eb^nti bhaggaṃ. imināpissa vaṅkabhāvameva dīpeti.  ^b^daṇḍaparāyaṇa^eb^nti daṇḍapaṭisaraṇaṃ daṇḍadutiyaṃ. ^b^pavedhamāna^eb^nti  kampamānaṃ. ^b^ātura^eb^nti jarāturaṃ. ^b^khaṇḍadanta^eb^nti  jarānubhāvena khaṇḍitadantaṃ. ^b^palitakesa^eb^nti paṇḍarakesaṃ.  ^b^vilūna^eb^nti luñcitvā gahitakesaṃ viya ^a^M2.0119^ea^ khallāṭaṃ.  ^b^khalitasira^eb^nti mahākhallāṭasīsaṃ. ^b^valita^eb^nti sañjātavaliṃ.  ^b^tilakāhatagatta^eb^nti ^a^P2.0229^ea^  setatilakakāḷatilakehi vikiṇṇasarīraṃ. ^b^jarādhammo^eb^ti  jarāsabhāvo, aparimutto jarāya, jarā nāma mayhaṃ abbhantareyeva  pavattatīti. parato ^b^byādhidhammo maraṇadhammo^eb^ti padadvayepi eseva  nayo.</p>
              <p>[03] ^b^paṭhamaṃ devadūtaṃ samanuyuñjitvā^eb^ti ettha jarājiṇṇasatto  atthato evaṃ vadati nāma -- ``passatha, bho, ahampi tumhe viya  taruṇo ahosiṃ ūrubalī bāhubalī javasampanno, tassa me tā  balajavasampattiyo antarahitā, vijjamānāpi me hatthapādā  hatthapādakiccaṃ na karonti, jarāyamhi aparimuttatāya ediso jāto.  na kho panāhameva, tumhepi jarāya aparimuttāva. yatheva hi mayhaṃ,  evaṃ tumhākampi jarā āgamissati. iti tassā pure āgamanāva  kalyāṇaṃ karothā''ti ^a^V2.0119^ea^. tenevesa devadūto nāma jāto.  ^b^ābādhika^eb^nti bādhikaṃ. ^b^dukkhita^eb^nti dukkhappattaṃ.  ^b^bāḷhagilāna^eb^nti adhimattagilānaṃ.</p>
              <p>[03] ^b^dutiyaṃ devadūta^eb^nti etthapi gilānasatto atthato evaṃ  vadati nāma -- ``passatha, bho, ahampi tumhe viya nirogo ahosiṃ,  somhi etarahi byādhinā abhihato, sake muttakarīse palipanno,  uṭṭhātumpi na sakkomi. vijjamānāpi me hatthapādā hatthapādakiccaṃ na  karonti, byādhitomhi aparimuttatāya ediso jāto. na kho  panāhameva, tumhepi byādhito aparimuttāva. yatheva hi mayhaṃ, evaṃ  tumhākampi byādhi āgamissati. iti tassa pure āgamanāva  kalyāṇaṃ karothā''ti. tenevesa devadūto nāma jāto.</p>
              <p>[03] ^b^ekāhamata^eb^ntiādīsu ekāhaṃ matassa assāti ekāhamato,  taṃ ekāhamataṃ. parato ^a^P2.0230^ea^ padadvayepi eseva nayo.  bhastā viya vāyunā uddhaṃ jīvitapariyādānā yathākkamaṃ samuggatena  sūnabhāvena uddhumātattā ^b^uddhumātakaṃ^eb^. vinīlo vuccati  viparibhinnavaṇṇo, vinīlova vinīlako, taṃ ^b^vinīlakaṃ^eb^.  paṭikūlattā vā kucchitaṃ vinīlanti vinīlakaṃ. ^b^vipubbaka^eb^nti  vissandamānapubbakaṃ, paribhinnaṭṭhāne hi paggharitena pubbena  palimakkhitanti attho.</p>
              <p>[03] ^b^tatiyaṃ^eb^ ^a^M2.0120^ea^ ^b^devadūta^eb^nti ettha matakasatto atthato evaṃ vadati  nāma -- ``passatha, bho, maṃ āmakasusāne chaḍḍitaṃ  uddhumātakādibhāvappattaṃ, maraṇatomhi aparimuttatāya ediso jāto.  na kho panāhameva, tumhepi maraṇato aparimuttā. yatheva hi mayhaṃ,  evaṃ tumhākampi maraṇaṃ āgamissati. iti tassa pure āgamanāva  kalyāṇaṃ karothā''ti. tenevassa devadūto nāma jāto.</p>
              <p>[03] imaṃ pana devadūtānuyogaṃ ko labhati, ko na labhati? yena  tāva bahuṃ pāpaṃ kataṃ, so gantvā niraye nibbattatiyeva. yena pana  parittaṃ pāpaṃ kataṃ, so labhati. yathā hi sabhaṇḍaṃ coraṃ gahetvā  kattabbameva karonti na vinicchinanti. anuvijjitvā gahitaṃ pana  vinicchayaṭṭhānaṃ nayanti, so vinicchayaṃ labhati. evaṃsampadametaṃ.  parittapāpakammā hi attano dhammatāyapi saranti, sārīyamānāpi  saranti.</p>
              <p>[03] tattha ^a^V2.0120^ea^ ^b^dīghajayantadamiḷo^eb^ nāma attano dhammatāya sari.  so kira damiḷo sumanagirimahāvihāre ākāsacetiyaṃ rattapaṭena  pūjesi, atha niraye ussadasāmante nibbatto aggijālasaddaṃ sutvāva  attanā pūjitapaṭaṃ anussari, so gantvā sagge nibbatto. aparopi  puttassa daharabhikkhuno khalisāṭakaṃ dento pādamūle ṭhapesi,  maraṇakālamhi paṭapaṭāti sadde nimittaṃ gaṇhi ^a^P2.0231^ea^,  sopi ussadasāmante nibbatto jālasaddena taṃ sāṭakaṃ anussaritvā  sagge nibbatto. evaṃ tāva attano dhammatāya kusalaṃ kammaṃ saritvā  sagge nibbattatīti.</p>
              <p>[03] attano dhammatāya asarante pana tayo devadūte pucchati. tattha  koci paṭhamena devadūtena sarati, koci dutiyatatiyehi, koci  tīhipi nassarati. taṃ yamo rājā disvā sayaṃ sāreti. eko  kira amacco sumanapupphakumbhena mahācetiyaṃ pūjetvā yamassa pattiṃ  adāsi, taṃ akusalakammena niraye nibbattaṃ yamassa santikaṃ nayiṃsu.  tasmiṃ tīhipi devadūtehi kusalaṃ asarante yamo sayaṃ olokento  disvā -- ``nanu tvaṃ mahācetiyaṃ sumanapupphakumbhena pūjetvā mayhaṃ  pattiṃ adāsī''ti sāresi, so tasmiṃ kāle saritvā devalokaṃ gato  ^a^M2.0121^ea^. yamo pana sayaṃ oloketvāpi apassanto -- ``mahādukkhaṃ nāma  anubhavissati ayaṃ satto''ti tuṇhī ahosi.</p>
              <p>[03] ^b^tattaṃ ayokhila^eb^nti tigāvutaṃ attabhāvaṃ sampajjalitāya  lohapathaviyā uttānakaṃ nipajjāpetvā dakkhiṇahatthe tālappamāṇaṃ ayasūlaṃ  pavesenti, tathā vāmahatthādīsu. yathā ca taṃ uttānakaṃ nipajjāpetvā,  evaṃ urenapi vāmapassenapi dakkhiṇapassenapi nipajjāpetvā te taṃ  kammakāraṇaṃ karontiyeva. ^b^saṃvesetvā^eb^ti jalitāya lohapathaviyā  tigāvutaṃ attabhāvaṃ nipajjāpetvā. ^b^kuṭhārīhī^eb^ti mahatīhi gehassa  ekapakkhacchadanamattāhi kuṭhārīhi tacchanti, lohitaṃ nadī hutvā  sandati, lohapathavito jālā uṭṭhahitvā tacchitaṭṭhānaṃ gaṇhāti,  mahādukkhaṃ uppajjati. tacchantā pana suttāhataṃ karitvā dāruṃ viya  aṭṭhaṃsampi chaḷaṃsampi karonti. ^b^vāsīhī^eb^ti mahāsuppappamāṇāhi  vāsīhi. ^b^rathe yojetvā^eb^ti saddhiṃ  yugayottapakkharathacakkakubbarapājanehi sabbato pajjalite rathe yojetvā.  ^b^mahanta^eb^nti ^a^P2.0232^ea^ mahākūṭāgārappamāṇaṃ.  ^b^āropentī^eb^ti sampajjalitehi ayamuggarehi pothentā āropenti.  ^b^sakimpi uddha^eb^nti supakkuthitāya ukkhaliyā pakkhittataṇḍulā  viya uddhamadhotiriyañca gacchati. ^b^mahāniraye^eb^ti  avīcimahānirayamhi.</p>
              <p>[03] ^b^bhāgaso^eb^ ^a^V2.0121^ea^ ^b^mito^eb^ti bhāge ṭhapetvā vibhatto.  ^b^pariyanto^eb^ti parikkhitto. ^b^ayasā^eb^ti upari ayapaṭṭena  chādito. ^b^samantā yojanasataṃ, pharitvā tiṭṭhatī^eb^ti evaṃ  pharitvā tiṭṭhati, yathā taṃ samantā yojanasate ṭhatvā olokentassa  akkhīni yamakagoḷakā viya nikkhamanti.</p>
              <p>[03] ^b^hīnakāyūpagā^eb^ti hīnaṃ kāyaṃ upagatā hutvā.  ^b^upādāne^eb^ti taṇhādiṭṭhiggahaṇe. ^b^jātimaraṇasambhave^eb^ti  jātiyā ca maraṇassa ca kāraṇabhūte. ^b^anupādā^eb^ti catūhi  upādānehi anupādiyitvā. ^b^jātimaraṇasaṅkhaye^eb^ti  jātimaraṇasaṅkhayasaṅkhāte nibbāne vimuccanti.  ^b^diṭṭhadhammābhinibbutā^eb^ti diṭṭhadhamme imasmiṃyeva attabhāve  sabbakilesanibbānena nibbutā. ^b^sabbadukkhaṃ upaccagu^eb^nti  sakalavaṭṭadukkhaṃ atikkantā. </p>
            </h4>
          </h3>
          <h3>
            <h3n> 7. catumahārājasuttavaṇṇanā </h3n>
            <h4>
              <h4n> </h4n>
              <p>[03] 37^b^.^eb^ sattame ^a^M2.0122^ea^ ^b^amaccā pārisajjā^eb^ti  paricārikadevatā. ^b^imaṃ lokaṃ anuvicarantī^eb^ti aṭṭhamīdivase  kira sakko devarājā cattāro mahārājāno āṇāpeti -- ``tātā,  ajja aṭṭhamīdivase manussalokaṃ anuvicaritvā puññāni karontānaṃ  nāmagottaṃ uggaṇhitvā āgacchathā''ti. te gantvā attano paricārake  pesenti -- ``gacchatha, tātā, manussalokaṃ vicaritvā puññakārakānaṃ  nāmagottāni suvaṇṇapaṭṭe likhitvā ānethā''ti. te tathā karonti.  tena vuttaṃ -- ``imaṃ lokaṃ anuvicarantī''ti. ^b^kacci^eb^  ^a^P2.0233^ea^ ^b^bahū^eb^tiādi tesaṃ upaparikkhākāradassanatthaṃ  vuttaṃ. evaṃ upaparikkhantā hi te anuvicaranti. tattha ^b^uposathaṃ  upavasantī^eb^ti māsassa aṭṭhavāre uposathaṅgāni adhiṭṭhahanti.  ^b^paṭijāgarontī^eb^ti paṭijāgarauposathakammaṃ nāma karonti. taṃ  karontā ekasmiṃ addhamāse catunnaṃ uposathadivasānaṃ  paccuggamanānuggamanavasena karonti. pañcamīuposathaṃ paccuggacchantā  catutthiyaṃ uposathikā honti, anugacchantā chaṭṭhiyaṃ. aṭṭhamīuposathaṃ  paccuggacchantā sattamiyaṃ, anugacchantā navamiyaṃ. cātuddasiṃ  paccuggacchantā terasiyaṃ, pannarasīuposathaṃ anugacchantā pāṭipade  uposathikā honti. ^b^puññāni karontī^eb^ti  saraṇagamananiccasīlapupphapūjādhammassavanapadīpasahassāaropanavihārakaraṇādīni  nānappakārāni puññāni karonti. te evaṃ anuvicaritvā  puññakammakārakānaṃ nāmagottāni sovaṇṇamaye paṭṭe likhitvā āharitvā  catunnaṃ mahārājānaṃ denti. ^b^puttā imaṃ lokaṃ anuvicarantī^eb^ti  catūhi mahārājehi ^a^V2.0122^ea^ purimanayeneva pahitattā anuvicaranti.  ^b^tadahū^eb^ti taṃdivasaṃ. ^b^uposathe^eb^ti uposathadivase.</p>
              <p>[03] ^b^sace, bhikkhave, appakā hontī^eb^ti catunnaṃ mahārājānaṃ  amaccā pārisajjā tā tā gāmanigamarājadhāniyo upasaṅkamanti, tato  taṃ upanissāya adhivatthā devatā ``mahārājānaṃ amaccā āgatā''ti  paṇṇākāraṃ gahetvā tesaṃ santikaṃ gacchanti. te paṇṇākāraṃ gahetvā  ``kacci nu kho mārisā bahū manussā matteyyā''ti vuttanayena  manussānaṃ puññapaṭipattiṃ pucchitvā ``āma, mārisa, imasmiṃ gāme  asuko ca asuko ca puññāni karontī''ti vutte tesaṃ nāmagottaṃ  likhitvā aññattha ^a^M2.0123^ea^ gacchanti. atha cātuddasiyaṃ catunnaṃ mahārājānaṃ  puttāpi tameva suvaṇṇapaṭṭaṃ gahetvā teneva nayena anuvicarantā  nāmagottāni likhanti. tadahuposathe ^a^P2.0234^ea^ pannarase  cattāropi mahārājāno teneva nayena tasmiṃyeva suvaṇṇapaṭṭe nāmagottāni  likhanti. te suvaṇṇapaṭṭaparimāṇeneva -- ``imasmiṃ kāle manussā  appakā, imasmiṃ kāle bahukā''ti jānanti. taṃ sandhāya ``sace,  bhikkhave, appakā honti manussā''tiādi vuttaṃ. ^b^devānaṃ  tāvatiṃsāna^eb^nti paṭhamaṃ abhinibbatte tettiṃsa devaputte upādāya  evaṃladdhanāmānaṃ. tesaṃ pana uppattikathā dīghanikāye  sakkapañhasuttavaṇṇanāya vitthāritā. ^b^tenā^eb^ti tena ārocanena,  tena vā puññakārakānaṃ appakabhāvena. ^b^dibbā vata, bho, kāyā  parihāyissantī^eb^ti navanavānaṃ devaputtānaṃ apātubhāvena devakāyā  parihāyissanti, ramaṇīyaṃ dasayojanasahassaṃ devanagaraṃ suññaṃ  bhavissati. ^b^paripūrissanti asurakāyā^eb^ti cattāro apāyā  paripūrissanti. iminā ``mayaṃ paripuṇṇe devanagare devasaṅghamajjhe  nakkhattaṃ kīḷituṃ na labhissāmā''ti anattamanā honti.  sukkapakkhepi imināva upāyena attho veditabbo.</p>
              <p>[03] ^b^bhūtapubbaṃ, bhikkhave, sakko devānamindo^eb^ti attano  sakkadevarājakālaṃ sandhāya katheti. ekassa vā sakkassa ajjhāsayaṃ  gahetvā kathetīti vuttaṃ. ^b^anunayamāno^eb^ti anubodhayamāno.  ^b^tāyaṃ velāya^eb^nti tasmiṃ kāle.</p>
              <p>[03] ^b^pāṭihāriyapakkhañcā^eb^ti ettha pāṭihāriyapakkho nāma  antovasse temāsaṃ nibaddhuposatho, taṃ asakkontassa dvinnaṃ pavāraṇānaṃ  antare ekamāsaṃ nibaddhuposatho, tampi asakkontassa paṭhamapavāraṇato  paṭṭhāya eko addhamāso pāṭihāriyapakkhoyeva nāma.  ^b^aṭṭhaṅgasusamāgata^eb^nti aṭṭhahi ^a^V2.0123^ea^ guṇaṅgehi samannāgataṃ.  ^b^yopissa^eb^ ^a^P2.0235^ea^ ^b^mādiso naro^eb^ti yopi satto  mādiso bhaveyya. sakkopi kira vuttappakārassa uposathakammassa guṇaṃ  jānitvā dve devalokasampattiyo pahāya māsassa aṭṭha vāre uposathaṃ  upavasati. tasmā evamāha. aparo nayo -- ^b^yopissa mādiso  naro^eb^ti yopi satto mādiso assa, mayā pattaṃ ^a^M2.0124^ea^ sampattiṃ pāpuṇituṃ  iccheyyāti attho. sakkā hi evarūpena uposathakammena sakkasampattiṃ  pāpuṇitunti ayamettha adhippāyo.</p>
              <p>[03] ^b^vusitavā^eb^ti vutthavāso. ^b^katakaraṇīyo^eb^ti catūhi  maggehi kattabbakiccaṃ katvā ṭhito. ^b^ohitabhāro^eb^ti  khandhabhārakilesabhārābhisaṅkhārabhāre otāretvā ṭhito.  ^b^anuppattasadattho^eb^ti sadattho vuccati arahattaṃ, taṃ anuppatto.  ^b^parikkhīṇabhavasaṃyojano^eb^ti yena saṃyojanena baddho bhavesu  ākaḍḍhīyati, tassa khīṇattā parikkhīṇabhavasaṃyojano.  ^b^sammadaññā vimutto^eb^ti hetunā nayena kāraṇena jānitvā vimutto.  ^b^kallaṃ vacanāyā^eb^ti yuttaṃ vattuṃ.</p>
              <p>[03] ^b^yopissa mādiso naro^eb^ti yopi mādiso khīṇāsavo  assa, sopi evarūpaṃ uposathaṃ upavaseyyāti uposathakammassa guṇaṃ  jānanto evaṃ vadeyya. aparo nayo ^b^yopissa mādiso naro^eb^ti  yopi satto mādiso assa, mayā pattaṃ sampattiṃ pāpuṇituṃ iccheyyāti  attho. sakkā hi evarūpena uposathakammena khīṇāsavasampattiṃ  pāpuṇitunti ayamettha adhippāyo. aṭṭhamaṃ uttānatthameva. </p>
            </h4>
          </h3>
          <h3>
            <h3n> 9. sukhumālasuttavaṇṇanā </h3n>
            <h4>
              <h4n> </h4n>
              <p>[03] 39^b^.^eb^ navame ^b^sukhumālo^eb^ti niddukkho.  ^b^paramasukhumālo^eb^ti paramaniddukkho. ^b^accantasukhumālo^eb^ti  satataniddukkho. imaṃ ^a^P2.0236^ea^ bhagavā kapilapure  nibbattakālato paṭṭhāya niddukkhabhāvaṃ gahetvā āha, cariyakāle pana  tena anubhūtadukkhassa anto natthīti. ^b^ekatthā^eb^ti ekissā  pokkharaṇiyā. ^b^uppalaṃ vappatī^eb^ti uppalaṃ ropeti. sā  nīluppalavanasañchannā hoti. ^b^paduma^eb^nti paṇḍarapadumaṃ.  ^b^puṇḍarīka^eb^nti rattapadumaṃ. evaṃ itarāpi dve padumapuṇḍarīkavanehi  sañchannā honti. bodhisattassa kira sattaṭṭhavassikakāle rājā  amacce pucchi -- ``taruṇadārakā katarakīḷikaṃ piyāyantī''ti?  udakakīḷikaṃ devāti. tato rājā kuddālakammakārake sannipātetvā  pokkharaṇiṭṭhānāni gaṇhāpesi. atha sakko devarājā āvajjento taṃ  pavattiṃ ^a^V2.0124^ea^ ñatvā -- ``na yutto mahāsattassa mānusakaparibhogo,  dibbaparibhogo yutto''ti vissakammaṃ āmantetvā -- ``gaccha, tāta,  mahāsattassa kīḷābhūmiyaṃ pokkharaṇiyo māpehī''ti āha. kīdisā  hontu ^a^M2.0125^ea^, devāti? apagatakalalakaddamā hontu  vippakiṇṇamaṇimuttapavāḷikā sattaratanamayapākāraparikkhittā  pavāḷamayauṇhīsehi maṇimayasopānabāhukehi  suvaṇṇarajatamaṇimayaphalakehi sopānehi samannāgatā.  suvaṇṇarajatamaṇipavāḷamayā cettha nāvā hontu, suvaṇṇanāvāya  rajatapallaṅko hotu, rajatanāvāya suvaṇṇapallaṅko, maṇināvāya  pavāḷapallaṅko, pavāḷanāvāya maṇipallaṅko, suvaṇṇarajatamaṇipavāḷamayāva  udakasecananāḷikā hontu, pañcavaṇṇehi ca padumehi sañchannā hontūti.  ``sādhu, devā''ti vissakammadevaputto sakkassa paṭissutvā  rattibhāge otaritvā rañño gāhāpitapokkharaṇiṭṭhānesuyeva teneva  niyāmena pokkharaṇiyo māpesi.</p>
              <p>[03] nanu cetā ^a^P2.0237^ea^ apagatakalalakaddamā, kathamettha  padumāni pupphiṃsūti? so kira tāsu pokkharaṇīsu tattha tattha  suvaṇṇarajatamaṇipavāḷamayā khuddakanāvāyo māpetvā ``etā  kalalakaddamapūritā ca hontu, pañcavaṇṇāni cettha padumāni pupphantū''ti  adhiṭṭhāsi. evaṃ pañcavaṇṇāni padumāni pupphiṃsu, reṇuvaṭṭiyo  uggantvā udakapiṭṭhaṃ ajjhottharitvā vicaranti. pañcavidhā bhamaragaṇā  upakūjantā vicaranti. evaṃ tā māpetvā vissakammo devapurameva gato.  tato vibhātāya rattiyā mahājano disvā ``mahāpurissassa  māpitā bhavissantī''ti gantvā rañño ārocesi. rājā  mahājanaparivāro gantvā pokkharaṇiyo disvā ``mama puttassa  puññiddhiyā devatāhi māpitā bhavissantī''ti attamano ahosi.  tato paṭṭhāya mahāpuriso udakakīḷikaṃ agamāsi.</p>
              <p>[03] ^b^yāvadeva mamatthāyā^eb^ti ettha ^b^yāvadevā^eb^ti  payojanāvadhiniyāmavacanaṃ, yāva mameva atthāya, natthettha aññaṃ  kāraṇanti attho. ^b^na kho panassāha^eb^nti na kho panassa ahaṃ.  ^b^akāsikaṃ candana^eb^nti asaṇhaṃ candanaṃ. ^b^kāsikaṃ,  bhikkhave, su me taṃ veṭhana^eb^nti, bhikkhave, veṭhanampi me kāsikaṃ  hoti. ettha hi ^b^su^eb^iti ca ^b^ta^eb^nti ca nipātamattaṃ,  ^b^me^eb^ti sāmivacanaṃ. veṭhanampi me saṇhameva hotīti dasseti.  ^b^kāsikā kañcukā^eb^ti pārupanakañcukopi saṇhakañcukova.  ^b^setacchattaṃ dhārīyatī^eb^ti mānusakasetacchattampi dibbasetacchattampi  uparidhāritameva hoti. ^b^mā naṃ phusi sītaṃ vā^eb^ti ^a^M2.0126^ea^ mā etaṃ  bodhisattaṃ sītaṃ vā uṇhādīsu vā aññataraṃ phusatūti attho.</p>
              <p>[03] ^b^tayo^eb^ ^a^V2.0125^ea^ ^b^pāsādā ahesu^eb^nti bodhisatte kira  soḷasavassuddesike jāte ^a^P2.0238^ea^ suddhodanamahārājā  ``puttassa vasanakapāsāde kāressāmī''ti vaḍḍhakino sannipātāpetvā  bhaddakena nakkhattamuhuttena navabhūmikataparikammaṃ kāretvā tayo pāsāde  kārāpesi. te sandhāyetaṃ vuttaṃ. ^b^hemantiko^eb^tiādīsu yattha  sukhaṃ hemante vasituṃ, ayaṃ hemantiko. itaresupi eseva nayo. ayaṃ  panettha vacanattho -- hemante vāso hemantaṃ, hemantaṃ arahatīti  hemantiko. itaresupi eseva nayo.</p>
              <p>[03] tattha ^b^hemantiko^eb^ pāsādo navabhūmako ahosi, bhūmiyo  panassa uṇhautuggāhāpanatthāya nīcā ahesuṃ. tattha dvāravātapānāni  suphusitakavāṭāni ahesuṃ nibbivarāni. cittakammampi karontā tattha  tattha pajjalite aggikkhandheyeva akaṃsu. bhūmattharaṇaṃ panettha  kambalamayaṃ, tathā sāṇivitānanivāsanapārupanaveṭhanāni. vātapānāni  uṇhaggāhāpanatthaṃ divā vivaṭāni rattiṃ pihitāni honti.</p>
              <p>[03] ^b^gimhiko^eb^ pana pañcabhūmako ahosi. sītautuggāhāpanatthaṃ  panettha bhūmiyo uccā asambādhā ahesuṃ. dvāravātapānāni  nātiphusitāni savivarāni sajālāni ahesuṃ. cittakamme uppalāni  padumāni puṇḍarīkāniyeva akaṃsu. bhūmattharaṇaṃ panettha dukūlamayaṃ, tathā  sāṇivitānanivāsanapārupanaveṭhanāni. vātapānasamīpesu cettha nava  cāṭiyo ṭhapetvā udakassa pūretvā nīluppalādīhi sañchādenti. tesu  tesu padesesu udakayantāni karonti, yehi deve vassante viya  udakadhārā nikkhamanti. antopāsāde tattha tattha kalalapūrā  doṇiyo ṭhapetvā pañcavaṇṇāni padumāni ropayiṃsu. pāsādamatthake  sukkhamahiṃsacammaṃ bandhitvā yantaṃ parivattetvā yāva chadanapiṭṭhiyā  pāsāṇe āropetvā tasmiṃ vissajjenti. tesaṃ camme pavaṭṭantānaṃ saddo  meghagajjitaṃ viya hoti. dvāravātapānāni ^a^P2.0239^ea^ panettha  divā pihitāni honti rattiṃ vivaṭāni.</p>
              <p>[03] ^b^vassiko^eb^ ^a^M2.0127^ea^ sattabhūmako ahosi. bhūmiyo panettha dvinnampi  utūnaṃ gāhāpanatthāya nātiuccā nātinīcā akaṃsu. ekaccāni  dvāravātapānāni suphusitāni, ekaccāni savivarāni. tattha  cittakammampi kesuci ṭhānesu pajjalitāggikkhandhavasena, kesuci  jātassaravasena kataṃ. bhūmattharaṇādīni panettha kambaladukūlavasena  ubhayamissakāni. ekacce dvāravātapānā ^a^V2.0126^ea^ rattiṃ vivaṭā divā pihitā,  ekacce divā vivaṭā rattiṃ pihitā. tayopi pāsādā ubbedhena  samappamāṇā. bhūmikāsu pana nānattaṃ ahosi.</p>
              <p>[03] evaṃ niṭṭhitesu pāsādesu rājā cintesi -- ``putto me  vayappatto, chattamassa ussāpetvā rajjasiriṃ passissāmī''ti. so  sākiyānaṃ paṇṇāni pahiṇi -- ``putto me vayappatto, rajje naṃ  patiṭṭhāpessāmi, sabbe attano attano gehesu vayappattā, dārikā imaṃ  gehaṃ pesentū''ti. te sāsanaṃ sutvā -- ``kumāro kevalaṃ  dassanakkhamo rūpasampanno, na kiñci sippaṃ jānāti, dārabharaṇaṃ  kātuṃ na sakkhissati, na mayaṃ dhītaro dassāmā''ti āhaṃsu. rājā  taṃ pavattiṃ sutvā puttassa santikaṃ gantvā ārocesi. bodhisatto  ``kiṃ sippaṃ dassetuṃ vaṭṭati, tātā''ti āha. sahassathāmadhanuṃ  āropetuṃ vaṭṭati, tātāti. tena hi āharāpethāti. rājā  āharāpetvā adāsi. dhanuṃ purisasahassaṃ āropeti, purisasahassaṃ  oropeti. mahāpuriso dhanuṃ āharāpetvā pallaṅke nisinnova jiyaṃ  pādaṅguṭṭhake veṭhetvā kaḍḍhanto pādaṅguṭṭhakeneva dhanuṃ āropetvā vāmena  hatthena daṇḍe gahetvā dakkhiṇena hatthena kaḍḍhitvā jiyaṃ pothesi.  sakalanagaraṃ uppatanākārappattaṃ ahosi. ``kiṃ saddo eso''ti ca  vutte ``devo gajjatī''ti āhaṃsu. athaññe ``tumhe na jānātha, na  devo gajjati, aṅgīrasassa kumārassa sahassathāmadhanuṃ āropetvā jiyaṃ  pothentassa jiyappahārasaddo eso''ti ^a^P2.0240^ea^ āhaṃsu.  sākiyā tāvatakeneva āraddhacittā ahesuṃ.</p>
              <p>[03] mahāpuriso ``aññaṃ kiṃ kātuṃ vaṭṭatī''ti āha.  aṭṭhaṅgulamattabahalaṃ ayopaṭṭaṃ kaṇḍena vinivijjhituṃ vaṭṭatīti. taṃ  vinivijjhitvā ``aññaṃ kiṃ kātuṃ vaṭṭatī''ti āha. caturaṅgulabahalaṃ  asanaphalakaṃ vinivijjhituṃ vaṭṭatīti. taṃ vinivijjhitvā ``aññaṃ  kiṃ kātuṃ vaṭṭatī''ti āha. vidatthibahalaṃ udumbaraphalakaṃ  vinivijjhituṃ ^a^M2.0128^ea^ vaṭṭatīti. taṃ vinivijjhitvā ``aññaṃ kiṃ kātuṃ  vaṭṭatī''ti. yante baddhaṃ phalakasataṃ vinivijjhituṃ vaṭṭatīti. taṃ  vinivijjhitvā ``aññaṃ kiṃ kātuṃ vaṭṭatī''ti āha. saṭṭhipaṭalaṃ  sukkhamahiṃsacammaṃ vinivijjhituṃ vaṭṭatīti. tampi vinivijjhitvā  ``aññaṃ kiṃ kātuṃ vaṭṭatī''ti āha. tato vālikasakaṭādīni  ācikkhiṃsu. mahāsatto vālikasakaṭampi palālasakaṭampi  vinivijjhitvā udake ekusabhappamāṇaṃ kaṇḍaṃ pesesi, thale  aṭṭhausabhappamāṇaṃ. atha naṃ ``idāni vātiṅgaṇasaññāya vālaṃ  vijjhituṃ vaṭṭatī''ti āhaṃsu. tena hi bandhāpethāti. saddantare  bajjhatu, tātāti. purato gacchantu, gāvutantare bandhantūti. purato  gacchantu, addhayojane bandhantūti ^a^V2.0127^ea^. purato gacchantu yojane bandhantūti.  bandhāpetha, tātāti yojanamatthake vātiṅgaṇasaññāya vālaṃ bandhāpetvā  rattandhakāre meghapaṭalacchannāsu disāsu kaṇḍaṃ khipi, taṃ gantvā  yojanamatthake vālaṃ phāletvā pathaviṃ pāvisi. na kevalañca  ettakameva, taṃ divasaṃ pana mahāsatto loke vattamānasippaṃ sabbameva  sandassesi. sakyarājāno attano attano dhītaro alaṅkaritvā  pesayiṃsu, cattālīsasahassanāṭakitthiyo ahesuṃ. mahāpuriso tīsu  pāsādesu devo maññe paricārento mahāsampattiṃ anubhavati.</p>
              <p>[03] ^b^nippurisehī^eb^ti purisavirahitehi. na kevalaṃ cettha  tūriyāneva nippurisāni, sabbaṭṭhānānipi nippurisāneva.  dovārikāpi itthiyova, nhāpanādiparikammakarāpi itthiyova ^a^P2.0241^ea^.  rājā kira ``tathārūpaṃ issariyasukhasampattiṃ  anubhavamānassa purisaṃ disvā parisaṅkā uppajjati, sā me puttassa mā  ahosī''ti sabbakiccesu itthiyova ṭhapesi. ^b^paricārayamāno^eb^ti  modamāno. ^b^na heṭṭhāpāsādaṃ orohāmī^eb^ti pāsādato heṭṭhā na  otarāmi. iti maṃ cattāro māse añño sikhābaddho puriso nāma  passituṃ nālattha. ^b^yathā^eb^ti yena niyāmena.  ^b^dāsakammakaraporisassā^eb^ti dāsānañceva devasikabhattavetanābhatānaṃ  kammakarānañca nissāya jīvamānapurisānañca. ^b^kaṇājaka^eb^nti  sakuṇḍakabhattaṃ. ^b^bilaṅgadutiya^eb^nti kañjikadutiyaṃ.</p>
              <p>[03] ^b^evarūpāya iddhiyā^eb^ti evaṃjātikāya puññiddhiyā  samannāgatassa. ^b^evarūpena ca sukhumālenā^eb^ti evaṃjātikena ca  niddukkhabhāvena. sokhumālenātipi ^a^M2.0129^ea^ pāṭho. evaṃ tathāgato ettakena  ṭhānena attano sirisampattiṃ kathesi. kathento ca na  uppilāvitabhāvatthaṃ kathesi, ``evarūpāyapi pana sampattiyā ṭhito  pamādaṃ akatvā appamattova ahosi''nti appamādalakkhaṇasseva  dīpanatthaṃ kathesi. teneva ^b^assutavā kho puthujjano^eb^tiādimāha.  tattha ^b^para^eb^nti parapuggalaṃ. ^b^jiṇṇa^eb^nti jarājiṇṇaṃ.  ^b^aṭṭīyatī^eb^ti aṭṭo pīḷito hoti. ^b^harāyatī^eb^ti hiriṃ  karoti lajjati. ^b^jigucchatī^eb^ti asuciṃ viya disvā jigucchaṃ  uppādeti. ^b^attānaṃyeva atisitvā^eb^ti jarādhammampi samānaṃ  attānaṃ atikkamitvā aṭṭīyati harāyatīti attho.  ^b^jarādhammo^eb^ti jarāsabhāvo. ^b^jaraṃ anatīto^eb^ti jaraṃ  anatikkanto, anto jarāya vattāmi. ^b^iti paṭisañcikkhato^eb^ti  evaṃ paccavekkhantassa. ^b^yobbanamado^eb^ti yobbanaṃ nissāya  uppajjanako mānamado. ^b^sabbaso^eb^ ^a^P2.0242^ea^  ^b^pahīyī^eb^ti sabbākārena pahīno. maggena pahīnasadiso katvā  dassito. na panesa maggena pahīno, paṭisaṅkhānena pahīnova  kathitoti veditabbo. bodhisattassa hi devatā ^a^V2.0128^ea^ jarāpattaṃ dassesuṃ.  tato paṭṭhāya yāva arahattā antarā mahāsattassa yobbanamado nāma na  uppajjati. sesapadadvayepi eseva nayo. ettha pana  ^b^ārogyamado^eb^ti ahaṃ nirogoti ārogyaṃ nissāya uppajjanako  mānamado. ^b^jīvitamado^eb^ti ahaṃ ciraṃ jīvīti taṃ nissāya  uppajjanako mānamado. ^b^sikkhaṃ paccakkhāyā^eb^ti sikkhaṃ  paṭikkhipitvā. ^b^hīnāyāvattatī^eb^ti hīnāya lāmakāya  gihibhāvāya āvattati.</p>
              <p>[03] ^b^yathādhammā^eb^ti byādhiādīhi yathāsabhāvā.  ^b^tathāsantā^eb^ti yathā santā eva aviparītabyādhiādisabhāvāva  hutvāti attho. ^b^jigucchantī^eb^ti parapuggalaṃ jigucchanti.  ^b^mama evaṃ vihārino^eb^ti mayhaṃ evaṃ jigucchāvihārena viharantassa  evaṃ jigucchanaṃ nappatirūpaṃ bhaveyya nānucchavikaṃ. ^b^sohaṃ evaṃ  viharanto^eb^ti so ahaṃ evaṃ paraṃ jigucchamāno viharanto, evaṃ vā  iminā paṭisaṅkhānavihārena viharanto. ^b^ñatvā dhammaṃ  nirūpadhi^eb^nti sabbūpadhivirahitaṃ nibbānadhammaṃ ñatvā. ^b^sabbe  made abhibhosmī^eb^ti sabbe tayopi made abhibhaviṃ samatikkamiṃ.  ^b^nekkhamme daṭṭhu khemata^eb^nti nibbāne khemabhāvaṃ disvā. nekkhammaṃ  daṭṭhu khematotipi pāṭho, nibbānaṃ khemato disvāti attho.  ^b^tassa^eb^ ^a^M2.0130^ea^ ^b^me ahu ussāho^eb^ti tassa mayhaṃ taṃ nekkhammasaṅkhātaṃ  nibbānaṃ abhipassantassa ussāho ahu, vāyāmo ahosīti attho.  ^b^nāhaṃ^eb^ ^a^P2.0243^ea^ ^b^bhabbo etarahi, kāmāni  paṭisevitu^eb^nti ahaṃ dāni duvidhepi kāme paṭisevituṃ abhabbo.  ^b^anivatti bhavissāmī^eb^ti pabbajjato ca sabbaññutaññāṇato ca na  nivattissāmi, anivattako bhavissāmi. ^b^brahmacariyaparāyaṇo^eb^ti  maggabrahmacariyaparāyaṇo jātosmīti attho. iti imāhi gāthāhi  mahābodhipallaṅke attano āgamanīyavīriyaṃ kathesi. </p>
            </h4>
          </h3>
          <h3>
            <h3n> 10. ādhipateyyasuttavaṇṇanā </h3n>
            <h4>
              <h4n> </h4n>
              <p>[03] 40^b^.^eb^ dasame ^b^ādhipateyyānī^eb^ti jeṭṭhakakāraṇato  nibbattāni. ^b^attādhipateyya^eb^ntiādīsu attānaṃ jeṭṭhakaṃ katvā  nibbattitaṃ guṇajātaṃ ^b^attādhipateyyaṃ^eb^. lokaṃ jeṭṭhakaṃ katvā  nibbattitaṃ ^b^lokādhipateyyaṃ^eb^. navavidhaṃ lokuttaradhammaṃ jeṭṭhakaṃ  katvā nibbattitaṃ ^b^dhammādhipateyyaṃ. na iti bhavābhavahetū^eb^ti iti  bhavo, iti bhavoti evaṃ āyatiṃ, na tassa tassa sampattibhavassa hetu.  ^b^otiṇṇo^eb^ti anupaviṭṭho. yassa hi jāti antopaviṭṭhā, so  jātiyā otiṇṇo nāma. ^b^jarā^eb^dīsupi eseva nayo.  ^b^kevalassa dukkhakkhandhassā^eb^ti sakalassa vaṭṭadukkharāsissa.  ^b^antakiriyā^eb^ ^a^V2.0129^ea^ ^b^paññāyethā^eb^ti antakaraṇaṃ paricchedaparivaṭumakaraṇaṃ  paññāyeyya. ^b^ohāyā^eb^ti pahāya. ^b^pāpiṭṭhatare^eb^ti lāmakatare.  ^b^āraddha^eb^nti paggahitaṃ paripuṇṇaṃ, āraddhattāva ^b^asallīnaṃ.  upaṭṭhitā^eb^ti catusatipaṭṭhānavasena upaṭṭhitā. upaṭṭhitattāva ^b^asammuṭṭhā.  passaddho kāyo^eb^ti nāmakāyo ca karajakāyo ca passaddho  vūpasantadaratho. passaddhattāva ^b^asāraddho. samāhitaṃ citta^eb^nti  ārammaṇe cittaṃ sammā āhitaṃ suṭṭhu ṭhapitaṃ. sammā āhitattāva  ^b^ekaggaṃ. adhipatiṃ karitvā^eb^ti jeṭṭhakaṃ katvā. ^b^suddhaṃ^eb^  ^a^P2.0244^ea^ ^b^attānaṃ pariharatī^eb^ti suddhaṃ nimmalaṃ katvā  attānaṃ pariharati paṭijaggati, gopāyatīti attho. ayañca yāva  arahattamaggā pariyāyena suddhamattānaṃ pariharati nāma, phalappattova pana  nippariyāyena suddhamattānaṃ pariharati.</p>
              <p>[03] ^b^svākkhāto^eb^tiādīni visuddhimagge (visuddhi0 1.147)  vitthāritāni. ^b^jānaṃ passaṃ viharantī^eb^ti taṃ dhammaṃ jānantā  passantā viharanti. ^b^imāni kho, bhikkhave, tīṇi  ādhipateyyānī^eb^ti ^a^M2.0131^ea^ ettāvatā tīṇi ādhipateyyāni  lokiyalokuttaramissakāni kathitāni.</p>
              <p>[03] ^b^pakubbato^eb^ti karontassa. ^b^attā te purisa jānāti,  saccaṃ vā yadi vā musā^eb^ti yaṃ tvaṃ karosi, taṃ yadi vā yathāsabhāvaṃ  yadi vā no yathāsabhāvanti tava attāva jānāti. iminā ca  kāraṇena veditabbaṃ ``pāpakammaṃ karontassa loke paṭicchannaṭṭhānaṃ nāma  natthī''ti. ^b^kalyāṇa^eb^nti sundaraṃ. ^b^atimaññasī^eb^ti  atikkamitvā maññasi. ^b^attānaṃ parigūhasī^eb^ti yathā me attāpi  na jānāti, evaṃ naṃ parigūhāmīti vāyamasi.  ^b^attādhipateyyako^eb^ti attajeṭṭhako. ^b^lokādhipo^eb^ti  lokajeṭṭhako. ^b^nipako^eb^ti paññavā. ^b^jhāyī^eb^ti jhāyanto.  ^b^dhammādhipo^eb^ti dhammajeṭṭhako. ^b^saccaparakkamo^eb^ti thiraparakkamo  bhūtaparakkamo. ^b^pasayha māra^eb^nti māraṃ pasahitvā. ^b^abhibhuyya  antaka^eb^nti idaṃ tasseva vevacanaṃ. ^b^yo ca phusī jātikkhayaṃ  padhānavā^eb^ti yo jhāyī padhānavā māraṃ abhibhavitvā jātikkhayaṃ  arahattaṃ phusi. ^b^so^eb^ ^a^P2.0245^ea^ ^b^tādiso^eb^ti so  tathāvidho tathāsaṇṭhito. ^b^lokavidū^eb^ti tayo loke vidite  pākaṭe katvā ṭhito. ^b^sumedho^eb^ti supañño. ^b^sabbesu dhammesu  atammayo munī^eb^ti sabbe tebhūmakadhamme taṇhāsaṅkhātāya tammayatāya  abhāvena atammayo khīṇāsavamuni kadāci katthaci na hīyati na  parihīyatīti vuttaṃ hotīti. </p>
              <p>[06] devadūtavaggo catuttho. </p>
            </h4>
          </h3>
        </h2>
        <h2>
          <h2n> 5. cūḷavaggo </h2n>
          <h3>
            <h3n> 1. sammukhībhāvasuttavaṇṇanā </h3n>
            <h4>
              <h4n> </h4n>
              <p>[03] 41^b^.^eb^ pañcamassa ^a^V2.0130^ea^ paṭhame ^b^sammukhībhāvā^eb^ti  sammukhībhāvena, vijjamānatāyāti attho. ^b^pasavatī^eb^ti  paṭilabhati. ^b^saddhāya sammukhībhāvā^eb^ti yadi hi saddhā na  bhaveyya, deyyadhammo na bhaveyya, dakkhiṇeyyasaṅkhātā  paṭiggāhakapuggalā na bhaveyyuṃ, kathaṃ puññakammaṃ kareyya. tesaṃ pana  sammukhībhāvena sakkā kātunti tasmā ``saddhāya  sammukhībhāvā''tiādimāha. ettha ca dve ^a^M2.0132^ea^ dhammā sulabhā deyyadhammā  ceva dakkhiṇeyyā ca, saddhā pana dullabhā. puthujjanassa hi saddhā  athāvarā padavārena nānā hoti, teneva mahāmoggallānasadisopi  aggasāvako pāṭibhogo bhavituṃ asakkonto āha -- ``dvinnaṃ kho te  ahaṃ, āvuso, dhammānaṃ pāṭibhogo bhogānañca jīvitassa ca, saddhāya  pana tvaṃyeva pāṭibhogo''ti (udā0 18). </p>
            </h4>
          </h3>
          <h3>
            <h3n> 2. tiṭhānasuttavaṇṇanā </h3n>
            <h4>
              <h4n> </h4n>
              <p>[03] 42^b^.^eb^ dutiye ^b^vigatamalamaccherenā^eb^ti  vigatamacchariyamalena. ^b^muttacāgo^eb^ti vissaṭṭhacāgo.  ^b^payatapāṇī^eb^ti dhotahattho. assaddho hi satakkhattuṃ hatthe  dhovitvāpi malinahatthova hoti, saddho pana dānābhiratattā  malinahatthopi dhotahatthova. ^b^vossaggarato^eb^ti ^a^P2.0246^ea^  vossaggasaṅkhāte dāne rato. ^b^yācayogo^eb^ti yācituṃ  yutto, yācakehi vā yogo assātipi yācayogo.  ^b^dānasaṃvibhāgarato^eb^ti dānaṃ dadanto saṃvibhāgañca karonto  dānasaṃvibhāgarato nāma hoti.</p>
              <p>[03] ^b^dassanakāmo sīlavata^eb^nti dasapi yojanāni vīsampi  tiṃsampi yojanasatampi gantvā sīlasampanne daṭṭhukāmo hoti  ^b^pāṭaliputtakabrāhmaṇo^eb^ viya ^b^saddhātissamahārājā^eb^ viya ca.  pāṭaliputtassa kira nagaradvāre sālāya nisinnā dve brāhmaṇā  kāḷavallimaṇḍapavāsimahānāgattherassa guṇakathaṃ sutvā ``amhehi taṃ  bhikkhuṃ daṭṭhuṃ vaṭṭatī''ti dvepi janā nikkhamiṃsu. eko antarāmagge  kālamakāsi. eko samuddatīraṃ patvā nāvāya mahātitthapaṭṭane oruyha  anurādhapuraṃ ^a^V2.0131^ea^ āgantvā ``kāḷavallimaṇḍapo kuhi''nti pucchi.  rohaṇajanapadeti. so anupubbena therassa vasanaṭṭhānaṃ patvā  cūḷanagaragāme dhuraghare nivāsaṃ gahetvā therassa āhāraṃ sampādetvā  pātova vuṭṭhāya therassa vasanaṭṭhānaṃ pucchitvā gantvā janapariyante ṭhito  theraṃ dūratova āgacchantaṃ disvā sakiṃ tattheva ṭhito vanditvā puna  upasaṅkamitvā gopphakesu daḷhaṃ gahetvā vandanto ``uccā, bhante,  tumhe''ti āha. thero ca nātiucco nātirasso pamāṇayuttova, tena  naṃ puna āha -- ``nātiuccā tumhe, tumhākaṃ ^a^M2.0133^ea^ pana guṇā mecakavaṇṇassa  samuddassa matthakena gantvā sakalajambudīpatalaṃ ajjhottharitvā gatā,  ahampi pāṭaliputtanagaradvāre nisinno tumhākaṃ guṇakathaṃ assosi''nti.  so therassa bhikkhāhāraṃ datvā attano ticīvaraṃ paṭiyādetvā therassa  santike pabbajitvā tassovāde patiṭṭhāya katipāheneva arahattaṃ pāpuṇi.</p>
              <p>[03] ^b^saddhātissamahārājā^eb^pi, ``bhante, mayhaṃ vanditabbayuttakaṃ  ^a^P2.0247^ea^ ekaṃ ayyaṃ ācikkhathā''ti pucchi. bhikkhū  ``maṅgalavāsī kuṭṭatissatthero''ti āhaṃsu. rājā mahāparivārena  pañcayojanamaggaṃ agamāsi. thero ``kiṃ saddo eso, āvuso''ti  bhikkhusaṅghaṃ pucchi. ``rājā, bhante, tumhākaṃ dassanatthāya  āgato''ti. thero cintesi -- ``kiṃ mayhaṃ mahallakakāle rājagehe  kamma''nti divāṭṭhāne mañce nipajjitvā bhūmiyaṃ lekhaṃ likhanto acchi.  rājā ``kahaṃ thero''ti pucchitvā ``divāṭṭhāne''ti sutvā tattha  gacchanto theraṃ bhūmiyaṃ lekhaṃ likhantaṃ disvā ``khīṇāsavassa nāma  hatthakukkuccaṃ natthi, nāyaṃ khīṇāsavo''ti avanditvāva nivatti.  bhikkhusaṅgho theraṃ āha -- ``bhante, evaṃvidhassa saddhassa pasannassa  rañño kasmā vippaṭisāraṃ karitthā''ti. ``āvuso, rañño  pasādarakkhanaṃ na tumhākaṃ bhāro, mahallakattherassa bhāro''ti vatvā  aparabhāge anupādisesāya nibbānadhātuyā parinibbāyanto  bhikkhusaṅghaṃ āha -- ``mayhaṃ kūṭāgāramhi aññampi pallaṅkaṃ  attharathā''ti. tasmiṃ atthate thero -- ``idaṃ kūṭāgāraṃ antare  appatiṭṭhahitvā raññā diṭṭhakāleyeva bhūmiyaṃ patiṭṭhātū''ti adhiṭṭhahitvā  parinibbāyi. kūṭāgāraṃ pañcayojanamaggaṃ ākāsena agamāsi.  pañcayojanamagge dhajaṃ dhāretuṃ samatthā rukkhā dhajapaggahitāva ahesuṃ.  gacchāpi gumbāpi sabbe kūṭāgārābhimukhā hutvā aṭṭhaṃsu.</p>
              <p>[03] raññopi paṇṇaṃ pahiṇiṃsu ``thero parinibbuto, kūṭāgāraṃ  ākāsena āgacchatī''ti. rājā na saddahi. kūṭāgāraṃ ākāsena  gantvā thūpārāmaṃ padakkhiṇaṃ katvā silācetiyaṭṭhānaṃ agamāsi.  cetiyaṃ saha vatthunā uppatitvā kūṭāgāramatthake aṭṭhāsi,  sādhukārasahassāni pavattiṃsu ^a^V2.0132^ea^. tasmiṃ khaṇe mahābyagghatthero nāma  lohapāsāde sattamakūṭāgāre nisinno bhikkhūnaṃ vinayakammaṃ karonto taṃ  saddaṃ sutvā ``kiṃ saddo ^a^M2.0134^ea^ eso''ti paṭipucchi. bhante, maṅgalavāsī  kuṭṭatissatthero parinibbuto, kūṭāgāraṃ pañcayojanamaggaṃ ākāsena  āgataṃ, tattha so sādhukārasaddoti. āvuso, puññavante nissāya  ^a^P2.0248^ea^ sakkāraṃ labhissāmāti antevāsike khamāpetvā  ākāseneva āgantvā taṃ kūṭāgāraṃ pavisitvā dutiyamañce nisīditvā  anupādisesāya nibbānadhātuyā parinibbāyi. rājā  gandhapupphacuṇṇāni ādāya gantvā ākāse ṭhitaṃ kūṭāgāraṃ disvā  kūṭāgāraṃ pūjesi. tasmiṃ khaṇe kūṭāgāraṃ otaritvā pathaviyaṃ patiṭṭhitaṃ.  rājā mahāsakkārena sarīrakiccaṃ kāretvā dhātuyo gahetvā cetiyaṃ  akāsi. evarūpā sīlavantānaṃ dassanakāmā nāma honti.</p>
              <p>[03] ^b^saddhammaṃ sotumicchatī^eb^ti tathāgatappaveditaṃ saddhammaṃ  sotukāmo hoti ^b^piṇḍapātikattherādayo^eb^ viya.  gaṅgāvanavāliaṅgaṇamhi kira tiṃsa bhikkhū vassaṃ upagatā anvaddhamāsaṃ  uposathadivase catupaccayasantosabhāvanārāmamahāariyavaṃsañca (a0 ni0   4.28) kathenti. eko piṇḍapātikatthero pacchābhāgena āgantvā  paṭicchannaṭṭhāne nisīdi. atha naṃ eko gonaso jaṅghapiṇḍimaṃsaṃ  saṇḍāsena gaṇhanto viya ḍaṃsi. thero olokento gonasaṃ disvā  ``ajja dhammassavanantarāyaṃ na karissāmī''ti gonasaṃ gahetvā  thavikāya pakkhipitvā thavikāmukhaṃ bandhitvā avidūre ṭhāne ṭhapetvā  dhammaṃ suṇantova nisīdi. aruṇuggamanañca visaṃ vikkhambhetvā  therassa tiṇṇaṃ phalānaṃ pāpuṇanañca visassa daṭṭhaṭṭhāneneva otaritvā  pathavipavisanañca dhammakathikattherassa dhammakathāniṭṭhāpanañca  ekakkhaṇeyeva ahosi. tato thero āha -- ``āvuso eko me  coro gahito''ti thavikaṃ muñcitvā gonasaṃ vissajjesi. bhikkhū  disvā ``kāya velāya daṭṭhattha, bhante''ti pucchiṃsu. hiyyo  sāyanhasamaye, āvusoti. kasmā, bhante, evaṃ bhāriyaṃ kammaṃ  karitthāti. āvuso, sacāhaṃ dīghajātikena daṭṭhoti vadeyyaṃ, nayimaṃ  ettakaṃ ānisaṃsaṃ ^a^P2.0249^ea^ labheyyanti. idaṃ tāva  piṇḍapātikattherassa vatthu.</p>
              <p>[03] dīghavāpiyampi ``mahājātakabhāṇakatthero gāthāsahassaṃ  mahāvessantaraṃ kathessatī''ti tissamahāgāme tissamahāvihāravāsī  eko ^a^M2.0135^ea^ daharo sutvā tato nikkhamitvā ekāheneva navayojanamaggaṃ  āgato. tasmiṃyeva khaṇe thero dhammakathaṃ ārabhi. daharo  dūramaggāgamanena sañjātakāyadarathattā paṭṭhānagāthāya saddhiṃ  avasānagāthaṃyeva vavatthapesi. tato therassa ``idamavocā''ti ^a^V2.0133^ea^ vatvā  uṭṭhāya gamanakāle ``mayhaṃ āgamanakammaṃ moghaṃ jāta''nti rodamāno  aṭṭhāsi. eko manusso taṃ kathaṃ sutvā gantvā therassa ārocesi,  ``bhante, `tumhākaṃ dhammakathaṃ sossāmī'ti eko daharabhikkhu  tissamahāvihārā āgato, so `kāyadarathabhāvena me āgamanaṃ moghaṃ  jāta'nti rodamāno ṭhito''ti. gacchatha saññāpetha naṃ ``puna sve  kathessāmā''ti. so punadivase therassa dhammakathaṃ sutvā  sotāpattiphalaṃ pāpuṇi.</p>
              <p>[03] aparāpi ^b^ullakolikaṇṇivāsikā^eb^ ekā itthī puttakaṃ  pāyamānā ``dīghabhāṇakamahāabhayatthero nāma ariyavaṃsapaṭipadaṃ  kathetī''ti sutvā pañcayojanamaggaṃ gantvā divākathikattherassa  nisinnakāleyeva vihāraṃ pavisitvā bhūmiyaṃ puttaṃ nipajjāpetvā  divākathikattherassa ṭhitakāva dhammaṃ assosi. sarabhāṇake there  uṭṭhite dīghabhāṇakamahāabhayatthero  catupaccayasantosabhāvanārāmamahāariyavaṃsaṃ ārabhi. sā ṭhitakāva  paggaṇhāti. thero tayo eva paccaye kathetvā uṭṭhānākāraṃ akāsi.  sā upāsikā āha -- ``ayyo, `ariyavaṃsaṃ kathessāmī'ti  siniddhabhojanaṃ bhuñjitvā madhurapānakaṃ pivitvā yaṭṭhimadhukatelādīhi  bhesajjaṃ katvā kathetuṃ ^a^P2.0250^ea^ yuttaṭṭhāneyeva uṭṭhahatī''ti.  thero ``sādhu, bhaginī''ti vatvā upari bhāvanārāmaṃ paṭṭhapesi.  aruṇuggamanañca therassa ``idamavocā''ti vacanañca upāsikāya  sotāpattiphaluppatti ca ekakkhaṇeyeva ahosi.</p>
              <p>[03] aparāpi ^b^kaḷamparavāsikā^eb^ itthī aṅkena puttaṃ ādāya  ``dhammaṃ sossāmī''ti cittalapabbataṃ gantvā ekaṃ rukkhaṃ nissāya  dārakaṃ nipajjāpetvā sayaṃ ṭhitakāva dhammaṃ suṇāti.  rattibhāgasamanantare eko dīghajātiko tassā ^a^M2.0136^ea^ passantiyāyeva samīpe  nipannadārakaṃ catūhi dāṭhāhi ḍaṃsitvā agamāsi. sā cintesi --  ``sacāhaṃ `putto me sappena daṭṭho'ti vakkhāmi, dhammassa antarāyo  bhavissati. anekakkhattuṃ kho pana me ayaṃ saṃsāravaṭṭe vaṭṭantiyā  putto ahosi, dhammameva carissāmī''ti tiyāmarattiṃ ṭhitakāva dhammaṃ  paggaṇhitvā sotāpattiphale patiṭṭhāya aruṇe uggate saccakiriyāya  puttassa visaṃ nimmathetvā puttaṃ gahetvā gatā. evarūpā puggalā dhammaṃ  sotukāmā nāma honti. </p>
            </h4>
          </h3>
          <h3>
            <h3n> 3. atthavasasuttavaṇṇanā </h3n>
            <h4>
              <h4n> </h4n>
              <p>[03] 43^b^.^eb^ tatiye ^a^V2.0134^ea^ ^b^tayo, bhikkhave, atthavase  sampassamānenā^eb^ti tayo atthe tīṇi kāraṇāni passantena.  ^b^alamevā^eb^ti yuttameva. ^b^yo dhammaṃ desetī^eb^ti yo puggalo  catusaccadhammaṃ pakāseti. ^b^atthappaṭisaṃvedī^eb^ti aṭṭhakathaṃ ñāṇena  paṭisaṃvedī. ^b^dhammappaṭisaṃvedī^eb^ti pāḷidhammaṃ paṭisaṃvedī. </p>
            </h4>
          </h3>
          <h3>
            <h3n> 4. kathāpavattisuttavaṇṇanā </h3n>
            <h4>
              <h4n> </h4n>
              <p>[03] 44^b^.^eb^ catutthe ^b^ṭhānehī^eb^ti kāraṇehi.  ^b^pavattinī^eb^ti appaṭihatā niyyānikā. </p>
            </h4>
          </h3>
          <h3>
            <h3n> 5. paṇḍitasuttavaṇṇanā </h3n>
            <h4>
              <h4n> </h4n>
              <p>[03] 45^b^.^eb^ pañcame ^b^paṇḍitapaññattānī^eb^ti paṇḍitehi  paññattāni kathitāni pasatthāni. ^b^sappurisapaññattānī^eb^ti  sappurisehi mahāpurisehi paññattāni kathitāni pasatthāni.  ^b^ahiṃsā^eb^ti karuṇā ceva karuṇāpubbabhāgo ca. ^b^saṃyamo^eb^ti  sīlasaṃyamo. ^b^damo^eb^ti ^a^P2.0251^ea^ indriyasaṃvaro,  uposathavasena vā attadamanaṃ, puṇṇovāde (ma0 ni0 3.395 ādayo;  saṃ0 ni0  4.88 ādayo) damoti vuttā khantipi āḷavake (saṃ0  ni0  1.246; su0 ni0 183 ādayo) vuttā paññāpi imasmiṃ  sutte vaṭṭatiyeva. ^b^mātāpitu upaṭṭhāna^eb^nti mātāpitūnaṃ rakkhanaṃ  gopanaṃ paṭijagganaṃ. ^b^santāna^eb^nti aññattha  buddhapaccekabuddhāriyasāvakā santo nāma, idha pana mātāpitūpaṭṭhākā  adhippetā. tasmā uttamaṭṭhena santānaṃ ^a^M2.0137^ea^, seṭṭhacariyaṭṭhena ^b^brahmacārīnaṃ^eb^.  idaṃ mātāpitūpaṭṭhānaṃ sabbhi upaññātanti evamettha attho daṭṭhabbo.  ^b^sataṃ etāni ṭhānānī^eb^ti santānaṃ uttamapurisānaṃ etāni ṭhānāni  kāraṇāni. ^b^ariyo dassanasampanno^eb^ti idha imesaṃyeva tiṇṇaṃ  ṭhānānaṃ kāraṇena ariyo ceva dassanasampanno ca veditabbo, na  buddhādayo na sotāpannā. atha vā ^b^sataṃ etāni ṭhānānī^eb^ti  mātupaṭṭhānaṃ pitupaṭṭhānanti etāni ṭhānāni santānaṃ uttamapurisānaṃ  kāraṇānīti evaṃ mātāpitūpaṭṭhākavasena imissā gāthāya attho  veditabbo. mātāpitūpaṭṭhākoyeva hi idha ``ariyo  dassanasampanno''ti vutto. ^b^sa lokaṃ bhajate siva^eb^nti so khemaṃ  devalokaṃ gacchatīti. </p>
            </h4>
          </h3>
          <h3>
            <h3n> 6. sīlavantasuttavaṇṇanā </h3n>
            <h4>
              <h4n> </h4n>
              <p>[03] 46^b^.^eb^ chaṭṭhe ^a^V2.0135^ea^ ^b^tīhi ṭhānehī^eb^ti tīhi kāraṇehi.  ^b^kāyenā^eb^tiādīsu bhikkhū āgacchante disvā paccuggamanaṃ karontā  gacchante anugacchantā āsanasālāya sammajjanaupalepanādīni karontā  āsanāni paññāpentā pānīyaṃ paccupaṭṭhāpentā kāyena puññaṃ pasavanti  nāma. bhikkhusaṅghaṃ piṇḍāya carantaṃ disvā ``yāguṃ detha, bhattaṃ detha,  sappinavanītādīni detha, gandhapupphādīhi pūjetha, uposathaṃ upavasatha,  dhammaṃ suṇātha, cetiyaṃ vandathā''tiādīni vadantā vācāya puññaṃ  pasavanti nāma. bhikkhū piṇḍāya carante disvā ``labhantū''ti  cintentā manasā puññaṃ pasavanti nāma. ^b^pasavantī^eb^ti  paṭilabhanti. puññaṃ ^a^P2.0252^ea^ panettha  lokiyalokuttaramissakaṃ kathitaṃ. </p>
            </h4>
          </h3>
          <h3>
            <h3n> 7. saṅkhatalakkhaṇasuttavaṇṇanā </h3n>
            <h4>
              <h4n> </h4n>
              <p>[03] 47^b^.^eb^ sattame ^b^saṅkhatassā^eb^ti paccayehi  samāgantvā katassa. ^b^saṅkhatalakkhaṇānī^eb^ti saṅkhataṃ etanti  sañjānanakāraṇāni nimittāni. ^b^uppādo^eb^ti jāti.  ^b^vayo^eb^ti bhedo. ^b^ṭhitassa aññathattaṃ^eb^ nāma jarā. tattha  ^b^saṅkhata^eb^nti tebhūmakā dhammā. maggaphalāni pana  asammasanūpagattā idha na kathīyanti. uppādādayo  ^b^saṅkhatalakkhaṇā^eb^ nāma. tesu uppādakkhaṇe uppādo, ṭhānakkhaṇe  jarā, bhedakkhaṇe vayo. lakkhaṇaṃ na saṅkhataṃ, saṅkhataṃ na lakkhaṇaṃ  ^a^M2.0138^ea^, lakkhaṇena pana saṅkhataṃ paricchinnaṃ. yathā hatthiassagomahiṃsādīnaṃ  sattisūlādīni sañjānanalakkhaṇāni na hatthiādayo, napi  hatthiādayo lakkhaṇāneva, lakkhaṇehi pana te ``asukassa hatthī,  asukassa asso, asukahatthī, asukāsso''ti vā paññāyanti,  evaṃsampadamidaṃ veditabbaṃ. </p>
            </h4>
          </h3>
          <h3>
            <h3n> 8. asaṅkhatalakkhaṇasuttavaṇṇanā </h3n>
            <h4>
              <h4n> </h4n>
              <p>[03] 48^b^.^eb^ aṭṭhame ^b^asaṅkhatassā^eb^ti paccayehi  samāgantvā akatassa. ^b^asaṅkhatalakkhaṇānī^eb^ti asaṅkhataṃ  etanti sañjānanakāraṇāni nimittāni. ^b^na uppādo  paññāyatī^eb^tiādīhi uppādajarābhaṅgānaṃ abhāvo vutto.  uppādādīnañhi abhāvena asaṅkhatanti paññāyati. </p>
            </h4>
          </h3>
          <h3>
            <h3n> 9. pabbatarājasuttavaṇṇanā </h3n>
            <h4>
              <h4n> </h4n>
              <p>[03] 49^b^.^eb^ navame ^a^V2.0136^ea^ ^b^mahāsālā^eb^ti mahārukkhā.  ^b^kulapati^eb^nti kulajeṭṭhakaṃ. ^b^selo^eb^ti silāmayo.  ^b^araññasmi^eb^nti agāmakaṭṭhāne. ^b^brahmā^eb^ti mahanto.  ^b^vane^eb^ti aṭaviyaṃ. ^b^vanappatī^eb^ti vanajeṭṭhakā. ^b^idha dhammaṃ  caritvāna, maggaṃ sugatigāmina^eb^nti sugatigāmikamaggasaṅkhātaṃ dhammaṃ  caritvā. </p>
            </h4>
          </h3>
          <h3>
            <h3n> 10. ātappakaraṇīyasuttavaṇṇanā </h3n>
            <h4>
              <h4n> </h4n>
              <p>[03] 50^b^.^eb^ dasame ^a^P2.0253^ea^ ^b^ātappaṃ  karaṇīya^eb^nti vīriyaṃ kātuṃ yuttaṃ. ^b^anuppādāyā^eb^ti  anuppādatthāya, anuppādaṃ sādhessāmīti iminā kāraṇena kattabbanti  attho. paratopi eseva nayo. ^b^sārīrikāna^eb^nti  sarīrasambhavānaṃ. ^b^dukkhāna^eb^nti dukkhamānaṃ. ^b^tibbāna^eb^nti  bahalānaṃ, tāpanavasena vā tibbānaṃ. ^b^kharāna^eb^nti pharusānaṃ.  ^b^kaṭukāna^eb^nti tikhiṇānaṃ. ^b^asātāna^eb^nti amadhurānaṃ.  ^b^amanāpāna^eb^nti manaṃ vaḍḍhetuṃ asamatthānaṃ. ^b^pāṇaharāna^eb^nti  jīvitaharānaṃ. ^b^adhivāsanāyā^eb^ti adhivāsanatthāya sahanatthāya  khamanatthāya.</p>
              <p>[03] ettake ^a^M2.0139^ea^ ṭhāne satthā āṇāpetvā āṇattiṃ pavattetvā idāni  samādapento ^b^yato kho, bhikkhave^eb^tiādimāha. tattha  ^b^yato^eb^ti yadā. ^b^ātāpī^eb^ti vīriyavā. ^b^nipako^eb^ti  sappañño. ^b^sato^eb^ti satiyā samannāgato. ^b^dukkhassa  antakiriyāyā^eb^ti vaṭṭadukkhassa paricchedaparivaṭumakiriyāya. ime  ca pana ātāpādayo tayopi lokiyalokuttaramissakā kathitā. </p>
            </h4>
          </h3>
          <h3>
            <h3n> 11. mahācorasuttavaṇṇanā </h3n>
            <h4>
              <h4n> </h4n>
              <p>[03] 51^b^.^eb^ ekādasame ^b^mahācoro^eb^ti mahanto  balavacoro. ^b^sandhi^eb^nti gharasandhiṃ. ^b^nillopa^eb^nti  mahāvilopaṃ. ^b^ekāgārika^eb^nti ekameva gehaṃ parivāretvā  vilumpanaṃ. ^b^paripanthepi tiṭṭhatī^eb^ti panthadūhanakammaṃ karoti.  ^b^nadīvidugga^eb^nti nadīnaṃ duggamaṭṭhānaṃ antaradīpakaṃ, yattha sakkā  hoti dvīhipi tīhipi jaṅghasahassehi saddhiṃ nilīyituṃ.  ^b^pabbatavisama^eb^nti ^a^P2.0254^ea^ pabbatānaṃ visamaṭṭhānaṃ  pabbatantaraṃ, yattha sakkā hoti sattahi vā aṭṭhahi vā jaṅghasahassehi  saddhiṃ nilīyituṃ. ^b^tiṇagahana^eb^nti tiṇena vaḍḍhitvā sañchannaṃ  dvattiyojanaṭṭhānaṃ. ^b^rodha^eb^nti ghanaṃ aññamaññaṃ saṃsaṭṭhasākhaṃ ekābaddhaṃ  ^a^V2.0137^ea^ mahāvanasaṇḍaṃ. ^b^pariyodhāya atthaṃ bhaṇissantī^eb^ti pariyodahitvā  taṃ taṃ kāraṇaṃ pakkhipitvā atthaṃ kathayissanti. ^b^tyāssā^eb^ti te  assa. ^b^pariyodhāya atthaṃ bhaṇantī^eb^ti kismiñci kiñci vattuṃ  āraddheyeva ``mā evaṃ avacuttha, mayaṃ etaṃ kulaparamparāya jānāma, na  esa evarūpaṃ karissatī''ti taṃ taṃ kāraṇaṃ pakkhipitvā mahantampi  dosaṃ harantā atthaṃ bhaṇanti. atha vā ^b^pariyodhāyā^eb^ti  paṭicchādetvātipi attho. te hi tassapi dosaṃ paṭicchādetvā atthaṃ  bhaṇanti. ^b^khataṃ upahata^eb^nti guṇakhananena khataṃ, guṇupaghātena  upahataṃ. ^b^visamena kāyakammenā^eb^ti sampakkhalanaṭṭhena visamena  kāyadvārikakammena. vacīmanokammesupi eseva nayo.  ^b^antaggāhikāyā^eb^ti dasavatthukāya antaṃ gahetvā ṭhitadiṭṭhiyā.  sesaṃ sabbattha uttānatthamevāti. </p>
              <p>[06] cūḷavaggo pañcamo. </p>
              <p>[06] paṭhamapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 2. dutiyapaṇṇāsakaṃ </h1n>
        <h2>
          <h2n> (6) 1. brāhmaṇavaggo </h2n>
          <h3>
            <h3n> 1. paṭhamadvebrāhmaṇasuttavaṇṇanā </h3n>
            <h4>
              <h4n> </h4n>
              <p>[03] 52^b^.^eb^ brāhmaṇavaggassa ^a^V2.0138^ea^ ^a^M2.0140^ea^ ^a^P2.0255^ea^   paṭhame ^b^jiṇṇā^eb^ti jarājiṇṇā. ^b^vuddhā^eb^ti vayovuddhā.  ^b^mahallakā^eb^ti jātimahallakā. ^b^addhagatā^eb^ti tayo addhe  atikkantā. ^b^vayoanuppattā^eb^ti tatiyaṃ vayaṃ anuppattā. ^b^yena  bhagavā tenupasaṅkamiṃsū^eb^ti puttadāre attano vacanaṃ akaronte disvā  ``samaṇassa gotamassa santikaṃ gantvā niyyānikamaggaṃ  gavesissāmā''ti cintetvā upasaṅkamiṃsu. ^b^mayamassu, bho gotama,  brāhmaṇā^eb^ti; bho gotama, mayaṃ brāhmaṇā na khattiyā nāmaccā na  gahapatikāti brāhmaṇabhāvaṃ jānāpetvā ^b^jiṇṇā^eb^tiādimāhaṃsu.  ^b^akatabhīruttāṇā^eb^ti akatabhayaparittāṇā. avassayabhūtaṃ  patiṭṭhākammaṃ amhehi na katanti dassenti. ^b^tagghā^eb^ti ekaṃsatthe  nipāto, sampaṭicchanatthe vā. ekantena tumhe evarūpā, ahampi kho  etaṃ sampaṭicchāmīti ca dasseti. ^b^upanīyatī^eb^ti upasaṃharīyati.  ayaṃ hi jātiyā jaraṃ upanīyati, jarāya byādhiṃ, byādhinā maraṇaṃ,  maraṇena puna jātiṃ. tena vuttaṃ -- ``upanīyatī''ti.</p>
              <p>[03] idāni yasmā te brāhmaṇā mahallakattā pabbajitvāpi vattaṃ pūretuṃ  na sakkhissanti, tasmā ne pañcasu sīlesu patiṭṭhāpento bhagavā  ^b^yodha kāyena saṃyamo^eb^tiādimāha. tattha ^b^kāyena saṃyamo^eb^ti  kāyadvārena saṃvaro. sesesupi eseva nayo. ^b^taṃ tassa  petassā^eb^ti taṃ puññaṃ tassa paralokaṃ gatassa tāyanaṭṭhena ^b^tāṇaṃ,^eb^  nilīyanaṭṭhena ^b^leṇaṃ,^eb^ patiṭṭhānaṭṭhena ^b^dīpo,^eb^ avassayanaṭṭhena  ^b^saraṇaṃ,^eb^ uttamagativasena ^b^parāyaṇañca^eb^ hotīti dasseti.  gāthā uttānatthāyeva. evaṃ ^a^P2.0256^ea^ te brāhmaṇā tathāgatena  pañcasu sīlesu samādapitā yāvajīvaṃ pañca sīlāni rakkhitvā sagge  nibbattiṃsu. </p>
            </h4>
          </h3>
          <h3>
            <h3n> 2. dutiyadvebrāhmaṇasuttavaṇṇanā </h3n>
            <h4>
              <h4n> </h4n>
              <p>[03] 53^b^.^eb^ dutiye ^a^V2.0139^ea^ ^a^M2.0141^ea^ ^b^bhājana^eb^nti yaṃkiñci bhaṇḍakaṃ.  sesaṃ paṭhame vuttanayeneva veditabbaṃ. </p>
            </h4>
          </h3>
          <h3>
            <h3n> 3. aññatarabrāhmaṇasuttavaṇṇanā </h3n>
            <h4>
              <h4n> </h4n>
              <p>[03] 54^b^.^eb^ tatiye ^b^sammodanīya^eb^nti sammodajananiṃ.  ^b^sāraṇīya^eb^nti saritabbayuttakaṃ. ^b^vītisāretvā^eb^ti  pariyosāpetvā. ^b^kittāvatā^eb^ti kittakena. ^b^sandiṭṭhiko  dhammo hotī^eb^ti sāmaṃ passitabbo hoti. ^b^akāliko^eb^ti na  kālantare phaladāyako. ^b^ehipassiko^eb^ti ``ehi passā''ti evaṃ  dassetuṃ sakkāti āgamanīyapaṭipadaṃ pucchati. ^b^opaneyyiko^eb^ti  attano cittaṃ upanetabbo. ^b^paccattaṃ veditabbo^eb^ti sāmaṃyeva  jānitabbo. ^b^viññūhī^eb^ti paṇḍitehi. ^b^pariyādinnacitto^eb^ti  ādinnagahitaparāmaṭṭhacitto hutvā. ^b^cetetī^eb^ti cinteti.  sesamettha uttānameva. imasmiṃ pana sutte brāhmaṇena lokuttaramaggo  pucchito, satthārāpi soyeva kathito. so hi sāmaṃ passitabbattā  sandiṭṭhiko nāmāti. </p>
            </h4>
          </h3>
          <h3>
            <h3n> 4. paribbājakasuttavaṇṇanā </h3n>
            <h4>
              <h4n> </h4n>
              <p>[03] 55^b^.^eb^ catutthe ^b^brāhmaṇaparibbājako^eb^ti  brāhmaṇajātiko paribbājako, na khattiyādijātiko.  ^b^attatthampī^eb^ti diṭṭhadhammikasamparāyikaṃ lokiyalokuttaramissakaṃ  attano atthaṃ. </p>
            </h4>
          </h3>
          <h3>
            <h3n> 5. nibbutasuttavaṇṇanā </h3n>
            <h4>
              <h4n> </h4n>
              <p>[03] 56^b^.^eb^ pañcame ^b^akālika^eb^nti na kālantare pattabbaṃ.  ^b^opaneyyika^eb^nti paṭipattiyā upagantabbaṃ. </p>
            </h4>
          </h3>
          <h3>
            <h3n> 6. palokasuttavaṇṇanā </h3n>
            <h4>
              <h4n> </h4n>
              <p>[03] 57^b^.^eb^ chaṭṭhe ^b^ācariyapācariyāna^eb^nti  ācariyānañceva ācariyācariyānañca. ^b^avīci maññe phuṭo  ahosī^eb^ti yathā avīci mahānirayo nirantaraphuṭo nerayikasattehi  paripuṇṇo, manussehi ^a^V2.0140^ea^ evaṃ paripuṇṇo hoti. ^b^kukkuṭasaṃpātikā^eb^ti  ekagāmassa chadanapiṭṭhito uppatitvā itaragāmassa ^a^M2.0142^ea^ ^a^P2.0257^ea^  chadanapiṭṭhe patanasaṅkhāto kukkuṭasaṃpāto etāsu atthīti  kukkuṭasaṃpātikā. kukkuṭasaṃpādikātipi pāṭho, gāmantarato gāmantaraṃ  kukkuṭānaṃ padasā gamanasaṅkhāto kukkuṭasaṃpādo etāsu atthīti attho.  ubhayampetaṃ ghananivāsataṃyeva dīpeti. ^b^adhammarāgarattā^eb^ti rāgo  nāma ekanteneva adhammo, attano parikkhāresu pana uppajjamāno na  adhammarāgoti adhippeto, paraparikkhāresu uppajjamānova adhammarāgoti.  ^b^visamalobhābhibhūtā^eb^ti lobhassa samakālo nāma natthi,  ekantaṃ visamova esa. attanā pariggahitavatthumhi pana uppajjamāno  samalobho nāma, parapariggahitavatthumhi uppajjamānova visamoti  adhippeto. ^b^micchādhammaparetā^eb^ti avatthupaṭisevanasaṅkhātena  micchādhammena samannāgatā. ^b^devo na sammā dhāraṃ  anuppavecchatī^eb^ti vassitabbayutte kāle vassaṃ na vassati.  ^b^dubbhikkha^eb^nti dullabhabhikkhaṃ. ^b^dussassa^eb^nti vividhasassānaṃ  asampajjanena dussassaṃ. ^b^setaṭṭhika^eb^nti sasse sampajjamāne  pāṇakā patanti, tehi daṭṭhattā nikkhantanikkhantāni sālisīsāni  setavaṇṇāni honti nissārāni. taṃ sandhāya vuttaṃ ``setaṭṭhika''nti.  ^b^salākāvutta^eb^nti vapitaṃ vapitaṃ sassaṃ salākāmattameva  sampajjati, phalaṃ na detīti attho. ^b^yakkhā^eb^ti yakkhādhipatino.  ^b^vāḷe amanusse ossajjantī^eb^ti caṇḍayakkhe manussapathe  vissajjenti, te laddhokāsā mahājanaṃ jīvitakkhayaṃ pāpenti. </p>
            </h4>
          </h3>
          <h3>
            <h3n> 7. vacchagottasuttavaṇṇanā </h3n>
            <h4>
              <h4n> </h4n>
              <p>[03] 58^b^.^eb^ sattame ^b^mahapphala^eb^nti mahāvipākaṃ.  ^b^dhammassa cānudhammaṃ byākarontī^eb^ti ettha ^b^dhammo^eb^ nāma  kathitakathā, ^b^anudhammo^eb^ nāma kathitassa paṭikathanaṃ.  ^b^sahadhammiko^eb^ti sakāraṇo sahetuko. ^b^vādānupāto^eb^ti  vādassa anupāto, anupatanaṃ pavattīti attho. ^b^gārayhaṃ^eb^ ^a^P2.0258^ea^  ^b^ṭhāna^eb^nti garahitabbayuttaṃ kāraṇaṃ. idaṃ vuttaṃ hoti --  bhotā gotamena vuttā sakāraṇā vādappavatti kiñcipi gārayhaṃ kāraṇaṃ  na āgacchatīti. atha vā tehi parehi vuttā sakāraṇā vādappavatti  kiñci gārayhaṃ kāraṇaṃ na āgacchatīti pucchati.</p>
              <p>[03] ^b^antarāyakaro^eb^ ^a^M2.0143^ea^ ^b^hotī^eb^ti antarāyaṃ vināsaṃ kicchalābhakaṃ  vilomakaṃ karoti. ^b^pāripanthiko^eb^ti panthadūhanacoro.  ^b^khato ca hotī^eb^ti guṇakhananena khato hoti. ^b^upahato^eb^ti  guṇupaghāteneva upahato.</p>
              <p>[03] ^b^candanikāyā^eb^ti ^a^V2.0141^ea^ asucikalalakūpe. ^b^oligalle^eb^ti  niddhamanakalale. ^b^so cā^eb^ti so sīlavāti vuttakhīṇāsavo.  ^b^sīlakkhandhenā^eb^ti sīlarāsinā. sesapadesupi eseva nayo.  ettha ca vimuttiñāṇadassanaṃ vuccati paccavekkhaṇañāṇaṃ, taṃ asekkhassa  pavattattā asekkhanti vuttaṃ. itarāni sikkhāpariyosānappattatāya  sayampi asekkhāneva. tāni ca pana lokuttarāni, paccavekkhaṇañāṇaṃ  lokiyaṃ.</p>
              <p>[03] ^b^rohiṇīsū^eb^ti rattavaṇṇāsu. ^b^sarūpāsū^eb^ti attano  vacchakehi samānarūpāsu. ^b^pārevatāsū^eb^ti kapotavaṇṇāsu.  ^b^danto^eb^ti nibbisevano. ^b^puṅgavo^eb^ti usabho.  ^b^dhorayho^eb^ti dhuravāho. ^b^kalyāṇajavanikkamo^eb^ti kalyāṇena  ujunā javena gantā. ^b^nāssa vaṇṇaṃ parikkhare^eb^ti assa goṇassa  sarīravaṇṇaṃ na upaparikkhanti, dhuravahanakammameva pana upaparikkhanti.  ^b^yasmiṃ kasmiñci jātiye^eb^ti yattha katthaci kulajāte.  ^b^yāsu kāsuci etāsū^eb^ti etāsu khattiyādippabhedāsu yāsu  kāsuci jātīsu.</p>
              <p>[03] ^b^brahmacariyassa kevalī^eb^ti brahmacariyassa kevalena  samannāgato, paripuṇṇabhāvena yuttoti attho. khīṇāsavo hi  sakalabrahmacārī nāma hoti. tenetaṃ vuttaṃ. ^b^pannabhāro^eb^ti  ^a^P2.0259^ea^ oropitabhāro, khandhabhāraṃ kilesabhāraṃ  kāmaguṇabhārañca oropetvā ṭhitoti attho. ^b^katakicco^eb^ti  catūhi maggehi kiccaṃ katvā ṭhito. ^b^pāragū sabbadhammāna^eb^nti  sabbadhammā vuccanti pañcakkhandhā dvādasāyatanāni aṭṭhārasa dhātuyo,  tesaṃ sabbadhammānaṃ abhiññāpāraṃ, pariññāpāraṃ, pahānapāraṃ, bhāvanāpāraṃ,  sacchikiriyāpāraṃ, samāpattipārañcāti chabbidhaṃ pāraṃ gatattā pāragū.  ^b^anupādāyā^eb^ti aggahetvā. ^b^nibbuto^eb^ti  kilesasantāparahito. ^b^viraje^eb^ti rāgadosamoharajarahite.</p>
              <p>[03] ^b^avijānantā^eb^ti ^a^M2.0144^ea^ khettaṃ ajānantā. ^b^dummedhā^eb^ti  nippaññā. ^b^assutāvino^eb^ti khettavinicchayasavanena rahitā.  ^b^bahiddhā^eb^ti imamhā sāsanā bahiddhā. ^b^na hi sante  upāsare^eb^ti buddhapaccekabuddhakhīṇāsave uttamapurise na upasaṅkamanti.  ^b^dhīrasammate^eb^ti paṇḍitehi sammate sambhāvite. ^b^mūlajātā  patiṭṭhitā^eb^ti iminā sotāpannassa saddhaṃ dasseti. ^b^kule vā idha  jāyare^eb^ti idha vā manussaloke khattiyabrāhmaṇavessakule jāyanti.  ayameva hi tividhā kulasampatti nāma. ^b^anupubbena nibbānaṃ,  adhigacchantī^eb^ti sīlasamādhipaññāti ime guṇe pūretvā anukkamena  nibbānaṃ adhigacchantīti. </p>
            </h4>
          </h3>
          <h3>
            <h3n> 8. tikaṇṇasuttavaṇṇanā </h3n>
            <h4>
              <h4n> </h4n>
              <p>[03] 59^b^.^eb^ aṭṭhame ^a^V2.0142^ea^ ^b^tikaṇṇo^eb^ti tassa nāmaṃ.  ^b^upasaṅkamī^eb^ti ``samaṇo kira gotamo paṇḍito, gacchissāmi  tassa santika''nti cintetvā bhuttapātarāso mahājanaparivuto  upasaṅkami. ^b^bhagavato sammukhā^eb^ti dasabalassa purato  nisīditvā. ^b^vaṇṇaṃ bhāsatī^eb^ti kasmā bhāsati? so kira  ito pubbe tathāgatassa santikaṃ agatapubbo. athassa etadahosi --  ``buddhā nāma durāsadā, mayi paṭhamataraṃ akathente katheyya vā na vā.  sace na kathessati, atha maṃ samāgamaṭṭhāne kathentaṃ ^a^P2.0260^ea^  evaṃ vakkhanti `tvaṃ idha kasmā kathesi, yena te samaṇassa  gotamassa santikaṃ gantvā vacanamattampi na laddha'nti. tasmā `evaṃ  me ayaṃ garahā muccissatī'''ti maññamāno bhāsati. kiñcāpi  brāhmaṇānaṃ vaṇṇaṃ bhāsati, tathāgatassa pana ñāṇaṃ ghaṭṭessāmīti  adhippāyeneva bhāsati. ^b^evampi tevijjā brāhmaṇā^eb^ti  tevijjakabrāhmaṇā evaṃpaṇḍitā evaṃdhīrā evaṃbyattā evaṃbahussutā  evaṃvādino, evaṃsammatāti attho. ^b^itipī^eb^ti iminā tesaṃ  paṇḍitādiākāraparicchedaṃ dasseti. ettakena kāraṇena  paṇḍitā...pe0... ettakena kāraṇena sammatāti ayañhi ettha attho.</p>
              <p>[03] ^b^yathā kathaṃ pana brāhmaṇā^eb^ti ettha ^b^yathā^eb^ti  kāraṇavacanaṃ, ^b^kathaṃ panā^eb^ti pucchāvacanaṃ. idaṃ vuttaṃ hoti --  kathaṃ pana, brāhmaṇa, brāhmaṇā tevijjaṃ ^a^M2.0145^ea^ paññāpenti. yathā evaṃ sakkā  hoti jānituṃ, taṃ kāraṇaṃ vadehīti. taṃ sutvā brāhmaṇo  ``jānanaṭṭhāneyeva maṃ sammāsambuddho pucchi, no ajānanaṭṭhāne''ti  attamano hutvā ^b^idha, bho gotamā^eb^tiādimāha. tattha  ^b^ubhato^eb^ti dvīhipi pakkhehi. ^b^mātito ca pitito cā^eb^ti  yassa mātā brāhmaṇī, mātu mātā brāhmaṇī, tassāpi mātā brāhmaṇī.  pitā brāhmaṇo, pitu pitā brāhmaṇo, tassāpi pitā brāhmaṇo, so  ubhato sujāto mātito ca pitito ca. ^b^saṃsuddhagahaṇiko^eb^ti  yassa saṃsuddhā mātu gahaṇī, kucchīti attho. ``samavepākiniyā  gahaṇiyā''ti pana ettha kammajatejodhātu gahaṇīti vuccati.</p>
              <p>[03] ^b^yāva sattamā pitāmahayugā^eb^ti ettha pitu pitā pitāmaho,  pitāmahassa yugaṃ pitāmahayugaṃ. ^b^yuga^eb^nti āyuppamāṇaṃ vuccati.  abhilāpamattameva cetaṃ, atthato pana pitāmahoyeva pitāmahayugaṃ. tato  uddhaṃ sabbepi pubbapurisā pitāmahaggahaṇeneva gahitā. evaṃ yāva  sattamo puriso, tāva saṃsuddhagahaṇiko, atha ^a^P2.0261^ea^ vā  akkhitto anupakkuṭṭho jātivādenāti ^a^V2.0143^ea^ dasseti. ^b^akkhitto^eb^ti  ``apanetha etaṃ, kiṃ iminā''ti evaṃ akkhitto anavakkhitto.  ^b^anupakkuṭṭho^eb^ti na upakkuṭṭho, na akkosaṃ vā nindaṃ vā pattapubbo.  kena kāraṇenāti? ^b^jātivādena^eb^. ``itipi hīnajātiko  eso''ti evarūpena vacanenāti attho.</p>
              <p>[03] ^b^ajjhāyako^eb^ti idaṃ ``na dānime jhāyanti, na dānime  jhāyantīti kho, vāseṭṭha, ajjhāyakā ajjhāyakāteva tatiyaṃ akkharaṃ  upanibbatta''nti (dī0 ni0 3.132) evaṃ paṭhamakappikakāle  jhānavirahitānaṃ brāhmaṇānaṃ garahavacanaṃ uppannaṃ. idāni pana taṃ  ajjhāyatīti ajjhāyako, mante parivattetīti iminā atthena  pasaṃsāvacanaṃ katvā voharanti. mante dhāretīti ^b^mantadharo^eb^.</p>
              <p>[03] ^b^tiṇṇaṃ vedāna^eb^nti irubbedayajubbedasāmabbedānaṃ.  oṭṭhapahatakaraṇavasena pāraṃ gatoti ^b^pāragū^eb^. saha nighaṇḍunā ca  keṭubhena ca ^b^sanighaṇḍukeṭubhānaṃ. nighaṇḍū^eb^ti  nāmanighaṇḍurukkhādīnaṃ vevacanapakāsakasatthaṃ. ^b^keṭubha^eb^nti  kiriyākappavikappo kavīnaṃ upakārāya satthaṃ. saha akkharappabhedena  ^a^M2.0146^ea^ ^b^sākkharappabhedānaṃ. akkharappabhedo^eb^ti sikkhā ca nirutti ca.  ^b^itihāsapañcamāna^eb^nti āthabbaṇavedaṃ catutthaṃ katvā itiha āsa,  itiha āsāti īdisavacanapaṭisaṃyutto purāṇakathāsaṅkhāto  khattavijjāsaṅkhāto vā itihāso pañcamo etesanti itihāsapañcamā.  tesaṃ itihāsapañcamānaṃ vedānaṃ.</p>
              <p>[03] padaṃ tadavasesañca byākaraṇaṃ adhīyati vedeti cāti ^b^padako  veyyākaraṇo. lokāyataṃ^eb^ vuccati vitaṇḍavādasatthaṃ.  ^b^mahāpurisalakkhaṇa^eb^nti mahāpurisānaṃ buddhādīnaṃ lakkhaṇadīpakaṃ  dvādasasahassaganthapamāṇaṃ satthaṃ, yattha soḷasasahassagāthāpadaparimāṇā  buddhamantā nāma ahesuṃ, yesaṃ vasena ``iminā lakkhaṇena samannāgatā  buddhā nāma honti ^a^P2.0262^ea^, iminā paccekabuddhā, dve  aggasāvakā, asīti mahāsāvakā, buddhamātā, buddhapitā, aggupaṭṭhākā,  aggupaṭṭhāyikā, rājā cakkavattī''ti ayaṃ viseso ñāyati.  ^b^anavayo^eb^ti imesu lokāyatamahāpurisalakkhaṇesu anūno  paripūrakārī, avayo na hotīti vuttaṃ hoti. avayo nāma yo  tāni atthato ca ganthato ca sandhāretuṃ na sakkoti. atha vā  ^b^anavayo^eb^ti anu avayo, sandhivasena ukāralopo. anu avayo  paripuṇṇasippoti attho.</p>
              <p>[03] ^b^tena^eb^ ^a^V2.0144^ea^ ^b^hī^eb^ti idaṃ bhagavā naṃ āyācantaṃ disvā ``idānissa  pañhaṃ kathetuṃ kālo''ti ñatvā āha. tassattho -- yasmā maṃ  āyācasi, tasmā suṇāhīti. ^b^vivicceva kāmehī^eb^tiādi  visuddhimagge (visuddhi0 1.70) vitthāritameva. idha panetaṃ  tissannaṃ vijjānaṃ pubbabhāgapaṭipattidassanatthaṃ vuttanti veditabbaṃ.  tattha dvinnaṃ vijjānaṃ anupadavaṇṇanā ceva bhāvanānayo ca visuddhimagge  (visuddhi0 2.402 ādayo) vitthāritova.</p>
              <p>[03] ^b^paṭhamā vijjā^eb^ti paṭhamaṃ uppannāti paṭhamā, viditakaraṇaṭṭhena  vijjā. kiṃ viditaṃ karoti? pubbenivāsaṃ. ^b^avijjā^eb^ti  tasseva pubbenivāsassa aviditakaraṇaṭṭhena tappaṭicchādako moho  vuccati. ^b^tamo^eb^ti sveva moho paṭicchādakaṭṭhena tamoti vuccati.  ^b^āloko^eb^ti sāyeva vijjā obhāsakaraṇaṭṭhena ālokoti  vuccati. ettha ca vijjā adhigatāti ayaṃ attho ^a^M2.0147^ea^. sesaṃ  pasaṃsāvacanaṃ. yojanā panettha ayamassa vijjā adhigatā, athassa  adhigatavijjassa avijjā vihatā vinaṭṭhāti attho. kasmā? yasmā  vijjā uppannā. itarasmimpi padadvaye eseva nayo. ^b^yathā  ta^eb^nti ettha ^b^yathā^eb^ti opammaṃ, ^b^ta^eb^nti nipātamattaṃ.  satiyā avippavāsena ^b^appamattassa^eb^. vīriyātāpena  ^b^ātāpino^eb^. kāye ca jīvite ca anapekkhatāya  ^b^pahitattassa^eb^. pesitattassāti attho. idaṃ vuttaṃ hoti -- yathā  appamattassa ātāpino pahitattassa viharato avijjā vihaññeyya,  vijjā uppajjeyya. tamo vihaññeyya, āloko uppajjeyya, evameva  tassa avijjā vihatā ^a^P2.0263^ea^, vijjā uppannā. tamo  vihato, āloko uppanno. etassa tena padhānānuyogassa anurūpameva  phalaṃ laddhanti.</p>
              <p>[03] cutūpapātakathāyaṃ ^b^vijjā^eb^ti dibbacakkhuñāṇavijjā.  ^b^avijjā^eb^ti sattānaṃ cutipaṭisandhippaṭicchādikā avijjā. sesaṃ  vuttanayameva.</p>
              <p>[03] tatiyavijjāya ^b^so evaṃ samāhite citte^eb^ti vipassanāpādakaṃ  catutthajjhānacittaṃ veditabbaṃ. ^b^āsavānaṃ khayañāṇāyā^eb^ti  arahattamaggañāṇatthāya. arahattamaggo hi āsavavināsanato āsavānaṃ  khayoti vuccati, tatra cetaṃ ñāṇaṃ tattha pariyāpannattāti. ^b^cittaṃ  abhininnāmetī^eb^ti vipassanācittaṃ abhinīharati. ^b^so idaṃ  dukkha^eb^nti evamādīsu ettakaṃ dukkhaṃ, na ito bhiyyoti sabbampi  dukkhasaccaṃ sarasalakkhaṇappaṭivedhena yathābhūtaṃ pajānāti paṭivijjhati,  tassa ca dukkhassa nibbattikaṃ taṇhaṃ ``ayaṃ dukkhasamudayo''ti,  tadubhayampi yaṃ ṭhānaṃ patvā nirujjhati ^a^V2.0145^ea^, taṃ tesaṃ apavattiṃ nibbānaṃ  ``ayaṃ dukkhanirodho''ti. tassa ca sampāpakaṃ ariyamaggaṃ ``ayaṃ  dukkhanirodhagāminī paṭipadā''ti sarasalakkhaṇappaṭivedhena yathābhūtaṃ  pajānāti paṭivijjhatīti evamattho veditabbo.</p>
              <p>[03] evaṃ sarūpato saccāni dassetvā idāni kilesavasena  pariyāyato dassento ^b^ime āsavā^eb^tiādimāha. ^b^tassa evaṃ  jānato evaṃ passato^eb^ti tassa bhikkhuno evaṃ jānantassa evaṃ  passantassa. saha vipassanāya koṭippattaṃ maggaṃ kathesi.  ^b^kāmāsavā^eb^ti kāmāsavato. ^b^vimuccatī^eb^ti iminā  maggakkhaṇaṃ dasseti. maggakkhaṇe hi cittaṃ vimuccati, phalakkhaṇe  ^a^M2.0148^ea^ vimuttaṃ hoti. ^b^vimuttasmiṃ vimuttamiti ñāṇa^eb^nti iminā  paccavekkhaṇañāṇaṃ dasseti. ^b^khīṇā jātī^eb^tiādīhi tassa bhūmiṃ.  tena hi ñāṇena so paccavekkhanto khīṇā jātītiādīni  pajānāti. katamā panassa ^a^P2.0264^ea^ jāti khīṇā,  kathañca naṃ pajānātīti? na tāvassa atītā jāti khīṇā pubbeva  khīṇattā, na anāgatā, anāgate vāyāmābhāvato, na paccuppannā,  vijjamānattā. yā pana maggassa abhāvitattā uppajjeyya  ekacatupañcavokārabhavesu ekacatupañcakkhandhappabhedā jāti, sā maggassa  bhāvitattā anuppādadhammataṃ āpajjanena khīṇā. taṃ so maggabhāvanāya  pahīnakilese paccavekkhitvā kilesābhāve vijjamānampi kammaṃ  āyatiappaṭisandhikaṃ hotīti jānanto pajānāti.</p>
              <p>[03] ^b^vusita^eb^nti vutthaṃ parivutthaṃ, kataṃ caritaṃ niṭṭhitanti attho.  ^b^brahmacariya^eb^nti maggabrahmacariyaṃ. puthujjanakalyāṇakena hi  saddhiṃ satta sekkhā brahmacariyavāsaṃ vasanti nāma, khīṇāsavo  vutthavāso. tasmā so attano brahmacariyavāsaṃ paccavekkhanto  ``vusitaṃ brahmacariya''nti pajānāti. ^b^kataṃ karaṇīya^eb^nti catūsu  saccesu catūhi maggehi pariññāpahānasacchikiriyābhāvanābhisamayavasena  soḷasavidhampi kiccaṃ niṭṭhāpitanti attho. puthujjanakalyāṇakādayo  hi taṃ kiccaṃ karonti, khīṇāsavo katakaraṇīyo. tasmā so attano  karaṇīyaṃ paccavekkhanto ``kataṃ karaṇīya''nti pajānāti. ^b^nāparaṃ  itthattāyā^eb^ti puna itthabhāvāya, evaṃ soḷasavidhakiccabhāvāya  kilesakkhayāya vā maggabhāvanākiccaṃ me natthīti pajānāti. atha  vā ^b^itthattāyā^eb^ti itthabhāvato, imasmā evaṃ pakārā idāni  vattamānakkhandhasantānā aparaṃ khandhasantānaṃ mayhaṃ natthi, ime pana  pañcakkhandhā pariññātā tiṭṭhanti chinnamūlakā rukkhā viya. te  carimakaviññāṇanirodhena anupādāno viya jātavedo  nibbāyissantīti pajānāti. idha ^a^V2.0146^ea^ ^b^vijjā^eb^ti  arahattamaggañāṇavijjā. ^b^avijjā^eb^ti catusaccappaṭicchādikā  avijjā. sesaṃ vuttanayameva.</p>
              <p>[03] ^b^anuccāvacasīlassā^eb^ti yassa sīlaṃ kālena hāyati,  kālena vaḍḍhati, so uccāvacasīlo nāma hoti. khīṇāsavassa pana  sīlaṃ ^a^P2.0265^ea^ ekantavaḍḍhitameva. tasmā so  anuccāvacasīlo nāma hoti. ^b^vasībhūta^eb^nti ^a^M2.0149^ea^ vasippattaṃ.  ^b^susamāhita^eb^nti suṭṭhu samāhitaṃ, ārammaṇamhi suṭṭhapitaṃ.  ^b^dhīra^eb^nti dhitisampannaṃ. ^b^maccuhāyina^eb^nti maccuṃ jahitvā  ṭhitaṃ. ^b^sabbappahāyina^eb^nti sabbe pāpadhamme pajahitvā ṭhitaṃ.  ^b^buddha^eb^nti catusaccabuddhaṃ. ^b^antimadehina^eb^nti  sabbapacchimasarīradhārinaṃ. ^b^taṃ namassanti gotama^eb^nti taṃ  gotamagottaṃ buddhasāvakā namassanti. atha vā gotamabuddhassa  sāvakopi gotamo, taṃ gotamaṃ devamanussā namassantīti attho.</p>
              <p>[03] ^b^pubbenivāsa^eb^nti pubbenivutthakkhandhaparamparaṃ.  ^b^yovetī^eb^ti yo aveti avagacchati. yovedītipi pāṭho. yo  avedi, viditaṃ pākaṭaṃ katvā ṭhitoti attho. ^b^saggāpāyañca  passatī^eb^ti cha kāmāvacare nava brahmaloke cattāro ca apāye passati.  ^b^jātikkhayaṃ patto^eb^ti arahattaṃ patto. ^b^abhiññāvosito^eb^ti  jānitvā kiccavosānena vosito. ^b^munī^eb^ti moneyyena  samannāgato khīṇāsavamuni. ^b^etāhī^eb^ti heṭṭhā niddiṭṭhāhi  pubbenivāsañāṇādīhi. ^b^nāññaṃ lapitalāpana^eb^nti yo panañño  tevijjoti aññehi lapitavacanamattameva lapati, tamahaṃ tevijjoti na  vadāmi, attapaccakkhato ñatvā parassapi tisso vijjā kathentamevāhaṃ  tevijjoti vadāmīti attho. ^b^kala^eb^nti koṭṭhāsaṃ.  ^b^nāgghatī^eb^ti na pāpuṇāti. idāni brāhmaṇo bhagavato kathāya  pasanno pasannākāraṃ karonto ^b^abhikkanta^eb^ntiādimāha. </p>
            </h4>
          </h3>
          <h3>
            <h3n> 9. jāṇussoṇisuttavaṇṇanā </h3n>
            <h4>
              <h4n> </h4n>
              <p>[03] 60^b^.^eb^ navame ^b^yassassū^eb^ti yassa bhaveyyuṃ.  ^b^yañño^eb^tiādīsu yajitabboti yañño, deyyadhammassetaṃ nāmaṃ.  ^b^saddha^eb^nti ^a^P2.0266^ea^ matakabhattaṃ. ^b^thālipāko^eb^ti  varapurisānaṃ dātabbayuttaṃ bhattaṃ. ^b^deyyadhamma^eb^nti vuttāvasesaṃ  yaṃkiñci deyyadhammaṃ nāma. ^b^tevijjesu brāhmaṇesu dānaṃ dadeyyā^eb^ti  sabbametaṃ dānaṃ tevijjesu dadeyya, tevijjā brāhmaṇāva paṭiggahetuṃ yuttāti  dasseti. sesamettha heṭṭhā vuttanayamevāti. </p>
            </h4>
          </h3>
          <h3>
            <h3n> 10. saṅgāravasuttavaṇṇanā </h3n>
            <h4>
              <h4n> </h4n>
              <p>[03] 61^b^.^eb^ dasame ^a^V2.0147^ea^ ^b^saṅgāravo^eb^ti evaṃnāmako  rājagahanagare jiṇṇapaṭisaṅkharaṇakārako āyuttakabrāhmaṇo.  ^b^upasaṅkamī^eb^ti bhuttapātarāso hutvā mahājanaparivuto upasaṅkami.  ^b^mayamassū^eb^ti ettha ^b^assū^eb^ti ^a^M2.0150^ea^ nipātamattaṃ, mayaṃ, bho gotama,  brāhmaṇā nāmāti idameva atthapadaṃ. ^b^yaññaṃ yajāmā^eb^ti  bāhirasamaye sabbacatukkena sabbaṭṭhakena sabbasoḷasakena sabbadvattiṃsāya  sabbacatusaṭṭhiyā sabbasatena sabbapañcasatenāti ca evaṃ  pāṇaghātapaṭisaṃyutto yañño nāma hoti. taṃ sandhāyevamāha.  ^b^anekasārīrika^eb^nti anekasarīrasambhavaṃ. ^b^yadida^eb^nti yā  esā. ^b^yaññādhikaraṇa^eb^nti yajanakāraṇā ceva yājanakāraṇā  cāti attho. ekasmiñhi bahūnaṃ dadantepi dāpentepi bahūsupi bahūnaṃ  dentesupi dāpentesupi puññapaṭipadā anekasārīrikā nāma hoti. taṃ  sandhāyetaṃ vuttaṃ. tuyhañca tuyhañca yajāmīti vadantassāpi tvañca  tvañca yajāhīti āṇāpentassāpi ca anekasārīrikāva hoti.  tampi sandhāyetaṃ vuttaṃ. ^b^yassa vā tassa vā^eb^ti yasmā vā tasmā  vā. ^b^ekamattānaṃ dametī^eb^ti attano indriyadamanavasena ekaṃ  attānameva dameti. ^b^ekamattānaṃ sametī^eb^ti attano  rāgādisamanavasena ekaṃ attānameva sameti. ^b^parinibbāpetī^eb^ti  ^a^P2.0267^ea^ rāgādiparinibbāneneva parinibbāpeti.  ^b^evamassāya^eb^nti evaṃ santepi ayaṃ.</p>
              <p>[03] evamidaṃ brāhmaṇassa kathaṃ sutvā satthā cintesi -- ``ayaṃ  brāhmaṇo pasughātakasaṃyuttaṃ mahāyaññaṃ anekasārīrikaṃ puññapaṭipadaṃ  vadeti, pabbajjāmūlakaṃ pana puññuppattipaṭipadaṃ ekasārīrikanti vadeti.  nevāyaṃ ekasārīrikaṃ jānāti, na anekasārīrikaṃ, handassa  ekasārīrikañca anekasārīrikañca paṭipadaṃ desessāmī''ti upari  desanaṃ vaḍḍhento ^b^tena hi brāhmaṇā^eb^tiādimāha. tattha ^b^yathā  te khameyyā^eb^ti yathā tuyhaṃ rucceyya. ^b^idha tathāgato loke  uppajjatī^eb^tiādi visuddhimagge vitthāritameva. ^b^ethāyaṃ  maggo^eb^ti etha tumhe, ahamanusāsāmi, ayaṃ maggo. ^b^ayaṃ  paṭipadā^eb^ti tasseva vevacanaṃ. ^b^yathā paṭipanno^eb^ti yena maggena  paṭipanno. ^b^anuttaraṃ brahmacariyogadha^eb^nti arahattamaggasaṅkhātassa  brahmacariyassa anuttaraṃ ogadhaṃ uttamapatiṭṭhābhūtaṃ nibbānaṃ.  ^b^iccāya^eb^nti iti ayaṃ.</p>
              <p>[03] ^b^appaṭṭhatarā^eb^ti yattha bahūhi veyyāvaccakarehi vā upakaraṇehi  vā attho natthi. ^b^appasamārambhatarā^eb^ti yattha bahūnaṃ  kammacchedavasena pīḷāsaṅkhāto ^a^M2.0151^ea^ samārambho natthi. ^b^seyyathāpi  bhavaṃ gotamo ^a^V2.0148^ea^, bhavaṃ cānando, ete me pujjā^eb^ti yathā bhavaṃ gotamo,  bhavañcānando, evarūpā mama pūjitā, tumheyeva dve janā mayhaṃ pujjā ca  pāsaṃsā cāti imamatthaṃ sandhāyetaṃ vadati. tassa kira evaṃ ahosi  -- ``ānandatthero maṃyeva imaṃ pañhaṃ kathāpetukāmo, attano kho pana  vaṇṇe vutte padussanako nāma natthī''ti. tasmā pañhaṃ akathetukāmo  vaṇṇabhaṇanena vikkhepaṃ karonto evamāha.</p>
              <p>[03] ^b^na^eb^ ^a^P2.0268^ea^ ^b^kho tyāha^eb^nti na kho te  ahaṃ. theropi kira cintesi -- ``ayaṃ brāhmaṇo pañhaṃ akathetukāmo  parivattati, imaṃ pañhaṃ etaṃyeva kathāpessāmī''ti. tasmā naṃ evamāha.</p>
              <p>[03] ^b^sahadhammika^eb^nti sakāraṇaṃ. ^b^saṃsādetī^eb^ti  saṃsīdāpeti. ^b^no vissajjetī^eb^ti na katheti. ^b^yaṃnūnāhaṃ  parimoceyya^eb^nti yaṃnūnāhaṃ ubhopete vihesato parimoceyyaṃ. brāhmaṇo  hi ānandena pucchitaṃ pañhaṃ akathento viheseti, ānandopi brāhmaṇaṃ  akathentaṃ kathāpento. iti ubhopete vihesato mocessāmīti  cintetvā evamāha. ^b^kā nvajjā^eb^ti kā nu ajja.  ^b^antarākathā udapādī^eb^ti aññissā kathāya antarantare katarā  kathā uppajjīti pucchati. tadā kira rājantepure tīṇi  pāṭihāriyāni ārabbha kathā udapādi, taṃ pucchāmīti satthā evamāha.  atha brāhmaṇo ``idāni vattuṃ sakkhissāmī''ti rājantepure uppannaṃ  kathaṃ ārocento ^b^ayaṃ khvajja, bho gotamā^eb^tiādimāha. tattha  ^b^ayaṃ khvajjā^eb^ti ayaṃ kho ajja. ^b^pubbe suda^eb^nti ettha  ^b^suda^eb^nti nipātamattaṃ. ^b^uttari manussadhammā^eb^ti  dasakusalakammapathasaṅkhātā manussadhammā uttariṃ.  ^b^iddhipāṭihāriyaṃ dassesu^eb^nti bhikkhācāraṃ gacchantā ākāseneva  gamiṃsu ceva āgamiṃsu cāti evaṃ pubbe pavattaṃ ākāsagamanaṃ  sandhāyevamāha. ^b^etarahi pana bahutarā ca bhikkhū^eb^ti idaṃ so  brāhmaṇo ``pubbe bhikkhū `cattāro paccaye uppādessāmā'ti maññe  evamakaṃsu, idāni paccayānaṃ uppannabhāvaṃ ñatvā soppena ceva pamādena ca  vītināmentī''ti laddhiyā evamāha.</p>
              <p>[03] ^b^pāṭihāriyānī^eb^ti ^a^M2.0152^ea^ paccanīkapaṭiharaṇavasena pāṭihāriyāni.  ^b^iddhipāṭihāriya^eb^nti ijjhanavasena iddhi, paṭiharaṇavasena  pāṭihāriyaṃ, iddhiyeva pāṭihāriyaṃ iddhipāṭihāriyaṃ. itaresupi  ^a^P2.0269^ea^ eseva nayo. ^b^anekavihitaṃ  iddhividha^eb^ntiādīnaṃ attho ceva bhāvanānayo ca visuddhimagge  (visuddhi0 2.365) vitthāritova.</p>
              <p>[03] ^b^nimittena^eb^ ^a^V2.0149^ea^ ^b^ādisatī^eb^ti āgatanimittena vā gatanimittena  vā ṭhitanimittena vā ``idaṃ nāma bhavissatī''ti katheti. tatridaṃ  vatthu -- eko kira rājā tisso muttā gahetvā purohitaṃ pucchi  ``kiṃ me, ācariya, hatthe''ti. so ito cito ca olokesi,  tena ca samayena ekā sarabū ``makkhikaṃ gahessāmī''ti pakkhantā,  gahaṇakāle makkhikā palātā. so makkhikāya muttattā ``muttā  mahārājā''ti āha. muttā tāva hontu, kati muttāti. so puna  nimittaṃ olokesi. athāvidūre kukkuṭo tikkhattuṃ saddaṃ nicchāresi.  brāhmaṇo ``tisso mahārājā''ti āha. evaṃ ekacco  āgatanimittena katheti. etenupāyena gataṭhitanimittehipi kathanaṃ  veditabbaṃ. ^b^evampi te mano^eb^ti evaṃ tava mano somanassito  vā domanassito vā kāmavitakkādisaṃyutto vāti. dutiyaṃ tasseva  vevacanaṃ. ^b^itipi te citta^eb^nti itipi tava cittaṃ, imañca  imañca atthaṃ cintayamānaṃ pavattatīti attho. ^b^bahuṃ cepi  ādisatī^eb^ti bahuṃ cepi katheti. ^b^tatheva taṃ hotī^eb^ti yathā  kathitaṃ, tatheva hoti.</p>
              <p>[03] ^b^amanussāna^eb^nti yakkhapisācādīnaṃ. ^b^devatāna^eb^nti  cātumahārājikādīnaṃ. ^b^saddaṃ sutvā^eb^ti aññassa cittaṃ ñatvā  kathentānaṃ sutvā. ^b^vitakkavipphārasadda^eb^nti vitakkavipphāravasena  uppannaṃ vippalapantānaṃ suttappamattādīnaṃ saddaṃ. ^b^sutvā^eb^ti taṃ sutvā.  yaṃ vitakkayato tassa so saddo uppanno, tassa vasena ``evampi te  mano''tiādisati.</p>
              <p>[03] tatrimāni vatthūni -- eko kira manusso ``aṭṭaṃ  karissāmī''ti gāmā nagaraṃ gacchanto ^a^P2.0270^ea^  nikkhantaṭṭhānato paṭṭhāya ``vinicchayasabhāyaṃ rañño ca  rājamahāmattānañca idaṃ kathessāmi idaṃ kathessāmī''ti vitakkento  rājakulaṃ gato viya rañño purato ṭhito viya aṭṭakārakena saddhiṃ  ^a^M2.0153^ea^ kathento viya ca ahosi, tassa taṃ vitakkavipphāravasena niccharantaṃ  saddaṃ sutvā eko puriso ``kenaṭṭhena gacchasī''ti āha.  aṭṭakammenāti. gaccha, jayo te bhavissatīti. so gantvā aṭṭaṃ  katvā jayameva pāpuṇi.</p>
              <p>[03] aparopi thero moḷiyagāme piṇḍāya cari. atha naṃ  nikkhamantaṃ ekā dārikā aññavihitā na addasa. so gāmadvāre  ṭhatvā nivattitvā oloketvā taṃ disvā vitakkento agamāsi.  gacchantoyeva ca ``kiṃ nu kho kurumānā dārikā na addasā''ti  vacībhedaṃ akāsi. passe ṭhito eko puriso sutvā ``tumhe, bhante,  moḷiyagāme caritthā''ti āha.</p>
              <p>[03] ^b^manosaṅkhārā^eb^ ^a^V2.0150^ea^ ^b^paṇihitā^eb^ti cittasaṅkhārā suṭṭhapitā.  ^b^vitakkessatī^eb^ti vitakkayissati pavattayissatīti pajānāti.  pajānanto ca āgamanena jānāti, pubbabhāgena jānāti,  antosamāpattiyaṃ cittaṃ apaloketvā jānāti. ^b^āgamanena  jānāti^eb^ nāma kasiṇaparikammakāleyeva ``yenākārenesa  kasiṇabhāvanaṃ āraddho paṭhamajjhānaṃ vā...pe0... catutthajjhānaṃ vā aṭṭha  vā samāpattiyo nibbattessatī''ti jānāti. ^b^pubbabhāgena  jānāti^eb^ nāma paṭhamavipassanāya āraddhāyayeva jānāti,  ``yenākārena esa vipassanaṃ āraddho sotāpattimaggaṃ vā  nibbattessati...pe0... arahattamaggaṃ vā nibbattessatī''ti jānāti.  ^b^antosamāpattiyaṃ cittaṃ oloketvā jānāti^eb^ nāma --  ``yenākārena imassa manosaṅkhārā suṭṭhapitā, imassa nāma cittassa  anantarā imaṃ nāma vitakkaṃ vitakkessati, ito vuṭṭhitassa etassa  hānabhāgiyo vā samādhi bhavissati ^a^P2.0271^ea^ ṭhitibhāgiyo  vā visesabhāgiyo vā nibbedhabhāgiyo vā, abhiññāyo vā  nibbattessatī''ti jānāti. tattha puthujjano cetopariyañāṇalābhī  puthujjanānaṃyeva cittaṃ jānāti, na ariyānaṃ. ariyesupi heṭṭhimo  uparimassa cittaṃ na jānāti, uparimo pana heṭṭhimassa jānāti.  etesu ca sotāpanno sotāpattiphalasamāpattiṃ samāpajjati...pe0...  arahā arahattaphalasamāpattiṃ samāpajjati. uparimo heṭṭhimaṃ na  samāpajjati. tesañhi heṭṭhimā heṭṭhimā samāpatti tatravattiyeva hoti.  ^b^tatheva taṃ^eb^ ^a^M2.0154^ea^ ^b^hotī^eb^ti etaṃ ekaṃsena tatheva hoti.  cetopariyañāṇavasena ñātañhi aññathābhāvi nāma natthi.</p>
              <p>[03] ^b^evaṃ vitakkethā^eb^ti evaṃ nekkhammavitakkādayo pavattentā  vitakketha. ^b^mā evaṃ vitakkayitthā^eb^ti evaṃ kāmavitakkādayo  pavattentā mā vitakkayittha. ^b^evaṃ manasi karothā^eb^ti evaṃ  aniccasaññameva, dukkhasaññādīsu vā aññataraṃ manasi karotha.  ^b^mā eva^eb^nti niccantiādinā nayena mā manasā karittha.  ^b^ida^eb^nti idaṃ pañcakāmaguṇarāgaṃ pajahatha. ^b^idañca  upasampajjā^eb^ti idaṃ catumaggaphalappabhedaṃ lokuttaradhammameva upasampajja  pāpuṇitvā nipphādetvā viharatha.</p>
              <p>[03] ^b^māyāsahadhammarūpaṃ viya khāyatī^eb^ti māyāya  samānakāraṇajātikaṃ viya hutvā upaṭṭhāti. māyākāropi hi udakaṃ  gahetvā telaṃ karoti, telaṃ gahetvā udakanti evaṃ anekarūpaṃ māyaṃ  dasseti. idampi pāṭihāriyaṃ tathārūpamevāti. ^b^idampi me, bho  gotama, pāṭihāriyaṃ māyāsahadhammarūpaṃ viya khāyatī^eb^ti  cintāmaṇikavijjāsarikkhakataṃ sandhāya evaṃ āha.  cintāmaṇikavijjaṃ ^a^V2.0151^ea^ jānantāpi hi āgacchantameva disvā ``ayaṃ idaṃ  nāma vitakkento āgacchatī''ti jānanti. tathā ``idaṃ nāma  vitakkento ṭhito, idaṃ nāma vitakkento nisinno, idaṃ nāma  vitakkento nipanno''ti jānanti.</p>
              <p>[03] ^b^abhikkantatara^eb^nti ^a^P2.0272^ea^ sundarataraṃ.  ^b^paṇītatara^eb^nti uttamataraṃ. ^b^bhavañhi gotamo avitakkaṃ  avicāra^eb^nti idha brāhmaṇo avasesaṃ ādesanāpāṭihāriyaṃ bāhirakanti  na gaṇhi. idañca pana sabbaṃ so brāhmaṇo tathāgatassa vaṇṇaṃ  kathentoyeva āha. ^b^addhā kho tyāya^eb^nti ekaṃseneva tayā ayaṃ.  ^b^āsajja upanīya vācā bhāsitā^eb^ti mama guṇe ghaṭṭetvā mameva  guṇānaṃ santikaṃ upanītā vācā bhāsitā. ^b^apica tyāhaṃ  byākarissāmī^eb^ti apica te ahameva kathessāmīti. sesaṃ  uttānatthamevāti. </p>
              <p>[06] brāhmaṇavaggo paṭhamo. </p>
            </h4>
          </h3>
        </h2>
        <h2>
          <h2n> (7) 2. mahāvaggo </h2n>
          <h3>
            <h3n> 1. titthāyatanasuttavaṇṇanā </h3n>
            <h4>
              <h4n> </h4n>
              <p>[03] 62^b^.^eb^ dutiyassa ^a^V2.0152^ea^ ^a^M2.0155^ea^ paṭhame ^b^titthāyatanānī^eb^ti  titthabhūtāni āyatanāni, titthiyānaṃ vā āyatanāni. tattha titthaṃ  jānitabbaṃ, titthakarā jānitabbā, titthiyā jānitabbā,  titthiyasāvakā jānitabbā. titthaṃ nāma dvāsaṭṭhi diṭṭhiyo.  titthikarā nāma tāsaṃ diṭṭhīnaṃ uppādakā. titthiyā nāma yesaṃ tā  diṭṭhiyo ruccanti khamanti. titthiyasāvakā nāma tesaṃ paccayadāyakā.  ^b^āyatana^eb^nti ``kambojo assānaṃ āyatanaṃ, gunnaṃ  dakkhiṇāpatho āyatana''nti ettha sañjātiṭṭhānaṃ āyatanaṃ nāma. </p>
              <p>[21] ``manorame āyatane, sevanti naṃ vihaṅgamā. </p>
              <p>[22] chāyaṃ chāyatthino yanti, phalatthaṃ phalabhojino''ti..  (a0 ni0  5.38) -- </p>
              <p>[25] ettha samosaraṇaṭṭhānaṃ. ``pañcimāni, bhikkhave,  vimuttāyatanānī''ti (a0 ni0  5.26) ettha kāraṇaṃ. taṃ  ^a^P2.0273^ea^ idha sabbampi labbhati. sabbepi hi  diṭṭhigatikā sañjāyamānā imesuyeva tīsu ṭhānesu sañjāyanti,  samosaraṇamānāpi etesuyeva tīsu ṭhānesu samosaranti sannipatanti,  diṭṭhigatikabhāve ca nesaṃ etāneva tīṇi kāraṇānīti titthabhūtāni  sañjātiādinā atthena āyatanānītipi titthāyatanāni. tenevatthena  titthiyānaṃ āyatanānītipi titthāyatanāni.  ^b^samanuyuñjiyamānānī^eb^ti kā nāmetā diṭṭhiyoti evaṃ  pucchiyamānāni. ^b^samanugāhiyamānānī^eb^ti kiṃkāraṇā etā  diṭṭhiyo uppannāti evaṃ sammā anuggāhiyamānāni.  ^b^samanubhāsiyamānānī^eb^ti paṭinissajjetha etāni pāpakāni  diṭṭhigatānīti evaṃ sammā anusāsiyamānāni. apica tīṇipi  etāni anuyogapucchāvevacanāneva. tena vuttaṃ aṭṭhakathāyaṃ --  ``samanuyuñjatīti vā samanuggāhatīti vā samanubhāsatīti vā esese  ekaṭṭhe same samabhāge tajjāte taññevā''ti.</p>
              <p>[03] ^b^parampi^eb^ ^a^V2.0153^ea^ ^b^gantvā^eb^ti ācariyaparamparā laddhiparamparā  attabhāvaparamparāti etesu yaṃkiñci paramparaṃ gantvāpi.  ^b^akiriyāya saṇṭhahantī^eb^ti akiriyamatte saṃtiṭṭhanti. ``amhākaṃ  ācariyo pubbekatavādī, amhākaṃ pācariyo pubbekatavādī, amhākaṃ  ācariyapācariyo pubbekatavādī. amhākaṃ ācariyo  issaranimmānavādī ^a^M2.0156^ea^, amhākaṃ pācariyo issaranimmānavādī, amhākaṃ  ācariyapācariyo issaranimmānavādī. amhākaṃ ācariyo  ahetuapaccayavādī, amhākaṃ pācariyo ahetuapaccayavādī, amhākaṃ  ācariyapācariyo ahetuapaccayavādī''ti evaṃ gacchantāni hi etāni  ācariyaparamparaṃ gacchanti nāma. ``amhākaṃ ācariyo  pubbekataladdhiko, amhākaṃ pācariyo...pe0... amhākaṃ  ācariyapācariyo ahetuapaccayaladdhiko''ti evaṃ gacchantāni  laddhiparamparaṃ gacchanti nāma. ``amhākaṃ ācariyassa attabhāvo  pubbekatahetu, amhākaṃ pācariyassa...pe0... ^a^P2.0274^ea^  amhākaṃ ācariyapācariyassa attabhāvo ahetu apaccayo''ti evaṃ  gacchantāni attabhāvaparamparaṃ gacchanti nāma. evaṃ pana suvidūrampi  gacchantāni akiriyamatteyeva saṇṭhahanti, ekopi etesaṃ diṭṭhigatikānaṃ  kattā vā kāretā vā na paññāyati.</p>
              <p>[03] ^b^purisapuggalo^eb^ti satto. kāmañca purisotipi vutte  puggalotipi vutte sattoyeva vutto hoti, ayaṃ pana sammutikathā nāma  yo yathā jānāti, tassa tathā vuccati. ^b^paṭisaṃvedetī^eb^ti attano  santāne uppannaṃ jānāti paṭisaṃviditaṃ karoti, anubhavati vā.  ^b^pubbekatahetū^eb^ti pubbekatakāraṇā, pubbekatakammapaccayeneva  paṭisaṃvedetīti attho. iminā kammavedanañca kiriyavedanañca  paṭikkhipitvā ekaṃ vipākavedanameva sampaṭicchanti. ye vā ime  pittasamuṭṭhānā ābādhā semhasamuṭṭhānā vātasamuṭṭhānā sannipātikā  utupariṇāmajā visamaparihārajā opakkamikā ābādhā kammavipākajā  ābādhāti aṭṭha rogā vuttā, tesu satta paṭikkhipitvā ekaṃ  vipākavedanaṃyeva sampaṭicchanti. yepime diṭṭhadhammavedanīyaṃ  upapajjavedanīyaṃ aparapariyāyavedanīyanti tayo kammarāsayo vuttā,  tesupi dve paṭibāhitvā ekaṃ aparapariyāyakammaṃyeva sampaṭicchanti.  yepime diṭṭhadhammavedanīyo vipāko upapajjavedanīyo  aparapariyāyavedanīyoti tayo vipākarāsayo vuttā, tesupi dve  paṭibāhitvā ekaṃ aparapariyāyavipākameva sampaṭicchanti. yepime  kusalacetanā akusalacetanā vipākacetanā kiriyacetanāti cattāro  cetanārāsayo vuttā, tesupi tayo paṭibāhitvā ekaṃ vipākacetanaṃyeva  sampaṭicchanti.</p>
              <p>[03] ^b^issaranimmānahetū^eb^ti ^a^V2.0154^ea^ issaranimmānakāraṇā, issarena  nimmitattā paṭisaṃvedetīti attho. ayaṃ hi tesaṃ adhippāyo  ^a^P2.0275^ea^ -- imā tisso vedanā ^a^M2.0157^ea^ paccuppanne attanā  katamūlakena vā āṇattimūlakena vā pubbekatena vā ahetuapaccayā vā  paṭisaṃvedituṃ nāma na sakkā, issaranimmānakāraṇāyeva pana imā  paṭisaṃvedetīti. evaṃvādino panete heṭṭhā vuttesu aṭṭhasu rogesu ekampi  asampaṭicchitvā sabbe paṭibāhanti, heṭṭhā vuttesu ca tīsu kammarāsīsu  tīsu vipākarāsīsu catūsu cetanārāsīsu ekampi asampaṭicchitvā  sabbepi paṭibāhanti.</p>
              <p>[03] ^b^ahetuapaccayā^eb^ti hetuñca paccayañca vinā, akāraṇeneva  paṭisaṃvedetīti attho. ayañhi nesaṃ adhippāyo -- imā tisso  vedanā paccuppanne attanā katamūlakena vā āṇattimūlakena vā pubbekatena  vā issaranimmānahetunā vā paṭisaṃvedituṃ nāma na sakkā,  ahetuapaccayāyeva pana imā paṭisaṃvedetīti. evaṃvādino panete heṭṭhā  vuttesu rogādīsu ekampi asampaṭicchitvā sabbaṃ paṭibāhanti.</p>
              <p>[03] evaṃ satthā mātikaṃ nikkhipitvā idāni taṃ vibhajitvā  dassetuṃ ^b^tatra, bhikkhave^eb^tiādimāha. tattha ^b^evaṃ vadāmī^eb^ti  laddhipatiṭṭhāpanatthaṃ evaṃ vadāmīti dasseti. laddhiñhi appatiṭṭhāpetvā  niggayhamānā laddhito laddhiṃ saṅkamanti, bho gotama, na mayaṃ  pubbekatavādaṃ vadāmātiādīni vadanti. laddhiyā pana patiṭṭhāpitāya  saṅkamituṃ alabhantā suniggahitā honti, iti nesaṃ laddhipatiṭṭhāpanatthaṃ  evaṃ vadāmīti āha. ^b^tenahāyasmanto^eb^ti tena hi āyasmanto.  kiṃ vuttaṃ hoti -- yadi etaṃ saccaṃ, evaṃ sante tena tumhākaṃ vādena.  ^b^pāṇātipātino bhavissanti pubbekatahetū^eb^ti ye keci loke pāṇaṃ  atipātenti, sabbe te pubbekatahetu pāṇātipātino bhavissanti.  kiṃkāraṇā? na hi pāṇātipātakammaṃ attanā katamūlakena na  āṇattimūlakena na issaranimmānahetunā ^a^P2.0276^ea^ na  ahetuapaccayā sakkā paṭisaṃvedetuṃ, pubbekatahetuyeva paṭisaṃvedetīti ayaṃ  vo laddhi. yathā ca pāṇātipātino, evaṃ pāṇātipātā viramantāpi  pubbekatahetuyeva viramissantīti. iti bhagavā tesaṃyeva laddhiṃ gahetvā  tesaṃ niggahaṃ āropeti. iminā nayena  ^b^adinnādāyino^eb^tiādīsupi yojanā veditabbā.</p>
              <p>[03] ^b^sārato^eb^ ^a^M2.0158^ea^ ^b^paccāgacchata^eb^nti sārabhāvena gaṇhantānaṃ.  ^b^chando^eb^ti kattukamyatāchando. ^b^idaṃ vā karaṇīyaṃ^eb^ ^a^V2.0155^ea^ ^b^idaṃ vā  akaraṇīya^eb^nti ettha ayaṃ adhippāyo -- idaṃ vā karaṇīyanti  kattabbassa karaṇatthāya, idaṃ vā akaraṇīyanti akattabbassa  akaraṇatthāya kattukamyatā vā paccattapurisakāro vā na hoti.  chandavāyāmesu vā asantesu ``idaṃ kattabba''ntipi ``idaṃ na  kattabba''ntipi na hoti. ^b^iti karaṇīyākaraṇīye kho pana  saccato thetato anupalabbhiyamāne^eb^ti evaṃ kattabbe ca akattabbe ca  bhūtato thirato apaññāyamāne alabbhamāne. yadi hi kattabbaṃ kātuṃ  akattabbato ca viramituṃ labheyya, karaṇīyākaraṇīyaṃ saccato thetato  upalabbheyya. yasmā pana ubhayampi taṃ esa nupalabbhati, tasmā taṃ  saccato thetato na upalabbhati, evaṃ tasmiṃ ca anupalabbhiyamāneti  attho. ^b^muṭṭhassatīna^eb^nti naṭṭhassatīnaṃ vissaṭṭhassatīnaṃ.  ^b^anārakkhānaṃ viharata^eb^nti chasu dvāresu nirārakkhānaṃ viharantānaṃ.  ^b^na hoti paccattaṃ sahadhammiko samaṇavādo^eb^ti evaṃ bhūtānaṃ  tumhākaṃ vā aññesaṃ vā mayaṃ samaṇāti paccattaṃ sakāraṇo samaṇavādo  na hoti na ijjhati. samaṇāpi hi pubbekatakāraṇāyeva honti,  assamaṇāpi pubbekatakāraṇāyevāti. ^b^sahadhammiko^eb^ti sakāraṇo.  ^b^niggaho^eb^ ^a^P2.0277^ea^ ^b^hotī^eb^ti mama niggaho  hoti, te pana niggahitā hontīti.</p>
              <p>[03] evaṃ pubbekatavādino niggahetvā idāni issaranimmānavādino  niggahetuṃ ^b^tatra, bhikkhave^eb^tiādimāha. tassattho pubbekatavāde  vuttanayeneva veditabbo, tathā ahetukavādepi.</p>
              <p>[03] evaṃ imesaṃ titthāyatanānaṃ parampi gantvā akiriyāya  saṇṭhahanabhāvena tucchabhāvaṃ aniyyānikabhāvaṃ, asārabhāvena  thusakoṭṭanasadisataṃ āpajjanabhāvena aggisaññāya  dhamamānakhajjupanakasarikkhataṃ taṃdiṭṭhikānaṃ purimassapi majjhimassapi  pacchimassapi atthadassanatāya abhāvena andhaveṇūpamataṃ saddamatteneva  tāni gahetvā sāradiṭṭhikānaṃ pathaviyaṃ patitassa beluvapakkassa  daddabhāyitasaddaṃ sutvā ``pathavī saṃvaṭṭamānā āgacchatī''ti saññāya  palāyantena sasakena sarikkhabhāvañca dassetvā idāni attanā  desitassa dhammassa sārabhāvañceva niyyānikabhāvañca dassetuṃ  ^b^ayaṃ^eb^ ^a^M2.0159^ea^ ^b^kho pana, bhikkhave^eb^tiādimāha. tattha   ^b^aniggahito^eb^ti aññehi aniggahito niggahetuṃ asakkuṇeyyo. ^b^asaṃkiliṭṭho^eb^ti  nikkileso parisuddho, ``saṃkiliṭṭhaṃ naṃ karissāmā''ti pavattehipi  tathā kātuṃ asakkuṇeyyo. ^b^anupavajjo^eb^ti upavādavinimutto.  ^b^appaṭikuṭṭho^eb^ti ``kiṃ iminā haratha na''nti evaṃ appaṭibāhito  ^a^V2.0156^ea^, anupakkuṭṭho vā. ^b^viññūhī^eb^ti paṇḍitehi. apaṇḍitānañhi  ajānitvā kathentānaṃ vacanaṃ appamāṇaṃ. tasmā viññūhīti āha.</p>
              <p>[03] idāni tassa dhammassa dassanatthaṃ ``katamo ca, bhikkhave''ti  pañhaṃ pucchitvā ``imā cha dhātuyo''tiādinā nayena mātikaṃ  nikkhipitvā yathāpaṭipāṭiyā vibhajitvā dassento puna ^b^imā cha  dhātuyo^eb^tiādimāha. tattha ^b^dhātuyo^eb^ti sabhāvā.  nijjīvanissattabhāvappakāsako hi sabhāvaṭṭho dhātvaṭṭho nāma.  ^b^phassāyatanānī^eb^ti ^a^P2.0278^ea^ vipākaphassānaṃ ākaraṭṭhena  āyatanāni. ^b^manopavicārā^eb^ti vitakkavicārapādehi aṭṭhārasasu  ṭhānesu manassa upavicārā.</p>
              <p>[03] ^b^pathavīdhātū^eb^ti patiṭṭhādhātu. ^b^āpodhātū^eb^ti  ābandhanadhātu. ^b^tejodhātū^eb^ti paripācanadhātu.  ^b^vāyodhātū^eb^ti vitthambhanadhātu. ^b^ākāsadhātū^eb^ti asamphuṭṭhadhātu.  ^b^viññāṇadhātū^eb^ti vijānanadhātu. evamidaṃ dhātukammaṭṭhānaṃ  āgataṃ. taṃ kho panetaṃ saṅkhepato āgataṭṭhāne saṅkhepatopi  vitthāratopi kathetuṃ vaṭṭati. vitthārato āgataṭṭhāne saṅkhepato kathetuṃ  na vaṭṭati, vitthāratova vaṭṭati. imasmiṃ pana titthāyatanasutte idaṃ  saṅkhepato chadhātuvasena kammaṭṭhānaṃ āgataṃ. taṃ ubhayathāpi kathetuṃ  vaṭṭati.</p>
              <p>[03] saṅkhepato chadhātuvasena kammaṭṭhānaṃ pariggaṇhantopi evaṃ  pariggaṇhāti -- pathavīdhātu āpodhātu tejodhātu vāyodhātūti imāni  cattāri mahābhūtāni, ākāsadhātu upādārūpaṃ. ekasmiṃ ca upādārūpe  diṭṭhe sesāni tevīsati diṭṭhānevāti sallakkhetabbāni.  viññāṇadhātūti cittaṃ viññāṇakkhandho hoti, tena sahajātā vedanā  vedanākkhandho, saññā saññākkhandho, phasso ca cetanā ca  saṅkhārakkhandhoti ime cattāro arūpakkhandhā nāma. cattāri pana  mahābhūtāni catunnañca mahābhūtānaṃ upādārūpaṃ ^a^M2.0160^ea^ rūpakkhandho nāma. tattha  cattāro arūpakkhandhā nāmaṃ, rūpakkhandho rūpanti nāmañca rūpañcāti  dveyeva dhammā honti, tato uddhaṃ satto vā jīvo vā natthīti evaṃ  ekassa bhikkhuno saṅkhepato chadhātuvasena arahattasampāpakaṃ kammaṭṭhānaṃ  veditabbaṃ.</p>
              <p>[03] vitthārato pariggaṇhanto pana cattāri mahābhūtāni  pariggaṇhitvā ākāsadhātupariggahānusārena tevīsati upādārūpāni  pariggaṇhāti. atha nesaṃ paccayaṃ upaparikkhanto ^a^V2.0157^ea^ puna cattāreva  mahābhūtāni disvā tesu pathavīdhātu ^a^P2.0279^ea^  vīsatikoṭṭhāsā, āpodhātu dvādasa, tejodhātu cattāro, vāyodhātu  chakoṭṭhāsāti koṭṭhāsavasena samodhānetvā dvācattālīsa mahābhūtāni ca  vavatthapetvā tesu tevīsati upādārūpāni pakkhipitvā pañcasaṭṭhi  rūpāni vavatthapeti. tāni ca vatthurūpena saddhiṃ chasaṭṭhi hontīti  chasaṭṭhi rūpāni passati. viññāṇadhātu pana lokiyacittavasena  ekāsīti cittāni. tāni sabbānipi viññāṇakkhandho nāma hoti.  tehi sahajātā vedanādayopi tattakāyevāti ekāsīti vedanā  vedanākkhandho, ekāsīti saññā saññākkhandho, ekāsīti cetanā  saṅkhārakkhandhoti ime cattāro arūpakkhandhā tebhūmakavasena gayhamānā  catuvīsādhikāni tīṇi dhammasatāni hontīti iti ime ca  arūpadhammā chasaṭṭhi ca rūpadhammāti sabbepi samodhānetvā nāmañca  rūpañcāti dveva dhammā honti, tato uddhaṃ satto vā jīvo vā  natthīti nāmarūpavasena pañcakkhandhe vavatthapetvā tesaṃ paccayaṃ  pariyesanto avijjāpaccayā taṇhāpaccayā kammapaccayā āhārapaccayāti  evaṃ paccayaṃ disvā ``atītepi imehi paccayehi idaṃ vaṭṭaṃ pavattittha,  anāgatepi etehi paccayehi pavattissati, etarahipi etehiyeva  pavattatī''ti tīsu kālesu kaṅkhaṃ vitaritvā anukkamena paṭipajjamāno  arahattaṃ pāpuṇāti. evaṃ vitthāratopi chadhātuvasena arahattasampāpakaṃ  kammaṭṭhānaṃ veditabbaṃ.</p>
              <p>[03] ^b^cakkhu phassāyatana^eb^nti suvaṇṇādīnaṃ suvaṇṇādiākaro  viya dve cakkhuviññāṇāni dve sampaṭicchanāni tīṇi santīraṇānīti  imehi sattahi viññāṇehi sahajātānaṃ sattannaṃ phassānaṃ samuṭṭhānaṭṭhena  ākaroti āyatanaṃ. ^b^sotaṃ phassāyatana^eb^ntiādīsupi eseva  nayo. ^b^mano phassāyatana^eb^nti ^a^M2.0161^ea^ ettha pana dvāvīsati vipākaphassā  yojetabbā. iti ^a^P2.0280^ea^ hidaṃ chaphassāyatanānaṃ vasena  kammaṭṭhānaṃ āgataṃ. taṃ saṅkhepatopi vitthāratopi kathetabbaṃ.  saṅkhepato tāva -- ettha hi purimāni pañca āyatanāni upādārūpaṃ,  tesu diṭṭhesu avasesaṃ upādārūpaṃ diṭṭhameva hoti. chaṭṭhaṃ āyatanaṃ cittaṃ,  taṃ viññāṇakkhandho hoti, tena sahajātā vedanādayo sesā tayo  arūpakkhandhāti heṭṭhā vuttanayeneva saṅkhepato ca vitthārato ca  arahattasampāpakaṃ kammaṭṭhānaṃ veditabbaṃ.</p>
              <p>[03] ^b^cakkhunā rūpaṃ disvā^eb^ti cakkhuviññāṇena rūpaṃ passitvā.  ^b^somanassaṭṭhāniya^eb^nti somanassassa kāraṇabhūtaṃ.  ^b^upavicaratī^eb^ti tattha manaṃ cārento upavicarati. sesapadesupi  eseva nayo ^a^V2.0158^ea^. ettha ca iṭṭhaṃ vā hotu aniṭṭhaṃ vā, yaṃ rūpaṃ disvā  somanassaṃ uppajjati, taṃ ^b^somanassaṭṭhāniyaṃ^eb^ nāma. yaṃ disvā  domanassaṃ uppajjati, taṃ ^b^domanassaṭṭhāniyaṃ^eb^ nāma. yaṃ disvā  upekkhā uppajjati, taṃ ^b^upekkhāṭṭhāniyaṃ^eb^ nāmāti veditabbaṃ.  ^b^saddā^eb^dīsupi eseva nayo. iti idaṃ saṅkhepato kammaṭṭhānaṃ  āgataṃ. taṃ kho panetaṃ saṅkhepato āgataṭṭhāne saṅkhepatopi  vitthāratopi kathetuṃ vaṭṭati. vitthārato āgataṭṭhāne saṅkhepato kathetuṃ  na vaṭṭati. imasmiṃ pana titthāyatanasutte idaṃ saṅkhepato  aṭṭhārasamanopavicāravasena kammaṭṭhānaṃ āgataṃ. taṃ saṅkhepatopi  vitthāratopi kathetuṃ vaṭṭati.</p>
              <p>[03] tattha saṅkhepato tāva -- cakkhu sotaṃ ghānaṃ jivhā kāyo,  rūpaṃ saddo gandho rasoti imāni nava upādārūpāni, tesu diṭṭhesu  sesaṃ upādārūpaṃ diṭṭhameva hoti. phoṭṭhabbaṃ tīṇi mahābhūtāni, tehi  diṭṭhehi catutthaṃ diṭṭhameva hoti. mano viññāṇakkhandho, tena  sahajātā vedanādayo tayo arūpakkhandhāti heṭṭhā vuttanayeneva  saṅkhepato ca vitthārato ca arahattasampāpakaṃ kammaṭṭhānaṃ veditabbaṃ.</p>
              <p>[03] ^b^ariyasaccānī^eb^ti ^a^P2.0281^ea^ ariyabhāvakarāni,  ariyapaṭividdhāni vā saccāni. ayamettha saṅkhepo, vitthārato  panetaṃ padaṃ visuddhimagge (visuddhi0 2.529) pakāsitaṃ. ^b^channaṃ,  bhikkhave, dhātūna^eb^nti idaṃ kimatthaṃ āraddhaṃ? sukhāvabodhanatthaṃ.  yassa hi tathāgato dvādasapadaṃ paccayāvaṭṭaṃ kathetukāmo hoti, tassa  gabbhāvakkanti vaṭṭaṃ dasseti. gabbhāvakkanti vaṭṭasmiṃ hi dassite  kathetumpi sukhaṃ hoti ^a^M2.0162^ea^ paraṃ avabodhe utumpīti sukhāvabodhanatthaṃ  idamāraddhanti veditabbaṃ. tattha ^b^channaṃ dhātūna^eb^nti heṭṭhā vuttānaṃyeva  pathavīdhātuādīnaṃ. ^b^upādāyā^eb^ti paṭicca. etena paccayamattaṃ  dasseti. idaṃ vuttaṃ hoti ``chadhātupaccayā gabbhassāvakkanti  hotī''ti. kassa channaṃ dhātūnaṃ paccayena, kiṃ mātu, udāhu pitūti?  na mātu na pitu, paṭisandhiggaṇhanakasattasseva pana channaṃ dhātūnaṃ  paccayena gabbhassāvakkanti nāma hoti. gabbho ca nāmesa nirayagabbho  tiracchānayonigabbho pettivisayagabbho manussagabbho devagabbhoti  nānappakāro hoti. imasmiṃ pana ṭhāne manussagabbho adhippeto.  ^b^avakkanti hotī^eb^ti okkanti nibbatti pātubhāvo hoti, kathaṃ  hotīti? tiṇṇaṃ sannipātena. vuttañhetaṃ -- </p>
              <p>[02] ``tiṇṇaṃ kho pana, bhikkhave, sannipātā  gabbhassāvakkanti hoti. katamesaṃ tiṇṇaṃ ^a^V2.0159^ea^? idha mātāpitaro ca  sannipatitā honti, mātā ca na utunī hoti, gandhabbo ca na  paccupaṭṭhito hoti. neva tāva gabbhassāvakkanti hoti. idha  mātāpitaro ca sannipatitā honti, mātā ca utunī hoti, gandhabbo  ca na paccupaṭṭhito hoti, neva tāva gabbhassāvakkanti hoti. yato ca  kho, bhikkhave, mātāpitaro ca sannipatitā honti, mātā ca utunī  hoti, gandhabbo ca paccupaṭṭhito hoti. evaṃ tiṇṇaṃ sannipātā  gabbhassāvakkanti hotī''ti (ma0 ni0 1.408).</p>
              <p>[03] ^b^okkantiyā^eb^ ^a^P2.0282^ea^ ^b^sati nāmarūpa^eb^nti  ``viññāṇapaccayā nāmarūpa''nti vuttaṭṭhāne vatthudasakaṃ kāyadasakaṃ  bhāvadasakaṃ tayo arūpino khandhāti tettiṃsa dhammā gahitā, imasmiṃ  pana ``okkantiyā sati nāmarūpa''nti vuttaṭṭhāne viññāṇakkhandhampi  pakkhipitvā gabbhaseyyakānaṃ paṭisandhikkhaṇe catuttiṃsa dhammā gahitāti  veditabbā. ^b^nāmarūpapaccayā saḷāyatana^eb^ntiādīhi yatheva  okkantiyā sati nāmarūpapātubhāvo dassito, evaṃ nāmarūpe sati  saḷāyatanapātubhāvo, saḷāyatane sati phassapātubhāvo, phasse sati  vedanāpātubhāvo dassito.</p>
              <p>[03] ^b^vediyamānassā^eb^ti ^a^M2.0163^ea^ ettha vedanaṃ anubhavantopi  vediyamānoti vuccati jānantopi. ``vediyāmahaṃ, bhante,  vediyatīti maṃ saṅgho dhāretū''ti (cūḷava0 aṭṭha0 102) ettha hi  anubhavanto vediyamāno nāma, ``sukhaṃ vedanaṃ vediyamāno sukhaṃ vedanaṃ  vediyāmīti pajānātī''ti (ma0 ni0 1.113; dī0 ni0 2.380;  vibha0 363) ettha jānanto. idhāpi jānantova adhippeto.  ^b^idaṃ dukkhanti paññapemī^eb^ti evaṃ jānantassa sattassa ``idaṃ  dukkhaṃ ettakaṃ dukkhaṃ, natthi ito uddhaṃ dukkha''nti paññapemi bodhemi  jānāpemi. ^b^ayaṃ dukkhasamudayo^eb^tiādīsupi eseva nayo.</p>
              <p>[03] tattha dukkhādīsu ayaṃ sanniṭṭhānakathā -- ṭhapetvā hi taṇhaṃ  tebhūmakā pañcakkhandhā dukkhaṃ nāma, tasseva pabhāvikā pubbataṇhā  dukkhasamudayo nāma, tesaṃ dvinnampi saccānaṃ anuppattinirodho  dukkhanirodho nāma, ariyo aṭṭhaṅgiko maggo dukkhanirodhagāminī  paṭipadā nāma. iti bhagavā okkantiyā sati nāmarūpanti  kathentopi vediyamānassa jānamānasseva kathesi, nāmarūpapaccayā  saḷāyatananti kathentopi, saḷāyatanapaccayā phassoti kathentopi,  phassapaccayā vedanāti kathentopi, vediyamānassa kho panāhaṃ,  bhikkhave, idaṃ dukkhanti paññapemīti ^a^V2.0160^ea^ kathentopi ^a^P2.0283^ea^,  ayaṃ dukkhasamudayoti, ayaṃ dukkhanirodhoti, ayaṃ  dukkhanirodhagāminī paṭipadāti paññapemīti kathentopi vediyamānassa  jānamānasseva kathesi.</p>
              <p>[03] idāni tāni paṭipāṭiyā ṭhapitāni saccāni vitthārento  ^b^katamañca, bhikkhave^eb^tiādimāha. taṃ sabbaṃ sabbākārena  visuddhimagge (visuddhi0 2.537) vitthāritameva. tattha  vuttanayeneva veditabbaṃ. ayaṃ pana viseso -- tattha ``dukkhasamudayaṃ  ariyasaccaṃ yāyaṃ taṇhā ponobbhavikā''ti (ma0 ni0 1.133; dī0  ni0 2.400; vibha0 203) imāya tantiyā āgataṃ, idha  ``avijjāpaccayā saṅkhārā''ti paccayākāravasena. tattha ca  dukkhanirodhaṃ ariyasaccaṃ ``yo tassāyeva taṇhāya  asesavirāganirodho''ti (ma0 ni0 1.134; dī0 ni0 2.401;  vibha0 204) imāya tantiyā āgataṃ, idha ``avijjāyatveva  asesavirāganirodhā''ti paccayākāranirodhavasena.</p>
              <p>[03] tattha ^b^asesavirāganirodhā^eb^ti asesavirāgena ca  asesanirodhena ca. ubhayampetaṃ aññamaññavevacanameva.  ^b^saṅkhāranirodho^eb^ti saṅkhārānaṃ anuppattinirodho ^a^M2.0164^ea^ hoti.  sesapadesupi eseva nayo. imehi pana padehi yaṃ āgamma avijjādayo  nirujjhanti, atthato taṃ nibbānaṃ dīpitaṃ hoti. nibbānañhi  avijjānirodhotipi saṅkhāranirodhotipi evaṃ tesaṃ tesaṃ dhammānaṃ  nirodhanāmena kathīyati. ^b^kevalassā^eb^ti sakalassa.  ^b^dukkhakkhandhassā^eb^ti vaṭṭadukkharāsissa. ^b^nirodho hotī^eb^ti  appavatti hoti. tattha yasmā avijjādīnaṃ nirodho nāma  khīṇākāropi vuccati arahattampi nibbānampi, tasmā idha  khīṇākāradassanavasena dvādasasu ṭhānesu arahattaṃ, dvādasasuyeva nibbānaṃ  kathitanti veditabbaṃ. ^b^idaṃ vuccatī^eb^ti ettha nibbānameva  sandhāya idanti vuttaṃ. ^b^aṭṭhaṅgiko^eb^ti na aṭṭhahi aṅgehi  vinimutto añño maggo nāma atthi. yathā pana pañcaṅgikaṃ  tūriyanti vutte pañcaṅgamattameva ^a^P2.0284^ea^ tūriyanti vuttaṃ  hoti, evamidhāpi aṭṭhaṅgikamattameva maggo hotīti veditabbo.  ^b^aniggahito^eb^ti na niggahito. niggaṇhanto hi hāpetvā vā  dasseti vaḍḍhetvā vā taṃ parivattetvā vā. tattha yasmā cattāri  ariyasaccāni ``na imāni cattāri, dve vā tīṇi vā''ti evaṃ  hāpetvāpi ``pañca vā cha vā''ti evaṃ vaḍḍhetvāpi ``na imāni  cattāri ariyasaccāni, aññāneva cattāri ariyasaccānī''ti dassetuṃ  na sakkā. tasmā ayaṃ dhammo aniggahito nāma. sesaṃ sabbattha  uttānamevāti. </p>
            </h4>
          </h3>
          <h3>
            <h3n> 2. bhayasuttavaṇṇanā </h3n>
            <h4>
              <h4n> </h4n>
              <p>[03] 63^b^.^eb^ dutiye ^a^V2.0161^ea^ ^b^amātāputtikānī^eb^ti mātā ca putto  ca mātāputtaṃ, parittātuṃ samatthabhāvena natthi ettha mātāputtanti  amātāputtikāni. ^b^ya^eb^nti yasmiṃ samaye. ^b^tattha mātāpi  puttaṃ nappaṭilabhatī^eb^ti tasmiṃ aggibhaye uppanne mātāpi puttaṃ passituṃ  na labhati, puttopi mātaraṃ passituṃ na labhatīti attho. ^b^bhayaṃ  hotī^eb^ti cittutrāsabhayaṃ hoti. ^b^aṭavisaṅkopo^eb^ti aṭaviyā  saṅkopo. aṭavīti cettha aṭavivāsino corā veditabbā. yadā hi  te aṭavito janapadaṃ otaritvā gāmanigamarājadhāniyo paharitvā  vilumpanti, tadā aṭavisaṅkopo nāma hoti, taṃ sandhāyetaṃ vuttaṃ.  ^b^cakkasamārūḷhā^eb^ti ettha iriyāpathacakkampi vaṭṭati yānacakkampi.  bhayasmiṃ hi sampatte yesaṃ yānakāni atthi, te attano parikkhārabhaṇḍaṃ  tesu āropetvā palāyanti. yesaṃ natthi ^a^M2.0165^ea^, te kājena vā ādāya  sīsena vā ukkhipitvā palāyantiyeva. te cakkasamārūḷhā nāma  honti. ^b^pariyāyantī^eb^ti ito cito ca gacchanti.  ^b^kadācī^eb^ti kismiñcideva kāle. ^b^karahacī^eb^ti tasseva  vevacanaṃ. ^b^mātāpi puttaṃ paṭilabhatī^eb^ti āgacchantaṃ vā gacchantaṃ  vā ekasmiṃ ṭhāne nilīnaṃ vā passituṃ labhati. ^b^udakavāhako^eb^ti  ^a^P2.0285^ea^ nadīpūro. ^b^mātāpi puttaṃ paṭilabhatī^eb^ti kulle  vā uḷumpe vā mattikābhājane vā dārukkhaṇḍe vā laggaṃ vuyhamānaṃ  passituṃ paṭilabhati, sotthinā vā puna uttaritvā gāme vā araññe vā  ṭhitaṃ passituṃ labhatīti.</p>
              <p>[03] evaṃ pariyāyato amātāputtikāni bhayāni dassetvā idāni  nippariyāyena dassento ^b^tīṇimānī^eb^tiādimāha. tattha  ^b^jarābhaya^eb^nti jaraṃ paṭicca uppajjanakabhayaṃ. itaresupi eseva nayo.  vuttampi cetaṃ -- ``jaraṃ paṭicca uppajjati bhayaṃ bhayānakaṃ chambhitattaṃ  lomahaṃso cetaso utrāso. byādhiṃ paṭicca, maraṇaṃ paṭicca uppajjati  bhayaṃ bhayānakaṃ chambhitattaṃ lomahaṃso cetaso utrāso''ti (vibha0  921). sesaṃ sabbattha uttānamevāti. </p>
            </h4>
          </h3>
          <h3>
            <h3n> 3. venāgapurasuttavaṇṇanā </h3n>
            <h4>
              <h4n> </h4n>
              <p>[03] 64^b^.^eb^ tatiye ^b^kosalesū^eb^ti evaṃnāmake janapade.  ^b^cārikaṃ caramāno^eb^ti addhānagamanaṃ gacchanto. cārikā ca  nāmesā bhagavato duvidhā hoti turitacārikā ca aturitacārikā  cāti. tattha dūrepi bodhaneyyapuggalaṃ disvā tassa bodhanatthāya  sahasā gamanaṃ ^b^turitacārikā^eb^ nāma ^a^V2.0162^ea^. sā  mahākassapapaccuggamanādīsu daṭṭhabbā. yaṃ pana gāmanigamapaṭipāṭiyā  devasikaṃ yojanāddhayojanavasena piṇḍapātacariyādīhi lokaṃ  anuggaṇhantassa gamanaṃ, ayaṃ ^b^aturitacārikā^eb^ nāma. imaṃ  sandhāyetaṃ vuttaṃ -- ``cārikaṃ caramāno''ti. vitthārena pana  cārikākathā sumaṅgalavilāsiniyā dīghanikāyaṭṭhakathāya  ambaṭṭhasuttavaṇṇanāyaṃ (dī0 ni0 aṭṭha0 1.254) vuttā.  ^b^brāhmaṇagāmo^eb^ti brāhmaṇānaṃ samosaraṇagāmopi brāhmaṇagāmoti  vuccati, brāhmaṇānaṃ bhogagāmopi. idha samosaraṇagāmo  brāhmaṇavasanagāmoti adhippeto. ^b^tadavasarī^eb^ti tattha avasari,  sampattoti attho. vihāro panettha ^a^P2.0286^ea^ aniyāmito.  tasmā tassa avidūre buddhānaṃ ^a^M2.0166^ea^ anucchaviko eko vanasaṇḍo atthi,  satthā taṃ vanasaṇḍaṃ gatoti veditabbo.</p>
              <p>[03] ^b^assosu^eb^nti suṇiṃsu upalabhiṃsu,  sotadvārasampattavacananigghosānusārena jāniṃsu. ^b^kho^eb^ti  avadhāraṇatthe, padapūraṇamatte vā nipāto. tattha avadhāraṇatthena  ``assosuṃ eva, na tesaṃ koci savanantarāyo ahosī''ti ayamattho  veditabbo. padapūraṇena byañjanasiliṭṭhatāmattameva.</p>
              <p>[03] idāni yamatthaṃ assosuṃ, taṃ pakāsetuṃ ^b^samaṇo khalu, bho,  gotamo^eb^tiādi vuttaṃ. tattha samitapāpattā ^b^samaṇo^eb^ti  veditabbo. ^b^khalū^eb^ti anussavatthe nipāto. ^b^bho^eb^ti tesaṃ  aññamaññaṃ ālapanamattaṃ. ^b^gotamo^eb^ti bhagavato gottavasena  paridīpanaṃ, tasmā ``samaṇo khalu, bho, gotamo''ti ettha samaṇo  kira, bho, gotamagottoti evamattho daṭṭhabbo. ^b^sakyaputto^eb^ti idaṃ  pana bhagavato uccākulaparidīpanaṃ. ^b^sakyakulā pabbajito^eb^ti  saddhāpabbajitabhāvaparidīpanaṃ, kenaci pārijuññena anabhibhūto  aparikkhīṇaṃyeva taṃ kulaṃ pahāya saddhāya pabbajitoti vuttaṃ hoti.  ^b^taṃ kho panā^eb^ti itthambhūtākhyānatthe upayogavacanaṃ, tassa kho pana  bhoto gotamassāti attho. ^b^kalyāṇo^eb^ti  kalyāṇaguṇasamannāgato, seṭṭhoti vuttaṃ hoti. ^b^kittisaddo^eb^ti  kittiyeva, thutighoso vā. ^b^abbhuggato^eb^ti sadevakaṃ lokaṃ  ajjhottharitvā uggato. kinti? ^b^itipi so bhagavā...pe0...  buddho bhagavā^eb^ti. tatrāyaṃ padasambandho -- so bhagavā itipi arahaṃ,  itipi sammāsambuddho...pe0... itipi bhagavāti. iminā ca iminā  ca kāraṇenāti vuttaṃ hoti.</p>
              <p>[03] tattha ``ārakattā, arīnaṃ arānañca hatattā, paccayādīnaṃ  arahattā, pāpakaraṇe rahābhāvāti imehi kāraṇehi so bhagavā arahanti  ^a^P2.0287^ea^ veditabbo''tiādinā nayena mātikaṃ  nikkhipitvā ^a^V2.0163^ea^ sabbāneva etāni padāni visuddhimagge (visuddhi0  1.125-127) buddhānussatiniddese vitthāritānīti tato nesaṃ  vitthāro gahetabbo.</p>
              <p>[03] ^b^so^eb^ ^a^M2.0167^ea^ ^b^imaṃ loka^eb^nti so bhavaṃ gotamo imaṃ lokaṃ,   idāni vattabbaṃ nidasseti. ^b^sadevaka^eb^nti saha devehi sadevakaṃ. evaṃ  saha mārena ^b^samārakaṃ^eb^. saha brahmunā ^b^sabrahmakaṃ^eb^. saha  samaṇabrāhmaṇehi ^b^sassamaṇabrāhmaṇiṃ^eb^. pajātattā ^b^pajā,^eb^ taṃ  pajaṃ. saha devamanussehi ^b^sadevamanussaṃ^eb^. tattha sadevakavacanena  pañcakāmāvacaradevaggahaṇaṃ veditabbaṃ, samārakavacanena  chaṭṭhakāmāvacaradevaggahaṇaṃ, sabrahmakavacanena brahmakāyikādibrahmaggahaṇaṃ,  sassamaṇabrāhmaṇivacanena sāsanassa  paccatthikapaccāmittasamaṇabrāhmaṇaggahaṇaṃ,  samitapāpabāhitapāpasamaṇabrāhmaṇaggahaṇañca, pajāvacanena  sattalokaggahaṇaṃ, sadevamanussavacanena sammutidevāvasesamanussaggahaṇaṃ.  evamettha tīhi padehi okāsalokena saddhiṃ sattaloko, dvīhi  pajāvasena sattalokova gahitoti veditabbo.</p>
              <p>[03] aparo nayo -- sadevakaggahaṇena arūpāvacaraloko gahito,  samārakaggahaṇena chakāmāvacaradevaloko, sabrahmakaggahaṇena  rūpībrahmaloko, sassamaṇabrāhmaṇādiggahaṇena catuparisavasena,  sammutidevehi vā saha manussaloko, avasesasabbasattaloko vā.  porāṇā panāhu -- ^b^sadevaka^eb^nti devatāhi saddhiṃ avasesalokaṃ.  ^b^samāraka^eb^nti mārena saddhiṃ avasesalokaṃ. ^b^sabrahmaka^eb^nti  brahmehi saddhiṃ avasesalokaṃ. evaṃ sabbepi tibhavūpage satte  tīhākārehi tīsu padesu pakkhipitvā puna dvīhi padehi pariyādātuṃ  ^b^sassamaṇabrāhmaṇiṃ pajaṃ sadevamanussa^eb^nti vuttaṃ. evaṃ pañcahi  padehi tena tenākārena tedhātukameva pariyādinnanti.</p>
              <p>[03] ^b^sayaṃ abhiññā sacchikatvā pavedetī^eb^ti ^b^saya^eb^nti  sāmaṃ, aparaneyyo hutvā. ^b^abhiññā^eb^ti abhiññāya, adhikena  ñāṇena ñatvāti attho. ^b^sacchikatvā^eb^ti paccakkhaṃ katvā  ^a^P2.0288^ea^, etena anumānādipaṭikkhepo kato.  ^b^pavedetī^eb^ti bodheti ñāpeti pakāseti.</p>
              <p>[03] ^b^so dhammaṃ deseti ādikalyāṇaṃ...pe0...  pariyosānakalyāṇa^eb^nti so bhagavā sattesu kāruññataṃ paṭicca hitvāpi  anuttaraṃ vivekasukhaṃ dhammaṃ ^a^M2.0168^ea^ deseti. tañca kho appaṃ vā bahuṃ vā  desento ādikalyāṇādippakārameva deseti, ādimhipi kalyāṇaṃ  bhaddakaṃ anavajjameva katvā ^a^V2.0164^ea^ deseti, majjhepi, pariyosānepi kalyāṇaṃ  bhaddakaṃ anavajjameva katvā desetīti vuttaṃ hoti.</p>
              <p>[03] tattha atthi desanāya ādimajjhapariyosānaṃ, atthi sāsanassa.  ^b^desanāya^eb^ tāva catuppadikāyapi gāthāya paṭhamapādo ādi  nāma, tato dve majjhaṃ nāma, ante eko pariyosānaṃ nāma.  ekānusandhikassa suttassa nidānaṃ ādi, idamavocāti pariyosānaṃ,  ubhinnaṃ antarā majjhaṃ. anekānusandhikassa suttassa paṭhamānusandhi  ādi, ante anusandhi pariyosānaṃ, majjhe eko vā dve vā bahū vā  majjhameva.</p>
              <p>[03] ^b^sāsanassa^eb^ sīlasamādhivipassanā ādi nāma. vuttampi  cetaṃ -- ``ko cādi kusalānaṃ dhammānaṃ, sīlañca suvisuddhaṃ diṭṭhi ca  ujukā''ti (saṃ0 ni0  5.369). ``atthi, bhikkhave, majjhimā  paṭipadā tathāgatena abhisambuddhā''ti evaṃ vutto pana ariyamaggo  majjhaṃ nāma. phalañceva nibbānañca pariyosānaṃ nāma.  ``tasmātiha tvaṃ, brāhmaṇa, brahmacariyaṃ etaṃpāraṃ etaṃpariyosāna''nti  ettha phalaṃ pariyosananti vuttaṃ. ``nibbānogadhañhi, āvuso  visākha, brahmacariyaṃ vussati nibbānaparāyaṇaṃ nibbānapariyosāna''nti  (ma0 ni0 1.466) ettha nibbānaṃ pariyosānanti vuttaṃ. idha  ^a^P2.0289^ea^ pana desanāya ādimajjhapariyosānaṃ adhippetaṃ.  bhagavā hi dhammaṃ desento ādimhi sīlaṃ dassetvā majjhe maggaṃ  pariyosāne nibbānaṃ dasseti. tena vuttaṃ -- ``so dhammaṃ deseti  ādikalyāṇaṃ majjhekalyāṇaṃ pariyosānakalyāṇa''nti. tasmā  aññopi dhammakathiko dhammaṃ kathento -- </p>
              <p>[21] ``ādimhi sīlaṃ dasseyya, majjhe maggaṃ vibhāvaye. </p>
              <p>[22] pariyosānamhi nibbānaṃ, esā kathikasaṇṭhitī''ti..</p>
              <p>[03] ^b^sātthaṃ sabyañjana^eb^nti yassa hi  yāgubhattaitthipurisādivaṇṇanānissitā desanā hoti, na so sātthaṃ  deseti. bhagavā pana tathārūpaṃ desanaṃ pahāya catusatipaṭṭhānādinissitaṃ  desanaṃ deseti. tasmā ``sātthaṃ desetī''ti ^a^M2.0169^ea^ vuccati. yassa pana  desanā ekabyañjanādiyuttā vā sabbaniroṭṭhabyañjanā vā  sabbavissaṭṭhabyañjanā vā sabbaniggahitabyañjanā vā, tassa  damiḷakirātayavanādimilakkhānaṃ ^a^V2.0165^ea^ bhāsā viya byañjanapāripūriyā  abhāvato abyañjanā nāma desanā hoti. bhagavā pana -- </p>
              <p>[21] ``sithilaṃ dhanitañca dīgharassaṃ, lahukaṃ garukañca  niggahītaṃ. </p>
              <p>[22] sambandhaṃ vavatthitaṃ vimuttaṃ, dasadhā byañjanabuddhiyā  pabhedo''ti.. -- </p>
              <p>[25] evaṃ vuttaṃ dasavidhaṃ byañjanaṃ amakkhetvā  paripuṇṇabyañjanameva katvā dhammaṃ deseti. tasmā ``sabyañjanaṃ katvā  desetī''ti vuccati. ^b^kevalaparipuṇṇa^eb^nti ettha ^b^kevala^eb^nti  sakalādhivacanaṃ. ^b^paripuṇṇa^eb^nti anūnādhikavacanaṃ. idaṃ vuttaṃ  hoti -- sakalaparipuṇṇameva deseti, ekadesanāpi aparipuṇṇā  natthīti. ^b^parisuddha^eb^nti nirupakkilesaṃ. yo hi ``imaṃ  dhammadesanaṃ nissāya lābhaṃ vā sakkāraṃ vā labhissāmī''ti deseti,  tassa aparisuddhā desanā nāma hoti. bhagavā pana  lokāmisanirapekkho ^a^P2.0290^ea^ hitapharaṇeneva mettābhāvanāya  muduhadayo ullumpanasabhāvasaṇṭhitena cittena deseti. tasmā parisuddhaṃ  desetīti vuccati. ^b^brahmacariyaṃ pakāsetī^eb^ti ettha brahmacariyanti  sikkhattayasaṅgahitaṃ sakalaṃ sāsanaṃ. tasmā brahmacariyaṃ pakāsetīti  so dhammaṃ deseti ādikalyāṇaṃ...pe0... parisuddhaṃ, evaṃ desento ca  sikkhattayasaṅgahitaṃ sakalasāsanabrahmacariyaṃ pakāsetīti evamettha attho  daṭṭhabbo. ^b^brahmacariya^eb^nti seṭṭhaṭṭhena brahmabhūtaṃ cariyaṃ, brahmabhūtānaṃ vā  buddhādīnaṃ cariyanti vuttaṃ hoti.</p>
              <p>[03] ^b^sādhu kho panā^eb^ti sundaraṃ kho pana, atthāvahaṃ  sukhāvahanti vuttaṃ hoti. ^b^tathārūpānaṃ arahata^eb^nti yathārūpo so  bhavaṃ gotamo, evarūpānaṃ anekehipi kappakoṭisatasahassehi  dullabhadassanānaṃ byāmappabhāparikkhittehi asītianubyañjanapaṭimaṇḍitehi  dvattiṃsamahāpurisalakkhaṇavarehi samākiṇṇamanoramasarīrānaṃ  anappakadassanānaṃ atimadhuradhammanigghosānaṃ yathābhūtaguṇādhigamena loke  arahantoti laddhasaddānaṃ arahataṃ. ^b^dassanaṃ hotī^eb^ti  pasādasommāni akkhīni ummīletvā dassanamattampi sādhu hoti.  sace pana aṭṭhaṅgasamannāgatena brahmassarena dhammaṃ desentassa ekapadampi  sotuṃ labhissāma, sādhutaraṃyeva bhavissatīti ^a^M2.0170^ea^ evaṃ ajjhāsayaṃ katvā.  ^b^yena bhagavā tenupasaṅkamiṃsū^eb^ti sabbakiccāni pahāya tuṭṭhamānasā  agamaṃsu. ^b^añjaliṃ paṇāmetvā^eb^ti ete ubhatopakkhikā, te evaṃ  cintesuṃ -- ``sace no micchādiṭṭhikā codessanti `kasmā tumhe  samaṇaṃ gotamaṃ vanditthā'ti, tesaṃ `kiṃ añjalikaraṇamattenāpi vanditaṃ  hotī'ti vakkhāma ^a^V2.0166^ea^. sace no sammādiṭṭhikā codessanti `kasmā  bhagavantaṃ na vanditthā'ti, `kiṃ sīsena bhūmiṃ paharanteneva vanditaṃ  hoti. nanu añjalikammampi vandanā evā'ti vakkhāmā''ti.</p>
              <p>[03] ^b^nāmagotta^eb^nti ^a^P2.0291^ea^, ``bho gotama, ahaṃ  asukassa putto datto nāma mitto nāma idhāgato''ti vadantā nāmaṃ  sāventi nāma. ``bho gotama, ahaṃ vāseṭṭho nāma kaccāno nāma  idhāgato''ti vadantā gottaṃ sāventi nāma. ete kira daliddā  jiṇṇakulaputtā ``parisamajjhe nāmagottavasena pākaṭā bhavissāmā''ti  evaṃ akaṃsu. ye pana ^b^tuṇhībhūtā^eb^ nisīdiṃsu, te kerāṭikā ceva  andhabālā ca. tattha kerāṭikā ``ekaṃ dve kathāsallāpe karonte  vissāsiko hoti, atha vissāse sati ekaṃ dve bhikkhā adātuṃ na  yutta''nti tato attānaṃ mocentā tuṇhībhūtā nisīdanti. andhabālā  aññāṇatāyeva avakkhittamattikāpiṇḍā viya yattha katthaci tuṇhībhūtā  nisīdanti.</p>
              <p>[03] ^b^venāgapuriko^eb^ti venāgapuravāsī. ^b^etadavocā^eb^ti  pādantato paṭṭhāya yāva kesaggā tathāgatassa sarīraṃ olokento  asītianubyañjanasamujjalehi dvattiṃsamahāpurisalakkhaṇehi paṭimaṇḍitaṃ  sarīrā nikkhamitvā samantato asītihatthappadesaṃ ajjhottharitvā  ṭhitāhi chabbaṇṇāhi ghanabuddharaṃsīhi samparivāritaṃ tathāgatassa sarīraṃ  disvā sañjātavimhayo vaṇṇaṃ bhaṇanto etaṃ ``acchariyaṃ, bho  gotamā''tiādivacanaṃ avoca.</p>
              <p>[03] tattha ^b^yāvañcida^eb^nti adhimattappamāṇaparicchedavacanametaṃ.  tassa vippasannapadena saddhiṃ sambandho. yāvañca vippasannāni  adhimattavippasannānīti attho. ^b^indriyānī^eb^ti cakkhādīni cha  indriyāni. tassa hi pañcannaṃ indriyānaṃ patiṭṭhitokāsassa  vippasannataṃ disvā tesaṃ vippasannatā pākaṭā ahosi. yasmā pana  sā mane vippasanneyeva hoti, avippasannacittānañhi indriyappasādo  nāma natthi, tasmāssa manindriyappasādopi pākaṭo ahosi. taṃ  esa vippasannataṃ ^a^M2.0171^ea^ gahetvā ``vippasannāni indriyānī''ti āha.  ^b^parisuddho^eb^ti nimmalo. ^b^pariyodāto^eb^ti pabhassaro.  ^b^sāradaṃ^eb^ ^a^P2.0292^ea^ ^b^badarapaṇḍu^eb^nti saradakāle jātaṃ  nātisuparipakkaṃ badaraṃ. tañhi parisuddhañceva hoti pariyodātañca.  ^b^tālapakka^eb^nti suparipakkatālaphalaṃ. ^b^sampati bandhanā  pamutta^eb^nti taṃkhaṇaññeva bandhanā pamuttaṃ. tassa hi bandhanamūlaṃ  apanetvā paramukhaṃ katvā phalake ṭhapitassa caturaṅgulamattaṃ ṭhānaṃ  olokentānaṃ parisuddhaṃ pariyodātaṃ hutvā khāyati. taṃ sandhāyevamāha  ^a^V2.0167^ea^. ^b^nekkhaṃ jambonada^eb^nti surattavaṇṇassa jambonadasuvaṇṇassa  ghaṭikā. ^b^dakkhakammāraputtasuparikammakata^eb^nti dakkhena  suvaṇṇakāraputtena suṭṭhu kataparikammaṃ. ^b^ukkāmukhe  sukusalasampahaṭṭha^eb^nti suvaṇṇakārauddhane pacitvā sukusalena  suvaṇṇakārena ghaṭṭanaparimajjanahaṃsanena suṭṭhu pahaṭṭhaṃ suparimadditanti attho.  ^b^paṇḍukambale nikkhitta^eb^nti agginā pacitvā dīpidāṭhāya  ghaṃsitvā gerukaparikammaṃ katvā rattakambale ṭhapitaṃ. ^b^bhāsate^eb^ti  sañjātaobhāsatāya bhāsate. ^b^tapate^eb^ti andhakāraviddhaṃsanatāya  tapate. ^b^virocatī^eb^ti vijjotamānaṃ hutvā virocati, sobhatīti  attho.</p>
              <p>[03] ^b^uccāsayanamahāsayanānī^eb^ti ettha atikkantappamāṇaṃ  uccāsayanaṃ nāma, āyatavitthataṃ akappiyabhaṇḍaṃ mahāsayanaṃ nāma.  idāni tāni dassento ^b^seyyathidaṃ, āsandī^eb^tiādimāha. tattha  ^b^āsandī^eb^ti atikkantappamāṇaṃ āsanaṃ. ^b^pallaṅko^eb^ti pādesu  vāḷarūpāni ṭhapetvā kato. ^b^gonako^eb^ti dīghalomako  mahākojavo. caturaṅgulādhikāni kira tassa lomāni.  ^b^cittako^eb^ti vānacittaṃ uṇṇāmayattharaṇaṃ. ^b^paṭikā^eb^ti  uṇṇāmayo setattharako. ^b^paṭalikā^eb^ti ^a^P2.0293^ea^  ghanapuppho uṇṇāmayattharako, yo āmalakapaṭṭotipi vuccati.  ^b^tūlikā^eb^ti tiṇṇaṃ tūlānaṃ aññatarapuṇṇā tūlikā.  ^b^vikatikā^eb^ti sīhabyagghādirūpavicitro uṇṇāmayattharako.  ^b^uddalomī^eb^ti ubhatodasaṃ uṇṇāmayattharaṇaṃ. keci ekato  uggatapupphanti vadanti. ^b^ekantalomī^eb^ti ekatodasaṃ  uṇṇāmayattharaṇaṃ. keci ubhato uggatapupphanti vadanti.  ^b^kaṭṭissa^eb^nti ratanaparisibbitaṃ koseyyakaṭṭissamayaṃ paccattharaṇaṃ.  ^b^koseyya^eb^nti ratanaparisibbitameva kosiyasuttamayaṃ paccattharaṇaṃ.  ^b^kuttaka^eb^nti soḷasannaṃ nāṭakitthīnaṃ ṭhatvā naccanayoggaṃ  uṇṇāmayattharaṇaṃ. ^b^hatthattharā^eb^dayo hatthipiṭṭhādīsu  attharaṇakāttharakā ceva ^a^M2.0172^ea^ hatthirūpādīni dassetvā katāttharakā ca.  ^b^ajinappaveṇī^eb^ti ajinacammehi mañcappamāṇena sibbitvā  katappaveṇī. sesaṃ heṭṭhā vuttatthameva.</p>
              <p>[03] ^b^nikāmalābhī^eb^ti atikāmalābhī icchiticchitalābhī.  ^b^akicchalābhī^eb^ti adukkhalābhī. ^b^akasiralābhī^eb^ti  vipulalābhī mahantalābhī, uḷāruḷārāneva labhati maññeti sandhāya  vadati. ayaṃ kira brāhmaṇo sayanagaruko, so bhagavato  vippasannindriyāditaṃ disvā ``addhā esa evarūpesu  uccāsayanamahāsayanesu nisīdati ceva nipajjati ca. tenassa  vippasannāni indriyāni, parisuddho chavivaṇṇo pariyodāto''ti  maññamāno imaṃ senāsanavaṇṇaṃ kathesi.</p>
              <p>[03] ^b^laddhā^eb^ ^a^V2.0168^ea^ ^b^ca pana na kappantī^eb^ti ettha kiñci kiñci  kappati. suddhakoseyyañhi mañcepi attharituṃ vaṭṭati, gonakādayo ca  bhūmattharaṇaparibhogena, āsandiyā pāde chinditvā, pallaṅkassa ^a^P2.0294^ea^  vāḷe bhinditvā, tūlikaṃ vijaṭetvā ``bimbohanañca  kātu''nti (cūḷava0 297) vacanato imānipi ekena vidhānena  kappanti. akappiyaṃ pana upādāya sabbāneva na kappantīti vuttāni.</p>
              <p>[03] ^b^vanantaññeva pavisāmī^eb^ti araññaṃyeva pavisāmi.  ^b^yadevā^eb^ti yāniyeva. ^b^pallaṅkaṃ ābhujitvā^eb^ti samantato  ūrubaddhāsanaṃ bandhitvā. ^b^ujuṃ kāyaṃ paṇidhāyā^eb^ti aṭṭhārasa  piṭṭhikaṇṭake koṭiyā koṭiṃ paṭipādento ujuṃ kāyaṃ ṭhapetvā.  ^b^parimukhaṃ satiṃ upaṭṭhapetvā^eb^ti kammaṭṭhānābhimukhaṃ satiṃ ṭhapetvā,  pariggahitaniyyānaṃ vā katvāti attho. vuttañhetaṃ -- ``parīti  pariggahaṭṭho. mukhanti niyyānaṭṭho. satīti upaṭṭhānaṭṭho. tena  vuccati parimukhaṃ satiṃ upaṭṭhapetvā''ti (paṭi0 ma0 1.164).  ^b^upasampajja viharāmī^eb^ti paṭilabhitvā paccakkhaṃ katvā viharāmi.  ^b^evaṃbhūto^eb^ti evaṃ paṭhamajjhānādīsu aññatarasamaṅgī hutvā.  ^b^dibbo me eso tasmiṃ samaye caṅkamo hotī^eb^ti cattāri hi  rūpajjhānāni samāpajjitvā caṅkamantassa caṅkamo dibbacaṅkamo nāma  hoti, samāpattito vuṭṭhāya caṅkamantassāpi caṅkamo dibbacaṅkamoyeva.  ṭhānādīsupi eseva nayo. tathā itaresu dvīsu vihāresu.</p>
              <p>[03] ^b^so^eb^ ^a^M2.0173^ea^ ^b^evaṃ pajānāmi ``rāgo me pahīno''^eb^ti  mahābodhipallaṅke arahattamaggena pahīnarāgameva dassento ``so evaṃ  pajānāmi rāgo me pahīno''ti āha. sesapadesupi eseva nayo.  iminā pana kiṃ kathitaṃ hotīti? paccavekkhaṇā kathitā,  paccavekkhaṇāya phalasamāpatti kathitā. phalasamāpattiñhi  samāpannassapi samāpattito vuṭṭhitassāpi caṅkamādayo ariyacaṅkamādayo  honti. sesamettha uttānatthamevāti. </p>
            </h4>
          </h3>
          <h3>
            <h3n> 4. sarabhasuttavaṇṇanā </h3n>
            <h4>
              <h4n> </h4n>
              <p>[03] 65^b^.^eb^ catutthe ^a^P2.0295^ea^ ^b^rājagahe^eb^ti  evaṃnāmake nagare. ^b^gijjhakūṭe pabbate^eb^ti gijjhasadisānissa  kūṭāni, gijjhā vā tassa kūṭesu vasantīti gijjhakūṭo, tasmiṃ  gijjhakūṭe pabbate. etenassa rājagahaṃ gocaragāmaṃ katvā viharantassa  vasanaṭṭhānaṃ dassitaṃ. gijjhakūṭasmiñhi tathāgataṃ ^a^V2.0169^ea^ uddissa vihāro  kārito, gijjhakūṭavihārotvevassa nāmaṃ. tatthāyaṃ tasmiṃ samaye  viharatīti. ^b^sarabho nāma paribbājako acirapakkanto hotī^eb^ti  sarabhoti evaṃnāmako paribbājako imasmiṃ sāsane pabbajitvā  nacirasseva pakkanto hoti, adhunā vibbhantoti attho. sammāsambuddhe  hi loke uppanne titthiyā naṭṭhalābhasakkārā ahesuṃ, tiṇṇaṃ ratanānaṃ  mahālābhasakkāro uppajji. yathāha -- </p>
              <p>[02] ``tena kho pana samayena bhagavā sakkato hoti garukato  mānito pūjito apacito lābhī  cīvarapiṇḍapātasenāsanagilānapaccayabhesajjaparikkhārānaṃ.  aññatitthiyā pana paribbājakā asakkatā honti agarukatā amānitā  apūjitā na lābhino  cīvarapiṇḍapātasenāsanagilānapaccayabhesajjaparikkhārāna''nti  (udā014; saṃ0ni01.2.70).</p>
              <p>[03] te evaṃ parihīnalābhasakkārā pañcasatamattā ekasmiṃ  paribbājakārāme sannipatitvā sammantayiṃsu -- ``bho, mayaṃ samaṇassa  gotamassa uppannakālato paṭṭhāya hatalābhasakkārā jātā, samaṇassa  gotamassa sāvakānañcassa ekaṃ avaṇṇaṃ upadhāretha, avaṇṇaṃ pattharitvā  etassa ^a^M2.0174^ea^ sāsanaṃ garahitvā amhākaṃ lābhasakkāraṃ uppādessāmā''ti. te  vajjaṃ olokentā -- ``tīsu dvāresu ājīve cāti catūsupi ṭhānesu  samaṇassa gotamassa vajjaṃ passituṃ na sakkā, imāni cattāri ṭhānāni  muñcitvā aññattha olokethā''ti ^a^P2.0296^ea^ āhaṃsu. atha  nesaṃ antare eko evamāha -- ``ahaṃ aññaṃ na passāmi, ime  anvaḍḍhamāsaṃ sannipatitvā dvāravātapānāni pidhāya sāmaṇerānampi  pavesanaṃ na denti. jīvitasadisāpi upaṭṭhākā daṭṭhuṃ na labhanti,  āvaṭṭanimāyaṃ osāretvā osāretvā janaṃ āvaṭṭetvā āvaṭṭetvā  khādanti. sace taṃ mayaṃ āharituṃ sakkhissāma, evaṃ no  lābhasakkārauḷāro bhavissatī''ti. aparopi evameva vadanto uṭṭhāsi.  sabbe ekavādā ahesuṃ. tato āhaṃsu -- ``yo taṃ āharituṃ  sakkhissati, taṃ mayaṃ amhākaṃ samaye jeṭṭhakaṃ karissāmā''ti.</p>
              <p>[03] tato koṭito paṭṭhāya ``tvaṃ sakkhissasi, tvaṃ  sakkhissasī''ti pucchitvā ``ahaṃ na sakkhissāmi, ahaṃ na  sakkhissāmī''ti bahūhi vutte sarabhaṃ pucchiṃsu -- ``tvaṃ sakkhissasi  ācariyā''ti. so āha -- ``agaru etaṃ āharituṃ, sace tumhe  attano kathāya ṭhatvā maṃ jeṭṭhakaṃ ^a^V2.0170^ea^ karissathā''ti. agaru etamācariya  āhara, tvaṃ katoyevāsi amhehi jeṭṭhakoti. so āha -- ``taṃ  āharantena thenetvā vā vilumpitvā vā āharituṃ na sakkā, samaṇassa  pana gotamassa sāvakasadisena hutvā tassa sāvake vanditvā  vattapaṭivattaṃ katvā tesaṃ patte bhattaṃ bhuñjitvā āharituṃ sakkā. ruccati  vo etassa ettakassa kiriyā''ti. yaṃkiñci katvā āharitvā ca  no dehīti. tena hi maṃ disvā apassantā viya bhaveyyāthāti  paribbājakānaṃ saññaṃ datvā dutiyadivase pātova uṭṭhāya  gijjhakūṭamahāvihāraṃ gantvā diṭṭhadiṭṭhānaṃ bhikkhūnaṃ pañcapatiṭṭhitena pāde  vandi. bhikkhū āhaṃsu -- ``aññe paribbājakā caṇḍā pharusā, ayaṃ  pana saddho bhavissati pasanno''ti. bhante, tumhe ñatvā  yuttaṭṭhānasmiṃyeva pabbajitā, mayaṃ pana anupadhāretvā atittheneva  pakkhantā aniyyānikamagge vicarāmāti. so evaṃ vatvā diṭṭhe diṭṭhe  bhikkhū punappunaṃ vandati, nhānodakādīni paṭiyādeti, dantakaṭṭhaṃ  kappiyaṃ karoti, pāde dhovati makkheti, atirekabhattaṃ labhitvā bhuñjati.</p>
              <p>[03] taṃ ^a^M2.0175^ea^ iminā nīhārena vasantaṃ eko mahāthero disvā,  ``paribbājaka, tvaṃ saddho pasanno, kiṃ ^a^P2.0297^ea^ na  pabbajasī''ti. ko maṃ, bhante, pabbājessati. mayañhi cirakālaṃ  bhadantānaṃ paccatthikā hutvā vicarimhāti. thero ``sace tvaṃ  pabbajitukāmo, ahaṃ taṃ pabbājessāmī''ti vatvā pabbājesi. so  pabbajitakālato paṭṭhāya nirantaraṃ vattapaṭivattamakāsi. atha naṃ thero  vatte pasīditvā nacirasseva upasampādesi. so uposathadivase  bhikkhūhi saddhiṃ uposathaggaṃ pavisitvā bhikkhū mahantena ussāhena  pātimokkhaṃ paggaṇhante disvā ``iminā nīhārena osāretvā  osāretvā lokaṃ khādanti, katipāhena harissāmī''ti cintesi.  so pariveṇaṃ gantvā upajjhāyaṃ vanditvā, ``bhante, ko nāmo ayaṃ  dhammo''ti pucchi. pātimokkho nāma, āvusoti. uttamadhammo  esa, bhante, bhavissatīti. āma, āvuso, sakalasāsanadhāraṇī ayaṃ  sikkhāti. bhante, sace esa sikkhādhammo uttamo, imameva paṭhamaṃ  gaṇhāmīti. gaṇhāvusoti thero sampaṭicchi. so gaṇhanto  paribbājake passitvā ``kīdisaṃ ācariyā''ti pucchito,  ``āvuso, mā cintayittha, katipāhena āharissāmī''ti vatvā  nacirasseva uggaṇhitvā upajjhāyaṃ āha -- ``ettakameva, bhante, udāhu  aññampi atthī''ti. ettakameva, āvusoti.</p>
              <p>[03] so punadivase yathānivatthapārutova gahitanīhāreneva pattaṃ gahetvā  gijjhakūṭā nikkhamma paribbājakārāmaṃ agamāsi. paribbājakā  disvā ``kīdisaṃ, ācariya, nāsakkhittha maññe āvaṭṭanimāyaṃ  ^a^V2.0171^ea^ āharitu''nti taṃ parivārayiṃsu. mā cintayittha, āvuso, āhaṭā me  āvaṭṭanimāyā, ito paṭṭhāya amhākaṃ lābhasakkāro mahā bhavissati.  tumhe aññamaññaṃ samaggā hotha, mā vivādaṃ akatthāti. sace te,  ācariya, suggahitā, amhepi naṃ vācehīti. so ādito paṭṭhāya  pātimokkhaṃ osāresi. atha te sabbepi -- ``etha, bho, nagare  vicarantā samaṇassa gotamassa avaṇṇaṃ kathessāmā''ti  anugghāṭitesuyeva nagaradvāresu dvārasamīpaṃ gantvā vivaṭena dvārena  ^a^P2.0298^ea^ sabbapaṭhamaṃ pavisiṃsu. evaṃ saliṅgeneva apakkantaṃ  taṃ paribbājakaṃ sandhāya -- ``sarabho nāma paribbājako  acirapakkanto hotī''ti vuttaṃ.</p>
              <p>[03] taṃ ^a^M2.0176^ea^ divasaṃ pana bhagavā paccūsasamaye lokaṃ olokento idaṃ  addasa -- ``ajja sarabho paribbājako nagare vicaritvā  pakāsanīyakammaṃ karissati, tiṇṇaṃ ratanānaṃ avaṇṇaṃ kathento visaṃ  siñcitvā paribbājakārāmaṃ gamissati, ahampi tattheva gamissāmi,  catassopi parisā tattheva osarissanti. tasmiṃ samāgame  caturāsīti pāṇasahassāni amatapānaṃ pivissantī''ti. tato  ``tassa okāso hotu, yathāruciyā avaṇṇaṃ pattharatū''ti cintetvā  ānandattheraṃ āmantesi -- ``ānanda, aṭṭhārasasu mahāvihāresu  bhikkhusaṅghassa mayā saddhiṃyeva piṇḍāya carituṃ ārocehī''ti. thero  tathā akāsi. bhikkhū pattacīvaramādāya satthārameva parivārayiṃsu.  satthā bhikkhusaṅghaṃ ādāya dvāragāmasamīpeyeva piṇḍāya cari.  sarabhopi paribbājakehi saddhiṃ nagaraṃ paviṭṭho tattha tattha parisamajjhe  rājadvāravīthicatukkādīsu ca gantvā ``aññāto mayā samaṇānaṃ  sakyaputtiyānaṃ dhammo''tiādīni abhāsi. taṃ sandhāya ^b^so  rājagahe parisati evaṃ vācaṃ bhāsatī^eb^tiādi vuttaṃ. tattha  ^b^aññāto^eb^ti ñāto avabuddho, pākaṭaṃ katvā uggahitoti dīpeti.  ^b^aññāyā^eb^ti jānitvā. ^b^apakkanto^eb^ti saliṅgeneva  apakkanto. sace hi samaṇassa gotamassa sāsane koci sāro  abhavissa, nāhaṃ apakkamissaṃ. tassa pana sāsanaṃ asāraṃ nissāraṃ,  āvaṭṭanimāyaṃ osāretvā samaṇā lokaṃ khādantīti evamatthaṃ dīpento  evamāha.</p>
              <p>[03] ^b^atha kho sambahulā bhikkhū^eb^ti atha evaṃ tasmiṃ  paribbājake bhāsamāne araññavāsino pañcasatā bhikkhū ``asukaṭṭhānaṃ  nāma satthā piṇḍāya carituṃ gato''ti ajānantā bhikkhācāravelāyaṃ  rājagahaṃ piṇḍāya pavisiṃsu. te sandhāyetaṃ vuttaṃ. ^b^assosu^eb^nti  suṇiṃsu. ^b^yena^eb^ ^a^P2.0299^ea^ ^b^bhagavā  tenupasaṅkamiṃsū^eb^ti ``imaṃ kāraṇaṃ dasabalassa ārocessāmā''ti  upasaṅkamiṃsu.</p>
              <p>[03] ^b^sippinikātīra^eb^nti ^a^V2.0172^ea^ ^b^sippinikā^eb^ti evaṃnāmikāya  nadiyā tīraṃ. ^b^adhivāsesi bhagavā tuṇhībhāvenā^eb^ti  kāyaṅgavācaṅgāni acopetvā abbhantare khantiṃ dhāretvā citteneva  adhivāsesīti attho. evaṃ adhivāsetvā puna cintesi -- ``kiṃ  nu kho ajja mayā sarabhassa vādaṃ maddituṃ gacchantena ekakena gantabbaṃ  ^a^M2.0177^ea^, udāhu bhikkhusaṅghaparivutenā''ti. athassa etadahosi -- sacāhaṃ  bhikkhusaṅghaparivuto gamissāmi, mahājano evaṃ cintessati --  ``samaṇo gotamo vāduppattiṭṭhānaṃ gacchanto pakkhaṃ ukkhipitvā gantvā  parisabalena uppannaṃ vādaṃ maddati, paravādīnaṃ sīsaṃ ukkhipituṃ na  detī''ti. na kho pana mayhaṃ uppanne vāde paraṃ gahetvā maddanakiccaṃ  atthi, ahameva gantvā maddissāmi. anacchariyaṃ cetaṃ yvāhaṃ idāni  buddhabhūto attano uppannaṃ vādaṃ maddeyyaṃ, cariyaṃ caraṇakāle  ahetukapaṭisandhiyaṃ nibbattenāpi hi mayā vahitabbaṃ dhuraṃ añño vahituṃ  samattho nāma nāhosi. imassa panatthassa sādhanatthaṃ -- </p>
              <p>[21] ``yato yato garu dhuraṃ, yato gambhīravattanī. </p>
              <p>[22] tadāssu kaṇhaṃ yuñjenti, svāssu taṃ vahate dhura''nti..  (jā0 1.1.29) -- </p>
              <p>[25] idaṃ kaṇhajātakaṃ āharitabbaṃ. atīte kira eko  satthavāho ekissā mahallikāya gehe nivāsaṃ gaṇhi. athassa  ekissā dhenuyā rattibhāgasamanantare gabbhavuṭṭhānaṃ ahosi. sā ekaṃ  vacchakaṃ vijāyi. mahallikāya vacchakaṃ diṭṭhakālato paṭṭhāya puttasineho  udapādi. punadivase satthavāhaputto -- ``tava gehavetanaṃ gaṇhāhī''ti  āha. mahallikā ``mayhaṃ aññena kiccaṃ na atthi, imameva vacchakaṃ  dehī''ti āha. gaṇha, ammāti. sā taṃ gaṇhitvā khīraṃ pāyetvā  yāgubhattatiṇādīni dadamānā ^a^P2.0300^ea^ posesi. so  vuddhimanvāya paripuṇṇarūpo balavīriyasampanno ahosi sampannācāro,  kāḷako nāma nāmena. athekassa satthavāhassa pañcahi sakaṭasatehi  āgacchantassa udakabhinnaṭṭhāne sakaṭacakkaṃ laggi. so dasapi vīsampi  tiṃsampi yojetvā nīharāpetuṃ asakkonto kāḷakaṃ upasaṅkamitvā āha  -- ``tāta, tava vetanaṃ dassāmi, sakaṭaṃ me ukkhipitvā dehī''ti.  evañca pana vatvā taṃ ādāya -- ``añño iminā saddhiṃ dhuraṃ vahituṃ  samattho natthī''ti dhurasakaṭe yottaṃ bandhitvā taṃ ekakaṃyeva yojesi.  so taṃ sakaṭaṃ ukkhipitvā thale patiṭṭhāpetvā eteneva nihārena pañca  sakaṭasatāni nīhari. so sabbapacchimasakaṭaṃ nīharitvā  mociyamāno ``su''nti katvā sīsaṃ ukkhipi.</p>
              <p>[03] satthavāho ^a^V2.0173^ea^ ^a^M2.0178^ea^ ``ayaṃ ettakāni sakaṭāni ukkhipanto   evaṃ na akāsi, vetanatthaṃ maññe karotī''ti sakaṭagaṇanāya kahāpaṇe gahetvā  pañcasatabhaṇḍikaṃ tassa gīvāya bandhāpesi. so aññesaṃ attano  santikaṃ allīyituṃ adento ujukaṃ gehameva agamāsi. mahallikā  disvā mocetvā kahāpaṇabhāvaṃ ñatvā ``kasmā, putta, evamakāsi, mā  tvaṃ `mayā kammaṃ katvā ābhatena ayaṃ jīvissatī'ti  saññamakāsī''ti vatvā goṇaṃ uṇhodakena nhāpetvā telena abbhañjitvā  ``ito paṭṭhāya puna mā evamakāsī''ti ovadi. evaṃ satthā  ``cariyaṃ caraṇakāle ahetukapaṭisandhiyaṃ nibbattenāpi hi mayā  vahitabbadhuraṃ añño vahituṃ samattho nāma nāhosī''ti cintetvā  ekakova agamāsi. taṃ dassetuṃ ^b^atha kho bhagavā sāyanhasamayaṃ  paṭisallānā vuṭṭhito^eb^tiādi vuttaṃ.</p>
              <p>[03] tattha ^b^paṭisallānā^eb^ti puthuttārammaṇehi cittaṃ paṭisaṃharitvā  sallānato, phalasamāpattitoti attho. ^b^tenupasaṅkamī^eb^ti  paribbājakesu sakalanagare pakāsanīyakammaṃ katvā nagarā nikkhamma  paribbājakārāme sannipatitvā ``sace, āvuso sarabha, samaṇo  gotamo āgamissati, kiṃ ^a^P2.0301^ea^ karissasī''ti.  samaṇe gotame ekaṃ karonte ahaṃ dve karissāmi, dve karonte cattāri,  cattāri karonte pañca, pañca karonte dasa, dasa karonte vīsati,  vīsati karonte tiṃsaṃ, tiṃsaṃ karonte cattālīsaṃ, cattālīsaṃ karonte  paññāsaṃ, paññāsaṃ karonte sataṃ, sataṃ karonte sahassaṃ karissāmīti  evaṃ aññamaññaṃ sīhanādakathaṃ samuṭṭhāpetvā nisinnesu upasaṅkami.</p>
              <p>[03] upasaṅkamanto pana yasmā paribbājakārāmassa nagaramajjheneva  maggo, tasmā surattadupaṭṭaṃ nivāsetvā sugatamahācīvaraṃ pārupitvā  vissaṭṭhabalo rājā viya ekakova nagaramajjhena agamāsi.  micchādiṭṭhikā disvā ``paribbājakā samaṇassa gotamassa  pakāsanīyakammaṃ karontā avaṇṇaṃ patthariṃsu, so ete anuvattitvā  saññāpetuṃ gacchati maññe''ti anubandhiṃsu. sammādiṭṭhikāpi  ``sammāsambuddho pattacīvaraṃ ādāya ekakova nikkhanto, ajja  sarabhena saddhiṃ mahādhammasaṅgāmo bhavissati. mayampi tasmiṃ samāgame  kāyasakkhino bhavissāmā''ti anubandhiṃsu. satthā passantasseva  mahājanassa paribbājakārāmaṃ upasaṅkami.</p>
              <p>[03] paribbājakā ^a^M2.0179^ea^ rukkhānaṃ khandhaviṭapasākhantarehi samuggacchantā  chabbaṇṇaghanabuddharasmiyo disvā ``aññadā evarūpo obhāso nāma  natthi, kiṃ nu kho eta''nti ulloketvā ``samaṇo ^a^V2.0174^ea^ gotamo  āgacchatī''ti āhaṃsu. taṃ sutvāva sarabho jāṇukantare sīsaṃ ṭhapetvā  adhomukho nisīdi. evaṃ tasmiṃ samaye bhagavā taṃ ārāmaṃ  upasaṅkamitvā paññatte āsane nisīdi. tathāgato hi jambudīpatale  aggakule jātattā aggāsanārahotissa sabbattha āsanaṃ paññattameva  hoti. evaṃ paññatte mahārahe buddhāsane nisīdi.</p>
              <p>[03] ^b^te paribbājakā sarabhaṃ paribbājakaṃ etadavocu^eb^nti  sammāsambuddhe kira sarabhena saddhiṃ ettakaṃ kathenteyeva ^a^P2.0302^ea^  bhikkhusaṅgho satthu padānupadiko hutvā paribbājakārāmaṃ  sampāpuṇi, catassopi parisā paribbājakārāmeyeva osariṃsu. tato  te paribbājakā ``acchariyaṃ samaṇassa gotamassa kammaṃ, sakalanagaraṃ  vicaritvā avaṇṇaṃ pattharitvā pakāsanīyakammaṃ katvā āgatānaṃ verīnaṃ  paṭisattūnaṃ paccāmittānaṃ santikaṃ āgantvā thokampi viggāhikakathaṃ na  kathesi, āgatakālato paṭṭhāya satapākatelena makkhento viya amatapānaṃ  pāyento viya madhurakathaṃ kathetī''ti sabbepi sammāsambuddhaṃ anuvattantā  etadavocuṃ.</p>
              <p>[03] ^b^yāceyyāsī^eb^ti āyāceyyāsi pattheyyāsi piheyyāsi.  ^b^tuṇhībhūto^eb^ti tuṇhībhāvaṃ upagato. ^b^maṅkubhūto^eb^ti nittejataṃ  āpanno. ^b^pattakkhandho^eb^ti onatagīvo. ^b^adhomukho^eb^ti  heṭṭhāmukho. ^b^sammāsambuddhassa te paṭijānato^eb^ti ``ahaṃ  sammāsambuddho, sabbe dhammā mayā abhisambuddhā''ti evaṃ paṭijānato  tava. ^b^anabhisambuddhā^eb^ti ime nāma dhammā tayā anabhisambuddhā.  ^b^tatthā^eb^ti tesu anabhisambuddhāti evaṃ dassitadhammesu.  ^b^aññena vā aññaṃ paṭicarissatī^eb^ti aññena vā vacanena aññaṃ  vacanaṃ paṭicchādessati, aññaṃ pucchito aññaṃ kathessatīti adhippāyo.  ^b^bahiddhā kathaṃ apanāmessatī^eb^ti bahiddhā aññaṃ āgantukakathaṃ  āharanto purimakathaṃ apanāmessati. ^b^appaccaya^eb^nti anabhiraddhiṃ  atuṭṭhākāraṃ ^b^pātukarissatī^eb^ti pākaṭaṃ karissati. ettha ca  appaccayena domanassaṃ vuttaṃ, purimehi dvīhi mandabalavabhedo kodhoyeva.</p>
              <p>[03] evaṃ ^a^M2.0180^ea^ bhagavā paṭhamavesārajjena sīhanādaṃ naditvā puna dutiyādīhi  nadanto ^b^yo kho maṃ paribbājakā^eb^tiādimāha. tattha ^b^yassa  kho pana te atthāya dhammo desito^eb^ti yassa maggassa ^a^P2.0303^ea^  vā phalassa vā atthāya tayā catusaccadhammo desito.  ^b^so na niyyātī^eb^ti so dhammo na niyyāti na niggacchati, na  taṃ atthaṃ sādhetīti vuttaṃ hoti. ^b^takkarassā^eb^ti yo naṃ karoti,  tassa paṭipattipūrakassa puggalassāti attho. ^b^sammā  dukkhakkhayāyā^eb^ti hetunā nayena kāraṇena sakalassa ^a^V2.0175^ea^ vaṭṭadukkhassa  khayāya. atha vā ^b^yassa kho pana te atthāya dhammo desito^eb^ti  yassa te atthāya dhammo desito. seyyathidaṃ -- rāgapaṭighātatthāya  asubhakammaṭṭhānaṃ, dosapaṭighātatthāya mettābhāvanā, mohapaṭighātatthāya  pañca dhammā, vitakkupacchedāya ānāpānassati. ^b^so na niyyāti  takkarassa sammā dukkhakkhayāyā^eb^ti so dhammo yo naṃ yathādesitaṃ  karoti, tassa takkarassa sammā hetunā nayena kāraṇena  vaṭṭadukkhakkhayāya na niyyāti na niggacchati, taṃ atthaṃ na sādhetīti  ayamettha attho. ^b^seyyathāpi sarabho paribbājako^eb^ti yathā ayaṃ  sarabho paribbājako pajjhāyanto appaṭibhāno nisinno, evaṃ  nisīdissatīti.</p>
              <p>[03] evaṃ tīhi padehi sīhanādaṃ naditvā desanaṃ nivattentasseva  tathāgatassa tasmiṃ ṭhāne sannipatitā caturāsītipāṇasahassaparimāṇā  parisā amatapānaṃ pivi, satthā parisāya amatapānassa pītabhāvaṃ ñatvā  vehāsaṃ abbhuggantvā pakkāmi. tamatthaṃ dassetuṃ ^b^atha kho  bhagavā^eb^tiādi vuttaṃ. tattha ^b^sīhanāda^eb^nti seṭṭhanādaṃ abhītanādaṃ  appaṭinādaṃ. ^b^vehāsaṃ pakkāmī^eb^ti abhiññāpādakaṃ catutthajjhānaṃ  samāpajjitvā vuṭṭhāya adhiṭṭhāya saddhiṃ bhikkhusaṅghena ākāsaṃ pakkhandi.  evaṃ pakkhando ca pana taṃkhaṇaññeva gijjhakūṭamahāvihāre patiṭṭhāsi.</p>
              <p>[03] ^b^vācāya sannitodakenā^eb^ti vacanapatodena.  ^b^sañjambharimakaṃsū^eb^ti ^a^P2.0304^ea^ sambharitaṃ nirantaraphuṭaṃ  akaṃsu, upari vijjhiṃsūti vuttaṃ hoti. ^b^brahāraññe^eb^ti mahāraññe.  ^b^sīhanādaṃ nadissāmī^eb^ti sīhassa nadato ākāraṃ disvā  ``ayampi tiracchānagato, ahampi, imassa cattāro pādā, mayhampi,  ahampi evameva sīhanādaṃ nadissāmī''ti cintesi. so sīhassa  sammukhā nadituṃ asakkonto ^a^M2.0181^ea^ tasmiṃ gocarāya pakkante ekako nadituṃ  ārabhi. athassa siṅgālasaddoyeva nicchari. tena vuttaṃ --  ^b^siṅgālakaṃyeva nadatī^eb^ti. ^b^bheraṇḍaka^eb^nti tasseva vevacanaṃ.  apica bhinnassaraṃ amanāpasaddaṃ nadatīti vuttaṃ hoti. ^b^evameva kho  tva^eb^nti iminā opammena paribbājakā tathāgataṃ sīhasadisaṃ katvā  sarabhaṃ siṅgālasadisaṃ akaṃsu. ^b^ambukasañcarī^eb^ti  khuddakakukkuṭikā. ^b^purisakaravitaṃ ravissāmī^eb^ti mahākukkuṭaṃ  ravantaṃ disvā ``imassapi dve pādā dve pakkhā, mayhampi tatheva,  ahampi evarūpaṃ ravitaṃ ravissāmī''ti sā tassa sammukhā ravituṃ  asakkontī tasmiṃ pakkante ravamānā kukkuṭikāravaṃyeva ravi. tena vuttaṃ  -- ^b^ambukasañcariravitaṃyeva ravatī^eb^ti. ^b^usabho^eb^ti goṇo.  ^b^suññāyā^eb^ti tucchāya jeṭṭhakavasabhehi virahitāya ^a^V2.0176^ea^. ^b^gambhīraṃ  naditabbaṃ maññatī^eb^ti jeṭṭhakavasabhassa nādasadisaṃ gambhīranādaṃ  naditabbaṃ maññati. sesaṃ sabbattha uttānatthamevāti. </p>
            </h4>
          </h3>
          <h3>
            <h3n> 5. kesamuttisuttavaṇṇanā </h3n>
            <h4>
              <h4n> </h4n>
              <p>[03] 66^b^.^eb^ pañcame ^b^kālāmānaṃ nigamo^eb^ti kālāmā  nāma khattiyā, tesaṃ nigamo. ^b^kesamuttiyā^eb^ti  kesamuttanigamavāsino. ^b^upasaṅkamiṃsū^eb^ti  sappinavanītādibhesajjāni ceva aṭṭhavidhapānakāni ca gāhāpetvā  upasaṅkamiṃsu. ^b^sakaṃyeva vādaṃ dīpentī^eb^ti attanoyeva laddhiṃ  kathenti. ^b^jotentī^eb^ti pakāsenti. ^b^khuṃsentī^eb^ti ghaṭṭenti.  ^b^vambhentī^eb^ti ^a^P2.0305^ea^ avajānanti.  ^b^paribhavantī^eb^ti lāmakaṃ karonti. ^b^omakkhiṃ karontī^eb^ti  ukkhittakaṃ karonti, ukkhipitvā chaḍḍenti. ^b^aparepi, bhante^eb^ti  so kira aṭavimukhe gāmo, tasmā tattha aṭaviṃ atikkantā ca  atikkamitukāmā ca vāsaṃ kappenti. tesupi paṭhamaṃ āgatā attano  laddhiṃ dīpetvā pakkamiṃsu, pacchā āgatā ``kiṃ te jānanti, amhākaṃ  antevāsikā te, amhākaṃ santike kiñci kiñci sippaṃ  uggaṇhiṃsū''ti attano laddhiṃ dīpetvā pakkamiṃsu. kālāmā  ekaladdhiyampi saṇṭhahituṃ na sakkhiṃsu. te etamatthaṃ dīpetvā bhagavato  evamārocetvā ^b^tesaṃ no, bhante^eb^tiādimāhaṃsu. tattha ^b^hoteva  kaṅkhā^eb^ti hotiyeva kaṅkhā. ^b^vicikicchā^eb^ti tasseva vevacanaṃ.  ^b^ala^eb^nti yuttaṃ.</p>
              <p>[03] ^b^mā^eb^ ^a^M2.0182^ea^ ^b^anussavenā^eb^ti anussavakathāyapi mā gaṇhittha.  ^b^mā paramparāyā^eb^ti paramparakathāyapi mā gaṇhittha. ^b^mā  itikirāyā^eb^ti evaṃ kira etanti mā gaṇhittha. ^b^mā  piṭakasampadānenā^eb^ti amhākaṃ piṭakatantiyā saddhiṃ sametīti mā  gaṇhittha. ^b^mā takkahetū^eb^ti takkaggāhenapi mā gaṇhittha. ^b^mā  nayahetū^eb^ti nayaggāhenapi mā gaṇhittha. ^b^mā  ākāraparivitakkenā^eb^ti sundaramidaṃ kāraṇanti evaṃ  kāraṇaparivitakkenapi mā gaṇhittha. ^b^mā  diṭṭhinijjhānakkhantiyā^eb^ti amhākaṃ nijjhāyitvā khamitvā  gahitadiṭṭhiyā saddhiṃ sametītipi mā gaṇhittha. ^b^mā  bhabbarūpatāyā^eb^ti ayaṃ bhikkhu bhabbarūpo, imassa kathaṃ gahetuṃ  yuttantipi mā gaṇhittha. ^b^mā samaṇo no garū^eb^ti ayaṃ samaṇo  amhākaṃ garu, imassa kathaṃ gahetuṃ yuttantipi mā gaṇhittha.  ^b^samattā^eb^ti paripuṇṇā. ^b^samādinnā^eb^ti ^a^P2.0306^ea^  gahitā parāmaṭṭhā. ^b^yaṃsa hotī^eb^ti yaṃ kāraṇaṃ tassa puggalassa  hoti. alobhādayo ^a^V2.0177^ea^ lobhādipaṭipakkhavasena veditabbā.  ^b^vigatābhijjho^eb^tiādīhi mettāya pubbabhāgo kathito.</p>
              <p>[03] idāni mettādikaṃ kammaṭṭhānaṃ kathento  ^b^mettāsahagatenā^eb^tiādimāha. tattha kammaṭṭhānakathāya vā  bhāvanānaye vā pāḷivaṇṇanāya vā yaṃ vattabbaṃ siyā, taṃ sabbaṃ  visuddhimagge (visuddhi0 1.240) vuttameva. ^b^evaṃ  averacitto^eb^ti evaṃ akusalaverassa ca puggalaverino ca natthitāya  averacitto. ^b^abyābajjhacitto^eb^ti kodhacittassa abhāvena  niddukkhacitto. ^b^asaṃkiliṭṭhacitto^eb^ti kilesassa natthitāya  asaṃkiliṭṭhacitto. ^b^visuddhacitto^eb^ti kilesamalābhāvena  visuddhacitto hotīti attho. ^b^tassā^eb^ti tassa evarūpassa  ariyasāvakassa. ^b^assāsā^eb^ti avassayā patiṭṭhā. ^b^sace  kho pana atthi paro loko^eb^ti yadi imamhā lokā paraloko nāma  atthi. ^b^athāhaṃ kāyassa bhedā parammaraṇā...pe0...  upapajjissāmī^eb^ti atthetaṃ kāraṇaṃ, yenāhaṃ kāyassa bhedā parammaraṇā  sugatiṃ saggaṃ lokaṃ upapajjissāmīti evaṃ sabbattha nayo veditabbo.  ^b^anīgha^eb^nti niddukkhaṃ. ^b^sukhi^eb^nti sukhitaṃ. ^b^ubhayeneva  visuddhaṃ attānaṃ samanupassāmī^eb^ti yañca pāpaṃ na karomi, yañca  karotopi na karīyati, iminā ubhayenāpi visuddhaṃ attānaṃ  samanupassāmi. sesaṃ sabbattha uttānatthamevāti. </p>
            </h4>
          </h3>
          <h3>
            <h3n> 6. sāḷhasuttavaṇṇanā </h3n>
            <h4>
              <h4n> </h4n>
              <p>[03] 67^b^.^eb^ chaṭṭhe ^a^M2.0183^ea^ ^b^migāranattā^eb^ti migāraseṭṭhino nattā.  ^b^sekhuniyanattā^eb^ti sekhuniyaseṭṭhino nattā.  ^b^upasaṅkamiṃsū^eb^ti bhuttapātarāsā dāsakammakaraparivutā ^a^P2.0307^ea^  upasaṅkamiṃsu. tesaṃ kira purebhatte pubbaṇhasamayeyeva gehe  eko pañho samuṭṭhito, taṃ pana kathetuṃ okāso nāhosi. te ``taṃ  pañhaṃ sossāmā''ti therassa santikaṃ gantvā vanditvā tuṇhī  nisīdiṃsu. thero ``gāme taṃ samuṭṭhitaṃ pañhaṃ sotuṃ āgatā  bhavissantī''ti tesaṃ manaṃ ñatvā tameva pañhaṃ ārabhanto ^b^etha tumhe  sāḷhā^eb^tiādimāha. tattha ^b^atthi lobho^eb^ti lubbhanasabhāvo  lobho nāma atthīti pucchati. ^b^abhijjhāti kho ahaṃ sāḷhā  etamatthaṃ vadāmī^eb^ti etaṃ lobhasaṅkhātaṃ atthaṃ ahaṃ ``abhijjhā''ti  vadāmi, ``taṇhā''ti vadāmīti samuṭṭhitapañhassa atthaṃ dīpento āha.  evaṃ sabbavāresu nayo netabbo.</p>
              <p>[03] ^b^so^eb^ ^a^V2.0178^ea^ ^b^evaṃ pajānātī^eb^ti so cattāro brahmavihāre bhāvetvā  ṭhito ariyasāvako samāpattito vuṭṭhāya vipassanaṃ ārabhanto evaṃ  pajānāti. ^b^atthi ida^eb^nti atthi dukkhasaccasaṅkhātaṃ  khandhapañcakaṃ nāmarūpavasena paricchinditvā pajānanto esa ``evaṃ  pajānāti atthi ida''nti vutto. ^b^hīna^eb^nti samudayasaccaṃ.  ^b^paṇīta^eb^nti maggasaccaṃ. ^b^imassa saññāgatassa uttari  nissaraṇa^eb^nti imassa vipassanāsaññāsaṅkhātassa saññāgatassa  uttari nissaraṇaṃ nāma nibbānaṃ, tamatthīti iminā nirodhasaccaṃ  dasseti. ^b^vimuttasmiṃ vimuttamiti ñāṇa^eb^nti ekūnavīsatividhaṃ  paccavekkhaṇañāṇaṃ kathitaṃ. ^b^ahu pubbe lobho^eb^ti pubbe me lobho  ahosi. ^b^tadahu akusala^eb^nti taṃ akusalaṃ nāma ahosi, tadā  vā akusalaṃ nāma ahosi. ^b^iccetaṃ kusala^eb^nti iti etaṃ  kusalaṃ, tasseva akusalassa natthibhāvaṃ kusalaṃ khemanti sandhāya  vadati. ^b^nicchāto^eb^ti nittaṇho. ^b^nibbuto^eb^ti ^a^P2.0308^ea^  abbhantare santāpakarānaṃ kilesānaṃ abhāvena nibbuto.  ^b^sītibhūto^eb^ti sītalībhūto. ^b^sukhappaṭisaṃvedī^eb^ti  kāyikacetasikassa sukhassa paṭisaṃveditā. ^b^brahmabhūtenā^eb^ti  seṭṭhabhūtena. sesaṃ sabbattha uttānatthamevāti. </p>
            </h4>
          </h3>
          <h3>
            <h3n> 7. kathāvatthusuttavaṇṇanā </h3n>
            <h4>
              <h4n> </h4n>
              <p>[03] 68^b^.^eb^ sattame ^a^M2.0184^ea^ ^b^kathāvatthūnī^eb^ti kathākāraṇāni,  kathāya bhūmiyo patiṭṭhāyoti attho. ^b^atītaṃ vā, bhikkhave,  addhāna^eb^nti atītamaddhānaṃ nāma kālopi vaṭṭati khandhāpi.  anāgatapaccuppannesupi eseva nayo. tattha atīte kassapo nāma  sammāsambuddho ahosi, tassa kikī nāma kāsikarājā aggupaṭṭhāko  ahosi, vīsati vassasahassāni āyu ahosīti iminā nayena  kathento ^b^atītaṃ ārabbha kathaṃ katheti^eb^ nāma. anāgate metteyyo  nāma buddho bhavissati, tassa saṅkho nāma rājā aggupaṭṭhāko  bhavissati, asīti vassasahassāni āyu bhavissatīti iminā nayena  kathento ^b^anāgataṃ ārabbha kathaṃ katheti^eb^ nāma. etarahi asuko  nāma rājā dhammikoti iminā nayena kathento ^b^paccuppannaṃ ārabbha  kathaṃ katheti^eb^ nāma.</p>
              <p>[03] ^b^kathāsampayogenā^eb^ti kathāsamāgamena. ^b^kaccho^eb^ti  kathetuṃ yutto. ^b^akaccho^eb^ti kathetuṃ na yutto.  ^b^ekaṃsabyākaraṇīyaṃ pañha^eb^ntiādīsu, ``cakkhu, anicca''nti  puṭṭhena, ``āma, anicca''nti ekaṃseneva byākātabbaṃ. eseva nayo  sotādīsu. ayaṃ ^b^ekaṃsabyākaraṇīyo^eb^ pañho. ``aniccaṃ nāma  cakkhū''ti puṭṭhena pana ``na cakkhumeva, sotampi aniccaṃ, ghānampi  anicca''nti evaṃ vibhajitvā ^a^V2.0179^ea^ byākātabbaṃ. ayaṃ  ^b^vibhajjabyākaraṇīyo^eb^ pañho. ``yathā cakkhu, tathā sotaṃ.  yathā sotaṃ, tathā cakkhū''ti puṭṭhena ``kenaṭṭhena pucchasī''ti  paṭipucchitvā ``dassanaṭṭhena pucchāmī''ti vutte ``na hī''ti  byākātabbaṃ. ``aniccaṭṭhena pucchāmī''ti vutte, ``āmā''ti  byākātabbaṃ. ayaṃ ^b^paṭipucchābyākaraṇīyo^eb^ pañho. ``taṃ jīvaṃ  taṃ sarīra''ntiādīni ^a^P2.0309^ea^ puṭṭhena pana ``abyākatametaṃ  bhagavatā''ti ṭhapetabbo, esa pañho na byākātabbo. ayaṃ  ^b^ṭhapanīyo^eb^ pañho.</p>
              <p>[03] ^b^ṭhānāṭhāne na saṇṭhātī^eb^ti kāraṇākāraṇe na saṇṭhāti.  tatrāyaṃ nayo -- sassatavādī yuttena kāraṇena pahoti ucchedavādiṃ  niggahetuṃ, ucchedavādī tena niggayhamāno ``kiṃ panāhaṃ ucchedaṃ  vadāmī''ti sassatavādibhāvameva dīpeti, attano vāde patiṭṭhātuṃ na  sakkoti. evaṃ ucchedavādimhi pahonte sassatavādī, puggalavādimhi  pahonte suññatavādī, suññatavādimhi pahonte puggalavādīti evaṃ  ṭhānāṭhāne na saṇṭhāti nāma.</p>
              <p>[03] ^b^parikappe^eb^ ^a^M2.0185^ea^ ^b^na saṇṭhātī^eb^ti idaṃ pañhapucchanepi pañhakathanepi  labbhati. kathaṃ? ekacco hi ``pañhaṃ pucchissāmī''ti kaṇṭhaṃ  sodheti, so itarena ``idaṃ nāma tvaṃ pucchissasī''ti vutto  ñātabhāvaṃ ñatvā ``na etaṃ, aññaṃ pucchissāmī''ti vadati. pañhaṃ  puṭṭhopi ``pañhaṃ kathessāmī''ti hanuṃ saṃsodheti, so itarena ``idaṃ  nāma kathessasī''ti vutto ñātabhāvaṃ ñatvā ``na etaṃ, aññaṃ  kathessāmī''ti vadati. evaṃ parikappe na saṇṭhāti nāma.</p>
              <p>[03] ^b^aññātavāde na saṇṭhātī^eb^ti aññātavāde jānitavāde na  saṇṭhāti. kathaṃ? ekacco pañhaṃ pucchati, taṃ itaro ``manāpo tayā  pañho pucchito, kahaṃ te esa uggahito''ti vadati. itaro  pucchitabbaniyāmeneva pañhaṃ pucchitvāpi tassa kathāya ``apañhaṃ nu  kho pucchita''nti vimatiṃ karoti. aparo pañhaṃ puṭṭho katheti,  tamañño ``suṭṭhu te pañho kathito, kattha te uggahito, pañhaṃ kathentena  nāma evaṃ kathetabbo''ti vadati. itaro kathetabbaniyāmeneva pañhaṃ  kathetvāpi tassa kathāya ``apañho nu kho mayā kathito''ti vimatiṃ  karoti.</p>
              <p>[03] ^b^paṭipadāya na saṇṭhātī^eb^ti paṭipattiyaṃ na tiṭṭhati, vattaṃ  ajānitvā apucchitabbaṭṭhāne pucchatīti attho. ayaṃ pañho ^a^P2.0310^ea^  nāma cetiyaṅgaṇe pucchitena na kathetabbo, tathā  bhikkhācāramagge ^a^V2.0180^ea^ gāmaṃ piṇḍāya caraṇakāle. āsanasālāya  nisinnakāle yāguṃ vā bhattaṃ vā gahetvā nisinnakāle paribhuñjitvā  nisinnakāle divāvihāraṭṭhānagamanakālepi. divāṭṭhāne nisinnakāle  pana okāsaṃ kāretvāva pucchantassa kathetabbo, akāretvā pucchantassa  na kathetabbo. idaṃ vattaṃ ajānitvā pucchanto paṭipadāya na saṇṭhāti  nāma. ^b^evaṃ santāyaṃ, bhikkhave, puggalo akaccho hotī^eb^ti,  bhikkhave, etaṃ imasmiṃ ca kāraṇe sati ayaṃ puggalo na kathetuṃ yutto  nāma hoti.</p>
              <p>[03] ^b^ṭhānāṭhāne saṇṭhātī^eb^ti sassatavādī yuttena kāraṇena  pahoti ucchedavādiṃ niggahetuṃ, ucchedavādī tena niggayhamānopi  ``ahaṃ tayā satakkhattuṃ niggayhamānopi ucchedavādīyevā''ti vadati.  iminā nayena sassatapuggalasuññatavādādīsupi nayo netabbo.  evaṃ ṭhānāṭhāne saṇṭhāti ^a^M2.0186^ea^ nāma. ^b^parikappe saṇṭhātī^eb^ti ``pañhaṃ  pucchissāmī''ti kaṇṭhaṃ sodhento ``tvaṃ imaṃ nāma pucchissasī''ti  vutte, ``āma, etaṃyeva pucchissāmī''ti vadati. pañhaṃ kathessāmīti  hanuṃ saṃsodhentopi ``tvaṃ imaṃ nāma kathessasī''ti vutte, ``āma,  etaṃyeva kathessāmī''ti vadati. evaṃ parikappe saṇṭhāti nāma.</p>
              <p>[03] ^b^aññātavāde saṇṭhātī^eb^ti imaṃ pañhaṃ pucchitvā ``suṭṭhu te  pañho pucchito, pucchantena nāma evaṃ pucchitabba''nti vutte  sampaṭicchati, vimatiṃ na uppādeti. pañhaṃ kathetvāpi ``suṭṭhu te  pañho kathito, kathentena nāma evaṃ kathetabba''nti vutte sampaṭicchati,  vimatiṃ na uppādeti. ^b^paṭipadāya saṇṭhātī^eb^ti gehe nisīdāpetvā  yāgukhajjakādīni datvā yāva bhattaṃ niṭṭhāti, tasmiṃ antare nisinno  pañhaṃ pucchati ^a^P2.0311^ea^. sappiādīni bhesajjāni  aṭṭhavidhāni pānakāni vatthacchādanamālāgandhādīni vā ādāya vihāraṃ  gantvā tāni datvā divāṭṭhānaṃ pavisitvā okāsaṃ kāretvā pañhaṃ  pucchati. evañhi vattaṃ ñatvā pucchanto paṭipadāya saṇṭhāti nāma.  tassa pañhaṃ kathetuṃ vaṭṭati.</p>
              <p>[03] ^b^aññenaññaṃ paṭicaratī^eb^ti aññena vacanena aññaṃ  paṭicchādeti, aññaṃ vā pucchito aññaṃ katheti. ^b^bahiddhā kathaṃ  apanāmetī^eb^ti āgantukakathaṃ otārento purimakathaṃ bahiddhā apanāmeti.  tatridaṃ vatthu -- bhikkhū kira sannipatitvā ekaṃ daharaṃ, ``āvuso,  tvaṃ imañcimañca āpattiṃ āpanno''ti āhaṃsu. so āha --  ``bhante, nāgadīpaṃ gatomhī''ti. āvuso ^a^V2.0181^ea^, na mayaṃ tava  nāgadīpagamanena atthikā, āpattiṃ pana āpannoti pucchāmāti.  bhante, nāgadīpaṃ gantvā macche khādinti. āvuso, tava  macchakhādanena kammaṃ natthi, āpattiṃ kirasi āpannoti. so  ``nātisupakko maccho mayhaṃ aphāsukamakāsi, bhante''ti. āvuso,  tuyhaṃ phāsukena vā aphāsukena vā kammaṃ natthi, āpattiṃ āpannosīti.  bhante, yāva tattha vasiṃ, tāva me aphāsukameva jātanti. evaṃ  āgantukakathāvasena bahiddhā kathaṃ apanāmetīti veditabbaṃ.</p>
              <p>[03] ^b^abhiharatī^eb^ti ito cito ca suttaṃ āharitvā avattharati.  ^b^tepiṭakatissatthero^eb^ viya. pubbe kira bhikkhū  mahācetiyaṅgaṇe sannipatitvā saṅghakiccaṃ katvā bhikkhūnaṃ ovādaṃ  datvā aññamaññaṃ pañhasākacchaṃ karonti. tatthāyaṃ thero tīhi  piṭakehi tato tato suttaṃ āharitvā divasabhāge ekampi pañhaṃ  niṭṭhāpetuṃ na deti. ^b^abhimaddatī^eb^ti kāraṇaṃ ^a^M2.0187^ea^ āharitvā maddati.  ^b^anupajagghatī^eb^ti parena pañhe pucchitepi kathitepi pāṇiṃ paharitvā  mahāhasitaṃ hasati, yena parassa ``apucchitabbaṃ nu kho pucchiṃ,  akathetabbaṃ nu kho kathesi''nti vimati uppajjati. ^b^khalitaṃ  gaṇhātī^eb^ti appamattakaṃ mukhadosamattaṃ gaṇhāti ^a^P2.0312^ea^,  akkhare vā pade vā byañjane vā durutte ``evaṃ nāmetaṃ vattabba''nti  ujjhāyamāno vicarati. ^b^saupaniso^eb^ti saupanissayo sapaccayo.</p>
              <p>[03] ^b^ohitasoto^eb^ti ṭhapitasoto. ^b^abhijānāti ekaṃ  dhamma^eb^nti ekaṃ kusaladhammaṃ abhijānāti ariyamaggaṃ.  ^b^parijānāti ekaṃ dhamma^eb^nti ekaṃ dukkhasaccadhammaṃ tīraṇapariññāya  parijānāti. ^b^pajahati ekaṃ dhamma^eb^nti ekaṃ sabbākusaladhammaṃ  pajahati vinodeti byantīkaroti. ^b^sacchikaroti ekaṃ dhamma^eb^nti  ekaṃ arahattaphaladhammaṃ nirodhameva vā paccakkhaṃ karoti.  ^b^sammāvimuttiṃ phusatī^eb^ti sammā hetunā nayena kāraṇena  arahattaphalavimokkhaṃ ñāṇaphassena phusati.</p>
              <p>[03] ^b^etadatthā, bhikkhave, kathā^eb^ti, bhikkhave, yā esā  kathāsampayogenāti kathā dassitā, sā etadatthā, ayaṃ tassā kathāya  bhūmi patiṭṭhā. idaṃ vatthu yadidaṃ anupādā cittassa vimokkhoti evaṃ  sabbapadesu yojanā veditabbā. ^b^etadatthā mantanā^eb^ti yā ayaṃ  kacchākacchesu puggalesu kacchena saddhiṃ mantanā, sāpi etadatthāyeva.  ^b^etadatthā upanisā^eb^ti ohitasoto saupanisoti evaṃ vuttā  upanisāpi etadatthāyeva. ^b^etadatthaṃ sotāvadhāna^eb^nti tassā  upanisāya sotāvadhānaṃ ^a^V2.0182^ea^, tampi etadatthameva. ^b^anupādā^eb^ti catūhi  upādānehi aggahetvā. ^b^cittassa vimokkho^eb^ti  arahattaphalavimokkho. arahattaphalatthāya hi sabbametanti suttantaṃ  vinivattetvā upari gāthāhi kūṭaṃ gaṇhanto ^b^ye viruddhā^eb^tiādimāha.</p>
              <p>[03] tattha ^b^viruddhā^eb^ti virodhasaṅkhātena kopena viruddhā.  ^b^sallapantī^eb^ti sallāpaṃ karonti. ^b^viniviṭṭhā^eb^ti abhiniviṭṭhā  hutvā. ^b^samussitā^eb^ti ^a^P2.0313^ea^ mānussayena suṭṭhu  ussitā. ^b^anariyaguṇamāsajjā^eb^ti anariyaguṇakathaṃ guṇamāsajja  kathenti. guṇaṃ ghaṭṭetvā kathā hi anariyakathā nāma, na ariyakathā,  taṃ ^a^M2.0188^ea^ kathentīti attho. ^b^aññoññavivaresino^eb^ti aññamaññassa  chiddaṃ aparādhaṃ gavesamānā. ^b^dubbhāsita^eb^nti dukkathitaṃ.  ^b^vikkhalita^eb^nti appamattakaṃ mukhadosakhalitaṃ. ^b^sampamohaṃ  parājaya^eb^nti aññamaññassa appamattena mukhadosena sampamohañca  parājayañca. ^b^abhinandantī^eb^ti tussanti. ^b^nācare^eb^ti na  carati na katheti. ^b^dhammaṭṭhapaṭisaṃyuttā^eb^ti yā ca dhamme ṭhitena  kathitakathā, sā dhammaṭṭhā ceva hoti tena ca dhammena paṭisaṃyuttāti  dhammaṭṭhapaṭisaṃyuttā. ^b^anunnatena manasā^eb^ti anuddhatena cetasā.  ^b^apaḷāso^eb^ti yugaggāhapaḷāsavasena apaḷāso hutvā.  ^b^asāhaso^eb^ti rāgadosamohasāhasānaṃ vasena asāhaso hutvā.</p>
              <p>[03] ^b^anusūyāyamāno^eb^ti na usūyamāno. ^b^dubbhaṭṭhe  nāpasādaye^eb^ti dukkathitasmiṃ na apasādeyya. ^b^upārambhaṃ na  sikkheyyā^eb^ti kāraṇuttariyalakkhaṇaṃ upārambhaṃ na sikkheyya.  ^b^khalitañca na gāhaye^eb^ti appamattakaṃ mukhakhalitaṃ ``ayaṃ te  doso''ti na gāhayeyya. ^b^nābhihare^eb^ti nāvatthareyya.  ^b^nābhimadde^eb^ti ekaṃ kāraṇaṃ āharitvā na maddeyya. ^b^na^eb^  ^a^P2.0314^ea^ ^b^vācaṃ payutaṃ bhaṇe^eb^ti saccālikapaṭisaṃyuttaṃ  vācaṃ na bhaṇeyya. ^b^aññātattha^eb^nti jānanatthaṃ.  ^b^pasādattha^eb^nti pasādajananatthaṃ. ^b^na samusseyya mantaye^eb^ti na  mānussayena samussito bhaveyya. na hi mānussitā hutvā paṇḍitā  kathayanti, mānena pana anussitova hutvā mantaye katheyya bhāseyyāti. </p>
            </h4>
          </h3>
          <h3>
            <h3n> 8. aññatitthiyasuttavaṇṇanā </h3n>
            <h4>
              <h4n> </h4n>
              <p>[03] 69^b^.^eb^ aṭṭhame ^b^bhagavaṃmūlakā^eb^ti bhagavā mūlaṃ  etesanti bhagavaṃmūlakā. idaṃ vuttaṃ hoti -- ime, bhante, amhākaṃ  dhammā pubbe kassapasammāsambuddhena uppāditā, tasmiṃ parinibbute ekaṃ  buddhantaraṃ añño samaṇo vā brāhmaṇo vā ime dhamme uppādetuṃ samattho  nāma nāhosi, bhagavato ^a^V2.0183^ea^ pana no ime dhammā uppāditā. bhagavantañhi  nissāya mayaṃ ime dhamme ājānāma paṭivijjhāmāti evaṃ bhagavaṃmūlakā  no, bhante, dhammāti. ^b^bhagavaṃnettikā^eb^ti bhagavā dhammānaṃ netā  vinetā anunetā yathāsabhāvato pāṭiyekkaṃ pāṭiyekkaṃ nāmaṃ gahetvāva  dassetāti dhammā bhagavaṃnettikā nāma ^a^M2.0189^ea^ honti.  ^b^bhagavaṃpaṭisaraṇā^eb^ti catubhūmakadhammā sabbaññutaññāṇassa āpāthaṃ  āgacchamānā bhagavati paṭisaranti nāmāti bhagavaṃpaṭisaraṇā.  ^b^paṭisarantī^eb^ti osaranti samosaranti. apica mahābodhimaṇḍe  nisinnassa bhagavato paṭivedhavasena phasso āgacchati -- ``ahaṃ  bhagavā kinnāmo''ti. tvaṃ phusanaṭṭhena phasso nāma. vedanā, saññā,  saṅkhārā, viññāṇaṃ āgacchati -- ``ahaṃ bhagavā kinnāma''nti.  tvaṃ vijānanaṭṭhena viññāṇaṃ nāmāti. evaṃ catubhūmakadhammānaṃ  yathāsabhāvato pāṭiyekkaṃ pāṭiyekkaṃ nāmaṃ gaṇhanto bhagavā dhamme  paṭisaratīti ^b^bhagavaṃpaṭisaraṇā. bhagavantaṃyeva paṭibhātū^eb^ti  bhagavatova etassa bhāsitassa attho upaṭṭhātu, tumheyeva no kathetvā  dethāti attho.</p>
              <p>[03] ^b^rāgo^eb^ ^a^P2.0315^ea^ ^b^kho^eb^ti rajjanavasena  pavattarāgo. ^b^appasāvajjo^eb^ti lokavajjavasenapi  vipākavajjavasenapīti dvīhipi vajjehi appasāvajjo, appadosoti  attho. kathaṃ? mātāpitaro hi bhātibhaginiādayo ca  puttabhātikānaṃ āvāhavivāhamaṅgalaṃ nāma kārenti. evaṃ tāveso  lokavajjavasena appasāvajjo. sadārasantosamūlikā pana apāye  paṭisandhi nāma na hotīti evaṃ vipākavajjavasena appasāvajjo.  ^b^dandhavirāgī^eb^ti virajjamāno panesa saṇikaṃ virajjati, na sīghaṃ  muccati. telamasirāgo viya ciraṃ anubandhati, dve tīṇi bhavantarāni  gantvāpi nāpagacchatīti dandhavirāgī.</p>
              <p>[03] tatridaṃ vatthu -- eko kira puriso bhātu jāyāya micchācāraṃ  carati. tassāpi itthiyā attano sāmikato soyeva piyataro  ahosi. sā tamāha -- ``imasmiṃ kāraṇe pākaṭe jāte mahatī  garahā bhavissati, tava bhātikaṃ ghātehī''ti. so ``nassa, vasali,  mā evaṃ puna avacā''ti apasādesi. sā tuṇhī hutvā  katipāhaccayena puna kathesi, tassa cittaṃ dvajjhabhāvaṃ agamāsi. tato  tatiyavāraṃ kathito ``kinti katvā okāsaṃ labhissāmī''ti āha.  athassa sā upāyaṃ kathentī ``tvaṃ mayā vuttameva karohi, asukaṭṭhāne  mahākakudhasamīpe titthaṃ atthi, tattha tikhiṇaṃ daṇḍakavāsiṃ gahetvā  tiṭṭhāhī''ti. so tathā akāsi. jeṭṭhabhātāpissa araññe kammaṃ  katvā gharaṃ āgato. sā tasmiṃ muducittā viya hutvā ``ehi  ^a^M2.0190^ea^ sāmi ^a^V2.0184^ea^, sīse te olikhissāmī''ti olikhantī   ``upakkiliṭṭhaṃ te sīsa''nti āmalakapiṇḍaṃ datvā ``gaccha asukaṭṭhāne sīsaṃ   dhovitvā āgacchāhī''ti pesesi. so tāya vuttatitthameva gantvā  āmalakakakkena sīsaṃ makkhetvā udakaṃ oruyha onamitvā sīsaṃ  ^a^P2.0316^ea^ dhovi. atha naṃ itaro rukkhantarato  nikkhamitvā khandhaṭṭhike paharitvā jīvitā voropetvā gehaṃ agamāsi.</p>
              <p>[03] itaro bhariyāya sinehaṃ pariccajitumasakkonto tasmiṃyeva gehe  mahādhammani hutvā nibbatti. so tassā ṭhitāyapi nisinnāyapi  gantvā sarīre patati. atha naṃ sā ``soyeva ayaṃ bhavissatī''ti  ghātāpesi. so puna tassā sinehena tasmiṃyeva gehe kukkuro hutvā  nibbatti. so padasā gamanakālato paṭṭhāya tassā pacchato pacchato  carati. araññaṃ gacchantiyāpi saddhiṃyeva gacchati. taṃ disvā  manussā ``nikkhanto sunakhaluddako, kataraṭṭhānaṃ gamissatī''ti  uppaṇḍenti. sā puna taṃ ghātāpesi.</p>
              <p>[03] sopi puna tasmiṃyeva gehe vacchako hutvā nibbatti. tatheva  tassā pacchato pacchato carati. tadāpi naṃ manussā disvā  ``nikkhanto gopālako, kattha gāviyo carissantī''ti uppaṇḍenti.  sā tasmimpi ṭhāne taṃ ghātāpesi. so tadāpi tassā upari  sinehaṃ chindituṃ asakkonto catutthe vāre tassāyeva kucchiyaṃ  jātissaro hutvā nibbatti. so paṭipāṭiyā catūsu attabhāvesu tāya  ghātitabhāvaṃ disvā ``evarūpāya nāma paccatthikāya kucchismiṃ  nibbattosmī''ti tato paṭṭhāya tassā hatthena attānaṃ phusituṃ na deti.  sace naṃ sā phusati, kandati rodati. atha naṃ ayyakova  paṭijaggati. taṃ aparabhāge vuddhippattaṃ ayyako āha -- ``tāta,  kasmā tvaṃ mātu hatthena attānaṃ phusituṃ na desi. sacepi taṃ phusati,  mahāsaddena rodasi kandasī''ti. ayyakena puṭṭho ``na esā mayhaṃ  mātā, paccāmittā esā''ti taṃ pavattiṃ sabbaṃ ārocesi. so taṃ  āliṅgitvā roditvā ``ehi, tāta, kiṃ amhākaṃ ^a^P2.0317^ea^  īdise ṭhāne nivāsakicca''nti taṃ ādāya nikkhamitvā  ekaṃ vihāraṃ gantvā pabbajitvā ubhopi tattha vasantā arahattaṃ pāpuṇiṃsu.</p>
              <p>[03] ^b^mahāsāvajjo^eb^ti ^a^M2.0191^ea^ lokavajjavasenapi vipākavajjavasenapīti  dvīhipi kāraṇehi mahāsāvajjo. kathaṃ? dosena hi duṭṭho hutvā  mātaripi aparajjhati, pitaripi bhātibhaginiādīsupi ^a^V2.0185^ea^ pabbajitesupi.  so gatagataṭṭhānesu ``ayaṃ puggalo mātāpitūsupi aparajjhati,  bhātibhaginiādīsupi, pabbajitesupī''ti mahatiṃ garahaṃ labhati. evaṃ  tāva lokavajjavasena mahāsāvajjo. dosavasena pana katena  ānantariyakammena kappaṃ niraye paccati. evaṃ vipākavajjavasena  mahāsāvajjo. ^b^khippavirāgī^eb^ti khippaṃ virajjati. dosena hi  duṭṭho mātāpitūsupi cetiyepi bodhimhipi pabbajitesupi aparajjhitvā  ``mayhaṃ khamathā''ti. accayaṃ deseti. tassa saha khamāpanena taṃ  kammaṃ pākatikameva hoti.</p>
              <p>[03] mohopi dvīheva kāraṇehi ^b^mahāsāvajjo^eb^. mohena hi  mūḷho hutvā mātāpitūsupi cetiyepi bodhimhipi pabbajitesupi  aparajjhitvā gatagataṭṭhāne garahaṃ labhati. evaṃ tāva lokavajjavasena  mahāsāvajjo. mohavasena pana katena ānantariyakammena kappaṃ niraye  paccati. evaṃ vipākavajjavasenapi mahāsāvajjo.  ^b^dandhavirāgī^eb^ti saṇikaṃ virajjati. mohena mūḷhena hi  katakammaṃ saṇikaṃ muccati. yathā hi acchacammaṃ satakkhattumpi  dhoviyamānaṃ na paṇḍaraṃ hoti, evameva mohena mūḷhena katakammaṃ sīghaṃ  na muccati, saṇikameva muccatīti. sesamettha uttānamevāti. </p>
            </h4>
          </h3>
          <h3>
            <h3n> 9. akusalamūlasuttavaṇṇanā </h3n>
            <h4>
              <h4n> </h4n>
              <p>[03] 70^b^.^eb^ navame ^b^akusalamūlānī^eb^ti akusalānaṃ  mūlāni, akusalāni ca tāni mūlāni cāti vā akusalamūlāni.  ^b^yadapi, bhikkhave, lobho^eb^ti yopi, bhikkhave, lobho.  ^b^tadapi^eb^ ^a^P2.0318^ea^ ^b^akusalamūla^eb^nti sopi  akusalamūlaṃ. akusalamūlaṃ vā sandhāya idha tampīti attho  vaṭṭatiyeva. etenupāyena sabbattha nayo netabbo.  ^b^abhisaṅkharotī^eb^ti āyūhati sampiṇḍeti rāsiṃ karoti.  ^b^asatā dukkhaṃ uppādayatī^eb^ti abhūtena avijjamānena yaṃkiñci  tassa abhūtaṃ dosaṃ vatvā dukkhaṃ uppādeti. ^b^vadhena vā^eb^tiādi  yenākārena dukkhaṃ uppādeti, taṃ dassetuṃ vuttaṃ. tattha  ^b^jāniyā^eb^ti dhanajāniyā. ^b^pabbājanāyā^eb^ti gāmato vā  raṭṭhato vā pabbājanīyakammena ^a^M2.0192^ea^. ^b^balavamhī^eb^ti ahamasmi balavā.  ^b^balattho itipī^eb^ti balena me attho itipi, bale vā  ṭhitomhītipi vadati.</p>
              <p>[03] ^b^akālavādī^eb^ti kālasmiṃ na vadati, akālasmiṃ vadati  nāma. ^b^abhūtavādī^eb^ti bhūtaṃ na vadati ^a^V2.0186^ea^, abhūtaṃ vadati nāma.  ^b^anatthavādī^eb^ti atthaṃ na vadati, anatthaṃ vadati nāma.  ^b^adhammavādī^eb^ti dhammaṃ na vadati, adhammaṃ vadati nāma.  ^b^avinayavādī^eb^ti vinayaṃ na vadati, avinayaṃ vadati nāma.</p>
              <p>[03] ^b^tathā hāya^eb^nti tathā hi ayaṃ. ^b^na ātappaṃ karoti  tassa nibbeṭhanāyā^eb^ti tassa abhūtassa nibbeṭhanatthāya vīriyaṃ na  karoti. ^b^itipetaṃ ataccha^eb^nti imināpi kāraṇena etaṃ atacchaṃ.  itaraṃ tasseva vevacanaṃ.</p>
              <p>[03] ^b^duggati pāṭikaṅkhā^eb^ti nirayādikā duggati icchitabbā,  sā assa avassabhāvinī, tatthānena nibbattitabbanti attho.  ^b^uddhasto^eb^ti upari dhaṃsito. ^b^pariyonaddho^eb^ti samantā  onaddho. ^b^anayaṃ āpajjatī^eb^ti avuḍḍhiṃ āpajjati.  ^b^byasanaṃ^eb^ ^a^P2.0319^ea^ ^b^āpajjatī^eb^ti vināsaṃ āpajjati.  gimhakālasmiñhi māluvāsipāṭikāya phalitāya bījāni uppatitvā  vaṭarukkhādīnaṃ mūle patanti. tattha yassa rukkhassa mūle tīsu  disāsu tīṇi bījāni patitāni honti, tasmiṃ rukkhe pāvussakena  meghena abhivaṭṭhe tīhi bījehi tayo aṅkurā uṭṭhahitvā taṃ rukkhaṃ  allīyanti. tato paṭṭhāya rukkhadevatāyo sakabhāvena saṇṭhātuṃ na  sakkonti. tepi aṅkurā vaḍḍhamānā latābhāvaṃ āpajjitvā taṃ rukkhaṃ  abhiruhitvā sabbaviṭapasākhāpasākhā saṃsibbitvā taṃ rukkhaṃ upari  pariyonandhanti. so māluvālatāhi saṃsibbito ghanehi mahantehi  māluvāpattehi sañchanno deve vā vassante vāte vā vāyante tattha tattha  palujjitvā khāṇumattameva avasissati. taṃ sandhāyetaṃ vuttaṃ.</p>
              <p>[03] ^b^evameva kho^eb^ti ettha pana idaṃ opammasaṃsandanaṃ --  sālādīsu aññatararukkho viya hi ayaṃ satto daṭṭhabbo, tisso  māluvālatā viya tīṇi akusalamūlāni, yāva rukkhasākhā asampattā,  tāva tāsaṃ latānaṃ ujukaṃ rukkhārohanaṃ viya lobhādīnaṃ dvāraṃ  asampattakālo, sākhānusārena ^a^M2.0193^ea^ gamanakālo viya dvāravasena  gamanakālo, pariyonaddhakālo viya lobhādīhi pariyuṭṭhitakālo,  khuddakasākhānaṃ palujjanakālo viya dvārappattānaṃ kilesānaṃ vasena  khuddānukhuddakā āpattiyo āpannakālo, mahāsākhānaṃ palujjanakālo  viya garukāpattiṃ āpannakālo, latānusārena otiṇṇena udakena mūlesu  tintesu rukkhassa bhūmiyaṃ patanakālo viya kamena cattāri  pārājikāni āpajjitvā catūsu apāyesu nibbattanakālo daṭṭhabbo.</p>
              <p>[03] sukkapakkho ^a^V2.0187^ea^ vuttavipallāsena veditabbo. ^b^evameva kho^eb^ti  ettha pana idaṃ opammasaṃsandanaṃ -- sālādīsu aññatararukkho viya  ayaṃ satto daṭṭhabbo, tisso māluvālatā viya tīṇi akusalamūlāni,  tāsaṃ appavattiṃ kātuṃ āgatapuriso viya yogāvacaro, kuddālo viya  paññā, kuddālapiṭakaṃ viya saddhāpiṭakaṃ, palikhananakhaṇitti viya  ^a^P2.0320^ea^ vipassanāpaññā, khaṇittiyā mūlacchedanaṃ viya  vipassanāñāṇena avijjāmūlassa chindanakālo, khaṇḍākhaṇḍikaṃ  chindanakālo viya khandhavasena diṭṭhakālo, phālanakālo viya  maggañāṇena kilesānaṃ samugghātitakālo, masikaraṇakālo viya  dharamānakapañcakkhandhakālo, mahāvāte opuṇitvā appavattanakālo viya  upādinnakakkhandhānaṃ appaṭisandhikanirodhena nirujjhitvā punabbhave  paṭisandhiaggahaṇakālo daṭṭhabboti. imasmiṃ sutte vaṭṭavivaṭṭaṃ kathitaṃ. </p>
            </h4>
          </h3>
          <h3>
            <h3n> 10. uposathasuttavaṇṇanā </h3n>
            <h4>
              <h4n> </h4n>
              <p>[03] 71^b^.^eb^ dasame ^b^tadahuposathe^eb^ti tasmiṃ ahu uposathe  taṃ divasaṃ uposathe, pannarasikauposathadivaseti vuttaṃ hoti.  ^b^upasaṅkamī^eb^ti uposathaṅgāni adhiṭṭhāya gandhamālādihatthā  upasaṅkami. ^b^handā^eb^ti vavassaggatthe nipāto. ^b^divā  divassā^eb^ti divasassa divā nāma majjhanho, imasmiṃ ṭhite  majjhanhike kāleti attho. ^b^kuto nu tvaṃ āgacchasī^eb^ti kiṃ  karontī vicarasīti pucchati. ^b^gopālakuposatho^eb^ti gopālakehi  saddhiṃ upavasanauposatho. ^b^nigaṇṭhuposatho^eb^ti nigaṇṭhānaṃ  upavasanauposatho. ^b^ariyuposatho^eb^ti ariyānaṃ upavasanauposatho.  ^b^seyyathāpi visākhe^eb^ti yathā nāma, visākhe.  ^b^sāyanhasamaye^eb^ ^a^M2.0194^ea^ ^b^sāmikānaṃ gāvo niyyātetvā^eb^ti gopālakā hi  devasikavetanena vā pañcāhadasāhāddhamāsamāsachamāsasaṃvaccharaparicchedena  vā gāvo gahetvā rakkhanti. idha pana devasikavetanena rakkhantaṃ  sandhāyetaṃ vuttaṃ -- ^b^niyyātetvā^eb^ti paṭicchāpetvā ``etā vo  gāvo''ti datvā. ^b^iti^eb^ ^a^P2.0321^ea^  ^b^paṭisañcikkhatī^eb^ti attano gehaṃ gantvā bhuñjitvā mañce nipanno  evaṃ paccavekkhati. ^b^abhijjhāsahagatenā^eb^ti taṇhāya sampayuttena.  ^b^evaṃ kho, visākhe, gopālakuposatho hotī^eb^ti ariyuposathova  ayaṃ, aparisuddhavitakkatāya pana gopālakauposathaṭṭhāne ṭhito. ^b^na  mahapphalo^eb^ti vipākaphalena na mahapphalo. ^b^na mahānisaṃso^eb^ti  vipākānisaṃsena na mahānisaṃso. ^b^na mahājutiko^eb^ti  vipākobhāsena na mahāobhāso. ^b^na mahāvipphāro^eb^ti  vipākavipphārassa amahantatāya na mahāvipphāro.</p>
              <p>[03] ^b^samaṇajātikā^eb^ti ^a^V2.0188^ea^ samaṇāyeva. ^b^paraṃ yojanasata^eb^nti  yojanasataṃ atikkamitvā tato paraṃ. ^b^tesu daṇḍaṃ nikkhipāhī^eb^ti  tesu yojanasatato parabhāgesu ṭhitesu sattesu daṇḍaṃ nikkhipa,  nikkhittadaṇḍo hohi. ^b^nāhaṃ kvacani kassaci kiñcanatasmi^eb^nti  ahaṃ katthaci kassaci parassa kiñcanatasmiṃ na homi. kiñcanaṃ  vuccati palibodho, palibodho na homīti vuttaṃ hoti. ^b^na ca  mama kvacani katthaci kiñcanatatthī^eb^ti mamāpi kvacani anto vā  bahiddhā vā katthaci ekaparikkhārepi kiñcanatā natthi, palibodho  natthi, chinnapalibodhohamasmīti vuttaṃ hoti. ^b^bhoge^eb^ti  mañcapīṭhayāgubhattādayo. ^b^adinnaṃyeva paribhuñjatī^eb^ti punadivase  mañce nipajjantopi pīṭhe nisīdantopi yāguṃ pivantopi bhattaṃ  bhuñjantopi te bhoge adinneyeva paribhuñjati. ^b^na mahapphalo^eb^ti  nipphalo. byañjanameva hi ettha sāvasesaṃ, attho pana niravaseso.  evaṃ upavutthassa hi uposathassa appamattakampi vipākaphalaṃ iṭṭhaṃ kantaṃ  manāpaṃ nāma natthi. tasmā nipphalotveva veditabbo. sesapadesupi  ^a^P2.0322^ea^ eseva nayo.</p>
              <p>[03] ^b^upakkiliṭṭhassa cittassā^eb^ti idaṃ kasmā āha?  saṃkiliṭṭhena hi cittena upavuttho uposatho na mahapphalo hotīti  dassitattā visuddhena cittena upavutthassa mahapphalatā anuññātā hoti.  tasmā yena kammaṭṭhānena cittaṃ visujjhati, taṃ  cittavisodhanakammaṭṭhānaṃ dassetuṃ idamāha ^a^M2.0195^ea^. tattha ^b^upakkamenā^eb^ti  paccattapurisakārena, upāyena vā. ^b^tathāgataṃ anussaratī^eb^ti aṭṭhahi  kāraṇehi tathāgataguṇe anussarati. ettha hi ^b^itipi so  bhagavā^eb^ti so bhagavā itipi sīlena, itipi samādhināti sabbe  lokiyalokuttarā buddhaguṇā saṅgahitā. ^b^araha^eb^ntiādīhi  pāṭiyekkaguṇāva niddiṭṭhā. ^b^tathāgataṃ anussarato cittaṃ  pasīdatī^eb^ti lokiyalokuttare tathāgataguṇe anussarantassa cittuppādo  pasanno hoti.</p>
              <p>[03] ^b^cittassa upakkilesā^eb^ti pañca nīvaraṇā. ^b^kakka^eb^nti  āmalakakakkaṃ. ^b^tajjaṃ vāyāma^eb^nti tajjātikaṃ tadanucchavikaṃ kakkena  makkhanaghaṃsanadhovanavāyāmaṃ. ^b^pariyodapanā hotī^eb^ti  suddhabhāvakaraṇaṃ hoti. kiliṭṭhasmiṃ hi sīse pasādhanaṃ pasādhetvā  nakkhattaṃ kīḷamāno na sobhati, parisuddhe pana tasmiṃ pasādhanaṃ  pasādhetvā nakkhattaṃ kīḷamāno sobhati, evameva kiliṭṭhacittena  uposathaṅgāni adhiṭṭhāya uposatho upavuttho na mahapphalo hoti,  parisuddhena pana cittena uposathaṅgāni adhiṭṭhāya upavuttho uposatho  mahapphalo hotīti adhippāyena evamāha. ^b^brahmuposathaṃ  upavasatī^eb^ti brahmā vuccati sammāsambuddho, tassa guṇānussaraṇavasena  ayaṃ uposatho brahmuposatho ^a^V2.0189^ea^ nāma, taṃ upavasati. ^b^brahmunā saddhiṃ  saṃvasatī^eb^ti sammāsambuddhena saddhiṃ saṃvasati. ^b^brahmañcassa^eb^  ^a^P2.0323^ea^ ^b^ārabbhā^eb^ti sammāsambuddhaṃ ārabbha.</p>
              <p>[03] ^b^dhammaṃ anussaratī^eb^ti sahatantikaṃ lokuttaradhammaṃ anussarati.  ^b^sotti^eb^nti kuruvindakasottiṃ. kuruvindakapāsāṇacuṇṇena hi  saddhiṃ lākhaṃ yojetvā maṇike katvā vijjhitvā suttena āvuṇitvā taṃ  maṇi kalāpapantiṃ ubhato gahetvā piṭṭhiṃ ghaṃsenti, taṃ sandhāya vuttaṃ --  ``sottiñca paṭiccā''ti. ^b^cuṇṇa^eb^nti nhānīyacuṇṇaṃ. ^b^tajjaṃ  vāyāma^eb^nti ubbaṭṭanaghaṃsanadhovanādikaṃ tadanurūpavāyāmaṃ.  ^b^dhammuposatha^eb^nti sahatantikaṃ navalokuttaradhammaṃ ārabbha upavutthattā  ayaṃ uposatho ``dhammuposatho''ti vutto. idhāpi  ^b^pariyodapanā^eb^ti pade ṭhatvā purimanayeneva yojanā kātabbā.</p>
              <p>[03] ^b^saṅghaṃ anussaratī^eb^ti aṭṭhannaṃ ariyapuggalānaṃ guṇe  anussarati. ^b^usmañca paṭiccā^eb^ti dve tayo vāre gāhāpitaṃ usumaṃ  paṭicca. usañcātipi pāṭho, ayamevattho ^a^M2.0196^ea^. ^b^khāra^eb^nti chārikaṃ.  ^b^gomaya^eb^nti gomuttaṃ vā ajalaṇḍikā vā.  ^b^pariyodapanā^eb^ti idhāpi purimanayeneva yojanā kātabbā.  ^b^saṅghuposatha^eb^nti aṭṭhannaṃ ariyapuggalānaṃ guṇe ārabbha upavutthattā  ayaṃ uposatho ``saṅghuposatho''ti vutto.</p>
              <p>[03] ^b^sīlānī^eb^ti gahaṭṭho gahaṭṭhasīlāni, pabbajito  pabbajitasīlāni. ^b^akhaṇḍānī^eb^tiādīnaṃ attho visuddhimagge  (visuddhi0 1.21) vitthāritova. ^b^vālaṇḍupaka^eb^nti assavālehi  vā makacivālādīhi vā kataṃ aṇḍupakaṃ. ^b^tajjaṃ^eb^ ^a^P2.0324^ea^  ^b^vāyāma^eb^nti telena temetvā malassa tintabhāvaṃ ñatvā  chārikaṃ pakkhipitvā vālaṇḍupakena ghaṃsanavāyāmo. idha  ^b^pariyodapanā^eb^ti pade ṭhatvā evaṃ yojanā kātabbā kiliṭṭhasmiñhi  ādāse maṇḍitapasādhitopi attabhāvo olokiyamāno na sobhati,  parisuddhe sobhati. evameva kiliṭṭhena cittena upavuttho uposatho na  mahapphalo hoti, parisuddhena pana mahapphalo hotīti.  ^b^sīluposatha^eb^nti attano sīlānussaraṇavasena upavuttho uposatho  sīluposatho nāma. ^b^sīlena saddhi^eb^nti attano  pañcasīladasasīlena saddhiṃ. ^b^sīlañcassa ārabbhā^eb^ti pañcasīlaṃ  dasasīlañca ārabbha.</p>
              <p>[03] ^b^devatā anussaratī^eb^ti devatā sakkhiṭṭhāne ṭhapetvā attano  saddhādiguṇe anussarati. ^b^ukka^eb^nti ^a^V2.0190^ea^ uddhanaṃ. ^b^loṇa^eb^nti  loṇamattikā. ^b^geruka^eb^nti gerukacuṇṇaṃ.  ^b^nāḷikasaṇḍāsa^eb^nti dhamananāḷikañceva parivattanasaṇḍāsañca.  ^b^tajjaṃ vāyāma^eb^nti uddhane pakkhipanadhamanaparivattanādikaṃ anurūpaṃ  vāyāmaṃ. idha ^b^pariyodapanā^eb^ti pade ṭhatvā evaṃ yojanā  veditabbā -- saṃkiliṭṭhasuvaṇṇamayena hi pasādhanabhaṇḍena pasādhitā  nakkhattaṃ kīḷamānā na sobhanti, parisuddhasuvaṇṇamayena sobhanti.  evameva saṃkiliṭṭhacittassa uposatho na mahapphalo hoti,  parisuddhacittassa mahapphalo. ^b^devatuposatha^eb^nti devatā sakkhiṭṭhāne  ṭhapetvā attano guṇe anussarantena upavutthauposatho devatuposatho nāma.  sesaṃ imesu buddhānussatiādīsu kammaṭṭhānesu yaṃ vattabbaṃ siyā, taṃ  sabbaṃ visuddhimagge (visuddhi0 1.123 ādayo) vuttameva.</p>
              <p>[03] ^b^pāṇātipāta^eb^nti ^a^M2.0197^ea^ pāṇavadhaṃ. ^b^pahāyā^eb^ti taṃ  pāṇātipātacetanāsaṅkhātaṃ dussīlyaṃ pajahitvā. ^b^paṭiviratā^eb^ti  ^a^P2.0325^ea^ pahīnakālato paṭṭhāya tato dussīlyato oratā  viratāva. ^b^nihitadaṇḍā nihitasatthā^eb^ti parūpaghātatthāya daṇḍaṃ  vā satthaṃ vā ādāya avattanato nikkhittadaṇḍā ceva nikkhittasatthā  cāti attho. ettha ca ṭhapetvā daṇḍaṃ sabbampi avasesaṃ upakaraṇaṃ  sattānaṃ vihiṃsanabhāvato satthanti veditabbaṃ. yaṃ pana bhikkhū  kattaradaṇḍaṃ vā dantakaṭṭhavāsiṃ vā pipphalakaṃ vā gahetvā vicaranti, na  taṃ parūpaghātatthāya. tasmā nihitadaṇḍā nihitasatthātveva saṅkhaṃ  gacchanti. ^b^lajjī^eb^ti pāpajigucchanalakkhaṇāya lajjāya  samannāgatā. ^b^dayāpannā^eb^ti dayaṃ mettacittataṃ āpannā.  ^b^sabbapāṇabhūtahitānukampī^eb^ti sabbe pāṇabhūte hitena anukampakā,  tāya eva dayāpannatāya sabbesaṃ pāṇabhūtānaṃ hitacittakāti attho.  ^b^ahampajjā^eb^ti ahampi ajja. ^b^imināpi aṅgenā^eb^ti  imināpi guṇaṅgena. ^b^arahataṃ anukaromī^eb^ti yathā purato  gacchantaṃ pacchato gacchanto anugacchati nāma, evaṃ ahampi arahantehi  paṭhamaṃ kataṃ imaṃ guṇaṃ pacchā karonto tesaṃ arahantānaṃ anukaromi.  ^b^uposatho ca me upavuttho bhavissatī^eb^ti evaṃ karontena mayā  arahatañca anukataṃ bhavissati, uposatho ca upavuttho bhavissati.</p>
              <p>[03] ^b^adinnādāna^eb^nti adinnassa parapariggahitassa ādānaṃ,  theyyaṃ corikanti attho. dinnameva ādiyantīti ^b^dinnādāyī^eb^.  cittenapi dinnameva paṭikaṅkhantīti ^b^dinnapāṭikaṅkhī^eb^.  thenetīti theno, na thenena ^b^athenena^eb^. athenattāyeva  ^b^sucibhūtena. attanā^eb^ti attabhāvena, athenaṃ ^a^P2.0326^ea^  sucibhūtaṃ attabhāvaṃ katvā viharantīti vuttaṃ hoti.</p>
              <p>[03] ^b^abrahmacariya^eb^nti ^a^V2.0191^ea^ aseṭṭhacariyaṃ. brahmaṃ seṭṭhaṃ ācāraṃ  carantīti ^b^brahmacārī^eb^. ^b^ārācārī^eb^ti abrahmacariyato  dūrācārī. ^b^methunā^eb^ti rāgapariyuṭṭhānavasena sadisattā methunakāti  laddhavohārehi paṭisevitabbato methunoti saṅkhaṃ gatā asaddhammā.  ^b^gāmadhammā^eb^ti gāmavāsīnaṃ dhammā.</p>
              <p>[03] ^b^musāvādā^eb^ti alikavacanā tucchavacanā. saccaṃ vadantīti  ^b^saccavādī^eb^. saccena saccaṃ saṃdahanti ghaṭṭentīti ^b^saccasandhā,^eb^  na antarantarā musā vadantīti attho ^a^M2.0198^ea^. yo hi puriso kadāci  musāvādaṃ vadati, kadāci saccaṃ. tassa musāvādena antaritattā saccaṃ  saccena na ghaṭīyati. tasmā na so saccasandho. ime pana na  tādisā, jīvitahetupi musā avatvā saccena saccaṃ saṃdahantiyevāti  saccasandhā. ^b^thetā^eb^ti thirā, ṭhitakathāti attho. eko  puggalo haliddirāgo viya thusarāsimhi nikhātakhāṇu viya assapiṭṭhe  ṭhapitakumbhaṇḍamiva ca na ṭhitakatho hoti. eko pāsāṇalekhā viya  indakhīlo viya ca ṭhitakatho hoti, asinā sīsaṃ chindantepi dve  kathā na katheti. ayaṃ vuccati theto. ^b^paccayikā^eb^ti  pattiyāyitabbakā, saddhāyikāti attho. ekacco hi puggalo na  paccayiko hoti, ``idaṃ kena vuttaṃ, asukena nāmā''ti vutte ``mā  tassa vacanaṃ saddahathā''ti vattabbataṃ āpajjati. eko paccayiko  hoti, ``idaṃ kena vuttaṃ, asukenā''ti vutte ``yadi tena vuttaṃ,  idameva pamāṇaṃ, idāni paṭikkhipitabbaṃ natthi, evamevaṃ ida''nti  vattabbataṃ āpajjati. ayaṃ vuccati paccayiko. ^b^avisaṃvādakā^eb^  ^a^P2.0327^ea^ ^b^lokassā^eb^ti tāya saccavāditāya lokaṃ na  visaṃvādentīti attho.</p>
              <p>[03] ^b^surāmerayamajjapamādaṭṭhāna^eb^nti surāmerayamajjānaṃ  pānacetanāsaṅkhātaṃ pamādakāraṇaṃ. ^b^ekabhattikā^eb^ti pātarāsabhattaṃ  sāyamāsabhattanti dve bhattāni. tesu pātarāsabhattaṃ antomajjhanhikena  paricchinnaṃ, itaraṃ majjhanhikato uddhaṃ antoaruṇena. tasmā  antomajjhanhike dasakkhattuṃ bhuñjamānāpi ekabhattikāva honti. taṃ  sandhāya vuttaṃ -- ``ekabhattikā''ti. rattibhojanaṃ ratti, tato  uparatāti ^b^rattūparatā^eb^. atikkante majjhanhike yāva  sūriyatthaṅgamanā bhojanaṃ vikālabhojanaṃ nāma, tato viratattā  ^b^viratā vikālabhojanā^eb^.</p>
              <p>[03] sāsanassa ananulomattā visūkaṃ paṭāṇibhūtaṃ dassananti  visūkadassanaṃ, attanā naccananaccāpanādivasena naccañca gītañca  vāditañca, antamaso mayūranaccanādivasenāpi pavattānaṃ naccādīnaṃ  visūkabhūtaṃ dassanañcāti ^b^naccagītavāditavisūkadassanaṃ^eb^.  naccādīni hi attanā ^a^V2.0192^ea^ payojetuṃ vā parehi payojāpetuṃ vā payuttāni  passituṃ vā neva bhikkhūnaṃ, na bhikkhunīnaṃ vaṭṭanti.</p>
              <p>[03] ^b^mālā^eb^dīsu ^a^M2.0199^ea^ ^b^mālā^eb^ti yaṃkiñci pupphaṃ.  ^b^gandha^eb^nti yaṃkiñci gandhajātaṃ. ^b^vilepana^eb^nti  chavirāgakaraṇaṃ. tattha piḷandhanto ^b^dhāreti^eb^ nāma, ūnaṭṭhānaṃ  pūrento ^b^maṇḍeti^eb^ nāma, gandhavasena chavirāgavasena ca sādiyanto  ^b^vibhūseti^eb^ nāma. ^b^ṭhānaṃ^eb^ vuccati kāraṇaṃ, tasmā yāya  dussīlyacetanāya tāni mālādhāraṇādīni mahājano karoti, tato  paṭiviratāti attho. ^b^uccāsayanaṃ^eb^ vuccati pamāṇātikkantaṃ,  ^b^mahāsayanaṃ^eb^ akappiyattharaṇaṃ, tato paṭiviratāti attho.</p>
              <p>[03] ^b^kīvamahapphalo^eb^ti kittakaṃ mahapphalo. sesapadesupi eseva  nayo. ^b^pahūtarattaratanāna^eb^nti pahūtena rattasaṅkhātena ratanena  samannāgatānaṃ, sakalajambudīpatalaṃ bheritalasadisaṃ ^a^P2.0328^ea^  katvā kaṭippamāṇehi sattahi ratanehi pūritānanti attho.  ^b^issariyādhipacca^eb^nti issarabhāvena vā issariyameva vā  ādhipaccaṃ, na ettha sāhasikakammantipi issariyādhipaccaṃ. ^b^rajjaṃ  kāreyyā^eb^ti evarūpaṃ cakkavattirajjaṃ kāreyya. ^b^aṅgāna^eb^ntiādīni  tesaṃ janapadānaṃ nāmāni. ^b^kalaṃ nāgghati soḷasi^eb^nti ekaṃ  ahorattaṃ upavutthauposathe puññaṃ soḷasabhāge katvā tato ekaṃ bhāgañca  na agghati. ekarattuposathassa soḷasiyā kalāya yaṃ vipākaphalaṃ,  taṃyeva tato bahutaraṃ hotīti attho. ^b^kapaṇa^eb^nti parittakaṃ.</p>
              <p>[03] ^b^abrahmacariyā^eb^ti aseṭṭhacariyato. ^b^rattiṃ na bhuñjeyya  vikālabhojana^eb^nti uposathaṃ upavasanto rattibhojanañca  divāvikālabhojanañca na bhuñjeyya. ^b^mañce chamāyaṃva sayetha  santhate^eb^ti muṭṭhihatthapādake kappiyamañce vā sudhādiparikammakatāya  bhūmiyaṃ vā tiṇapaṇṇapalālādīni santharitvā kate santhate vā  sayethāti attho. ^b^etaṃ hi aṭṭhaṅgikamāhuposatha^eb^nti evaṃ  pāṇātipātādīni asamācarantena upavutthaṃ uposathaṃ aṭṭhahi aṅgehi  samannāgatattā aṭṭhaṅgikanti vadanti. taṃ pana upavasantena ``sve  uposathiko bhavissāmī''ti ajjeva ``idañca idañca kareyyāthā''ti  āhārādividhānaṃ vicāretabbaṃ. uposathadivase pātova bhikkhussa vā  bhikkhuniyā vā dasasīlalakkhaṇaññuno upāsakassa vā upāsikāya  vā santike vācaṃ bhinditvā ^a^M2.0200^ea^ uposathaṅgāni samādātabbāni. pāḷiṃ  ajānantena pana ``buddhapaññattaṃ uposathaṃ adhiṭṭhāmī''ti adhiṭṭhātabbaṃ.  aññaṃ alabhantena attanāpi adhiṭṭhātabbaṃ, vacībhedo pana kātabboyeva  ^a^V2.0193^ea^. uposathaṃ upavasantena parūparodhapaṭisaṃyuttā kammantā na vicāretabbā,  āyavayagaṇanaṃ ^a^P2.0329^ea^ karontena na vītināmetabbaṃ, gehe  pana āhāraṃ labhitvā niccabhattikabhikkhunā viya paribhuñjitvā vihāraṃ  gantvā dhammo vā sotabbo, aṭṭhatiṃsāya ārammaṇesu aññataraṃ vā  manasikātabbaṃ.</p>
              <p>[03] ^b^sudassanā^eb^ti sundaradassanā. ^b^obhāsaya^eb^nti  obhāsayamānā. ^b^anupariyantī^eb^ti vicaranti. ^b^yāvatā^eb^ti  yattakaṃ ṭhānaṃ. ^b^antalikkhagā^eb^ti ākāsaṅgamā.  ^b^pabhāsantī^eb^ti jotanti pabhā muñcanti. ^b^disāvirocanā^eb^ti  sabbadisāsu virocamānā. atha vā ^b^pabhāsantī^eb^ti disāhi  disā obhāsanti. ^b^virocanā^eb^ti virocamānā.  ^b^veḷuriya^eb^nti maṇīti vatvāpi iminā jātimaṇibhāvaṃ dasseti.  ekavassikaveḷuvaṇṇañhi veḷuriyaṃ jātimaṇi nāma. taṃ sandhāyevamāha.  ^b^bhaddaka^eb^nti laddhakaṃ. ^b^siṅgīsuvaṇṇa^eb^nti gosiṅgasadisaṃ  hutvā uppannattā evaṃ nāmakaṃ suvaṇṇaṃ. ^b^kañcana^eb^nti pabbateyyaṃ  pabbate jātasuvaṇṇaṃ. ^b^jātarūpa^eb^nti satthuvaṇṇasuvaṇṇaṃ.  ^b^haṭaka^eb^nti kipillikāhi nīhaṭasuvaṇṇaṃ. ^b^nānubhavantī^eb^ti na  pāpuṇanti. ^b^candappabhā^eb^ti sāmiatthe paccattaṃ, candappabhāyāti  attho. ^b^upavassuposatha^eb^nti upavasitvā uposathaṃ.  ^b^sukhudrayānī^eb^ti sukhaphalāni sukhavedanīyāni. ^b^saggamupenti  ṭhāna^eb^nti saggasaṅkhātaṃ ṭhānaṃ upagacchanti, kenaci aninditā hutvā  devaloke uppajjantīti attho. sesamettha yaṃ antarantarā na vuttaṃ, taṃ  vuttānusāreneva veditabbanti. </p>
              <p>[06] mahāvaggo dutiyo. </p>
            </h4>
          </h3>
        </h2>
        <h2>
          <h2n> (8) 3. ānandavaggo </h2n>
          <h3>
            <h3n> 1. channasuttavaṇṇanā </h3n>
            <h4>
              <h4n> </h4n>
              <p>[03] 72^b^.^eb^ tatiyassa ^a^V2.0194^ea^ ^a^P2.0330^ea^ paṭhame  ^b^channo^eb^ti evaṃnāmako channaparibbājako. ^b^tumhepi^eb^,  ^b^āvuso^eb^ti, āvuso, yathā mayaṃ rāgādīnaṃ pahānaṃ paññāpema, kiṃ  evaṃ tumhepi paññāpethāti pucchati. tato thero ``ayaṃ paribbājako  amhe rāgādīnaṃ pahānaṃ paññāpemāti vadati, natthi panetaṃ  ^a^M2.0201^ea^ bāhirasamaye''ti taṃ paṭikkhipanto ^b^mayaṃ kho, āvuso^eb^tiādimāha.  tattha ^b^kho^eb^ti avadhāraṇatthe nipāto, mayameva paññāpemāti  attho. tato paribbājako cintesi ``ayaṃ thero bāhirasamayaṃ  luñcitvā haranto `mayamevā'ti āha. kiṃ nu kho ādīnavaṃ disvā  ete etesaṃ pahānaṃ paññāpentī''ti. atha theraṃ pucchanto ^b^kiṃ pana  tumhe^eb^tiādimāha. thero tassa byākaronto ^b^ratto  kho^eb^tiādimāha. tattha ^b^attattha^eb^nti diṭṭhadhammikasamparāyikaṃ  lokiyalokuttaraṃ attano atthaṃ. paratthaubhayatthesupi eseva nayo.</p>
              <p>[03] ^b^andhakaraṇo^eb^tiādīsu yassa rāgo uppajjati, taṃ  yathābhūtadassananivāraṇena andhaṃ karotīti andhakaraṇo. paññācakkhuṃ  na karotīti ^b^acakkhukaraṇo^eb^. ñāṇaṃ na karotīti  ^b^aññāṇakaraṇo^eb^. kammassakatapaññā jhānapaññā vipassanāpaññāti  imā tisso paññā appavattikaraṇena nirodhetīti  ^b^paññānirodhiko^eb^. aniṭṭhaphaladāyakattā dukkhasaṅkhātassa  vighātasseva pakkhe vattatīti ^b^vighātapakkhiko^eb^. kilesanibbānaṃ  na saṃvattetīti ^b^anibbānasaṃvattaniko. alañca panāvuso ānanda,  appamādāyā^eb^ti, āvuso ānanda, sace evarūpā paṭipadā atthi,  alaṃ tumhākaṃ appamādāya yuttaṃ anucchavikaṃ, appamādaṃ karotha,  āvusoti therassa vacanaṃ anumoditvā pakkāmi. imasmiṃ sutte  ariyamaggo lokuttaramissako kathito. sesamettha ^a^P2.0331^ea^  uttānatthamevāti. </p>
            </h4>
          </h3>
          <h3>
            <h3n> 2. ājīvakasuttavaṇṇanā </h3n>
            <h4>
              <h4n> </h4n>
              <p>[03] 73^b^.^eb^ dutiye ^a^V2.0195^ea^ ^b^tena hi gahapatī^eb^ti thero kira  cintesi -- ``ayaṃ idha āgacchanto na aññātukāmo hutvā āgami,  pariggaṇhanatthaṃ pana āgato. iminā pucchitapañhaṃ imināva  kathāpessāmī''ti. iti taṃyeva kathaṃ kathāpetukāmo ^b^tena  hī^eb^tiādimāha. tattha ^b^tena hī^eb^ti kāraṇāpadeso. yasmā tvaṃ  evaṃ pucchasi, tasmā taññevettha paṭipucchāmīti. ^b^kesaṃ no^eb^ti  katamesaṃ nu. ^b^sadhammukkaṃsanā^eb^ti attano laddhiyā ukkhipitvā  ṭhapanā. ^b^paradhammāpasādanā^eb^ti paresaṃ laddhiyā ghaṭṭanā vambhanā  avakkhipanā. ^b^āyataneva dhammadesanā^eb^ti kāraṇasmiṃyeva  dhammadesanā. ^b^attho ca vutto^eb^ti mayā pucchitapañhāya attho ca  pakāsito ^a^M2.0202^ea^. ^b^attā ca anupanīto^eb^ti amhe evarūpāti evaṃ attā  ca na upanīto. nupanītotipi pāṭho. </p>
            </h4>
          </h3>
          <h3>
            <h3n> 3. mahānāmasakkasuttavaṇṇanā </h3n>
            <h4>
              <h4n> </h4n>
              <p>[03] 74^b^.^eb^ tatiye ^b^gilānā vuṭṭhito^eb^ti gilāno hutvā  vuṭṭhito. ^b^gelaññā^eb^ti gilānabhāvato. ^b^upasaṅkamī^eb^ti  bhuttapātarāso mālāgandhādīni ādāya mahāparivāraparivuto upasaṅkami.  ^b^bāhāyaṃ gahetvā^eb^ti na bāhāyaṃ gahetvā ākaḍḍhi,  nisinnāsanato vuṭṭhāya tassa santikaṃ gantvā dakkhiṇabāhāyaṃ  aṅguṭṭhakena saññaṃ datvā ekamantaṃ apanesīti veditabbo. athassa  ``sekhampi kho, mahānāma, sīla''ntiādinā nayena sattannaṃ sekhānaṃ  sīlañca samādhiñca paññañca kathetvā upari arahattaphalavasena asekhā  sīlasamādhipaññāyo kathento -- ``sekhasamādhito sekhaṃ  vipassanāñāṇaṃ asekhañca phalañāṇaṃ pacchā, sekhavipassanāñāṇato ca  asekhaphalasamādhi pacchā uppajjatī''ti dīpesi. yāni pana  sampayuttāni samādhiñāṇāni, tesaṃ apacchā apure uppatti veditabbāti. </p>
            </h4>
          </h3>
          <h3>
            <h3n> 4. nigaṇṭhasuttavaṇṇanā </h3n>
            <h4>
              <h4n> </h4n>
              <p>[03] 75^b^.^eb^ catutthe ^a^P2.0332^ea^  ^b^kūṭāgārasālāya^eb^nti dve kaṇṇikā gahetvā haṃsavaṭṭakacchannena katāya  gandhakuṭiyā. ^b^aparisesaṃ ñāṇadassanaṃ paṭijānātī^eb^ti  appamattakampi asesetvā sabbaṃ ñāṇadassanaṃ paṭijānāti. ^b^satataṃ  samita^eb^nti sabbakālaṃ nirantaraṃ. ^b^ñāṇadassanaṃ paccupaṭṭhita^eb^nti  sabbaññutaññāṇaṃ ^a^V2.0196^ea^ mayhaṃ upaṭṭhitamevāti dasseti. ^b^purāṇānaṃ  kammāna^eb^nti āyūhitakammānaṃ. ^b^tapasā byantībhāva^eb^nti  dukkaratapena vigatantakaraṇaṃ. ^b^navānaṃ kammāna^eb^nti idāni  āyūhitabbakammānaṃ. ^b^akaraṇā^eb^ti anāyūhanena.  ^b^setughāta^eb^nti padaghātaṃ paccayaghātaṃ katheti. ^b^kammakkhayā  dukkhakkhayo^eb^ti kammavaṭṭakkhayena dukkhakkhayo. ^b^dukkhakkhayā  vedanākkhayo^eb^ti dukkhavaṭṭakkhayena vedanākkhayo. dukkhavaṭṭasmiñhi  khīṇe vedanāvaṭṭampi khīṇameva hoti. ^b^vedanākkhayā sabbaṃ dukkhaṃ  nijjiṇṇaṃ bhavissatī^eb^ti vedanākkhayena pana sakalavaṭṭadukkhaṃ  nijjiṇṇameva bhavissati. ^b^sandiṭṭhikāyā^eb^ti sāmaṃ passitabbāya  paccakkhāya. ^b^nijjarāya visuddhiyā^eb^ti ^a^M2.0203^ea^ kilesajīraṇakapaṭipadāya  kilese vā nijjīraṇato nijjarāya sattānaṃ visuddhiyā.  ^b^samatikkamo hotī^eb^ti sakalassa vaṭṭadukkhassa atikkamo hoti.  ^b^idha, bhante, bhagavā kimāhā^eb^ti, bhante, bhagavā imāya paṭipattiyā  kimāha, kiṃ etaṃyeva kilesanijjīraṇakapaṭipadaṃ paññapeti, udāhu  aññanti pucchati.</p>
              <p>[03] ^b^jānatā^eb^ti anāvaraṇañāṇena jānantena. ^b^passatā^eb^ti  ^a^P2.0333^ea^ samantacakkhunā passantena. ^b^visuddhiyā^eb^ti  visuddhisampāpanatthāya. ^b^samatikkamāyā^eb^ti samatikkamanatthāya.  ^b^atthaṅgamāyā^eb^ti atthaṃ gamanatthāya. ^b^ñāyassa adhigamāyā^eb^ti  saha vipassanāya maggassa adhigamanatthāya. ^b^nibbānassa  sacchikiriyāyā^eb^ti apaccayanibbānassa sacchikaraṇatthāya.  ^b^navañca kammaṃ na karotī^eb^ti navaṃ kammaṃ nāyūhati. ^b^purāṇañca  kamma^eb^nti pubbe āyūhitakammaṃ. ^b^phussa phussa byantī  karotī^eb^ti phusitvā phusitvā vigatantaṃ karoti, vipākaphassaṃ  phusitvā phusitvā taṃ kammaṃ khepetīti attho. ^b^sandiṭṭhikā^eb^ti  sāmaṃ passitabbā. ^b^akālikā^eb^ti na kālantare kiccakārikā.  ^b^ehipassikā^eb^ti ``ehi passā''ti evaṃ dassetuṃ yuttā.  ^b^opaneyyikā^eb^ti upanaye yuttā allīyitabbayuttā. ^b^paccattaṃ  veditabbā viññūhī^eb^ti paṇḍitehi attano attano santāneyeva  jānitabbā, bālehi pana dujjānā. iti sīlavasena dve maggā, dve ca  phalāni kathitāni. sotāpannasakadāgāmino hi sīlesu  paripūrakārinoti. ^b^vivicceva kāmehī^eb^tiādikāya pana  samādhisampadāya tayo maggā, tīṇi ca phalāni kathitāni.  anāgāmī ariyasāvako hi samādhimhi paripūrakārīti vutto.  ^b^āsavānaṃ khayā^eb^tiādīhi arahattaphalaṃ kathitaṃ. keci pana  sīlasamādhayopi arahattaphalasampayuttāva idha adhippetā. ekekassa  pana vasena paṭipattidassanatthaṃ visuṃ visuṃ tanti āropitāti. </p>
            </h4>
          </h3>
          <h3>
            <h3n> 5. nivesakasuttavaṇṇanā </h3n>
            <h4>
              <h4n> </h4n>
              <p>[03] 76^b^.^eb^ pañcame ^a^V2.0197^ea^ ^b^amaccā^eb^ti suhajjā.  ^b^ñātī^eb^ti sassusasurapakkhikā. ^b^sālohitā^eb^ti  samānalohitā bhātibhaginiādayo. ^b^aveccappasāde^eb^ti guṇe  avecca jānitvā uppanne acalappasāde. ^b^aññathatta^eb^nti  bhāvaññathattaṃ ^a^M2.0204^ea^. ^b^pathavīdhātuyā^eb^tiādīsu vīsatiyā koṭṭhāsesu  thaddhākārabhūtāya ^a^P2.0334^ea^ pathavīdhātuyā, dvādasasu koṭṭhāsesu  yūsagatāya ābandhanabhūtāya āpodhātuyā, catūsu koṭṭhāsesu  paripācanabhūtāya tejodhātuyā, chasu koṭṭhāsesu vitthambhanabhūtāya  vāyodhātuyā siyā aññathattaṃ. ^b^na tvevā^eb^ti imesaṃ hi catunnaṃ  mahābhūtānaṃ aññamaññabhāvūpagamanena siyā aññathattaṃ, ariyasāvakassa  pana na tveva siyāti dasseti. ettha ca ^b^aññathatta^eb^nti  pasādaññathattañca gatiaññathattañca. tañhi tassa na hoti,  bhāvaññathattaṃ pana hoti. ariyasāvako hi manusso hutvā devopi  hoti brahmāpi. pasādo panassa bhavantarepi na vigacchati, na ca  apāyagatisaṅkhātaṃ gatiaññathattaṃ pāpuṇāti. satthāpi tadeva  dassento ^b^tatridaṃ aññathatta^eb^ntiādimāha. sesamettha  uttānatthamevāti. </p>
            </h4>
          </h3>
          <h3>
            <h3n> 6. paṭhamabhavasuttavaṇṇanā </h3n>
            <h4>
              <h4n> </h4n>
              <p>[03] 77^b^.^eb^ chaṭṭhe ^b^kāmadhātuvepakka^eb^nti kāmadhātuyā  vipaccanakaṃ. ^b^kāmabhavo^eb^ti kāmadhātuyaṃ upapattibhavo. ^b^kammaṃ  khetta^eb^nti kusalākusalakammaṃ viruhanaṭṭhānaṭṭhena khettaṃ. ^b^viññāṇaṃ  bīja^eb^nti sahajātaṃ abhisaṅkhāraviññāṇaṃ viruhanaṭṭhena bījaṃ.  ^b^taṇhā sneho^eb^ti paggaṇhanānubrūhanavasena taṇhā udakaṃ nāma.  ^b^avijjānīvaraṇāna^eb^nti avijjāya āvaritānaṃ.  ^b^taṇhāsaṃyojanāna^eb^nti taṇhābandhanena baddhānaṃ. ^b^hīnāya  dhātuyā^eb^ti kāmadhātuyā. ^b^viññāṇaṃ patiṭṭhita^eb^nti  abhisaṅkhāraviññāṇaṃ patiṭṭhitaṃ. ^b^majjhimāya dhātuyā^eb^ti  rūpadhātuyā. ^b^paṇītāya dhātuyā^eb^ti arūpadhātuyā. sesamettha  uttānatthamevāti. </p>
            </h4>
          </h3>
          <h3>
            <h3n> 7. dutiyabhavasuttavaṇṇanā </h3n>
            <h4>
              <h4n> </h4n>
              <p>[03] 78^b^.^eb^ sattame ^b^cetanā^eb^ti kammacetanā.  ^b^patthanā^eb^pi kammapatthanāva. sesaṃ purimasadisamevāti. </p>
            </h4>
          </h3>
          <h3>
            <h3n> 8. sīlabbatasuttavaṇṇanā </h3n>
            <h4>
              <h4n> </h4n>
              <p>[03] 79^b^.^eb^ aṭṭhame ^a^V2.0198^ea^ ^a^P2.0335^ea^ ^b^sīlabbata^eb^nti  sīlañceva vatañca. ^b^jīvita^eb^nti dukkarakārikānuyogo.  ^b^brahmacariya^eb^nti brahmacariyavāso. ^b^upaṭṭhānasāra^eb^nti upaṭṭhānena  sāraṃ ^a^M2.0205^ea^, ``idaṃ varaṃ idaṃ niṭṭhā''ti evaṃ upaṭṭhitanti attho.  ^b^saphala^eb^nti saudrayaṃ savaḍḍhikaṃ hotīti pucchati. ^b^na  khvettha, bhante, ekaṃsenā^eb^ti, bhante, na kho ettha ekaṃsena  byākātabbanti attho. ^b^upaṭṭhānasāraṃ sevato^eb^ti idaṃ sāraṃ varaṃ  niṭṭhāti evaṃ upaṭṭhitaṃ sevamānassa. ^b^aphala^eb^nti iṭṭhaphalena aphalaṃ.  ettāvatā kammavādikiriyavādīnaṃ pabbajjaṃ ṭhapetvā seso sabbopi  bāhirakasamayo gahito hoti. ^b^saphala^eb^nti iṭṭhaphalena saphalaṃ  saudrayaṃ. ettāvatā imaṃ sāsanaṃ ādiṃ katvā sabbāpi  kammavādikiriyavādīnaṃ pabbajjā gahitā. ^b^na ca panassa  sulabharūpo samasamo paññāyā^eb^ti evaṃ sekkhabhūmiyaṃ ṭhatvā pañhaṃ  kathento assa ānandassa paññāya samasamo na sulabhoti dasseti.  imasmiṃ sutte sekkhabhūmi nāma kathitāti. </p>
            </h4>
          </h3>
          <h3>
            <h3n> 9. gandhajātasuttavaṇṇanā </h3n>
            <h4>
              <h4n> </h4n>
              <p>[03] 80^b^.^eb^ navame ^b^etadavocā^eb^ti pacchābhattaṃ  piṇḍapātapaṭikkanto dasabalassa vattaṃ dassetvā attano divāvihāraṭṭhānaṃ  gantvā ``imasmiṃ loke mūlagandho nāma atthi, sāragandho nāma  atthi, pupphagandho nāma atthi. ime pana tayopi gandhā anuvātaṃyeva  gacchanti, na paṭivātaṃ. atthi nu kho kiñci, yassa paṭivātampi  gandho gacchatī''ti cintetvā aṭṭhannaṃ varānaṃ gahaṇakāleyeva  kaṅkhuppattisamaye upasaṅkamanavarassa gahitattā takkhaṇaṃyeva divāṭṭhānato  vuṭṭhāya satthu santikaṃ gantvā vanditvā ekamantaṃ nisinno uppannāya  kaṅkhāya vinodanatthaṃ etaṃ ``tīṇimāni, bhante''tiādivacanaṃ avoca.  tattha ^b^gandhajātānī^eb^ti gandhajātiyo. ^b^mūlagandho^eb^ti  ^a^P2.0336^ea^ mūlavatthuko gandho, gandhasampannaṃ vā mūlameva  mūlagandho. tassa hi gandho anuvātaṃ gacchati. gandhassa pana  gandho nāma natthi. ^b^sāragandhapupphagandhesu^eb^pi eseva nayo.  ^b^atthānanda, kiñci gandhajāta^eb^nti ettha saraṇagamanādayo  guṇavaṇṇabhāsanavasena disāgāmitāya gandhasadisattā gandhā, tesaṃ  vatthubhūto puggalo gandhajātaṃ nāma. ^b^gandho gacchatī^eb^ti  vaṇṇabhāsanavasena gacchati. ^b^sīlavā^eb^ti pañcasīlena vā  dasasīlena vā sīlavā. ^b^kalyāṇadhammo^eb^ti teneva sīladhammena  kalyāṇadhammo sundaradhammo. ^b^vigatamalamaccherenā^eb^tiādīnaṃ  ^a^V2.0199^ea^ attho visuddhimagge (visuddhi0 1.160) vitthāritova.  ^b^disāsū^eb^ti catūsu disāsu catūsu anudisāsu ^a^M2.0206^ea^.  ^b^samaṇabrāhmaṇā^eb^ti samitapāpabāhitapāpā samaṇabrāhmaṇā.</p>
              <p>[03] ^b^na pupphagandho paṭivātametī^eb^ti vassikapupphādīnaṃ gandho  paṭivātaṃ na gacchati. ^b^na candanaṃ tagaramallikā vā^eb^ti  candanatagaramallikānampi gandho paṭivātaṃ na gacchatīti attho.  devalokepi phuṭasumanā nāma hoti, tassā pupphitadivase gandho  yojanasataṃ ajjhottharati. sopi paṭivātaṃ vidatthimattampi  ratanamattampi gantuṃ na sakkotīti vadanti. ^b^satañca gandho  paṭivātametī^eb^ti satañca paṇḍitānaṃ buddhapaccekabuddhabuddhaputtānaṃ  sīlādiguṇagandho paṭivātaṃ gacchati. ^b^sabbā disā sappuriso  pavāyatī^eb^ti sappuriso paṇḍito sīlādiguṇagandhena sabbā disā  pavāyati, sabbā disā gandhena avattharatīti attho. </p>
            </h4>
          </h3>
          <h3>
            <h3n> 10. cūḷanikāsuttavaṇṇanā </h3n>
            <h4>
              <h4n> </h4n>
              <p>[03] 81^b^.^eb^ dasamassa duvidho nikkhepo atthuppattikopi  pucchāvasikopi. katarātthuppattiyaṃ kassa pucchāya kathitanti ce?  aruṇavatisuttantātthuppattiyaṃ (saṃ0 ni0  1.185 ādayo)  ānandattherassa pucchāya kathitaṃ. aruṇavatisuttanto kena kathitoti?  dvīhi ^a^P2.0337^ea^ buddhehi kathito sikhinā ca bhagavatā  amhākañca satthārā. imasmā hi kappā ekatiṃsakappamatthake  aruṇavatinagare aruṇavato rañño pabhāvatiyā nāma mahesiyā  kucchismiṃ nibbattitvā paripakke ñāṇe mahābhinikkhamanaṃ nikkhamitvā  sikhī bhagavā bodhimaṇḍe sabbaññutaññāṇaṃ paṭivijjhitvā  pavattitavaradhammacakko aruṇavatiṃ nissāya viharanto ekadivasaṃ pātova  sarīrappaṭijagganaṃ katvā mahābhikkhusaṅghaparivāro ``aruṇavatiṃ  piṇḍāya pavisissāmī''ti nikkhamitvā vihāradvārakoṭṭhakasamīpe ṭhito  abhibhuṃ nāma aggasāvakaṃ āmantesi -- ``atippago kho, bhikkhu,  aruṇavatiṃ piṇḍāya pavisituṃ, yena aññataro brahmaloko  tenupasaṅkamissāmā''ti. yathāha -- </p>
              <p>[02] ``atha kho, bhikkhave, sikhī bhagavā arahaṃ  sammāsambuddho abhibhuṃ bhikkhuṃ āmantesi -- `āyāma, brāhmaṇa, yena  aññataro brahmaloko ^a^M2.0207^ea^ tenupasaṅkamissāma, na tāva bhattakālo  bhavissatī'ti. `evaṃ, bhante'ti kho, bhikkhave, abhibhū bhikkhu  sikhissa ^a^V2.0200^ea^ bhagavato arahato sammāsambuddhassa paccassosi. atha kho,  bhikkhave, sikhī bhagavā arahaṃ sammāsambuddho abhibhū ca bhikkhu yena  aññataro brahmaloko tenupasaṅkamiṃsū''ti (saṃ0 ni0  1.185).</p>
              <p>[03] tattha mahābrahmā sammāsambuddhaṃ disvā attamano paccuggamanaṃ katvā  brahmāsanaṃ paññāpetvā adāsi, therassāpi anucchavikaṃ āsanaṃ  paññāpayiṃsu. nisīdi bhagavā paññatte āsane, theropi attano  paññattāsane nisīdi. mahābrahmāpi dasabalaṃ vanditvā ekamantaṃ  nisīdi.</p>
              <p>[03] atha kho, bhikkhave, sikhī bhagavā abhibhuṃ bhikkhuṃ āmantesi  -- ``paṭibhātu taṃ, brāhmaṇa, brahmuno ca brahmaparisāya ca  brahmapārisajjānañca dhammīkathāti. `evaṃ, bhante'ti kho, bhikkhave,  abhibhū bhikkhu sikhissa bhagavato arahato sammāsambuddhassa  paṭissuṇitvā brahmuno ca brahmaparisāya ca brahmapārisajjānañca dhammiṃ  kathaṃ kathesi. there dhammaṃ kathente brahmagaṇā ujjhāyiṃsu ^a^P2.0338^ea^  -- ``cirassañca mayaṃ satthu brahmalokāgamanaṃ labhimha,  ayañca bhikkhu ṭhapetvā satthāraṃ sayaṃ dhammakathaṃ ārabhī''ti.</p>
              <p>[03] satthā tesaṃ anattamanabhāvaṃ ñatvā abhibhuṃ bhikkhuṃ etadavoca --  ``ujjhāyanti kho te, brāhmaṇa, brahmā ca brahmaparisā ca  brahmapārisajjā ca. tena hi tvaṃ -- brāhmaṇa, bhiyyosomattāya  saṃvejehī''ti. thero satthu vacanaṃ sampaṭicchitvā anekavihitaṃ  iddhivikubbanaṃ katvā sahassilokadhātuṃ sarena viññāpento ``ārambhatha  nikkamathā''ti (saṃ0 ni0  1.185) gāthādvayaṃ abhāsi. kiṃ pana  katvā thero sahassilokadhātuṃ viññāpesīti? nīlakasiṇaṃ tāva  samāpajjitvā sabbattha andhakāraṃ phari, tato ``kimidaṃ  andhakāra''nti sattānaṃ ābhoge uppanne ālokaṃ dassesi. ``kiṃ  āloko aya''nti vicinantānaṃ attānaṃ dassesi, sahassacakkavāḷe  devamanussā añjaliṃ paggaṇhitvā paggaṇhitvā theraṃyeva namassamānā  aṭṭhaṃsu. thero ``mahājano mayhaṃ dhammaṃ desentassa saraṃ suṇātū''ti  imā ^a^M2.0208^ea^ gāthā abhāsi. sabbe osaṭāya parisāya majjhe nisīditvā  dhammaṃ desentassa viya saddaṃ assosuṃ. atthopi nesaṃ pākaṭo ahosi.</p>
              <p>[03] atha kho bhagavā saddhiṃ therena aruṇavatiṃ paccāgantvā piṇḍāya  caritvā pacchābhattaṃ piṇḍapātapaṭikkanto ^a^V2.0201^ea^ bhikkhusaṅghaṃ pucchi --  ``assuttha no tumhe, bhikkhave, abhibhussa bhikkhuno brahmaloke  ṭhitassa gāthāyo bhāsamānassā''ti. te ``āma, bhante''ti  paṭijānitvā sutabhāvaṃ āvikarontā tadeva gāthādvayaṃ udāhariṃsu.  satthā ``sādhu sādhū''ti sādhukāraṃ datvā desanaṃ niṭṭhapesi. evaṃ  tāva idaṃ suttaṃ ito ekatiṃsakappamatthake sikhinā bhagavatā kathitaṃ.</p>
              <p>[03] amhākaṃ pana bhagavā sabbaññutaṃ patto pavattitavaradhammacakko  sāvatthiṃ upanissāya jetavane viharanto jeṭṭhamūlamāsapuṇṇamadivase  bhikkhū āmantetvā imaṃ aruṇavatisuttaṃ ^a^P2.0339^ea^ paṭṭhapesi.  ānandatthero bījaniṃ gahetvā bījayamāno ṭhitakova ādito paṭṭhāya  yāva pariyosānā ekabyañjanampi ahāpetvā sakalasuttaṃ uggaṇhi. so  punadivase piṇḍapātapaṭikkanto dasabalassa vattaṃ dassetvā attano  divāvihāraṭṭhānaṃ gantvā saddhivihārikantevāsikesu vattaṃ dassetvā  pakkantesu hiyyo kathitaṃ aruṇavatisuttaṃ āvajjento nisīdi. athassa  sabbaṃ suttaṃ vibhūtaṃ upaṭṭhāsi. so cintesi -- ``sikhissa  bhagavato aggasāvako brahmaloke ṭhatvā cakkavāḷasahasse andhakāraṃ  vidhametvā sarīrobhāsaṃ dassetvā attano saddaṃ sāvento dhammakathaṃ  kathesīti hiyyo satthārā kathitaṃ, sāvakassa tāva visayo evarūpo,  dasa pāramiyo pūretvā sabbaññutaṃ patto pana sammāsambuddho kittakaṃ  ṭhānaṃ sarena viññāpeyyā''ti. so evaṃ uppannāya vimatiyā  vinodanatthaṃ taṅkhaṇeyeva bhagavantaṃ upasaṅkamitvā tamatthaṃ pucchi.  etamatthaṃ dassetuṃ ^b^atha kho āyasmā ānando^eb^ti vuttaṃ.</p>
              <p>[03] tattha ^b^sammukhā^eb^ti sammukhībhūtena mayā etaṃ sutaṃ, na  anussavena, na dūtaparamparāyāti iminā adhippāyena evamāha.  ^b^kīvatakaṃ pahoti sarena viññāpetu^eb^nti kittakaṃ ṭhānaṃ  sarīrobhāsena vihatandhakāraṃ katvā sarena viññāpetuṃ sakkoti.  ^b^sāvako so, ānanda, appameyyā tathāgatā^eb^ti ^a^M2.0209^ea^ idaṃ bhagavā iminā  adhippāyenāha -- ānanda, tvaṃ kiṃ vadesi, so padesañāṇe ṭhito  sāvako. tathāgatā pana dasa pāramiyo pūretvā sabbaññutaññāṇaṃ pattā  appameyyā. so tvaṃ nakhasikhāya paṃsuṃ gahetvā mahāpathavipaṃsunā saddhiṃ  upamento viya kiṃ nāmetaṃ vadesi. añño hi sāvakānaṃ visayo,  añño buddhānaṃ. añño sāvakānaṃ gocaro, añño buddhānaṃ. aññaṃ  sāvakānaṃ balaṃ, aññaṃ buddhānanti. iti bhagavā iminā adhippāyena  appameyyabhāvaṃ vatvā tuṇhī ahosi.</p>
              <p>[03] thero ^a^V2.0202^ea^ ^a^P2.0340^ea^ dutiyampi pucchi. satthā,  ``ānanda, tvaṃ tāḷacchiddaṃ gahetvā anantākāsena upamento viya,  cātakasakuṇaṃ gahetvā diyaḍḍhayojanasatikena supaṇṇarājena upamento  viya, hatthisoṇḍāya udakaṃ gahetvā mahāgaṅgāya upamento viya,  caturatanike āvāṭe udakaṃ gahetvā sattahi sarehi upamento viya,  nāḷikodanamattalābhiṃ manussaṃ gahetvā cakkavattiraññā upamento viya,  paṃsupisācakaṃ gahetvā sakkena devaraññā upamento viya, khajjopanakappabhaṃ  gahetvā sūriyappabhāya upamento viya kiṃ nāmetaṃ vadesīti dīpento  dutiyampi appameyyabhāvameva vatvā tuṇhī ahosi. tato thero  cintesi -- ``satthā mayā pucchito na tāva kathesi, handa naṃ  yāvatatiyaṃ yācitvā buddhasīhanādaṃ nadāpessāmī''ti. so tatiyampi  yāci. taṃ dassetuṃ ^b^tatiyampi kho^eb^tiādi vuttaṃ. athassa  bhagavā byākaronto ^b^sutā te ānandā^eb^tiādimāha. thero  cintesi -- ``satthā me `sutā te, ānanda, sahassī cūḷanikā  lokadhātū'ti ettakameva vatvā tuṇhī jāto, idāni buddhasīhanādaṃ  nadissatī''ti so satthāraṃ yācanto ^b^etassa bhagavā  kālo^eb^tiādimāha.</p>
              <p>[03] bhagavāpissa vitthārakathaṃ kathetuṃ ^b^tena hānandā^eb^tiādimāha.  tattha ^b^yāvatā^eb^ti yattakaṃ ṭhānaṃ. ^b^candimasūriyā^eb^ti  candimā ca sūriyo ca. ^b^pariharantī^eb^ti vicaranti. ^b^disā  bhantī^eb^ti sabbadisā obhāsanti. ^b^virocanā^eb^ti virocamānā.  ettāvatā ekacakkavāḷaṃ paricchinditvā dassitaṃ hoti. idāni taṃ  sahassaguṇaṃ katvā dassento ^b^tāva sahassadhā loko^eb^ti āha.  ^b^tasmiṃ sahassadhā loke^eb^ti tasmiṃ sahassacakkavāḷe. ^b^sahassaṃ  cātumahārājikāna^eb^nti ^a^M2.0210^ea^ sahassaṃ cātumahārājikānaṃ devalokānaṃ.  yasmā pana ekekasmiṃ cakkavāḷe cattāro cattāro mahārājāno ^a^P2.0341^ea^,  tasmā ^b^cattāri mahārājasahassānī^eb^ti vuttaṃ. iminā  upāyena sabbattha attho veditabbo. ^b^cūḷanikā^eb^ti khuddikā.  ayaṃ sāvakānaṃ visayo. kasmā panesā ānītāti? majjhimikāya  lokadhātuyā paricchedadassanatthaṃ.</p>
              <p>[03] ^b^yāvatā^eb^ti yattakā. ^b^tāva sahassadhā^eb^ti tāva  sahassabhāgena. ^b^dvisahassī majjhimikā lokadhātū^eb^ti ayaṃ  sahassacakkavāḷāni sahassabhāgena gaṇetvā  dasasatasahassacakkavāḷaparimāṇā dvisahassī majjhimikā nāma  lokadhātu. ayaṃ sāvakānaṃ avisayo, buddhānameva visayo. ettakepi  hi ṭhāne tathāgatā andhakāraṃ vidhametvā sarīrobhāsaṃ dassetvā sarena  viññāpetuṃ sakkontīti dīpeti. ettakena buddhānaṃ jātikkhettaṃ nāma  dassitaṃ. bodhisattānañhi pacchimabhave ^a^V2.0203^ea^ devalokato cavitvā  mātukucchiyaṃ paṭisandhiggahaṇadivase ca kucchito nikkhamanadivase ca  mahābhinikkhamanadivase ca  sambodhidhammacakkappavattanāayusaṅkhāravossajjanaparinibbānadivasesu ca  ettakaṃ ṭhānaṃ kampati.</p>
              <p>[03] ^b^tisahassī mahāsahassī^eb^ti sahassito paṭṭhāya tatiyāti  tisahassī, sahassaṃ sahassadhā katvā gaṇitaṃ majjhimikaṃ sahassadhā  katvā gaṇitattā mahantehi sahassehi gaṇitāti mahāsahassī.  ettāvatā koṭisatasahassacakkavāḷaparimāṇo loko dassito hoti.  bhagavā ākaṅkhamāno ettake ṭhāne andhakāraṃ vidhametvā sarīrobhāsaṃ  dassetvā sarena viññāpeyyāti. gaṇakaputtatissatthero pana evamāha  -- ``na tisahassimahāsahassilokadhātuyā evaṃ parimāṇaṃ. idañhi  ācariyānaṃ sajjhāyamuḷhakaṃ vācāya parihīnaṭṭhānaṃ,  dasakoṭisatasahassacakkavāḷaparimāṇaṃ pana ṭhānaṃ  tisahassimahāsahassilokadhātu nāmā''ti. ettāvatā hi bhagavatā  āṇākkhettaṃ nāma dassitaṃ. etasmiñhi ^a^P2.0342^ea^ antare  āṭānāṭiyaparittaisigiliparittadhajaggaparittabojjhaṅgaparittakhandhaparitta-  moraparittamettaparittaratanaparittānaṃ  āṇā pharati. ^b^yāvatā pana ākaṅkheyyā^eb^ti yattakaṃ ṭhānaṃ  iccheyya, iminā visayakkhettaṃ ^a^M2.0211^ea^ dasseti. buddhānañhi visayakkhettassa  pamāṇaparicchedo nāma natthi, natthikabhāve cassa imaṃ opammaṃ  āharanti -- koṭisatasahassacakkavāḷamhi yāva brahmalokā sāsapehi  pūretvā sace koci puratthimāya disāya ekacakkavāḷe ekaṃ sāsapaṃ  pakkhipanto āgaccheyya, sabbepi te sāsapā parikkhayaṃ gaccheyyuṃ, na  tveva puratthimāya disāya cakkavāḷāni. dakkhiṇādīsupi eseva nayo.  tattha buddhānaṃ avisayo nāma natthi.</p>
              <p>[03] evaṃ vutte thero cintesi -- ``satthā evamāha --  `ākaṅkhamāno, ānanda, tathāgato tisahassimahāsahassilokadhātuṃ  sarena viññāpeyya, yāvatā pana ākaṅkheyyā'ti. visamo kho  panāyaṃ loko, anantāni cakkavāḷāni, ekasmiṃ ṭhāne sūriyo uggato  hoti, ekasmiṃ ṭhāne majjhe ṭhito, ekasmiṃ ṭhāne atthaṅgato.  ekasmiṃ ṭhāne paṭhamayāmo hoti, ekasmiṃ ṭhāne majjhimayāmo,  ekasmiṃ ṭhāne pacchimayāmo. sattāpi kammappasutā, khiḍḍāpasutā,  āhārappasutāti evaṃ tehi tehi kāraṇehi vikkhittā ca pamattā ca  honti. kathaṃ nu kho te satthā sarena viññāpeyyā''ti. so evaṃ  cintetvā vimaticchedanatthaṃ tathāgataṃ pucchanto ^b^yathā kathaṃ  panā^eb^tiādimāha.</p>
              <p>[03] athassa ^a^V2.0204^ea^ satthā byākaronto ^b^idhānanda,  tathāgato^eb^tiādimāha. tattha ^b^obhāsena phareyyā^eb^ti  sarīrobhāsena phareyya. pharamāno panesa kiṃ kareyyāti? yasmiṃ  ṭhāne sūriyo paññāyati, tattha naṃ attano ānubhāvena atthaṃ gameyya.  yattha pana na paññāyati, tattha naṃ uṭṭhāpetvā majjhe ṭhapeyya ^a^P2.0343^ea^.  tato yattha sūriyo paññāyati, tattha manussā  ``adhunāva sūriyo paññāyittha, so idāneva atthaṅgamito, nāgāvaṭṭo  nu kho ayaṃ, bhūtāvaṭṭayakkhāvaṭṭadevatāvaṭṭānaṃ aññataro''ti vittakkaṃ  uppādeyyuṃ. yattha pana na paññāyati, tattha manussā ``adhunāva  sūriyo atthaṅgamito, svāyaṃ idāneva uṭṭhito, kiṃ nu kho ayaṃ  nāgāvaṭṭabhūtāvaṭṭayakkhāvaṭṭadevatāvaṭṭānaṃ aññataro''ti vitakkaṃ uppādeyyuṃ.  tato tesu manussesu ālokañca andhakārañca āvajjitvā ``kiṃ  paccayā nu kho ida''nti pariyesamānesu satthā nīlakasiṇaṃ  samāpajjitvā ^a^M2.0212^ea^ bahalandhakāraṃ patthareyya. kasmā? tesaṃ  kammādippasutānaṃ sattānaṃ santāsajananatthaṃ. atha nesaṃ santāsaṃ  āpannabhāvaṃ ñatvā odātakasiṇasamāpattiṃ samāpajjitvā paṇḍaraṃ  ghanabuddharasmiṃ vissajjento candasahassasūriyasahassauṭṭhānakālo viya  ekappahāreneva sabbaṃ ekālokaṃ kareyya. tañca kho tilabījamattena  kāyappadesena obhāsaṃ muñcanto. yo hi cakkavāḷapathaviṃ dīpakapallakaṃ  katvā mahāsamudde udakaṃ telaṃ katvā sineruṃ vaṭṭiṃ katvā aññasmiṃ  sinerumuddhani ṭhapetvā jāleyya, so ekacakkavāḷeyeva ālokaṃ kareyya.  tato paraṃ vidatthimpi obhāsetuṃ na sakkuṇeyya. tathāgato pana  tilaphalappamāṇena sarīrappadesena obhāsaṃ muñcitvā  tisahassimahāsahassilokadhātuṃ ekobhāsaṃ kareyya tato vā pana bhiyyo.  evaṃ mahantā hi buddhaguṇāti.</p>
              <p>[03] ^b^taṃ ālokaṃ sañjāneyyu^eb^nti taṃ ālokaṃ disvā ``yena  sūriyo atthañceva gamito uṭṭhāpito ca, bahalandhakārañca vissaṭṭhaṃ,  esa so puriso idāni ālokaṃ katvā ṭhito, aho  acchariyapuriso''ti añjaliṃ paggayha namassamānā nisīdeyyuṃ.  ^b^saddamanussāveyyā^eb^ti ^a^P2.0344^ea^  dhammakathāsaddamanussāveyya. yo hi ekaṃ cakkavāḷapabbataṃ bheriṃ katvā  mahāpathaviṃ bhericammaṃ katvā sineruṃ daṇḍaṃ katvā aññasmiṃ  sinerumatthake ṭhapetvā ākoṭeyya, so ekacakkavāḷeyeva taṃ saddaṃ  sāveyya, parato vidatthimpi atikkāmetuṃ na sakkuṇeyya. tathāgato pana  pallaṅke vā pīṭhe vā nisīditvā tisahassimahāsahassilokadhātuṃ sarena  viññāpeti, tato vā pana bhiyyo, evaṃ mahānubhāvā tathāgatāti.  iti bhagavā iminā ettakena visayakkhettameva dasseti.</p>
              <p>[03] imañca ^a^V2.0205^ea^ pana buddhasīhanādaṃ sutvā therassa abbhantare balavapīti  uppannā, so pītivasena udānaṃ udānento ^b^lābhā vata  me^eb^tiādimāha. tattha ^b^yassa me satthā evaṃmahiddhiko^eb^ti yassa  mayhaṃ satthā evaṃmahiddhiko, tassa mayhaṃ evaṃmahiddhikassa satthu  paṭilābho lābhā ceva suladdhañcāti attho. atha vā yvāhaṃ  evarūpassa satthuno pattacīvaraṃ gahetvā vicarituṃ, pādaparikammaṃ  piṭṭhiparikammaṃ kātuṃ, mukhadhovanaudakanhānodakāni dātuṃ,  gandhakuṭipariveṇaṃ sammajjituṃ, uppannāya kaṅkhāya pañhaṃ pucchituṃ,  madhuradhammakathañca ^a^M2.0213^ea^ sotuṃ labhāmi, ete sabbepi mayhaṃ lābhā ceva  suladdhañcātipi sandhāya evamāha. ettha ca bhagavato  andhakārālokasaddasavanasaṅkhātānaṃ iddhīnaṃ mahantatāya mahiddhikatā,  tāsaṃyeva anupharaṇena mahānubhāvatā veditabbā. ^b^udāyī^eb^ti  lāḷudāyitthero. so kira pubbe upaṭṭhākatthere āghātaṃ bandhitvā  carati. tasmā idāni okāsaṃ labhitvā imasmiṃ  buddhasīhanādapariyosāne jalamānaṃ dīpasikhaṃ nibbāpento viya  carantassa goṇassa tuṇḍe pahāraṃ dento viya bhattabharitaṃ ^a^P2.0345^ea^  pātiṃ avakujjanto viya therassa pasādabhaṅgaṃ karonto  evamāha.</p>
              <p>[03] ^b^evaṃ vutte bhagavā^eb^ti evaṃ udāyittherena vutte bhagavā yathā  nāma papātataṭe ṭhatvā pavedhamānaṃ purisaṃ ekamante ṭhito hitesī puriso  ``ito ehi ito ehī''ti punappunaṃ vadeyya, evamevaṃ udāyittheraṃ  tasmā vacanā nivārento ^b^mā hevaṃ udāyi, mā hevaṃ udāyī^eb^ti  āha. tattha ^b^hī^eb^ti nipātamattaṃ, mā evaṃ avacāti attho.  ^b^mahārajja^eb^nti cakkavattirajjaṃ. nanu ca satthā ekassa sāvakassa  dhammadesanāya uppannapasādassa mahānisaṃsaṃ aparicchinnaṃ akāsi, so  kasmā imassa buddhasīhanādaṃ ārabbha uppannassa pasādassa ānisaṃsaṃ  paricchindatīti? ariyasāvakassa ettakāttabhāvaparimāṇattā.  dandhapaññopi hi sotāpanno sattakkhattuṃ devesu ca manussesu ca  attabhāvaṃ paṭilabhati, tenassa gatiṃ paricchindanto evamāha.  ^b^diṭṭheva dhamme^eb^ti imasmiṃyeva attabhāve ṭhatvā.  ^b^parinibbāyissatī^eb^ti appaccayaparinibbānena parinibbāyissati.  iti nibbānena kūṭaṃ gaṇhanto imaṃ sīhanādasuttaṃ niṭṭhāpesīti. </p>
              <p>[06] ānandavaggo tatiyo. </p>
            </h4>
          </h3>
        </h2>
        <h2>
          <h2n> (9) 4. samaṇavaggo </h2n>
          <h3>
            <h3n> 1. samaṇasuttavaṇṇanā </h3n>
            <h4>
              <h4n> </h4n>
              <p>[03] 82^b^.^eb^ catutthassa ^a^V2.0206^ea^ paṭhame ^b^samaṇiyānī^eb^ti  samaṇasantakāni. ^b^samaṇakaraṇīyānī^eb^ti samaṇena  kattabbakiccāni. ^b^adhisīlasikkhāsamādāna^eb^ntiādīsu  samādānaṃ vuccati gahaṇaṃ, adhisīlasikkhāya samādānaṃ gahaṇaṃ pūraṇaṃ  ^a^M2.0214^ea^ adhisīlasikkhāsamādānaṃ. sesapadadvayepi eseva nayo. ettha ca  sīlaṃ adhisīlaṃ, cittaṃ adhicittaṃ, paññā adhipaññāti ayaṃ vibhāgo  veditabbo. tattha pañcasīlaṃ sīlaṃ ^a^P2.0346^ea^ nāma, taṃ  upādāya dasasīlaṃ adhisīlaṃ nāma, tampi upādāya catupārisuddhisīlaṃ  adhisīlaṃ nāma. apica sabbampi lokiyasīlaṃ sīlaṃ nāma,  lokuttarasīlaṃ adhisīlaṃ, tadeva sikkhitabbato sikkhāti vuccati.  kāmāvacaracittaṃ pana cittaṃ nāma, taṃ upādāya rūpāvacaraṃ adhicittaṃ  nāma, tampi upādāya arūpāvacaraṃ adhicittaṃ nāma. apica sabbampi  lokiyacittaṃ cittameva, lokuttaraṃ adhicittaṃ. paññāyapi eseva nayo.  ^b^tasmā^eb^ti yasmā imāni tīṇi samaṇakaraṇīyāni, tasmā.  ^b^tibbo^eb^ti bahalo. ^b^chando^eb^ti kattukamyatākusalacchando.  iti imasmiṃ suttante tisso sikkhā lokiyalokuttarā kathitāti. </p>
            </h4>
          </h3>
          <h3>
            <h3n> 2. gadrabhasuttavaṇṇanā </h3n>
            <h4>
              <h4n> </h4n>
              <p>[03] 83^b^.^eb^ dutiye ^b^piṭṭhito piṭṭhito^eb^ti pacchato  pacchato. ^b^ahampi dammo ahampi dammo^eb^ti ahampi ``dammo  dammamāno''ti vadamāno gāvīti. ^b^seyyathāpi gunna^eb^nti yathā  gāvīnaṃ. gāvo hi kāḷāpi rattāpi setādivaṇṇāpi honti,  gadrabhassa pana tādiso vaṇṇo nāma natthi. yathā ca vaṇṇo, evaṃ  saropi padampi aññādisameva. sesaṃ uttānatthameva. imasmimpi  sutte tisso sikkhā missikāva kathitāti. </p>
            </h4>
          </h3>
          <h3>
            <h3n> 3. khettasuttavaṇṇanā </h3n>
            <h4>
              <h4n> </h4n>
              <p>[03] 84^b^.^eb^ tatiye ^a^V2.0207^ea^ ^b^paṭikaccevā^eb^ti paṭhamameva.  ^b^sukaṭṭhaṃ karotī^eb^ti naṅgalena sukaṭṭhaṃ karoti. ^b^sumatikata^eb^nti  matiyā suṭṭhu samīkataṃ. ^b^kālenā^eb^ti vapitabbayuttakālena. sesaṃ  uttānameva. idhāpi tisso sikkhā missikāva kathitā. </p>
            </h4>
          </h3>
          <h3>
            <h3n> 4. vajjiputtasuttavaṇṇanā </h3n>
            <h4>
              <h4n> </h4n>
              <p>[03] 85^b^.^eb^ catutthe ^a^M2.0215^ea^ ^b^vajjiputtako^eb^ti vajjirājakulassa  putto. ^b^diyaḍḍhasikkhāpadasata^eb^nti paṇṇāsādhikaṃ sikkhāpadasataṃ.  tasmiṃ samaye paññattāni sikkhāpadāneva sandhāyetaṃ ^a^P2.0347^ea^  vuttaṃ. so kira bhikkhu ajjavasampanno ujujātiko  avaṅko akuṭilo, tasmā ``ahaṃ ettakāni sikkhāpadāni rakkhituṃ  sakkuṇeyyaṃ vā na vā''ti cintetvā satthu ārocesi.  ^b^sakkomaha^eb^nti sakkomi ahaṃ. so kira ``ettakesu sikkhāpadesu  sikkhantassa agaru tīsu sikkhāsu sikkhitu''nti maññamāno  evamāha. atha bhagavā yathā nāma paññāsa tiṇakalāpiyo ukkhipituṃ  asakkontassa kalāpiyasataṃ bandhitvā sīse ṭhapeyya, evameva  ekissāpi sikkhāya sikkhituṃ asakkontassa aparā dvepi sikkhā  upari pakkhipanto ^b^tasmātiha tvaṃ bhikkhū^eb^tiādimāha.  sukhumālo kira uttaro nāma jānapadamanusso lohapāsādavihāre  vasati. atha naṃ daharabhikkhū āhaṃsu -- ``uttara, aggisālā  ovassati, tiṇaṃ kappiyaṃ katvā dehī''ti. taṃ ādāya aṭaviṃ gantvā  tena lāyitaṃ tiṇaṃyeva karaḷe bandhitvā ``paññāsa karaḷe gahetuṃ  sakkhissasi uttarā''ti āhaṃsu. so ``na sakkhissāmī''ti āha.  asītiṃ pana sakkhissasīti? na sakkhissāmi, bhanteti. ekaṃ  karaḷasataṃ sakkhissasīti? āma, bhante, gaṇhissāmīti.  daharabhikkhū karaḷasataṃ bandhitvā tassa sīse ṭhapayiṃsu. so  ukkhipitvā nitthunanto gantvā aggisālāya samīpe pātesi. atha  naṃ bhikkhū ``kilantarūposi uttarā''ti āhaṃsu. āma, bhante,  daharā bhikkhū maṃ vañcesuṃ, imaṃ ekampi karaḷasataṃ ukkhipituṃ  asakkontaṃ maṃ ``paṇṇāsa karaḷe ukkhipāhī''ti vadiṃsu. āma,  uttara, vañcayiṃsu tanti. evaṃ sampadamidaṃ veditabbaṃ. idhāpi  tisso sikkhā missikāva kathitā. </p>
            </h4>
          </h3>
          <h3>
            <h3n> 5. sekkhasuttavaṇṇanā </h3n>
            <h4>
              <h4n> </h4n>
              <p>[03] 86^b^.^eb^ pañcame ^a^V2.0208^ea^ ^b^ujumaggānusārino^eb^ti ujumaggo  vuccati ariyamaggo, taṃ anussarantassa paṭipannakassāti attho.  ^b^khayasmiṃ paṭhamaṃ ñāṇa^eb^nti paṭhamameva maggañāṇaṃ uppajjati. maggo  hi kilesānaṃ khepanato khayo nāma, taṃsampayuttaṃ ^a^M2.0216^ea^ ñāṇaṃ khayasmiṃ ñāṇaṃ  nāma. ^b^tato^eb^ ^a^P2.0348^ea^ ^b^aññā anantarā^eb^ti tato  catutthamaggañāṇato anantarā aññā uppajjati, arahattaphalaṃ uppajjatīti  attho. ^b^aññāvimuttassā^eb^ti arahattaphalavimuttiyā vimuttassa.  ^b^ñāṇaṃ ve hotī^eb^ti paccavekkhaṇañāṇaṃ hoti. iti suttepi  gāthāsupi satta sekhā kathitā. avasāne pana khīṇāsavo  dassitoti. </p>
            </h4>
          </h3>
          <h3>
            <h3n> 6. paṭhamasikkhāsuttavaṇṇanā </h3n>
            <h4>
              <h4n> </h4n>
              <p>[03] 87^b^.^eb^ chaṭṭhe ^b^attakāmā^eb^ti attano hitakāmā.  ^b^yatthetaṃ sabbaṃ samodhānaṃ gacchatī^eb^ti yāsu sikkhāsu sabbametaṃ  diyaḍḍhasikkhāpadasataṃ saṅgahaṃ gacchati. ^b^paripūrakārī hotī^eb^ti  samattakārī hoti. ^b^mattaso kārī^eb^ti pamāṇena kārako, sabbena  sabbaṃ kātuṃ na sakkotīti attho. ^b^khuddānukhuddakānī^eb^ti cattāri  pārājikāni ṭhapetvā sesasikkhāpadāni. tatrāpi saṅghādisesaṃ  khuddakaṃ, thullaccayaṃ anukhuddakaṃ nāma. thullaccayañca khuddakaṃ, pācittiyaṃ  anukhuddakaṃ nāma, pācittiyañca khuddakaṃ, pāṭidesaniyadukkaṭadubbhāsitāni  anukhuddakāni nāma. ime pana aṅguttaramahānikāyavaḷañjanakāacariyā  ``cattāri pārājikāni ṭhapetvā sesāni sabbānipi  khuddānukhuddakānī''ti vadanti. ^b^tāni āpajjatipi vuṭṭhātipī^eb^ti  ettha pana khīṇāsavo tāva lokavajjaṃ nāpajjati, paṇṇattivajjameva  āpajjati. āpajjanto ca kāyenapi vācāyapi cittenapi āpajjati.  kāyena āpajjanto kuṭikārasahaseyyādīni āpajjati, vācāya  āpajjanto sañcarittapadasodhammādīni, cittena āpajjanto  rūpiyapaṭiggahaṇaṃ āpajjati. sekkhesupi eseva nayo. ^b^na hi  mettha, bhikkhave, abhabbatā vuttā^eb^ti, bhikkhave, na hi mayā ettha  evarūpaṃ āpattiṃ āpajjane ca vuṭṭhāne ca ariyapuggalassa abhabbatā  kathitā. ^b^ādibrahmacariyakānī^eb^ti ^a^P2.0349^ea^  maggabrahmacariyassa ādibhūtāni cattāri mahāsīlasikkhāpadāni.  ^b^brahmacariyasāruppānī^eb^ti tāniyeva catumaggabrahmacariyassa  sāruppāni anucchavikāni. ^b^tatthā^eb^ti tesu sikkhāpadesu.  ^b^dhuvasīlo^eb^ti nibaddhasīlo. ^b^ṭhitasīlo^eb^ti patiṭṭhitasīlo.  ^b^sotāpanno^eb^ti sotasaṅkhātena ^a^V2.0209^ea^ maggena phalaṃ ^a^M2.0217^ea^  āpanno. ^b^avinipātadhammo^eb^ti catūsu apāyesu apatanasabhāvo.  ^b^niyato^eb^ti sotāpattimagganiyāmena niyato.  ^b^sambodhiparāyaṇo^eb^ti uparimaggattayasambodhiparāyaṇo.</p>
              <p>[03] ^b^tanuttā^eb^ti tanubhāvo. sakadāgāmino hi rāgādayo  abbhapaṭalaṃ viya macchikāpattaṃ viya ca tanukā honti, na bahalā.  ^b^orambhāgiyāna^eb^nti heṭṭhābhāgiyānaṃ. ^b^saṃyojanāna^eb^nti  bandhanānaṃ. ^b^parikkhayā^eb^ti parikkhayena. ^b^opapātiko  hotī^eb^ti uppannako hoti. ^b^tattha parinibbāyī^eb^ti heṭṭhā  anotaritvā upariyeva parinibbānadhammo. ^b^anāvattidhammo^eb^ti  yonigativasena anāgamanadhammo.</p>
              <p>[03] ^b^padesaṃ padesakārī^eb^tiādīsu padesakārī puggalo nāma  sotāpanno ca sakadāgāmī ca anāgāmī ca, so padesameva sampādeti.  paripūrakārī nāma arahā, so paripūrameva sampādeti.  ^b^avañjhānī^eb^ti atucchāni saphalāni saudrayānīti attho.  idhāpi tisso sikkhā missakāva kathitā. </p>
            </h4>
          </h3>
          <h3>
            <h3n> 7. dutiyasikkhāsuttavaṇṇanā </h3n>
            <h4>
              <h4n> </h4n>
              <p>[03] 88^b^.^eb^ sattame ^b^kolaṃkolo^eb^ti kulā kulaṃ gamanako.  ^b^kula^eb^nti cettha bhavo adhippeto, tasmā ``dve vā tīṇi vā  kulānī''ti etthapi dve vā tayo vā bhaveti attho veditabbo.  ayañhi dve vā bhave sandhāvati tayo vā, uttamakoṭiyā cha vā.  tasmā dve vā tīṇi vā cattāri vā pañca vā cha vāti evamettha  vikappo daṭṭhabbo. ^b^ekabījī^eb^ti ekasseva bhavassa bījaṃ etassa  atthīti ekabījī. ^b^uddhaṃsoto^eb^tiādīsu atthi uddhaṃsoto  akaniṭṭhagāmī, atthi ^a^P2.0350^ea^ uddhaṃsoto na akaniṭṭhagāmī,  atthi na uddhaṃsoto akaniṭṭhagāmī, atthi na uddhaṃsoto na  akaniṭṭhagāmī. tattha yo idha anāgāmiphalaṃ patvā avihādīsu  nibbatto tattha yāvatāyukaṃ ṭhatvā uparūpari nibbattitvā akaniṭṭhaṃ  pāpuṇāti, ayaṃ uddhaṃsoto akaniṭṭhagāmī nāma. yo pana avihādīsu  nibbatto tattheva aparinibbāyitvā akaniṭṭhampi appatvā  uparimabrahmaloke parinibbāyati, ayaṃ uddhaṃsoto na akaniṭṭhagāmī  nāma. yo ito cavitvā ^a^M2.0218^ea^ akaniṭṭheyeva nibbattati, ayaṃ na uddhaṃsoto  akaniṭṭhagāmī nāma. yo pana avihādīsu catūsu aññatarasmiṃ  nibbattitvā tattheva parinibbāyati, ayaṃ na uddhaṃsoto na  akaniṭṭhagāmī nāma.</p>
              <p>[03] yattha ^a^V2.0210^ea^ katthaci uppanno pana sasaṅkhārena sappayogena arahattaṃ  patto ^b^sasaṅkhāraparinibbāyī^eb^ nāma. asaṅkhārena appayogena  patto ^b^asaṅkhāraparinibbāyī^eb^ nāma. yo pana kappasahassāyukesu  avihesu nibbattitvā pañcamaṃ kappasataṃ atikkamitvā arahattaṃ patto,  ayaṃ ^b^upahaccaparinibbāyī^eb^ nāma. atappādīsupi eseva nayo.  ^b^antarāparinibbāyī^eb^ti yo āyuvemajjhaṃ anatikkamitvā  parinibbāyati, so tividho hoti. kappasahassāyukesu tāva  avihesu nibbattitvā eko nibbattadivaseyeva arahattaṃ pāpuṇāti. no  ce nibbattadivase pāpuṇāti, paṭhamassa pana kappasatassa matthake  pāpuṇāti, ayaṃ paṭhamo antarāparinibbāyī. aparo evaṃ asakkonto  dvinnaṃ kappasatānaṃ matthake pāpuṇāti, ayaṃ dutiyo. aparo evampi  asakkonto catunnaṃ kappasatānaṃ matthake pāpuṇāti, ayaṃ tatiyo  antarāparinibbāyī. sesaṃ vuttanayameva.</p>
              <p>[03] imasmiṃ pana ṭhāne ṭhatvā catuvīsati sotāpannā, dvādasa  sakadāgāmino, aṭṭhacattālīsa anāgāmino, dvādasa ca arahanto  kathetabbā. imasmiṃ hi sāsane saddhādhuraṃ paññādhuranti ^a^P2.0351^ea^  dve dhurāni, dukkhapaṭipadādandhābhiññādayo catasso paṭipadā.  tattheko saddhādhurena abhinivisitvā sotāpattiphalaṃ patvā ekameva  bhavaṃ nibbattitvā dukkhassantaṃ karoti, ayameko ekabījī. so  paṭipadāvasena catubbidho hoti. yathā cesa, evaṃ paññādhurena  abhiniviṭṭhopīti aṭṭha ekabījino. tathā kolaṃkolā  sattakkhattuparamā cāti ime ^b^catuvīsati sotāpannā^eb^ nāma. tīsu  pana vimokkhesu suññatavimokkhena sakadāgāmibhūmiṃ pattā catunnaṃ  paṭipadānaṃ vasena cattāro sakadāgāmino, tathā animittavimokkhena  pattā cattāro, appaṇihitavimokkhena pattā cattāroti ime ^b^dvādasa  sakadāgāmino^eb^. avihesu pana tayo antarāparinibbāyino, eko  upahaccaparinibbāyī, eko uddhaṃsoto akaniṭṭhagāmīti pañca  anāgāmino, te asaṅkhāraparinibbāyino pañca,  sasaṅkhāraparinibbāyino pañcāti dasa honti, tathā atappādīsu.  akaniṭṭhesu pana uddhaṃsoto natthi ^a^M2.0219^ea^, tasmā tattha cattāro  sasaṅkhāraparinibbāyī, cattāro asaṅkhāraparinibbāyīti aṭṭha, ime  ^b^aṭṭhacattālīsa anāgāmino^eb^. yathā pana sakadāgāmino, tatheva  ^b^arahantopi dvādasa^eb^ veditabbā. idhāpi tisso sikkhā  missikāva kathitā. </p>
            </h4>
          </h3>
          <h3>
            <h3n> 8. tatiyasikkhāsuttavaṇṇanā </h3n>
            <h4>
              <h4n> </h4n>
              <p>[03] 89^b^.^eb^ aṭṭhame ^a^V2.0211^ea^ ^b^taṃ vā pana anabhisambhavaṃ  appaṭivijjha^eb^nti taṃ arahattaṃ apāpuṇanto appaṭivijjhanto. iminā  nayena sabbaṭṭhānesu attho veditabbo. idhāpi tisso sikkhā  missikāva kathitā. navamaṃ uttānatthameva. idhāpi tisso sikkhā  missikāva kathitā. </p>
            </h4>
          </h3>
          <h3>
            <h3n> 10. dutiyasikkhattayasuttavaṇṇanā </h3n>
            <h4>
              <h4n> </h4n>
              <p>[03] 91^b^.^eb^ dasame ^b^āsavānaṃ khayā^eb^ti ettha  arahattamaggo adhipaññāsikkhā nāma. phalaṃ pana sikkhitasikkhassa  uppajjanato sikkhāti na vattabbaṃ.</p>
              <p>[03] ^b^yathā^eb^ ^a^P2.0352^ea^ ^b^pure tathā pacchā^eb^ti yathā  paṭhamaṃ tīsu sikkhāsu sikkhati, pacchā tatheva sikkhatīti attho.  dutiyapadepi eseva nayo. ^b^yathā adho tathā uddha^eb^nti yathā  heṭṭhimakāyaṃ asubhavasena passati, uparimakāyampi tatheva pharati.  dutiyapadepi eseva nayo. ^b^yathā divā tathā ratti^eb^nti yathā  divā tisso sikkhā sikkhati, rattimpi tatheva sikkhatīti attho.  ^b^abhibhuyya disā sabbā^eb^ti sabbā disā ārammaṇavasena  abhibhavitvā. ^b^appamāṇasamādhinā^eb^ti arahattamaggasamādhinā.</p>
              <p>[03] ^b^sekkha^eb^nti sikkhamānaṃ sakaraṇīyaṃ. ^b^paṭipada^eb^nti  paṭipannakaṃ. ^b^saṃsuddhacāriya^eb^nti saṃsuddhacaraṇaṃ parisuddhasīlaṃ.  ^b^sambuddha^eb^nti catusaccabuddhaṃ. ^b^dhīraṃ paṭipadantagu^eb^nti  khandhadhīrāayatanadhīravasena dhīraṃ dhitisampannaṃ paṭipattiyā antaṃ gataṃ.  ^b^viññāṇassā^eb^ti carimakaviññāṇassa.  ^b^taṇhākkhayavimuttino^eb^ti taṇhākkhayavimuttisaṅkhātāya  arahattaphalavimuttiyā samannāgatassa. ^b^pajjotasseva nibbāna^eb^nti  padīpanibbānaṃ viya. ^b^vimokkho hoti cetaso^eb^ti cittassa  vimutti vimuccanā appavattibhāvo hoti. taṇhākkhayavimuttino hi  khīṇāsavassa carimakaviññāṇanirodhena ^a^M2.0220^ea^ parinibbānaṃ viya cetaso  vimokkho hoti, na gataṭṭhānaṃ paññāyati, apaṇṇattikabhāvūpagamoyeva  hotīti attho. </p>
            </h4>
          </h3>
          <h3>
            <h3n> 11. saṅkavāsuttavaṇṇanā </h3n>
            <h4>
              <h4n> </h4n>
              <p>[03] 92^b^.^eb^ ekādasame ^a^V2.0212^ea^ ^b^saṅkavā nāma kosalānaṃ  nigamo^eb^ti ^b^saṅkavā^eb^ti evaṃnāmako kosalaraṭṭhe nigamo.  ^b^āvāsiko^eb^ti bhārahāro nave āvāse samuṭṭhāpeti, purāṇe  paṭijaggati. ^b^sikkhāpadapaṭisaṃyuttāyā^eb^ti sikkhāsaṅkhātehi  padehi paṭisaṃyuttāya, tīhi sikkhāhi samannāgatāyāti attho.  ^b^sandassetī^eb^ti ^a^P2.0353^ea^ sammukhe viya katvā dasseti.  ^b^samādapetī^eb^ti gaṇhāpeti. ^b^samuttejetī^eb^ti samussāheti.  ^b^sampahaṃsetī^eb^ti paṭiladdhaguṇehi vaṇṇaṃ kathento vodāpeti.  ^b^adhisallikhate^eb^ti ativiya sallikhati, ativiya sallikhitaṃ  katvā saṇhaṃ saṇhaṃ kathetīti attho.</p>
              <p>[03] ^b^accayo^eb^ti aparādho. ^b^maṃ accagamā^eb^ti maṃ atikkamma  adhibhavitvā pavatto. ^b^ahudeva akkhantī^eb^ti ahosiyeva  anadhivāsanā. ^b^ahu appaccayo^eb^ti ahosi atuṭṭhākāro.  ^b^paṭiggaṇhātū^eb^ti khamatu. ^b^āyatiṃ saṃvarāyā^eb^ti anāgate  saṃvaratthāya, puna evarūpassa aparādhassa dosassa khalitassa vā  akaraṇatthāyāti attho. ^b^tagghā^eb^ti ekaṃsena. ^b^yathādhammaṃ  paṭikarosī^eb^ti yathā dhammo ṭhito, tathā karosi, khamāpesīti vuttaṃ  hoti. ^b^taṃ te mayaṃ paṭiggaṇhāmā^eb^ti taṃ tava aparādhaṃ mayaṃ  khamāma. ^b^vuddhihesā, kassapa, ariyassa vinaye^eb^ti esā kassapa  buddhassa bhagavato sāsane vuddhi nāma. katamā? yāyaṃ accayaṃ  accayato disvā yathādhammaṃ paṭikaritvā āyatiṃ saṃvarāpajjanā.  desanaṃ pana puggalādhiṭṭhānaṃ karonto ``yo accayaṃ accayato disvā  yathādhammaṃ paṭikaroti, āyatiṃ saṃvaraṃ āpajjatī''ti āha. ^b^na  sikkhākāmo^eb^ti tisso sikkhā na kāmeti na pattheti na piheti.  ^b^sikkhāsamādānassā^eb^ti sikkhāparipūraṇassa. ^b^na  vaṇṇavādī^eb^ti guṇaṃ na katheti. ^b^kālenā^eb^ti yuttappayuttakālena.  sesamettha uttānatthamevāti. </p>
              <p>[06] samaṇavaggo catuttho. </p>
            </h4>
          </h3>
        </h2>
        <h2>
          <h2n> (10) 5. loṇakapallavaggo </h2n>
          <h3>
            <h3n> 1. accāyikasuttavaṇṇanā </h3n>
            <h4>
              <h4n> </h4n>
              <p>[03] 93^b^.^eb^ pañcamassa ^a^V2.0213^ea^ ^a^M2.0221^ea^ ^a^P2.0354^ea^ paṭhame  ^b^accāyikānī^eb^ti atipātikāni. ^b^karaṇīyānī^eb^ti  avassakiccāni. yañhi na avassaṃ kātabbaṃ, taṃ kiccanti vuccati.  avassaṃ kātabbaṃ karaṇīyaṃ nāma. ^b^sīghaṃ sīgha^eb^nti vegena vegena.  ^b^tassa kho ta^eb^nti ettha ^b^ta^eb^nti nipātamattaṃ. ^b^natthi  sā iddhi vā ānubhāvo vā^eb^ti sā vā iddhi so vā ānubhāvo  natthi. ^b^uttarasve^eb^ti tatiyadivase. ^b^utupariṇāminī^eb^ti  laddhautupariṇāmāni hutvā. ^b^jāyantipī^eb^ti tatiyadivase  nikkhantasetaṅkurāni honti, sattāhe patte nīlaṅkurāni honti.  ^b^gabbhīnipi hontī^eb^ti diyaḍḍhamāsaṃ patvā gahitagabbhāni honti.  ^b^paccantipī^eb^ti tayo māse patvā paccanti. idāni yasmā buddhānaṃ  gahapatikena vā sassehi vā attho natthi, sāsane pana tappaṭirūpakaṃ  puggalaṃ vā atthaṃ vā dassetuṃ taṃ taṃ opammaṃ āharanti. tasmā yamatthaṃ  dassetukāmena etaṃ ābhataṃ, taṃ dassento ^b^evameva kho^eb^tiādimāha.  taṃ atthato uttānameva. sikkhā pana idhāpi missikā eva  kathitā. </p>
            </h4>
          </h3>
          <h3>
            <h3n> 2. pavivekasuttavaṇṇanā </h3n>
            <h4>
              <h4n> </h4n>
              <p>[03] 94^b^.^eb^ dutiye ^b^cīvarapaviveka^eb^nti cīvaraṃ nissāya  uppajjanakakilesehi vivittabhāvaṃ. sesadvayepi eseva nayo.  ^b^sāṇānī^eb^ti sāṇavākacelāni. ^b^masāṇānī^eb^ti  missakacelāni. ^b^chavadussānī^eb^ti matasarīrato chaḍḍitavatthāni,  erakatiṇādīni vā ganthetvā katanivāsanāni. ^b^paṃsukūlānī^eb^ti  pathaviyaṃ chaḍḍitanantakāni. ^b^tirīṭānī^eb^ti rukkhatacavatthāni.  ^b^ajinānī^eb^ti ^a^P2.0355^ea^ ajinamigacammāni.  ^b^ajinakkhipa^eb^nti tadeva majjhe phālitaṃ, sahakhurakantipi vadanti.  ^b^kusacīra^eb^nti kusatiṇāni ganthetvā katacīraṃ.  ^b^vākacīraphalakacīresu^eb^pi eseva nayo. ^b^kesakambala^eb^nti  manussakesehi katakambalaṃ. ^b^vālakambala^eb^nti assavālādīhi  katakambalaṃ. ^b^ulūkapakkhika^eb^nti ulūkapattāni ganthetvā  katanivāsanaṃ.</p>
              <p>[03] ^b^sākabhakkhā^eb^ti ^a^V2.0214^ea^ ^a^M2.0222^ea^ allasākabhakkhā. ^b^sāmākabhakkhā^eb^ti  sāmākataṇḍulabhakkhā. ^b^nīvārā^eb^dīsu ^b^nīvārā^eb^ nāma araññe  sayaṃ jātavīhijāti. ^b^daddula^eb^nti cammakārehi cammaṃ likhitvā  chaḍḍitakasaṭaṃ. ^b^haṭaṃ^eb^ vuccati silesopi sevālopi  kaṇikārādirukkhaniyyāsopi. ^b^kaṇa^eb^nti kuṇḍakaṃ.  ^b^ācāmo^eb^ti bhattaukkhalikāya laggo jhāmaodano. taṃ  chaḍḍitaṭṭhāne gahetvā khādanti, odanakañjiyantipi vadanti.  ^b^piññākā^eb^dayo pākaṭāva. ^b^pavattaphalabhojī^eb^ti  patitaphalabhojī. ^b^bhusāgāra^eb^nti khalasālaṃ.</p>
              <p>[03] ^b^sīlavā^eb^ti catupārisuddhisīlena samannāgato.  ^b^dussīlyañcassa pahīnaṃ hotī^eb^ti pañca dussīlyāni pahīnāni  honti. ^b^sammādiṭṭhiko^eb^ti yāthāvadiṭṭhiko.  ^b^micchādiṭṭhī^eb^ti ayāthāvadiṭṭhi. ^b^āsavā^eb^ti cattāro āsavā.  ^b^aggappatto^eb^ti sīlaggappatto. ^b^sārappatto^eb^ti sīlasāraṃ  patto. ^b^suddho^eb^ti parisuddho. ^b^sāre patiṭṭhito^eb^ti  sīlasamādhipaññāsāre patiṭṭhito.</p>
              <p>[03] ^b^seyyathāpī^eb^ti yathā nāma. ^b^sampanna^eb^nti ^a^P2.0356^ea^  paripuṇṇaṃ paripakkasālibharitaṃ. ^b^saṅgharāpeyyā^eb^ti  saṅkaḍḍhāpeyya. ^b^ubbahāpeyyā^eb^ti khalaṭṭhānaṃ āharāpeyya.  ^b^bhusika^eb^nti bhusaṃ. ^b^koṭṭāpeyyā^eb^ti udukkhale pakkhipāpetvā  musalehi paharāpeyya. ^b^aggappattānī^eb^ti taṇḍulaggaṃ pattāni.  ^b^sārappattā^eb^dīsupi eseva nayo. sesaṃ uttānameva. yaṃ panettha  ``dussīlyañcassa pahīnaṃ micchādiṭṭhi cassa pahīnā''ti vuttaṃ, taṃ  sotāpattimaggena pahīnabhāvaṃ sandhāya vuttanti veditabbaṃ. </p>
            </h4>
          </h3>
          <h3>
            <h3n> 3. saradasuttavaṇṇanā </h3n>
            <h4>
              <h4n> </h4n>
              <p>[03] 95^b^.^eb^ tatiye ^b^viddhe^eb^ti valāhakavigamena dūrībhūte.  ^b^deve^eb^ti ākāse. ^b^abhivihaccā^eb^ti abhivihanitvā.  ^b^yato^eb^ti yasmiṃ kāle. ^b^viraja^eb^nti rāgarajādirahitaṃ.  tesaṃyeva malānaṃ vigatattā ^b^vītamalaṃ. dhammacakkhu^eb^nti  catusaccadhammapariggāhakaṃ sotāpattimaggacakkhuṃ. ^b^natthi taṃ  saṃyojana^eb^nti duvidhamevassa saṃyojanaṃ natthi, itarampi pana puna imaṃ  lokaṃ ānetuṃ asamatthatāya natthīti vuttaṃ. imasmiṃ sutte  jhānānāgāmī nāma kathitoti. </p>
            </h4>
          </h3>
          <h3>
            <h3n> 4. parisāsuttavaṇṇanā </h3n>
            <h4>
              <h4n> </h4n>
              <p>[03] 96^b^.^eb^ catutthe ^a^V2.0215^ea^ ^b^na bāhulikā hontī^eb^ti  paccayabāhullikā na honti. ^b^na sāthalikā^eb^ti tisso sikkhā  sithilaṃ katvā na gaṇhanti. ^b^okkamane nikkhittadhurā^eb^ti  ^a^M2.0223^ea^ okkamanaṃ vuccati avagamanaṭṭhena pañca nīvaraṇāni, tesu nikkhittadhurā.  ^b^paviveke pubbaṅgamā^eb^ti kāyacittaupadhivivekasaṅkhāte tividhepi  viveke pubbaṅgamā. ^b^vīriyaṃ ārabhantī^eb^ti duvidhampi vīriyaṃ  paggaṇhanti. ^b^appattassā^eb^ti jhānavipassanāmaggaphalasaṅkhātassa  appattavisesassa. sesapadadvayepi eseva nayo. ^b^pacchimā^eb^  ^a^P2.0357^ea^ ^b^janatā^eb^ti saddhivihārikāntevāsikādayo.  ^b^diṭṭhānugatiṃ āpajjatī^eb^ti ācariyupajjhāyehi kataṃ anukaroti.  yaṃ tāya janatāya ācariyupajjhāyesu diṭṭhaṃ, tassa anugatiṃ āpajjati  nāma. ^b^ayaṃ vuccati, bhikkhave, aggavatī parisā^eb^ti, bhikkhave,  ayaṃ parisā aggapuggalavatī nāma vuccati.</p>
              <p>[03] ^b^bhaṇḍanajātā^eb^ti jātabhaṇḍanā. ^b^kalahajātā^eb^ti  jātakalahā. bhaṇḍananti cettha kalahassa pubbabhāgo,  hatthaparāmāsādivasena vītikkamo kalaho nāma. ^b^vivādāpannā^eb^ti  viruddhavādaṃ āpannā. ^b^mukhasattīhī^eb^ti guṇavijjhanaṭṭhena pharusā  vācā ``mukhasattiyo''ti vuccanti, tāhi mukhasattīhi.  ^b^vitudantā viharantī^eb^ti vijjhantā vicaranti.</p>
              <p>[03] ^b^samaggā^eb^ti sahitā. ^b^sammodamānā^eb^ti  samappavattamodā. ^b^khīrodakībhūtā^eb^ti khīrodakaṃ viya bhūtā.  ^b^piyacakkhūhī^eb^ti upasantehi mettacakkhūhi. ^b^pīti  jāyatī^eb^ti pañcavaṇṇā pīti uppajjati. ^b^kāyo passambhatī^eb^ti  nāmakāyopi rūpakāyopi vigatadaratho hoti. ^b^passaddhakāyo^eb^ti  asāraddhakāyo. ^b^sukhaṃ vediyatī^eb^ti kāyikacetasikasukhaṃ  vediyati. ^b^samādhiyatī^eb^ti ārammaṇe sammā ṭhapīyati.</p>
              <p>[03] ^b^thullaphusitake^eb^ti mahāphusitake.  ^b^pabbatakandarapadarasākhā^eb^ti ettha ^b^kandaro^eb^ nāma ``ka''nti  laddhanāmena udakena dārito udakabhinno pabbatappadeso, yo  ``nitambho''tipi ``nadikuñjo''tipi vuccati. ^b^padaraṃ^eb^ nāma  aṭṭha māse deve avassante phalito bhūmippadeso. ^b^sākhā^eb^ti  kusobbhagāminiyo khuddakamātikāyo. ^b^kusobbhā^eb^ti  khuddakāavāṭā. ^b^mahāsobbhā^eb^ti mahāāvāṭā. ^b^kunnadiyo^eb^ti  khuddakanadiyo. ^b^mahānadiyo^eb^ti ^a^P2.0358^ea^  gaṅgāyamunādikā mahāsaritā. </p>
            </h4>
          </h3>
          <h3>
            <h3n> 5-7. paṭhamāajānīyasuttādivaṇṇanā </h3n>
            <h4>
              <h4n> </h4n>
              <p>[03] 97-99^b^.^eb^ pañcame ^a^V2.0216^ea^ ^a^M2.0224^ea^ ^b^aṅgehī^eb^ti  guṇaṅgehi. ^b^rājāraho^eb^ti rañño araho anucchaviko. ^b^rājabhoggo^eb^ti  rañño upabhogabhūto. ^b^rañño aṅga^eb^nti rañño  hatthapādādiaṅgasamatāya aṅganteva saṅkhaṃ gacchati.  ^b^vaṇṇasampanno^eb^ti sarīravaṇṇena sampanno. ^b^balasampanno^eb^ti  kāyabalena sampanno. ^b^āhuneyyo^eb^ti āhutisaṅkhātaṃ piṇḍapātaṃ  paṭiggahetuṃ yutto. ^b^pāhuneyyo^eb^ti pāhunakabhattassa anucchaviko.  ^b^dakkhiṇeyyo^eb^ti dasavidhadānavatthupariccāgavasena  saddhādānasaṅkhātāya dakkhiṇāya anucchaviko.  ^b^añjalikaraṇīyo^eb^ti añjalipaggahaṇassa anucchaviko.  ^b^anuttaraṃ puññakkhettaṃ lokassā^eb^ti sabbalokassa asadisaṃ  puññaviruhanaṭṭhānaṃ.</p>
              <p>[03] ^b^vaṇṇasampanno^eb^ti guṇavaṇṇena sampanno.  ^b^balasampanno^eb^ti vīriyabalena sampanno. ^b^javasampanno^eb^ti  ñāṇajavena sampanno. ^b^thāmavā^eb^ti ñāṇathāmena samannāgato.  ^b^daḷhaparakkamo^eb^ti thiraparakkamo. ^b^anikkhittadhuro^eb^ti  aṭṭhapitadhuro paggahitadhuro, aggaphalaṃ arahattaṃ appatvā vīriyadhuraṃ na  nikkhipissāmīti evaṃ paṭipanno. imasmiṃ sutte catusaccavasena  sotāpattimaggo, sotāpattimaggena ca ñāṇajavasampannatā kathitāti.  chaṭṭhe tīṇi ca maggāni tīṇi ca phalāni, tīhi maggaphalehi ca  ñāṇajavasampannatā kathitā. sattame arahattaphalaṃ, arahattaphaleneva ca  maggakiccaṃ kathitaṃ. phalaṃ pana javitajavena uppajjanato javoti ca  vattuṃ vaṭṭati. </p>
            </h4>
          </h3>
          <h3>
            <h3n> 8. potthakasuttavaṇṇanā </h3n>
            <h4>
              <h4n> </h4n>
              <p>[03] 100^b^.^eb^ aṭṭhame ^a^P2.0359^ea^ ^b^navo^eb^ti karaṇaṃ  upādāya vuccati. ^b^potthako^eb^ti vākamayavatthaṃ.  ^b^majjhimo^eb^ti paribhogamajjhimo. ^b^jiṇṇo^eb^ti  paribhogajiṇṇo. ^b^ukkhaliparimajjana^eb^nti ukkhaliparipuñchanaṃ  ^b^dussīlo^eb^ti nissīlo. ^b^dubbaṇṇatāyā^eb^ti guṇavaṇṇābhāvena  dubbaṇṇatāya. ^b^diṭṭhānugatiṃ āpajjantī^eb^ti tena kataṃ anukaronti.  ^b^na mahapphalaṃ hotī^eb^ti vipākaphalena mahapphalaṃ na hoti.  ^b^na mahānisaṃsa^eb^nti vipākānisaṃseneva na mahānisaṃsaṃ.  ^b^appagghatāyā^eb^ti ^a^M2.0225^ea^ vipākagghena appagghatāya. ^b^kāsikaṃ  vattha^eb^nti tīhi kappāsāṃsūhi suttaṃ kantitvā katavatthaṃ, tañca kho  kāsiraṭṭheyeva uṭṭhitaṃ. sesaṃ uttānameva. sīlaṃ panettha missakaṃ  kathitanti. </p>
            </h4>
          </h3>
          <h3>
            <h3n> 9. loṇakapallasuttavaṇṇanā </h3n>
            <h4>
              <h4n> </h4n>
              <p>[03] 101^b^.^eb^ navame ^a^V2.0217^ea^ ^b^yathā yathāya^eb^nti yathā yathā ayaṃ.  ^b^tathā tathā ta^eb^nti tathā tathā taṃ kammaṃ. idaṃ vuttaṃ hoti --  yo evaṃ vadeyya -- ``yathā yathā kammaṃ karoti, tathā tathāssa  vipākaṃ paṭisaṃvediyateva. na hi sakkā katassa kammassa vipākaṃ  paṭisedhetuṃ. tasmā yattakaṃ kammaṃ karoti, tattakassa vipākaṃ  paṭisaṃvediyatevā''ti. ^b^evaṃ santa^eb^nti evaṃ sante.  ^b^brahmacariyavāso na hotī^eb^ti yaṃ maggabhāvanato pubbe  upapajjavedanīyaṃ kammaṃ kataṃ, tassa avassaṃ paṭisaṃvedanīyattā brahmacariyaṃ  vutthampi avutthameva hoti. ^b^okāso na paññāyati sammā  dukkhassa antakiriyāyā^eb^ti yasmā ca evaṃ sante tena  kammāyūhanañceva vipākānubhavanā ca hoti, tasmā hetunā nayena  vaṭṭadukkhassa antakiriyāya okāso na paññāyati nāma.</p>
              <p>[03] ^b^yathā yathā vedanīya^eb^nti yena yenākārena veditabbaṃ.  ^b^tathā^eb^ ^a^P2.0360^ea^ ^b^tathāssa vipākaṃ  paṭisaṃvediyatī^eb^ti tena tenākārena assa vipākaṃ paccanubhoti. idaṃ  vuttaṃ hoti -- yadetaṃ sattasu javanesu paṭhamajavanakammaṃ sati paccaye  vipākavāraṃ labhantameva diṭṭhadhammavedanīyaṃ hoti, asati ahosikammaṃ  nāma. yañca sattamajavanakammaṃ sati paccaye upapajjavedanīyaṃ hoti,  asati ahosikammaṃ nāma. yañca majjhe pañcajavanakammaṃ yāva  saṃsārappavatti, tāva aparapariyāyavedanīyaṃ nāma hoti. etesu  ākāresu yena yenākārena veditabbaṃ kammaṃ ayaṃ puriso karoti, tena  tenevassa vipākaṃ paṭisaṃvediyati nāma. aṭṭhakathāyañhi  laddhavipākavārameva kammaṃ yathāvedanīyaṃ kammaṃ nāmāti vuttaṃ. ^b^evaṃ  santaṃ, bhikkhave, brahmacariyavāso hotī^eb^ti kammakkhayakarassa  brahmacariyassa khepetabbakammasambhavato vāso nāma hoti, vutthaṃ  suvutthameva hotīti ^a^M2.0226^ea^ attho. ^b^okāso paññāyati sammā dukkhassa  antakiriyāyā^eb^ti yasmā evaṃ sante tena tena maggena  abhisaṅkhāraviññāṇassa nirodhena tesu tesu bhavesu āyatiṃ vaṭṭadukkhaṃ  na uppajjati, tasmā okāso paññāyati sammā dukkhassa  antakiriyāya.</p>
              <p>[03] idāni taṃ yathāvedanīyakammasabhāvaṃ dassento ^b^idha,  bhikkhave, ekaccassā^eb^tiādimāha. tattha ^b^appamattaka^eb^nti parittaṃ  thokaṃ mandaṃ lāmakaṃ. ^b^tādisaṃyevā^eb^ti taṃsarikkhakameva.  ^b^diṭṭhadhammavedanīya^eb^nti tasmiṃ kammeyeva diṭṭhadhamme vipaccitabbaṃ  vipākavāraṃ labhantaṃ diṭṭhadhammavedanīyaṃ hoti. ^b^nāṇupi  khāyatī^eb^ti dutiye attabhāve aṇupi na khāyati, aṇumattampi dutiye  attabhāve ^a^V2.0218^ea^ vipākaṃ na detīti attho. ^b^bahudevā^eb^ti ^a^P2.0361^ea^  bahukaṃ pana vipākaṃ kimeva dassatīti adhippāyo.  ^b^abhāvitakāyo^eb^tiādīhi kāyabhāvanārahito vaṭṭagāmī puthujjano  dassito. ^b^paritto^eb^ti parittaguṇo. ^b^appātumo^eb^ti ātumā  vuccati attabhāvo, tasmiṃ mahantepi guṇaparittatāya appātumoyeva.  ^b^appadukkhavihārī^eb^ti appakenapi pāpena dukkhavihārī.  ^b^bhāvitakāyo^eb^tiādīhi khīṇāsavo dassito. so hi  kāyānupassanāsaṅkhātāya kāyabhāvanāya bhāvitakāyo nāma. kāyassa  vā vaḍḍhitattā bhāvitakāyo. ^b^bhāvitasīlo^eb^ti vaḍḍhitasīlo.  sesapadadvayepi eseva nayo. pañcadvārabhāvanāya vā bhāvitakāyo.  etena indriyasaṃvarasīlaṃ vuttaṃ, bhāvitasīloti iminā sesāni tīṇi  sīlāni. ^b^aparitto^eb^ti na parittaguṇo. ^b^mahatto^eb^ti  attabhāve parittepi guṇamahantatāya mahatto. ^b^appamāṇavihārī^eb^ti  khīṇāsavassetaṃ nāmameva. so hi pamāṇakarānaṃ rāgādīnaṃ abhāvena  appamāṇavihārī nāma.</p>
              <p>[03] ^b^paritte^eb^ti khuddake. ^b^udakamallake^eb^ti udakasarāve.  ^b^orabbhiko^eb^ti urabbhasāmiko. ^b^urabbhaghātako^eb^ti sūnakāro.  ^b^jāpetuṃ vā^eb^ti dhanajāniyā jāpetuṃ. jhāpetuntipi pāṭho,  ayamevattho. ^b^yathāpaccayaṃ vā kātu^eb^nti yathā icchati, tathā kātuṃ.  ^b^urabbhadhana^eb^nti eḷakāgghanakamūlaṃ. so panassa sace  icchati, deti. no ce icchati, gīvāyaṃ gahetvā ^a^M2.0227^ea^ nikkaḍḍhāpeti.  sesaṃ ^a^P2.0362^ea^ vuttanayeneva veditabbaṃ. imasmiṃ pana sutte  vaṭṭavivaṭṭaṃ kathitanti. </p>
            </h4>
          </h3>
          <h3>
            <h3n> 10. paṃsudhovakasuttavaṇṇanā </h3n>
            <h4>
              <h4n> </h4n>
              <p>[03] 102^b^.^eb^ dasame ^b^dhovatī^eb^ti vikkhāleti.  ^b^sandhovatī^eb^ti suṭṭhu dhovati, punappunaṃ dhovati.  ^b^niddhovatī^eb^ti niggaṇhitvā dhovati. ^b^aniddhantakasāva^eb^nti  anīhatadosaṃ anapanītakasāvaṃ. ^b^pabhaṅgū^eb^ti pabhijjanasabhāvaṃ,  adhikaraṇīyaṃ ṭhapetvā muṭṭhikāya pahaṭamattaṃ bhijjati. ^b^paṭṭikāyā^eb^ti  suvaṇṇapaṭṭakāya. ^b^gīveyyake^eb^ti gīvālaṅkāre.</p>
              <p>[03] ^b^adhicitta^eb^nti samathavipassanācittaṃ. ^b^anuyuttassā^eb^ti  bhāventassa. ^b^sacetaso^eb^ti cittasampanno. ^b^dabbajātiko^eb^ti  paṇḍitajātiko. ^b^kāmavitakkā^eb^dīsu kāme ārabbha uppanno  vitakko kāmavitakko. byāpādavihiṃsasampayuttā vitakkā  byāpādavihiṃsavitakkā nāma. ñātivitakkādīsu ``amhākaṃ ñātakā  bahū puññavantā''tiādinā nayena ñātake ārabbha uppanno ^a^V2.0219^ea^ vitakko  ^b^ñātivitakko^eb^. ``asuko janapado khemo subhikkho''tiādinā  nayena janapadamārabbha uppanno vitakko ^b^janapadavitakko^eb^. ``aho  vata maṃ pare na avajāneyyu''nti evaṃ uppanno vitakko  ^b^anavaññattipaṭisaṃyutto vitakko^eb^ nāma.  ^b^dhammavitakkāvasissantī^eb^ti dhammavitakkā nāma  dasavipassanupakkilesavitakkā. ^b^so hoti samādhi na ceva  santo^eb^ti so avasiṭṭhadhammavitakko vipassanāsamādhi  avūpasantakilesattā santo na hoti. ^b^na paṇīto^eb^ti na  atappako. ^b^nappaṭippassaddhiladdho^eb^ti ^a^P2.0363^ea^ na  kilesapaṭippassaddhiyā laddho. ^b^na ekodibhāvādhigato^eb^ti na  ekaggabhāvappatto. ^b^sasaṅkhāraniggayhavāritagato^eb^ti sasaṅkhārena  sappayogena kilese niggaṇhitvā vāretvā vārito, na kilesānaṃ  chinnante uppanno, kilese pana vāretvā uppanno.</p>
              <p>[03] ^b^hoti^eb^ ^a^M2.0228^ea^ ^b^so, bhikkhave, samayo^eb^ti ettha samayo nāma  utusappāyaṃ āhārasappāyaṃ senāsanasappāyaṃ puggalasappāyaṃ  dhammassavanasappāyanti imesaṃ pañcannaṃ sappāyānaṃ paṭilābhakālo.  ^b^yaṃ taṃ citta^eb^nti yasmiṃ samaye taṃ vipassanācittaṃ.  ^b^ajjhattaṃyeva santiṭṭhatī^eb^ti attaniyeva tiṭṭhati. niyakajjhattañhi  idha ajjhattaṃ nāma. gocarajjhattampi vaṭṭati. puthuttārammaṇaṃ pahāya  ekasmiṃ nibbānagocareyeva tiṭṭhatīti vuttaṃ hoti.  ^b^sannisīdatī^eb^ti suṭṭhu nisīdati. ^b^ekodi hotī^eb^ti ekaggaṃ  hoti. ^b^samādhiyatī^eb^ti sammā ādhiyati.  ^b^santo^eb^tiādīsu paccanīkakilesavūpasamena ^b^santo^eb^.  atappakaṭṭhena ^b^paṇīto^eb^. kilesapaṭippassaddhiyā laddhattā  ^b^paṭippassaddhaladdho^eb^. ekaggabhāvaṃ gatattā ^b^ekodibhāvādhigato^eb^.  kilesānaṃ chinnante uppannattā na sappayogena kilese niggaṇhitvā  vāretvā vāritoti ^b^na sasaṅkhāraniggayhavāritagato^eb^. ettāvatā  ayaṃ bhikkhu vivaṭṭetvā arahattaṃ patto nāma hoti.</p>
              <p>[03] idāni khīṇāsavassa sato abhiññāpaṭipadaṃ dassento ^b^yassa  yassa cā^eb^tiādimāha. tattha ^b^abhiññā sacchikaraṇīyassā^eb^ti  abhijānitvā paccakkhaṃ kātabbassa. ^b^sati satiāyatane^eb^ti  pubbahetusaṅkhāte ceva idāni ca paṭiladdhabbe  abhiññāpādakajjhānādibhede ca sati satikāraṇe. vitthārato  ^a^P2.0364^ea^ pana ayaṃ abhiññākathā visuddhimagge (visuddhi0  2.365 ādayo) vuttanayeneva veditabbā. ^b^āsavānaṃ  khayā^eb^tiādi cettha phalasamāpattivasena vuttanti veditabbaṃ. </p>
            </h4>
          </h3>
          <h3>
            <h3n> 11. nimittasuttavaṇṇanā </h3n>
            <h4>
              <h4n> </h4n>
              <p>[03] 103^b^.^eb^ ekādasamepi ^a^V2.0220^ea^ ^b^adhicittaṃ^eb^  samathavipassanācittameva. ^b^tīṇi nimittānī^eb^ti tīṇi  kāraṇāni. ^b^kālena kāla^eb^nti kāle kāle, yuttakāleti attho.  ^b^kālena kālaṃ samādhinimittaṃ manasikātabba^eb^ntiādīsu taṃ taṃ  kālaṃ sallakkhetvā ekaggatāya yuttakāle ekaggatā manasikātabbā.  ekaggatā hi idha samādhinimittanti vuttā. tatra vacanattho --  samādhiyeva nimittaṃ samādhinimittaṃ. sesapadadvayepi eseva nayo.  ^b^paggaho^eb^ti pana vīriyassa nāmaṃ, ^b^upekkhā^eb^ti  majjhattabhāvassa. tasmā ^a^M2.0229^ea^ vīriyassa yuttakāle vīriyaṃ manasikātabbaṃ,  majjhattabhāvassa yuttakāle majjhattabhāve ṭhātabbanti. ^b^ṭhānaṃ taṃ  cittaṃ kosajjāya saṃvatteyyā^eb^ti kāraṇaṃ vijjati yena taṃ cittaṃ  kosajjabhāve tiṭṭheyya. itaresupi eseva nayo.  ^b^upekkhānimittaṃyeva manasi kareyyā^eb^ti ettha ca ñāṇajavaṃ  upekkheyyāti ayamattho. ^b^āsavānaṃ khayāyā^eb^ti arahattaphalatthāya.</p>
              <p>[03] ^b^ukkaṃ bandheyyā^eb^ti aṅgārakapallaṃ sajjeyya.  ^b^ālimpeyyā^eb^ti tattha aṅgāre pakkhipitvā aggiṃ datvā  nāḷikāya dhamanto aggiṃ gāhāpeyya. ^b^ukkāmukhe pakkhipeyyā^eb^ti  aṅgāre viyūhitvā aṅgāramatthake vā ṭhapeyya, mūsāya vā pakkhipeyya.  ^b^ajjhupekkhatī^eb^ti pakkāpakkabhāvaṃ upadhāreti.</p>
              <p>[03] ^b^sammā samādhiyati āsavānaṃ khayāyā^eb^ti arahattaphalatthāya  sammā ṭhapīyati. ettāvatā ^a^P2.0365^ea^ hi vipassanaṃ  vaḍḍhetvā arahattappatto bhikkhu dassito. idāni tassa khīṇāsavassa  abhiññāya paṭipadaṃ dassento ^b^yassa yassa cā^eb^tiādimāha. taṃ  heṭṭhā vuttanayeneva veditabbaṃ. </p>
              <p>[06] loṇakapallavaggo pañcamo. </p>
              <p>[06] dutiyapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 3. tatiyapaṇṇāsakaṃ </h1n>
        <h2>
          <h2n> (11) 1. sambodhavaggo </h2n>
          <h3>
            <h3n> 1. pubbevasambodhasuttavaṇṇanā </h3n>
            <h4>
              <h4n> </h4n>
              <p>[03] 104^b^.^eb^ tatiyassa ^a^V2.0221^ea^ ^a^M2.0230^ea^ paṭhame ^b^pubbeva sambodhā^eb^ti  sambodhito pubbeva, ariyamaggappattito aparabhāgeyevāti vuttaṃ hoti.  ^b^anabhisambuddhassā^eb^ti appaṭividdhacatusaccassa. ^b^bodhisattasseva  sato^eb^ti bujjhanakasattasseva sato, sammāsambodhiṃ adhigantuṃ  ārabhantasseva sato, sambodhiyā vā sattasseva laggasseva sato.  dīpaṅkarassa hi bhagavato pādamūle aṭṭhadhammasamodhānena  abhinīhārasamiddhito pabhuti tathāgato sammāsambodhiṃ satto laggo  ``pattabbā mayā esā''ti tadadhigamāya parakkamaṃ amuñcantoyeva  āgato, tasmā bodhisattoti vuccati. ^b^ko nu kho^eb^ti katamo  nu kho. ^b^loko^eb^ti saṅkhāraloko. ^b^assādo^eb^ti  madhurākāro. ^b^ādīnavo^eb^ti anabhinanditabbākāro. ^b^tassa  mayha^eb^nti tassa evaṃ bodhisattasseva sato mayhaṃ.  ^b^chandarāgavinayo chandarāgappahāna^eb^nti nibbānaṃ āgamma ārabbha  paṭicca chandarāgo vinayaṃ gacchati pahīyati, tasmā nibbānaṃ  ``chandarāgavinayo chandarāgappahāna''nti vuccati. ^b^idaṃ  lokanissaraṇa^eb^nti idaṃ nibbānaṃ lokato nissaṭattā  lokanissaraṇanti vuccati. ^b^yāvakīva^eb^nti ^a^P2.0366^ea^  yattakaṃ pamāṇaṃ kālaṃ. ^b^abbhaññāsi^eb^nti abhivisiṭṭhena  ariyamaggañāṇena aññāsiṃ. ^b^ñāṇañca pana me dassana^eb^nti  dvīhipi padehi paccavekkhaṇañāṇaṃ vuttaṃ. sesamettha uttānamevāti. </p>
            </h4>
          </h3>
          <h3>
            <h3n> 2. paṭhamāssādasuttavaṇṇanā </h3n>
            <h4>
              <h4n> </h4n>
              <p>[03] 105^b^.^eb^ dutiye ^b^assādapariyesanaṃ acari^eb^nti  assādapariyesanatthāya acariṃ. kuto paṭṭhāyāti? sumedhakālato  paṭṭhāya. ^b^paññāyā^eb^ti sahavipassanāya maggapaññāya.  ^b^sudiṭṭho^eb^ti suppaṭividdho. iminā upāyena sabbattha attho  veditabbo. tatiyaṃ sabbattha uttānameva. </p>
            </h4>
          </h3>
          <h3>
            <h3n> 4. samaṇabrāhmaṇasuttavaṇṇanā </h3n>
            <h4>
              <h4n> </h4n>
              <p>[03] 107^b^.^eb^ catutthe ^a^M2.0231^ea^ ^a^V2.0222^ea^ ^b^sāmaññattha^eb^nti catubbidhaṃ  ariyaphalaṃ. itaraṃ tasseva vevacanaṃ. sāmaññatthena vā cattāro  maggā, brahmaññatthena cattāri phalāni. imesu pana catūsupi suttesu  khandhalokova kathito. </p>
            </h4>
          </h3>
          <h3>
            <h3n> 5. ruṇṇasuttavaṇṇanā </h3n>
            <h4>
              <h4n> </h4n>
              <p>[03] 108^b^.^eb^ pañcamaṃ atthuppattiyā nikkhittaṃ. katarāya  atthuppattiyā? chabbaggiyānaṃ anācāre. te kira gāyantā naccantā  hasantā vicariṃsu. bhikkhū dasabalassa ārocayiṃsu. satthā te  pakkosāpetvā tesaṃ ovādatthāya idaṃ suttaṃ ārabhi. tattha  ^b^ruṇṇa^eb^nti roditaṃ. ^b^ummattaka^eb^nti ummattakakiriyā.  ^b^komāraka^eb^nti kumārakehi kattabbakiccaṃ.  ^b^dantavidaṃsakahasita^eb^nti dante dassetvā pāṇiṃ paharantānaṃ  mahāsaddena hasitaṃ. ^b^setughāto gīte^eb^ti gīte vo paccayaghāto  hotu, sahetukaṃ gītaṃ pajahathāti dīpeti. ^b^nacce^eb^pi eseva nayo.  ^b^ala^eb^nti yuttaṃ. ^b^dhammappamoditānaṃ sata^eb^nti ettha dhammo  vuccati kāraṇaṃ, kenacideva kāraṇena pamuditānaṃ santānaṃ. ^b^sitaṃ  sitamattāyā^eb^ti tasmiṃ sitakāraṇe sati yaṃ sitaṃ karotha, taṃ vo  sitamattāya aggadante dassetvā pahaṭṭhākāramattadassanāyayeva ^a^P2.0367^ea^  yuttanti vuttaṃ hoti. </p>
            </h4>
          </h3>
          <h3>
            <h3n> 6. atittisuttavaṇṇanā </h3n>
            <h4>
              <h4n> </h4n>
              <p>[03] 109^b^.^eb^ chaṭṭhe ^b^soppassā^eb^ti niddāya.  ^b^paṭisevanāya natthi tittī^eb^ti yathā yathā paṭisevati, tathā tathā  ruccatiyevāti titti nāma natthi. sesapadadvayepi eseva nayo. sace  hi mahāsamudde udakaṃ surā bhaveyya, surāsoṇḍo ca maccho hutvā  nibbatteyya, tassa tattha carantassapi sayantassapi titti nāma na  bhaveyya. imasmiṃ sutte vaṭṭameva kathitaṃ. </p>
            </h4>
          </h3>
          <h3>
            <h3n> 7. arakkhitasuttavaṇṇanā </h3n>
            <h4>
              <h4n> </h4n>
              <p>[03] 110^b^.^eb^ sattame ^b^avassutaṃ hotī^eb^ti tintaṃ hoti.  ^b^na bhaddakaṃ maraṇaṃ hotī^eb^ti apāye paṭisandhipaccayatāya na laddhakaṃ  hoti. ^b^kālakiriyā^eb^ti tasseva vevacanaṃ. sukkapakkhe sagge  paṭisandhipaccayatāya ^a^V2.0223^ea^ bhaddakaṃ hoti ^a^M2.0232^ea^ laddhakaṃ. taṃ pana   ekantena sotāpannādīnaṃ tiṇṇaṃ ariyasāvakānaṃyeva vaṭṭati. sesamettha  uttānamevāti. </p>
            </h4>
          </h3>
          <h3>
            <h3n> 8. byāpannasuttavaṇṇanā </h3n>
            <h4>
              <h4n> </h4n>
              <p>[03] 111^b^.^eb^ aṭṭhame ^b^byāpanna^eb^nti pakatibhāvaṃ jahitvā  ṭhitaṃ. sesaṃ purimasutte vuttanayameva. </p>
            </h4>
          </h3>
          <h3>
            <h3n> 9. paṭhamanidānasuttavaṇṇanā </h3n>
            <h4>
              <h4n> </h4n>
              <p>[03] 112^b^.^eb^ navame ^b^nidānānī^eb^ti kāraṇāni.  ^b^kammānaṃ samudayāyā^eb^ti vaṭṭagāmikammānaṃ piṇḍakaraṇatthāya.  ^b^lobhapakata^eb^nti lobhena pakataṃ. ^b^sāvajja^eb^nti sadosaṃ.  ^b^taṃ kammaṃ kammasamudayāya saṃvattatī^eb^ti taṃ kammaṃ aññesampi  vaṭṭagāmikammānaṃ samudayāya piṇḍakaraṇatthāya saṃvattati. ^b^na taṃ  kammaṃ kammanirodhāyā^eb^ti taṃ pana kammaṃ vaṭṭagāmikammānaṃ nirodhatthāya  na saṃvattati. sukkapakkhe ^a^P2.0368^ea^ ^b^kammānaṃ  samudayāyā^eb^ti vivaṭṭagāmikammānaṃ samudayatthāya. iminā nayena  sabbaṃ atthato veditabbaṃ. </p>
            </h4>
          </h3>
          <h3>
            <h3n> 10. dutiyanidānasuttavaṇṇanā </h3n>
            <h4>
              <h4n> </h4n>
              <p>[03] 113^b^.^eb^ dasame ^b^kammāna^eb^nti vaṭṭagāmikammānameva.  ^b^chandarāgaṭṭhāniye^eb^ti chandarāgassa kāraṇabhūte. ^b^ārabbhā^eb^ti  āgamma sandhāya paṭicca. ^b^chando^eb^ti taṇhāchando. ^b^yo  cetaso sārāgo^eb^ti yo cittassa rāgo rajjanā rajjitattaṃ, etamahaṃ  saṃyojanaṃ vadāmi, bandhanaṃ vadāmīti attho. sukkapakkhe  ^b^kammāna^eb^nti vivaṭṭagāmikammānaṃ. ^b^tadabhinivattetī^eb^ti taṃ  abhinivatteti. yadā vā tena vipāko ñāto hoti vidito, tadā  te ceva dhamme tañca vipākaṃ abhinivatteti. iminā ca padena  vipassanā kathitā, ^b^tadabhinivattetvā^eb^ti iminā maggo.  ^b^cetasā abhinivijjhitvā^eb^ti iminā ca maggova. ^b^paññāya  ativijjha passatī^eb^ti saha vipassanāya maggapaññāya nibbijjhitvā  passati. evaṃ sabbattha attho veditabbo. imasmiṃ pana sutte  vaṭṭavivaṭṭaṃ kathitanti. </p>
              <p>[06] sambodhavaggo paṭhamo. </p>
            </h4>
          </h3>
        </h2>
        <h2>
          <h2n> (12) 2. āpāyikavaggo </h2n>
          <h3>
            <h3n> 1. āpāyikasuttavaṇṇanā </h3n>
            <h4>
              <h4n> </h4n>
              <p>[03] 114^b^.^eb^ dutiyassa ^a^V2.0224^ea^ ^a^M2.0233^ea^ paṭhame apāyaṃ   gacchissantīti ^b^āpāyikā^eb^. nirayaṃ gacchissantīti ^b^nerayikā.  idamappahāyā^eb^ti idaṃ brahmacāripaṭiññatādiṃ pāpadhammattayaṃ avijahitvā.  ^b^brahmacāripaṭiñño^eb^ti ^a^P2.0369^ea^ brahmacāripaṭirūpako,  tesaṃ vā ākappaṃ avijahanena ``ahampi brahmacārī''ti evaṃpaṭiñño.  ^b^anuddhaṃsetī^eb^ti akkosati paribhāsati codeti. ^b^natthi  kāmesu doso^eb^ti kilesakāmena vatthukāme sevantassa natthi doso.  ^b^pātabyata^eb^nti pivitabbataṃ paribhuñjitabbataṃ nirāsaṅkena cittena  pipāsitassa pānīyapivanasadisaṃ paribhuñjitabbataṃ. imasmiṃ sutte  vaṭṭameva kathitaṃ. </p>
            </h4>
          </h3>
          <h3>
            <h3n> 2. dullabhasuttavaṇṇanā </h3n>
            <h4>
              <h4n> </h4n>
              <p>[03] 115^b^.^eb^ dutiye ^b^kataññū katavedī^eb^ti ``iminā  mayhaṃ kata''nti tena katakammaṃ ñatvā viditaṃ pākaṭaṃ katvā  paṭikaraṇakapuggalo. </p>
            </h4>
          </h3>
          <h3>
            <h3n> 3. appameyyasuttavaṇṇanā </h3n>
            <h4>
              <h4n> </h4n>
              <p>[03] 116^b^.^eb^ tatiye sukhena metabboti ^b^suppameyyo^eb^.  dukkhena metabboti ^b^duppameyyo^eb^. pametuṃ na sakkotīti  ^b^appameyyo. unnaḷo^eb^ti uggatanaḷo, tucchamānaṃ ukkhipitvā  ṭhitoti attho. ^b^capalo^eb^ti pattamaṇḍanādinā cāpallena  samannāgato. ^b^mukharo^eb^ti mukhakharo. ^b^vikiṇṇavāco^eb^ti  asaññatavacano. ^b^asamāhito^eb^ti cittekaggatārahito.  ^b^vibbhantacitto^eb^ti bhantacitto bhantagāvibhantamigasappaṭibhāgo.  ^b^pākatindriyo^eb^ti vivaṭindriyo. sesamettha uttānamevāti. </p>
            </h4>
          </h3>
          <h3>
            <h3n> 4. āneñjasuttavaṇṇanā </h3n>
            <h4>
              <h4n> </h4n>
              <p>[03] 117^b^.^eb^ catutthe ^a^V2.0225^ea^ ^b^tadassādetī^eb^ti taṃ jhānaṃ  assādeti. ^b^taṃ nikāmetī^eb^ti tadeva pattheti. ^b^tena ca  vittiṃ āpajjatī^eb^ti tena jhānena tuṭṭhiṃ āpajjati. ^b^tatra  ṭhito^eb^ti tasmiṃ jhāne ṭhito. ^b^tadadhimutto^eb^ti tattheva adhimutto.  ^b^tabbahulavihārī^eb^ti tena bahulaṃ viharanto. ^b^sahabyataṃ  upapajjatī^eb^ti sahabhāvaṃ upapajjati, tasmiṃ devaloke nibbattatīti  attho ^a^M2.0234^ea^. ^b^nirayampi gacchatī^eb^tiādi nirayādīhi avippamuttattā  aparapariyāyavasena tattha gamanaṃ sandhāya vuttaṃ. na ^a^P2.0370^ea^  hi tassa upacārajjhānato balavataraṃ akusalaṃ atthi, yena  anantaraṃ apāye nibbatteyya. ^b^bhagavato pana sāvako^eb^ti  sotāpannasakadāgāmianāgāmīnaṃ aññataro. ^b^tasmiṃyeva bhave^eb^ti  tattheva arūpabhave. ^b^parinibbāyatī^eb^ti appaccayaparinibbānena  parinibbāyati. ^b^adhippayāso^eb^ti adhikappayogo. sesamettha  vuttanayeneva veditabbaṃ. imasmiṃ pana sutte puthujjanassa upapattijjhānaṃ  kathitaṃ, ariyasāvakassa tadeva upapattijjhānañca  vipassanāpādakajjhānañca kathitaṃ. </p>
            </h4>
          </h3>
          <h3>
            <h3n> 5. vipattisampadāsuttavaṇṇanā </h3n>
            <h4>
              <h4n> </h4n>
              <p>[03] 118^b^.^eb^ pañcame ^b^sīlavipattī^eb^ti sīlassa  vipannākāro. sesadvayepi eseva nayo. ^b^natthi dinna^eb^nti  dinnassa phalābhāvaṃ sandhāya vadati. ^b^yiṭṭhaṃ^eb^ vuccati mahāyogo.  ^b^huta^eb^nti paheṇakasakkāro adhippeto. tampi ubhayaṃ phalābhāvameva  sandhāya paṭikkhipati. ^b^sukatadukkaṭāna^eb^nti sukatadukkatānaṃ,  kusalākusalānanti attho. ^b^phalaṃ vipāko^eb^ti yaṃ phalanti vā  vipākoti vā vuccati, taṃ natthīti vadati. ^b^natthi ayaṃ  loko^eb^ti paraloke ṭhitassa ayaṃ loko natthi, ^b^natthi paro  loko^eb^ti idha loke ṭhitassāpi paraloko natthi, sabbe tattha tattheva  ucchijjantīti dasseti. ^b^natthi mātā natthi pitā^eb^ti tesu  sammāpaṭipattimicchāpaṭipattīnaṃ phalābhāvavasena vadati. ^b^natthi  sattā opapātikā^eb^ti cavitvā uppajjanakasattā nāma natthīti vadati.  ^b^sampadā^eb^ti pāripūriyo. ^b^sīlasampadā^eb^ti sīlassa  paripuṇṇāvekallabhāvo. sesadvayepi eseva nayo. ^b^atthi  dinna^eb^ntiādi vuttapaṭipakkhanayena gahetabbaṃ. </p>
            </h4>
          </h3>
          <h3>
            <h3n> 6. apaṇṇakasuttavaṇṇanā </h3n>
            <h4>
              <h4n> </h4n>
              <p>[03] 119^b^.^eb^ chaṭṭhe ^a^V2.0226^ea^ ^a^P2.0371^ea^ ^b^apaṇṇako  maṇī^eb^ti chahi talehi samannāgato pāsako. ^b^sugatiṃ sagga^eb^nti  cātumahārājikādīsu aññataraṃ saggaṃ lokaṃ. imasmiṃ sutte sīlañca  sammādiṭṭhi cāti ubhayampi missakaṃ kathitaṃ. sattamaṃ uttānameva. </p>
            </h4>
          </h3>
          <h3>
            <h3n> 8. paṭhamasoceyyasuttavaṇṇanā </h3n>
            <h4>
              <h4n> </h4n>
              <p>[03] 121^b^.^eb^ aṭṭhame ^a^M2.0235^ea^ ^b^soceyyānī^eb^ti sucibhāvā.  ^b^kāyasoceyya^eb^nti kāyadvāre sucibhāvo. sesadvayepi eseva nayo.  imesu pana paṭipāṭiyā catūsu suttesu agārikapaṭipadā kathitā.  sotāpannasakadāgāmīnampi vaṭṭati. </p>
            </h4>
          </h3>
          <h3>
            <h3n> 9. dutiyasoceyyasuttavaṇṇanā </h3n>
            <h4>
              <h4n> </h4n>
              <p>[03] 122^b^.^eb^ navame ^b^ajjhatta^eb^nti niyakajjhattaṃ.  ^b^kāmacchanda^eb^nti kāmacchandanīvaraṇaṃ. ^b^byāpādā^eb^dīsupi  eseva nayo. sesamettha heṭṭhā vuttanayameva. gāthāya pana  ^b^kāyasuci^eb^nti kāyadvāre suciṃ, kāyena vā suciṃ. sesadvayepi  eseva nayo. ^b^ninhātapāpaka^eb^nti sabbe pāpe ninhāpetvā  dhovitvā ṭhitaṃ. iminā suttenapi gāthāyapi khīṇāsavova kathitoti. </p>
            </h4>
          </h3>
          <h3>
            <h3n> 10. moneyyasuttavaṇṇanā </h3n>
            <h4>
              <h4n> </h4n>
              <p>[03] 123^b^.^eb^ dasame ^b^moneyyānī^eb^ti munibhāvā.  ^b^kāyamoneyya^eb^nti kāyadvāre munibhāvo sādhubhāvo paṇḍitabhāvo.  sesadvayepi eseva nayo. ^b^idaṃ vuccati, bhikkhave,  kāyamoneyya^eb^nti idaṃ tividhakāyaduccaritappahānaṃ kāyamoneyyaṃ nāma.  apica tividhaṃ kāyasucaritampi kāyamoneyyaṃ, tathā kāyārammaṇaṃ  ^a^P2.0372^ea^ ñāṇaṃ kāyamoneyyaṃ, kāyapariññā kāyamoneyyaṃ,  pariññāsahagato maggo kāyamoneyyaṃ, kāye chandarāgassa pahānaṃ  kāyamoneyyaṃ, kāyasaṅkhāranirodho catutthajjhānasamāpatti kāyamoneyyaṃ.  ^b^vacīmoneyye^eb^pi eseva nayo.</p>
              <p>[03] ayaṃ ^a^V2.0227^ea^ panettha viseso -- yathā idha catutthajjhānasamāpatti, evaṃ  tattha vacīsaṅkhāranirodho dutiyajjhānasamāpatti vacīmoneyyanti  veditabbā. manomoneyyampi imināva nayena atthaṃ ñatvā  cittasaṅkhāranirodho saññāvedayitanirodhasamāpatti manomoneyyanti  veditabbā. ^b^kāyamuni^eb^nti kāyadvāre muniṃ uttamaṃ parisuddhaṃ,  kāyena vā muniṃ. sesadvayepi eseva nayo. ^b^sabbappahāyina^eb^nti  khīṇāsavaṃ. khīṇāsavo hi sabbappahāyī nāmāti. </p>
              <p>[06] āpāyikavaggo dutiyo. </p>
            </h4>
          </h3>
        </h2>
        <h2>
          <h2n> (13) 3. kusināravaggo </h2n>
          <h3>
            <h3n> 1. kusinārasuttavaṇṇanā </h3n>
            <h4>
              <h4n> </h4n>
              <p>[03] 124^b^.^eb^ tatiyassa ^a^V2.0228^ea^ ^a^M2.0236^ea^ paṭhame ^b^kusinārāya^eb^nti  evaṃnāmake nagare. ^b^baliharaṇe vanasaṇḍe^eb^ti evaṃnāmake vanasaṇḍe.  tattha kira bhūtabalikaraṇatthaṃ baliṃ haranti, tasmā baliharaṇanti  vuccati. ^b^ākaṅkhamāno^eb^ti icchamāno. ^b^sahatthā^eb^ti  sahatthena. ^b^sampavāretī^eb^ti alaṃ alanti vācāya ceva  hatthavikārena ca paṭikkhipāpeti. ^b^sādhu vata māya^eb^nti sādhu  vata maṃ ayaṃ. ^b^gathito^eb^ti taṇhāgedhena gathito.  ^b^mucchito^eb^ti ^a^P2.0373^ea^ taṇhāmucchanāyayeva mucchito.  ^b^ajjhopanno^eb^ti taṇhāya gilitvā pariniṭṭhapetvā pavatto.  ^b^anissaraṇapañño^eb^ti chandarāgaṃ pahāya saṃkaḍḍhitvā paribhuñjanto  nissaraṇapañño nāma hoti, ayaṃ na tādiso, sacchandarāgo  paribhuñjatīti anissaraṇapañño. sukkapakkho vuttavipariyāyena  veditabbo. nekkhammavitakkādayo panettha missakā kathitāti  veditabbā. </p>
            </h4>
          </h3>
          <h3>
            <h3n> 2. bhaṇḍanasuttavaṇṇanā </h3n>
            <h4>
              <h4n> </h4n>
              <p>[03] 125^b^.^eb^ dutiye ^b^pajahiṃsū^eb^ti pajahanti.  ^b^bahulamakaṃsū^eb^ti punappunaṃ karonti. idhāpi tayo vitakkā  missakāva kathitā. </p>
            </h4>
          </h3>
          <h3>
            <h3n> 3. gotamakacetiyasuttavaṇṇanā </h3n>
            <h4>
              <h4n> </h4n>
              <p>[03] 126^b^.^eb^ tatiye ^b^gotamake cetiye^eb^ti  gotamakayakkhassa bhavane. tathāgato hi paṭhamabodhiyaṃ vīsati  vassāni kadāci cāpāle cetiye, kadāci sārandade, kadāci bahuputte,  kadāci gotamaketi evaṃ yebhuyyena devakulesuyeva vihāsi. imasmiṃ  pana kāle vesāliṃ upanissāya gotamakassa yakkhassa bhavanaṭṭhāne  vihāsi. tena vuttaṃ -- ``gotamake cetiye''ti.  ^b^etadavocā^eb^ti etaṃ ``abhiññāyāha''ntiādikaṃ suttaṃ avoca.</p>
              <p>[03] idañca ^a^V2.0229^ea^ bhagavatā suttaṃ atthuppattiyaṃ vuttanti veditabbaṃ.  katarātthuppattiyanti? mūlapariyāyātthuppattiyaṃ (ma0 ni0 1.1  ādayo). sambahulā kira brāhmaṇapabbajitā attanā ^a^M2.0237^ea^ uggahitabuddhavacanaṃ  nissāya jānanamadaṃ uppādetvā dhammassavanaggaṃ na gacchanti --  ``sammāsambuddho kathento amhehi ñātameva kathessati, no  aññāta''nti. bhikkhū tathāgatassa ārocesuṃ. satthā te bhikkhū  pakkosāpetvā mukhapaṭiññaṃ gahetvā mūlapariyāyaṃ desesi. te bhikkhū  desanāya neva āgataṭṭhānaṃ, na gataṭṭhānaṃ addasaṃsu. apassantā  ``sammāsambuddho `mayhaṃ kathā niyyātī'ti mukhasampattameva  kathetī''ti cintayiṃsu. satthā tesaṃ manaṃ jānitvā imaṃ suttantaṃ  ārabhi.</p>
              <p>[03] tattha ^b^abhiññāyā^eb^ti ``ime pañcakkhandhā,  dvādasāyatanāni, aṭṭhārasa ^a^P2.0374^ea^ dhātuyo,  bāvīsatindriyāni, cattāri saccāni, nava hetū, satta phassā, satta  vedanā, satta cetanā, satta saññā, satta cittānī''ti jānitvā  paṭivijjhitvā paccakkhaṃ katvā, tathā -- ``ime cattāro  satipaṭṭhānā''tiādinā nayena te te dhamme jānitvā paṭivijjhitvā  paccakkhameva katvāti attho. ^b^sanidāna^eb^nti sappaccayameva katvā  kathemi, no appaccayaṃ. ^b^sappāṭihāriya^eb^nti paccanīkapaṭiharaṇena  sappāṭihāriyameva katvā kathemi, no appāṭihāriyaṃ. ^b^alañca  pana vo^eb^ti yuttañca pana tumhākaṃ. ^b^tuṭṭhiyā^eb^ti ``sammāsambuddho  bhagavā, svākkhāto dhammo, suppaṭipanno saṅgho''ti tīṇi ratanāni  guṇato anussarantānaṃ tumhākaṃ yuttameva tuṭṭhiṃ kātunti attho.  sesapadadvayepi eseva nayo.</p>
              <p>[03] ^b^akampitthā^eb^ti chahi ākārehi akampittha. evarūpo hi  pathavikampo bodhimaṇḍepi ahosi. bodhisatte kira  dakkhiṇadisābhāgena bodhimaṇḍaṃ abhiruḷhe dakkhiṇadisābhāgo heṭṭhā  avīciṃ pāpuṇanto viya ahosi, uttarabhāgo uggantvā bhavaggaṃ  abhihananto viya. pacchimadisaṃ gate pacchimabhāgo heṭṭhā avīciṃ  pāpuṇanto viya ahosi, pācīnabhāgo uggantvā bhavaggaṃ abhihananto  viya. uttaradisaṃ gate uttaradisābhāgo heṭṭhā avīciṃ pāpuṇanto viya,  dakkhiṇadisābhāgo uggantvā bhavaggaṃ abhihananto viya. pācīnadisaṃ  gate pācīnadisābhāgo heṭṭhā avīciṃ pāpuṇanto viya, pacchimabhāgo  uggantvā bhavaggaṃ abhihananto viya. bodhirukkhopi sakiṃ heṭṭhā  avīciṃ pāpuṇanto viya, sakiṃ uggantvā bhavaggaṃ abhihananto viya.  tasmimpi divase evaṃ chahi ākārehi cakkavāḷasahassī mahāpathavī  akampittha. </p>
            </h4>
          </h3>
          <h3>
            <h3n> 4. bharaṇḍukālāmasuttavaṇṇanā </h3n>
            <h4>
              <h4n> </h4n>
              <p>[03] 127^b^.^eb^ catutthe ^a^V2.0230^ea^ ^a^M2.0238^ea^ ^b^kevalakappa^eb^nti sakalakappaṃ.  ^b^anvāhiṇḍanto^eb^ti vicaranto. ^b^nāddasā^eb^ti kiṃ kāraṇā na  addasa? ayaṃ kira bharaṇḍu kālāmo sakyānaṃ aggapiṇḍaṃ khādanto  vicarati. tassa vasanaṭṭhānaṃ sampattakāle ekā dhammadesanā  samuṭṭhahissatīti ^a^P2.0375^ea^ ñatvā bhagavā evaṃ adhiṭṭhāsi,  yathā añño āvasatho na paññāyittha. tasmā na addasa.  ^b^purāṇasabrahmacārī^eb^ti porāṇako sabrahmacārī. so kira  āḷārakālāmakāle tasmiṃyeva assame ahosi, taṃ sandhāyevamāha.  ^b^santharaṃ paññāpehī^eb^ti santharitabbaṃ santharāhīti attho.  ^b^santharaṃ paññāpetvā^eb^ti kappiyamañcake paccattharaṇaṃ paññāpetvā.  ^b^kāmānaṃ pariññaṃ paññāpetī^eb^ti ettha pariññā nāma samatikkamo,  tasmā kāmānaṃ samatikkamaṃ paṭhamajjhānaṃ paññāpeti. ^b^na rūpānaṃ  pariñña^eb^nti rūpānaṃ samatikkamabhūtaṃ arūpāvacarasamāpattiṃ na paññāpeti.  ^b^na vedanānaṃ pariñña^eb^nti vedanānaṃ samatikkamaṃ nibbānaṃ na  paññāpeti. ^b^niṭṭhā^eb^ti gati nipphatti. ^b^udāhu puthū^eb^ti  udāhu nānā. </p>
            </h4>
          </h3>
          <h3>
            <h3n> 5. hatthakasuttavaṇṇanā </h3n>
            <h4>
              <h4n> </h4n>
              <p>[03] 128^b^.^eb^ pañcame ^b^abhikkantāya rattiyā^eb^ti ettha  abhikkantasaddo khayasundarābhirūpābbhanumodanādīsu dissati. tattha  ``abhikkantā, bhante, ratti, nikkhanto paṭhamo yāmo, ciranisinno  bhikkhusaṅgho, uddisatu, bhante, bhagavā bhikkhūnaṃ pātimokkha''nti  evamādīsu khaye dissati. ``ayaṃ imesaṃ catunnaṃ puggalānaṃ  abhikkantataro ca paṇītataro cā''ti evamādīsu (a0 ni0   4.100) sundare. </p>
              <p>[21] ``ko me vandati pādāni, iddhiyā yasasā jalaṃ. </p>
              <p>[22] abhikkantena vaṇṇena, sabbā obhāsayaṃ disā''ti..  (vi0 va0 857) -- </p>
              <p>[25] evamādīsu abhirūpe. ``abhikkantaṃ, bho gotamā''ti  evamādīsu (pārā0 15) abbhanumodane. idha pana sundare. tena  ^b^abhikkantāya rattiyā^eb^ti iṭṭhāya kantāya manāpāya rattiyāti vuttaṃ  hoti. ^b^abhikkantavaṇṇā^eb^ti idha abhikkantasaddo abhirūpe,  vaṇṇasaddo ^a^P2.0376^ea^ pana  chavithutikulavaggakāraṇasaṇṭhānapamāṇarūpāyatanādīsu dissati. tattha  ``suvaṇṇavaṇṇosi bhagavā''ti ^a^V2.0231^ea^ ^a^M2.0239^ea^ evamādīsu (ma0 ni0 2.399; su0  ni0 553) chaviyaṃ. ``kadā saññūḷhā pana te gahapati samaṇassa  gotamassa vaṇṇā''ti evamādīsu (ma0 ni0 2.77) thutiyaṃ.  ``cattārome, bho gotama, vaṇṇā''ti evamādīsu (dī0 ni0  3.115) kulavagge. ``atha kena nu vaṇṇena, gandhatthenoti  vuccatī''ti evamādīsu (saṃ0 ni0  1.234) kāraṇe. ``mahantaṃ  hatthirājavaṇṇaṃ abhinimminitvā''ti evamādīsu (saṃ0 ni0   1.138) saṇṭhāne. ``tayo pattassa vaṇṇā''ti evamādīsu  (pārā0 602) pamāṇe. ``vaṇṇo gandho raso ojā''ti  evamādīsu rūpāyatane. so idha chaviyā daṭṭhabbo. tena  ^b^abhikkantavaṇṇā^eb^ti abhirūpacchavi, iṭṭhavaṇṇā manāpavaṇṇāti vuttaṃ  hoti.</p>
              <p>[03] ^b^kevalakappa^eb^nti ettha ^b^kevala^eb^saddo  anavasesayebhuyyābyāmissānatirekadaḷhatthavisaṃyogādianekattho.  tathā hissa ``kevalaparipuṇṇaṃ parisuddhaṃ brahmacariya''nti evamādīsu  (pārā0 1) anavasesatā attho. ``kevalakappā ca aṅgamagadhā pahūtaṃ  khādanīyaṃ bhojanīyaṃ ādāya upasaṅkamissantī''ti evamādīsu  (mahāva0 43) yebhuyyatā. ``kevalassa dukkhakkhandhassa samudayo  hotī''ti evamādīsu (vibha0 225) abyāmissatā. ``kevalaṃ  saddhāmattakaṃ nūna ayamāyasmā''ti evamādīsu (mahāva0 244)  anatirekatā. ``āyasmato, bhante, anuruddhassa bāhiyo nāma  saddhivihāriko kevalakappaṃ saṅghabhedāya ṭhito''ti evamādīsu (a0  ni0  4.243) daḷhatthatā. ``kevalī vusitavā uttamapurisoti  vuccatī''ti evamādīsu (saṃ0 ni0  3.57) visaṃyogo. idha  ^a^P2.0377^ea^ pana anavasesatā atthoti adhippetā.</p>
              <p>[03] ^b^kappa^eb^saddo panāyaṃ  abhisaddahanavohārakālapaññattichedanavikappalesasamantabhāvādianekattho.  tathā hissa ``okappaniyametaṃ bhoto gotamassa, yathā taṃ arahato  sammāsambuddhassā''ti evamādīsu (ma0 ni0 1.387)  abhisaddahanamattho. ``anujānāmi, bhikkhave, pañcahi samaṇakappehi  phalaṃ paribhuñjitu''nti evamādīsu (cūḷava0 250) vohāro. ``yena  sudaṃ niccakappaṃ viharāmī''ti evamādīsu (ma0 ni0 1.387)  kālo. ``iccāyasmā kappo''ti evamādīsu (su0 ni0 1098;  cūḷani0 kappamāṇavapucchā 117, kappamāṇavapucchāniddeso 61)  paññatti ^a^M2.0240^ea^. ``alaṅkato kappitakesamassū''ti evamādīsu (jā0  2.22.1368; vi0 va0 1094) chedanaṃ. ``kappati  dvaṅgulakappo''ti evamādīsu (cūḷava0 446) vikappo. ``atthi  kappo nipajjitu''nti evamādīsu (a0 ni0  8.80) leso.  ``kevalakappaṃ veḷuvanaṃ ^a^V2.0232^ea^ obhāsetvā''ti evamādīsu (saṃ0 ni0   1.94) samantabhāvo. idha panassa samantabhāvo attho adhippeto.  tasmā ^b^kevalakappaṃ jetavana^eb^nti ettha anavasesaṃ samantato  jetavananti attho.</p>
              <p>[03] ^b^obhāsetvā^eb^ti ābhāya pharitvā. ^b^vālukāyā^eb^ti  saṇhāya vālukāya. ^b^na saṇṭhātī^eb^ti na patiṭṭhāti.  ^b^oḷārika^eb^nti brahmadevatāya hi pathaviyaṃ patiṭṭhānakāle attabhāvo  oḷāriko māpetuṃ vaṭṭati pathavī vā, tasmā evamāha. ^b^dhammā^eb^ti  iminā pubbe uggahitabuddhavacanaṃ dasseti. ^b^nappavattino  ahesu^eb^nti sajjhāyamūḷhakā vācā parihīnāyeva ahesuṃ.  ^b^appaṭivāno^eb^ti ^a^P2.0378^ea^ anivatto anukkaṇṭhito.</p>
              <p>[03] ^b^dassanassā^eb^ti cakkhuviññāṇena dassanassa.  ^b^upaṭṭhānassā^eb^ti catūhi paccayehi upaṭṭhānassa. ^b^adhisīla^eb^nti  dasavidhaṃ sīlaṃ. tañhi pañcasīlaṃ upādāya adhisīlanti vuccati.  ^b^avihaṃ gato^eb^ti avihabrahmaloke nibbattosmīti dasseti. </p>
            </h4>
          </h3>
          <h3>
            <h3n> 6. kaṭuviyasuttavaṇṇanā </h3n>
            <h4>
              <h4n> </h4n>
              <p>[03] 129^b^.^eb^ chaṭṭhe ^b^goyogapilakkhasmi^eb^nti gāvīnaṃ  vikkayaṭṭhāne uṭṭhitapilakkhassa santike. ^b^rittassāda^eb^nti  jhānasukhābhāvena rittassādaṃ. ^b^bāhirassāda^eb^nti  kāmaguṇasukhavasena bāhirassādaṃ. ^b^kaṭuviya^eb^nti ucchiṭṭhaṃ.  ^b^āmagandhenā^eb^ti kodhasaṅkhātena vissagandhena.  ^b^avassuta^eb^nti tintaṃ. ^b^makkhikā^eb^ti kilesamakkhikā.  ^b^nānupatissantī^eb^ti uṭṭhāya na anubandhissanti.  ^b^nānvāssavissantī^eb^ti anubandhitvā na khādissanti.  ^b^saṃvegamāpādī^eb^ti sotāpanno jāto.</p>
              <p>[03] ^b^kaṭuviyakato^eb^ti ucchiṭṭhakato. ^b^ārakā hotī^eb^ti dūre  hoti. ^b^vighātasseva bhāgavā^eb^ti dukkhasseva bhāgī.  ^b^caretī^eb^ti carati gacchati. ^b^dummedho^eb^ti duppañño.  imasmiṃ sutte vaṭṭameva kathitaṃ, gāthāsu vaṭṭavivaṭṭaṃ kathitanti. sattame  vaṭṭameva bhāsitaṃ. </p>
            </h4>
          </h3>
          <h3>
            <h3n> 8. dutiyānuruddhasuttavaṇṇanā </h3n>
            <h4>
              <h4n> </h4n>
              <p>[03] 131^b^.^eb^ aṭṭhame ^a^V2.0233^ea^ ^a^M2.0241^ea^ ^b^idaṃ te mānasmi^eb^nti ayaṃ te  navavidhena vaḍḍhitamānoti attho. ^b^idaṃ te uddhaccasmi^eb^nti idaṃ  tava uddhaccaṃ cittassa uddhatabhāvo. ^b^idaṃ^eb^ ^a^P2.0379^ea^  ^b^te kukkuccasmi^eb^nti idaṃ tava kukkuccaṃ. </p>
            </h4>
          </h3>
          <h3>
            <h3n> 9. paṭicchannasuttavaṇṇanā </h3n>
            <h4>
              <h4n> </h4n>
              <p>[03] 132^b^.^eb^ navame ^b^āvahantī^eb^ti niyyanti.  ^b^paṭicchanno āvahatī^eb^ti paṭicchannova hutvā niyyāti.  ^b^vivaṭo virocatī^eb^ti ettha ekato ubhato attato sabbatthakatoti  catubbidhā vivaṭatā veditabbā. tattha ^b^ekato vivaṭaṃ^eb^ nāma  asādhāraṇasikkhāpadaṃ. ^b^ubhato vivaṭaṃ^eb^ nāma sādhāraṇasikkhāpadaṃ.  ^b^attato vivaṭaṃ^eb^ nāma paṭiladdhadhammaguṇo.  ^b^sabbatthakavivaṭaṃ^eb^ nāma tepiṭakaṃ buddhavacanaṃ. </p>
            </h4>
          </h3>
          <h3>
            <h3n> 10. lekhasuttavaṇṇanā </h3n>
            <h4>
              <h4n> </h4n>
              <p>[03] 133^b^.^eb^ dasame ^b^abhiṇha^eb^nti abhikkhaṇaṃ nirantaraṃ.  ^b^āgāḷhenā^eb^ti gāḷhena kakkhaḷena. ^b^pharusenā^eb^ti  pharusavacanena. gāḷhaṃ katvā pharusaṃ katvā vuccamānopīti attho.  ^b^amanāpenā^eb^ti manaṃ anallīyantena avaḍḍhantena.  ^b^sandhiyatimevā^eb^ti ghaṭiyatiyeva. ^b^saṃsandatimevā^eb^ti  nirantarova hoti. ^b^sammodatimevā^eb^ti ekībhāvameva gacchati.  sesaṃ sabbattha uttānamevāti. </p>
              <p>[06] kusināravaggo tatiyo. </p>
            </h4>
          </h3>
        </h2>
        <h2>
          <h2n> (14) 4. yodhājīvavaggo </h2n>
          <h3>
            <h3n> 1. yodhājīvasuttavaṇṇanā </h3n>
            <h4>
              <h4n> </h4n>
              <p>[03] 134^b^.^eb^ catutthassa ^a^V2.0234^ea^ paṭhame yuddhaṃ upajīvatīti  ^b^yodhājīvo. rājāraho^eb^ti rañño anucchaviko.  ^b^rājabhoggo^eb^ti rañño upabhogaparibhogo. ^b^aṅganteva saṅkhyaṃ  gacchatī^eb^ti hattho viya pādo viya ca avassaṃ icchitabbattā aṅganti  saṅkhyaṃ gacchati. ^b^dūre pātī hotī^eb^ti udake usabhamattaṃ  ^a^M2.0242^ea^, thale aṭṭhusabhamattaṃ, tato vā uttarinti dūre kaṇḍaṃ pāteti.  duṭṭhagāmaṇiabhayassa hi yodhājīvo navausabhamattaṃ kaṇḍaṃ pātesi,  pacchimabhave bodhisatto yojanappamāṇaṃ. ^b^akkhaṇavedhī^eb^ti  ^a^P2.0380^ea^ avirādhitavedhī, akkhaṇaṃ vā vijju  vijjantarikāya vijjhituṃ samatthoti attho. ^b^mahato kāyassa  padāletā^eb^ti ekatobaddhaṃ phalakasatampi mahiṃsacammasatampi  aṅguṭṭhapamāṇabahalaṃ lohapaṭṭampi caturaṅgulabahalaṃ asanapadarampi  vidatthibahalaṃ udumbarapadarampi dīghantena vālikasakaṭampi  vinivijjhituṃ samatthoti attho. ^b^yaṃkiñci rūpa^eb^ntiādi  visuddhimagge vitthāritameva. ^b^netaṃ mamā^eb^tiādi  taṇhāmānadiṭṭhipaṭikkhepavasena vuttaṃ. ^b^sammappaññāya passatī^eb^ti  sammā hetunā kāraṇena sahavipassanāya maggapaññāya passati.  ^b^padāletī^eb^ti arahattamaggena padāleti. </p>
            </h4>
          </h3>
          <h3>
            <h3n> 2. parisāsuttavaṇṇanā </h3n>
            <h4>
              <h4n> </h4n>
              <p>[03] 135^b^.^eb^ dutiye ^b^ukkācitavinītā^eb^ti  appaṭipucchitvā vinītā dubbinītaparisā. ^b^paṭipucchāvinītā^eb^ti  pucchitvā vinītā suvinītaparisā. ^b^yāvatāvinītā^eb^ti  pamāṇavasena vinītā, pamāṇaṃ ñatvā vinītaparisāti attho.  ``yāvatajjhā''ti pāḷiyā pana yāva ajjhāsayāti attho, ajjhāsayaṃ  ñatvā vinītaparisāti vuttaṃ hoti. tatiyaṃ uttānameva. </p>
            </h4>
          </h3>
          <h3>
            <h3n> 4. uppādāsuttavaṇṇanā </h3n>
            <h4>
              <h4n> </h4n>
              <p>[03] 137^b^.^eb^ catutthe ^a^V2.0235^ea^ ^b^dhammaṭṭhitatā^eb^ti sabhāvaṭṭhitatā.  ^b^dhammaniyāmatā^eb^ti sabhāvaniyāmatā. ^b^sabbe saṅkhārā^eb^ti  catubhūmakasaṅkhārā. ^b^aniccā^eb^ti hutvā abhāvaṭṭhena aniccā.  ^b^dukkhā^eb^ti sampaṭipīḷanaṭṭhena dukkhā. ^b^anattā^eb^ti  avasavattanaṭṭhena anattā. iti imasmiṃ sutte tīṇi lakkhaṇāni  missakāni kathitāni. </p>
            </h4>
          </h3>
          <h3>
            <h3n> 5. kesakambalasuttavaṇṇanā </h3n>
            <h4>
              <h4n> </h4n>
              <p>[03] 138^b^.^eb^ pañcame ^b^tantāvutānaṃ vatthāna^eb^nti paccatte  sāmivacanaṃ, tantehi vāyitavatthānīti attho. ^b^kesakambalo^eb^ti  ^a^P2.0381^ea^ manussakesehi vāyitakambalo ^a^M2.0243^ea^.  ^b^puthusamaṇabrāhmaṇavādāna^eb^nti idampi paccatte sāmivacanaṃ.  ^b^paṭikiṭṭho^eb^ti pacchimako lāmako. ^b^moghapuriso^eb^ti  tucchapuriso. ^b^paṭibāhatī^eb^ti paṭisedheti. ^b^khippaṃ  uḍḍeyyā^eb^ti kuminaṃ oḍḍeyya. chaṭṭhasattamāni uttānatthāneva. </p>
            </h4>
          </h3>
          <h3>
            <h3n> 8. assakhaḷuṅkasuttavaṇṇanā </h3n>
            <h4>
              <h4n> </h4n>
              <p>[03] 141^b^.^eb^ aṭṭhame ^b^assakhaḷuṅko^eb^ti assapoto.  ^b^idamassa javasmiṃ vadāmī^eb^ti ayamassa ñāṇajavoti vadāmi.  ^b^idamassa vaṇṇasmiṃ vadāmī^eb^ti ayamassa guṇavaṇṇoti vadāmi.  ^b^idamassa ārohapariṇāhasmi^eb^nti ayamassa uccabhāvo  parimaṇḍalabhāvoti vadāmīti. </p>
            </h4>
          </h3>
          <h3>
            <h3n> 9. assaparassasuttavaṇṇanā </h3n>
            <h4>
              <h4n> </h4n>
              <p>[03] 142^b^.^eb^ navame ^b^assaparasse^eb^ti assesu parasse.  ^b^purisaparasse^eb^ti purisesu parasse, purisapuriseti attho.  imasmiṃ sutte tīṇi maggaphalāni kathitāni. tattha ayaṃ tīhi  maggehi ñāṇajavasampannoti veditabbo. </p>
            </h4>
          </h3>
          <h3>
            <h3n> 10. assājānīyasuttavaṇṇanā </h3n>
            <h4>
              <h4n> </h4n>
              <p>[03] 143^b^.^eb^ dasame ^a^V2.0236^ea^ ^b^bhadre^eb^ti bhaddake.  ^b^assājānīye^eb^ti kāraṇākāraṇaṃ jānanake asse.  ^b^purisājānīyesu^eb^pi eseva nayo. imasmiṃ sutte arahattaphalaṃ  kathitaṃ. tatrāyaṃ arahattamaggena ñāṇajavasampannoti veditabbo. </p>
            </h4>
          </h3>
          <h3>
            <h3n> 11. paṭhamamoranivāpasuttavaṇṇanā </h3n>
            <h4>
              <h4n> </h4n>
              <p>[03] 144^b^.^eb^ ekādasame ^b^accantaniṭṭho^eb^ti antaṃ  atikkantaniṭṭho, akuppaniṭṭho dhuvaniṭṭhoti attho. sesaṃ sadisameva. </p>
            </h4>
          </h3>
          <h3>
            <h3n> 12. dutiyamoranivāpasuttavaṇṇanā </h3n>
            <h4>
              <h4n> </h4n>
              <p>[03] 145^b^.^eb^ dvādasame ^b^iddhipāṭihāriyenā^eb^ti  ijjhanakapāṭihāriyena. ^b^ādesanāpāṭihāriyenā^eb^ti ^a^P2.0382^ea^  ādisitvā apadisitvā kathanānukathanakathāpāṭihāriyena. </p>
            </h4>
          </h3>
          <h3>
            <h3n> 13. tatiyamoranivāpasuttavaṇṇanā </h3n>
            <h4>
              <h4n> </h4n>
              <p>[03] 146^b^.^eb^ terasame ^a^M2.0244^ea^ ^b^sammādiṭṭhiyā^eb^ti  phalasamāpattatthāya sammādiṭṭhiyā. ^b^sammāñāṇenā^eb^ti phalañāṇena.  ^b^sammāvimuttiyā^eb^ti sesehi phalasamāpattidhammehi. imesu  tīsupi suttesu khīṇāsavova kathitoti. </p>
              <p>[06] yodhājīvavaggo catuttho. </p>
            </h4>
          </h3>
        </h2>
        <h2>
          <h2n> (15) 5. maṅgalavaggo </h2n>
          <h3>
            <h3n> 1-9. akusalasuttādivaṇṇanā </h3n>
            <h4>
              <h4n> </h4n>
              <p>[03] 147-155^b^.^eb^ pañcamassa ^a^V2.0237^ea^ paṭhame ^b^yathābhataṃ nikkhitto^eb^ti  yathā ānetvā ṭhapito. dutiye ^b^sāvajjenā^eb^ti sadosena.  tatiye ^b^visamenā^eb^ti sapakkhalanena. ^b^samenā^eb^ti  apakkhalanena. catutthe ^b^asucinā^eb^ti gūthasadisena aparisuddhena  amejjhena. ^b^sucinā^eb^ti parisuddhena mejjhena. pañcamādīni  uttānāneva. </p>
            </h4>
          </h3>
          <h3>
            <h3n> 10. pubbaṇhasuttavaṇṇanā </h3n>
            <h4>
              <h4n> </h4n>
              <p>[03] 156^b^.^eb^ dasame ^b^sunakkhatta^eb^ntiādīsu yasmiṃ divase  tayo sucaritadhammā pūritā honti, so divaso laddhanakkhattayogo  nāma, tenassa sadā ^b^sunakkhattaṃ^eb^ nāma hotīti vuccati. sveva  divaso katamaṅgalo nāma hoti, tenassa sadā ^b^sumaṅgala^eb^nti  vuccati. pabhātampissa sadā ^b^suppabhāta^eb^meva, sayanato uṭṭhānampi  ^b^suhuṭṭhita^eb^meva, khaṇopi ^b^sukkhaṇova,^eb^ muhuttopi  ^b^sumuhuttova^eb^. ettha ca dasaccharapamāṇo ^a^P2.0383^ea^  kālo khaṇo nāma, tena khaṇena dasakkhaṇo kālo layo nāma, tena  layena ca dasalayo kālo khaṇalayo nāma, tena dasaguṇo muhutto  nāma, tena dasaguṇo khaṇamuhutto nāmāti ayaṃ vibhāgo veditabbo.  ^b^suyiṭṭhaṃ brahmacārisū^eb^ti yasmiṃ divase tīṇi sucaritāni  pūritāni, tadāssa seṭṭhacārīsu dinnadānaṃ suyiṭṭhaṃ nāma hoti  ^a^M2.0245^ea^. ^b^padakkhiṇaṃ kāyakamma^eb^nti taṃ divasaṃ tena kataṃ kāyakammaṃ  vaḍḍhikāyakammaṃ nāma hoti. sesapadesupi eseva nayo.  ^b^padakkhiṇāni katvānā^eb^ti vaḍḍhiyuttāni kāyakammādīni katvā.  ^b^labhantatthe padakkhiṇe^eb^ti padakkhiṇe vaḍḍhiattheyeva labhati.  sesaṃ uttānamevāti. </p>
              <p>[06] maṅgalavaggo pañcamo. </p>
              <p>[06] tatiyapaṇṇāsakaṃ niṭṭhitaṃ. </p>
            </h4>
          </h3>
        </h2>
        <h2>
          <h2n> (16) 6. acelakavaggavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 157-163^b^.^eb^ ito ^a^V2.0238^ea^ paresu ^b^āgāḷhā paṭipadā^eb^ti gāḷhā  kakkhaḷā lobhavasena thiraggahaṇā. ^b^nijjhāmā^eb^ti  attakilamathānuyogavasena suṭṭhu jhāmā santattā paritattā.  ^b^majjhimā^eb^ti neva kakkhaḷā na jhāmā majjhe bhavā.  ^b^acelako^eb^ti niccelo naggo. ^b^muttācāro^eb^ti vissaṭṭhācāro,  uccārakammādīsu lokiyakulaputtācārena virahito ṭhitakova uccāraṃ  karoti, passāvaṃ karoti, khādati bhuñjati. ^b^hatthāpalekhano^eb^ti  hatthe piṇḍamhi niṭṭhite jivhāya hatthaṃ ^a^P2.0384^ea^ apalekhati,  uccārampi katvā hatthasmiṃyeva daṇḍakasaññī hutvā hatthena apalekhati.  bhikkhāya gahaṇatthaṃ ``ehi, bhadante''ti vutto na etīti ^b^na  ehibhadantiko^eb^. ``tena hi tiṭṭha, bhante''ti vuttopi na tiṭṭhatīti  ^b^na tiṭṭhabhadantiko^eb^. tadubhayampi kira so ``etassa vacanaṃ kataṃ  bhavissatī''ti na karoti. ^b^abhihaṭa^eb^nti puretaraṃ gahetvā  āhaṭabhikkhaṃ. ^b^uddissakata^eb^nti idaṃ tumhe uddissa katanti  evamārocitabhikkhaṃ. ^b^nimantana^eb^nti ``asukaṃ nāma kulaṃ vā  vīthiṃ vā gāmaṃ vā paviseyyāthā''ti evaṃ nimantitabhikkhampi na  sādiyati na gaṇhāti. ^b^na kumbhimukhā^eb^ti kumbhito uddharitvā  dīyamānaṃ bhikkhampi na gaṇhāti. ^b^na kaḷopimukhā^eb^ti  kaḷopīti ukkhali vā pacchi vā, tatopi na gaṇhāti. kasmā?  ``kumbhikaḷopiyo maṃ nissāya kaṭacchunā pahāraṃ labhantī''ti.  ^b^na eḷakamantara^eb^nti ummāraṃ antaraṃ katvā dīyamānaṃ na gaṇhāti.  kasmā? ``ayaṃ maṃ nissāya antarakaraṇaṃ labhatī''ti.  ^b^daṇḍamusalesu^eb^pi eseva nayo. ^b^dvinna^eb^nti ^a^M2.0246^ea^ dvīsu bhuñjamānesu  ekasmiṃ uṭṭhāya dente na gaṇhāti. kasmā? kabaḷantarāyo hotīti.</p>
              <p>[03] ^b^na gabbhiniyā^eb^tiādīsu pana gabbhiniyā kucchiyaṃ dārako  kilamati, pāyantiyā dārakassa khīrantarāyo hoti, purisantaragatāya  ratiantarāyo hotīti na gaṇhāti. ^b^na saṅkittīsū^eb^ti  saṅkittetvā katabhattesu. dubbhikkhasamaye kira acelakasāvakā  acelakānaṃ atthāya tato tato taṇḍulādīni ^a^P2.0385^ea^  samādapetvā bhattaṃ pacanti, ukkaṭṭhācelako tato na paṭiggaṇhāti.  ^b^na yattha sā^eb^ti yattha sunakho ``piṇḍaṃ labhissāmī''ti  upaṭṭhito hoti, tattha tassa adatvā āhaṭaṃ na gaṇhāti. kasmā?  etassa piṇḍantarāyo hotīti. ^b^saṇḍasaṇḍacārinī^eb^ti  samūhasamūhacārinī ^a^V2.0239^ea^. sace hi acelakaṃ disvā ``imassa bhikkhaṃ  dassāmā''ti manussā bhattagehaṃ pavisanti, tesu ca pavisantesu  kaḷopimukhādīsu nilīnā makkhikā uppatitvā saṇḍasaṇḍā caranti,  tato āhaṭaṃ bhikkhaṃ na gaṇhāti. kasmā? ``maṃ nissāya  makkhikānaṃ gocarantarāyo jāto''ti.</p>
              <p>[03] ^b^thusodaka^eb^nti sabbasassasambhārehi katasovīrakaṃ. ettha  ca surāpānameva sāvajjaṃ, ayaṃ pana sabbesu sāvajjasaññī.  ^b^ekāgāriko^eb^ti yo ekasmiṃyeva gehe bhikkhaṃ labhitvā nivattati.  ^b^ekālopiko^eb^ti ekeneva ālopena yāpeti.  ^b^dvāgārikādīsu^eb^pi eseva nayo. ^b^ekissāpi dattiyā^eb^ti  ekāya dattiyā. datti nāma ekā khuddakapāti hoti, yattha  aggabhikkhaṃ pakkhipitvā ṭhapenti. ^b^ekāhika^eb^nti  ekadivasantarikaṃ. ^b^addhamāsika^eb^nti addhamāsantarikaṃ.  ^b^pariyāyabhattabhojana^eb^nti vārabhattabhojanaṃ, ekāhavārena dvīhavārena  sattāhavārena addhamāsavārenāti evaṃ divasavārena ābhatabhattabhojanaṃ.  ^b^sākabhakkho^eb^tiādīni vuttatthāneva.</p>
              <p>[03] ^b^ubbhaṭṭhako^eb^ti uddhaṃ ṭhitako.  ^b^ukkuṭikappadhānamanuyutto^eb^ti ukkuṭikavīriyamanuyutto, gacchantopi  ukkuṭikova hutvā uppatitvā uppatitvā gacchati.  ^b^kaṇṭakāpassayiko^eb^ti ayakaṇṭake vā pakatikaṇṭake vā bhūmiyaṃ  ^a^P2.0386^ea^ koṭṭetvā tattha cammaṃ attharitvā ṭhānacaṅkamādīni  karoti. ^b^seyya^eb^nti ^a^M2.0247^ea^ sayantopi tattheva seyyaṃ kappeti. sāyaṃ  tatiyamassāti ^b^sāyatatiyakaṃ^eb^. pāto majjhanhike sāyanti  divasassa tikkhattuṃ ``pāpaṃ pavāhessāmī''ti udakorohanānuyogaṃ  anuyutto viharati.</p>
              <p>[03] ^b^kāye kāyānupassī^eb^tiādīni heṭṭhā ekakanipātavaṇṇanāyaṃ  vuttanayeneva veditabbāni. ^b^ayaṃ vuccati, bhikkhave, majjhimā  paṭipadā^eb^ti, bhikkhave, ayaṃ kāmasukhallikānuyogañca  attakilamathānuyogañcāti dve ante anupagatā, sassatucchedantehi vā  vimuttā majjhimā paṭipadāti veditabbā. </p>
              <p>[06] acelakavaggo chaṭṭho. </p>
            </h4>
          </h3>
        </h2>
        <h2>
          <h2n> 17-18. peyyālavaggādivaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 164-184^b^.^eb^ ^b^samanuñño^eb^ti ^a^V2.0240^ea^ samānajjhāsayo.  ^b^rāgassā^eb^ti pañcakāmaguṇikarāgassa. ^b^abhiññāyā^eb^ti  abhijānanatthaṃ. ^b^suññato samādhī^eb^tiādīhi tīhipi samādhīhi  vipassanāva kathitā. vipassanā hi  niccābhinivesa-niccanimitta-niccapaṇidhiādīnaṃ abhāvā imāni  nāmāni labhati. ^b^pariññāyā^eb^ti parijānanatthaṃ. sesapadesupi  eseva nayoti. </p>
              <p>[06] peyyālavaggādi niṭṭhitā. </p>
              <p>[06] manorathapūraṇiyā aṅguttaranikāya-aṭṭhakathāya </p>
              <p>[06] tikanipātassa saṃvaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
  </ha>
</body>
